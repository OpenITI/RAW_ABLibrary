[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nملكى اصفهانى ، مجتبى ، 1342\r\nفرهنگ اصطلاحات اصول / تأليف مجتبى ملكى اصفهانى ، با مقدمهء جعفر سبحانى ، قم : عالمه ، 1379\r\nج .\r\n( ج . 1 ) 4 - 28 - 6798 - 964 : isbn\r\nisbn : 964 - 6798 - 29 - 2\r\nفهرست نويسى براساس اطلاعات فيپا\r\nكتابنامه به صورت زيرنويس .\r\n1 . اصول فقه - - اصطلاحها و تعبيرها .\r\nالف . عنوان\r\n4 ف 7 م / 147 bp\r\n3103 / 297\r\nكتابخانهء ملى ايران\r\n10330 - 79 م\r\nشناسنامه كتاب\r\nنام كتاب : فرهنگ اصطلاحات اصول\r\nمؤلف : مجتبى ملكى اصفهانى\r\nناشر : عالمه\r\nنوبت چاپ : اول / پاييز 1379\r\nچاپ : مهر\r\nتعداد : 3000 نسخه\r\nشابك : 4 - 28 - 6798 - 964 4 - 28 - 6798 - 964 : isbn\r\nقيمت 15000 ريال\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد اول 
  ]\r\nفرهنگ اصطلاحات اصول\r\nبا مقدمه\r\nحضرت آيت الله حاج شيخ جعفر سبحانى\r\nجلد اول\r\nتأليف\r\nمجتبى ملكى اصفهانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتقديم\r\nاين اثر ناچيز را به روح بلند و ملكوتى بزرگ پرچمدار توحيد در عصر حاضر ، حضرت امام خمينى قدس سرّه تقديم مىكنم .\r\nمؤلف\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم اللّه الرّحمن الرّحيم\r\n\r\nمقدمه :\r\n\r\nكاربرد اصطلاح در علوم\r\nهدف از جعل « اصطلاح » در هر علمى ، بازگويى مفهوم گسترده با كوتاه‌ترين عبارت است . اگر « جعل اصطلاح » در كار نبود ، لازم بود در هر مورد با طولانىترين عبارت مقصود ادا گردد ، كه هم وقت گوينده و نويسنده تلف مىشود و هم وقت مخاطب و خواننده .\r\nبه خاطر همين صرفه‌جويى و هزينه نكردن وقت زياد و ديگر مايه‌ها ، علما و دانشمندان هر علمى ، بر مفاهيمى كه بيشتر در آن علم به كار مىروند ، جعل اصطلاح نموده و به عنوان اصطلاح آن علم معروف مىباشد .\r\nدر طول زمان ، پژوهشگران به تدوين اصطلاح يك علم ، يا چند دانش متقارب و يا همهء علوم دست زده‌اند و اين نوع فرهنگ‌هاى سه‌گانه ، خميرمايهء دائرةالمعارف‌هاى متداول زبانهاى گوناگون مىباشند .\r\nكتاب‌هايى مانند « كشّاف اصطلاحات الفنون و العلوم » اثر محمد على بن على تهانوى كه در سال 1158 ه ق نگارش آن پايان يافته و « التعريفات » اثر شريف جرجانى ( متوفاى 816 ه ق ) ، و « مصباح السعادة و مفتاح السيادة » اثر تاش كبرىزاده ( 968 - 901 ) از نوع سوم معجم‌نگارى است كه مؤلفين به تفسير و توضيح اصطلاحات همه علوم پرداخته‌اند .\r\nاز نوع اول معجم‌نگارى نيز مىتوان به كتاب « رسالة الحدود و الحقائق » اثر شريف مرتضى ( متوفاى 464 ه ق ) اشاره نمود كه در آن غالبا اصطلاحات كلامى مورد تفسير قرار گرفته است .\r\n\r\nاصطلاحات علم اصول :\r\nعلم اصول فقه ، از علوم كليدى جهت استنباط احكام شرعى از كتاب و سنت است . در\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاين علم ، پژوهشگر قواعدى را مىآموزد كه رعايت آن قواعد ، دريافت حكم الهى از منابع آن را آسان‌تر مىسازد .\r\nعلم اصول از قرن دوم هجرى به حوزه فقه شيعه وارد شد . تدوين و تأليف رساله‌ها و كتابهاى كوچك و بزرگ اصولى به دست علماى شيعه ، همگى بيانگر اهميت و جايگاه ويژه اين علم در استنباط احكام شرعى است .\r\nوجود ريشه‌هاى علم اصول در كلمات امام باقر و امام صادق عليهما السّلام و ساير پيشوايان معصوم شيعه و اثبات و حفظ اين حقيقت ، برخى انديشمندان شيعه را برآن داشته تا در صدد گردآورى بخشى از قواعد اصولى موجود در روايات منقول از معصومين عليهم السّلام برآيند كه از جمله مىتوان به كتابهايى نظير « الفصول المهمة فى اصول الائمة » تأليف محدث بزرگوار ، شيخ حر عاملى ( 1033 - 1104 ) و « اصول آل الرسول » تأليف سيد محمد هاشم خوانسارى اشاره نمود .\r\nاوج رشد و شكوفايى علم اصول در ميان علماى شيعه مربوط به عصر محقق ارجمند ، فقيه بهبهانى ( 1118 - 1206 ) تا به امروز مىباشد . اين در حالى است كه علم اصول در ميان اهل سنت از زمان فخر رازى ( م - 606 ) و ابن حاجب ( م - 641 ) تا به امروز رشد چشمگيرى نداشته است . اعتقاد شيعه به مفتوح بودن باب اجتهاد و ناگزيرى از پرورش مبادى استنباط و در مقابل ، مسدود انگاشتن باب اجتهاد توسط اهل سنت و در نتيجه احساس عدم نياز به علم اصول از عوامل مهم گسترش مباحث اصولى در حوزه‌هاى علمى شيعه و عدم گسترش آن در ميان اهل سنت به شمار مىرود .\r\nعلم اصول فقه ، بخصوص پس از بسط و گسترش مباحث آن در سه قرن اخير ، اصطلاحات فراوانى به دست آورده است كه وظيفه مدرس است قبل از ورود به هر بحث ، به توضيح و تبيين آن بپردازد و اين امر نسبت به طلاب مبتدى از اهميت بيشترى برخوردار است .\r\nكتابى را كه در پيش‌روى داريد از نوع دوم معجم‌نگارى است كه سعى دارد تحقق هدف فوق ( آشنايى با اصطلاحات مورد استفاده در علم اصول ) را آسان‌تر سازد . اين كتاب\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهرچند به « فرهنگ اصطلاحات اصول » ناميده شده است ، ولى عملا به توضيح برخى از اصطلاحات فقهى ، ادبى ، منطقى ، فلسفى و كلامى نيز پرداخته است كه در پيش‌گفتار به انگيزه آن اشاره شده است .\r\nاين نوع معجم‌نگارى درخور كار مجمعى است كه با صلاحيت‌هاى گوناگون به نگارش آن دست زند امّا ، پشتكار مؤلف و علاقه وافر او به نگارش چنين معجمى و بهره‌گيرى از مصادر و منابع گوناگون ، راه را براى او هموار ساخته تا چنين مجموعه‌اى را پديد آورد .\r\nمؤلف ، فرزند روحانى من جناب حجة الاسلام آقاى مجتبى ملكى اصفهانى است كه ساليانى در بحث خارج اصول اينجانب حضور يافته و توانسته است نيمرخى روشن از اين اصطلاحات را با ترتيب سهل الوصول ترسيم نمايد . همان‌طورى كه مؤلف ، خود در پيش گفتار يادآور شده است ، كار او بسان هر كار فراهم آمده از فكر بشر غير معصوم ، نمىتواند خالى از كاستى باشد .\r\nاميد است با يادآورى خوانندگان اين كاستى نيز بر طرف شود و كتاب به حدّ كمال امكانى خود برسد .\r\nاينجانب شخصا از مؤلف تقدير نموده و ديگران را نيز به پيروى از اين اسوه دعوت نموده كه خلأهاى علمى حاكم بر حوزه را به نوعى ، پر كنند .\r\nجعفر سبحانى قم - مؤسسهء امام صادق عليه السّلام\r\n22 صفر المظفر 1421 برابر 8 خرداد 1379\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nپيشگفتار\r\nدرود و سلام خدا بر انبياء و رسل ، بخصوص اشرف و خاتم انبياء ، حضرت محمّد مصطفى صلّى اللّه عليه و آله و سلّم و خاندان گرامى آن حضرت ، جانشينان برگزيده و اختران تابناك طريق سعادت و كمال ، بخصوص منجى عالم بشريت ، حضرت حجة بن الحسن العسكرى - روحى و ارواح العالمين لتراب مقدمه الفداء - و لعن و نفرين خدا و رسول و ملائكه بر دشمنان اهل بيت عصمت و طهارت عليهم السّلام .\r\nدرود و سلام خدا بر شهيدان و امام شهيدان ، خمينى كبير قدّس سرّه و خلف صالح آن پير فرزانه ، رهبر معظم انقلاب ، حضرت آيت اللّه خامنه‌اى - مدظله العالى -\r\nعلم اصول فقه در حوزه استنباط احكام از جايگاه ويژه‌اى برخوردار است ، زيرا استنباط بسيارى از احكام فقهى مبتنى بر مسائلى است كه در علم اصول از آنها بحث شده است . اگر فقيه به خبر واحد ، يا اجماع ، يا شهرت تمسك و يا به ملازمه بين حكم عقل و حكم شرع استدلال مىكند ، به خاطر اين است كه حجيّت و اعتبار هركدام در علم اصول فقه ثابت شده و به اصطلاح ، ابزار كار در علم اصول فقه فراهم شده است . به همين علّت مىبينيم كه مباحث اصولى بخش بزرگى از مقدّمات اجتهاد و استنباط احكام شرعى را به خود اختصاص داده است .\r\nهر دانش‌پژوهى مىداند كه هر علمى اصطلاحات مخصوصى دارد كه چه‌بسا در ساير علوم كاربرد نداشته و يا معانى ديگرى دارد . اين اصطلاحات ، در هر علمى نقش فرمول و كليد را دارند كه بدون شك گام نخست براى فراگيرى آن علم ، آشنايى با اين اصطلاحات مخصوص است . علم اصول فقه نيز از اين قاعده مستثنى نيست . اصطلاحاتى همچون دليل ، مشتق و . . . در علم اصول فقه ، مفهومى فراتر از مفهوم منطقى و نحوى دارند .\r\nدر طول بيش از هزار سال عمر پربركت حوزه‌هاى علميه شيعه كمتر اثرى را مىتوان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nيافت كه به صورت مستقل و كامل به جمع‌آورى و توضيح اصطلاحات مورد استفاده در علم اصول فقه پرداخته باشد . اين حقير از ابتداى ورود به مباحث فقه و اصول به اين نقيصه واقف و هميشه آرزو داشتم كه مجموعه‌اى حاوى اصطلاحات رايج علم اصول فقه با بيانى كوتاه ، ساده و روان تهيه شود تا اينكه بخصوص عزيزان مبتدى به آسانى بتوانند با اصطلاحات اين علم آشنايى پيدا كنند . بالاخره با تشويق و ترغيب دوستان مصمم شدم كه اين كار را شروع كنم .\r\nپس از شروع ، به اين فكر افتادم كه پا را از تهيه فهرستى از اصطلاحات رايج در علم اصول فقه و تعريف مختصر آنها فراتر گذاشته و با مراجعه به منابع و مآخذ مختلف و متعدد اصلى شيعى و سنّى و ذكر منابع و مآخذ ، گامى نيز جهت تسهيل مراجعه محققين محترم به منابع اصلى بردارم .\r\nدر تهيه مجموعه حاضر ، مساعدتهاى استاد ارجمند حضرت آيت اللّه علّامه حاج شيخ جعفر سبحانى - مدظلّه العالى - بسيار مفيد و مؤثر بود و ملاحظه مجموعه حاضر و راهنمايى ايشان اين مجموعه را پربارتر نمود . خداوند وجود ايشان و امثال ايشان را براى اسلام و حوزه‌هاى علميّه شيعه محفوظ بدارد .\r\nدر اينجا ذكر چند نكته لازم است :\r\n1 - هدف اين مجموعه ، توضيح و تبيين اهم اصطلاحاتى است كه در علم اصول فقه كاربرد دارند ، هرچند ممكن است برخى از اين اصطلاحات اصولى نبوده و يا معناى خاصى در علم اصول نداشته باشند .\r\n2 - در نوشته حاضر سعى بر رعايت اختصار بوده ، بر همين اساس در اصطلاحاتى كه بين علما اختلاف است ، تنها به ذكر اقوال ، يا مهم‌ترين آنها اكتفا شده و احيانا در برخى موارد به صورت مختصر به دليل اقوال نيز اشاره شده است .\r\n3 - در توضيح اصطلاحات ، روش كار اين‌گونه است كه هرگاه يك اصطلاح اقسام مختلفى دارد ، اصطلاح اصلى بيان شده و ساير اقسام آن ، ضمن همان بحث آورده شده است تا علاوه بر آشنايى خواننده با معنى و مفهوم هر اصطلاح ، انسجام و ارتباط بين آنها نيز محفوظ بماند . مثلا اصطلاحاتى مانند : علم انفعالى ، علم حصولى ، علم حضورى ، علم فعلى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو . . . همگى ضمن اصطلاح « علم » آورده شده‌اند . البته اين امر مانع از ذكر برخى از اين قبيل اصطلاحات در رديف مربوط و بر اساس ترتيب حروف الفبا نيست .\r\n4 - استفاده از منابع اهل تسنّن در مجموعهء حاضر به چند دليل بوده است :\r\nالف : برخى اصطلاحات در منابع شيعى كمتر يافت مىشود .\r\nب : آشنايى با نظرات اهل تسنن در برخى از مهم‌ترين اصطلاحات .\r\nج : پربارتر كردن مجموعه حاضر از لحاظ مراجعه به منابع مختلف .\r\nد : تكيه و اعتماد گروهى از اهل تسنن بر اعتبار برخى امور كه طبيعتا بيان مطلب را بايد از زبان خود ايشان شنيد و قضاوت كرد .\r\n5 - برخى از كتابها مانند « اصول الفقه » مرحوم مظفر رحمهم اللّه و « الاحكام فى اصول الاحكام » ، دو جلد را در يك مجلّد گردآورى كرده‌اند كه هنگام ذكر آدرس مطالب ، هر مجلّد را يك جلد به حساب آورده‌ايم ، مگر اينكه هر جلد شماره صفحه مستقل داشته باشد كه در اين صورت ما نيز جلد و شماره صفحه را مستقل ذكر كرديم .\r\nدر اينجا جا دارد از همهء عزيزانى كه در تشويق ، ترغيب و راهنمايى اين حقير و بازبينى و اصلاح مجموعه حاضر نقش داشته‌اند ، كمال تشكر و قدردانى را نموده و سلامت و موفقيّت ايشان را از خداوند - تبارك و تعالى - آرزو نمايم . در پايان اعتراف مىكنم كه على رغم تلاش فراوان چندساله براى تهيه مطالب كتاب ، باز هم كتاب حاضر خالى از نقيصه نيست ، لذا از همه عزيزانى كه اين مجموعه را مطالعه مىكنند استدعا دارم بر نويسنده منت نهند ، پيشنهاد و انتقادهاى خود را به طور مكتوب ارسال فرمايند تا در جلد دوم و احيانا چاپ بعدى مورد ملاحظه قرار گرفته و در حد امكان ، اشكالات آن بر طرف گردد . و اللّه المستعان .\r\nو السلام\r\nبيست و پنجم محرم الحرام 1421 ه ق . مصادف با سالروز\r\nشهادت يادگار كربلا حضرت امام زين العابدين عليه السّلام\r\nحوزه علميه قم\r\nمؤلف - 11 / 2 / 1379 ه ش .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nاباحه\r\nترخيص مكلف در انجام يا ترك فعل از سوى شارع را اباحه گويند .\r\nبه عنوان « حكم » رجوع شود .\r\n\r\nابتلاء و عدم ابتلاء\r\n- فعليّت تكاليف الهى متوقف بر تحقق دو قسم شرط است .\r\n1 - شرايطى كه شارع آنها را معتبر مىكند ، مانند استطاعت كه شرط وجوب حج است .\r\n2 - شرايطى كه عقل آنها را معتبر مىداند ، مانند عقل ، بلوغ ، قدرت و التفات كه شرايط عامه تكليف ناميده مىشوند . بنابراين ديوانه ، كودك ، عاجز و غافل ، تكليف فعلى ندارند ، هرچند احكام در مقام اقتضا و انشا ، شامل ايشان نيز مىشود .\r\nولى در حكم تحريمى ، غير از شرايط عمومى فوق ، شرط ديگرى نيز بيان كرده‌اند به نام ابتلاء ؛ يعنى متعلق نهى بايد مورد ابتلاى مكلف باشد ، و الّا نهى فعلى متوجّه او نمىشود « 1 » .\r\nبه عبارت ديگر : وقتى نهى فعلى صحيح است كه به صورت عادى ممكن باشد مكلف آن را اراده كند يا انجام دهد . ولى اگر متعلق نهى به گونه‌اى است كه عادتا نوع مكلفين آن را اراده نمىكنند مانند خوردن خون انسان و يا به گونه‌اى است كه\r\n\r\n\r\n","description":"","footnote":"\r\n( 1 ) البتّه برخى از اصوليين ابتلاء و عدم ابتلاء را در احكام وجوبى نيز شرط مىدانند و فرقى بين امر و نهى قائل نيستند . نهاية الافكار ، ج 3 ، ص 338 ، الامر السادس .\r\n","page_name":" 11 ","page_number":11},
  {"content":"\r\n\r\nاگر هم مكلف آن را اراده كند ، توان انجام آن را ندارد ، مانند اينكه به شخص فقيرى كه در روستايى دورافتاده در ايران زندگى مىكند ، بگويند : از فلان مشروب كه رئيس جمهور امريكا مىنوشد ، نخور . در اين صورت نهى قبيح است . زيرا مقتضى براى توجّه نهى فعلى موجود نيست . ولى اگر نهى معلّق و مشروط باشد ، صحيح است مثل اينكه گفته شود : اگر به فلان شراب دست‌يافتى ، آن را نخور .\r\nاصوليين انتظار حصول فعل از مكلف را ابتلاء ، و عدم انتظار حصول فعل از مكلف را ، عدم ابتلاء ناميده‌اند .\r\n\r\nدو نكته :\r\n1 - هرگاه شك كنيم در اينكه متعلق تكليف محل ابتلاء هست يا نه ، در فعليّت و عدم فعليّت حكم ، دو قول است .\r\nالف : قول به فعليّت حكم : زيرا اين شك يا از قبيل شبههء مفهومى در مخصص است ، و يا اينكه مخصص لبّى است . درهرصورت بايد به عموم يا اطلاق رجوع نمود . مثلا اگر شارع فرموده باشد : « اجتنب عن الخمر » . اين كلام مطلق است . ولى عقل حكم مىكند كه اين تكليف نسبت به خمر خارج از محل ابتلا فعليّت ندارد ، و دليل مخصص كه عقل است ، دليل لبّى است كه در آن بايد به قدر متيقّن اكتفا نمود ، و قدر متيقّن در اين مثال جايى است كه علم به عدم ابتلا موجود باشد . ولى در موارد مشكوك بايد به اطلاق تمسك نمود . همچنين اگر فرض كنيم كه مخصص لفظى باشد در آن صورت هم از اطلاق وجوب اجتناب ، تنها عنوان غير مبتلا به خارج مىشود . ولى فرض اين است كه مفهوم ابتلا ، نزد\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nعرف مجمل است و در تحقّق آن شك داريم و با شك در تحقّق مفهوم بايد به اطلاق تمسك نمود .\r\nب : قول به عدم فعليّت و اجراى اصل برائت .\r\nقائلين به عدم فعليّت معتقدند كه يا مفهوم ابتلا معلوم است و شك در تحقق مصداق است ، كه در اين صورت ، شبهه مصداقيه است و بايد به اصل برائت مراجعه نمود ؛ و يا اينكه تمسك به اطلاق در جايى است كه شك در تقييد متعلق تكليف باشد . مثلا مولا بفرمايد : « يك بنده آزاد كن » . و شك كنيم كه آيا مراد مولا بندهء مؤمن است يا غير مؤمن هم كافى است ؟ ولى اگر در قيود نفس تكليف ، و از جمله فعليت آن شك كنيم ، تمسك به اطلاق جايز نيست . زيرا گفتيم كه يكى از شرايط عقلى فعليت تكليف و تنجّز آن ، مورد ابتلا بودن متعلق تكليف است . پس شك در ابتلا و عدم ابتلا ، شك در فعليت تكليف است ، و لذا جاى اجراى اصل برائت است .\r\n2 - ثمره‌ى شرط بودن ابتلاء و شرط نبودن آن .\r\nاز ثمرات قول به شرط بودن يا نبودن ابتلا ، وقتى است كه يكى از اطراف علم اجمالى چيزى باشد كه بدانيم يا شك داشته باشيم كه از محل ابتلا خارج است . مثلا : علم اجمالى داريم به نجاست يكى از دو لباسى كه يكى از آنها نزد ما است و ديگرى نزد امپراطور ژاپن ، اكنون اگر ابتلا شرط فعليت تكليف باشد ، اجتناب از اين لباس حاضر لازم نيست . زيرا احتمال دارد لباس نجس ، آن لباس ديگر باشد و احتمال هم دارد كه لباس نجس ، همين لباس حاضر باشد . درهرصورت با وجود اين دو احتمال ، تكليف واقعى فعليت ندارد ، و حال آنكه در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nوجوب احتياط ، فعلى بودن تكليف شرط است .\r\nولى اگر ابتلا شرط فعليت تكليف نباشد ، بايد از لباس حاضر نيز اجتناب نمود « 1 » . ظاهرا اولين كسى كه ابتلا و عدم ابتلا را به عنوان شرط تنجّز تكليف بيان نموده است ، مرحوم شيخ انصارى قدّس سرّه بوده و قبل از ايشان كسى متعرض اين شرط نشده است « 2 » .\r\n\r\nاثبات و ثبوت\r\n- در هر چيز از سه جهت بحث مىشود :\r\n1 - امكان و امتناع ذاتى .\r\n2 - امكان و امتناع وقوعى عقلى .\r\n3 - وقوع و عدم وقوع در خارج .\r\n\r\n1 - امكان و امتناع ذاتى :\r\nامكان ذاتى يعنى اينكه چيزى با نظر به ذات آن ، نه اقتضاى وجود داشته باشد ، و نه اقتضاى عدم ؛ به عبارت ديگر : نه موجود بودن خود به خود برايش ضرورى است و نه معدوم بودن . همه‌ى ماهيات از اين قبيل‌اند .\r\nامتناع ذاتى يعنى اينكه وجود ذاتا براى چيزى محال باشد ؛ به عبارت ديگر : عدم براى آن ضرورى باشد مانند شريك خداوند و اجتماع دو نقيض .\r\n\r\n\r\n","description":"","footnote":"\r\n( 1 ) با استفاده از منابع زير : « الرسائل ، ص 251 ، التنبيه الثالث ؛ الكفاية ، ج 2 ، ص 218 ؛ نهاية الافكار ، ج 3 ، ص 338 ، الامر السادس ؛ اصطلاحات الاصول ، ص 12 ؛ علم اصول الفقه ، ص 259 .\r\n( 2 ) اوثق الوسائل ، ص 336 .\r\n","page_name":" 14 ","page_number":14},
  {"content":"\r\n\r\n\r\n2 - امكان و امتناع وقوعى عقلى :\r\nامكان وقوعى عقلى يعنى اينكه عقل با ملاحظه‌ى ذات چيزى ، وقوع آن را ممكن بداند مانند انسان كه عقل وقوع آن را ممكن مىداند .\r\nامتناع وقوعى عقلى يعنى اينكه ذات شيئى ملاك و مناط حكم عقل به امتناع نباشد ، بلكه اگر در خارج تحقق پيدا كند ، مستلزم محال مىشود مانند تحقق گرما بدون هرگونه سبب و وسيله‌ى گرمازا ، كه اين تحقق معلول بدون علّت است و محال . به عنوان « امتناع » و « امكان » رجوع شود .\r\nمرحله‌ى دوم ، يعنى امكان و امتناع وقوعى عقلى را ، مرحله‌ى ثبوت گويند .\r\n\r\n3 - وقوع و عدم وقوع در خارج :\r\nبعد از ثبوت امكان ذاتى و امكان وقوعى عقلى ، نوبت به وقوع و عدم وقوع در خارج مىرسد . يعنى آيا اين شىء بعد از امكان ذاتى و امكان وقوعى عقلى ، در خارج هم واقع شده يا نه ؟ اين مرحله را « اثبات » گويند . مانند اينكه در بحث ظن گفته مىشود :\r\nبعد از فرض اينكه تعبد به ظن مستلزم محال نيست ، آيا در خارج نيز تعبد به ظن واقع شده و شارع ما را ملزم به متابعت از ظن نموده است يا نه ؟\r\n\r\nاجتماع امر و نهى\r\nاز نظر عقل شكى نيست كه تعلق امر و نهى به فعل واحد ، داراى عنوان واحد و در زمان واحد از مولاى حكيم جايز نيست . پس جايز نيست كه مولاى حكيم به بنده‌اش بگويد : « خالد را اكرام كن در روز جمعه ساعت هفت صبح » و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر عين حال بگويد : « خالد را در روز جمعه و در ساعت هفت صبح اكرام نكن » و از عبد بخواهد كه هم امر را امتثال كند و هم نهى را .\r\nولى اگر موردى باشد كه داراى دو عنوان است ، آيا امكان دارد كه امر و نهى هر دو به آن چيز تعلّق گيرند يا نه ؟ يعنى فعل واحدى باشد با دو عنوان ، مانند نماز در مكان غصبى ، كه دو عنوان دارد : الف - نماز كه با امر « صلّ » واجب شده است . ب - غصب كه با نهى « لا تغصب » حرام گشته است .\r\nسه قول وجود دارد . « 1 »\r\nاول - جواز اجتماع : اين قول به اكثر اشاعره و برخى از اماميه مانند : فضل بن شاذان ، محقق قمى و محقق خوانسارى نسبت داده شده است . « 2 » قائلين به جواز را « اجتماعيون » گويند .\r\nدوم - امتناع : اكثر علماى شيعه و جمهور علماى معتزله و برخى از اشاعره اين قول را اختيار كرده‌اند . قائلين به امتناع را « امتناعيون » گويند .\r\nسوم - تفصيل بين حكم عقل به جواز و حكم عرف به امتناع .\r\nبراى روشن شدن مطلب ، اصوليين برخى از الفاظ مورد استفاده در عنوان بحث را جداگانه توضيح داده‌اند كه ما نيز آنها را بيان مىكنيم .\r\n\r\n- اجتماع :\r\nمراد از اجتماع ، تلاقى اتفاقى بين متعلق امر و متعلق نهى در مورد واحد است . و اين وقتى متحقق مىشود كه امر و نهى هركدام به عنوان جداگانه‌اى\r\n\r\n\r\n","description":"","footnote":"\r\n( 1 ) الكفاية ، ج 1 ، ص 233 .\r\n( 2 ) مطارح الانظار ، ص 129 .\r\n","page_name":" 16 ","page_number":16},
  {"content":"\r\n\r\nتعلق گيرند كه ربطى بين آنها نيست ، هرچند در نظر عرف اجتماعشان حقيقى باشد مانند نماز در مكان غصبى .\r\n\r\n- واحد :\r\nمراد از واحد ، فعل و عملى است كه هرچند دو عنوان دارد ، ولى وجود واحدى دارد كه اين وجود واحد ، محل اجتماع امر و نهى شده است . مانند نماز در مكان غصبى ، به خلاف جايى كه وجود متعدد است مانند نگاه كردن به نامحرم در حال نماز كه اجتماع آنها موردى ناميده مىشود .\r\n\r\n- جواز :\r\nمقصود از جواز ، جواز عقلى است ، يعنى ، امكان در مقابل امتناع .\r\nبعد از روشن شدن معناى الفاظ فوق ، اكنون اين سؤال مطرح است .\r\nآيا در صورت برخورد و تلاقى دو عنوان مأمور به و منهى عنه در وجود واحد ، امر و نهى هر دو به فعليت خود باقى هستند ، تا اينكه مكلف هم مطيع باشد و پاداش ببيند و هم عاصى باشد و مجازات شود ، يا اينكه يكى از دو حكم بر فعليت خود باقى مىماند و حكم ديگر از فعليت ساقط مىشود و يا اصلا حكم ديگر به فعليت نمىرسد ؟\r\nالبته در صورتى كه اولا : مكلف به سوء اختيار خود بين دو عنوان جمع كرده باشد ؛ ثانيا : چاره‌اى هم براى رهايى از اين اجتماع نداشته باشد ؛ مثل اينكه مىداند اين مكان غصبى است ، ولى در عين حال داخل مىشود و آن‌قدر آنجا مىماند تا وقت اداى نماز تنگ شود و فرصت بيرون آمدن و خواندن نماز باقى نمىماند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر پاسخ به سؤال امكان و امتناع بايد گفت : مسئله را از دو جهت بايد بررسى كرد . 1 - از جهت تشريع . 2 - از جهت تكوين و مقام امتثال .\r\n\r\n- جهت تشريع :\r\nبا توجه به مطالب ذكر شده ، هيچ مانعى بر اجتماع امر و نهى در مقام تشريع نيست . زيرا بنا بر فرض ، نماز به علّت مصلحتى كه دارد ، با قطع نظر از ساير امور واجب شده است و غصب نيز به علّت مفسده‌اى كه دارد حرام شده است ، بدون توجه به امور ديگر ، و اين مكلف است كه به سوء اختيار خود بين دو عنوان جمع كرده است . ولى از جهت تشريع اجتماعى صورت نگرفته است .\r\n\r\n- جهت تكوين و مقام امتثال :\r\nدر اين مقام امر و نهى ، هر دو نمىتوانند به فعليت خود باقى باشند . هر طرفى كه ملاك قوىتر دارد به فعليت خود باقى مىماند و طرف ديگر فعليت ندارد . « 1 » طرفداران قول به اجتماع معتقدند كه در اين صورت مكلف هم مطيع است و هم عاصى .\r\n\r\nاجتهاد\r\nهدف غايى از تحصيل علم اصول فقه ، رسيدن به مرتبه اجتهاد است كه در جامعهء اسلامى از جايگاه ويژه‌اى برخوردار بوده و هست . ما در اينجا فهرست كوتاهى از مباحث اجتهاد را همراه با بيانى مختصر از هركدام ذكر مىكنيم ، امّا\r\n\r\n\r\n","description":"","footnote":"\r\n( 1 ) با استفاده از منابع ذيل : مطارح الانظار ، ص 129 . الكفاية ، ج 1 ، ص 233 ؛ اصول الفقه ، ج 1 ، ص 279 ؛ نهاية الاصول ، ص 251 .\r\n","page_name":" 18 ","page_number":18},
  {"content":"\r\n\r\nتفصيل مطالب از حوصله اين مقام خارج است .\r\n\r\n- معناى لغوى اجتهاد :\r\nاجتهاد از « جهد » يعنى : مشقّت و غايت ، يا « جهد » يعنى : وسع و طاقت است . پس « اجتهد » يعنى : تلاش كرد و مشقت را تحمل كرد . « 1 » به‌هرحال « اجتهد » در جايى استعمال مىشود كه فعل همراه با زحمت و مشقّت و سختى باشد .\r\n\r\n- معناى اصطلاحى اجتهاد :\r\nعبارتهاى مختلفى در تعريف اجتهاد بيان شده است كه در برخى كلمه « ظن » و در برخى كلمه « علم » لحاظ شده است . « 2 » از بررسى تعريفهاى گوناگون مىتوان نتيجه گرفت كه اجتهاد عبارت است از : صرف همه توان براى به دست آوردن توانايى تشخيص وظيفه فعلى واقعى يا ظاهرى در احكام فرعى كلى از ادله و مدارك آن احكام .\r\n\r\n- اقسام اجتهاد :\r\nاجتهاد به اعتبار طبيعت طرق آن به دو قسم عقلى و شرعى تقسيم مىشود .\r\n- اجتهاد عقلى : اجتهادى كه طريقيت و يا حجيّت مصادر آن عقلى محض است و قابل جعل شرعى نيست ؛ مانند مستقلات عقليه و قاعده دفع ضرر\r\n\r\n\r\n","description":"","footnote":"\r\n( 1 ) مفردات راغب ، مصباح المنير ، لسان العرب ، مادهء « جهد » .\r\n( 2 ) براى آگاهى از تعريفهاى مختلف به منابع زير مراجعه شود . كفاية الاصول ، ج 2 ، ص 422 ؛ المستصفى ، ج 2 ، ص 199 ؛ ارشاد الفحول ، ص 250 ؛ الموافقات ، ج 4 ، ص 64 ؛ الاحكام آمدى ، ج 2 ، ص 396 ؛ الاصول العامة ، ص 563 .\r\n","page_name":" 19 ","page_number":19},
  {"content":"\r\n\r\nمحتمل و قبح عقاب بلا بيان . « 1 »\r\n- اجتهاد شرعى : اجتهادى كه طريقيت و يا حجيّت مصادر آن نياز به جعل يا امضاى شارع دارد ؛ مانند اجماع ، عرف و ساير حجتها و اصولى كه كشف از حكم شرعى مىكنند ، يا وظيفه مكلف را در صورت عدم كشف واقع معين مىكنند .\r\n\r\n- مطلق و متجزى :\r\nاجتهاد به اعتبار مجتهد ، به دو قسم مطلق و متجزى تقسيم مىشود .\r\n- اجتهاد مطلق : اجتهادى كه توانايى استنباط حاصل از آن اختصاص به يك يا چند باب از ابواب فقه ندارد .\r\n- اجتهاد متجزى : اجتهادى كه توانايى استنباط حاصل از آن اختصاص به يك يا چند باب از ابواب فقه دارد .\r\n\r\n- ساير مباحث اجتهاد :\r\n1 - امكان تحصيل و رسيدن به مرتبه اجتهاد مطلق و امكان تجزى در اجتهاد .\r\nيعنى : آيا ممكن است كسى به مرتبه اجتهاد مطلق برسد يا نه ؟ و برفرض امكان ، آيا در خارج نيز كسى به اين مرتبه رسيده است يا نه ؟ همچنين آيا تجزى در اجتهاد ممكن است يا نه ؟ و برفرض امكان ، آيا در خارج نيز تجزى در اجتهاد واقع شده است يا نه ؟ در پاسخ به سؤالات فوق بايد گفت : امكان و تحقق هر دو قسم قابل خدشه نيست ، زيرا وقوع عينى هر دو نوع از اجتهاد در خارج ، بهترين دليل است .\r\n\r\n\r\n","description":"","footnote":"\r\n( 1 ) بيان هركدام از موارد فوق در عنوان مربوط خواهد آمد .\r\n","page_name":" 20 ","page_number":20},
  {"content":"\r\n\r\n2 - آيا صحت اطلاق مجتهد متوقف بر استنباط عملى است ، يا حاصل شدن ملكه استنباط در صدق مجتهد كفايت مىكند ؟\r\nبرخى گفته‌اند : مادامىكه شخص توانايى استنباط را به فعليت نرسانده و در عمل استنباط نكرده باشد ، مجتهد بر او صدق نمىكند . در مقابل عده زيادى از اصوليين و از جمله حضرت امام خمينى قدّس سرّه معتقدند كه حصول ملكه استنباط كافى است تا مجتهد بر شخص صدق كند . « 1 »\r\n3 - جواز يا عدم جواز تصدى منصب قضا توسط هركدام از اقسام مجتهد .\r\nهمان بحث قبل در اين قسمت نيز جريان دارد و بايد گفت : قضا نيز يكى از ابواب فقه است و مجتهد مطلق مىتواند اين منصب را عهده‌دار شود و امّا مجتهد متجزى نيز اگر در باب قضا به درجه اجتهاد رسيده باشد ، مانند مجتهد مطلق مىتواند عهده‌دار منصب قضا شود .\r\n4 - مقدمات اجتهاد .\r\nاقوال در تعداد علومى كه اجتهاد بر آنها متوقف است ، مختلف است .\r\nدر حالى كه مرحوم آخوند خراسانى قدّس سرّه علوم عربى ( صرف ، نحو ، لغت ) ، تفسير ، و اصول را ذكر كرده است « 2 » ، مرحوم خويى قدّس سرّه علوم عربى ، اصول و رجال را ذكر مىكند « 3 » و علّامه حلّى قدّس سرّه آگاهى به قرآن ، سنت ، اجماع ، اختلاف ، دليل عقل ، لغت عربى ، اصول عقايد ، اصول فقه ، منطق و تعارض و ترجيح را از\r\n\r\n\r\n","description":"","footnote":"\r\n( 1 ) تهذيب الاصول ، ج 3 ، ص 137 .\r\n( 2 ) الكفاية ، ج 2 ، ص 429 .\r\n( 3 ) التنقيح ، ص 24 .\r\n","page_name":" 21 ","page_number":21},
  {"content":"\r\n\r\nمقدمات و شرايط اجتهاد مىداند ، « 1 » صاحب معالم قدّس سرّه لغت ، تفسير ، حديث ، رجال ، اجماعات ، اصول ، منطق ، ملكه استنباط و قوت رد فروع به اصول را شرط اجتهاد مىداند . « 2 »\r\nبا توجه به اقوال مختلف در اين جهت مىتوان گفت : هر علمى كه استنباط به نوعى برآن متوقف باشد ، از شرايط اجتهاد است . هرچند علوم مختلف از جهت شدّت و ضعف نياز متفاوتند و بر همين اساس فراگرفتن مجتهد نيز بايد به تناسب شدت و ضعف كاربرد هركدام از علوم باشد .\r\n5 - تخطئه و تصويب .\r\nبه عنوان « تخطئه و تصويب » رجوع شود .\r\n\r\nاجزاء\r\nاجزاء مصدر « أجزأ » است ، و در لغت به معناى كفايت كردن و بىنياز كردن است . اما در اصطلاح عبارت است از : كفايت امتثال امرى از امتثال امر ديگر ؛ و به عبارت ديگر : انسان هرگاه امرى را امتثال نمود ، اين امتثال كفايت كند و نياز به امتثال امر ديگرى نباشد . در علم اصول فقه ، يكى از بحثهاى عمده ، بحث مستقلّات و غير مستقلات عقلى است كه هركدام در جاى خود خواهد آمد . و در بحث غير مستقلات عقلى يكى از موضوعات مورد بحث ، اجزاء است . اوامرى كه در شرع مقدس وارد شده‌اند بر سه گونه‌اند : 1 - امر واقعى اولى .\r\n\r\n\r\n","description":"","footnote":"\r\n( 1 ) مبادى الوصول ، ص 241 .\r\n( 2 ) المعالم ، ص 234 .\r\n","page_name":" 22 ","page_number":22},
  {"content":"\r\n\r\n2 - امر واقعى ثانوى يا اضطرارى . 3 - امر ظاهرى يا ثانوى ظاهرى .\r\n1 - امر واقعى اولى :\r\nهرگاه شارع مقدس بگويد : نماز بخوان يا روزه بگير ؛ اين امر واقعى اولى است . اگر مكلف نماز و روزه را همان گونه كه مولا خواسته ، با تمام اجزا و شرايط اتيان كند ، شكى نيست كه اين اتيان ، از امر واقعى اولى كفايت مىكند و امر شارع مقدس امتثال شده و تكليف ساقط است .\r\n2 - امر واقعى ثانوى يا اضطرارى :\r\nاگر مكلف براى وضو يا غسل واجب آب پيدا نكند ، يا آب براى او ضرر داشته باشد ، بايد با تيمم نماز بخواند . امر به نماز با تيمم را امر واقعى ثانوى گويند .\r\n3 - امر ثانوى ظاهرى :\r\nاگر مكلف در طهارت آب وضو و غسل ، يا در طهارت لباس شك داشت و اصل طهارت كه مىگويد : آب و لباس پاك است را جارى كرد و نماز خواند ، اين امر كه موجب جريان اصل طهارت شده است ، امر ثانوى ظاهرى نام دارد .\r\nاكنون بحث در امر واقعى ثانوى و امر ثانوى ظاهرى است . سؤال اين است : اگر مكلف به يكى از اين دو قسم اخير عمل نمود و سپس عذر يا جهل بر طرف شد و مثلا آب پيدا شد و عذر بر طرف گرديد يا جهل از بين رفت و معلوم شد كه لباس يا آب پاك نبوده است ، آيا آن عملى كه مكلف در آن حال انجام داده بود كفايت مىكند و نياز به امتثال بر اساس شرايط جديد نيست ، يا اينكه آن عمل كه بر اساس امر واقعى ثانوى يا امر ثانوى ظاهرى انجام داده بود كافى نيست و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبايد چنانچه وقت عمل باقى است ، عمل را اعاده كند و چنانچه وقت گذشته ، عمل را قضا نمايد ؟\r\n\r\n- اجزاء در اوامر واقعى ثانوى :\r\nاصوليين امتثال امر واقعى ثانوى يا اضطرارى را مجزى دانسته و معتقدند كه بعد از انجام عمل بر اساس امر واقعى ثانوى و رفع عذر ، نياز به اعاده و قضا نيست زيرا :\r\n- اولا :\r\nاحكام وارده در حال اضطرار ، براى تخفيف و توسعه در تحصيل مصالح تكاليف اصلى اولى براى مكلفين وارد شده است ، و امر به اداى مجدد يا قضا ، با تخفيف و توسعه منافات دارد . خداوند مىفرمايد :  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  « 1 » .\r\n- ثانيا :\r\nاكثر ادلّه اوامر اضطرارى مانند :  فَتَيَمَّمُوا صَعِيداً طَيِّباً  « 2 » مطلق هستند و ظاهر اين ادله ، به مقتضاى اطلاقشان ، اكتفا به تكليف ثانوى براى حال ضرورت است ، و اينكه تكليف در حال اضطرار منحصر در همان امر ثانوى است و غير از آن تكليف ديگرى نيست . پس اگر اداى مجدد و قضا واجب بود ، بايد مولا بيان مىكرد ، و چون بيان نكرده مىفهميم كه همين اتيان ناقص از اتيان كامل كفايت مىكند .\r\n\r\n\r\n","description":"","footnote":"\r\n( 1 ) البقرة ، آيهء 185 .\r\n( 2 ) النساء ، آيهء 43 .\r\n","page_name":" 24 ","page_number":24},
  {"content":"\r\n\r\n- ثالثا :\r\nقضا وقتى واجب مىشود كه فوت صدق كند ، و حال آنكه اگر ضرورت در تمام وقت باقى باشد ، فوت صدق نمىكند ، چون امر واقعى نيست . و چنانچه ضرورت قبل از اتمام وقت نيز بر طرف شود باز هم اعاده لازم نيست ، زيرا همين‌كه شارع اجازه داده مكلف در اول وقت بر اساس امر ثانوى اضطرارى اقدام كند « 1 » ، مىفهماند كه شارع قصد مسامحه داشته است ، حتى در صورت تمكّن از امتثال امر واقعى اولى و الّا بايد واجب مىكرد كه مكلف صبر كند و منتظر بماند تا وقت تنگ شود و آنگاه اگر عذر بر طرف نمىشد ، بر اساس امر ثانوى اضطرارى عمل كند .\r\n- رابعا :\r\nپس از بر طرف شدن عذر ، شك در اعاده و قضا ، شك در اصل تكليف است و اصل برائت جارى مىشود . « 2 »\r\n\r\n- اجزاء و عدم اجزاء در اوامر ثانوى ظاهرى :\r\nمشهور علماى اماميه معتقدند كه امر ثانوى ظاهرى از امر واقعى اولى كفايت نمىكند ، خواه امر ثانوى ظاهرى از اصل استفاده شده باشد يا از اماره ؛ به عبارت ديگر : در اين قسمت ، مشهور علماى اماميه قائل به عدم اجزا شده‌اند زيرا :\r\n\r\n\r\n","description":"","footnote":"\r\n( 1 ) البته اگر چنين اجازه‌اى از سوى شارع ثابت شود .\r\n( 2 ) اصول الفقه ، ج 1 ، ص 227 . هر چهار دليل از منبع مذبور است .\r\n","page_name":" 25 ","page_number":25},
  {"content":"\r\n\r\n- اولا :\r\nاماميه قائل به تخطئه است و متابعت اماره در صورتى كه اماره مخالف واقع باشد ، تنها باعث معذور بودن مىشود و با كشف خطا ، عذرى باقى نمىماند .\r\n- ثانيا :\r\nدر جاى خود گفته شده كه اصول عمليه تنها وظيفه‌اى عملى هستند كه شخص براى رفع شك و حيرت در مقام عمل به آنها رجوع مىكند ، و لذا واقع به حال خود باقى است و با علم به واقع ، واقع منجز مىشود و بايد اتيان شود . « 1 »\r\n\r\nاجماع\r\nاجماع در لغت از ماده « جمع » به دو معنى آمده : 1 - اتفاق و انضمام چيزى به چيز ديگر ؛ 2 - به معنى عزم . « 2 »\r\n\r\n- معناى اصطلاحى اجماع :\r\nاجماع در اصطلاح يعنى اتفاق خاص . اصوليين اتفاق خاص را با عبارتهاى مختلف بيان كرده‌اند از جمله :\r\n- اتفاق فقهاى مسلمين بر حكم شرعى .\r\n- اتفاق اهل حل و عقد از مسلمين بر حكم شرعى .\r\n\r\n\r\n","description":"","footnote":"\r\n( 1 ) با استفاده از منابع ذيل : الكفاية ، ج 1 ، ص 133 ؛ فوائد الاصول ، ج 1 ، ص 241 ؛ اصول الفقه ، ج 1 ، ص 223 ؛ بحوث فى الاصول اصفهانى ، ص 125 ؛ اجود التقريرات ، ج 1 ، ص 281 .\r\n( 2 ) مصباح المنير . لسان العرب ، ماده « جمع » .\r\n","page_name":" 26 ","page_number":26},
  {"content":"\r\n\r\n- اتفاق امت حضرت محمد صلّى اللّه عليه و آله و سلّم بر حكم شرعى « 1 » ؛ و ساير عبارتهايى كه در تفسير اتفاق خاص بيان شده است . ولى از ملاحظه تعريفها و تفسيرهاى مختلف مىتوان نتيجه گرفت كه مراد از اتفاق خاص ، اتفاق جماعتى است كه اتفاق ايشان در اثبات حكم شرعى نافذ و مؤثر است .\r\n\r\n- حجيّت اجماع نزد شيعه و سنى :\r\nاهل سنّت علىرغم اختلاف تعابيرى كه در توضيح و تفسير اصطلاحى اجماع دارند ، ولى در حجيّت اجماع اتفاق دارند و اجماع را در رديف ساير ادله و منابع استنباط احكام قرار مىدهند و آن را يكى از منابع مستقل براى رسيدن به حكم شرعى مىدانند و حتى برخى پا را فراتر گذاشته و در مقام تعارض اجماع و كتاب و سنت ، اجماع را مقدّم دانسته و حتى مخالف آن را گمراه و كافر دانسته‌اند . « 2 »\r\nولى علماى شيعه اجماع را دليل مستقلى در عرض كتاب و سنّت نمىدانند . ايشان اجماع را تنها از اين جهت كه كشف از قول معصوم مىكند ، حجّت مىدانند ، در حقيقت حجيّت مربوط به سنّت است كه اجماع كاشف آن است . به همين خاطر شيعه اجماع را بر اتفاق جماعت اندك نيز اطلاق مىكند ، در صورتى كه اين اتفاق كم كشف از قول معصوم كند ، هرچند در اصطلاح چنين اتفاقى را اجماع نگويند ، و اجماعى را كه كشف از قول معصوم نكند ، اجماع نمىگويند ، هرچند تعداد مجمعين هم زياد باشد و در اصطلاح نيز به آن اجماع\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 87 .\r\n( 2 ) ارشاد الفحول ، ص 78 .\r\n","page_name":" 27 ","page_number":27},
  {"content":"\r\n\r\nگويند . اين مطلب اساس اختلاف شيعه و سنى در مورد اجماع است . « 1 »\r\n\r\n- طرق كشف قول معصوم از اجماع :\r\nبراى كشف قول معصوم از اجماع به صورت قطعى ، راههاى متعددى ذكر شده است . برخى تا دوازده طريق ذكر كرده‌اند ، ولى مهم‌ترين اين راهها بنا بر نقل مرحوم مظفر عبارتند از : 1 - طريقه حس . 2 - طريقهء قاعدهء لطف . 3 - طريقه حدس . 4 - طريقه تقرير . « 2 »\r\n\r\n1 - طريقه حس :\r\nاين طريق را « اجماع دخولى » و « طريقه تضمنى » نيز مىنامند . در اين طريق انسان قطع پيدا مىكند به دخول معصوم در بين مجمعين ، بدون اينكه شخص معصوم را در ميان مجمعين بشناسد . چنين قطعى وقتى حاصل مىشود كه خود انسان اقوال علماء را بررسى كند و در ميان اقوال مختلف ، اقوال معلومى را كه مربوط به اشخاص مجهول است بيابد تا اينكه يقين پيدا كند امام از جمله مجمعين و متفقين بر اين حكم است . اين طريق غالبا محقق نمىشود مگر براى كسى كه در زمان حضور معصوم عليه السّلام ، حاضر باشد .\r\n\r\n2 - طريقه قاعدهء لطف :\r\nهمان گونه كه قاعده لطف نصب امام معصوم را اقتضاء مىكند ، همچنين اقتضاء مىكند كه اگر مجتهدين بر فتواى غلطى اتفاق نمودند ، امام معصوم يا شخصا و يا به وسيله شخص ديگرى حق را بيان كند . و الّا لازم مىآيد كه تكليف\r\n\r\n\r\n","description":"","footnote":"\r\n( 1 ) اصول الفقه مظفر ، ج 2 ، ص 87 .\r\n( 2 ) همان منبع ، ص 95 .\r\n","page_name":" 28 ","page_number":28},
  {"content":"\r\n\r\nبا همين حكم غلط و خطا ساقط شود ، يا امام موجب اخلال در بزرگترين وظيفه خود يعنى تبليغ احكام الهى شود . به عنوان « قاعده لطف » رجوع شود .\r\n\r\n3 - طريقه حدس :\r\nدر طريقه حدس بايد انسان قطع پيدا كند كه حكم مورد اتفاق فقها ، دست به دست از معصوم به ايشان رسيده است . چنين اتفاقى در يك حكم ، موجب حصول علم مىشود كه اين اتفاق مستند به رأى امام معصوم بوده ، نه اختراع فقها . لازمه اين اتفاق وقوع و وجود آن در تمام زمانها ، از زمان امام معصوم تا زمان حاضر مىباشد .\r\n\r\n4 - طريقه تقرير :\r\nدر طريقه تقرير بايد اجماع در معرض ديد معصوم قرار گرفته باشد يا به عرض ايشان رسانده شده باشد و معصوم در عين امكان بيان حق ، و لو با القاى خلاف بين مجمعين ، آن را رد نكند . اين عدم رد از جانب امام معصوم كاشف از اقرار ايشان و تقرير حكمى است كه فقها برآن اتفاق كرده‌اند ، و اين اقرار و تقرير دليل است بر اينكه حكم مورد اتفاق فقها ، همان حكم واقعى خداوند است « 1 » .\r\n\r\n- اقسام اجماع :\r\n1 - اجماع سكوتى . 2 - اجماع عملى . 3 - اجماع قولى . 4 - اجماع محصل .\r\n5 - اجماع مركب . 6 - اجماع منقول .\r\n\r\n1 - اجماع سكوتى :\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 95 .\r\n","page_name":" 29 ","page_number":29},
  {"content":"\r\n\r\nاجماع سكوتى وقتى است كه يك يا چند فقيه فتوايى بدهند و فتوا بين فقهاى آن زمان منتشر شود و مدّتى هم بگذرد ، ولى هيچ‌كدام از فقها آن را انكار نكنند و با آن مخالفت ننمايند . چنين اجماعى نزد شيعه حجّت نيست .\r\n\r\n2 - اجماع عملى :\r\nاجماع عملى ، يعنى عمل مجتهدين در يك امر شرعى ، بدون فتوا دادن به آن .\r\n\r\n3 - اجماع قولى :\r\nيعنى اتفاق و اجماع مجتهدين در فتوا بر حكم شرعى .\r\n\r\n4 - اجماع محصل :\r\nاجماعى است كه فقيه از طريق حس ، با تتبّع آراى فقها به دست مىآورد .\r\nاين قسم از اجماع در صورت تحقق ، نزد همهء علماء حجّت است ، و ليكن تحقق آن تقريبا غير ممكن است .\r\n\r\n5 - اجماع مركب :\r\nهرگاه گروهى از فقهاء فتوا بدهند به حرمت چيزى ، و گروه ديگر فتوا بدهند به مكروه بودن آن چيز ، در اين صورت از مجموع دو فتوا ، اجماع بر واجب يا مستحب نبودن آن چيز استفاده مىشود . اكنون اگر كسى نسبت به آن چيز فتوا به وجوب يا اباحه و يا استحباب بدهد ، از اجماع خارج شده و به اصطلاح « خرق اجماع » نموده است .\r\n\r\n6 - اجماع منقول :\r\nاجماعى است كه شخصى براى ديگرى نقل كند ؛ خواه نقل‌كننده يك نفر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nباشد يا بيشتر .\r\nدر حجيّت و عدم حجيّت اجماع منقول سه قول است .\r\nالف : حجّت است مطلقا . ب : حجّت نيست مطلقا . ج : اگر نقل اجماع تمام فقها در تمام زمانها باشد ، به صورتى كه انسان از راه حدس ، علم به دخول معصوم در ضمن مجمعين پيدا كند ، حجّت است ؛ ولى اگر غير از اين طريق باشد مانند اجماع مبتنى بر قاعده لطف ، در اين صورت حجّت نيست . « 1 »\r\n\r\nاجمال\r\n- اجمال يعنى :\r\nمشتبه و غير واضح ، در مقابل مبين يعنى : روشن ، واضح و معلوم .\r\nدر علم اصول نيز اجمال و مجمل به همين معنى به كار مىرود . اجمال يا در كلام است و يا در فعل .\r\n\r\n- اجمال كلام :\r\nاجمال در كلام اين است كه به صورت روشن و واضح مقصود از كلام معلوم نباشد . اين اجمال اسباب مختلفى دارد كه برخى از آنها عبارتند از :\r\n- اشتراك لفظى ؛ مانند لفظ « قرء » كه مشترك است بين حيض و طهر .\r\n- اشتراك معنوى ؛ مانند لفظ « رقبه » يعنى : بنده ، كه مشترك است بين بنده\r\n\r\n\r\n","description":"","footnote":"\r\n( 1 ) منابع : الكفاية ، ج 2 ، ص 68 ؛ الرسائل ، ص 47 ؛ المعالم ، ص 174 ؛ اصول الفقه ، ج 2 ، ص 87 ؛ اصطلاحات الاصول ، ص 23 ؛ الاصول العامة ، ص 255 ؛ العدة ، ج 2 ، ص 601 ؛ الذريعة ، ج 2 ، ص 603 ؛ ارشاد الفحول ؛ ص 71 ؛ المحصول رازى ، ج 2 ، ص 3 ؛ المستصفى ، ج 1 ، ص 204 .\r\n","page_name":" 31 ","page_number":31},
  {"content":"\r\n\r\nمؤمن و كافر . « 1 »\r\n- اعلال ، مانند لفظ مختار كه به واسطه اعلال ، صورت فاعلى و مفعولى آن يكسان است .\r\n- قرينه ، يعنى كلام هنگام صدور همراه با قرينه‌اى بوده باشد كه موقع رسيدن به مخاطب ، آن قرينه از بين رفته باشد و موجب اجمال كلام شود . خواه قرينه حاليه باشد يا مقاليه . به عنوان « قرينه » رجوع شود .\r\n- قطعه قطعه كردن كلام ، گاهى كلام موقع صدور واحد است و روشن ؛ ولى بعد به صورت قطعه‌هاى مجزّا در مىآيد و به واسطه چند قطعه شدن مجمل مىشود .\r\n- نقل كلام به مضمون و با واسطه‌هاى متعدد .\r\n- تعداد قرائت ، مانند « يطهرن » با تشديد و بدون تشديد كه حكم در هر قرائت مختلف مىشود . اگر بدون تشديد قرائت شود يعنى : تا اينكه پاك شوند .\r\nولى اگر با تشديد قرائت شود ، يعنى : تا اينكه خود را پاك كنند .\r\n- اختلاف در تفسير ، مانند كلمه « غنا » كه مفهوم آن روشن نيست و موجب اختلاف اهل فن در تفسير آن شده است .\r\n- روشن نبودن مرجع ضمير ، مانند شخصى كه در جواب سؤال‌كننده از افضل اصحاب پيامبر صلّى اللّه عليه و آله و سلّم گفت : « من بنته فى بيته » ، كسى كه دخترش در خانه اوست . زيرا هم دختر ابو بكر در خانه پيامبر صلّى اللّه عليه و آله و سلّم بود و هم دختر پيامبر صلّى اللّه عليه و آله و سلّم در\r\n\r\n\r\n","description":"","footnote":"\r\n( 1 ) البته اين كلام منافاتى با اجراى اصالة الاطلاق ندارد ، زيرا اين مرحله با قطع نظر از اجراى آن اصل است .\r\n","page_name":" 32 ","page_number":32},
  {"content":"\r\n\r\nخانه امير المؤمنين على عليه السّلام بود .\r\n- اجمال ذاتى ، مانند حروف مقطعه در اول برخى از سوره‌هاى قرآن .\r\n\r\n- اجمال فعل :\r\nاجمال فعل وقتى است كه كارى از شخصى سر بزند و ما ندانيم وجه آن كار چيست ؟ مثلا معصوم نمازى بخواند و ندانيم آن نماز واجب بود يا مستحب ؟\r\nيا معصوم در جايى كه احتمال مىرود تقيّه كند ، وضو بگيرد .\r\n\r\n- حكم اجمال :\r\nاصوليين معتقدند كه اجمال موجب سقوط كلام يا فعل از حجيّت مىشود .\r\n\r\n- اجمالى :\r\nاجمالى گاهى صفت علم واقع مىشود و مىگويند : علم اجمالى در مقابل علم تفصيلى . به عنوان « علم » رجوع شود .\r\nو گاهى اجمالى صفت امتثال واقع مىشود و مىگويند : امتثال اجمالى در مقابل امتثال تفصيلى . « 1 » به عنوان « امتثال » رجوع شود .\r\n\r\nاحكام تكليفى\r\nبه عنوان « حكم » رجوع شود .\r\n\r\nاحكام وضعى\r\nبه عنوان « حكم » رجوع شود .\r\n\r\n\r\n","description":"","footnote":"\r\n( 1 ) قوانين الاصول ، ص 332 ؛ اصول الفقه ، ج 1 ، ص 179 ؛ الموسوعة الفقهية ، ص 520 ؛ اصطلاحات الاصول ، ص 232 .\r\n","page_name":" 33 ","page_number":33},
  {"content":"\r\n\r\n\r\nاخباريون\r\nاخباريون گروهى از فقهاى شيعه هستند كه در استنباط احكام شرعى فقط كتاب و سنّت را معتبر مىدانند . حضور پررنگ و عملى اخباريون را در صحنهء علمى و عملى جامعهء اسلامى مىتوان به سه دوره تقسيم نمود .\r\nدورهء اول : قرن چهارم هجرى از جهاتى زمينه براى حضور علمى و عملى مسلك اخباريون به رهبرى بزرگانى همچون صدوقين « 1 » و مرحوم كلينى « 2 » مساعد بود ؛ از جمله : نزديك بودن به دوران پربركت حضور امام معصوم عليه السّلام و دسترسى آسان‌تر فقها به منابع علمى احكام ، و در نتيجه عدم نياز به مباحث اصولى در سطح گسترده ؛ به عبارت ديگر : : ؛ باز بودن باب علم در تحصيل احكام شرعى فرعى و همين‌طور عدم گستردگى مسائل فقهى كه مبتنى بر استنباط به وسيله به كار گرفتن قواعد اصولى هستند .\r\nدورهء دوم : ابتداى اين دوره با ظهور مرحوم استرآبادى « 3 » شروع مىشود .\r\nوى در مسلك اخبارىگرى بسيار تندرو بوده و ظاهرا اولين كسى است كه باب طعن بر اصوليين را گشوده است .\r\nدورهء سوم : اين دوره را مىتوان دوره اعتدال مسلك اخباريون ناميد .\r\n\r\n\r\n","description":"","footnote":"\r\n( 1 ) صدوقين عبارتند از : محمد بن على بن الحسين بن بابويه قمى معروف به شيخ صدوق ، صاحب كتاب « من لا يحضره الفقيه » كه يكى از چهار كتاب اصلى روايتى شيعه است ؛ و پدر ايشان على بن الحسين .\r\n( 2 ) محمد بن يعقوب بن اسحاق ، ابو جعفر الكلينى ، صاحب كتاب اصول كافى ، يكى ديگر از چهار كتاب اصلى شيعه در روايت .\r\n( 3 ) ميرزا محمد امين بن محمد شريف استرآبادى ، متوفاى 1036 ه ق ، صاحب كتاب « الفوائد المدنية . »\r\n","page_name":" 34 ","page_number":34},
  {"content":"\r\n\r\nزعامت اخباريون در اين دوره با محدث عاليقدر مرحوم شيخ يوسف بحرانى « 1 » بود . وى بر خلاف مرحوم استرآبادى ، به مطالعه دقيق نظرات اخباريون و اصوليين پرداخت و به دور از تعصّبات حاكم بر اخباريون كه ناشى از اقدامات بسيار تند محدث استرآبادى بود ، در صدد يافتن حق برآمد ، و در نهايت پس از بحثهايى كه با مرحوم وحيد بهبهانى « 2 » ، اصولى بزرگ معاصر خود داشت ، راه ميانه‌اى را در پيش گرفت . مرحوم بحرانى در مقدمه كتاب « الحدائق الناضرة » به بيان اين مطلب پرداخته است .\r\n\r\n- موارد اختلاف بين اصوليين و اخباريين :\r\nاقوال در موارد اختلاف متفاوت است . مرحوم بحرانى در مقدمه كتاب « الحدائق الناضرة » به چند مورد از بارزترين موارد اختلاف بين دو طايفه اشاره كرده است .\r\n1 - اصوليين ادله احكام شرعى را كتاب ، سنت ، اجماع و عقل مىدانند ، ولى اخباريين فقط بر كتاب و سنّت اعتماد مىكنند .\r\n2 - اشياء نزد اصوليين يا حلال هستند و يا حرام ؛ ولى نزد اخباريين اشياء سه قسم هستند : حلال بيّن ؛ حرام بيّن ، و مشتبهات بين اين دو .\r\n3 - اصوليين اخذ احكام شرعى از ادله ظنى « 3 » را جايز مىدانند ، ولى\r\n\r\n\r\n","description":"","footnote":"\r\n( 1 ) يوسف بن احمد بن ابراهيم الدارزى البحرانى از آل عصفور ، صاحب كتاب ارزشمند فقهى « الحدائق الناضرة » متوفاى 1186 ه ق .\r\n( 2 ) محمد باقر المولى محمد اكمل ، معروف به وحيد بهبهانى . متوفاى 1206 ه ق در كربلا .\r\n( 3 ) البتّه اصوليين هر دليل ظنى را معتبر نمىدانند ، بلكه دليل ظنى معتبر نزد اصوليين آن دليلى است كه\r\n","page_name":" 35 ","page_number":35},
  {"content":"\r\n\r\nاخباريين فقط علم را معتبر مىدانند .\r\n4 - اصوليين اجتهاد را واجب عينى يا تخييرى مىدانند ؛ ولى اخباريين اجتهاد را حرام مىدانند .\r\n5 - حديث نزد اصوليين چهار قسم است ؛ صحيح ، حسن ، موثق و ضعيف .\r\nولى حديث نزد اخباريين دو قسم است ؛ صحيح و ضعيف .\r\n6 - حديث صحيح نزد اصوليين حديثى است كه : شخص شيعه دوازده امامى ، عادل و ثقه از مثل خود و او نيز از مثل خود تا برسد به معصوم ، نقل كند . و حديث حسن حديثى است كه راويان آن ، يا يكى از ايشان شيعه دوازده امامى بوده و مدح نيز شده باشد ، ولى تصريح بر وثاقت وى نشده باشد . اما نزد اخباريين حديث صحيح ، حديثى است كه نسبت آن به معصوم صحيح و ثابت باشد ؛ و اين صحت يا با تواتر ثابت شود و يا با خبر واحد همراه با قرينه‌اى كه شاهد بر صحت خبر باشد .\r\n7 - اصوليين غير معصوم را دو صنف مىدانند ؛ مجتهد و مقلّد ؛ ولى اخباريين همه را مقلّد معصوم مىدانند .\r\n8 - اصولين معتقدند كه در زمان غيبت امام معصوم ، بايد از طريق اجتهاد علم را به دست آورد و در زمان حضور امام معصوم ، بايد علم را از امام معصوم اخذ نمود اگرچه با واسطه ؛ ولى اخباريين بين زمان غيبت و حضور فرق قائل نيستند .\r\n\r\n\r\n","description":"","footnote":"\r\nدليل معتبر قطعى بر اعتبار آن وجود داشته باشد .\r\n","page_name":" 36 ","page_number":36},
  {"content":"\r\n\r\nمرحوم بحرانى سپس با اعتقاد به درست نبودن اين موارد اختلاف بين اصوليين و اخباريين ، به بيان رد اين موارد مىپردازد كه علاقمندان مىتوانند جهت آشنايى بيشتر به منابع ذيل مراجعه نمايند . « 1 »\r\n\r\nاختيار\r\nاختيار يعنى اينكه انسان كارى را به ميل و اراده خود انجام دهد ، در مقابل اجبار و الزام . جبر و اختيار از مهم‌ترين مسائل كلامى است كه از گذشتهء دور و از دورانهاى اوليّه طرح مباحث مربوط به افعال بندگان و رابطه آن با خداوند - تبارك و تعالى - در جامعهء اسلامى مطرح بوده است . در علم اصول فقه ، مبحث الفاظ ، وقتى كه صحبت از معناى امر مىشود ، اصوليين به مناسبت وارد بحث طلب و اراده شده‌اند ، هرچند پرداختن به اين بحث عميق مناسب اين كتاب نيست و جاى آن در علم كلام است ، ولى در عين حال براى آشنايى خوانندگان محترم ، ما به طرح مسئله و اقوال مختلف به صورت مختصر مىپردازيم .\r\nسؤال اين است : آيا انسان در افعال خوب و بد خود مجبور است و بر اساس سرنوشتى كه از جانب خداوند متعال براى او مقدر شده است افعالى از او صادر مىشود و تنها ابزارى است كه در افعال خود هيچ نقش و تأثيرى ندارد ، يا اينكه موجودى است داراى اراده و اختيار ، و اجبار و الزامى در كار نيست ؟\r\nگروهى معتقدند كه انسان هيچ اراده و اختيارى از خود ندارد و در افعال\r\n\r\n\r\n","description":"","footnote":"\r\n( 1 ) الحدائق الناضرة ، ج 1 ، ص 167 ؛ روضات الجنات ؛ الفوائد الحائرية ، ص 40 ؛ الاجتهاد ، محمد بحر العلوم ، ص 168 ؛ دائر المعارف الاسلامية الشيعة ، ج 1 ، ص 94 ؛ الموسوعة الفقهية الميسّرة ، ص 471 .\r\n","page_name":" 37 ","page_number":37},
  {"content":"\r\n\r\nخويش مجبور است . بنيان‌گذار اين عقيده جهم بن صفوان « 1 » بوده است . اشاعره نيز از همين عقيده پيروى كرده‌اند . ولى معتزله « 2 » در مقابل معتقد به اختيار مطلق انسان بودند .\r\nدر همين حال كه طرفين از عقيدهء خود سخت دفاع مىكردند ، رئيس مكتب تشيّع ، امام صادق عليه السّلام با فرمايش گوهربار خويش عقيده رسمى شيعه را اعلام فرمودند كه : « لا جبر و لا تفويض و لكن امر بين امرين » « 3 » آن حضرت با نفى جبر مطلق و اختيار مطلق ، فرمودند كه انسان در برخى افعال مجبور و در برخى مختار است . بنابراين شيعه معتقد به اختيار بود ولى نه آن اختيار عنان گسيخته‌اى كه معتزله به آن اعتقاد داشتند .\r\nآزادى و اختيار انسان امرى است ضرورى و بديهى كه نياز به استدلال ندارد . زيرا هرگاه ما افعال را باهم مقايسه مىكنيم بالوجدان در مىيابيم كه برخى افعال اختيارى و برخى غير اختيارى هستند .\r\n\r\n\r\n","description":"","footnote":"\r\n( 1 ) ابو محرز جهم بن صفوان راسبى . وى جبرى مطلق بود ، ولى اشاعره گروه معتدل از جبريون هستند زيرا ايشان معتقد به نوعى اختار به نام كسب ، براى انسان بودند ؛ يعنى خداوند فعل را خلق مىكند و انسان آن را كسب مىكند . جهم بن صفوان عاقبت در سال 127 يا 128 ه ق در زمان بنى مروان كشته شد .\r\n( 2 ) معبد بن عبد اللّه بن عويم جهنى بصرى نخستين كسى بود كه با جبريه مخالفت كرد و سخن از قدر گفت . معبد جهنى عقايد خود را از فردى ايرانى به نام سنبويه فرا گرفت . وى عاقبت در سال 80 ه . ق به جرم فساد عقيده كشته شد . ولى بنيان‌گذار و مؤسس مكتب معتزلى ، و اصل بن عطاء الغزالى از شاگردان حسن بصرى بود . فرهنگ فرق اسلامى ، صفحات 357 - 145 - 58 .\r\n( 3 ) اصول كافى ، كتاب التوحيد ، باب الجبر و القدر ، حديث 13 .\r\n","page_name":" 38 ","page_number":38},
  {"content":"\r\n\r\nمثلا كدام انسان عاقلى است كه فرق نگذارد بين اينكه كسى دستش را به ميل و اراده خود حركت مىدهد ، و كسى كه حركت دست او ناشى از بيمارى است و بر اثر اختلال در سيستم عصبى ، برخى از اعضاى بدن وى دچار لرزش مىشود ؟ همه مىدانند كه در مورد اول مىگويند : شخص دستش را مىلرزاند يا حركت مىدهد ، ولى در مورد دوم مىگويند : دست شخص مىلرزد .\r\nولى در عين حال بايد توجه داشت كه قول به جبر موجب تعطيلى تكليف و حكمت و ثواب و عقاب مىشود . اگر انسان مختار نباشد ، جزا در برابر اعمال وى امرى است بيهوده و عبث . پاك و منزّه است خداوند از اينكه انسان را مجبور و ملزم بر كار زشت كند و آنگاه وى را عذاب نمايد .  سُبْحانَ اللَّهِ عَمَّا يَصِفُونَ  « 1 » .\r\nبراى آگاهى بيشتر به عنوان « اراده » رجوع شود .\r\n\r\nاداء\r\nهرگاه امر صادره از شارع نسبت به مكلف تنجز يافت و واجب براى مكلف فعليت پيدا كرد ، بايد مكلف نسبت به انجام امر مولا با تمام اجزا و شرايط آن و در وقت معيّن اقدام كند . اگر مكلف واجب را در زمان خودش و با رعايت تمام شرايط ، به صورت صحيح و كامل انجام داد ، مىگويند : واجب و امر را ادا كرده است ، كه موجب سقوط امر از عهدهء مكلف مىشود .\r\n\r\n\r\n","description":"","footnote":"\r\n( 1 ) المؤمنون / 91 .\r\n","page_name":" 39 ","page_number":39},
  {"content":"\r\n\r\nچنانچه مكلف واجب را در وقت مخصوص انجام داد ، ولى جزء يا شرطى را كه ترك آن موجب بطلان واجب است ، ترك نمود و لازم شد كه مجددا آن عمل را تكرار كند ، اگر عمل را در همان وقت معين مجددا انجام داد ، اين عمل مجدد را « اعاده » گويند .\r\nولى اگر عمل واجب در وقت معين خود اصلا انجام نشد يا ناقص انجام شد و نياز به تكرار عمل بود ، و وقت مخصوص واجب گذشته بود ، در اين صورت مكلف بايد اين عمل را در خارج از وقت اوليه معين انجام دهد ، اين تكرار عمل در خارج از وقت اوليه معين را « قضا » گويند .\r\nمثلا :\r\nاگر انسان با شنيدن اذان ظهر اقدام به خواندن نماز كرد و تمام شرايط معتبر در نماز را هم رعايت كرد ، واجب را ادا نموده و تكليف از عهدهء او ساقط است .\r\nولى اگر بعد از خواندن نماز در حالى كه هنوز آفتاب غروب نكرده است ، متوجّه شد كه موقع نماز وضو نداشته يا به طرف قبله نماز نخوانده است ، بايد مجددا با وضو يا به سمت قبله نماز را اعاده كند .\r\nولى اگر بعد از غروب آفتاب يا روز بعد متوجه شد كه نماز ظهر او از جهتى باطل بوده يا اصلا فراموش كرده كه بخواند ، در اين صورت بايد نماز ظهر را قضا كند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nاراده\r\nاراده در لغت و اصطلاح عبارت از صفتى خاص از صفات نفس است كه به ايجاد يا ترك فعل تعلّق مىگيرد و علّت تامّه براى تحقق فعل يا ترك آن در خارج است . « 1 »\r\nبايد توجّه داشت كه اراده خداوند با اراده انسان تفاوت دارد و لذا ما هركدام را جداگانه و به صورت مختصر بيان مىكنيم .\r\n\r\n- اراده خداوند :\r\nاراده خداوند از صفات ثبوتيه ( كماليه ) ذات اقدس الهى شمرده مىشود ؛ ولى در صفت ذات يا صفت فعل بودن آن اختلاف است . در تفسير اراده خداوند چهار نظر وجود دارد .\r\n1 - اراده خداوند عبارت است از داعى بر فعل . يعنى خداوند در ازل علم داشت به اينكه فلان عمل در فلان مرحله مصلحت دارد و همين علم به مصلحت باعث شد كه خداوند ممكنات مختلف را در زمانها و مكانهاى مختلف بيافريند . بنابراين اراده خداوند علم به مصلحت است كه آن علم داعى بر ايجاد گرديده . بزرگان معتزله اين معنى را اختيار كرده‌اند .\r\n2 - اراده يك صفت سلبى است . وقتى مىگوييم : خداوند مريد است ، يعنى خداوند مغلوب كسى يا چيزى نيست ، اين عقيده حسين بن محمد نجّار از علماى معتزله است .\r\n\r\n\r\n","description":"","footnote":"\r\n( 1 ) البته در امور تكوينى اراده علّت تامّه است .\r\n","page_name":" 41 ","page_number":41},
  {"content":"\r\n\r\n3 - خداوند مريد است يعنى خداوند نسبت به افعال خويش عالم است و نسبت به افعال بندگان آمر است . اين نظر را ابو القاسم كعبى از علماى معتزله اختيار كرده است .\r\n4 - اراده صفتى زايد بر علم است ، و مانند ساير صفات الهى قديم و زايد بر ذات است . اشاعره اين نظر را اختيار كرده‌اند .\r\nعلماى شيعه نيز همان نظر اول را قبول دارند و معتقدند كه ساير نظريه‌ها باطل است . در مورد اراده خداوند مباحث ديگرى نيز مطرح است مانند : دليل اثبات اراده خداوند ؛ قديم يا حادث بودن اراده خداوند ؛ عين ذات يا زايد بر ذات بودن اراده ؛ كه طرح اين مباحث از حوصله اين كتاب خارج است . علاقمندان مىتوانند به كتب كلامى مراجعه نمايند .\r\n\r\n- اراده انسان :\r\nهمان گونه كه گفته شد ؛ اراده علّت تامه براى تحقق يا ترك فعل در خارج است ؛ ولى تحقق يا ترك فعل بر چهار مقدّمه متوقف است .\r\nالف : تصور فعل يا ترك و انديشه نفع و ضرر .\r\nب : تصديق نفع يا ضرر و نتيجه گرفتن .\r\nج : شوق به مطلوب بعد از تصديق .\r\nد : پس از شوق ، جزم و عزم بر مطلوب حاصل مىشود و به عبارت ديگر : : ؛ شوق مؤكّد در نفس انسان حاصل شده و موجب تحرك عضلات به سوى مطلوب مىشود . اراده عبارت است از همين شوق مؤكّد و معلول اراده عبارت است از : تحريك عضلات به جانب مطلوب در خارج . در واقع در مرحله\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nآخر ، نفس است كه در حركت عضلات به سوى مطلوب مؤثر است .\r\n\r\n- اراده فعلى :\r\nاراده‌اى است كه به امرى در حال حاضر تعلّق گيرد ؛ مانند : اراده انسان به حركت دست و به دنبال آن حركت دست .\r\n\r\n- اراده استقبالى :\r\nاراده‌اى كه به امرى در آينده تعلّق گيرد . مثل اينكه انسان تصميم بگيرد كه فردا روزه بگيرد .\r\n\r\n- اراده حقيقى :\r\nاراده حقيقى همان صفت نفسانى است .\r\n\r\n- اراده انشايى :\r\nاراده انشايى همان طلب انشايى است . به عنوان « انشاء » رجوع شود .\r\nالبته تقسيم اراده به حقيقى و انشايى برفرض مترادف بودن لفظ اراده و طلب است ؛ ولى اگر اين دو لفظ مترادف نباشند ، اين تقسيم مورد ندارد .\r\n\r\n- اراده تكوينى :\r\nاراده تكوينى عبارت است از اراده بر صدور فعل بدون دخالت اراده غير ، مانند اراده خداوند بر خلقت عالم و اراده انسان بر نوشيدن آب .\r\n\r\n- اراده تشريعى :\r\nاراده تشريعى عبارت است از : اراده بر صدور و ايجاد كارى توسط شخص ديگر با اراده و اختيار خود او ، مثل اراده خداوند بر انجام عبادات توسط بندگان با اراده و اختيار خود آنان .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n- اراده استعمالى :\r\nيعنى اراده متكلم بر استعمال لفظ در معناى حقيقى خود .\r\n\r\n- اراده جدّى :\r\nهرگاه متكلم همان معنايى را كه لفظ براى آن وضع شده است اراده كرده باشد ، اراده را جدّى گويند . « 1 »\r\n\r\nارتكاز متشرعه\r\nاين اصطلاح توسط برخى از اساتيد اصول فقه در عصر حاضر رايج شده است ، و ظاهرا مراد ايشان اين است كه علاوه بر وجود سيره بر فعل يا ترك چيزى ، احساس عميقى نسبت به نوع حكم وجود داشته باشد ؛ گرچه مصدر و منشأ آن ناشناخته باقى بماند .\r\n\r\n- فرق ارتكاز متشرعه با سيره عقلا و متشرعه :\r\nسيره عقلا يا متشرعه چون دليل لبى است ، از جهت تعيين نوع حكم مجمل است . ولى ارتكاز متشرعه ، نوع حكم را از جهت وجوب و حرمت و استحباب و . . . مشخص مىكند .\r\n\r\n- حجيّت ارتكاز متشرعه :\r\nچنين ارتكازى وقتى حجّت است كه صدور آن در زمان معصومين عليهم السّلام\r\n\r\n\r\n","description":"","footnote":"\r\n( 1 ) با استفاده از منابع ذيل : كشف المراد ، ص 288 ؛ كفاية الاصول ، ج 1 ، ص 93 ، الجهة الرابعة ؛ اصطلاحات الاصول ، ص 28 ؛ شرح كشف المراد ، ص 124 .\r\n","page_name":" 44 ","page_number":44},
  {"content":"\r\n\r\nثابت و اقرار ايشان پشتوانهء آن باشد ، و البته حصول چنين امرى بسيار نادر است . « 1 »\r\n\r\nاستثنا\r\nاستثنا عبارت است از خارج كردن ما بعد « الّا » يا ساير ادات استثنا از حكم ما قبل خود . « 2 »\r\n\r\n- اقسام استثنا :\r\nاقسام استثنا عبارت است از : الف : متّصل . ب : منفصل . ج : مفرّغ .\r\nالف : متصل : استثنايى است كه مستثنى از جنس مستثنى منه باشد . مثل :\r\nجاء القوم الّا خالدا » .\r\nب : منفصل : استثنايى است كه مستثنى از جنس مستثنى منه نباشد . مثل :\r\nحضر القوم الّا مواشيهم .\r\n\r\n\r\n","description":"","footnote":"\r\n( 1 ) الاصول العامة ، ص 200 .\r\n( 2 ) عبارتهاى مختلفى در تعريف استثناء بيان شده است كه همگى متضمن تعريف فوق مىباشند . غزالى گويد : استثناء قولى است داراى صيغه‌هاى مخصوص و محصور كه دلالت مىكند بر اينكه آنچه در آن قول ذكر شده است ، از قول قبل اراده نشده است . المستصفى ، ج 2 ، ص 74 . آمدى گويد : استثناء عبارت است از لفظى كه متّصل است به جمله ، و اين لفظ فى نفسه مستقل نيست و به وسيله حرف « الّا » يا ساير ادات استثناء دلالت مىكند بر اينكه مدلول آن غير از مدلول جمله‌اى است كه به آن متّصل است ، و اين لفظ صفت و يا غايت نيست . الاحكام ، ج 2 ، ص 429 . النحو الوافى ، ج 2 ، ص 293 ، گويد : استثناء عبارت است از اخراج به وسيله « الّا » يا ساير ادات استثناء از مواردى كه داخل در حكم قبل از « الّا » است .\r\n","page_name":" 45 ","page_number":45},
  {"content":"\r\n\r\nج : مفرّغ : هرگاه مستثنى منه در كلام حذف شده باشد ، استثنا را مفرّغ گويند : مثل : ما جاء الّا اخوك .\r\nهرچند استثناى منقطع صحيح است ، ولى اختلاف است در اينكه آيا اطلاق استثنا بر اين قسم ، اطلاق حقيقى است يا مجازى ؟\r\n\r\n- احكام استثنا :\r\n- در استثنا همه اتّفاق دارند بر اينكه شمول مستثنى نبايد بيشتر از مستثنى منه باشد . ولى اگر مستثنى نصف يا بيشتر از نصف مستثنى منه باشد ، اكثر اهل فن قائل به جواز هستند .\r\n- استثنا بعد از جملات متعدد عطف شده بر يكديگر .\r\nگاهى چند جمله در يك كلام ذكر مىشود و در آخر يك استثنا مىآيد . در چنين مواردى اختلاف است در اينكه استثنا به تمام جملات برمىگردد يا فقط به آخرين جمله ؟\r\nمثل آيه شريفه 4 سورهء نور . خداوند تبارك و تعالى مىفرمايد :   وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً ، وَ لا تَقْبَلُوا لَهُمْ شَهادَةً أَبَداً ، وَ أُولئِكَ هُمُ الْفاسِقُونَ إِلَّا الَّذِينَ تابُوا   . . .\r\nدر آيه شريفه فوق احتمال دارد كه استثنا فقط مربوط به جمله آخر يعنى  « وَ أُولئِكَ هُمُ الْفاسِقُونَ * »  باشد ، كه در اين صورت بعد از توبه فقط فاسق نيستند ولى ساير احكام قبلى بر آنها ثابت است .\r\nو احتمال نيز دارد كه استثنا مربوط به تمام جملات قبلى باشد كه در اين صورت اگر توبه كردند ، تازيانه نبايد به آنها زد و شهادت ايشان نيز قبول\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاست و فاسق هم نيستند .\r\nدر امثال آيه شريفه چهار قول است .\r\n1 - كلام ظهور دارد در رجوع استثنا به جملهء آخر ، اگرچه رجوع به ساير جملات هم ممكن است ، ولى نياز به قرينه دارد .\r\n2 - كلام ظهور دارد در رجوع استثنا به تمام جملات ، و اختصاص به آخرين جمله نياز به دليل دارد .\r\n3 - كلام در هيچ‌كدام ظهور ندارد ، ولى رجوع استثنا به آخرين جمله يقينى است . و امّا بقيه جملات مجمل هستند . زيرا چيزى كه صلاحيّت قرينه بودن دارد ، موجود است و با اين حال نمىتوان گفت جملات ظهور در عموم دارند ، پس اصل عموم در جملات جارى نمىشود .\r\n4 - اگر موضوع در جملات متعدد ، واحد باشد و تكرار هم نشده باشد مانند : احسن الى الناس و احترمهم و اقض حوائجهم الّا الفاسقين . در اين صورت استثنا ظاهرا به تمام جملات برمىگردد ، زيرا استثنا از موضوع شده به اعتبار حكم ، و موضوع نيز فقط در ابتداى كلام ذكر شده و براى رجوع استثناء به موضوع ( الناس ) بايد به تمام جملات برگردد . ولى اگر موضوع متعدد بود مانند آيه شريفه ، ظاهر اين است كه استثناء فقط به آخرين جمله برمىگردد . زيرا موضوع در آخرين جمله مستقلا ذكر شده است و استثناء هم نسبت به آن محسوب مىشود و تخصيص جملات سابق نياز به دليل دارد كه بنا برفرض ، موجود نيست . بنابراين در ساير جملات به اصل عموم تمسك مىكنيم . « 1 »\r\n\r\n\r\n","description":"","footnote":"\r\n( 1 ) با استفاده از منابع ذيل :\r\n","page_name":" 47 ","page_number":47},
  {"content":"\r\n\r\n\r\nاستحباب\r\nبه عنوان « حكم » رجوع شود .\r\n\r\nاستحسان\r\n\r\n- معناى لغوى استحسان :\r\nاستحسان در لغت يعنى نيكو شمردن شىء ؛ خواه شىء از امور حسى باشد يا از امور معنوى . « 1 »\r\n\r\n- معناى اصطلاحى استحسان :\r\nعبارتهاى مختلف و گاه متضادّى در تعريف اصطلاحى استحسان بيان شده است كه مهم‌ترين آنها چهار عبارت است .\r\n1 - استحسان يعنى : عمل به دليل قوىتر يا عدول از قياسى به قياس قوىتر و يا تخصيص قياسى با قياس قوىتر . « 2 »\r\n2 - دليلى كه در ذهن مجتهد منقدح مىشود . ولى نمىتواند آن را اظهار\r\n\r\n\r\n","description":"","footnote":"\r\nاصول الفقه مظفر ، ج 1 ، ص 147 ؛ مبادى العربية ، ج 4 ، ص 323 ؛ المستصفى ، ج 2 ، ص 74 ؛ الاحكام آمدى ، ج 2 ، ص 492 ؛ النحو الوافى ، ج 2 ، ص 293 ؛ تمهيد القواعد ، ص 192 .\r\n( 1 ) الاصول العامة ، ص 361 ، نقل از سلم الوصول .\r\n( 2 ) انّه عبارة عن العدول عن موجب قياسى الى قياس اقوى منه . الاحكام آمدى ، ج 2 ، ص 392 .\r\n- انّه العدول من قياس الى قياس اقوى منه و تخصيص قياس باقوى منه . الموافقات ، ج 4 ، ص 148 .\r\n- و النوع الآخر هو الدليل الّذى يكون معارضا للقياس الظاهر . . . ثمّ استحسان العمل باقوى الدليلين ، لا يكون من اتباع الهوى و شهوة النفس فى شىء . المحرّر ، ج 2 ، ص 148 . اصول السرخسى ، ج 2 ، ص 201 .\r\n","page_name":" 48 ","page_number":48},
  {"content":"\r\n\r\nكند . « 1 »\r\n3 - اخذ مصلحت جزيى در مقابل دليل كلّى . « 2 »\r\n4 - عدول از حكم دليل به عادت ، به خاطر مصلحت مردم . « 3 »\r\nنكته‌اى كه از مجموع اين تعاريف فهميده مىشود اينكه : استحسان به هركدام از اين چهار معنى كه باشد ، دليل مستقلّى در مقابل ساير ادلّه نيست . زيرا يا به كتاب و سنّت برمىگردد ، يا به عقل و يا به قياس و يا به مصالح مرسله . به عنوان « مصالح مرسله » رجوع شود .\r\n\r\n- حجيّت استحسان :\r\nبين علماى اهل تسنن اختلاف شديدى در حجيّت استحسان وجود دارد .\r\nدر حالى كه برخى مانند مالك ، استحسان را نه قسمت از ده قسمت علم و ستون علم مىدانند « 4 » ؛ برخى ديگر مانند شافعى و ظاهريه عمل بر اساس استحسان را تشريع و حرام دانسته ، و آن را پيروى از هواى نفس و گمراهى مىدانند . « 5 » ابن حزم ظاهرى مىگويد : حق ، حق است اگرچه مردم آن را زشت شمرند ، و باطل ، باطل است اگرچه مردم آن را نيكو شمرند ، پس صحيح است كه استحسان را\r\n\r\n\r\n","description":"","footnote":"\r\n( 1 ) الاحكام آمدى ، ج 2 ، ص 392 ؛ الموافقات ، ج 4 ، ص 148 ، زيرنويس .\r\n( 2 ) همان منبع .\r\n( 3 ) همان منبع .\r\n( 4 ) الموافقات ، ج 4 ، ص 151 .\r\n( 5 ) الاحكام آمدى ، ج 2 ، ص 390 .\r\n","page_name":" 49 ","page_number":49},
  {"content":"\r\n\r\nميل و پيروى از هواى نفس و گمراهى بدانيم . « 1 »\r\nقائلين به حجيّت استحسان به كتاب ، سنّت و عقل استناد كرده‌اند . از كتاب به آياتى مانند :  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  سورهء زمر ، آيه 18 ؛ و  وَ أْمُرْ قَوْمَكَ يَأْخُذُوا بِأَحْسَنِها  سورهء اعراف آيهء 145 . استناد كرده‌اند و از سنّت به رواياتى مانند : « ما رآه المسلمون حسنا فهو عند اللّه حسن » « 2 » از پيامبر صلّى اللّه عليه و آله و سلّم استناد كرده‌اند .\r\nو اما دليل عقل ؛ مىگويند احكام شرعى چون مبتنى بر مصلحت و مفسده هستند ، لذا صحيح است به قياس عمل نمود ، ولى گاهى نتيجه‌ى قياس نامطلوب است ، و به‌همين‌جهت در چنين مواردى عقل اقتضا مىكند كه قياس را رها كرده و به قياس ديگر و يا بر اساس مصلحت عمل كنيم .\r\nولى بايد توجه داشت كه بر اساس اين استدلال و قول به توان عقل در تشخيص ملاكات احكام شرع ، ديگر نيازى به ارسال رسل نبوده و هر مجتهدى علاوه بر اينكه در تمام استنباطات خود مصيب بود ، بالاتر از آن ، پيامبر نيز بود و بطلان اين امر روشن است .\r\n\r\n- نظر شيعه :\r\nخلاصه عقيده‌ى شيعه چنين است . اگر استحسان عبارت از عمل به قوىترين دليل باشد ، بحثى در حجيّت آن نيست و در باب تعادل و تراجيح\r\n\r\n\r\n","description":"","footnote":"\r\n( 1 ) الاحكام ابن حزم ، ج 2 ، ص 196 . « و الحق حق و ان استقبحه الناس ، و الباطل باطل و ان استحسنه الناس ، فصحّ ان الاستحسان شهوة و اتباع الهوى و ضلال و باللّه تعالى نعوذ من الخذلان . »\r\n( 2 ) بحار الانوار ، ج 49 ، باب 15 ، ص 202 ، حديث 2 .\r\n","page_name":" 50 ","page_number":50},
  {"content":"\r\n\r\nبحث آن مطرح شده است . همچنين اگر مراد ذوق فقهى باشد ، باز هم نيكوست و مورد قبول ، ولى در هر دو صورت دليل مستقلّى نيست . و امّا اگر استحسان فقط نيكو شمردن و قبيح شمردن وهمى و بدون دليل معتبر شرعى يا عقلى باشد ، باطل است و اين همان تفسير به رأى و اعمال سليقه در دين است كه تشريع و حرام است . كلام امام صادق عليه السّلام كه مىفرمايند : « انّ دين اللّه لا يصاب بالعقول » « 1 » نيز ناظر بر همين معناست . « 2 »\r\n\r\nاستدلال\r\nاستدلال يا حجّت يا دليل عبارت است از : تأليف چند قضيه براى احتجاج عليه خصم و اثبات مطلوب . در منطق ، حد وسط را نيز حجّت گويند .\r\n\r\n- راههاى علمى استدلال :\r\n1 - قياس . 2 - تمثيل . 3 - استقراء .\r\n\r\n1 - قياس :\r\nقياس عبارت است از دو يا چند قضيه مركب تام خبرى كه تسليم به آنها ذاتا مستلزم قول ديگرى است . به عبارت ديگر : : ؛ قياس تأليف قضايايى است كه برفرض قبول آنها ، مطلوب ثابت مىشود .\r\n\r\n\r\n","description":"","footnote":"\r\n( 1 ) مستدرك الوسائل ، ج 17 ، ابواب صفات القاضى ، باب 6 ، حديث 25 .\r\n( 2 ) الاصول العامة ، ص 361 . ساير منابع : اصول الفقه ، ج 2 ، ص 180 ؛ المستصفى ، ج 1 ، ص 254 ؛ اصول الاستنباط ، ص 337 .\r\n","page_name":" 51 ","page_number":51},
  {"content":"\r\n\r\n\r\n2 - تمثيل :\r\nتمثيل عبارت است از انتقال ذهن از حكم يك شيئى به حكم شيئى ديگر ، به علّت جهت مشتركى كه دارند .\r\n\r\n3 - استقراء :\r\nاستقراء يعنى اينكه ذهن عده‌اى موارد جزيى را بررسى مىكند و سپس يك حكم عام را استنباط مىكند . آنچه در علم منطق اهميت دارد و هدف نهايى است ، همان قياس است ، زيرا ، قياس از قضاياى يقينى تأليف مىشود و نتيجه آن‌هم ذاتا يقينى است . ولى قياس در اصطلاح فقه و اصول ، عبارت است از تمثيل منطقى كه در عنوان « قياس » بحث مربوط به آن خواهد آمد . ان‌شاءالله .\r\nهرچند تنها تمثيل در اصول فقه مورد نقض و ابرام واقع شده است ، ولى ما براى آشنايى اجمالى خواننده محترم ، مسائل مربوط به دو قسم ديگر را نيز در اينجا به صورت مختصر بيان مىكنيم .\r\n\r\n- اقسام قياس :\r\n\r\nقياس به اعتبار مقدمات\r\nپنج قسم است :\r\n1 - برهان : مقدمات برهان يقينى هستند و بر دو قسم برهان انّى و برهان لمّى تقسيم مىشود .\r\n2 - جدل : مقدمات جدل مشهورات حقيقى هستند .\r\n3 - خطابه : مقدمات خطابه مشهورات ظاهرى هستند .\r\n4 - شعر : مقدمات شعر امور خيالى هستند .\r\n5 - مغالطه : مقدمات مغالطه شبهات و وهميات هستند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n-\r\n\r\nقياس به اعتبار صغرى و كبرى :\r\nقياس به اعتبار صغرى و كبرى سه قسم است : 1 - نقلى . 2 - عقلى مستقل .\r\n3 - عقلى غير مستقل .\r\n1 - دليل نقلى : يعنى قياسى كه كبراى آن شرعى باشد . خواه صغرى هم شرعى باشد يا نباشد . مانند : آبى كه شك در طهارت آن داريم ، پاك است . هر آب پاكى خوردنش جايز است . پس خوردن آب مشكوك جايز است . در اين مثال ، هم صغرى شرعى است و هم كبرى . و مانند : اين مايع شراب است . هر شرابى حرام است . پس اين مايع حرام است . در اين مثال تنها كبرى شرعى است .\r\n2 - دليل عقلى مستقل : يعنى قياسى كه هر دو مقدمه‌ى آن عقلى است .\r\nمانند : عالم ممكن است . هر ممكنى محتاج مؤثر است . پس عالم محتاج مؤثر است .\r\n3 - دليل عقلى غير مستقل : يعنى قياسى كه كبراى آن عقلى و صغراى آن غير عقلى است . مانند : استصحاب ( به فرض اينكه حجيّت آن عقلى باشد ) و قياس اصطلاحى ( تمثيل ) و مفاهيم و استلزامات ، يعنى ملازمه بين وجوب شيئى و حرمت ضد آن . به عناوين فوق رجوع شود .\r\n\r\n- قياس به اعتبار صورت :\r\nقياس به اعتبار صورت يا اقترانى است و يا استثنايى :\r\nقياس اقترانى : در مقدمات قياس اقترانى به نتيجه يا نقيض آن تصريح نشده است . مانند : شراب‌خوار فاسق است . هر فاسقى شهادتش مردود است . پس شراب‌خوار شهادتش مردود است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nقياس استثنايى : در مقدمات قياس استثنايى ، به نتيجه يا نقيض آن تصريح شده است . مانند : اگر على عالم باشد پس احترامش واجب است . لكن على عالم است . پس احترامش واجب است .\r\nقياس تقسيمات ديگرى نيز دارد كه به جهت طولانى شدن بحث از ذكر آنها خوددارى مىشود .\r\n\r\n- برهان :\r\nگفته شد كه برهان يا لمّى است يا انّى :\r\n\r\n- برهان لمى « 1 » :\r\nهرگاه حد وسط هم واسطه در اثبات باشد و هم واسطه در ثبوت « 2 » ، برهان را لمى گويند .\r\nمانند : به اين چوب آتش رسيده است . و هر چوبى كه آتش به آن برسد ، مىسوزد . پس اين چوب مىسوزد . در اين مثال از علت ، يعنى رسيدن آتش به چوب ، به معلول ، يعنى سوختن چوب استدلال شده است . و مىبينيم كه حد وسط ، يعنى ملاقات با آتش ، هم علّت حكم به وجود سوختن در ذهن است ، و هم وجود سوختن در واقع و خارج .\r\n\r\n- برهان انّى :\r\nهرگاه حد وسط فقط واسطه در اثبات باشد ، برهان را انّى گويند .\r\n\r\n\r\n","description":"","footnote":"\r\n( 1 ) لميّت يعنى عليّت . مصدر صناعى است و از كلمه ( لم ) گرفته شده است . المنطق ، 354 .\r\n( 2 ) واسطه در اثبات يعنى اينكه حد وسط علّت باشد براى تصديق اكبر براى اصغر . و واسطه در ثبوت يعنى اينكه حد وسط علّت باشد براى وجود اكبر براى اصغر . المنطق ، ص 354 .\r\n","page_name":" 54 ","page_number":54},
  {"content":"\r\n\r\nمانند : اين آهن امتداد دارد . هر آهن ممتدى درجه حرارتش بالا مىرود . در اين مثال به ممتد بودن استدلال شده براى ارتفاع درجه حرارت ، و اين استدلال از معلول است بر علّت . « 1 »\r\nتذكر :\r\nدر اصطلاح علماى اصول ، به اماره و طريق نيز دليل گفته مىشود . به عبارت ديگر : در اصطلاح اصوليين ، دليل ، طريق ، اماره و حجّت مترادف هستند ، و ليكن مراد ، دليل شرعى يا اماره شرعى است زيرا شرع آن را معتبر كرده است . مثل خبر عادل و ثقه . ولى اگر عقل آن را معتبر كند ، آن را دليل عقلى گويند مانند : ظن انسدادى از باب حكومت . به عناوين « انسداد » ، « حكومت » ، « تمثيل » و « استقراء » رجوع شود .\r\n\r\nاستصحاب\r\nاستصحاب مصدر باب استفعال از مادهء صحب ، به معناى همراه داشتن است . و در اصطلاح عبارت است از حكم به بقاء و استمرار آنچه كه بوده .\r\nتوضيح اينكه : هرگاه مكلف به چيزى ( حكم يا موضوع ذى حكم ) يقين داشت و سپس در زمان حال نسبت به آن چيز شك پيدا كرد ، مقتضاى قاعده اين است كه همان يقين سابق را اخذ كند و حكم به استمرار يقين سابق بنمايد . اين قاعده\r\n\r\n\r\n","description":"","footnote":"\r\n( 1 ) با استفاده از منابع ذيل :\r\nالمنطق مظفر ، ص 227 ؛ الجوهر النضيد علّامه حلى ، حاشيه ملا عبد اللّه ، بحث قياس .\r\nاصول الفقه ، ج 2 ، ص 12 - 162 .\r\n","page_name":" 55 ","page_number":55},
  {"content":"\r\n\r\nرا استصحاب گويند . مثال : اگر انسان وضو داشته باشد سپس شك كند كه آيا حدثى از او سر زد كه موجب بطلان وضو گردد يا خير ؟ در اين صورت بر اساس استصحاب ، حكم به باقى بودن وضو مىكند .\r\nاستصحاب يكى از « اصول عمليه » است كه موضوع آن شك است . ولى در مسئله اصولى بودن يا قاعده فقهى بودن آن اختلاف است . در حالى كه برخى آن را مسئله اصولى ، و برخى قاعده فقهى مىدانند ، مرحوم نائينى قدّس سرّه تفصيل داده بين استصحاب در شبهات حكمى و موضوعى و مىگويد : استصحاب در شبهات حكميه از مسائل اصولى است و استصحاب در شبهات موضوعيه از قواعد فقهى است . « 1 »\r\n\r\n- مقومات استصحاب :\r\n1 - يقين به حالت سابق : هرگاه بخواهيم در چيزى ( حكم يا موضوع ذى حكم ) استصحاب جارى كنيم بايد به وجود آن چيز در سابق يقين داشته باشيم .\r\nمثل يقين به وضو .\r\n2 - شك : يعنى بايد در بقاء آن متيقن سابق شك داشته باشيم .\r\n3 - اجتماع يقين و شك در زمان واحد : يعنى در حال حاضر هم يقين داشته باشيم به اينكه وضو داشته‌ايم ، و هم شك داشته باشيم در صدور حدثى كه موجب بطلان وضو مىشود .\r\n4 - تعدد زمان متيقن و مشكوك : در مثال وضو زمان يقين در وضو ، گذشته\r\n\r\n\r\n","description":"","footnote":"\r\n( 1 ) فوائد الاصول ، ج 4 ، ص 307 .\r\n","page_name":" 56 ","page_number":56},
  {"content":"\r\n\r\nاست و زمان شك در وضو ، حال حاضر است .\r\n5 - متعلق يقين و شك چيز واحدى باشد : در مثال فوق متعلق يقين و شك هر دو ، وضو است .\r\n6 - تقدّم زمان متيقن بر زمان مشكوك : زمان يقين به وضو گذشته بوده است ، و زمان شك در وضو ، حال حاضر است .\r\n7 - شك و يقين هر دو فعلى باشند : يعنى شك و يقين نبايد تقديرى باشد .\r\n\r\n- تقسيمات استصحاب :\r\nاستصحاب به سه اعتبار تقسيم مىشود : 1 - به اعتبار مستصحب . 2 - به اعتبار دليل . 3 - به اعتبار شك .\r\n\r\nتقسيم استصحاب به اعتبار مستصحب :\r\n1 - استصحاب وجودى : مانند استصحاب وجوب نماز جمعه و استصحاب زنده بودن خالد .\r\n2 - استصحاب عدمى : مانند استصحاب عدم وجوب نماز ظهر در روز جمعه و عدم كر بودن اين آب كه قبلا قليل بوده است .\r\n3 - استصحاب حكمى : مانند استصحاب حلال بودن شيره بعد از جوش آمدن .\r\n4 - استصحاب موضوعى : مانند استصحاب كر بودن آب فلان حوض .\r\n5 - استصحاب حكم تكليفى : مانند استصحاب وجوب و حرمت .\r\n6 - استصحاب حكم وضعى : مانند استصحاب طهارت و نجاست و ملكيت و زوجيت .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n7 - استصحاب تعليقى : مانند اينكه دليل بگويد : انگور هرگاه به حد جوش برسد ، حرام مىشود . ما از اين دليل يك حكم تحريمى استفاده مىكنيم ( حرمت انگور ) كه معلّق بر غليان ( جوش ) است . پس هرگاه انگور مدتى بماند و تبديل به كشمش شود و شك كنيم كه آيا آن حكم تعليقى هنوز هم باقى است يا خير ؟\r\nاستصحاب جارى در اينجا مبنى بر بقاء حكم قبلى ، تعليقى است . زيرا مستصحب و مورد جريان آن تعليقى است .\r\n8 - استصحاب تنجيزى : هرگاه مستصحب حكم تنجيزى باشد ، مثل :\r\nاستصحاب حلال بودن خوردن انگور و پاك بودن آن بعد از اينكه كشمش شد .\r\n9 - استصحاب كلى : هرگاه يقين داشته باشيم كه حكمى در ضمن فردى از افراد خود موجود و متحقق بود و سپس شك كنيم در بقاء خود كلى ، كه اين سه صورت دارد و به كلى قسم اول ، كلى قسم دوم ، و كلى قسم سوم معروف است .\r\nما به جهت رعايت اختصار از ذكر آنها خوددارى مىكنيم . علاقمندان مىتوانند به « تنبيهات استصحاب » از رسائل شيخ انصارى قدّس سرّه يا اصول الفقه مظفر قدّس سرّه مراجعه نمايند .\r\n10 - استصحاب جزيى : مانند بسيارى از مثالهاى فوق .\r\n11 - استصحاب مثبت : به عنوان « اصل مثبت » رجوع شود .\r\n12 - استصحاب غير مثبت : به عنوان « اصل مثبت » رجوع شود .\r\n\r\n- تقسيم استصحاب به اعتبار دليل :\r\nدليل مستصحب يا دليل شرعى لفظى است مانند : ظاهر كتاب و سنت ، يا اجماع قولى و عملى است ، و يا حكم عقل است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nالف - دليل شرعى لفظى :\r\nمثل اينكه آبى به واسطه تغيير رنگ ، بو ، يا طعم نجس شود . سپس آن تغيير بر طرف شود و از بين برود و شك كنيم كه آيا با از بين رفتن تغيير ، باز هم اين آب نجس است يا خير ؟ در اينجا بقاى نجاست را استصحاب مىكنيم و دليل ثبوت مستصحب ( نجس بودن ) در زمان سابق ، كلام امام عليه السّلام است كه فرمودند :\r\nخداوند آب را پاك آفريد ، چيزى آن را نجس نمىكند ، مگر آبى كه رنگ يا طعم يا بوى آن تغيير كرده باشد . « 1 »\r\n\r\nب - اجماع :\r\nمثل اينكه اجماع قائم شود بر نجاست آب انگور ، سپس شك كنيم در بقاء نجاست بعد از اينكه شيره شد ، ولى هنوز دو ثلث آن نرفته است .\r\n\r\nج - حكم عقل :\r\nمانند اينكه عقل حكم مىكند به وجوب ردّ امانت در حالى كه شخص تمكّن و توانايى داشته باشد و فرض كنيم كه بر اساس قاعده ملازمه ، شرع نيز همين حكم را دارد . اكنون اين شخص فقير شده است و ما شك داريم كه آيا اكنون نيز رد امانت واجب است يا خير ؟ در اينجا استصحاب وجوب شرعى كه از حكم عقلى استنباط شده است ، جارى مىشود .\r\n\r\n- تقسيم استصحاب به اعتبار شك :\r\nاستصحاب به اعتبار منشأ شك لاحق به هفت قسم تقسيم مىشود :\r\n\r\n\r\n","description":"","footnote":"\r\n( 1 ) الوسائل ، ج 1 ، ابواب الماء المطلق ، باب 1 ، حديث 9 .\r\n","page_name":" 59 ","page_number":59},
  {"content":"\r\n\r\n\r\n1 - استصحاب در شبههء موضوعيه :\r\nهرگاه شك در بقاى شيئى ناشى از اشتباه امور خارجى باشد . مثل اينكه شك كنيم در بقاى طهارت به خاطر شك در ملاقات و عدم ملاقات لباس با نجاست .\r\n\r\n2 - استصحاب در شبههء حكميه :\r\nهرگاه شك در بقاى شيئى ناشى از عدم وجود نص بر بقا يا اجمال نص و يا تعارض دو نص باشد . مانند اينكه شك كنيم در بقاى نجاست آب متغير ، بعد از زوال تغيّر ، و شك هم ناشى از عدم وجود دليل بر بقاى نجاست باشد . و مانند اينكه شك كنيم در بقاى وجوب روزه بعد از استتار قرص خورشيد و قبل از رفتن قرمزى سمت مشرق و شك هم ناشى از اجمال دليل باشد كه فرموده :  ثُمَّ أَتِمُّوا الصِّيامَ إِلَى اللَّيْلِ  « 1 » و دليل مردد باشد بين اينكه ابتداى آن استتار خورشيد است يا رفتن قرمزى سمت مشرق . و مانند اينكه شك كنيم در بقاى وجوب و عدم وجوب نماز جمعه در زمان غيبت ، و شك ناشى از تعارض دو دليل باشد .\r\n\r\n3 - استصحاب در صورت ظن به بقا .\r\n\r\n4 - استصحاب در صورت ظن به ارتفاع .\r\n\r\n5 - استصحاب در صورت شك مساوى در بقا و ارتفاع .\r\nمانند اينكه علم داشته باشيم كه خالد روز پنج‌شنبه زنده بود و اكنون كه روز جمعه است نسبت به زنده بودن وى ترديد داشته باشيم . اگر احتمال زنده\r\n\r\n\r\n","description":"","footnote":"\r\n( 1 ) البقرة ، 187 .\r\n","page_name":" 60 ","page_number":60},
  {"content":"\r\n\r\nبودن وى قوىتر بود ، ظن به بقا است ، و اگر احتمال زنده نبودن وى قوىتر بود ، ظن به ارتفاع است ، ولى اگر هر دو احتمال مساوى بود ، شك مساوى است در بقا و ارتفاع كه صورت پنجم از صور مذكور است . در اين حال اگر حجيّت استصحاب از اخبار استفاده شود ، در هر سه صورت ، استصحاب جارى مىشود .\r\nو اگر از باب ظن شخصى معتبر باشد ، فقط در فرض اول مثال ، استصحاب جارى مىشود ، ولى اگر از باب ظن نوعى يا بناى عقلا حجّت باشد ، در اين صورت اجراى استصحاب در فرض اول ( ظن به بقا ) و فرض سوم ( شك در بقا و ارتفاع ) بدون اشكال است ، و در فرض دوم ( ظن به ارتفاع ) مورد اختلاف است .\r\n\r\n6 - استصحاب در صورت شك در مقتضى :\r\nهرگاه شك در بقا ، ناشى از شك در مقدار استعداد و اقتضاى شيئى براى بقا باشد . مثل اينكه مىدانيم شخص مغبون خيار غبن دارد ، ولى شك مىكنيم كه آيا خيار غبن فورى است و زمان آن كوتاه ، يا خير ؟\r\n\r\n7 - استصحاب در صورت شك در رافع :\r\nهرگاه ما استعداد شيئى براى بقا و اقتضاى ذاتى آن براى دوام و استمرار را احراز كنيم ، ولى شك كنيم در بقا كه در اين صورت شك در رافع است و شك در رافع پنج صورت دارد .\r\nاوّل : شك در وجود رافع . مانند شك شخص با وضو در خروج بول يا غلبهء خواب .\r\nدوم : شك در رافعيت موجود از اين جهت كه متيقّن سابق مردد بين دو\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nشىء است . مانند اينكه مكلف علم دارد كه روز جمعه نمازى بر او واجب است ، ولى نمىداند اين واجب نماز ظهر است يا نماز جمعه ؟ آنگاه اقدام به خواندن نماز جمعه مىكند . ولى بعد از خواندن نماز جمعه شك مىكند كه آيا اين نماز موجود ( نماز جمعه ) رفع تكليف مىكند يا نه ؟ در اينجا بقاى تكليف و اشتغال ذمه را استصحاب مىكند و اين ناشى از شك در رافعيت موجود ( نماز جمعه ) است .\r\nسوم : شك در رافعيت موجود از جهت شك در وجود صفت رافعيت در موجود . مانند اينكه از كسى كه وضو دارد مذى ( رطوبتى كه پس از ملاعبه از انسان خارج مىشود ) خارج شود و او شك كند كه آيا مذى هم رافع طهارت است مانند بول ، يا نه ؟\r\nچهارم : هرگاه مفهوم رافع معلوم باشد ولى شك در مصداق باشد ، كه آيا اين از مصاديق رافع است يا نه ؟ مثل اينكه رطوبتى خارج شود و انسان شك كند كه بول است يا نه ؟\r\nپنجم : هرگاه مفهوم رافع مجهول باشد و شك كنيم كه آيا اين موجود از مصاديق آن رافع مجهول است يا نه ؟ مانند اينكه شخص علم داشته باشد به مذى بودن رطوبت خارج شده ، ولى شك كند در مفهوم بول كه آيا بول همان قسم معروف است يا بول اعم از بول معروف و مذى است ؟\r\n\r\n- استصحاب اصل است يا اماره ؟\r\nبرخى مانند مرحوم شيخ انصارى قدّس سرّه معتقدند كه اگر مبناى استصحاب اخبار و روايات باشد ، استصحاب اصل است . ولى اگر مبناى استصحاب حكم\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nعقل باشد ، جزو امارات است . « 1 » ولى برخى ديگر مانند مرحوم مظفر قدّس سرّه معتقدند كه استصحاب اصل است ؛ خواه مبناى آن روايات باشد يا عقل « 2 » .\r\n\r\n- اقوال در حجيّت استصحاب :\r\nمرحوم شيخ انصارى قدّس سرّه يازده قول در حجيّت استصحاب ذكر كرده است . « 3 »\r\n1 - مطلقا حجّت است . 2 - مطلقا حجّت نيست . 3 - تفصيل بين استصحاب عدمى و وجودى و اعتبار استصحاب عدمى . 4 - تفصيل بين امور خارجى و حكم شرعى ؛ در امور خارجى مطلقا حجّت نيست ولى در احكام شرعى مطلقا حجّت است . 5 - در حكم شرعى كلى حجّت نيست مگر در عدم نسخ ، و در غير حكم شرعى كلى حجّت است . 6 - در حكم جزئى معتبر و حجّت است ، ولى در غير حكم جزيى حجّت نيست . 7 - در احكام وضعى و احكام تكليفى كه تابع آنها هستند حجّت است ، ولى در ساير احكام شرعى حجّت نيست . 8 - در آنچه با اجماع ثابت شده است ، حجّت نيست . 9 - تنها در صورتى حجّت است كه از دليل مستصحب يا از خارج استمرار مستصحب ثابت شود و شك در غايتى كه رافع است باشد . 10 - همان تفصيل قبل ولى شك در وجود غايت باشد . 11 - همان تفصيل قبل ولى شك در مصداق غايت از جهت اشتباه مصداق باشد كه در اين صورت حجّت است .\r\n\r\n\r\n","description":"","footnote":"\r\n( 1 ) الرسائل ، ص 319 .\r\n( 2 ) اصول الفقه ، ج 2 ، ص 249 .\r\n( 3 ) الرسائل ، ص 328 .\r\n","page_name":" 63 ","page_number":63},
  {"content":"\r\n\r\n\r\n- ادله حجيّت استصحاب :\r\n\r\nالف - بناى عقلا :\r\nسيره و روش عقلا چنين است كه هرگاه در چيزى شك كردند كه قبلا به آن يقين داشته‌اند ، بر همان يقين سابق تكيه مىكنند ، و الّا امور جارى آنان در زندگى دچار آشوب مىشود ، و چون شارع رئيس عقلا است ، و از اين روش عقلا هم ممانعت نكرده است ، پس مسلك او نيز با مسلك عقلا متّحد است .\r\nاين استدلال مبتنى بر دو مقدمه است : 1 - ثبوت بناى عقلا بر اجراى استصحاب . 2 - كشف موافقت شارع از چنين بنايى و اشتراك شارع با عقلا در اين بنا . ولى مرحوم نايينى در مقدمه اول خدشه كرده به اينكه : بناى عقلا در جايى است كه شك در رافع باشد ولى اگر شك در مقتضى باشد ، چنين بنايى ثابت نيست . و برخى نيز در مقدمه دوم خدشه كرده‌اند مانند مرحوم آخوند در « كفاية الاصول » « 1 » .\r\n\r\nب - حكم عقل :\r\nالبته مراد از عقل ، عقل نظرى است نه عقل عملى . به عنوان « عقل » رجوع شود . عقل نظرى در مواردى كه شك در متيقّن سابق پيدا شود ، حكم مىكند به ملازمه بين علم به ثبوت شىء در زمان سابق و رجحان بقاى آن در زمان بعدى .\r\n\r\nج - اجماع :\r\nهرچند برخى ادعاى اجماع كرده‌اند بر حجيّت استصحاب ، ولى با توجه به اقوال يازده‌گانه‌اى كه ذكر شد ، اعتماد بر چنين ادعايى بسيار مشكل است . بلى !\r\n\r\n\r\n","description":"","footnote":"\r\n( 1 ) اصول الفقه مظفر ، ج 2 ، ص 252 .\r\n","page_name":" 64 ","page_number":64},
  {"content":"\r\n\r\nاگر مراد حجيّت اجماع فى الجملة باشد ؛ يعنى به صورت موجبه جزئيه در مقابل سلب كلى ، آنگاه مىتوان پذيرفت .\r\n\r\nد - اخبار و روايات :\r\nبه روايات متعددى بر حجيّت استصحاب استناد شده است ، كه برخى از آنها از نظر دلالت و سند نيز محكم هستند . و شايد عمده‌ترين دليل نيز همين روايات باشند . ما در اينجا به دو روايت اشاره مىكنيم .\r\n1 - صحيحه زراره : زراره از امام باقر عليه السّلام سؤال مىكند دربارهء شخصى كه وضو داشته و مىخوابد ، ولى نمىداند خواب به حدى بوده كه موجب بطلان وضو شود يا نه ؟ امام مىفرمايد : وضوى او باطل نشده است . زيرا اين شخص يقين به وضو داشته و اين يقين با شك از بين نمىرود . « 1 »\r\n2 - موثقه عمار : امام كاظم عليه السّلام مىفرمايد : هرگاه شك كردى بنا را بر يقين قبلى بگذار . عمار سؤال مىكند : آيا اين يك اصل است ؟ حضرت مىفرمايد :\r\nبلى . « 2 »\r\nاز مجموع روايات مورد استناد و ساير ادلّه مىتوان حجيّت استصحاب را فى الجملة اثبات كرد ، هرچند برخى از ادله آن‌گونه كه به آنها استناد شده است قابل خدشه‌اند .\r\n\r\n\r\n","description":"","footnote":"\r\n( 1 ) وسائل الشيعة ، ج 1 ، كتاب الطهارة ، ابواب نواقض الوضوء ، باب 1 ، حديث 1 . « فقال عليه السّلام يا زرارة قد تنام العين و لا ينال القلب و الاذن . . . فانّه على يقين من وضوئه و لا تنقص اليقين ابدا بالشك و انّما تنقضه بيقين آخر » .\r\n( 2 ) وسائل الشيعة ، ج 3 ، كتاب الصلاة ، ابواب الخلل الواقع فى الصلاة ، باب 8 ، حديث 2 . عن اسحاق بن عمار قال : قال لى ابو الحسن الاوّل عليه السّلام : « اذا شككت فابن على اليقين . قال : قلت : هذا اصل ؟ قال : نعم » .\r\n","page_name":" 65 ","page_number":65},
  {"content":"\r\n\r\n\r\n- تعارض استصحاب با امارت و ساير اصول :\r\nهمان گونه كه بيان شد : استصحاب از « اصول عمليه » است و با وجود اماره ، نوبت به هيچ‌كدام از اصول عمليه نمىرسد . ولى در مقام تعارض بين استصحاب و ساير اصول ، مثل اصل برائت ، احتياط و تخيير ، بر تمام آنها مقدم خواهد بود . جمله معروفى هست كه مىگويند : استصحاب عرش اصول و فرش امارات است . توضيح بيشتر در عنوان « اماره » و « تعارض » خواهد آمد . « 1 » ان‌شاءالله .\r\n\r\nاستصلاح\r\nاستصلاح در لغت يعنى : مصلحت‌انديشى ، و در اصطلاح عبارت است از استدلال مرسل يا ابتناى احكام فقهى بر مصالح مرسله . به عنوان « مصالح مرسله » رجوع شود .\r\n\r\nاستقراء\r\nدر بحث « استدلال » گفته شد كه : حجّت بر سه قسم است : 1 - قياس .\r\n2 - تمثيل . 3 - استقراء . مطالب مربوط به قياس منطقى در مباحث قبلى گذشت .\r\nبحث مربوط به تمثيل نيز در عنوان « قياس » خواهد آمد .\r\n\r\n\r\n","description":"","footnote":"\r\n( 1 ) با استفاده از منابع ذيل :\r\nالرسائل ، ص 328 ؛ اصول الفقه مظفر ، ج 2 ، ص 241 ؛ كفاية الاصول ، ج 2 ، ص 273 ؛ الاصول العامة ، ص 445 ؛ اصول الاستنباط ، ص 267 ؛ علم اصول الفقه ، ص 347 ؛ اصطلاحات الاصول ص 33 .\r\n","page_name":" 66 ","page_number":66},
  {"content":"\r\n\r\nو امّا استقراء عبارت است از : استنباط حكم كلى از بررسى موارد جزيى توسط ذهن .\r\nاستقراء به اعتبار بررسى موارد جزيى دو قسم است : الف - استقراء تام .\r\nب - استقراء ناقص .\r\n\r\n- استقراء تام :\r\nهرگاه تمام موارد جزئى مورد بررسى قرار گيرند و سپس قاعده كلى از آنها استنتاج شود ، استقرا تام است ، و موجب قطع و يقين به آن قاعده كلى مىشود مانند اينكه انسان خودش تمام موارد جزيى را بررسى كند و سپس به يك نتيجه كلى برسد . مثلا از تمام جمعيت يك شهر دربارهء ميزان سواد آنها سؤال شود و بعد گفته شود كه سطح سواد در اين شهر در فلان حد است .\r\n\r\n- استقراء ناقص :\r\nهرگاه برخى از جزئيات مورد بررسى قرار گيرند و سپس يك قاعده كلى استنتاج شود ، استقراء ناقص است . مثل اينكه تعدادى از انواع حيوانات مورد بررسى قرار گيرند و ببينيم موقع غذا خوردن ، فك پايين آنها حركت مىكند .\r\nآنگاه بگوييم : هر حيوانى موقع غذا خوردن ، فك پايينش حركت مىكند .\r\nاستقراء ناقص موجب قطع و يقين نمىشود زيرا ممكن است موارد نقض پيدا شود . مثلا تمساح موقع غذا خوردن ، فك بالاى آن متحرك است . « 1 »\r\n\r\n\r\n","description":"","footnote":"\r\n( 1 ) المنطق ، ص 295 .\r\n","page_name":" 67 ","page_number":67},
  {"content":"\r\n\r\n\r\nاستقلالى و آلى\r\nهرگاه لفظ در معنى استعمال شود از دو حال خارج نيست .\r\nالف : معنى به عنوان آلت و حالت براى غير لحاظ شود .\r\nب : معنى مستقل و « فى نفسه » ملاحظه شود .\r\nصورت اول را آلى و صورت دوم را استقلالى نامند . برخى از موارد كاربرد دو اصطلاح فوق عبارت است از :\r\n\r\n1 - در معناى حروف و اسماء .\r\nبرخى معتقدند كه معانى اسماء ، استقلالى و معانى حروف ، آلى است . مثلا وقتى مىگوييم : « سرت من البصرة الى الكوفة » ( از بصره به كوفه رفتم ) ، عبارت متشكل از چهار اسم يعنى ماده « سرت » ، ضمير متكلم ( متكلم وحده ، « انا » كه با حرف « ت » مشخص شده است ) ، « بصره » و « كوفه » و سه حرف يعنى « هيئت فعل » ، « من » و « الى » است . در اين عبارت ، چهار معناى اسم مستقل است ، ولى سه معناى حرف غير مستقل و آلت است . به عبارت ديگر : « هيئت فعل » كه ارتباط سير به متكلم است ، و شروع سير كه از بصره بوده و كلمه « من » بيان‌كننده آن است ، و انتهاى سير كه كوفه است و كلمه « الى » آن را مىفهماند ، در صورت همراهى با آن چهار اسم و يا اسمهاى ديگر معنى و مفهوم پيدا مىكنند . ولى اگر اين سه حرف هركدام به تنهايى و يا به همراه حروف ديگر استعمال شوند ، بر معناى كامل و مستقلى دلالت نمىكنند .\r\n\r\n2 - در بيان فرق بين قطع طريقى و قطع موضوعى نسبت به برخى الفاظ .\r\nالفاظى مانند « قطع » ، « علم » ، « اراده » و « قصد » گاهى به عنوان آلت لحاظ مىشوند و گاهى به صورت مستقل . مثلا مولا مىگويد : هرگاه فهميدى كه خالد\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبه شهر شما آمده ، او را به خانهء خود دعوت كن . در اين مثال مقصود مولا مترتب كردن حكم « دعوت كردن » بر نفس « آمدن » است ، نه بر علم به آمدن . در واقع جمله چنين است ؛ هرگاه خالد به شهر شما آمد ، او را به خانهء خود دعوت كن .\r\nولى چون مكلف بايد علم به ورود « خالد » پيدا كند تا او را دعوت كند ، مولا از باب كنايه ، كاشف ( علم ) را گفته ، و منكشف ( ورود ) را اراده كرده است . و چون « علم » و « فهميدن » وسيلهء كشف از ورود است ، چنين « علم » و « قطعى » را آلى يا طريقى ناميده‌اند .\r\nولى اگر مولا بگويد : هرگاه قطع پيدا كردى كه مسافر هستى ، نمازت را شكسته بخوان . در اينجا مقصود مولا مترتب كردن حكم « شكسته خواندن نماز » بر صف « علم » است .\r\nاين قسم قطع را چون مستقل ملاحظه شده است ، قطع موضوعى يا استقلالى مىنامند .\r\n\r\n3 - در مورد كلمه يقين در باب استصحاب .\r\nلفظ « يقين » در روايات استصحاب ، به صورت آلت لحاظ شده است ، نه به صورت استقلالى . مثلا : در كلام حضرت وارد شده كه : « لا تنقض اليقين بالشك » در اين كلام مقصود اين است كه بنا را بر متيقّن سابق ( مثلا وضو كه قبلا داشتى ) بگذار . ولى به خاطر شدّت علاقه و ارتباط بين « يقين » و « متيقّن » ( وضو ) ، مولا از باب كنايه يقين را گفته و متيقّن را اراده كرده است ، و به همين خاطر آثار « يقين » به « متيقّن » نسبت داده مىشود . « 1 »\r\n\r\n\r\n","description":"","footnote":"\r\n( 1 ) با استفاده از منابع ذيل :\r\n","page_name":" 69 ","page_number":69},
  {"content":"\r\n\r\n\r\nاستلزامات عقليه يا غير مستقلات عقلى\r\nعلم به حكم شرعى نيز مانند ساير علوم ، نياز به علّت دارد . علّت علم تصديقى ، يا قياس است ، يا استقراء و يا تمثيل . تمثيل منطقى و استقراء ، مثبت حكم شرعى نيستند كه علّت آن در جاى خود بيان شده است . بنابراين تنها قياس منطقى مثبت حكم شرعى است . و هر قياسى از دو مقدمه تشكيل مىشود . اكنون اگر هر دو مقدمه قياس يا يكى از دو مقدمه عقلى باشد ، دليل را « دليل عقلى » گويند .\r\nدليل عقلى خود بر دو قسم است : 1 - مستقلات عقليه . 2 - غير مستقلات عقلى يا استلزامات عقليه .\r\n- مستقلات عقليه : هرگاه هر دو مقدمه قياس عقلى باشد ، دليل را از مستقلات عقليه مىشمارند .\r\nبه عنوان « مستقلات عقليه » رجوع شود .\r\n- غير مستقلات عقليه : هرگاه يكى از دو مقدمه عقلى باشد ، دليل را عقلى غير مستقل يا استلزام عقلى نامند . مانند : حكم عقل به وجوب مقدمه . در اينجا يك واجب داريم كه مثلا « نماز » است . اين مقدمه شرعى است . ولى اين واجب مقدماتى دارد كه بدون انجام آنها نمىتوان نماز را بجا آورد ، در اين حال عقل حكم مىكند كه مقدمات\r\n\r\n\r\n","description":"","footnote":"\r\nكفاية الاصول ، ج 1 ، ص 13 ؛ المحاضرات ، ج 1 ، ص 54 ؛ فوائد الاصول ، ج 1 ، ص 33 ؛ نهاية الافكار ، ج 1 ، ص 13 ؛ اصطلاحات الاصول ، ص 41 .\r\n","page_name":" 70 ","page_number":70},
  {"content":"\r\n\r\nنماز بايد انجام شود ، و اين مقدمه دوم عقلى است . در اين موارد چون عقل به تنهايى به نتيجه نرسيده است و يكى از دو مقدمه‌ى قياس ، شرعى است ، آن را غير مستقلات عقليه يا استلزام عقلى ناميده‌اند . « 1 »\r\n\r\nاسم\r\nمبحث الفاظ در علم اصول از جايگاه ويژه‌اى برخوردار است ؛ زيرا كتاب و سنّت دو منبع احكام هستند كه در قالب الفاظ بيان شده‌اند و استفاده از اين دو منبع متوقف بر دانستن علوم ادبى عربى است . به همين خاطر مجتهد بايد در حد رفع نياز به قواعد و اصول لغت عربى آشنايى داشته باشد . تحصيل در ادبيات عرب و به دست آوردن توان كافى در تشخيص و اختيار قول صحيح از ميان اقوال مختلف علماى ادبيات ، از مهم‌ترين و اولين مبادى استنباط احكام است .\r\nالبته در برخى از مباحث الفاظ ، اصوليين اصطلاح خاص خود را دارند كه با اصطلاح ادبى آن متفاوت است . مثلا مشتق يا صفت نحوى و اصولى از جهاتى با يكديگر فرق دارند كه اين خود باعث طرح برخى مباحث الفاظ در علم اصول مىشود . و از طرفى نيز برخى مباحث الفاظ ارتباط تنگاتنگ با مثمر بودن قواعد علم اصول دارد كه اين امر موجب اهميت اين مباحث شده و علماى اصولى را برآن داشته كه اين موارد از بحثهاى ادبى را بخصوص در علم اصول مطرح كنند هرچند كه در برخى موارد در اصل طرح مسئله يا توسعه و تفصيل آن از حد نياز\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 188 .\r\n","page_name":" 71 ","page_number":71},
  {"content":"\r\n\r\nتجاوز شده و احيانا مطالب غير مفيد يا غير مرتبط نيز اضافه شده است .\r\nبه‌هرحال ، بحث اسم يكى از مباحث الفاظ است كه ارتباط مستقيم با مباحث اصولى دارد و بخش عمده‌اى از اوراق كتابهاى ادبى را به خود اختصاص داده است . ولى ذكر مطالب مربوط به اسم در اين مختصر نمىگنجد و موجب دور شدن از مقصود مىگردد .\r\n\r\nاسم شرعى\r\nبه عنوان « حقيقت شرعى » رجوع شود .\r\n\r\nاشتراك و ترادف\r\n\r\n[ اشتراك 
  ]\r\nاشتراك يعنى برخوردار بودن دو يا چند چيز از يك حكم . اشتراك در لفظ يعنى اينكه يك لفظ داراى معانى متعدد باشد ، و اشتراك لفظى نزد اصوليين يعنى : آنچه كه از حيث صورت متّحد و از حيث معنى مختلف باشد . « 1 »\r\nاشتراك در الفاظ دو گونه است :\r\nالف : اشتراك لفظى . ب : اشتراك معنوى .\r\n\r\n- اشتراك لفظى :\r\nهرگاه لفظى براى هركدام از معانى گوناگونى كه با يكديگر متباين هستند مستقلا وضع شود و تنها وجه مشترك بين اين موارد گوناگون همان لفظ باشد ،\r\n\r\n\r\n","description":"","footnote":"\r\n( 1 ) لفظ مشترك لفظى است كه به صورت مساوى بر دو يا چند معنى دلالت مىكند . المزهر ، ج 1 ، ص 369 . فقه اللغة ، ص 302 .\r\n","page_name":" 72 ","page_number":72},
  {"content":"\r\n\r\nاشتراك را لفظى گويند . مانند لفظ شير در زبان فارسى كه بر سه معنى اطلاق مىشود .\r\n1 - مايع سفيدرنگ خوراكى كه از پستان حيوان ماده يا انسان مؤنث به دست مىآيد .\r\n2 - حيوان وحشى و درنده‌اى كه در شجاعت معروف است .\r\n3 - دستگاه قطع و وصل جريان آب .\r\nدر اين سه مورد معانى با يكديگر فرق دارند و متباين هستند ولى لفظ شير بين هر سه معنى مشترك است و به همين خاطر آن را مشترك لفظى گويند . و يا در زبان عربى لفظ « قرء » هم به معناى حيض است و هم به معناى طهر .\r\n\r\n- اشتراك معنوى :\r\nهرگاه يك لفظ براى معنايى وضع شود كه آن معنى داراى موارد و مصاديق متعدد باشد و اين لفظ واحد به اعتبار همان معناى واحد بر تمام مصاديق اطلاق شود ؛ مانند لفظ انسان كه بر زن ، مرد ، كوچك ، بزرگ و . . . اطلاق مىشود ، و يا لفظ حيوان كه بر انواع و اقسام مختلف حيوان اطلاق مىشود . زيرا تمام اقسام و انواع مختلف حيوان يا انسان در يك معناى خاص با هم مشترك هستند و به همين خاطر اين قسم را مشترك معنوى ناميده‌اند .\r\nشكى نيست كه اشتراك و همين‌طور ترادف در تمام زبانها واقع شده است و وجدان اهل هر زبان بر وقوع اشتراك و ترادف در آن زبان ، بهترين دليل بر اين مطلب است ؛ هرچند برخى منكر امكان يا وقوع اشتراك شده و در صدد توجيه موارد واقع شده برآمده‌اند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n- اسباب اشتراك :\r\nبرخى اسباب اشتراك را چهار چيز دانسته‌اند :\r\n1 - اختلاف اقوام و قبيله‌ها در هر زبان . زيرا چه‌بسا قبيله‌اى لفظى را براى معنايى وضع كرده كه قبيله ديگر لفظ ديگرى را براى آن معنى وضع كرده يا آن لفظ را براى معناى ديگرى وضع كرده است .\r\n2 - وجود معنايى جامع در موارد و مصاديق مختلف كه باعث مىشود اطلاق يك لفظ بر تمام آن موارد صحيح باشد . مانند لفظ انسان .\r\n3 - اينكه كلمه براى يك معنى وضع شود سپس به خاطر وجود علاقه بين اين معنى و معنى ديگرى ، اين لفظ در آن معناى دوّم هم استعمال شود و كم‌كم اين علاقه فراموش شود يا از بين برود ولى استعمال باقى بماند و تصور شود كه اين كلمه بدون توجه به هرگونه تناسبى براى هركدام از دو معنى وضع شده است .\r\n4 - ممكن است واضع كلمه را براى معنايى وضع كند ولى هنگام اشاره به آن معنى ، معنى ديگرى هم موجود باشد ، پس شنونده كلمه را مىشنود بدون اينكه بر حقيقت معناى كلمه از طرف واضع تاكيد شود . در اينجا كلمه هم در معناى اصلى استعمال مىشود و هم در معناى دوم كه موقع وضع موجود بود و هم در دو معنى با هم . مانند كلمه « جون » كه ابتدا وضع شد براى ابر و ابر شامل ابر سياه و سفيد مىشود و حتى ابر سفيد خالص و سياه خالص را كه ضد هم هستند\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n« جون » مىگويند . « 1 » برخى نيز اسباب اشتراك را تنها وضع و تداخل زبانهاى مختلف مىدانند . « 2 »\r\n\r\nاستعمال لفظ در بيش از يك معنى :\r\nدر بحث اشتراك در دو مورد اتفاق وجود دارد .\r\n1 - استعمال لفظ مشترك در يك معنى جايز است ولى به شرط اينكه با كمك قرينه باشد .\r\n2 - استعمال لفظ مشترك در تمام معانى و به اعتبار مجموع جايز است ، هرچند اين استعمال مجازى است ، چون استعمال لفظ در غير موضوع له آن است .\r\nولى بحث و اختلاف در اين است كه آيا گوينده مىتواند يك لفظ را در دو يا چند معنى استعمال كند ، به گونه‌اى كه هركدام از معانى بالخصوص و شخصا مراد و مقصود باشند و چنان باشد كه لفظ را نسبت به هركدام از معانى ملاحظه كرديم ، گويا فقط در همين معنى استعمال شده است ؟\r\nالبته بايد گفت : مراد از جواز و عدم جواز در دو صورت قابل تصور است :\r\n\r\nالف : امكان و امتناع عقلى :\r\nيعنى : آيا از نظر عقل چنين استعمالى ممكن است يا غير ممكن و مستلزم محال ؟\r\n\r\nب : جواز لغوى :\r\nيعنى آيا چنين استعمالى بر اساس وضع لغت و قواعد محاوره درست\r\n\r\n\r\n","description":"","footnote":"\r\n( 1 ) اصول الفقه خضرى ، ص 144 - 145 .\r\n( 2 ) المحاضرات ، ج 1 ، ص 205 . و البته قسم سوم از اسباب چهارگانه ، منقول است نه مشترك .\r\n","page_name":" 75 ","page_number":75},
  {"content":"\r\n\r\nاست يا غلط ؟\r\nآنچه مهم است صورت اول است كه اثبات شود استعمال لفظ در بيش از يك معنى مستلزم محال نخواهد بود . « 1 »\r\nدر بحث فوق پنج قول وجود دارد :\r\n1 - مطلقا جايز است .\r\n2 - مطلقا جايز نيست .\r\n3 - در لفظ مفرد جايز نيست ولى در تثنيه و جمع جايز است .\r\n4 - در ايجاب جايز نيست ولى در نفى جايز است .\r\n5 - بايد توقف كرد و هيچ‌كدام از اقوال فوق را نمىتوان اختيار نمود . « 2 »\r\nبعد از فرض امكان استعمال لفظ در بيش از يك معنى ، اختلاف است كه آيا اين استعمال حقيقت است يا مجاز ؟\r\n\r\n- نكته :\r\nبايد توجه داشت كه اشتراك لفظى و معنوى دو مفهوم نسبى هستند ؛ به اين معنى كه يك لفظ ممكن است هم مشترك لفظى باشد و هم مشترك معنوى ولى از دو جهت . مثلا لفظ شير به اعتبار اطلاق بر سه معناى متباين و متفاوت ؛ مشترك لفظى است ، ولى همين لفظ شير به اعتبار اطلاق بر شير انسان و گاو و گوسفند ، مشترك معنوى است .\r\n\r\n\r\n","description":"","footnote":"\r\n( 1 ) نهاية الاصول ، ص 59 .\r\n( 2 ) تمهيد القواعد ، ص 89 ، قاعده 21 ؛ ارشاد الفحول ، ص 20 .\r\n","page_name":" 76 ","page_number":76},
  {"content":"\r\n\r\n\r\n- ترادف :\r\nترادف نقطه مقابل اشتراك است . هرگاه چند لفظ معناى واحدى داشته باشند ؛ آن الفاظ را مترادف مىگويند : مانند لفظ انسان و بشر و آدم كه همگى داراى يك معنى هستند . « 1 »\r\n\r\nاصالت ماهيت - اصالت وجود\r\nاز هر موجود خارجى دو مفهوم در ذهن منعكس مىشود يكى مفهوم وجود و ديگرى مفهوم ماهيت ( چيستى شىء ) . مثلا با ملاحظه يك انسان واقعى در خارج ، يك مفهوم « انسان » ( ماهيت ) در ذهن مجسم مىشود و يك مفهوم « هست » ( وجود ) و مىگوييم : انسان وجود دارد . در اين قضيه ما دو جزء داريم :\r\nموضوع و محمول ، ولى در خارج يك چيز بيشتر نيست كه هر دو مفهوم برآن صدق مىكنند .\r\nسؤال اين است : آنچه در خارج است كدام يك از اين دو مفهوم « وجود » و « ماهيت » است ؟ آيا ماهيت واقعيت خارجى است و وجود اعتبارى يا وجود واقعيت خارجى و ماهيت اعتبارى ؟\r\n\r\n- فلاسفه دو دسته‌اند :\r\n\r\n1 - قائلين به اصالت ماهيت :\r\n\r\n\r\n","description":"","footnote":"\r\n( 1 ) با استفاده از منابع ذيل :\r\nنهاية الاصول ، ص 59 ؛ فقه اللغة ، ص 302 ؛ تمهيد القواعد ، ص 87 ؛ تهذيب الاصول ، ج 1 ، ص 68 ؛ المحاضرات ، ج 1 ، ص 198 ؛ اصول الفقه مظفر ، ج 1 ، ص 28 ؛ كفاية الاصول ج 1 ، ص 52 ؛ ارشاد الفحول ، ص 18 - 19 ؛ اصول الفقه خضرى ، ص 143 .\r\n","page_name":" 77 ","page_number":77},
  {"content":"\r\n\r\nاين گروه معتقدند آنچه در خارج واقعيت دارد و داراى اثر مىباشد ماهيت است و وجود امرى اعتبارى است . اين قول به فلاسفه اشراقى نسبت داده شده و شيخ اشراق « 1 » در كتاب فلسفى خود « حكمة الاشراق » به تبيين آن پرداخته است .\r\n\r\n2 - قائلين به اصالت وجود :\r\nگروه دوم معتقدند كه آنچه در خارج واقعيت دارد ، وجود است و ماهيّت امرى است اعتبارى كه از وجود انتزاع مىشود . صدر المتألهين « 2 » اولين كسى است كه اين موضوع را در صدر مباحث هستىشناسى مطرح كرد و آن را پايه‌اى براى حلّ مسائل ديگر قرار داد . وى اصالت وجود را به مشائيين « 3 »\r\n\r\n\r\n","description":"","footnote":"\r\n( 1 ) شيخ شهاب الدين يحيى بن حبش بن اميرك مكنى به ابو الفتوح سهروردى . در سال 545 يا 550 ه ق در سهرورد يكى از دهات زنجان متولد شد و در سال 581 ه ق وفات يافت . وى بنيان‌گذار مكتب اشراق ( روش ذوق و كشف و شهود ) در فلسفه بوده . ايشان داراى تأليفات متعددى از جمله :\r\nمطارحات ، لمحات ، حكمة الاشراق ، الواح العمادية ، الهياكل النورية ، المقاومات ، بستان القلوب ، رساله عقل سرخ ، آواز پر جبرئيل و . . . مىباشد . اشراقيين مسلك فلسفى خود را به افلاطون نسبت مىدهند .\r\nمقدمه حكمة الاشراق از سيد جعفر سجادى .\r\n( 2 ) محمد بن ابراهيم قوامى شيرازى ملقب به صدر المتألّهين و مشهور به ملا صدرا . در سال 979 ه ق در شيراز متولد و در سال 1050 ه . ق در بصره درگذشت - وى بنيان‌گذار مسلك « حكمت متعاليه » در فلسفه بود كه در واقع نقطهء اتصال همه جريانهاى مختلف فكرى است . مشرب فلسفى وى مبتنى بر سه طريق برهان عقلى ، شهود قلبى و وحى قرآنى است كه حاكى از ذوق و ابتكار او در تأسيس يك مكتب فلسفى است .\r\n( 3 ) مشائيين به كسانى گفته مىشود كه در مسلك فلسفى خود تنها به عقل و استدلالات عقلى تكيه\r\n","page_name":" 78 ","page_number":78},
  {"content":"\r\n\r\nنسبت مىدهد .\r\nهركدام از دو مسلك فلسفى فوق براى تأييد نظريه خود و رد نظريه مخالف ، ادله‌اى اقامه كرده‌اند كه اين مختصر جاى طرح آنها نيست ، ولى تقريبا از زمان صدر المتألهين به بعد ، قول به اصالت ماهيت در فلسفه اسلامى به بوته فراموشى سپرده شد . علاقمندان به مطالعه و آگاهى بيشتر مىتوانند به « نهاية الحكمة » از علّامه طباطبايى قدّس سرّه و « حكمة الاشراق » از شيخ اشراق مراجعه نمايند .\r\n\r\nجايگاه اين بحث در اصول :\r\nبرخى در بحث اجتماع امر و نهى توهم كرده‌اند كه مسئله مبتنى بر قول به اصالت وجود يا اصالت ماهيت است ، يعنى اگر كسى قائل به اصالت وجود شود به ناچار بايد قول به امتناع اجتماع امر و نهى را اختيار كند زيرا اگر در خارج يك چيز هست و آن‌هم وجود ، بنابراين متعلق امر و نهى همان وجود واحد خواهد بود و اين محال است . ولى اگر كسى قائل به اصالت ماهيت شود مانعى ندارد كه ملتزم به جواز اجتماع امر و نهى شود زيرا در اين فرض متعلق امر و نهى ماهيت است كه اصيل است و چون مثلا ماهيت نماز غير از ماهيت غصب است ، پس مانعى از قول به جواز نيست . « 1 »\r\n\r\n\r\n","description":"","footnote":"\r\nمىكنند و فلسفه خود را برگرفته از فلسفه ارسطو مىدانند . در صدر فلاسفه مشائى اسلامى شيخ الرئيس ابو على سينا قرار دارد .\r\n( 1 ) المحاضرات ج 4 ، ص 198 . ايشان بعد از ذكر اين مطلب به بيان باطل بودن آن پرداخته‌اند .\r\n","page_name":" 79 ","page_number":79},
  {"content":"\r\n\r\n\r\nاصالة الاباحة يا اصل اباحه\r\nهرگاه در مورد چيزى شك در حرام يا حلال بودن آن داشته باشيم ، اصل اباحه جارى مىشود و حكم به حلال بودن مىكنيم .\r\nبايد توجه داشت كه برخى خلط كرده‌اند بين اباحه عقلى و اباحه شرعى و حال آنكه بعد از ثبوت اباحه شرعى ، موضوع اباحه عقلى منتفى است .\r\n\r\n- اباحه عقلى :\r\nاباحه عقلى يعنى اينكه با قطع نظر از شرع و حكم شرعى ، آيا اصل در اشياء اباحه است يا حظر ؟ معروف ميان فقهاى اماميه در اين قسم قول به اباحه عقلى است . به عنوان « اصالة الحظر » رجوع شود .\r\n\r\n- اباحه شرعى :\r\nدر هر حال ، بعد از ورود اوامر و نواهى شرعى نيز ، اصل در اشياء اباحه است مادامىكه نهى وارد نشده باشد ، يا وارد شده باشد ولى به مكلف نرسيده باشد . دليل اين قسم از اباحه خود شرع است . بر اباحه شرعى به كتاب و سنّت استناد شده است .\r\n\r\n- كتاب :\r\nاز كتاب به آياتى مانند آيه 29 سورهء بقره  هُوَ الَّذِي خَلَقَ لَكُمْ ما فِي الْأَرْضِ جَمِيعاً  و آيه 168 سوره بقره  يا أَيُّهَا النَّاسُ كُلُوا مِمَّا فِي الْأَرْضِ حَلالًا طَيِّباً  و آيه 145 سوره انعام  قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ  استناد شده است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n- سنت :\r\nاز سنّت نيز به روايات متعددى استناد شده است از جمله :\r\nصحيحه عبد اللّه بن سنان از ابى عبد اللّه عليه السّلام قال : « كلّ شىء فيه حلال و حرام فهو لك حلال ابدا حتى تعرف الحرام منه « 1 » » .\r\nو مرسله صدوق از امام صادق عليه السّلام قال : « كلّ شىء مطلق حتى يرد فيه نهى « 2 » » . و روايات ديگر از اين قبيل .\r\nالبته برخى به سيره و حكم عقل نيز استناد كرده‌اند مانند صاحب جواهر . « 3 » برخى نيز اصالة الاباحة را تنها در شبهات موضوعيه معتبر دانسته‌اند و برخى نيز توقف كرده‌اند . « 4 »\r\n\r\nاصالة الاحتياط يا اصل احتياط\r\nاصل احتياط كه به آن اصل اشتغال يا قاعده اشتغال نيز گفته مىشود عبارت است از : حكم عقل يا شرع به لزوم انجام يا ترك فعلى كه احتمال ضرر اخروى در ترك يا انجام آن وجود دارد . اين اصل يكى از اصول عمليه است كه در شبهات مقرون به علم اجمالى و برخى شبهات ابتدايى كه مهم باشند به كار مىرود . بر اين اساس هرگاه انسان به اصل تكليف مطمئن باشد ولى در چيزى كه\r\n\r\n\r\n","description":"","footnote":"\r\n( 1 ) وسائل الشيعة ، ج 12 ، ص 59 ، باب 4 از ابواب ما يكتسب به ، حديث 1 .\r\n( 2 ) من الا يحضره الفقيه ، ج 1 ، ص 317 ، حديث 937 .\r\n( 3 ) جواهر الكلام ، ج 36 ، ص 236 .\r\n( 4 ) الحدائق الناضرة ، ج 1 ، ص 142 .\r\n","page_name":" 81 ","page_number":81},
  {"content":"\r\n\r\nبر او واجب است شك دارد ، مثل اينكه نمىداند روز جمعه نماز جمعه بر او واجب است يا نماز ظهر ، بايد بر اساس اين اصل به گونه‌اى عمل كند كه مطمئن شود تكليف را انجام داده است ، يعنى : هم نماز ظهر را بخواند و هم نماز جمعه را .\r\nاصل احتياط بر دو قسم است : 1 - اصل احتياط عقلى . 2 - اصل احتياط شرعى .\r\n\r\n- اصل احتياط عقلى :\r\nاصل احتياط عقلى عبارت است از حكم عقل به لزوم خروج از عهدهء تكليف منجز ، در صورتى كه ممكن باشد . مبنا و دليل اين اصل ، قاعده معروف « الاشتغال اليقينى يستدعى الفراغ اليقينى « 1 » » يا قاعده « دفع ضرر محتمل » است .\r\nتوضيح اينكه : عقل حكم مىكند كه هركجا و در هر موردى كه احتمال ضرر اخروى وجود دارد بايد انسان از آن عملى كه احتمالا باعث ضرر اخروى مىشود پرهيز كند و احتياط كند به گونه‌اى كه آن ضرر احتمالى را از خود دفع نمايد . مثلا اگر يقين داشته باشد كه در روز جمعه نماز بر او واجب است ، ولى نمىداند آيا نماز ظهر واجب است يا نماز جمعه ؟ در اين‌گونه موارد ترك هركدام از دو نماز موجب احتمال ضرر اخروى است . بنابراين عقل مىگويد : احتياط كن و هر دو را بخوان و همين‌طور در مثال فوق اشتغال ذمه يقينى است پس فراغ ذمه نيز بايد يقينى باشد و اين حكم عقل است .\r\n\r\n\r\n","description":"","footnote":"\r\n( 1 ) يعنى هرگاه به طور يقين تكليف بر ذمه انسان ثابت شد ، بايد به طور يقين از عهدهء تكليف خارج شود .\r\nبراى آگاهى بيشتر به « الموسوعة الفقهية » ج 1 ، ص 431 مراجعه شود .\r\n","page_name":" 82 ","page_number":82},
  {"content":"\r\n\r\n\r\n- حجيّت اصل احتياط عقلى :\r\nدر حجيّت يا عدم حجيّت اصل احتياط عقلى اصوليين قائل به تفصيل شده‌اند . و اين تفصيل ناشى از صور مختلف شبهه و ملاحظه ادلّه ديگر است .\r\n\r\nتوضيح مطلب :\r\nشبهه چند صورت دارد : 1 - شبهه ابتدايى باشد . مثل اينكه انسان شك كند در وجوب يا عدم وجوب نماز عيد . البته قبل از جستجو كردن از دليل حكم .\r\n2 - علم اجمالى به تكليف دارد . ولى در تعيين فرد معين ترديد دارد . مثل اينكه مىداند روز جمعه يك نماز بر او واجب است ، ولى نمىداند نماز ظهر است يا نماز جمعه ؟\r\n3 - علم تفصيلى به تكليف دارد . ولى در تحقق امتثال امر مولا شك دارد ، مثل اينكه به وجوب نماز يقين دارد ولى در سقوط تكليف به واسطه اين نمازى كه بجا آورد شك دارد زيرا مردد است كه آيا اين نماز را با رعايت تمام جهات بجا آورد يا نه ؟\r\n\r\nمقتضاى قاعده عقلى :\r\nدر سه صورت فوق ، مقتضاى قاعده عقلى احتياط است زيرا هرگاه براى تعيين مقدار واجب اطاعت مولا به عقل مراجعه كنيم ، عقل حكم مىكند كه خداوند حق اطاعت بر بندگان دارد و بر همين اساس بايد بنده علاوه بر انجام تكاليف معلوم ، تكاليف احتمالى را نيز انجام دهد . اين انجام تكاليف معلوم و احتمالى مقتضاى حق اطاعت خداوند بر بندگان است كه عقل به آن حكم\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمىكند . بلى ! اگر دليلى شرعى و معتبر بگويد كه شارع به تكاليف احتمالى چنان اهميت نمىدهد كه موجب الزام مكلف به احتياط و انجام تكاليف احتمالى شود ، آنگاه از قاعده عقلى اوّلى دست برمىداريم و بر اساس دليل شرعى عمل مىكنيم .\r\nاين مقتضاى قاعده عقلى اوّلى بود . ولى اتفاقا ما دليل قطعى داريم كه شارع ما را ملزم به انجام تكاليف احتمالى نكرده است . مانند حديث نبوى مشهور « رفع » « 1 » و اين دليل كه به عنوان قاعده ثانوى مطرح است ، شامل موارد شك در وجوب و حرمت هر دو مىشود . البته اين در جايى است كه شبهه ابتدايى بوده و پس از جستجو و تفحص لازم دليلى بر وجوب يا حرمت پيدا نشده باشد . ولى اگر قبل از جستجو و تفحص كافى باشد ، اصل احتياط جارى مىشود .\r\nو امّا صورت دوم كه مكلف علم اجمالى دارد ، نمىتوان برائت جارى كرد .\r\nزيرا ترك نماز ظهر و نماز جمعه باهم كه در اصطلاح دو طرف علم اجمالى ناميده مىشوند ، موجب مخالفت قطعى مىشود ، و اجراى برائت در اين‌گونه موارد به اين معنا است كه شارع اجازه مخالفت با علم را داده و حال آنكه چون حجيّت علم ذاتى است ، چنين اجازه‌اى از طرف شارع محال خواهد بود .\r\nهمچنين در يكى از دو طرف علم اجمالى نيز نمىتوان اصل برائت جارى كرد .\r\nزيرا فرض اين است كه مكلف نمىداند كدام يك از دو نماز واجب است و اگر بخواهد بدون دليل و مرجح ، اصل برائت را در يك طرف جارى كند ، مشمول\r\n\r\n\r\n","description":"","footnote":"\r\n( 1 ) قال النبى : صلّى اللّه عليه و آله و سلّم « وضع عن امتى تسعة اشياء ، السهو ، و الخطاء ، و النسيان ، و ما اكرهوا عليه ، و ما لا يعلمون ، و ما لا يطيقون . . . » من لا يحضره الفقيه ، ج 1 ، ص 59 ، حديث 132 .\r\n","page_name":" 84 ","page_number":84},
  {"content":"\r\n\r\nقبح ترجيح بلا مرجح مىشود . بنابراين براى قطع پيدا كردن به موافقت با امر مولا ، بايد هر دو طرف علم اجمالى را اتيان كند ، يعنى هر دو نماز را بخواند . اين امر را موافقت قطعى مىنامند . ولى اگر يك طرف را اتيان كند و يك نماز بخواند ، اين را موافقت و مخالفت احتمالى گويند .\r\nبا توجه به مطالب بالا كه معلوم شد اصل احتياط عقلى در برخى از حالات شبهه حجّت و در برخى حالات شبهه حجّت نيست ، اصوليين معتقدند كه اصل احتياط عقلى فى الجملة حجّت است .\r\n\r\n- اصل احتياط شرعى :\r\nاصل احتياط شرعى يعنى : آيا در صورت امكان اتيان يا ترك جميع موارد احتمالى تكليف ، شارع ما را ملزم به اتيان يا ترك جميع اين موارد احتمالى مىكند يا خير ؟\r\nميان اصوليين و اخباريين در اين باره اختلاف است . اخباريين به روايات متعددى دالّ بر لزوم احتياط استناد كرده‌اند از جمله :\r\nالف : مقبولهء ابن حنظله : پيامبر صلّى اللّه عليه و آله و سلّم فرمود : امور و مسائل از سه حال خارج نيستند . 1 - امورى كه مصلحت‌دار بودن آنها كاملا روشن است ، پس بايد آنها را امتثال نمود . 2 - امورى كه مصلحت در ترك آنها است به طور روشن ، پس بايد ترك شوند . 3 - امور مشكوك ، در اين امور هركس پرهيز كند ، از حرام نجات مىيابد . و هركسى چنين امورى را مرتكب شود در حرام\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nواقع مىشود . « 1 »\r\nب : امير المؤمنين على عليه السّلام به كميل مىفرمايد : « دين تو برادر توست . پس براى دينت احتياط كن « 2 » » . و روايات ديگرى از اين قبيل كه امر به احتياط مىكنند . البته علماى اخبارى احتياط را در شبهات تحريمى معتبر مىدانند .\r\nو امّا اكثر علماى اصولى احتياط شرعى را مطلقا حجّت نمىدانند . « 3 » چه در شبهات وجوبى ، چه در شبهات تحريمى ، چه در احكام و چه در موضوعات .\r\nايشان معتقدند كه اين روايات يا ارشاد مىكنند به حكم عقلى و يا دلالت بر استحباب مىكنند ، و يا در مورد مسائل اعتقادى وارد شده‌اند .\r\n\r\n- برخى اصطلاحات باب احتياط :\r\nدر پايان اين بحث مناسب است برخى اصطلاحات مربوطه را تعريف كنيم .\r\n\r\n1 - علم اجمالى :\r\nيعنى قطع و يقينى كه توأم با خفا و ترديد در تعيين باشد . به عبارت ديگر :\r\nهرگاه نسبت به چيزى ( حكم يا موضوع ) علم داشته باشيم ولى فرد آن معيّن نباشد ، علم ، اجمالى است . مثال : مىدانيم در زمان غيبت ، روز جمعه يك نماز\r\n\r\n\r\n","description":"","footnote":"\r\n( 1 ) انما الامور ثلاثة . امر بيّن رشده فيتّبع ، و امر بيّن غيّه فيجتنب ، و امر بين ذلك . فمن ترك الشبهات نجى من المحرمات و من اخذ الشبهات وقع فى المحرمات و هلك من حيث لا يعلم . وسائل الشيعة ، ج 18 ، كتاب القضاء ، باب 12 از ابواب صفات قاضى ، حديث 9 .\r\n( 2 ) قال على عليه السّلام - لكميل بن زياد : اخوك دينك فاحتط لدينك . همان مدرك ، حديث 41 .\r\n( 3 ) الاصول العامة ، ص 495 .\r\n","page_name":" 86 ","page_number":86},
  {"content":"\r\n\r\nواجب است . ولى نمىدانيم نماز ظهر واجب است يا نماز جمعه ؟ يا اينكه مىدانيم اين قلم مال يكى از دو دانش‌آموزى است كه در اين قسمت پارك مشغول مطالعه بودند . ولى نمىدانيم مشخصا مال كدام يك از آنها است ؟ علم اجمالى در مقابل « علم تفصيلى » است . در مثال فوق اگر بدانيم كه مشخصا قلم مال دانش‌آموزى است كه قد كوتاهترى دارد ، علم را تفصيلى گويند .\r\n\r\n2 - شبهه بدوى :\r\nهرگاه شبهه در موضوع يا حكم وجوبى يا تحريمى مسبوق يا همراه با علم نباشد ، بدوى است . مانند اينكه مكلف نمىداند نماز عيد واجب است يا نه ؟\r\n\r\n3 - شبهه حكمى وجوبى :\r\nيعنى شك در وجوب يا عدم وجوب چيزى ، مانند شك در وجوب دعا هنگام ديدن ماه .\r\n\r\n4 - شبهه حكمى تحريمى :\r\nيعنى شك در حرمت چيزى باشد . مانند شك در اينكه سيگار كشيدن حرام است يا نه ؟\r\n\r\n5 - شبهه موضوعى وجوبى :\r\nيعنى حكم كلى مشخص است ولى نسبت به حكم فرد شك داريم . مثل اينكه مىدانيم هنگام بروز برخى حوادث طبيعى نماز آيات واجب است ، ولى نمىدانيم با وزيدن اين باد شديد ، نماز آيات واجب است يا خير ؟\r\n\r\n6 - شبهه موضوعى تحريمى :\r\nيعنى حكم كلى معلوم است ولى نسبت به حكم فرد شك داريم . مثل\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاينكه مىدانم شراب حرام است ، ولى شك دارم در حرمت نوشيدن اين مايع معين .\r\n\r\n7 - شبهه محصوره :\r\nهرگاه اطراف شبهه محصور و محدود باشد ، شبهه را محصوره گويند .\r\nمانند اينكه مكلف ترديد دارد كدام يك از دو لباسش نجس است .\r\n\r\n8 - شبهه غير محصوره :\r\nشبهه‌اى كه اطراف آن غير محصور باشد . مثلا در شهر صدها قصاب وجود دارد كه مكلف با برخى از آنها در تمام مدت عمرش يك بار هم معامله نمىكند . اكنون مكلف مىداند كه يكى از اين قصابها بدون رعايت مسائل شرعى ذبح مىكند ، ولى نمىداند كدام قصاب است ؟\r\nدو اصطلاح شبهه محصوره و غير محصوره معمولا در مورد شبهات اطراف علم اجمالى به كار مىروند .\r\n\r\nملاك محصوره و غير محصوره بودن :\r\nبرخى علماء ملاكهايى براى تشخيص محصوره از غير محصوره بيان كرده‌اند از جمله :\r\n1 - نظر عرف ملاك است . 2 - تشخيص عقلا ملاك است . 3 - كثرت عدد ملاك غير محصوره بودن و كمى عدد ملاك محصوره بودن است . مثلا اگر عدد به هزار رسيد غير محصوره و كمتر از آن محصوره است . 4 - هرگاه اطراف علم اجمالى به گونه‌اى باشد كه برخى از آنها از محل ابتلا خارج است ، شبهه غير محصوره و اگر تمام اطراف علم اجمالى محل ابتلا باشد ، شبهه محصوره است\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو لو اينكه تعداد آنها زياد هم باشد .\r\n\r\n9 - شبهه مفهومى :\r\nوقتى است كه در مفهوم شك داشته باشيم . مثلا مىدانيم غنا حرام است ولى نمىدانيم مفهوم غنا چيست .\r\n\r\n10 - شبهه مصداقى :\r\nهرگاه شك در مصداق باشد . مثلا حرام بودن غنا مشخص است ولى شك در غنا بودن اين موسيقى است كه از راديو پخش مىشود . يعنى معلوم نيست كه اين موسيقى از افراد و مصاديق غنا هست يا نه ؟ « 1 »\r\n\r\nاصالة الاشتغال\r\nبه عنوان « اصالة الاحتياط » رجوع شود .\r\n\r\nاصالة الاطلاق يا اصل اطلاق\r\nبه عنوان « اصل لفظى » رجوع شود .\r\n\r\nاصالة البراءة يا اصل برائت « 2 »\r\nاصل برائت يكى از اصول عمليه است و به معناى برائت ذمّه از تكليف\r\n\r\n\r\n","description":"","footnote":"\r\n( 1 ) بحث اصالة الاحتياط با استفاده از منابع ذيل تقرير شد .\r\nالاصول العامة ، ص 521 ؛ اصطلاحات الاصول ، ص 42 ، 145 ، 147 ، 149 ؛ كفاية الاصول ، ج 2 ، ص 182 ؛ الرسائل ، ص 190 ؛ فوائد الاصول ، ج 3 ، ص 371 ، ج 4 ، ص 9 ، 116 .\r\n( 2 ) به اين اصل ، برائت اصلى و اصالة النفى نيز گفته مىشود . الوافية ، ص 178 .\r\n","page_name":" 89 ","page_number":89},
  {"content":"\r\n\r\nاست . يعنى هرگاه در تكليفى شك حاصل شود و پس از رجوع به ادلّه ، دليلى برآن تكليف حاصل نشود ، اصل برائت مىگويد : تكليف منتفى است . پس موضوع اصل برائت ، تكليفى است كه حكم واقعى آن مشكوك است و محمول آن ، اباحه و جواز ترك يا انجام فعل است . مثلا اگر انسان شك كند كه آيا هنگام ديدن هلال ، دعا واجب است يا نه ، و دليلى بر وجوب دعا حاصل نشود ، اصل برائت مىگويد : دعا واجب نيست .\r\nشك در تكليف ، يا شك در وجوب تكليف است ، كه آن را شبهه وجوبيه گويند و يا در حرمت آن است ، كه آن را شبهه تحريميه گويند و در هر دو قسم فوق ، يا شك در حكم كلى براى موضوع كلى است كه آن را شبهه حكميه نامند ، و يا شك در حكم جزئى براى موضوع جزئى است كه آن را شبهه موضوعيه نامند .\r\nو اما منشأ شك ، يا عدم وجود دليل است ، و يا اجمال دليل ، و يا تعارض ادلّه و يا اشتباه امور خارجى .\r\nبرائت دو قسم است : 1 - برائت شرعى . 2 - برائت عقلى .\r\n\r\n- برائت شرعى :\r\nهرگاه حكم شرعى مشكوك باشد و از دست‌يابى به آن نيز نااميد شويم ، وظيفه شرعى مبنى بر نفى حكم شرعى در آن مورد را برائت شرعى گويند . « 1 »\r\n\r\n- حجيّت برائت شرعى :\r\nعلماى اصولى شيعه معتقدند كه برائت شرعى در تمام اقسام شبهات\r\n\r\n\r\n","description":"","footnote":"\r\n( 1 ) الاصول العامة ، ص 481 .\r\n","page_name":" 90 ","page_number":90},
  {"content":"\r\n\r\nحجّت است . ايشان بر ادعاى خود به كتاب ، سنت ، اجماع و عقل استناد كرده‌اند . « 1 »\r\n\r\nكتاب :\r\nاز كتاب به آيات متعددى استناد كرده‌اند از جمله : 1 - آيه 7 ، سوره طلاق « خداوند كسى را تكليف نمىكند مگر به حكمى كه به او رسيده باشد » « 2 » .\r\n2 - آيه 15 ، سوره اسراء . « ما كسى را عذاب نمىكنيم ، مگر وقتى كه رسولى برانگيخته باشيم و تكليف و حكم به مردم رسيده باشد » « 3 » .\r\n\r\nسنت :\r\nروايات در اين مورد فراوان است از جمله :\r\n1 - حديث معروف به « رفع » ؛ در اين حديث پيامبر مىفرمايد : ( اثر يا مؤاخذه ) نه چيز از امت من برداشته شده است : اشتباه ، فراموشى ، اكراه ، جهل ، عجز ، اضطرار ، حسد ، تفأل و انديشه وسوسه كردن در مردم تا وقتى كه به زبان جارى نشود . « 4 »\r\n2 - روايت معروف به « سعه » ؛ پيامبر گرامى اسلام فرموده : مردم مادامىكه\r\n\r\n\r\n","description":"","footnote":"\r\n( 1 ) همان منبع .\r\n( 2 )  لا يُكَلِّفُ اللَّهُ نَفْساً إِلَّا ما آتاها  .\r\n( 3 )  وَ ما كُنَّا مُعَذِّبِينَ حَتَّى نَبْعَثَ رَسُولًا  .\r\n( 4 ) قال النبى صلّى اللّه عليه و آله و سلّم : « وضع عن امّتى تسعة اشياء ، السهو ، و الخطاء ، و النسيان ، و ما اكرهوا عليه ، و ما لا يعلمون ، و ما لا يطيقون ، و الطيرة ، و الحسد ، و التفكر فى الوسوسة فى الخلق ما لم ينطق الانسان بشفة . » من لا يحضره الفقيه ، ج 1 ، ص 59 ، حديث 132 .\r\n","page_name":" 91 ","page_number":91},
  {"content":"\r\n\r\nعلم به تكليف پيدا نكرده‌اند ، آزادند . « 1 »\r\n3 - روايت اطلاق . امام صادق عليه السّلام فرموده : هر چيزى رها و آزاد است تا وقتى كه منعى از شارع وارد شود . « 2 »\r\nدر روايات فوق مىبينيم كه عذاب و تكليف و منع ، متوقف بر عدم ترديد در اصل تكليف و علم به آن است .\r\n\r\nاجماع :\r\nعده‌اى بر حجيّت اصالة البراءة به اجماع تمسك كرده‌اند . ولى به اين اجماع اشكال شده است كه اولا : اگر مراد اتفاق مسلمين بر قاعده « قبح عقاب بلا بيان » است ، در اين صورت قاعده ، عقلى محض است و كشف از حكم شارع نمىكند . و علاوه بر اين ، اجماع شامل شبهات تحريميه نمىشود زيرا اخباريين معتقدند كه در شبهات تحريميه بيان وجود دارد ، يعنى بايد احتياط كرد . و ثانيا :\r\nاگر مراد اتفاق و اجماع بر اين باشد كه حكم ظاهرى مجعول از طرف شارع در تكاليف مشكوك ، ترخيص است ، در اين صورت مىگوييم : اين ادعا مستند قابل اعتماد محكمى ندارد كه مطلق باشد و شامل جميع شبهات شود ، با اينكه اخباريين در شبهات تحريميه قائل به احتياط هستند . « 3 »\r\n\r\nعقل :\r\nاز نظر عقلى به قاعدهء « قبح عقاب بلا بيان » تمسك شده است . ولى گفته\r\n\r\n\r\n","description":"","footnote":"\r\n( 1 ) عن النبى صلّى اللّه عليه و آله و سلّم قال : الناس فى سعة ما لم يعلموا . مستدرك الوسائل ، ج 18 ، ص 20 ، حديث 4 .\r\n( 2 ) عن الصادق عليه السّلام انّه قال : كلّ شىء مطلق حتى يرد فيه نهى . من لا يحضره الفقيه ، ج 1 ، ص 317 ، حديث 937 .\r\n( 3 ) الاصول العامة ، ص 491 .\r\n","page_name":" 92 ","page_number":92},
  {"content":"\r\n\r\nشده اين دليل ناقص است . زيرا همان گونه كه در دليل اجماع بيان شد ، اين قاعده كشف از رأى شارع نمىكند . چون فرض اين است كه اصل برائت در مواردى جارى مىشود كه هيچ بيان شرعى وجود ندارد و اگر اين قاعده كشف از رأى شارع كند ، در اين صورت قاعده مىشود بيان شرعى و با وجود بيان شرع ، ديگر موضوعى براى اصل برائت نمىماند . از طرف ديگر اخباريين معتقدند كه عقاب بدون بيان قبيح است ، ولى در اينجا بيان هست يعنى احتياط . پس با تمكن از احتياط ، اگر مكلف احتياط نكرد ، ديگر عقاب او بدون بيان نخواهد بود . « 1 »\r\n\r\n- برائت عقلى :\r\nهرگاه مكلف از دست‌يابى به حكم شارع يا وظيفه شرعى خود عاجز باشد ، وظيفه عقلى مبنى بر در امان بودن ( از ترك يا انجام فعل ) را برائت عقلى گويند . « 2 »\r\n\r\n- حجيّت برائت عقلى :\r\nاخباريين برائت عقلى را اصلا حجّت نمىدانند . ميان اصوليين نيز اختلاف است ، برخى برائت عقلى را همانند برائت شرعى در تمام شبهات حجّت مىدانند ، و برخى ديگر برائت عقلى را تنها در شبهات حكميه جارى مىدانند ولى در شبهات موضوعيه معتقدند كه برائت عقلى جارى نمىشود . « 3 »\r\n\r\n- دليل برائت عقلى :\r\n\r\n\r\n","description":"","footnote":"\r\n( 1 ) همان مدرك ، ص 492 .\r\n( 2 ) همان مدرك ، ص 513 .\r\n( 3 ) اصطلاحات الاصول ، ص 49 .\r\n","page_name":" 93 ","page_number":93},
  {"content":"\r\n\r\nبر حجيّت برائت عقلى به قاعده « قبح عقاب بلا بيان » استناد كرده‌اند ، به اين بيان : عقل درك مىكند كه هرگاه شارع تكليف را به مكلفين اعلام نكند ، يا اعلام كند ولى به ايشان نرسد و مكلف هم تلاش خود را در جهت رسيدن به حكم واقعى نموده باشد ، در اين صورت تكليفى برعهده مكلف نخواهد بود و اگر مكلف كارى كند كه مخالف با حكم واقعى شارع باشد و شارع بخواهد او را عقاب كند ، اين عقاب قبيح است . به عنوان « قاعده قبح عقاب بلا بيان » مراجعه شود .\r\n\r\n- فرق بين برائت شرعى و اباحه واقعى :\r\nبرائت شرعى و اباحه واقعى در نتيجه يكسان هستند . يعنى در هر دو صورت ، مكلف در تكليف مشكوك مخير مىشود بين انجام يا ترك فعل . ولى تفاوت آنها در اين است كه اباحه واقعى در جايى است كه مصلحت و مفسده معدوم شود و يا مصلحت و مفسده‌ى متعلق تكليف مساوى باشد ، در حالى كه برائت نظر به واقع ندارد و ممكن است در موردى مصلحت يا مفسده الزام‌آور هم باشد و شارع نيز حكم الزامى جعل كرده باشد ، ولى چون حكم شارع به مكلف نرسيده است ، مخير است بين انجام يا ترك فعل . « 1 »\r\nدر پايان مناسب است نظر مرحوم سبزوارى را در مورد برائت ذكر كنيم .\r\nايشان معتقد است كه اصل برائت از امور فطرى عقلايى است به اعتبار قاعده معروف « قبح عقاب بلا بيان » ؛ و ساير ادله كه از كتاب و سنّت اقامه مىشود ، ارشاد\r\n\r\n\r\n","description":"","footnote":"\r\n( 1 ) الاصول العامة ، ص 481 .\r\n","page_name":" 94 ","page_number":94},
  {"content":"\r\n\r\nو راهنمايى به همين مطلب است ، نه اينكه ادلّه مستقلى در مقابل آن قاعده باشند . « 1 »\r\nبه‌هرحال ، اصل برائت يكى از اصول مورد قبول و عمل همه‌ى عقلاء در امور معاد و معاش ايشان است و در قوانين وضع شده مكاتب مختلف و از جمله قوانين اساسى و حقوقى جمهورى اسلامى ايران نيز از جايگاه ويژه‌اى برخوردار است و قانون در مورد هر ادعاى جرم يا حقى ، اصل را برائت مىداند مگر اينكه خلاف آن ثابت شود . « 2 »\r\n\r\nاصالة الحقيقة يا اصل حقيقت\r\nبه عنوان « اصل لفظى » رجوع شود .\r\n\r\nاصالة التخيير يا اصل تخيير\r\nاصل تخيير يكى از اصول عمليه است و مورد جريان آن‌وقتى است كه حكم مردد بين وجوب و حرمت باشد . مثل نماز جمعه در زمان غيبت امام\r\n\r\n\r\n","description":"","footnote":"\r\n( 1 ) تهذيب الاصول سبزوارى قدّس سرّه ، ج 2 ، ص 173 .\r\n( 2 ) تقرير بحث « اصالة البراءة » با استفاده از منابع ذيل صورت گرفت .\r\nالرسائل ، ص 192 ، كفاية الاصول ، ج 2 ، ص 167 . تقريرات مجدد شيرازى ، ج 4 . تهذيب الاصول ، ج 2 ، ص 206 . حقايق الاصول ، ج 2 ، ص 224 . نهاية الافكار ، ج 3 ، ص 201 . اصول الاستنباط ، ص 209 . نهاية الاصول ، ص 536 . علم اصول الفقه ، ص 256 . الاصول العامة ، ص 481 و 513 .\r\nاصطلاحات الاصول ، ص 46 . تهذيب الاصول سبزوارى قدّس سرّه ج 2 ، ص 162 .\r\n","page_name":" 95 ","page_number":95},
  {"content":"\r\n\r\nمعصوم عليه السّلام كه مثلا يا واجب است يا حرام و يا مثل وجوب يا حرمت جواب سلام براى نمازگزار كه جمع بين هر دو ممكن نيست و اگر بخواهيم يكى را بر ديگرى ترجيح بدهيم ، موجب ابتلا به ترجيح بلا مرجح مىشود كه قبيح است .\r\nدر چنين جايى عقل حكم مىكند كه انسان مخير است بين انجام يكى و ترك ديگرى .\r\nپس موضوع اين اصل عبارت از دو امرى است كه هيچ‌كدام بر ديگرى رجحان ندارد و احتياط هم ممكن نيست ، و محمول آن ، جواز اختيار هركدام از دو طرف و ترك طرف ديگر است .\r\n\r\n- تخيير و مقتضاى اصل :\r\nشك در تعلق الزام به يكى از احتمالات ، ممكن است ناشى از تعارض دو نص باشد كه در اين صورت بر اساس قاعده اصولى « اذا تعارضا تساقطا » مقتضاى اصل ، تساقط هر دو دليل مىباشد . ولى بر خلاف مقتضاى اصل ، همان گونه كه شيخ انصارى قدّس سرّه مىگويد ، در اين موارد اخبار فراوانى دلالت بر تخيير مىكنند و مشهور بين مجتهدين نيز قول به تخيير است . « 1 » تخيير در اين موارد تخيير شرعى است .\r\nولى ممكن است شك ناشى از فقدان نص معين يا اجمال اصل نص و يا اشتباه امور خارجى باشد كه در اين مورد اقوال مختلف است ؛ برخى معتقدند برائت شرعى جارى مىشود ، به خاطر جريان و شمول ادله برائت شرعى . و\r\n\r\n\r\n","description":"","footnote":"\r\n( 1 ) الرسائل ، ص 439 .\r\n","page_name":" 96 ","page_number":96},
  {"content":"\r\n\r\nبرخى قائل به تخيير عقلى شده‌اند . « 1 »\r\nيكى از موارد جريان اصل تخيير ، دوران امر بين محذورين است . يعنى اصل تكليف و الزام محرز باشد ولى ترديد در مكلف به ، بين وجوب و حرمت باشد . يعنى مكلف مىداند كه از طرف شارع ملزم به تكليفى شده است ، ولى نمىداند آن مكلف به ، حرام است يا واجب ؟\r\n\r\nدر دوران امر بين محذورين چهار صورت متصور است :\r\n1 - واجب و حرام هر دو توصلى باشند .\r\n2 - واجب و حرام تعبدى باشند .\r\n3 - يكى به صورت معين تعبدى و ديگرى توصلى باشد .\r\n4 - يكى تعبدى و ديگرى توصلى باشد بدون تعيين .\r\nدر دوران امر بين محذورين پنج قول ذكر شده است :\r\n1 - جريان برائت شرعى و عقلى نسبت به هر دو طرف مانند شبهات بدوى .\r\nالبته روشن است كه اين امر موجب مخالفت قطعى با علم اجمالى مىشود كه جايز نيست .\r\n2 - تقديم جانب حرمت بر جانب وجوب به خاطر اينكه دفع مفسده مهم‌تر از جلب منفعت است . ولى اين قول نيز درست نيست ، زيرا هميشه چنين نيست كه دفع مفسده مهم‌تر از جلب منفعت باشد ، بلكه ممكن است امر برعكس باشد ،\r\n\r\n\r\n","description":"","footnote":"\r\n( 1 ) اصول الاستنباط ، ص 233 .\r\n","page_name":" 97 ","page_number":97},
  {"content":"\r\n\r\nخصوصا در مواردى كه ما از مصلحت و مفسده اطلاع نداريم .\r\n3 - تخيير شرعى بين اختيار وجوب يا حرمت :\r\nبر اين قول نيز اشكال شده است كه اگر مراد شما تخيير در مسئله اصولى و صدور فتوا بر اساس آن است ، در اين صورت دليلى بر اين ادعا وجود ندارد و نمىتوان اين مورد را بر تعارض دو نص قياس كرد ، زيرا در باب تعارض دو نص ، دليل شرعى معتبر ، يعنى نص داشتيم ولى در اينجا نص نداريم ؛ و اگر مراد شما تخيير در مسئله فقهى است يعنى در مقام عمل ، اين نيز صحيح نيست ، زيرا به ناچار يكى از دو طرف وجوب يا حرمت حاصل است ، چون مكلف يا فاعل است و يا تارك .\r\n4 - تخيير عقلى بين فعل و ترك و حكم به اباحه شرعى .\r\n5 - تخيير عقلى بين وجوب و حرمت و عدم جريان هركدام از قواعد شرعى كه موجب حكم ظاهرى يا واقعى شود .\r\nاين تخيير را برخى تخيير تكوينى ناميده‌اند . زيرا مكلف در عالم تكوين از يكى از دو حالت فعل يا ترك خارج نيست و هيچ نيازى به ارشاد و راهنمايى به اين تخيير نيست . « 1 »\r\n\r\n- تفاوت تخيير شرعى و واجب مخيّر :\r\nتخيير شرعى تنها جعل وظيفه شرعى است و وجود مصلحت در هركدام از دو طرف ، معلوم نيست و متعلق اين وظيفه شرعى مصلحت ندارد ، بلكه نفس\r\n\r\n\r\n","description":"","footnote":"\r\n( 1 ) الاصول العامة ، ص 541 ؛ الكفاية ، ج 2 ، ص 203 .\r\n","page_name":" 98 ","page_number":98},
  {"content":"\r\n\r\nاين جعل مصلحت دارد . ولى واجب مخيّر اوّلا : حكم شرعى است . ثانيا :\r\nمصلحت در متعلق آن است . ثالثا : هركدام از افراد آن على البدل داراى مصلحت است كه حكم برطبق آن جعل مىشود . « 1 »\r\nبنابراين بايد توجه داشت كه تخيير ، تنها وظيفه شرعى است ، نه حكم شرعى . « 2 »\r\n\r\nاصالة التعيين\r\nاصالة التعيين يا قاعده تعيين وقتى جريان پيدا مىكند كه مكلف مردد شود بين وجوب و انجام دادن يك فعل به صورت معيّن و بين وجوب و انجام دادن آن فعل و فعل ديگر به صورت تخيير . و همين‌طور اگر ترديد بين همان فعل اول و دو يا سه فعل ديگر باشد . در چنين مواقعى عقل حكم مىكند آن فعلى را كه هم به تنهايى محتمل است و هم با افراد ديگر در احتمال وجوب شريك است ، بايد اخذ نمود ، زيرا آن فعل اول در هر حال مىتواند موجب برائت ذمه شود ، چه در صورت اول كه احتمال تعيين دارد ، و چه در صورت دوم كه احتمال تخيير بين اين فعل و فعل يا افعال ديگر وجود دارد . اصوليين اين قاعده عقلى را اصالة\r\n\r\n\r\n","description":"","footnote":"\r\n( 1 ) الاصول العامة ، ص 505 .\r\n( 2 ) با استفاده از منابع ذيل :\r\nكفاية الاصول ، ج 2 ، ص 203 . الرسائل ، ص 439 . اصول الاستنباط ، ص 233 . الاصول العامة ، ص 505 و 541 . اصطلاحات الاصول ، ص 50 . فوائد الاصول ، ج 3 ، ص 442 . نهاية الافكار ، ج 4 ، جزء دوم ، ص 170 .\r\n","page_name":" 99 ","page_number":99},
  {"content":"\r\n\r\nالتعيين يا قاعده تعيين مىنامند . بنابراين ، موضوع قاعده تعيين ، محتمل التعيين و التخيير است و محمول آن ، لزوم اخذ محتمل التعيين .\r\nاين ترديد يا در مسئله فرعى است ، مثل اينكه كسى در ماه رمضان عمدا روزه خود را افطار كند و علم اجمالى براى او حاصل شود كه كفارهء او يا شصت روز روزه است معينا ، و يا مخير است بين شصت روز روزه و اطعام شصت مسكين . كه در اين صورت بايد بر اساس قاعده تعيين ، شصت روز روزه بگيرد .\r\nو يا اين ترديد در مسئله اصولى است . مثل اينكه تعارض واقع شود بين قول عادل و قول ثقه ، و فقيه شك كند كه آيا عمل به قول عادل بر او معيّن است ، يا مخيّر است بين عمل به قول عادل و قول ثقه ؟ كه بر اساس قاعده مذبور بايد به قول عادل عمل كند . « 1 »\r\n\r\nاصالة الحظر\r\nبين علما اختلاف است كه آيا اصل در اشياء - با قطع نظر از شرع و حكم شارع - حظر ( منع ) است يا اباحه ؟ « 2 » قبل از بيان اقوال لازم است به امورى اشاره كنيم .\r\n1 - هرچند برخى براى اثبات اباحه در اينجا به آيات و روايات استناد كرده‌اند ، ولى اباحه در اينجا عقلى است ، نه حكم شرعى . زيرا با ثبوت اباحه شرعى ، اباحه عقلى منتفى است و ما در جايى بحث مىكنيم كه شرع و حكم\r\n\r\n\r\n","description":"","footnote":"\r\n( 1 ) اصطلاحات الاصول ، ص 192 .\r\n( 2 ) العدة ، ج 2 ، ص 741 .\r\n","page_name":" 100 ","page_number":100},
  {"content":"\r\n\r\nشرعى ملاحظه نشود .\r\n2 - برخى از افعال را عقل مستقلا حكم به حسن يا قبح آنها مىكند مانند حسن عدل و قبح ظلم و به عبارت ديگر : منع و حظر يا اباحه و جواز در اين موارد حكم عقلى مستقلى است . اين قبيل امور از محل بحث خارج هستند . و برخى افعال و اشياء نيز داريم كه عقل مستقلا حكمى نسبت به آنها ندارد . مانند استفاده و بهره‌بردارى از نعمتهاى خداوند . اين موارد مورد بحث و داخل در عنوان فوق هستند .\r\n3 - در عنوان بحث « قبليّت » به دو گونه تفسير مىشود :\r\nالف : قبليّت زمانى . يعنى آيا عقل حكم مىكند كه قبل از بعثت پيامبران ، تصرفات بندگان در چيزهايى كه عقل مستقلا حكمى ندارد قبيح است يا نه ؟\r\nب : قبليّت رتبه‌اى . يعنى آيا - با قطع نظر از شرع و حكم شارع - حتى در زمان حاضر ، عقل حكم مىكند به قبح تصرفات بندگان يا نه ؟\r\n\r\n- اقوال :\r\nدر مسئله حظر و اباحه سه قول وجود دارد .\r\n1 - قول به حظر : اين قول به كثيرى از معتزله بغدادى و گروهى از فقها و برخى از اماميه نسبت داده شده است . « 1 »\r\n2 - قول به توقف : يعنى نمىدانيم اصل در اشياء حظر است يا اباحه ؟ هرچند در واقع يا حظر است و يا اباحه . شيخ طوسى و شيخ مفيد و محدثين از فقها\r\n\r\n\r\n","description":"","footnote":"\r\n( 1 ) العدة ، ج 2 ، ص 742 .\r\n","page_name":" 101 ","page_number":101},
  {"content":"\r\n\r\nاين قول را برگزيده‌اند . از اهل سنّت نيز اشاعره طرفدار اين قول هستند . « 1 »\r\n3 - قول به اباحه : مشهور ميان علما از قديم تا زمان حاضر همين قول است . اكثر متكلمين بصره و كثيرى از فقها و سيد مرتضى قدّس سرّه و صدوق قدّس سرّه و ابن ادريس قدّس سرّه و علّامه حلى قدّس سرّه از قائلين به اين قول هستند . « 2 »\r\nايشان معتقدند كه اولا : خداوند خالق بنده و چيزهايى است كه بنده از آن نفع مىبرد . پس اگر بنده اجازه استفاده از آن اشياء را نداشته باشد ، آفرينش آنها بيهوده خواهد بود .\r\nو ثانيا : هرگاه معلوم و محقق شود كه در استفاده از نعمتى نه تنها ضرر و فسادى نيست ، بلكه منفعت هم هست ، عقل حكم مىكند به جواز و نيكو بودن اين استفاده . « 3 »\r\n\r\n- فرق اصالة الحظر و الاباحه با اصالة البراءة و الاحتياط :\r\nچون ممكن است برخى تصور كنند كه اصل حظر و اباحه همان اصل برائت و احتياط است ، علماى اصولى در مقام فرق بين آنها گفته‌اند :\r\n1 - اصل حظر و اباحه ناظر به حكم اشياء از حيث عناوين اوليه آنها است و در نتيجه ، دليل آن اجتهادى است ، در حالى كه اصل احتياط و برائت ناظر به حكم شك در احكام واقعى است و در نتيجه ، دليل آن فقاهتى است .\r\n2 - اصل حظر و اباحه راجع به جواز انتفاع از اعيان خارجى است از اين\r\n\r\n\r\n","description":"","footnote":"\r\n( 1 ) همان مدرك و الاحكام آمدى ، ج 1 ، ص 81 و المعتمد ، ج 2 ، ص 315 و المستصفى ، ج 1 ، ص 77 .\r\n( 2 ) العدّة ، ج 2 ، ص 742 .\r\n( 3 ) تمهيد القواعد ، ص 67 .\r\n","page_name":" 102 ","page_number":102},
  {"content":"\r\n\r\nجهت كه تصرف در ملك غير است ، ولى اصل برائت و احتياط راجع به منع و جواز در فعل مكلف است ، خواه به اعيان خارجى تعلق بگيرد يا نه .\r\n3 - اصل حظر و اباحه ناظر به حكم اشياء از نظر عقل و با قطع نظر از شرع است ، ولى اصل برائت و احتياط ناظر به اشياء با توجه به حكم شارع است . « 1 »\r\n\r\nاصالة الصحة يا قاعده صحت\r\nاصل صحت از جمله اصول عمليه است كه مورد جريان آن عمل ديگران است . « 2 » يعنى بر اساس اين اصل ، عمل ديگران حمل بر صحت مىشود و آثار عمل صحيح برآن مترتب مىشود و به شك در فساد آن عمل اعتنا نمىشود ؛ آن عمل چه از عبادات باشد ، يا از غير عبادات مانند معاملات و . . .\r\nمثلا اگر مشاهده كرديم كه شخصى نماز مىخواند يا مرده‌اى را غسل مىدهد و شك كرديم در صحت نماز يا غسل دادن او ، با اجراى اصل صحت حكم به صحيح بودن نماز و غسل او مىكنيم .\r\n\r\n- معنى صحّت :\r\n1 - صحيح گاهى در مقابل قبيح استعمال مىشود . بنابراين معنى ، عمل بر\r\n\r\n\r\n","description":"","footnote":"\r\n( 1 ) برخى ديگر از منابع مورد استفاده عبارتند از : فوائد الاصول ، ج 3 ، ص 328 ؛ علم اصول الفقه ، ص 254 ؛ المعتمد ، ج 2 ، ص 315 ؛ الذريعة ، ج 2 ، ص 808 ؛ اصول الاستنباط ، ص 221 ؛ مطارح الانظار ، ص 245 ؛ الفصول الغرويّة ، ص 346 ؛ الاصول العامه ، ص 500 .\r\n( 2 ) البتّه برخى معتقدند كه اصل صحت اختصاص به عمل ديگران ندارد ، بلكه در اعمال خود مكلف نيز جارى مىشود . القواعد الفقهية ناصر مكارم شيرازى ، ج 1 ، ص 151 .\r\n","page_name":" 103 ","page_number":103},
  {"content":"\r\n\r\nاساس اصل صحت يعنى حمل كارهاى ديگران بر مباح و نيكو ، و خوددارى از حمل كارهاى ديگران بر قبيح و حرام . به بيان ديگر : صحت در اين معنى ، فاعلى است .\r\n2 - استعمال صحت در مقابل فساد ، كاربرد ديگر اين لفظ است . صحيح در اين استعمال ، به معنى عدم فساد كارهاى ديگران و ترتيب اثر بر آنها است . اين قسم را صحت واقعى مىنامند . آنچه مورد بحث است همين قسم دوم ، يعنى صحت واقعى است .\r\n\r\n- توضيح مطلب :\r\nاصل صحت در جايى جريان پيدا مىكند كه فعل داراى حكم وضعى باشد و ما نيز به حال فاعل جهل داريم و شك داريم در صحت و فساد فعل فاعل از نظر شرع ، ولى از حيث حكم تكليفى جاى بحث نيست ، زيرا در صورت جهل ، همه اتفاق دارند بر عدم گناه و عدم قصد حرام مادامىكه خلاف آن ثابت نشده باشد . صحت گاهى به اعتقاد فاعل نسبت داده مىشود و گاهى به واقع ؛ مثلا كسى شرط تنفيذ عقد و وفاى به آن را تنها توافق طرفين مىداند ، به هر شكل كه باشد ، ولى ما اعتقاد داريم كه عقد لازم ، عقدى است كه داراى ايجاب و قبول و به لفظ عربى و . . . باشد ؛ با اين فرض ، اگر آن شخص عقدى ببندد و ما شك كنيم كه آيا اين عقد با شرايطى كه ما معتقد بوديم بسته شده تا در نتيجه هم از نظر ما لازم باشد و هم از نظر او ، و يا اينكه عقد با شرايط مورد قبول و اعتقاد ما واقع نشده و تنها با رعايت شرايطى كه خود آن شخص قبول داشته است واقع شده ، تا در نتيجه عقد از نظر ما فاسد و از نظر آن شخص صحيح باشد ؟ اكنون اگر مراد از\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nصحت ، صحت فاعلى باشد ، ما نمىتوانيم حكم به صحت اين عقد بكنيم ، ولى اگر مراد صحت واقعى باشد ، با جريان اصل صحت ، ما حكم به صحت اين عقد مشكوك مىكنيم و آثار صحت را برآن مترتب مىكنيم .\r\n\r\n- دلايل حجيّت اصل صحت :\r\nبراى حجيّت اصل صحت به آيات قرآن ، روايات ، بناى عقلا و سيره متشرعه استناد شده است . و ليكن عمده دليل بر حجيّت اصل صحت ، سيره عقلا و اجماع عملى بر جريان اصل صحت در افعال ديگران است .\r\nقرآن :\r\nاز آيات قرآنى كه مورد استناد قرار گرفته‌اند مىتوان به آيات شريفه ذيل اشاره كرد .\r\nالف : آيه 83 ، سوره بقره . خداوند مىفرمايد :  قُولُوا لِلنَّاسِ حُسْناً  به مردم نيك بگوييد .\r\nب : آيه 12 ، سورهء حجرات . خداوند مىفرمايد :  يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  اى كسانى كه ايمان آورده‌ايد از بسيارى گمانها دورى كنيد . همانا برخى از گمانها گناه است .\r\nج : آيه 30 ، سورهء حج . مىفرمايد :  وَ اجْتَنِبُوا قَوْلَ الزُّورِ  از قول باطل دورى كنيد .\r\nروايات :\r\nامير المؤمنين على عليه السّلام مىفرمايد : كار برادرت را بر خوبى حمل كن تا وقتى كه دليل بر خلاف پيدا كنى و اگر كلامى از او شنيدى ، حمل بر بدى نكن در حالى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكه مىتوانى حمل بر خوبى كنى . « 1 »\r\nبناى عقلا :\r\nبناى عقلا در امور زندگى بر پايه حمل افعال ديگران بر صحت و ترتيب آثار صحت است ، مگر اينكه دليلى بر خلاف وجود داشته باشد . مسلمانان نيز به عنوان بخشى از عقلاى عالم همين روش را دنبال مىكند .\r\n\r\nسيره و اجماع فتوايى و عملى :\r\nاز تتبّع كلمات و فتاواى علما در ابواب مختلف فقه معلوم مىشود كه فعل غير ، حمل بر صحت مىشود ، مگر اينكه دليلى بر خلاف آن پيدا شود . مثلا در اختلاف بين قول به فساد و قول به صحت يك عمل ، همه‌ى علما قول به صحت را بر قول به فساد مقدم مىدارند .\r\n\r\n- جايگاه اصل صحت :\r\nهرچند در اصل يا اماره بودن اصل صحت اختلاف است ، و ليكن در هر حال ، اصل صحت بر استصحاب مقدم است ، مادامىكه اماره معتبرى در بين نباشد و الّا با وجود اماره معتبر ، نوبت به اصل صحت نمىرسد . و همين‌طور بدون وجود قرينه ، مثبتات اصل صحت حجّت نيست . اصل صحت همچنين بر تمام اصول موضوعى و حكمى كه بر فساد دلالت مىكنند مقدم است جز در صورت وجود دليل بر خلاف . زيرا اگر اصل صحت بر ساير اصول مقدم نباشد لازم\r\n\r\n\r\n","description":"","footnote":"\r\n( 1 ) ضع امر اخيك على احسنه حتى يأتيك ما يغلبك منه و لا تظنّن بكلمة خرجت من اخيك سوء و انت تجد لها فى الخير محملا . اصول كافى ، كتاب ايمان و كفر ، باب 152 ، حديث 3 و 2 و 1 .\r\n","page_name":" 106 ","page_number":106},
  {"content":"\r\n\r\nمىآيد كه اصل صحت لغو باشد و تشريع آن باطل . « 1 »\r\n\r\n- اصل صحت در عقود :\r\nبراى اجراى اصل صحت در عقود شرايطى ذكر شده از جمله :\r\n1 - احراز موضوع كه فعل به آن تعلق گرفته و اثر برآن مترتب مىشود .\r\n2 - موضوع قابليت اتصاف به صحت و فساد را داشته باشد .\r\n3 - دو طرف معامله داراى شرايط معتبر در معامله باشند و ثمن و مثمن قابل تمليك و تملك باشند .\r\nاگر در يكى از اين سه مورد شك وجود داشته باشد ، اصل صحت جارى نمىشود ، زيرا اصل صحت موضوع خود را ثابت نمىكند . در اين‌گونه موارد اصول موضوعيه جارى مىشوند . به عنوان « اصل » رجوع شود .\r\n\r\n- اصل صحت در اقوال :\r\nاصل صحت در اقوال نيز جارى مىشود ، مگر در جايى كه شك در انطباق كلام متكلم بر واقع باشد كه در اين صورت اصل صحت جارى نمىشود ، زيرا هر خبرى احتمال صدق و كذب دارد و هر رأيى ممكن است درست يا غلط باشد . و با اين حال ، اگر اصل صحت جارى شود ، معنايش اين است كه هر كلامى صادق و درست است و البته چنين چيزى درست نيست .\r\nتقرير بحث با استفاده از منابع ذيل صورت گرفته است . « 2 »\r\n\r\n\r\n","description":"","footnote":"\r\n( 1 ) تهذيب الاصول سبزوارى ، ج 2 ، ص 302 .\r\n( 2 ) الرسائل ، ص 414 ، القواعد الفقهية ، ج 1 ، قاعده صحت ، ص 111 . فوائد الاصول ، ج 4 ، ص 653 .\r\n","page_name":" 107 ","page_number":107},
  {"content":"\r\n\r\n\r\nاصالة الطهارة يا قاعده طهارت\r\nاز قواعد مشهورى كه در باب طهارت مورد استفاده قرار مىگيرد ، قاعده طهارت است . بر اساس اين قاعده ، نسبت به هر چيزى حكم به طهارت مىكنيم مادامىكه نجاست آن ثابت نشود .\r\nدليل حجيّت اين قاعده رواياتى است كه از معصومين عليهم السّلام وارد شده از جمله :\r\n1 - فرمايش امام صادق عليه السّلام كه مىفرمايد : هر چيزى پاك است تا علم به نجاست آن پيدا كنى . « 1 »\r\n2 - امير المؤمنين على عليه السّلام مىفرمايد : اعتنا نمىكنم كه آيا بول به من اصابت كرد يا آب ، مادامىكه علم پيدا نكنم . « 2 »\r\nالبته دليل عمده در قاعده طهارت ، همان حديث اول است .\r\n\r\n- قاعده طهارت در احكام :\r\nآنچه مورد اتفاق همه‌ى علماى اصولى و اخبارى است ، جريان اين قاعده در موضوعات است . « 3 » مانند شك در كافر و نجس بودن يا مسلمان و پاك بودن\r\n\r\n\r\n","description":"","footnote":"\r\nتهذيب الاصول سبزوارى ، ج 2 ، ص 301 . علم اصول الفقه مغنيه ، ص 412 . نهاية الافكار ، جزء چهارم ، ص 78 ، اصول الاستنباط ، ص 292 .\r\n( 1 ) عن ابى عبد اللّه عليه السّلام قال : كل شىء نظيف حتى تعلم انّه قذر ، فاذا علمت فقد قذر ، و ما لم تعلم فليس عليك . الوسائل ، ج 2 ، ابواب النجاسات ، باب 37 ، حديث 4 .\r\n( 2 ) عن على عليه السّلام قال : ما أبالى أ بول اصابنى او ماء ، اذا لم اعلم . همان مدرك حديث 5 .\r\n( 3 ) الحدائق الناضرة ، ج 1 ، ص 135 - 134 .\r\n","page_name":" 108 ","page_number":108},
  {"content":"\r\n\r\nانسانى كه از حال او اطلاع نداريم ؛ و يا شك در تغيير يكى از اوصاف سه‌گانه آب ، و يا شك در نجس شدن لباس و موارد فراوان ديگر ، كه در تمام آنها اصل طهارت جارى مىشود . ولى اگر شك ناشى از شبهه حكميه باشد مثل اينكه حيوانى از آميزش دو حيوان پاك و نجس متولد شود و شبيه به هيچ‌كدام از حيوانات موجود نباشد و چون شبيهى ندارد تا حكم آن مشابه را بر او مترتب كنيم ، شك كنيم در پاك يا نجس بودن آن ، در اين‌گونه موارد كه شك ناشى از شبه حكميه است ، در جريان و عدم جريان اصل طهارت اختلاف است ؛ مشهور ، عدم جريان اصل طهارت در شبهات حكميه است .\r\n\r\nاصالة الظهور يا اصل ظهور\r\nبه عنوان « اصل لفظى » رجوع شود .\r\n\r\nاصالة العموم يا اصل عموم\r\nبه عنوان « اصل لفظى » رجوع شود .\r\n\r\nاصالة اللزوم يا قاعده لزوم\r\nاصل لزوم يا قاعده لزوم از قواعد فقهى است كه در ابواب معاملات هنگام شك در لزوم يا جواز عقد مورد استفاده قرار مىگيرد . اين اصل يا قاعده فقهى ، كمتر در كلمات بزرگان به صورت مستقل مورد بحث و بررسى قرار گرفته است ، ولى معمولا در ابتداى بحث معاملات و مخصوصا ابتداى بحث خيارات مطرح\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nشده است . « 1 »\r\n\r\n- معناى لزوم :\r\nلزوم در لغت به معناى ثبوت و جدا نشدن به كار مىرود و در مقابل جواز است .\r\nدر معاملات هرگاه نسبت به عقدى لزوم به كار مىرود به اين معنى است كه عقد ثابت و غير قابل تغيير است و هيچ‌كدام از دو طرف عقد نمىتوانند آن را برهم زنند ، مگر اينكه شارع مقدس عاملى را معين كرده باشد كه به وسيله آن بتوان اين ثبات و دوام را برهم زد ، مانند خيارات .\r\n\r\n- معناى اصل :\r\nو اما اينكه گفته مىشود : اصل در بيع يا معاملات لزوم است ، مراد از اصل چيست ؟\r\nاز اصل معانى متعددى ممكن است اراده شود .\r\n1 - راجح ؛ يعنى ، لزوم رجحان دارد ، زيرا اغلب بيعها لازم هستند .\r\n2 - قاعده‌اى كه از عمومات مورد استفاده در مواقع شك استفاده مىشود مانند :  أَحَلَّ اللَّهُ الْبَيْعَ  « 2 » . و  لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ  « 3 » . و   أَوْفُوا بِالْعُقُودِ   « 4 » . و « المسلمون عند شروطهم » « 5 » .\r\n\r\n\r\n","description":"","footnote":"\r\n( 1 ) المكاسب ، ص 214 ، جامع المقاصد ، ج 4 ، ص 282 . مفتاح الكرامة ، ج 4 ، ص 537 . الحدائق الناضرة ، ج 19 ، ص 3 . مجمع الفائدة و البرهان ، ج 8 ، ص 382 .\r\n( 2 ) البقرة ، 275 .\r\n( 3 ) النساء ، 22 .\r\n( 4 ) المائدة ، 1 .\r\n( 5 ) الوسائل ، ج 12 . ابواب الخيار ، باب 6 ، حديث 2 .\r\n","page_name":" 110 ","page_number":110},
  {"content":"\r\n\r\n3 - استصحاب ، و مرجع آن اصل عدم ارتفاع اثر عقد به مجرد فسخ يكى از دو طرف است .\r\n4 - معناى لغوى . يعنى وضع بيع و بناى عرفى و شرعى آن بر لزوم است . « 6 »\r\n\r\n- دليل حجيّت اصل لزوم :\r\nبر حجيّت اين اصل به كتاب ، سنّت ، بناى عقلا و استصحاب استناد شده .\r\nكتاب :\r\nاز قرآن به آيات شريفه‌اى مانند آيات فوق الذكر استناد شده است .\r\nسنّت :\r\nرواياتى وارد شده كه فى الجملة دلالت بر اصل لزوم مىكنند از جمله :\r\nالمسلمون عند شروطهم . « 7 »\r\nو « لا يحل مال امرئ مسلم الّا من طيب نفسه « 8 » » و « النّاس مسلطون على اموالهم « 9 » » و روايات ديگرى به اين مضمون .\r\n\r\n\r\n","description":"","footnote":"\r\n( 6 ) المكاسب ، ص 214 با تلخيص .\r\n( 7 ) الوسائل ، ج 12 . ابواب الخيار ، باب 6 ، حديث 2 .\r\n( 8 ) الوسائل ، ج 3 . كتاب الصلاة ابواب مكان المصلى ، باب 3 ، حديث 1 .\r\n( 9 ) المستدرك ، ج 13 ، كتاب التجارة ، ابواب الخيار ، باب 5 ، حديث 7 و 3 و 1 . در حديث 7 مىفرمايد :\r\nالمؤمنون عند شروطهم .\r\n","page_name":" 111 ","page_number":111},
  {"content":"\r\n\r\nبناى عقلا :\r\nاز جمله ادله حجيّت اصل لزوم بناى عقلا است . به اين بيان كه بناى عقلا در هر عقدى ، حكم به بقاى آثار آن عقد است مگر اينكه حق فسخ براى طرفين عقد ثابت شود ؛ ولى مادامىكه چنين حقى ثابت نشده ، در تمام معاملات پس از انجام معامله هيچ‌كدام حق بر هم زدن آن را ندارند و اين نياز به دليل هم ندارد بلكه مقتضاى طبيعت معاملاتى است كه بين مردم واقع مىشود و چون جواز و فسخ موجب نفى آثار عقد مىشوند ، لذا بايد دليل بر اين نفى آثار اقامه شود و الّا آثارى كه با وقوع عقد بوجود مىآيند ثابت و پايدارند .\r\nاستصحاب :\r\nيعنى بعد از وقوع عقد و ترتيب آثار آن ، چنانچه فسخ واقع شود ، پس از اجراى فسخ ، شك مىكنيم در تأثير اين فسخ و نفى يا اثبات و دوام آثار عقد و در اينجا استصحاب مىكنيم بقاى آثار را .\r\n\r\nاصالة النفى\r\nبه عنوان « اصالة البراءة » رجوع شود .\r\n\r\nاصالة عدم الاستخدام يا اصل عدم استخدام\r\nممكن است متكلم در كلام خود از يك كلمه معنايى را اراده كند و از ضميرى كه به آن برمىگردد معناى ديگرى را . چنين كارى را استخدام مىگويند .\r\nو ليكن مردم در مكالمات خود چنين كارى را معمولا انجام نمىدهند و به عبارت ديگر : اصل ، در مكالمات مردم ، عدم استخدام است . اين اصل يكى از اصول\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nعقلايى است كه مردم در زندگى خود بر اساس آن با يكديگر برخورد مىكنند و مورد اعتبار و اعتماد عقلا است . اكنون اگر در جايى انسان شك كند كه آيا متكلم از « استخدام » استفاده كرده است يا نه ؟ با تمسك به اصل عقلايى عدم استخدام ، به شك خود اعتنا نمىكند و بنا را بر عدم استخدام مىگذارد . بلى ! اگر قرينه و دليلى بر استخدام باشد ، جاى بحث نيست .\r\nيكى از مباحثى كه در عام و خاص مطرح است ، اين است كه اگر بعد از عام ضميرى بيايد كه به برخى از افراد عام برگردد ، آيا موجب تخصيص عام مىشود يا نه ؟\r\nبرخى گفته‌اند : اگر عام بر عموم خود باقى بماند ، اين استخدام بىمورد و بدون توجيه است ؛ و به همين خاطر يا توقف كرده‌اند ؛ و يا قائل به تخصيص شده‌اند ؛ « 1 » و برخى ديگر معتقدند كه اصل عدم استخدام و اصل عموم با يكديگر تعارض دارند و آنگاه اصل عموم را مقدم دانسته‌اند . « 2 » ولى حضرت امام خمينى قدّس سرّه و برخى ديگر از علما معتقدند كه در چنين مواردى اصلا بحث استخدام و عدم استخدام مطرح نيست . بلكه در اين موارد عموم در همان عام اطلاق شده است و به حسب اراده استعماليه ، ضمير نيز به عام برمىگردد ، و ليكن ما از دليل خارجى مىدانيم كه اراده جدى متكلم به برخى از افراد عام تعلق گرفته است . « 3 »\r\n\r\n\r\n","description":"","footnote":"\r\n( 1 ) علم اصول الفقه مغنيه ، ص 184 .\r\n( 2 ) فوائد الاصول ، ج 2 ، ص 552 و 551 و كفاية الاصول ، ج 1 ، ص 363 و 362 .\r\n( 3 ) مناهج الوصول ، ج 2 ، ص 295 .\r\n","page_name":" 113 ","page_number":113},
  {"content":"\r\n\r\nدر اين باب ، معمولا آيه شريفه 228 ، سورهء بقره به عنوان مثال بيان شده است . خداوند تبارك و تعالى مىفرمايد :  وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَ لا يَحِلُّ لَهُنَّ أَنْ يَكْتُمْنَ ما خَلَقَ اللَّهُ فِي أَرْحامِهِنَّ إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ وَ بُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً  . . .\r\n« زنان مطلقه بايد مدت سه مرتبه عادت ماهانه ديدن انتظار بكشند . و اگر به خدا و روز قيامت ايمان دارند ، نبايد آنچه را كه خدا در رحم آنها آفريده است ، كتمان كنند . و همسران آنها در اين مدت انتظار براى رجوع به آنها سزاوارترند ، در صورتى كه خواهان اصلاح باشند . »\r\nدر اين آيه شريفه ، كلمه « المطلقات » جمع داراى « الف و لام » است و افاده عموم مىكند و شامل زنان مطلقه به طلاق رجعى و بائن مىشود ولى در ادامه آيه مسئله رجوع به زن در مدت عده مطرح مىشود كه اختصاص به طلاق رجعى دارد . بنابراين ، ضمير در « بعولتهنّ » به برخى از زنان مطلقه برمىگردد . « 1 »\r\n\r\nاصالة عدم الاشتراك يا اصل عدم اشتراك\r\nبه عنوان « اصل لفظى » رجوع شود .\r\n\r\n\r\n","description":"","footnote":"\r\n( 1 ) براى آگاهى بيشتر به منابع ذيل مراجعه شود .\r\nمناهج الوصول ، ج 2 ، ص 291 . فوائد الاصول ، ج 2 ، ص 551 . كفاية الاصول ، ج 1 ، ص 362 .\r\nعلم اصول الفقه ، ص 184 . تهذيب الاصول سبزوارى ، ج 1 ، ص 140 . المستصفى ، ج 2 ، ص 84 .\r\nمطارح الانظار ، ص 207 .\r\n","page_name":" 114 ","page_number":114},
  {"content":"\r\n\r\n\r\nاصالة عدم الاضمار يا اصل عدم اضمار\r\nاين اصل برگشت مىكند به « اصل عدم تقدير » . به اصل مزبور در عنوان « اصل لفظى » رجوع شود .\r\n\r\nاصالة عدم التقدير يا اصل عدم تقدير\r\nبه عنوان « اصل لفظى » رجوع شود .\r\n\r\nاصالة عدم القرينة يا اصل عدم قرينه\r\nهرگاه كلامى از متكلم به ما برسد و احتمال بدهيم كه قرينه‌اى نيز بوده ولى به ما نرسيده است ، در اين صورت ، اصل عدم قرينه جارى مىكنيم و به احتمال وجود قرينه اعتنا نمىكنيم .\r\nدر اصل عدم قرينه بين شيخ انصارى قدّس سرّه و آخوند خراسانى قدّس سرّه و برخى ديگر از علما اختلاف است . در حالى كه شيخ انصارى قدّس سرّه معتقد است كه اصول وجودى مانند اصل حقيقت و اصل عموم و اصل اطلاق و ساير اصول وجودى كه اقسام اصل ظهور هستند ، همگى به اصل عدم قرينه برمىگردند « 1 » ، يعنى اصل حقيقت برمىگردد به اصل عدم قرينه مجاز و اصل عموم برمىگردد به اصل عدم مخصص و همين‌طور ساير اصول ؛ مرحوم آخوند قدّس سرّه معتقد است كه اصل عدم قرينه برمىگردد به اصل ظهور ؛ يعنى بناى عقلا يك اصل بيشتر نيست\r\n\r\n\r\n","description":"","footnote":"\r\n( 1 ) الرسائل ، ص 34 .\r\n","page_name":" 115 ","page_number":115},
  {"content":"\r\n\r\nو آن‌هم اصل ظهور است « 1 » .\r\nمرحوم مظفر قدّس سرّه بعد از نقل اقوال فوق و نقد آنها مىگويد : تنها يك اصل مورد قبول عقلا است و آن‌هم اصل ظهور است و بناى ايشان نيز يكى بيش نيست و آن‌هم « عدم اعتنا به احتمال خلاف ظاهر » است . ايشان در پايان مىگويد : بناى عقلا الغاى هر احتمالى است كه منافات با ظاهر كلام داشته باشد ، مانند احتمال غفلت و خطا ، يا نصب قرينه بر خلاف و ساير احتمالات ؛ و معنى الغاى اين احتمالات اين است كه ظاهر حجّت است . بلى ! از باب مسامحه اشكالى ندارد كه مثلا الغاى احتمال غفلت را اصل عدم غفلت بناميم و الغاى احتمال قرينه را اصل عدم قرينه ؛ ولى اين تعبيرات ، همگى بيان ديگر اصل ظهور هستند و شايد مراد شيخ قدّس سرّه و آخوند قدّس سرّه نيز همين معنى باشد . « 2 »\r\n\r\nاصالة عدم النقل يا اصل عدم نقل\r\nبه « اصل عدم تقدير » ذيل عنوان « اصل لفظى » رجوع شود .\r\n\r\nاصل\r\n\r\n- معناى اصل در لغت :\r\nريشه ، پايه و اساس شيئى را اصل گويند . به عبارت ديگر : اصل ، چيزى است كه شيئى ديگر برآن بنا مىشود و يا به واسطه آن پايدار مىماند . « 3 »\r\n\r\n\r\n","description":"","footnote":"\r\n( 1 ) الكفاية ، ج 2 ، ص 58 .\r\n( 2 ) اصول الفقه ، ج 2 ، ص 133 .\r\n( 3 ) مصباح المنير ، لسان العرب ماده اصل .\r\n","page_name":" 116 ","page_number":116},
  {"content":"\r\n\r\n\r\n- معناى اصطلاحى اصل :\r\nاصل در اصطلاح بر چند معنى اطلاق مىشود . « 1 »\r\n1 - دليل : يعنى كاشف از چيزى و راهنما به سوى آن چيز ؛ مانند اينكه براى اثبات حكمى گفته مىشود : اصل در اين حكم ، كتاب است يا سنت .\r\n2 - راجح و ظاهر : مثل اينكه در تردد حمل كلام بر معناى حقيقى يا مجازى ، وقتى قرينه نباشد گفته مىشود : اصل ، حمل بر حقيقت است ، يعنى حمل كلام بر معناى حقيقى رجحان دارد و ظاهر كلام حقيقت است .\r\n3 - اصل در برابر فرع : مثلا در باب قياس گويند : حكم نبيذ از حكم خمر استفاده مىشود كه حكم خمر اصل و حكم نبيذ فرع است ؛ به عبارت ديگر :\r\nحكم ثابت از طرف شرع را اصل و موضوع ديگر را كه ثابت نيست فرع مىگويند .\r\n4 - قاعده : به قاعده نيز اصل گفته مىشود . مثلا در فقه گفته مىشود : اصل در اشياء اباحه است ؛ يعنى قاعده كلّى چنين است ، و همچنين مىگويند : مراد از اصل طهارت يا اصل لزوم ، قاعده طارت و قاعده لزوم است .\r\n5 - اصل به معناى آنچه براى تشخيص وظيفه فعلى مكلف و جعل حكم ظاهرى قرار داده شده است ، وقتى كه مكلف به حكم واقعى دست پيدا نكند .\r\nمانند اصل برائت ، تخيير ، استصحاب ، احتياط .\r\n\r\n\r\n","description":"","footnote":"\r\n( 1 ) تمهيد القواعد ، قاعده 1 ، ص 32 - الاصول العامه ، ص 39 . اصطلاحات الاصول ، ص 56 .\r\n","page_name":" 117 ","page_number":117},
  {"content":"\r\n\r\n\r\n- تقسيمات اصل :\r\nتقسيمات اصل در اصطلاح اصوليين : « 1 »\r\n1 - اصل عملى و اصل لفظى .\r\nبه عنوان « اصل عملى » و « اصل لفظى » رجوع شود .\r\n2 - اصل شرعى و اصل عقلى .\r\nاصل شرعى عبارت است از اصلى كه شارع آن را قرار داده است ؛ به عبارت ديگر : هر حكمى ظاهرى كه از ناحيه شارع جعل شده باشد . مانند احتياط و برائت شرعى .\r\nاصل شرعى خود سه قسم است . « 2 »\r\nالف - لفظى : مانند اطلاق و عموم كه به آن دليل نيز گفته مىشود .\r\nب - موضوعى : اصل موضوعى عبارت است از اصلى كه موضوع اصل ديگر را كه شك است برمىدارد ؛ « 3 » يعنى : مثلا موضوع استصحاب يا تخيير يا برائت ، شك است ولى با اجراى اصل موضوعى ، شك كه موضوع اصول ديگر است از بين مىرود . مثلا اگر حيوانى از آميزش گوسفند با خوك متولد شد و چون نظيرى ندارد ما نمىدانيم حكم آن چيست و آيا قابل تزكيه هست يا نه ؟ در اين صورت چنانچه دليل خاصى از كتاب و سنّت پيدا نشد و از عمومات و\r\n\r\n\r\n","description":"","footnote":"\r\n( 1 ) اصطلاحات الاصول ص 56 .\r\n( 2 ) علم اصول الفقه ، ص 278 .\r\n( 3 ) تهذيب الاصول سبزوارى ، ج 2 ، ص 179 .\r\n","page_name":" 118 ","page_number":118},
  {"content":"\r\n\r\nاطلاقات كتاب و سنّت هم نتوانستيم حكم اين حيوان را به دست آوريم ، بايد اصل موضوعى جارى كنيم ، يعنى اصل ، عدم قابليت تزكيه اين حيوان است كه شك در آن داشتيم . با اجراى اين اصل موضوعى ، ديگر شكى باقى نمىماند تا اينكه بخواهيم اصل برائت يا اصل ديگرى جارى كنيم . بنابراين ، اصل موضوعى مانند اصل عدم تزكيه و اصل احترام نفس و اصل حريت و . . . در رتبه بعد از اصل لفظى يا دليل و امارات است و مقدم بر اصول حكمى . « 1 »\r\nج - حكمى : اصل حكمى مانند اصل اباحه و طهارت .\r\nاصل عقلى : حكمى كه عقل و بناى عقلا آن را معتبر كرده باشد ، مانند اصل برائت عقلى و اصل تخيير و اصل احتياط عقلى .\r\n3 - اصل محرز و غير محرز : به اصل محرز ، اصل تنزيلى و به اصل غير محرز ، اصل غير تنزيلى نيز مىگويند .\r\nاصل محرز : اگر اصلى كه براى بيان تشخيص وظيفه شخص جاهل به واقع جعل شده ، در مقام جعل احكام مماثل با واقع باشد و حال واقع در آن لحاظ شده باشد ، اصل را محرز گويند ؛ مانند اصل صحت و قاعده فراغ و تجاوز .\r\nاصل غير محرز : اگر اصل ، فقط جعل حكم ظاهرى مستقل كند ، آن را غير محرز گويند . مانند برائت و تخيير .\r\n4 - اصل مثبت و غير مثبت . به عنوان « اصل مثبت » رجوع شود .\r\n\r\n\r\n","description":"","footnote":"\r\n( 1 ) الرسائل تنبيه پنجم از تنبيهات برائت ، ص 218 .\r\n","page_name":" 119 ","page_number":119},
  {"content":"\r\n\r\n\r\nاصل تأخر حادث\r\nيكى از مباحثى كه ضمن تنبيهات استصحاب مطرح مىشود ، استصحاب عدم است . اصل تأخر حادث نيز شبيه استصحاب عدمى است . شك در حادث شدن هر چيزى چند صورت دارد :\r\n1 - فقط شك در حدوث چيزى باشد . در اين صورت ، استصحاب عدم جارى مىشود ؛ البته با وجود شرايط و اركان استصحاب .\r\n2 - فى الجملة علم به حدوث چيزى در خارج داشته باشيم ولى در زمان حدوث آن شك داشته باشيم . در اين صورت ، استصحاب عدم حدوث تا زمان علم به حدوث آن شىء جارى مىشود .\r\n3 - فى الجملة علم به حدوث دو چيز در خارج داشته باشيم ولى شك داريم كه آيا يكى از آنها زودتر حاصل شده يا اينكه با هم محقق شده‌اند ؟ و اثر شرعى نيز بر نبودن يكى از آنها در زمان وجود ديگرى مترتب است . در اين صورت ، استصحاب عدم يا اصل تأخر حادث در هر طرف جارى شود ، با جريان آن در طرف ديگر معارض خواهد بود و در نتيجه ، موجب ساقط شدن اين اصل در هر دو طرف مىشود .\r\nمثل اينكه مىدانيم پدر و پسرى در روز جمعه زنده بوده‌اند و روز شنبه هر دو فوت كرده‌اند ، و مىدانيم كه يكى زودتر از ديگرى فوت كرده است ، ولى نمىدانيم كدام يك از آنها زودتر فوت كرده است . در اينجا اگر اصل تأخر حادث را در مورد پدر جارى كنيم و بگوييم : فرزند زودتر فوت كرده است ، و بنابراين پدر از او ارث مىبرد ، در مورد فرزند نيز اين اصل جارى مىشود و در نتيجه دو\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاصل با هم تعارض مىكنند و ساقط مىشوند .\r\n4 - تاريخ حدوث يكى از دو حادث را مىدانيم ولى تاريخ ديگرى را نمىدانيم و اثر شرعى نيز بر نفس نبودن آن شىء مجهول التاريخ در زمان وجود شيئى ديگر مترتب است . در اين صورت ، اصل تأخر حادث در مورد شيئى مجهول جارى مىشود .\r\nمثلا اگر پدر و پسرى فوت كنند و بدانيم پدر روز جمعه ساعت هفت صبح فوت كرده ، ولى نمىدانيم پسر قبل از ساعت هفت فوت كرده ، يا همان ساعت ، يا بعد از ساعت هفت ؟ در اين صورت اصل تأخر حادث در مورد پسر جارى مىشود و مىگوييم : پسر بعد از ساعت هفت فوت كرده و در نتيجه چون بعد از پدر فوت كرده ، از پدر ارث مىبرد . « 1 »\r\n\r\nاصل تطابق\r\nهرگاه شك كنيم در مطابقت اراده استعمالى متكلم با اراده جدّى او ، يعنى شك كنيم كه آيا متكلم همان معناى مفهوم از لفظ را كه لفظ را در آن استعمال نموده اراده كرده است يا معناى ديگرى را ؟ اصل كلّى كه بناى عقلا برآن است ، تطابق اراده جدّى با اراده استعمالى است . اصوليين اين اصل را اصل تطابق مىنامند . يعنى : اصل تطابق بين اراده جدّى و اراده استعمالى است . « 2 »\r\n\r\n\r\n","description":"","footnote":"\r\n( 1 ) تهذيب الاصول سبزوارى ، ج 2 ، ص 278 ، با تصرّف و با استفاده از : علم اصول الفقه ، ص 383 . و اصول الاستنباط ، ص 284 .\r\n( 2 ) اصطلاحات الاصول ، ص 30 .\r\n","page_name":" 121 ","page_number":121},
  {"content":"\r\n\r\n\r\nاصل تنزيلى و غير تنزيلى\r\nبه عنوان « اصل » رجوع شود .\r\n\r\nاصل عدم\r\nامام باقر عليه السّلام مىفرمايند : « كان اللّه عزّ و جلّ و لا شىء غيره » « 1 » . يعنى خداوند بود و هيچ‌چيز ، غير از او نبود . معنى اين جمله اين است كه غير از خداوند ، هر چيزى ابتدا نبوده و بعد وجود پيدا كرده است .\r\nبنابراين ، اصل ، عدم هر چيزى است تا وقتى كه وجود آن ثابت شود . بر اساس اين اصل هرگاه در وجود فعلى امرى ترديد كنيم ، حكم به عدم آن مىكنيم .\r\nبه همين خاطر هرگاه كسى ادعايى بكند و طرف ديگر انكار كند ، قول منكر مقدم است و پذيرفته مگر اينكه مدعى ادعاى خود را ثابت كند .\r\n\r\n- اصل عدم و استصحاب عدمى :\r\nاصل عدم با استصحاب عدمى در نتيجه يكسان است ، ولى دليل حجيّت اصل عدم ، عقلى است و دليل اعتبار استصحاب ، شرعى است .\r\n\r\n- اصل عدم و اصل برائت :\r\nاصل عدم در تكاليف و موضوعات جارى است ، ولى اصل برائت در تكاليف . به عنوان « اصالة البراءة » رجوع شود .\r\n\r\n\r\n","description":"","footnote":"\r\n( 1 ) اصول كافى ، ج 1 ، ص 144 ، حديث 2 .\r\n","page_name":" 122 ","page_number":122},
  {"content":"\r\n\r\n\r\nاصل عدم عمل به ظن\r\nيكى از جهات بحث ظن اين است كه : اصل در ظن ، با قطع نظر از اعتبار شارع ، حجيّت است يا عدم حجيّت ؟ به عبارت ديگر : آيا مىتوان در مسائل شرعى به غير علم عمل نمود يا نه ؟ با فرض اينكه جواز يا عدم جواز شرعى را ناديده بگيريم و اين جواز را به شارع نسبت دهيم ؟ و در نتيجه آيا عمل بر اساس ظن ، بدون اعتبار شارع ، موجب كشف واقع و در صورت مخالفت با واقع موجب معذوريت مىشود يا نه ؟\r\nهمه قبول دارند كه عمل و قول به غير علم ممنوع است ؛ به عبارت ديگر :\r\nعقل حكم مىكند كه نسبت دادن امرى به كسى ، بدون علم و دليل ، قبيح است و سيرهء همه‌ى عقلا شاهد بر اين مطلب است . بنابراين ، آيات و رواياتى نيز كه در قبح عمل به غير علم وارد شده است ، اشاره به همين حكم عقلى دارند . همچنين اجماعى كه مرحوم وحيد بهبهانى بر عدم حجيّت ظن ، بما هو ظن ادعا كرده است « 1 » از اين جهت كه علما نيز از جمله عقلا هستند مورد نظر است ، و الّا اجماع دليل مستقلى در مقابل حكم عقل نيست . به عنوان « ظنّ » رجوع شود .\r\n\r\nاصل عقلى\r\nبه عنوان « اصل » رجوع شود .\r\n\r\n\r\n","description":"","footnote":"\r\n( 1 ) الفوائد الحائرية ، فائده نهم ، ص 136 .\r\n","page_name":" 123 ","page_number":123},
  {"content":"\r\n\r\n\r\nاصل عملى\r\nانسان مكلف براى به دست آوردن احكام شرعى بايد از راههاى علم‌آور و يقينى استفاده كند ، خواه اين راهها فى نفسه علم‌آور باشند ، مانند قطع كه حجيّت آن ذاتى بوده و قابل جعل از جهت نفى و اثبات نيست ؛ و خواه اين راهها از طرف شارع مقدس به منزله راههاى علم‌آور محسوب شده باشند ؛ مانند خبر واحد . چنانچه مكلف بر اساس راههاى قطعى و يقينى يا معتبر و مجعول شرعى عمل كند ، تكليف از عهدهء او ساقط است و چنانچه اين راهها منجر به عمل خلاف واقع شوند ، انسان معذور است .\r\nولى گاهى ممكن است مكلف بعد از تحقيق و تفحص لازم ، حكم واقع را به دست نياورد و دليلى كه حاكى از واقع باشد پيدا نشود . در چنين مواقعى به خاطر اينكه مكلف در حيرت و شك نماند ، شارع مقدس احكامى را بيان كرده تا مكلف بر اساس آنها عمل نمايد و از شك و حيرت خارج شود . اين احكام را « اصول عملى » يا « قاعده اصولى » يا « دليل فقاهتى » گويند .\r\nبنابراين ، اصل عملى عبارت است از : حكمى ظاهرى كه از سوى شارع براى شخص شاك جعل شده و در آن جهت كشف واقع و نظر به واقع نيست و فقط وظيفه مكلف نسبت به عمل را تعيين مىكند و مكلف را از حيرت و سرگردانى رهايى مىبخشد . « 1 »\r\n\r\n\r\n","description":"","footnote":"\r\n( 1 ) برگرفته از منابع زير : مبادى اصول الفقه ص 115 ؛ علم اصول الفقه ، ص 252 ؛ الاصول العامة ص 39 ؛\r\nاصطلاحات الاصول ص 56 ؛ اصول الفقه ، ج 2 ، ص 234 .\r\n","page_name":" 124 ","page_number":124},
  {"content":"\r\n\r\nاين اصول عبارتند از : برائت ، احتياط ، تخيير و استصحاب . « 1 » اين چهار اصل در تمام ابواب فقه جريان دارند ، ولى ساير اصول مانند اصل طهارت ، اصل صحت و . . . در ابوابى خاص جريان دارند ؛ و امّا تعدد اين اصول به خاطر اختلاف حالتهاى شك است ؛ به عبارت ديگر : مجراى اين اصول متفاوت است و هريك در حالتى از شك جريان دارد كه اصل ديگر در آن حالت جريان ندارد .\r\n\r\n- مجراى اصول عملى :\r\nدقيقا نمىتوان چهارچوب مشخص و معيّنى را براى جريان اين اصول بيان كرد به گونه‌اى كه تخلف‌ناپذير باشد ؛ ولى در عين حال ، مرحوم نائينى مجراى اين اصول را چنين بيان كرده :\r\n- شك دو صورت دارد :\r\n1 - مشكوك حالت سابقه داشته باشد و شارع هم آن حالت سابقه را معتبر دانسته باشد . اينجا محل جريان استصحاب است . مثل اينكه شخص سابق مىدانست كه نفقهء پدر بر او واجب است زيرا پدر او فقير بوده ، ولى الآن احتمال مىدهد فقر پدرش بر طرف شده باشد و بنابراين شك پيدا كرده كه آيا باز هم نفقه پدر بر او واجب است يا نه ؟ در اين حالت ، وجوب نفقه را استصحاب مىكند .\r\n2 - مشكوك حالت سابقه نداشته باشد ، يا داشته ولى شارع آن را معتبر ندانسته باشد ، اين حالت سه صورت دارد :\r\n\r\n\r\n","description":"","footnote":"\r\n( 1 ) برخى گفته‌اند استصحاب اماره است . به عنوان « استصحاب » رجوع شود .\r\n","page_name":" 125 ","page_number":125},
  {"content":"\r\n\r\nالف : تكليف مجهول باشد به گونه‌اى كه حتّى جنس تكليف هم معلوم نيست ، مثل اينكه نمىداند حكم شرعى نماز اول ماه چيست ؟ اينجا محل اجراى اصل برائت است .\r\nب : تكليف فى الجملة معلوم باشد و احتياط هم ممكن باشد ، مثل اينكه مىداند ظهر جمعه نماز بر او واجب است ولى نمىداند نماز ظهر واجب است يا نماز جمعه ؟ در اينجا اصل احتياط جارى مىشود .\r\nج : تكليف فى الجملة معلوم باشد ولى احتياط ممكن نيست . مثل اينكه مىداند يك حكم الزامى به نماز جمعه در روز جمعه تعلق گرفته ولى نمىداند اين حكم الزامى وجوب است يا حرمت ؟ در اينجا اصل تخيير جارى مىشود . « 1 »\r\n\r\n- بين اصل عملى و اصل لفظى « 2 » :\r\nبين اصل عملى و اصل لفظى نقاط اشتراك و اختلافى وجود دارد .\r\nنقاط اشتراك : 1 - موضوع هر دو قسم ، شك است . 2 - هر دو حكم ظاهرى هستند ؛ يعنى انسانى كه در مقام عمل متحير مانده ، براى رفع حيرت و سرگردانى به اصل عملى رجوع مىكند ، و انسانى كه در باب الفاظ متحير مانده ، به اصل لفظى مراجعه مىكند . 3 - در هر دو مورد ، وقتى مىتوان به اصل عمل نمود كه تفحص و جستجوى لازم براى دست‌يابى به واقع صورت گرفته باشد ، اما قبل از جستجوى كافى ، به هيچ‌يك از اصول مذبور نمىتوان عمل كرد . در اصل عملى\r\n\r\n\r\n","description":"","footnote":"\r\n( 1 ) فوائد الاصول ، ج 3 ، ص 325 ؛ اصول الفقه ، ج 2 ، ص 236 ؛ علم اصول الفقه ص 253 ؛ الرسائل ، ص 2 ؛ الكفاية ، ج 2 ، ص 165 .\r\n( 2 ) فوائد الاصول ، ج 1 ، ص 539 ؛ اصطلاحات الاصول ، ص 56 .\r\n","page_name":" 126 ","page_number":126},
  {"content":"\r\n\r\nبايد براى به دست آوردن دليل حكم جستجو نمود ، و در اصل لفظى بايد براى اطمينان از وجود يا عدم معارض ( قيد ، تخصيص ، مجازيت و . . . ) جستجو نمود .\r\nنقاط اختلاف : 1 - اصل لفظى در باب الفاظ جريان دارد ، ولى اصل عملى تعيين‌كننده وظيفه مكلف نسبت به عمل است و هيچ ارتباطى به الفاظ ندارد . 2 - در اصل عملى جستجو از اصل دليل و حجّت است ، ولى در اصل لفظى جستجو از مزاحم و معارض حجّت است ؛ به عبارت ديگر : در اصل عملى جستجو از مقتضى براى جريان اصل است ، و در اصل لفظى جستجو از مانع است . يعنى جستجو از اينكه مثلا به اين عام تخصيص خورده كه مانع حمل آن بر عموم شود يا نه ؟ به عنوان « اصل لفظى » رجوع شود .\r\n\r\nاصل غير مثبت\r\nبه عنوان « اصل مثبت » رجوع شود .\r\n\r\nاصل غير محرز\r\nبه عنوان « اصل » رجوع شود .\r\n\r\nاصل لفظى\r\n\r\n- شك در لفظ دو گونه است :\r\n1 - شك در وضع : يعنى انسان شك كند در وضع لفظ خاصى براى معناى خاصى و نداند كه آيا استعمال لفظ در اين معنا به صورت حقيقت است تا اينكه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنياز به نصب قرينه نباشد ، يا به صورت مجاز است تا نياز به نصب قرينه باشد ؟\r\nبراى تعيين حقيقت و مجاز راههايى ذكر شده كه مهم‌ترين آنها عبارتند از : تبادر ، عدم صحت سلب و صحت سلب ، صحت حمل و عدم صحت حمل و اطراد و عدم اطراد ، كه بيان آنها در عنوان « حقيقت و مجاز » خواهد آمد . ان‌شاءالله .\r\n2 - شك در مراد : يعنى با فرض علم به وضع ، انسان شك كند كه آيا متكلم معناى حقيقى لفظ را اراده كرده يا معناى مجازى آن را ؟ مثلا انسان مىداند كه لفظ اسد وضع شده براى حيوان درنده شجاع ولى اكنون كه متكلم گفت : رأيت اسدا . شك مىكند كه آيا مراد متكلم معناى حقيقى لفظ اسد يعنى حيوان درنده و شجاع است ، يا مقصود وى از اسد ، مرد شجاع است كه معناى مجازى اسد است ؟ در چنين مواردى كه شك در مراد متكلم است ، اصولى جارى مىشوند كه اصول لفظى نام دارند . در اصول لفظى دو بحث وجود دارد : 1 - مهم‌ترين اصول لفظى . 2 - دليل اعتبار اصول لفظى .\r\nمهم‌ترين اصول لفظى عبارتند از : اصل حقيقت ، اصل عموم ، اصل اطلاق ، اصل عدم تقدير و اصل ظهور .\r\n\r\n[ مهم‌ترين اصول لفظى 
  ]\r\n\r\n- اصالة الحقيقة يا اصل حقيقت :\r\nهرگاه انسان احتمال دهد كه قرينه‌اى بر اراده معناى مجازى وجود دارد ولى او نمىداند ، و به همين خاطر شك كند كه آيا متكلم معناى حقيقى لفظ را اراده كرده يا معناى مجازى آن را ، در اين صورت گفته مىشود : اصل اين است كه كلام متكلم بر معناى حقيقى آن حمل شود . بنابراين ، هم متكلم مىتواند به اين\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكلام استناد كند عليه شنونده و هم شنونده مىتواند عليه متكلم به آن استناد كند .\r\n\r\n- اصالة العموم يا اصل عموم :\r\nهرگاه لفظ عامى وارد شود و انسان شك كند كه آيا اين عام تخصيص خورده يا نه ؟ يعنى شك كند كه آيا متكلم از اين لفظ ، عام را اراده كرده يا خاص را ؟ در اين صورت پس از تفحص و جستجوى لازم و پيدا نكردن مخصص ، به اصالة العموم تمسك مىشود ، يعنى اصل اين است كه لفظ در معناى عام استعمال شده و تخصيص نخورده است .\r\n\r\n- اصالة الاطلاق يا اصل اطلاق :\r\nاصل اطلاق در جايى به كار مىرود كه لفظ مطلقى وارد شده باشد و صلاحيت حالتها و قيدهاى مختلفى را داشته باشد و انسان احتمال بدهد كه برخى از اين حالتها يا قيدها مراد متكلم باشند . مثلا خداوند تبارك و تعالى فرموده :  أَحَلَّ اللَّهُ الْبَيْعَ  « 1 » و انسان شك كند كه آيا صحت بيع متوقف بر عربى بودن عقد بيع است يا نه ؟ در چنين مواقعى به اصل اطلاق تمسك مىشود و حكم به جواز عقد بيع به غير عربى مىشود .\r\n\r\n- اصالة عدم التقدير يا اصل عدم تقدير :\r\nمورد اين اصل جايى است كه انسان احتمال تقدير در كلام متكلم بدهد و دلالتى بر تقدير هم نباشد . در اين حالت به اصل عدم تقدير تمسك مىشود .\r\nهمچنين است اصل عدم نقل در جايى كه احتمال معناى دوّمى براى لفظ داده\r\n\r\n\r\n","description":"","footnote":"\r\n( 1 ) البقرة ، 275 .\r\n","page_name":" 129 ","page_number":129},
  {"content":"\r\n\r\nشود كه لفظ از آن معناى اول نقل شده باشد به معناى دوّم . در اينجا اصل عدم نقل جارى مىشود . يعنى لفظ از معناى اول به معناى دوم منتقل نشده است ؛ و همين‌طور اصل عدم اشتراك ، يعنى اگر انسان احتمال دهد كه لفظ در معناى اول و دوم ، هر دو استعمال شده كه آن را مشترك گويند . در اين احتمال نيز اصل عدم اشتراك جارى مىشود ؛ يعنى اصل اين است كه لفظ بين دو معنى مشترك نيست .\r\n\r\n- اصالة الظهور يا اصل ظهور :\r\nهرگاه متكلم لفظى را كه بيان مىكند ، آن لفظ در معنايى ظهور داشته باشد ، ولى ظهور لفظ در آن معنا آن‌قدر قوى نباشد كه احتمال خلاف ندهيم ، و به عبارت ديگر : لفظ ، نص در آن معنا نباشد بلكه احتمال خلاف هم منتفى نباشد .\r\nدر اين صورت كلام متكلم حمل بر همان معناى ظاهر مىشود ، و مىتوان گفت كه تمام اصول قبلى نيز به همين اصل ظهور برگشت مىكنند .\r\n\r\n- دليل اعتبار اصول لفظى :\r\nدليل اعتبار تمام اصول لفظى ، تبانى عقلا است مبنى بر اخذ به ظهور كلام در مكالمات رايج بين خودشان ؛ به عبارت ديگر : ما در مكالمات عقلا مىبينيم كه بر ظاهر كلام اعتماد مىكنند و بر اساس ظاهر كلام متكلم عمل مىكنند و به احتمال خلاف ظاهر ، يا احتمال غفلت و خطا ، يا احتمال شوخى و اهمال و اجمال اعتنا نمىكنند و شارع نيز بايد اين بناى عقلا را امضا كرده باشد و بر همين اساس عمل نموده باشد ، و الّا نسبت به خطابهاى خود اين بنا را ممنوع مىكرد و ما را نهى مىكرد از پيروى اين طريق عقلا و روش مخصوص خود را براى ما\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبيان مىكرد و چون ما را از اين بناى عقلا منع نكرده و طريق مخصوص را بيان نكرده ، ما قطعا مىفهميم كه بناى شارع نيز همان بناى عقلا است . « 1 »\r\n\r\nاصل مثبت\r\nهرگاه با اجراى اصل ، اثرى عقلى ، يا عادى ، يا شرعى با واسطه اثر عقلى و عادى را بر موضوعى مترتب كنيم ، اصل را مثبت گويند .\r\n\r\n- توضيح مطلب :\r\nهر موضوعى كه اثر شرعى دارد و بخواهيم آن اثر را برآن موضوع مترتب كنيم ، بايد موضوع را از طريق قطع يا اماره معتبر يا اصل احراز كنيم . براى هر موضوعى نيز چهار جهت مترتب است ؛ 1 - لازم . 2 - ملزوم . 3 - ملازم . 4 - مقارن .\r\nمثلا حيات خالد ملزوم است و تنفس و تغذيه و لباس پوشيدن و روييدن ريش از لوازم عقلى و عادى و تنفس نسبت به روييدن ريش ملازم و اگر علم اجمالى به مرگ خالد و بكر حاصل شود ، مرگ هركدام در مقايسه با حيات ديگر ، مقارن است .\r\nاكنون ، اگر موضوع از طريق قطع احراز شود ، تمام جهات فوق برآن مترتب مىشوند ، زيرا شكى نيست كه قطع به هر چيز ، مستلزم قطع به تمام لوازم آن است . بنابراين ، هركدام از اين جهات چهارگانه كه داراى اثر شرعى باشند ، آن اثر مترتب مىشود ، و به عبارت ديگر : همان گونه كه نفس موضوع بالوجدان\r\n\r\n\r\n","description":"","footnote":"\r\n( 1 ) اين بحث از كتاب اصول الفقه مرحوم مظفر ، ج 1 ، ص 28 - 25 بيان شده .\r\n","page_name":" 131 ","page_number":131},
  {"content":"\r\n\r\nمحرز است ، جهات چهارگانه نيز بالوجدان محرزند .\r\nولى اگر حيات خالد كه موضوع است مشكوك باشد ، جهات چهارگانه نيز مشكوك هستند ، زيرا شك به ملزوم ، مستلزم شك در لازم است همان گونه كه قطع به ملزوم ، مستلزم قطع در لازم بود . در اين حال كه موضوع مشكوك است ، اگر اماره معتبرى پيدا شد كه بر تحقق موضوع دلالت كند ، مثل اينكه بيّنه بگويد خالد حيات دارد ؛ در اين صورت نيز فى الجملة تمام جهات فوق مترتب مىشوند ؛ مثلا با قيام بيّنه بر حيات خالد ، هم حرمت تصرف در مال وى و هم حرمت تزويج همسر وى ثابت مىشود كه آثار شرعى ملزوم هستند ، و هم آثار شرعى مترتب بر لوازم آن ؛ مثل اينكه كسى نذر كرده باشد كه اگر خالد تنفس مىكرد ، يك درهم صدقه بدهد ، اين وجوب صدقه اثرى است شرعى كه به واسطه امرى عقلى يعنى تنفس ثابت شده . مراد اصوليين كه مىگويند : مثبتات امارات حجّت است ، همين مطلب است . ولى اگر اماره معتبر وجود نداشت و ما اصل جارى كرديم ، مثلا حيات خالد را استصحاب كرديم ، در اين صورت تنها آثار شرعى ثابت مىشوند ، ولى آثار غير شرعى و يا آثار شرعى با واسطه آثار عقلى يا عادى مانند وجوب نذر در مثال فوق ، ثابت نمىشوند . و اين منظور اصوليين است كه مىگويند : مثبتات اصول حجّت نيست .\r\nمثلا اگر حيات خالد را استصحاب كرديم ، فقط حرمت تصرف در مال او و حرمت تزويج همسر او و آثار شرعى مانند اين‌ها ثابت مىشوند ، ولى امور عقلى و عادى مانند تنفس و روييدن ريش و لباس پوشيدن و امور شرعى با واسطه اين امور ، مانند وجوب نذر متوقف بر تنفس او ثابت نمىشوند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\n- دليل عدم اعتبار مثبتات اصل :\r\nاستصحاب يعنى : عدم نقض يقين سابق . مراد از اين عبارت چيست ؟\r\nمسلما مراد ابقاء خود يقين نيست ، زيرا فرض اين است كه شخص شك دارد و يقين هم قابل جعل شرعى نيست . همچنين مراد ابقاء واقعى متيقن نيست ، زيرا ابقاء واقعى متيقن ، خارج از اختيار مكلف است ، بلكه مراد ترتيب آثار يقين سابق است ، آثارى كه به واسطه يقين براى متيقن ثابت هستند و اين ترتيب آثار يقين سابق ، امرى است تعبدى و در امور تعبدى تنها به مقدارى كه دليل دلالت كند اكتفا مىشود . در مثال فوق ، حيات خالد مشكوك است و لوازم عقلى و عادى آن‌هم مشكوك ؛ اكنون دليل استصحاب به ما اجازه مىدهد كه در خود حيات استصحاب جارى كرده و آثار يقين را برآن مترتب كنيم و لا غير . و امّا آثار عقلى و عادى ، هركدام براى اثبات خود و يا ترتيب آثار مربوطه ، نياز به استصحابى جداگانه و دليلى مستقل دارند كه فرض ما عدم وجود آن است . بنابراين ، آثار عقلى و عادى و آثار شرعى مترتب بر اين آثار ، مشكوك باقى مىمانند ؛ به عبارت ديگر : وقتى حيات خالد و لوازم آن مشكوك بود ، هيچ اثرى بر حيات و لوازم آن مترتب نمىشود مگر در جايى كه دليل خاصى بگويد اثر مترتب مىشود و در استصحاب ، دليل تنها بر حجيّت آثار شرعى بدون واسطه يا با واسطه امر شرعى در مستصحب دلالت مىكند .\r\nو به بيان ديگر : اعتبار مثبتات از سنخ دلالتهاى التزاميه‌اى است كه فقط در صورت دلالت دليل و كشف و ظهور موضوع حجّت هستند . « 1 »\r\n\r\n\r\n","description":"","footnote":"\r\n( 1 ) الرسائل ، ص 322 ؛ تهذيب الاصول سبزوارى ، ج 2 ، ص 276 - 274 ؛ اصطلاحات الاصول ص 61 - 59 .\r\n","page_name":" 133 ","page_number":133},
  {"content":"\r\n\r\nمرحوم آخوند قدّس سرّه معتقد است كه اصل مثبت در دو مورد حجّت است .\r\n1 - هرگاه واسطه خفى باشد . مانند اينكه چيز نجس مرطوبى با چيز ديگرى كه خشك است برخورد كند و ما باقى بودن رطوبت را استصحاب كنيم و حكم به نجاست آن چيزى كه خشك بوده و هست بكنيم .\r\nو يا مانند اينكه در روز اول ماه شوال شك كنيم و بعد بقاء رمضان را استصحاب كنيم . اكنون اين استصحاب بقاء رمضان نسبت به روز مشكوك ، ثابت نمىكند كه روز بعد اول شوال است و بايد اعمال آن را بجا آورد ، ولى عرف جز اين مطلب چيزى نمىفهمد كه اگر امروز مشكوك است ، پس روز بعد عيد است و بايد اعمال عيد را بجا آورد .\r\n2 - هرگاه واسطه و مستصحب لازم و ملزوم يكديگر باشند . مانند نور براى خورشيد . « 1 »\r\n\r\nاصل محرز\r\nبه عنوان « اصل » رجوع شود .\r\n\r\nاصل موضوعى\r\nبه عنوان « اصل » رجوع شود .\r\n\r\n\r\n","description":"","footnote":"\r\n( 1 ) كفاية الاصول ، ج 2 ، ص 327 .\r\n","page_name":" 134 ","page_number":134},
  {"content":"\r\n\r\n\r\nاصول اربعمائه\r\nاصول اربعمائه يعنى اصول چهار صدگانه . وجه تسميه اين اصول به اربعمائه اين است كه ياران نزديك ائمه معصومين عليهم السّلام براى فراگيرى مسائل و احكام شرعى و فرمايشات ايشان ، خود نزد آن بزرگواران رفته و كلمات گوهربار ايشان را درباره مسائل مختلف فقهى ، اعتقادى ، اخلاقى ، تاريخى و ساير موارد مىشنيدند و آنها را ثبت مىكردند . هركدام از اين نوشته‌ها به عنوان يك « اصل » معروف گرديد و چون تعداد اين يادداشتها به چهارصد عدد مىرسيد ، به « اصول اربعمائه » شهرت يافت . برخى از اين ياران نزديك ائمه عبارتند از : 1 - ابو بصير .\r\n2 - حريز بن عبد اللّه سجستانى . 3 - على بن مهزيار . 4 - احمد بن محمد بن عيسى .\r\n5 - حسين بن سعيد . 6 - احمد بن ابى عبد اللّه برقى . « 1 »\r\nسيد حسن امين در اين مورد بحث مفصلى در كتاب « دائرةالمعارف الاسلامية الشيعية » آورده كه علاقمندان مىتوانند جهت آگاهى بيشتر به جلد دوم اين مجموعه ، صفحهء 33 به بعد مراجعه كنند .\r\n\r\nاصول فقه\r\nاصول فقه به دو اعتبار تعريف مىشود : 1 - به اعتبار دو كلمه اصول و فقه كه در اين اعتبار ، هركدام از دو كلمه جداگانه معنى مىشوند . 2 - به اعتبار مركب و علم بودن عبارت اصول فقه و كاربرد مجموع دو كلمه به عنوان اسمى براى بيان\r\n\r\n\r\n","description":"","footnote":"\r\n( 1 ) مقدمه كتاب من لا يحضره الفقيه .\r\n","page_name":" 135 ","page_number":135},
  {"content":"\r\n\r\nو تعريف يك معناى اصطلاحى . ما تعريف مستقل دو كلمه اصول و فقه را در عناوين مربوط به خود آنها آورده‌ايم و لذا در اينجا اصول فقه را به اعتبار دوّم بيان مىكنيم .\r\n\r\n- تعريف علم اصول فقه :\r\nتعبيرات مختلفى در تعريف اين علم بيان شده است . مرحوم آخوند خراسانى قدّس سرّه مىگويد : اصول فقه ، صنعتى است كه به وسيله آن قواعدى كه ممكن است در طريق استنباط احكام واقع شوند ، يا در مقام عمل منتهى به احكام شوند ، شناخته مىشوند . « 1 »\r\nمرحوم مظفر قدّس سرّه مىگويد : علم اصول فقه ، علمى است كه در آن از قواعدى بحث مىشود كه نتيجه آنها در طريق استنباط حكم شرعى قرار مىگيرد . « 2 »\r\nمثلا وجوب نماز از آيه شريفه 72 سوره انعام  وَ أَنْ أَقِيمُوا الصَّلاةَ  و آيه 103 سورهء نساء  إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  استفاده مىشود .\r\nولى دلالت آيه اول متوقف است بر ظهور صيغه امر ( اقيموا ) در وجوب ، و حجيّت ظاهر قرآن و صحت استدلال به ظاهر قرآن ، و اين ظهور و حجيّت آن و صحت استدلال ، در علم اصول فقه ثابت مىشود . « 3 »\r\n\r\n\r\n","description":"","footnote":"\r\n( 1 ) الكفاية ، ج 1 ، ص 9 .\r\n( 2 ) اصول الفقه ، ج 1 ، ص 5 .\r\n( 3 ) براى آگاهى بيشتر از تعريف اصول فقه مىتوان به منابع زير مراجعه نمود : تمهيد القواعد ، ص 32 ؛ المستصفى ، ج 1 ، ص 9 ؛ ارشاد الفحول ، ص 3 ؛ الفصول ، ص 9 ؛ كفاية الاصول ، ج 1 ، ص 9 ؛ الاصول العامة ، ص 41 ؛ علم اصول الفقه ، ص 15 ؛ اصول الفقه ، ج 1 ، ص 5 ؛ الاحكام آمدى ، ج 1 ، ص 7 .\r\n","page_name":" 136 ","page_number":136},
  {"content":"\r\n\r\n\r\n- موضوع اصول فقه :\r\nموضوع هر علم ، چيزى است كه در آن علم از عوارض ذاتى آن بحث مىشود مانند شكل و عدد كه موضوع علم رياضى هستند ، و يا بدن انسان از حيث صحت و مرض كه موضوع علم طب است . در تعيين موضوع علم اصول اختلاف است ؛ در حالى كه برخى موضوع علم اصول را نفس ادله چهارگانه يعنى كتاب ، سنت ، اجماع و عقل مىدانند و برخى ديگر اين چهار منبع را به اعتبار اينكه دليل‌اند و به وصف دليليّت موضوع علم اصول مىدانند و به عبارت ديگر : موضوع را ادله مىدانند و معتقدند كه ادله منحصر در همين چهار مورد است ، گروه ديگر مانند مرحوم مظفر قدّس سرّه معتقدند كه علم اصول موضوع خاصى ندارد ، بلكه هر چيزى كه در طريق استنباط حكم شرعى قرار گيرد موضوع علم اصول است . ايشان معتقدند : لازم نيست ما ملتزم شويم كه هر علمى بايد موضوع مشخصى داشته باشد . « 1 » و در پايان ، مرحوم شهيد صدر معتقد است كه موضوع علم اصول عناصر مشتركى است كه در طريق استنباط عملى قرار دارند . « 2 »\r\n\r\n- فايده علم اصول :\r\nاز آنچه گفته شد معلوم مىشود كه فايده علم اصول ، يارى جستن جهت استنباط احكام از ادله آنها است .\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 6 .\r\n( 2 ) المعالم الجديدة ، ص 13 .\r\n","page_name":" 137 ","page_number":137},
  {"content":"\r\n\r\n\r\n- تقسيم بحثهاى علم اصول :\r\nمرحوم مظفر بحثهاى علم اصول را به چهار قسمت تقسيم كرده .\r\n1 - مباحث الفاظ : در اين قسمت از مدلول و ظاهر الفاظ به صورت كلى بحث مىشود ؛ مانند بحث از ظهور صيغه « افعل » در وجوب و ظهور نهى در حرمت .\r\n2 - مباحث عقلى : در مباحث عقلى از لوازم احكام بحث مىشود ، گرچه اين احكام مدلول لفظ هم نباشند ؛ مانند بحث مقدمه واجب و ملازمه بين حكم عقل و حكم شرع و . . .\r\n3 - مباحث حجّت : در اين بخش ، از حجيّت و دليليت بحث مىشود ؛ مانند بحث از حجيّت خبر واحد و حجيّت ظواهر قرآن و اجماع و عقل . . .\r\n4 - مباحث اصول عملى : در اين قسمت از مرجعى بحث مىشود كه مجتهد در صورت فقدان دليل اجتهادى به آن رجوع مىكند ؛ مانند بحث از اصل برائت ، احتياط و استصحاب . « 1 »\r\n\r\n- طريق شناخت حقايق اصولى :\r\nيكى از مقدمات استنباط و شناخت مسائل فقهى ، علم اصول فقه است ، ولى راه شناخت خود اين مسائل اصولى چيست ؟\r\nعلماى علم اصول ، در اثبات مسائل اصولى بر كتاب ، سنت ، عقل ، اجماع ، تبادر اهل عرف ، قول لغوى ، بناى عقلا و سيره مسلمانان ، البتّه با رعايت شرايط\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 8 - 6 با تلخيص .\r\n","page_name":" 138 ","page_number":138},
  {"content":"\r\n\r\nمعتبر در هركدام ، تكيه مىكنند و اين موارد راههاى شناخت مسائل اصولى هستند . « 1 »\r\n\r\nاصولى\r\nاصولى يعنى كسى كه بر علم اصول مسلط باشد . اصولى و مجتهد و فقيه سه عنوان مترتب بر يكديگرند ، زيرا شخص ابتدا از احكامى بحث مىكند كه مثلا موجب ثبوت حجيّت خبر عادل مىشود ؛ به اين شخص اصولى مىگويند .\r\nسپس جستجو مىكند و به خبرى دست مىيابد كه دلالت بر وجوب نماز جمعه مىكند ؛ به اين شخص مجتهد مىگويند . و در نهايت براى اين شخص علم به اين حكم شرعى ( وجوب نماز جمعه ) پيدا مىشود ، كه در اين حال او فقيه است . « 2 »\r\n\r\nاطاعت\r\nبه عنوان « تجرى » رجوع شود .\r\n\r\nاطراد و عدم اطراد\r\nبه عنوان « حقيقت و مجاز » رجوع شود .\r\n\r\nاطلاق و تقييد\r\nاطلاق در لغت يعنى رها و شايع و تقييد مقابل آن است .\r\nدر اصطلاح نيز همين معناى لغوى اطلاق به كار مىرود . اطلاق و تقييد دو\r\n\r\n\r\n","description":"","footnote":"\r\n( 1 ) علم اصول الفقه ، ص 18 .\r\n( 2 ) اصطلاحات الاصول ، ص 181 .\r\n","page_name":" 139 ","page_number":139},
  {"content":"\r\n\r\nصفت نسبى معنا هستند كه به اعتبار اتحاد لفظ و معنا به لفظ نسبت داده مىشوند . نسبى بودن آنها به خاطر اين است كه لفظ ممكن است از جهتى مطلق و از جهت ديگر مقيد باشد ؛ مثلا هرگاه لفظ بنده را به قيد ايمان به كار ببريم ، از جهت ايمان مقيد است ولى از جهت زن يا مرد بودن يا سفيد پوست و سياه پوست بودن و عالم و غير عالم بودن و ساير خصوصيات ، مطلق است .\r\n\r\n- تلازم و تقابل اطلاق و تقييد :\r\nتقابل بين اطلاق و تقييد از باب تقابل ملكه و عدم ملكه است . زيرا اطلاق يعنى عدم تقييد در چيزى كه شأن آن تقييد است . پس اطلاق در امكان و عدم امكان از تقييد متابعت مىكند ، يعنى هركجا تقييد ممكن باشد ، اطلاق ممكن است و هركجا تقييد ممكن نباشد ، اطلاق نيز ممكن نخواهد بود . به عبارت ديگر : در جايى مىتوان گفت اطلاق وجود دارد كه قابل قيد خوردن باشد ولى قيد نخورده باشد ؛ ولى اگر جايى اصلا قابل قيد خوردن نيست ، نمىتوان گفت مطلق است يا نيست .\r\n\r\n- اطلاق در جملات :\r\nاطلاق اختصاص به الفاظ مفرد مانند اسم جنس و علم جنس و نكره ندارد ، بلكه در جملات نيز اطلاق جريان دارد . مانند اطلاق صيغه افعل كه وجوب عينى ، تعيينى و نفسى از آن استفاده مىشود ، و همچنين اطلاق جمله شرطيه كه انحصار شرط از آن استفاده مىشود . « 1 »\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 158 .\r\n","page_name":" 140 ","page_number":140},
  {"content":"\r\n\r\n\r\n- اطلاق به وضع است يا از مقدمات حكمت استفاده مىشود ؟\r\nدر « علم » و در جملات گفته شده كه اطلاق از مقدمات حكمت استفاده مىشود . ولى در اسم جنس و امثال آن اختلاف است . برخى گفته‌اند : اطلاق آنها به وضع است ؛ يعنى اطلاق در معناى لفظ اخذ شده و جزء موضوع له است ؛ و برخى گفته‌اند : اطلاق در آنها نيز از مقدمات حكمت استفاده مىشود . اگر اطلاق در اسماء اجناس و امثال آن وضعى باشد ، در اين صورت استعمال لفظ مطلق در مقيد مجاز خواهد بود و اگر اطلاق از مقدمات حكمت استفاده شود ، استعمال لفظ مطلق در مقيد نيز حقيقت است .\r\n\r\n- اعتبار ماهيت :\r\nچون بسيارى از مطالب بحث مطلق و مقيد و آراء و نظرات ، ناشى از نحوه تصور و تقسيم ماهيت است ، لذا اصوليين در اين بحث به چگونگى تصور و تقسيم ماهيت پرداخته‌اند ، هرچند اين بحث فلسفى است .\r\nبيان مطلب : هرگاه ماهيت به آنچه خارج از ذات آن است مقايسه شود ، سه صورت و اعتبار براى آن متصور است .\r\n1 - ماهيت مشروط به اين امر خارج از ذاتش اعتبار شود ، مانند اينكه مولا آزاد كردن بنده به قيد مؤمن بودن را واجب كند . اين ماهيت را به شرط شىء گويند .\r\n2 - ماهيت مشروط به عدم اين امر خارجى اعتبار شود ، مانند اينكه مسافرى بايد نمازش را شكسته بخواند كه سفر او معصيت نباشد . در اينجا قصر نماز مسافر ، مشروط به عدم معصيت است و اين ماهيت را « به شرط لا » گويند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n3 - ماهيت نه مشروط به وجود امر خارجى باشد و نه مشروط به عدم امر خارجى ، مانند وجوب نماز بر انسان و قيد حر بودن كه در وجوب نماز نه وجود اين قيد شرط است و نه عدم آن . اين ماهيت را « لا به شرط » گويند . صورت سوم از ماهيت را « لا به شرط قسمى » گويند زيرا قسمى از ماهيت است در مقابل دو قسم ديگر و اين ماهيت لا به شرط قسمى در مقابل لا به شرط مقسمى است كه مقسم هر سه قسم است . « 1 »\r\n\r\n- الفاظ مطلق :\r\nبرخى از الفاظى كه بر ذات ماهيت بدون هر قيدى ، حتى قيد اطلاق دلالت مىكنند عبارتند از :\r\nالف : اسم جنس ، مانند سفيد ، سياه و انسان كه هريك لفظى است وضع شده براى ذات مهمل از هر قيدى .\r\nب : علم جنس ، مثل اسامة و ثعالة . اسم جنس و علم از دو جهت با يكديگر فرق مىكنند . 1 - اسم جنس نكره است ، به خلاف علم جنس كه معرفه لفظى است ولى از حيث معنا معرفه نيست . 2 - اسم جنس وضع شده است براى ذات معنى ، مهمل از هر قيدى . ولى علم جنس وضع شده است براى ذات معنى در حالى كه آن معنى متمايز از غير است ، ولى تمايز قيد نيست . « 2 »\r\nج : نكره ، كه لفظى مفرد و فى الجملة مبهم است ؛ مانند رجل و كتاب .\r\n\r\n\r\n","description":"","footnote":"\r\n( 1 ) براى آگاهى بيشتر به « نهاية الحكمة » مرحوم علّامه طباطبايى قدّس سرّه ؛ الكفاية ج 1 ، ص 387 - 376 ؛ اصول الفقه ، ج 1 ، ص 168 - 160 مراجعه شود .\r\n( 2 ) تهذيب الاصول سبزوارى ، ج 1 ، ص 153 .\r\n","page_name":" 142 ","page_number":142},
  {"content":"\r\n\r\nد : مفردى كه « ال » غير زايد بر سر آن آمده باشد ؛ مانند الرجل و الكتاب . « 1 »\r\n\r\n- اقسام اطلاق :\r\nاطلاق يا در حكم است ، يا در موضوع حكم و يا در متعلق موضوع :\r\nمثلا در جمله : « يجب اكرام العالم » . هم وجوب ( حكم ) مطلق است و هم فعل اكرام ( موضوع ) . يعنى اين اكرام ، مقيد به علنى يا سرى بودن و امثال اين‌ها نيست ؛ و هم عالم ( متعلق ) مطلق است .\r\n\r\n2 - مقدمات حكمت :\r\nهمان گونه كه بيان شده ؛ الفاظ براى ذات معنى ، بدون هرگونه قيد ، حتى قيد اطلاق وضع شده‌اند . بنابراين ، اگر بخواهيم لفظى را بر معناى مطلقى حمل كنيم ، بايد شروطى محقق شوند تا بتوانيم لفظ را بر معناى مطلق حمل كنيم و حكم شامل تمام افراد و مصاديق شود . اين شروط را مقدمات حكمت گويند .\r\nمقدمات حكمت با وجود و تحقق خود ، موجب تحقق قرينه عامى مىشوند كه كلام را ، فى نفسه ظاهر در اطلاق مىنمايند .\r\nدر تعداد مقدمات حكمت اختلاف است ؛ در حالى كه برخى چهار مقدمه و برخى سه مقدمه را ذكر كرده‌اند ، مرحوم آية اللّه بروجردى تنها يك مقدمه را براى استفاده اطلاق كافى مىدانند . « 2 » آنچه مورد توافق اكثريت قريب به اتفاق\r\n\r\n\r\n","description":"","footnote":"\r\n( 1 ) خواه عهدى باشد ، خواه جنسى و خواه استغراقى . البته اين مبناى مرحوم سبزوارى قدّس سرّه است ؛ ولى برخى ديگر معتقدند كه تنها « ال » جنسى افاده اطلاق مىكند .\r\n( 2 ) نهاية الاصول ، ص 384 . ايشان تنها مقدمه اول را كافى مىدانند در حالى كه مرحوم آخوند قدّس سرّه انتفاء\r\n","page_name":" 143 ","page_number":143},
  {"content":"\r\n\r\nعلماى اصولى است ، دو مقدّمه مىباشد .\r\n1 - متكلم در مقام بيان باشد . يعنى نه در مقام اهمال باشد و نه در مقام اجمال .\r\n2 - قرينه متصل يا منفصلى بر تقييد نباشد . به عنوان « مقدمات حكمت » رجوع شود .\r\n\r\n- حمل مطلق بر مقيد :\r\nاگر در شرع مطلق و مقيدى وارد شود كه با يكديگر منافات داشته باشند و وحدت تكليف هم احراز شود ، يعنى معلوم شود كه شرع ، از بيان مطلق و مقيد تنها يك تكليف مىخواهد ، در اين صورت ، مطلق بر مقيد حمل مىشود . يعنى از اطلاق مطلق دست برداشته و در آن تصرف كرده و با قيد مذكور در مقيد ، به آن عمل مىكنيم . مثلا اگر شارع در باب كفاره قتل بفرمايد : اعتق رقبة ، و در جايى ديگر در مورد همين كفاره قتل بفرمايد : اعتق رقبة مؤمنه ، از اطلاق رقبه كه هم شامل مؤمن و هم شامل كافر مىشود دست برداشته و آن مطلق را حمل بر مقيد يعنى بندهء مؤمن مىكنيم .\r\nولى اگر وحدت مطلوب احراز نشود ، يعنى معلوم شود كه مطلوب يكى نيست و يا شك كنيم كه مطلوب واحد است يا نه ، نمىتوانيم مطلق را بر مقيد حمل كنيم ، بلكه بايد به مقتضاى هركدام جداگانه عمل نمود .\r\n\r\n\r\n","description":"","footnote":"\r\nقدر متيقن در مقام تخاطب را نيز از جمله مقدمات مىدانند و برخى امكان اطلاق و تقييد را نيز از مقدمات شمرده‌اند و برخى عدم انصراف ذهن به برخى از مصاديق و افراد را نيز جزء مقدمات حكمت دانسته‌اند . اصول الفقه ، ج 1 ، ص 173 - 168 .\r\n","page_name":" 144 ","page_number":144},
  {"content":"\r\n\r\n\r\n2 - مطلق و عام :\r\nبسيارى از احكام عام در مطلق نيز جريان دارند و تفاوتى بين آنها نيست مانند اجمال عام و لزوم تفحص و صحت و عدم صحت تمسك به عام در شبهه مصداقيه و ساير موارد . « 1 »\r\n\r\n- تفاوت مطلق و عام :\r\nمطلق و عام از حيث نتيجه ، يعنى شمول حكم به جميع افراد موضوع ، تفاوتى ندارند ، ولى در دلالت بر اين شمول متفاوت هستند . زيرا دلالت عام بر شمول ، با الفاظى مانند لفظ كل ، جميع و . . . محقق مىشود ، ولى دلالت مطلق بر شمول ، از جريان مقدمات حكمت استفاده مىشود . « 2 »\r\nحضرت امام خمينى قدّس سرّه معتقدند كه تفاوت مطلق و عام در اين است كه :\r\nموضوع حكم در مطلق ، نفس طبيعت بدون قيد است ولى در عام ، افراد طبيعت موضوع حكم هستند . « 3 » به عنوان « مطلق و مقيّد » رجوع شود .\r\n\r\nاطمينان\r\nاطمينان در لغت يعنى آرامش و سكون بعد از تشويش . « 4 »\r\n\r\n\r\n","description":"","footnote":"\r\n( 1 ) منابع : بداية الحكمة ، ص 61 و 112 ؛ الكفاية ، ج 1 ، ص 387 - 376 ؛ اصول الفقه ، ج 1 ، ص 168 - 157 ؛ تهذيب الاصول سبزوارى قدّس سرّه ، ج 1 ، ص 162 - 151 ؛ مناهج الوصول ، ج 2 ، ص 339 - 313 ؛ فوائد الاصول ، ج 1 ، ص 585 - 562 ؛ مطارح الانظار ، ص 215 به بعد ؛ مبادى اصول الفقه ، ص 66 ،\r\nاصطلاحات الاصول ، ص 246 .\r\n( 2 ) مبادى اصول الفقه ، ص 66 .\r\n( 3 ) مناهج الوصول ، ج 2 ، ص 232 ، مرحوم شهيد ثانى نيز همين نظر را دارند . تمهيد القواعد ، ص 222 .\r\n( 4 ) مفردات راغب ماده طمن .\r\n","page_name":" 145 ","page_number":145},
  {"content":"\r\n\r\nاطمينان حالتى است نفسانى كه با بر طرف شدن تشويش و نگرانى حاصل مىشود .\r\n\r\n- توضيح مطلب :\r\nانسان گاهى در امور عادى يا شرعى با احكام جزئى يا موضوعاتى برخورد مىكند كه هرچند از نظر عقل صحت يا ترجيح يك امر را ثابت مىكنند ، يعنى مقدمات براى رسيدن به نتيجه نيز درست است ، ولى در ابتدا وهم ، نسبت به اين ادراكات نوعى ترديد و تشويش ايجاد مىكند ، تا اينكه مدركات يك حالت ثبات و دوام در نفس پيدا كنند و آنگاه آن تشويش و نگرانى كه زاييده وهم بود بر طرف شده و سكون و آرامش حاصل شود . اين سكون و آرامش بعد از تشويش ، اطمينان نام دارد . « 1 » چنين اطمينانى از حيث حجيّت در مرتبه بعد از علم است . به عبارت ديگر : اطمينان علم عاديى است كه مىتوان بر اساس آن عمل نمود . سيره مستمر عقلا و برخى روايات بر اين مطلب دلالت دارند .\r\nدر بحث راههاى غير علمى معتبر ( ظنون معتبر ) نيز ، علماى اصولى معتقدند كه ظن اطمينانى معتبر است ، نه هر ظنى . اين قبيل ظنون اطمينانى در اخبار فراوانند . شيخ انصارى قدّس سرّه مىگويد : من فكر نمىكنم تعداد ظنون اطمينانى كه از روايات و ساير امارات حاصل مىشوند كمتر از اخبارى باشند كه صحت آنها مستند به دو نفر عادل از رجال حديث است بلكه شايد اين ظنون اطمينانى بيشتر باشند . « 2 »\r\n\r\n\r\n","description":"","footnote":"\r\n( 1 ) به نقل از بيان علّامه طباطبايى ، ذيل آيه 260 ، سوره بقره . الميزان .\r\n( 2 ) الرسائل ، ص 153 .\r\n","page_name":" 146 ","page_number":146},
  {"content":"\r\n\r\nبنابراين ، چنانچه در موردى از احكام شرعى ، يا موضوعات خارجى ، علم حاصل نشد ، مىتوان بر اساس اطمينانى كه نسبت به دليل حكم يا موضوع حاصل مىشود ، به آن دليل عمل نمود .\r\n\r\nاعتبارى و انتزاعى\r\nامورى كه انسان تصور مىكند يا اصيل هستند و يا غير اصيل .\r\n\r\n- امور متصور اصيل :\r\n( مقصود از امور ، مفاهيم است ) .\r\nامور اصيل عبارتند از آنچه در عالم خارج تحقق عينى دارند و معلول علّتهاى خاص تكوينى مىباشند و تنها با انشاى لفظى و قصد و اراده محقق نمىشوند ، بلكه بايد علّتهاى خاص آنها موجود باشند ، مانند تمام موجوداتى كه ما در عالم مشاهده مىكنيم . اين قسم همان مفهوم حقيقى است و در علم اصول نيز هرگاه مفهوم حقيقى اطلاق شود ، مراد همين معنى است .\r\n\r\n- امور متصور غير اصيل :\r\nامور غير اصيل دو گونه‌اند : 1 - اعتبارى ( انشائى ) . 2 - انتزاعى .\r\n\r\n- امور اعتبارى :\r\nاعتبار ، اصطلاحات چهارگانه‌اى دارد كه در فلسفه ، منطق و اصول استعمال مىشوند .\r\n1 - مفاهيم اعتبارى ، بر خلاف مفاهيم حقيقى ، مفاهيمى غير ماهوى هستند ، و اين قابليت را ندارند كه هم در ذهن بيايند و هم در خارج موجود شوند . در اين مفاهيم ، ميان مفهوم و مصداق عينيت برقرار نيست ، و حملشان بر\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمصاديقشان به صورت حمل ماهيت بر افرادش نيست ، كه يك مطابقت ذاتى بينشان برقرار باشد ، و از طريق مفهوم بتوان به حقيقت مصداق راه يافت . اين دسته از مفاهيم را « معقولات ثانوى » نيز مىنامند ، كه خود بر دو دسته‌اند :\r\nالف : مفاهيمى كه حيثيت مصداقشان حيثيت در خارج بودن و منشأ آثار خارجى بودن است مانند : وحدت ، فعليت و وجوب كه اين امور هرگز بعينه در ذهن وارد نمىشوند . اين دسته از مفاهيم « معقولات ثانوى فلسفى » نيز ناميده مىشوند .\r\nب : مفاهيمى كه حيثيت مصداقشان ، بودن در ذهن است و در خارج تحقق نمىيابند مانند مفهوم قضيه ، حجّت و معرف . اين مفاهيم را « معقولات ثانوى منطقى » مىنامند .\r\n2 - اعتبار در مقابل اصالت . يعنى : اعتبارى چيزى است كه تحقق و منشأ اثر بودن آن بالعرض است ، در برابر اصيل كه تحقق و منشأ اثر بودن آن بالذات است .\r\n3 - اعتبارى به معناى آنچه كه وجود مستقل و فى نفسه ندارد بلكه وجودش يك وجود ربطى و وجود در غير است مانند تمام نسبتها و روابط .\r\n4 - مفاهيمى كه صرفا براى دستيابى به اهداف و اغراض عملى در زندگى انسان ، بر يك سرى موضوعات خاص حمل و بر آنها تطبيق مىشوند ، مثلا اگر مفهوم « رأس » بر سر انسان يا حيوان كه از مصاديق حقيقى آن است اطلاق شود ، يك مفهوم حقيقى است . ولى اگر بر يك فرد از انسان ، به عنوان علامت و نشانه براى يك سرى اعتبارات و قراردادهاى ديگر مانند رئيس بودن وى و تسلط او بر ديگران مثل تسلط سر بر بدن ، اطلاق شود ، يك مفهوم اعتبارى است . اين قسم را « انشايى » نيز مىگويند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\n- امور انتزاعى :\r\nامور انتزاعى امورى هستند كه وجودشان به وجود منشأ انتزاع آنها است و غير از اين ، وجودى ندارند . به عبارت ديگر : همان معناى لغوى انتزاع ، يعنى برگرفتن و كندن لحاظ شده و انتزاع به اين اعتبار است كه اين امور از امور ديگرى برگرفته و كنده شده‌اند . بنابراين ، وجود آنها وابسته و متعلق و متوقف بر وجود آن منشأ انتزاع است . امور انتزاعى بر دو قسم‌اند :\r\nالف : قسمى كه منشأ انتزاع آن در خارج است مانند : فوقيت ، تحتيت ، بنوّت و . . .\r\nب : قسمى كه منشأ انتزاع آن عالم اعتبار است مانند : سببيت ، شرطيت ، و مانعيت و . . .\r\n\r\n- معناى اصطلاحى انتزاع در فلسفه :\r\nدر فلسفه ، انتزاع به يك عمل خاص ذهنى گفته مىشود كه ذهن پس از درك چند چيز مشابه و مقايسه آنها ، از صفت مشترك بين آنها يك مفهوم كلى مىسازد كه قابل صدق بر همه افراد است ؛ مانند مفهوم انسان كه از ملاحظه حسن ، حسين ، على ، رضا و . . . انتزاع شده . در فلسفه به اين عمل ذهنى « تجريد » نيز مىگويند .\r\n\r\n- دو نكته :\r\n1 - در امور اعتبارى ، اعتباركننده يا شرع است و يا عرف و عقلا . در برخى موارد نظر شرع و عرف در امر اعتبارى واحد است و در برخى موارد نظر آنها مختلف است . مثلا ملكيت پسر بزرگتر بر برخى اموال ميت مانند شمشير ، غلاف\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nآن و انگشتر و قرآن و جلد آن و لباس مصرف شده ميت ، و ملكيت فقرا و سادات در خمس و زكات ، از اعتبارات شرع است ، و ملكيت خمر و خنزير را عرف و عقلا معتبر مىدانند در حالى كه شرع آن را معتبر نمىداند . و در موارد بسيارى مانند ملكيت انسان نسبت به مال خود ، هم شرع آن را معتبر مىداند و هم عرف و عقلا .\r\n2 - سبب جعل و منشأ اعتبار گاهى امرى تكوينى است ، مانند فوت انسان كه منشأ ملكيت ورثه نسبت به اموال اوست و فوت امرى است تكوينى ، و گاهى منشأ اعتبار ، فعلى از افعال اختيارى است ، مانند بيع معاطات و صيد حيوانات وحشى كه افعالى اختيارى هستند و منشأ انتزاع ملكيت ؛ و گاهى منشأ انتزاع ، فعل غير اختيارى است ، مانند قتل غير عمد كه فعلى غير اختيارى است و موجب ثبوت ديه مىشود ، و گاهى منشأ انتزاع صيغه‌اى از افعال است ، مانند صيغه امر و نهى و ساير الفاظ كه منشأ احكام تكليفى و وضعى هستند ، و گاهى منشأ اعتبار مجرد قصد و اراده است ، مانند اينكه شارع بعضى از چيزها را براى مكلفين مباح دانسته ، و همين‌طور مانند اباحه تصرف در اموال ، با رضايت صاحب آنها . « 1 »\r\n\r\nاعراض\r\nاعراض در لغت يعنى : رها كردن و روى گرداندن و منع از چيزى . « 2 »\r\nدر اصطلاح علما نيز اعراض به همين معنى استعمال مىشود . مثلا گفته\r\n\r\n\r\n","description":"","footnote":"\r\n( 1 ) الاصول العامه ، ص 69 - اصطلاحات الاصول ، ص 85 - شرح مصطلحات فلسفى ، ص 157 .\r\n( 2 ) لسان العرب ، ماده « عرض . »\r\n","page_name":" 150 ","page_number":150},
  {"content":"\r\n\r\nمىشود : مشهور از اين روايت اعراض كرده‌اند ، يعنى آن را رها كرده و برطبق آن عمل نكرده‌اند . يا در فقه مىگويند : اعراض از وطن باعث مىشود كه وطن نيز از حيث قصر نماز ، حكم ساير مكانها را داشته باشد . در اينجا اعراض از وطن يعنى روىگرداندن و رها كردن وطن .\r\n\r\nاعلم\r\nدر باب تقليد ، بحثى تحت عنوان لزوم تقليد از اعلم مطرح است . ولى منظور از اعلم چيست ؟\r\nبر اساس معنايى كه از اين لفظ متبادر است ، اعلم كسى است كه علم او بيشتر باشد ، همان گونه كه در موارد مشابه نيز هركس كه صفت يا خصوصيتى در او بيشتر باشد ، افعل تفضيل را در مورد او به كار مىبرند . ولى در اينجا مراد از اعلم ، معناى متبادر آن نيست ، بلكه مراد از اعلم اين است كه مجتهد نسبت به سايرين مهارت بيشترى در تطبيق قواعد كلى بر مصاديق و رد فروع به اصول داشته باشد ، و قدرت استنباط و استنتاج احكام از مبادى و ادله آن در وى قوىتر از ديگران باشد ، و اين متوقف است بر علم مجتهد به قواعد و اصول كلى ، و حسن سليقه وى در تطبيق اصول كلى بر فروع و رد فروع به اصول . بنابراين ، علم يا حسن سليقه و يا اطلاع بر فروع فقهى و اصول مختلف هيچ‌كدام به تنهايى نمىتوانند ملاك صدق اعلم بر مجتهد باشند ، بلكه بايد تمام موارد فوق در حد اعلى در وجود شخص فعليت يافته و به صورت ملكه‌اى قوى در او ثابت و متحقق شده باشند . « 1 »\r\n\r\n\r\n","description":"","footnote":"\r\n( 1 ) برگرفته از التنقيح ، ص 203 و الرسائل الاربع ، رساله سوم ، اجتهاد و تقليد ، ص 159 .\r\n","page_name":" 151 ","page_number":151},
  {"content":"\r\n\r\n\r\nاقل و اكثر\r\nيكى از فروع « اصل احتياط » مردد بودن واجب يا حرام مشتبه بين اقل و اكثر است . به عبارت ديگر : واجب يا حرام مشتبه ، گاهى مردد بين دو امر متباين است و گاهى مردد بين دو چيزى است كه يكى اقل و يكى اكثر است .\r\n\r\n- اقسام اقل و اكثر :\r\nاقل و اكثر يا استقلالى است يا ارتباطى :\r\n\r\n- اقل و اكثر استقلالى :\r\nمراد از واجب يا حرام در اقل و اكثر استقلالى اين است كه اگر در واقع حكم به اكثر تعلق گرفته باشد و شخص اقل را اتيان يا مخالفت كند ، به همان مقدار اقل ، امتثال يا عصيان تحقق مىيابد و تحقق امتثال در شبهه وجوبى و عصيان در شبهه تحريمى ، متوقف بر امتثال يا عصيان اكثر نيست . مانند روزه ماه رمضان كه روزه‌ى هر روز از روزهاى ماه رمضان در صحت و بطلان مستقل است و متوقف بر صحت و بطلان روزه‌ى تمام روزهاى ماه رمضان نيست .\r\n\r\n- اقل و اكثر ارتباطى :\r\nاز بيان اقل و اكثر استقلالى ، معناى اقل و اكثر ارتباطى روشن شد به اين بيان كه : اقل و اكثر ارتباطى آن است كه اگر در واقع تكليف به اكثر تعلق گرفته باشد ، امتثال يا عصيان اقل بيهوده و فاسد است و ثواب و عقابى برآن مترتب نمىشود . مانند اينكه در شبهه وجوبى مكلف مىداند كه نماز بر او واجب است ولى شك دارد در وجوب نماز با سوره ( اكثر ) يا نماز بدون سوره ( اقل ) و يا در شبهه تحريمى مىداند كه شارع مقدس ساختن مجسمه موجود داراى روح را\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنهى و منع كرده ، ولى شك دارد كه آيا مراد شارع ، ساختن تمام مجسمه است ، يا ساختن قسمتى از مجسمه هم منهى عنه است ؟\r\nبه عبارت ديگر : تكليف در اقل و اكثر استقلالى متعدد است ، ولى در اقل و اكثر ارتباطى ، تكليف واحد است و شك ، در تعلق اين تكليف واحد به اقل يا اكثر است .\r\n\r\n- اقسام ترديد واجب يا حرام :\r\nشبهه واجب يا حرام در اقل و اكثر چهار صورت دارد .\r\n1 - شبهه وجوبى و ترديد بين اقل و اكثر استقلالى . مانند اينكه شخص مىداند نمازهايى از او فوت شده ، ولى نمىداند سه روز نماز او فوت شده يا چهار روز ؟\r\n2 - شبهه تحريمى و ترديد بين اقل و اكثر استقلالى . مانند اينكه شخص جنب يا حائض مىداند خواندن آياتى كه سجده دارد بر او حرام است ، ولى شك دارد بين حرمت تمام آيات سوره و آيه سجده بالخصوص .\r\n3 - شبهه وجوبى و ترديد بين اقل و اكثر ارتباطى . مانند شك در تعلق تكليف به نماز بدون سوره يا نماز با سوره .\r\n4 - شبهه تحريمى و ترديد بين اقل و اكثر ارتباطى . مانند شك در تعلق نهى از ساختن مجسمه به ساختن تمام مجسمه يا قسمتى از آن .\r\n\r\n- تعيين محل بحث :\r\nتنها صورت سوم محل بحث است . در ساير صورتها اقل اخذ مىشود و نسبت به اكثر ، برائت جارى مىشود . اين صورت ، خود حالتهاى متعددى دارد ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nزيرا شك در اكثر يا به صورت شك در جزئيت مقدار زايد بر اقل است و يا به صورت شك در شرطيت آن مقدار زايد است ، و در هر دو صورت ، شك يا ناشى از نبودن نص است ، يا ناشى از اجمال نص ، يا ناشى از تعارض نص و يا ناشى از اشتباه موضوع خارجى . « 1 »\r\nدر صورت سوم سه قول وجود دارد . « 5 » 1 - نسبت به تعلق تكليف به اكثر ، برائت عقلى و نقلى جارى مىشود .\r\n2 - اگر شك در جزئيت باشد ، برائت شرعى نسبت به اكثر جارى مىشود .\r\n3 - اصلا جاى جريان برائت نيست ، بلكه بايد احتياط نمود و اكثر را اتيان كرد .\r\nعلاقمندان براى آگاهى و مطالعه بيشتر از بحث « اقل و اكثر » مىتوانند به منابع ذيل مراجعه كنند . « 2 »\r\n\r\nاماره\r\nاماره در لغت يعنى نشانه و علامت . « 3 »\r\nو امّا در اصطلاح اصوليين اماره مرادف است با كلمه حجّت . « 4 » سه\r\n\r\n\r\n","description":"","footnote":"\r\n( 1 ) علم اصول الفقه ، ص 312 .\r\n( 5 ) اصطلاحات الاصول ، ص 67 .\r\n( 2 ) كفاية الاصول ، ج 2 ، ص 227 ؛ الرسائل ، ص 272 ؛ فوائد الاصول ، ج 4 ، ص 143 .\r\n( 3 ) لسان العرب ، ماده امر .\r\n( 4 ) به اماره ، حجّت ، دليل و طريق نيز گفته مىشود .\r\n","page_name":" 154 ","page_number":154},
  {"content":"\r\n\r\nاصطلاح در معناى حجّت وجود دارد .\r\n1 - لغوى : حجّت نزد لغويين عبارت از هر چيزى است كه در هنگام خصومت ، به وسيله آن پيروزى به دست مىآيد .\r\n2 - منطقى : در اصطلاح منطقى ، حجّت به قضيه‌اى گفته مىشود كه از چند قضيه ديگر منتج شده باشد و نتيجه مطلوب را اثبات كند . به حد وسط نيز حجّت مىگويند .\r\n3 - اصولى : در اصطلاح اصوليين حجّت عبارت از هر چيزى است كه شىء ديگرى را كشف مىكند و حاكى از آن است و مثبت آن شيئى ديگر است . « 1 »\r\nبه عبارت ديگر : حجّت يا اماره چيزى است كه موجب ظن معتبر شده و كاشف و حاكى از واقع باشد و شارع آن را معتبر كرده باشد ، مانند خبر واحد ، ظواهر و . . .\r\n\r\n- راههاى دستيابى به احكام شرعى :\r\nاحكام شرعى نيز مانند ساير امور بايد از طريق علم به دست بيايند و در اين جهت بحثى نيست ، زيرا سيرهء عقلا ، عمل بر اساس علم است ، البته مراد از علم ، معناى عام آن است كه شامل اطمينان نيز مىشود ؛ ولى ممكن است در موردى علم نسبت به حكم شرعى حاصل نشود ، در اين صورت نمىتوان بر اساس ظن عمل نمود زيرا راهها و دليلهاى ظنى معتبر نيستند مگر اينكه علم پيدا\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 12 ؛ الاصول العامة ، ص 36 - 35 با تلخيص .\r\n","page_name":" 155 ","page_number":155},
  {"content":"\r\n\r\nكنيم شارع ظن يا ظنونى را معتبر دانسته و اجازه داده كه مكلف بر اساس آنها عمل كند . در چنين فرضى ، در واقع انسان به ظن بما هو ظن عمل نكرده ، بلكه به ظنى عمل كرده كه متكى به علم است .\r\n\r\nراههايى را كه شارع معتبر مىكند دو قسم‌اند :\r\n1 - راههايى كه كاشف و حاكى از واقع هستند ولى كشف و حكايت آنها ناقص است و به مرتبه علم نمىرسد ، و ليكن اعتبار شارع آن نقص را جبران مىكند . مثلا هرگاه خبر واحد عادلى بگويد : در زمان غيبت امام معصوم عليهم السّلام نماز جمعه واجب است ، انسان نمىتواند بر اساس اين خبر عمل كند ، زيرا احتمال كذب و خطا مىدهد . ولى اگر شارع بگويد : برطبق خبر عادل عمل كنيد ، اين خبر واحد عادل ، يك دليل معتبر شرعى مىشود كه موجب منجزيت يا معذريت مىشود . يعنى اگر مكلف بر اساس آن عمل نكرد و در واقع هم نماز جمعه واجب بود ، مولا مىتواند او را عتاب و عذاب كند و از او سؤال كند كه چرا به خبر واحد عادل عمل نكردى ؟ و اگر هم به آن عمل نمود و در واقع نماز جمعه واجب نبود ، مكلف معذور است و مولا نمىتواند او را عتاب و عقاب كند زيرا بر اساس گفته خود مولا ، مكلف به اين ظن عمل كرده بود . اين قسم از ظنون معتبر شرعى را « اماره » گويند .\r\n2 - راههايى كه كاشف و حاكى از واقع نيستند و تنها مكلف جاهل به واقع را در مقام عمل از حيرت و سرگردانى نجات مىدهند كه اين قسم را « اصل » گويند . به عنوان « اصل عملى » رجوع شود .\r\nهمان گونه كه بيان شد ، حجيّت اماره ناشى از علم است ، يعنى علم به اينكه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nشارع آن را معتبر دانسته و آن را به منزله علم قرار داده ، بنابراين ، از طرفى شك در حجيّت ظن كافى است تا آن را از درجه اعتبار ساقط كند و از طرف ديگر چون چنين ظنون معتبر شرعى كاشف و حاكى از واقع هستند اختصاص به صورت عدم تمكن از علم ندارند ، بلكه با تمكن از علم هم معتبر هستند و مكلف مىتواند بر اساس آنها عمل كند ، زيرا فرض ما اين بود كه از طريق قطعى بفهميم كه شارع مثلا خبر واحد عادل را يكى از راههاى دست يافتن به حكم شرعى واقعى قرار داده است . تنها مطلبى كه هست اينكه ، چگونه شارع ظن را به منزله علم قرار داده ، در حالى كه امكان تحصيل علم هم وجود دارد و احيانا نيز ، عمل به اين ظنون موجب فوت واقع مىشود ؟\r\nجواب : دو وجه مىتوان بيان كرد كه هركدام به تنهايى صلاحيت تصحيح اين اجازه را دارند .\r\n1 - شارع مىداند اين اماراتى كه معتبر كرده ، از حيث مطابقت و عدم مطابقت با واقع ، با علمى كه مكلف مىتواند تحصيل كند مساوى است . يعنى شارع مىداند مثلا علمى كه مكلفين حاصل مىكنند پنج درصد مخالف با واقع است و اين امارات نيز در همين حد ممكن است مخالف با واقع شوند .\r\n2 - شارع مىداند اين امارات از ظنونى هستند كه عمل بر اساس آنها در ميان عقلا رواج دارد و عقلا در امور مختلف خود بر آنها اعتماد مىكنند و لذا اگر بخواهد مردم را ملزم به تحصيل علم كند ، موجب مشقّت و در تنگنا قرار گرفتن آنها مىشود ، بنابراين ، مصلحت نوع مردم را در نظر گرفته و براى تسهيل در رسيدن به احكام و عمل به آنها ، اين ظنون را معتبر كرده و البتّه اين مصلحت\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nنوعى در نظر شارع مهم‌تر از اين بوده كه احيانا در برخى موارد نيز ممكن است عمل به اين ظنون موجب فوت واقع شود . كما اينكه خداوند تبارك و تعالى در سوره مباركه بقره آيه 85 مىفرمايد :  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  .\r\nبه همين خاطر مىبينيم شارع در امورى كه مربوط به جان و ناموس مردم مىشود ، به متابعت ظن اكتفا نكرده و خواستار تحصيل واقع در اين موارد است . « 1 »\r\n\r\n- تفاوت اصل و اماره :\r\nبا توجه به مطالب بيان شده معلوم شد كه اصل و اماره از چند جهت با يكديگر تفاوت دارند .\r\n1 - اماره نظر به واقع دارد و متعلق خود را ثابت مىكند ، ولى اصل ، نظر به واقع ندارد و تنها در مقام عمل ، جعل وظيفه مىكند براى شخص شاك ولى متعلق خود را ثابت نمىكند .\r\n2 - اماره حتى در صورت تمكن از علم نيز حجّت است ، ولى اصل ، تنها با فقدان علم و اماره حجّت است .\r\n3 - در موضوع اصل ، شك اخذ شده بخلاف اماره كه شك در موضوع آن اخذ نشده است . هرچند مباحث مربوط به اماره بسيار گسترده و فراوان در كلمات علما ذكر شده است ، ولى ما به لحاظ رعايت اختصار به همين اندازه اكتفا كرديم . جهت مطالعه بيشتر ، علاقمندان را به مطالعه منابع ذيل دعوت مىكنيم « 2 » .\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 35 - 34 .\r\n( 2 ) الكفاية ، ج 2 ، ص 42 ؛ الاصول العامة ، ص 449 و 25 .\r\n","page_name":" 158 ","page_number":158},
  {"content":"\r\n\r\n\r\nامتثال\r\nامتثال يعنى فرمانبردارى ؛ به عبارت ديگر : موافقت خارجى و عملى با دستور مولى را امتثال گويند .\r\nامتثال داراى مراتبى است . شيخ انصارى قدّس سرّه چهار مرتبه براى امتثال بيان كرده :\r\n1 - امتثال علمى تفصيلى : جايى است كه مكلف تفصيلا امر مولا را مىداند و آن را كامل انجام مىدهد . همچنين اگر مكلف به ، از طريق امارات و اصول معتبر شرعى ثابت شود ، و لو اينكه مفيد علم هم نباشد ، در عين حال عمل بر اساس آن ، امتثال تفصيلى است . از جمله موارد امتثال تفصيلى ، عمل جاهل و عاجز از اجتهاد ، بر اساس فتواى مجتهد است .\r\n2 - امتثال علمى اجمالى : اگر مكلف به احتياط عمل كند ، امتثال علمى اجمالى است ، زيرا مثلا مكلفى كه هم نماز جمعه را خوانده و هم نماز ظهر را ، علم پيدا مىكند كه امتثال امر مولا را نموده ولى امتثال اجمالى است چون نمىداند واقعا نماز جمعه واجب بوده يا نماز ظهر .\r\n3 - امتثال ظنى : هرگاه مكلف چيزى را كه گمان دارد مكلف به است انجام دهد ، امتثال ظنى است .\r\n4 - امتثال احتمالى : در جايى است كه چيزى مردد بين وجوب و حرمت باشد و مكلف ، به يك طرف ملتزم شود و يا در جايى كه احتياط واجب نيست يا ممكن نيست و مكلف برخى از احتمالات مكلف به را تعبدا انجام دهد .\r\nاين چهار مرحله امتثال بر يكديگر مترتب هستند ، يعنى به حكم عقل ، در\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجايى كه رتبه اول از امتثال ممكن باشد ، نمىتوان به مرحله دوم اكتفا كرد و همين‌طور مراتب بعدى ، هركدام مقدم بر مرتبه بعد است . « 1 »\r\n\r\nامتناع\r\nمنطقيين مىگويند : هرگاه محمولى را به موضوعى نسبت دهيم ، بين موضوع و محمول يكى از سه رابطه وجود دارد ؛ يا رابطه ضرورى است ، يا رابطه امتناعى است ، و يا رابطه امكانى است . به عنوان « امكان » رجوع شود .\r\n\r\n- رابطه ضرورى :\r\nهرگاه رابطه بين موضوع و محمول حتمى و غير قابل اجتناب باشد ، مانند رابطه عدد چهار با جفت ( زوج ) بودن ، رابطه ضرورى است .\r\n\r\n- رابطه امكانى :\r\nهرگاه رابطه بين موضوع و محمول به گونه‌اى باشد كه هم قابل اثبات باشد و هم قابل نفى ، يعنى عقل نه از قبول رابطه ابا دارد و نه از قبول عدم رابطه ، مانند رابطه بين هوا و گرمى ، رابطه امكانى است .\r\n\r\n- رابطه امتناعى :\r\nهرگاه عقل عارض شدن محمول بر موضوع را محال بداند ، رابطه امتناعى است . مانند رابطه بين عدد چهار و فرد بودن .\r\nبين هر معنا و مفهوم قابل تصور و وجود نيز ، فلاسفه يكى از اين سه نوع رابطه را ثابت مىدانند . يعنى هر معنا و مفهومى كه تصور كنيم ، يا رابطه‌اش با\r\n\r\n\r\n","description":"","footnote":"\r\n( 1 ) الرسائل ، ص 127 ، با تلخيص .\r\n","page_name":" 160 ","page_number":160},
  {"content":"\r\n\r\nوجود ، ضرورى و حتمى و غير قابل تخلف است ، كه آن را « واجب الوجود » مىنامند ، مانند ذات بارى تعالى ؛ و يا رابطه‌اش با وجود ، امكانى است ، يعنى نه وجود آن ضرورت دارد و نه عدم آن ؛ بلكه اگر علّت آن محقق شود ، موجود مىشود و اگر علّت آن محقق نشود ، ممتنع و معدوم است ، كه آن را « ممكن الوجود » مىنامند . تمام اشياى موجود در عالم ، مانند انسان ، درخت ، حيوان و . . .\r\nاز اين قبيل‌اند ؛ و يا رابطه‌اش با وجود ، امتناعى است ، يعنى محال است كه موجود شود ، مانند شريك خداوند تبارك و تعالى ، كه آن را « ممتنع الوجود » مىنامند .\r\n\r\n- اقسام امتناع « 1 » :\r\nالف : امتناع ذاتى . ب : امتناع غيرى . ج : امتناع بالقياس .\r\n\r\nامتناع ذاتى :\r\nامتناع ذاتى در جايى است كه وجود براى چيزى ذاتا محال باشد ، و عدم براى آن ضرورى باشد ، مانند اجتماع دو نقيض و شريك خداوند .\r\n\r\nامتناع غيرى :\r\nاين نوع امتناع در جايى است كه شيئى فى نفسه ممتنع نيست ، بلكه ممكن است ، ولى عامل بيرونى وجودش را محال ساخته است ، مانند نبودن علّت يك شيئى كه وجود آن شىء را محال مىسازد .\r\n\r\nامتناع بالقياس :\r\nهرگاه يك چيز با چيز ديگر قابل اجتماع نباشد ، نسبت به آن چيز امتناع\r\n\r\n\r\n","description":"","footnote":"\r\n( 1 ) شرح مصطلحات فلسفى ، ص 20 .\r\n","page_name":" 161 ","page_number":161},
  {"content":"\r\n\r\nبالقياس دارد . اين نوع امتناع در مقايسه بين دو چيز معلوم مىشود ، مانند وجود بالا در صورت نبودن پايين كه ممتنع است ، و همين‌طور عدم وجود بالا در صورت وجود پايين كه آن نيز ممتنع است . يعنى اگر بالا را در مقايسه با پايين ملاحظه كنيم ، وجودش بدون وجود آن ممتنع است و عدمش نيز با وجود پايين ممتنع است . به عنوان « امكان » رجوع شود .\r\nهمان گونه كه در عنوان « امكان » گفته شد ، سه اصطلاح امكان ، امتناع و وجوب ، در بحث ظن ، اجتماع امر و نهى و خبر واحد و برخى ديگر از مباحث اصول به كار مىروند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nامر « 1 »\r\nمباحث الفاظ كه در علم اصول مطرح مىشود ، همانا براى تشخيص صغراى اصل حجيّت ظهور است كه از مهم‌ترين اصول عقلايى است . بنابراين ، هرچند در تمام كتب اصولى قديم و جديد بخش عمده‌اى به بحث امر و نهى اختصاص دارد و برخى از اصوليين وارد مباحث دقيق عقلى شده‌اند ، ولى بايد در تشخيص اين صغرى به عرف مراجعه كرد ، و لذا بسيارى از مباحث مطرح شده در امر و نهى ، دور از عرف و فهم و توجه عرف است .\r\n\r\n- جهات مختلف بحث امر :\r\n\r\n1 - ماده امر : ( ا ، م ، ر ) .\r\nماده امر در معانى متعددى استعمال شده است از جمله : شأن ، فعل ، حال ، حادثه ، شىء و طلب . « 2 » اوامر ، جمع « امر » به معناى « طلب » است .\r\nولى معناى عرفى امر كه در اصطلاح اصوليين نيز به كار مىرود عبارت است از : برانگيختن با لفظ افعل يا الفاظ ديگرى كه اين معنى را برسانند .\r\n\r\n\r\n","description":"","footnote":"\r\n( 1 ) الكفاية ، ج 1 ، ص 89 ؛ اصول الفقه ، ج 1 ، ص 57 ؛ المعالم ، ص 39 ؛ تهذيب الاصول سبزوارى ، ج 1 ، ص 51 ؛ هداية المسترشدين ، ص 129 ؛ بدائع الافكار ، ص 199 ؛ الفصول ، ص 62 ؛ معارج الاصول ، ص 61 ؛ الذريعة ، ج 1 ، ص 27 ؛ المحاضرات ، ج 2 ، ص 5 ؛ اجود التقريرات ، ج 1 ، ص 131 ؛ المحصول سبحانى ، ج 1 ، ص 301 ؛ تهذيب الاصول ، ج 1 ، ص 99 ؛ العدة ، ج 1 ، ص 159 ؛ ارشاد الفحول ، ص 92 ؛ المحصول رازى ، ج 1 ، ص 184 ؛ المستصفى ، ج 1 ، ص 299 ؛ الاحكام آمدى ، ج 1 ، ص 356 ؛ المعتمد ، ج 1 ، ص 39 ؛ جمع الجوامع ، ج 1 ، ص 366 ؛ اصطلاحات الاصول ، ص 275 ؛ تقريرات مجدد شيرازى ، ج 2 ، ص 5 .\r\n( 2 ) مصباح المنير - مفردات راغب - مقاييس ، ماده امر .\r\n","page_name":" 163 ","page_number":163},
  {"content":"\r\n\r\nبه عبارت ديگر : امر عبارت از طلب انشايى است كه در زبان فارسى معادل « فرمان » است .\r\n\r\n2 - صيغه امر :\r\nصيغه امر نيز در معانى متعددى استعمال شده است از جمله : وجوب مثل :\r\n أَقِيمُوا الصَّلاةَ  « 1 » . استحباب مثل :  فَكاتِبُوهُمْ إِنْ عَلِمْتُمْ فِيهِمْ خَيْراً  « 2 » ، اباحه مثل :  كُلُوا مِنَ الطَّيِّباتِ  « 3 » ، تهديد مثل :  اعْمَلُوا ما شِئْتُمْ  « 4 » ، ارشاد مثل :\r\n وَ اسْتَشْهِدُوا شَهِيدَيْنِ مِنْ رِجالِكُمْ  « 5 » و . . . صاحب جمع الجوامع تا بيست و شش مورد براى استعمال صيغه امر بيان كرده . « 6 »\r\nولى برخى از محققين گفته‌اند « 7 » : استعمال در معانى مختلف ، از انگيزه‌هاى استعمال است . يعنى انگيزه‌هاى استعمال مختلف است و اما اصل استعمال صيغه ، در بعث و تحريك است .\r\nاصوليين نيز ، بنا بر اختلافى كه دارند ، معتقدند كه صيغه امر براى بعث و تحريك و ايجاد داعى به سوى مطلوب ، يا نسبت طلبى است و بر بيش از اين دلالت نمىكند و صيغه امر ، به اقتضاى مقدمات حكمت ، يا حكم عقل ، ظهور در\r\n\r\n\r\n","description":"","footnote":"\r\n( 1 ) البقرة ، 43 .\r\n( 2 ) النور ، 33 .\r\n( 3 ) المؤمنون ، 51 .\r\n( 4 ) فصلت ، 40 .\r\n( 5 ) البقرة ، 282 .\r\n( 6 ) جمع الجوامع ، ج 1 ، ص 372 .\r\n( 7 ) تهذيب الاصول سبزوارى ، ج 1 ، ص 62 ؛ الكفاية ، ج 1 ، ص 102 .\r\n","page_name":" 164 ","page_number":164},
  {"content":"\r\n\r\nطلب حقيقى دارد ، مگر اينكه قرينه‌اى بر ترخيص موجود باشد . ولى مشهور علماى قبل از مرحوم آخوند خراسانى قدّس سرّه معتقد بوده‌اند كه صيغه امر حقيقت در وجوب است .\r\n\r\n3 - اعتبار علو و استعلا :\r\nبيشتر علماى اصولى معتقدند كه برترى و بزرگى در آمر شرط است ، اگرچه در حال فروتنى چيزى را طلب كند . ولى استعلا در آمر را ، يعنى شخص خود را بزرگ‌تر و برتر بداند در حالى كه بزرگ‌تر و برتر نيست ، شرط نمىدانند .\r\n\r\n4 - مرة و تكرار :\r\nاصوليين در دلالت صيغه امر بر مرّه يا تكرار ، اختلاف دارند . آيا مقصود از مرة و تكرار ، دفعه و دفعات است ، يا فرد و افراد ؟ مرحوم مظفر قدّس سرّه مىگويد :\r\nظاهرا مقصود از مره و تكرار ، دفعه و دفعات است . « 1 »\r\nولى مرحوم آخوند خراسانى قدّس سرّه مىگويد : هرچند لفظ مره و تكرار ، ظهور در دفعه و دفعات دارد ، ولى نزاع بين اصوليين ، در هر دو قسم است . « 2 »\r\nچه فرقى بين دفعه و دفعات ، و بين فرد و افراد وجود دارد ؟\r\nمرحوم مظفر قدّس سرّه مىگويد : فرق در اين است كه دفعه ، هم با اتيان يك فرد از طبيعت مطلوب تحقق مىيابد و هم با اتيان افراد متعدد در زمان واحد . « 3 » به عبارت ديگر : ملاك در دفعه و دفعات ، اتيان مأمور به ، با حركت واحد يا\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 74 .\r\n( 2 ) الكفاية ، ج 1 ، ص 119 .\r\n( 3 ) اصول الفقه ، ج 1 ، ص 74 .\r\n","page_name":" 165 ","page_number":165},
  {"content":"\r\n\r\nحركات است .\r\nچه ثمره‌اى بر قول به دفعه و دفعات يا فرد و افراد مترتب مىشود .\r\nاگر مقصود از مره ، فرد باشد ، و بگوييم كه صيغه امر بر مره دلالت مىكند ، در اين صورت ، جايز نيست كه دو فرد را اتيان نمود ، هرچند ضمن يك دفعه باشد ، ولى اگر مقصود از مره ، دفعه باشد ، مىتوان افراد متعدد را ضمن يك دفعه اتيان نمود . « 1 »\r\nدر دلالت و عدم دلالت صيغه امر بر مرة يا تكرار اختلاف است . مشهور اصوليين معتقدند كه صيغه امر ، نه بر مرة دلالت مىكند و نه بر تكرار ، يعنى وضع صيغه امر براى مرة يا تكرار نيست ، و هركدام از اين امور را بايد از دليل ديگرى استفاده نمود .\r\n\r\n5 - فور و تراخى :\r\nمقصود از « فور » اين است كه آيا خود صيغه امر ، بدون وجود قرينه ، بر فور دلالت مىكند ، يعنى به مجرد آگاهى از امر مولا ، بايد فورا مأمور به را امتثال نمود ؟\r\nو يا اينكه صيغه امر ، بدون وجود قرينه ، دلالت بر تراخى مىكند ، يعنى پس از آگاهى از امر مولا ، مىتوان جواز تأخير را از صيغه امر استفاده نمود و امتثال را به تأخير انداخت .\r\nچهار قول بيان شده :\r\nاول : صيغه امر براى فور وضع شده است .\r\n\r\n\r\n","description":"","footnote":"\r\n( 1 ) المحصول سبحانى ، ج 1 ، ص 388 .\r\n","page_name":" 166 ","page_number":166},
  {"content":"\r\n\r\nدوم : صيغه امر براى تراخى وضع شده است .\r\nسوم : صيغه امر به صورت مشترك لفظى ، هم براى فور وضع شده و هم براى تراخى .\r\nچهارم صيغه امر ، نه براى فور وضع شده ، نه براى تراخى ، و نه براى اعم از فور و تراخى . « 1 »\r\nمرحوم سبزوارى قدّس سرّه مىگويد : هرچند فورى بودن امتثال امر ، از مرتكزات ذهنى بوده و نيكوست ، ولى از طرفى هم ، اطلاق صيغه امر ، و آسانى دين اسلام اقتضا مىكند كه تراخى نسبت به زمان ، در صيغه امر معتبر باشد . پس صحت تراخى مقتضاى تسهيل است ، و نيكو بودن فوريت ، مقتضاى ارتكاز ، و تعيين هركدام ، نياز به دليل معتبر دارد . « 2 »\r\n\r\n6 - تقسيمات امر :\r\nامر به مولوى و ارشادى ، تعبدى و توصلى ( به عنوان « تعبدى و توصلى » رجوع شود ) ، نفسى و غيرى ، تعيينى و تخييرى و عينى و كفائى تقسيم مىشود .\r\nبرخى از تقسيمات فوق به اعتبار خود امر و برخى به اعتبار مأمور به ( واجب ) است .\r\n\r\n- امر مولوى :\r\nامر مولوى امرى است كه امتثال آن موجب قرب و ثواب خواهد بود و مخالفت آن موجب عقاب و همچنين است نهى مولوى كه مخالفت آن موجب\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 73 .\r\n( 2 ) تهذيب الاصول ، ج 1 ، ص 65 .\r\n","page_name":" 167 ","page_number":167},
  {"content":"\r\n\r\nبعد و عقاب است .\r\nبه بيان ديگر : امر و نهى مولوى ، بعث و طلب ، و زجر و منع حقيقى هستند كه غالبا ناشى از وجود مصلحت و مفسده در متعلق آنها است ، به گونه‌اى كه عقل حكم مىكند به ترتّب استحقاق ثواب بر موافقت و عقاب بر مخالفت ، مضافا بر مصلحت و مفسده فعل مطلوب .\r\n\r\n- امر ارشادى :\r\nارشاد در لغت از ماده « رشد » يعنى هدايت ، دلالت و راهنمايى است . مراد از امر و نهى ارشادى اين است كه غير از خواص و آثار و منافع و ضررهايى كه بر انجام يا ترك فعل مترتب مىشوند و ناشى از وجود مصلحت و مفسده در خود فعل يا ترك آن است ، اثر ديگرى مانند قرب و بعد و ثواب و عقاب بر امتثال يا مخالفت امر و نهى مترتب نمىشود .\r\nبه عبارت ديگر : امر و نهى ارشادى بعث و زجر صورى هستند كه فقط خبر از مصلحت و مفسده فعل مىدهند و مكلف را به اين مصلحت و مفسده ارشاد مىكنند .\r\n\r\nعلّت و وجه اختلاف اوامر و نواهى مولوى و ارشادى :\r\nدر اينكه چه چيز باعث اختلاف در اين دو قسم امر و نهى شده كه در قسمى قرب و بعد و ثواب و عقاب هست و در قسم ديگر نيست ، اختلاف است .\r\nبرخى گفته‌اند : ارشاد براى آگاهى بر مصلحت و مفسده دنيايى است . « 1 »\r\n\r\n\r\n","description":"","footnote":"\r\n( 1 ) المستصفى ، ج 1 ، ص 303 .\r\n","page_name":" 168 ","page_number":168},
  {"content":"\r\n\r\nولى اين صحيح نيست ، زيرا بسيارى از اوامر و نواهى مولوى نيز متضمن مصلحت و مفسده دنيايى هستند و همين‌طور بسيارى از اوامر و نواهى ارشادى متضمن مصلحت و مفسده اخروى .\r\nبرخى هم گفته‌اند : امر و نهى مولوى به اعتبار مصلحتى است كه به امركننده و نهىكننده برمىگردد و امر و نهى ارشادى به اعتبار مصلحتى است كه به مكلف برمىگردد .\r\nاين مطلب نيز صحيح نيست ، زيرا هرچند در اوامر و نواهى ارشادى چنين است ، ولى در اوامر و نواهى مولوى چنين نيست و مصلحت در اين‌گونه اوامر و نواهى به خداوند برنمىگردد ، و الّا اگر ملاك اين باشد پس بايد تمام اوامر و نواهى ارشادى باشند و فساد اين مطلب واضح است .\r\nبه نظر مىرسد اختلاف اين دو قسم اوامر و نواهى در اين است كه در قسم ارشادى ، طلب ناشى از اقتضاى نفس آمر نيست ، بلكه غرض آمر تنها ارشاد مكلف است به مصلحت و مفسده موجود در فعل يا ترك ، و به همين خاطر امتثال و مخالفت در اين قسم موجب قرب و بعد و ثواب و عقاب نيست ، بلكه ثواب و عقاب تنها بر خود فعل يا ترك مترتب مىشود كه حكم عقل يا حكمى ديگر از شرع ، بدون وجود اين امر يا نهى ارشادى هم برآن دلالت مىكند . ولى در اوامر و نواهى مولوى ، طلب ناشى از اقتضاى نفس آمر است و امر و نهى او ناشى از حب و بغض وى نسبت به فعل يا ترك است و به همين خاطر امتثال و مخالفت ، در واقع موافقت و مخالفت با امر و نهى و خواسته مولا است و بر\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nهمين اساس موجب ثواب و عقاب مىشود . « 1 »\r\n\r\n- امر تعبّدى :\r\nهرگاه قصد قربت در تحقق امتثال شرط باشد ، آن را تعبّدى مىگويند ، مانند نماز ، روزه و ساير عبادات .\r\n\r\n- امر توصلى :\r\nهرگاه قصد از انشاى امر ، فقط تحقق فعل باشد ، بدون قصد قربت ، امر را توصلى گويند ، مانند طهارت لباس نجس براى نماز .\r\n\r\n- امر نفسى :\r\nهرگاه امر به فعل تعلق گيرد و انگيزه آمر از امر و غايت از امر ، رسيدن مكلف به واجب ديگرى نباشد ، بلكه غايت ، رسيدن مكلف به همين مأمور به باشد و مصلحت خود فعل داعى انشاى امر شده باشد ، آن را نفسى گويند .\r\n\r\n- امر غيرى :\r\nامرى كه به فعل تعلق مىگيرد تا مكلف با انجام آن به واجب ديگرى برسد مانند وضو براى نماز ، آن را غيرى گويند .\r\n\r\n- امر تعيينى :\r\nهرگاه امر به فعلى بخصوص تعلق گيرد و چيزى را بعينه طلب كند ، مانند امر به نماز ، روزه و ساير عبادات ، آن را تعيينى گويند .\r\n\r\n- امر تخييرى :\r\n\r\n\r\n","description":"","footnote":"\r\n( 1 ) تقريرات مجدد شيرازى ، ج 2 ، ص 20 به بعد ، بدائع الافكار ، ص 212 .\r\n","page_name":" 170 ","page_number":170},
  {"content":"\r\n\r\nبه عنوان « واجب » رجوع شود .\r\n\r\n- امر عينى :\r\nبه عنوان « واجب » رجوع شود .\r\n\r\n- امر كفائى :\r\nبه عنوان « واجب » رجوع شود .\r\n\r\nامر ارشادى\r\nبه عنوان « امر » رجوع شود .\r\n\r\nامر بعد از منع يا الامر عقيب الحظر « 1 »\r\nاگر بعد از منع يا توهم منع ، امرى وارد شود ، آيا اين امر دلالت بر وجوب مىكند يا بر استحباب يا بر اباحه ، يا بر ترخيص ، يا بر حكم قبل از منع و توهم منع ، و يا مجمل است و بر هيچ‌كدام از اين احكام دلالت نمىكند و بايد توقف كرد ؟\r\nهركدام از اين احتمالات را عده‌اى از اصوليين برگزيده‌اند .\r\nمثلا پزشك به بيمار مىگويد : انار ترش نخور . پس از مدتى پزشك به بيمار مىگويد : انار ترش بخور ؛ يا اينكه بيمار خيال مىكرد انار ترش نبايد\r\n\r\n\r\n","description":"","footnote":"\r\n( 1 ) المحاضرات ، ج 2 ، ص 205 ؛ اصول الفقه ، ج 1 ، ص 263 ؛ معالم الاصول ، ص 90 ؛ تمهيد القواعد ، ص 124 ؛ علم اصول الفقه ، ص 56 ؛ عدة الاصول ، ج 1 ، ص 183 ؛ الوافية ، ص 74 . و ساير منابعى كه ذيل عنوان « امر » به آنها اشاره شد .\r\n","page_name":" 171 ","page_number":171},
  {"content":"\r\n\r\nبخورد ، ولى وقتى نزد پزشك آمد ، پزشك به او گفت : انار ترش بخور . در صورت اول ، امر بعد از منع است ، و در صورت دوم ، امر بعد از توهم منع است .\r\nمشهور ميان اصوليين اين است كه امر بعد از منع يا توهم منع ، تنها بر ترخيص دلالت مىكند .\r\n\r\nامر به شىء مقتضى نهى از ضد آن هست يا نه ؟\r\nدر علم اصول بحثى تحت عنوان « ضد » مطرح مىشود . مراد از ضد در اصطلاح اصوليين مطلق معاند و منافى است ، خواه وجودى باشد و خواه عدمى بر همين اساس ، ضد را به ضد عام ، يعنى امر عدمى و ضد خاص ، يعنى امر وجودى تقسيم كرده‌اند .\r\nو اما مراد اصوليين از طرح اين عنوان اين است كه آيا اگر مولا امر به چيزى كرد ، با اين امر ، نهى شرعى از ترك آن فعل يا كارهايى كه مخالف و معاند با آن فعل هستند نيز ثابت مىشود يا نه ؟\r\n\r\n- ثمره و نتيجه ثبوت نهى از ضد يا عدم ثبوت آن :\r\nاگر نهى شرعى ثابت شود ، در صورتى كه ضد خاص از امور عبادى باشد ، چون اين امر عبادى متعلق نهى قرار گرفته است و قصد قربت در آن وجود ندارد ، پس باطل است . ولى اگر نهى شرعى ثابت نشود ، عبادت صحيح است .\r\nمثلا : انسان مىخواهد نماز بخواند ، در همين حال طلبكار آمده و طلب خود را كه وقت آن رسيده است ، مىخواهد . يا اينكه انسان وارد مسجد شد و ديد جايى از مسجد نجس است . در اين صورت موظف است آن نجاست را بر طرف\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nكند و محل نجس را تطهير نمايد . اكنون اگر اين شخص اقدام به پرداخت بدهى خود نكرد و يا نسبت به تطهير مسجد اقدام ننمود و شروع كرد به خواندن نماز ، آيا نماز او صحيح است يا نه ؟ البته مقصود جايى است كه مكلف نتواند هر دو تكليف را با هم انجام دهد ، مثل اينكه در حال نماز ، دست در جيب خود كند و بدهى خود را بپردازد .\r\nدر بحث ضد اقوال مختلف است ، برخى معتقدند كه امر به شىء نهى از مطلق ضد است . برخى معتقدند كه امر به شىء ، نهى از ضد عام آن است ؛ و برخى معتقدند كه امر به شىء ، اصلا مقتضى نهى از ضد نيست . « 1 »\r\n\r\n- ضد عام :\r\nمرحوم مظفر قدّس سرّه مىگويد : اختلاف در اصل اقتضا و عدم اقتضا نيست ، بلكه ظاهرا همه‌ى علما اتفاق دارند بر اينكه امر به شىء مقتضى نهى از ضد عام است و اما اختلاف در كيفيت اين اقتضا است ؛ برخى معتقدند كه امر به شىء ، عين نهى از ضد عام آن است و بنابراين ، دلالت امر بر نهى از ضد عام ، دلالت مطابقى است ؛ برخى معتقدند كه امر ، به دو جزء منحل مىشود ، طلب شيئى و منع از ترك ؛ بنابراين ، دلالت امر بر نهى از ضد عام ، دلالت تضمنى خواهد بود ؛ برخى معتقدند كه دلالت امر بر نهى از ضد عام ، دلالت التزامى است ؛ و برخى نيز معتقدند كه دلالت امر بر نهى از ضد عام ، عقلى است . حق اين است كه امر به شىء به هيچ نحوى مقتضى نهى از ضد آن نيست ، يعنى مقتضاى امر ، نهى\r\n\r\n\r\n","description":"","footnote":"\r\n( 1 ) تمهيد القواعد ، قاعده 40 ، ص 135 .\r\n","page_name":" 173 ","page_number":173},
  {"content":"\r\n\r\nمولوى از ترك ضد آن نيست ، زيرا وجوب ، يك معناى بسيط است و آن لزوم فعل است و البته لازمه واجب بودن شيئى ، منع از ترك است ، ولى اين منع از ترك ، يك منع و نهى مولوى شرعى نيست ، بلكه يك منع عقلى است كه تابع آن امر است . بنابراين ، اگر مقصود از عنوان مزبور اين است كه نفس امر به شىء ، مانع از ترك آن است ، اين مسلّم است و اين مقتضاى وجوب است ، ولى اگر مقصود ايشان نهى مولوى از ترك فعل است ، چنين چيزى غير مسلّم و بدون دليل و بلكه ممتنع است .\r\n\r\n- ضد خاص :\r\nدر ضد خاص دو نظر وجود دارد : 1 - قول به عدم دلالت امر به شىء بر نهى از ضد خاص . بيشتر اصوليين طرفدار اين قول هستند . 2 - قول به دلالت .\r\nطرفداران اين قول دو راه براى اثبات مدعاى خود برگزيده‌اند : الف : راه ملازمه بين امر به شىء و نهى از ضد وجودى آن . مىگويند : انجام فعل مأمور به ، ملازم است با ترك ضد آن ، مثلا خواندن نماز ، ملازم است با نخوابيدن ، نخوردن و هر عمل ديگرى كه ضد نماز خواندن باشد . پس چون به نماز امر شده است ، نماز واجب است و گويا در وقت مخصوص نماز ، مولا گفته است : غذا نخور ، نخواب و ساير كارهايى را كه ملازم با نماز هستند انجام نده . بنابراين ، تمام اين امورى كه ملازم با نماز هستند ، منهى عنه هستند . ب : راه مقدمه ؛ مىگويند : ترك ضد خاص ، مقدمه انجام مأمور به است ؛ مقدمه واجب نيز واجب است ، پس ترك همه افعال معارض و منافى مأمور به ، واجب است و انجام اين افعال ، منهى عنه\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاست . به عبارت ديگر : ترك خوابيدن يا غذا خوردن ، مقدمه نماز خواندن است .\r\nمقدمه واجب واجب است . پس ترك ضد خاص ، واجب است . « 1 »\r\nعلاقمندان براى آگاهى بيشتر مىتوانند به منابع ذيل مراجعه نمايند . « 2 »\r\n\r\nامر ثانوى اضطرارى\r\nبه عنوان « اجزاء » رجوع شود .\r\n\r\nامر ثانوى ظاهرى\r\nبه عنوان « اجزاء » رجوع شود .\r\n\r\nامر مولوى\r\nبه عنوان « امر » رجوع شود .\r\n\r\nامر واقعى\r\nبه عنوان « اجزاء » رجوع شود .\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 265 .\r\n( 2 ) العدة ، ج 1 ، ص 196 ؛ الذريعة ، ج 1 ، ص 85 ؛ معالم الاصول ، ص 62 ؛ المستصفى ، ج 1 ، ص 96 ؛ الكفاية ، ج 1 ، ص 205 ؛ اصول الفقه ، ج 1 ، ص 263 ؛ علم اصول الفقه ، ص 111 ؛ نهاية الاصول ، ص 206 ؛ عناية الاصول ، ج 1 ، ص 415 ؛ المحاضرات ، ج 3 ، ص 5 ؛ الفصول الغروية ، ص 91 ؛ مطارح الانظار ، ص 103 .\r\n","page_name":" 175 ","page_number":175},
  {"content":"\r\n\r\n\r\nامكان\r\nلفظ امكان در مباحث اصولى فراوان استعمال مىشود . مانند امكان در بحث ظن ، امكان در بحث اجتماع امر و نهى و موارد ديگر . ولى امكان در معانى متعددى به كار مىرود كه برخى تنها در فلسفه كاربرد دارند و برخى در ميان عامه مردم و برخى ديگر مراد و مقصود اصوليين است . براى آشنايى با معناى امكان ، اصطلاحات مختلفى را كه لفظ امكان در آنها به كار رفته بيان مىكنيم .\r\n\r\n1 - امكان خاص يا خاصى :\r\nامكان خاص ، به معناى سلب ضرورت وجود و عدم از ذات شىء است .\r\nمثلا وقتى مىگوييم : انسان يك ممكن است ، يعنى ماهيت انسان فى نفسه ، با قطع نظر از هر عامل خارجى ، نه وجود براى آن ضرورى است ، نه عدم . اين امكان در مقابل وجوب و امتناع ذاتى قرار دارد و چون نسبت به قسم ديگر امكان ، كه امكان عام است ، محدودتر است ، لذا امكان خاص ناميده شده است و چون در تعبيرات خواص به كار مىرود ، امكان خاصى ناميده مىشود .\r\n\r\n2 - امكان عام يا عامى :\r\nامكان عام در جايى است كه ضرورت از جانب مخالف قضيه سلب شود و بس .\r\nيعنى اگر در قضيه‌ى موجبه به كار رود ، امتناع را نفى مىكند ، ولى نسبت به وجود ساكت است ، يعنى وجود را نه نفى مىكند ، نه اثبات ؛ به همين خاطر امكان عام ، هم با وجود سازگار است مثل : خداوند ممكن است ، و هم با امكان خاص مثل : انسان ممكن است ؛ و اگر در قضيه سالبه به كار رود فقط وجوب را نفى\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمىكند ؛ ولى امتناع را نه سلب مىكند و نه اثبات ؛ لذا هم با امتناع سازگار است ، مانند : شريك خداوند ممكن است موجود نباشد ؛ و هم با امكان خاص مانند :\r\nانسان ممكن است موجود نباشد .\r\n\r\n3 - امكان اخص :\r\nامكان اخص در برابر ضرورت ذاتيه ، وصفيه و وقتيه است و هر سه ضرورت را نفى مىكند . به عبارت ديگر : امكان اخص بيانگر آن است كه محمول ، نه براى ذات موضوع ضرورت دارد ، و نه موضوع مقيد به وصفى شده كه به اعتبار و لحاظ آن وصف ، محمول برايش ضرورى باشد ، و نه موضوع مقيد به وقتى شده كه به اعتبار و لحاظ آن‌وقت ، محمول برايش ضرورى باشد . مانند قضيه‌ى « انسان ممكن است نويسنده باشد » . در اين مثال ، نويسنده بودن براى ذات انسان ضرورى نيست و انسان نيز مقيد به وصف يا وقتى نشده كه به لحاظ آن وصف يا وقت ، محمول براى موضوع ضرورى باشد . ولى در قضيه‌ى « انسان نويسنده مادامىكه نويسنده است ، انگشتانش در حركت است » حركت انگشتان براى انسان مقيد به « در حال نويسندگى » ، ضرورى است ؛ اين قسم را « ضرورت وصفيه » گويند . و در مثال « كره زمين وقتى كه نور آفتاب برآن بتابد ، ضرورة روشن است » ، روشن بودن زمين ، براى زمين ، ضرورى است ، ولى وقتى كه نور آفتاب برآن بتابد ؛ اين قسم را « ضرورت وقتيه » گويند .\r\n\r\n4 - امكان استقبالى :\r\nامكان استقبالى علاوه بر ضرورتهاى سه‌گانه قبلى ، ضرورت به شرط محمول را نيز سلب مىكند . ضرورت به شرط محمول يعنى : اگر در خارج\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمحمولى بر موضوعى مترتب شد ، هيچ‌گاه دگرگون نخواهد شد ، نه از حيث وجود و نه از حيث عدم . مثلا اگر شخصى در زمان گذشته و در فلان تاريخ معين كارى را انجام داده است ، آن كار با حفظ همه قيدهاى مربوط به خود ، ضرورة تحقق دارد و محال است از آن مرتبه وجودى حذف گردد . يعنى محال است اين شخص در فلان تاريخ معين و در همان مكان مشخص آن كار را انجام نداده باشد . همه امور مربوط به گذشته يا حال از چنين ضرورتى برخوردارند ، زيرا از حيث وجود يا عدم ، تعيّن يافته‌اند ، ولى حوادث مربوط به آينده چون از حيث وجود يا عدم تعين نيافته‌اند ، چنين ضرورتى ( ضرورت به شرط محمول ) ندارند و ممكن است در آينده واقع شوند يا واقع نشوند . اين امكان را « امكان استقبالى » گويند .\r\n\r\n5 - امكان وقوعى :\r\nاين امكان در برابر امتناع وقوعى است . يعنى : اگر شيئى نه امتناع ذاتى داشته باشد و نه امتناع وقوعى ، آنگاه داراى امكان وقوعى است . توضيح مطلب :\r\nگاهى شىء به گونه‌اى است كه ذات آن ملاك حكم عقل به محال بودن آن است و حكم عقل به امتناع وقوع آن ، با قطع نظر از هر امر ديگرى است . مانند تقدم چيزى بر خود آن چيز ، يا تسلسل در علل . ولى گاهى عقل ، خود شىء را كه ملاحظه مىكند ، در ذات آن تناقضى نمىيابد ولى تحقق آن مستلزم محال است ، مانند وجود حرارت بدون وجود هر وسيله حرارت‌زا ، كه مستلزم تحقق معلول بدون علّتست . ولى اگر شيئى نه در ذات و نه در وقوع ، امتناعى نداشته باشد ، داراى امكان وقوعى است . امكان وقوعى در مرتبه بعد از امكان ذاتى قرار دارد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\n6 - امكان استعدادى :\r\nهمه اشياى عالم قابليت و آمادگى تبديل شدن و تغيير و تحول را دارند ، ولى هركدام خصوصيتى دارند كه بر اساس آن مىتوانند تبديل به شىء يا اشياى خاص ديگر شوند . مثلا نطفه انسان داراى خصوصيتى است كه به واسطه آن خصوصيت مىتواند تبديل به انسان شود و يا دانه سيب بر اساس خصوصيتى كه دارد مىتواند تبديل به درخت سيب شود . اين خصوصيت در نطفه ، از طرفى مربوط به نطفه و از طرفى مربوط به انسان است . چنانچه خصوصيت را به نطفه نسبت دهيم ، مىگوييم : نطفه استعداد انسان شدن دارد . و چنانچه خصوصيت را به انسان نسبت دهيم ، مىگوييم : امكان دارد انسان از نطفه بوجود آيد . بنابراين امكان استعدادى ، ذاتا همان استعداد است . « 1 »\r\nاز اين اصطلاحات ، آنچه در ميان عامه مردم به كار مىرود ، امكان عام است . ولى در مباحث اصولى ، علاوه بر اين قسم ، در برخى مباحث ، از اقسام ديگر نيز استفاده مىشود كه بيشتر امكان ذاتى يا امكان وقوعى مورد نظر است .\r\n\r\nانحلال\r\nانحلال در علم اصول در چند مورد استعمال مىشود :\r\n1 - هرگاه تكليف اجمالا معلوم باشد كه در اين صورت ، به انحلال حقيقى و حكمى تقسيم مىشود .\r\n\r\n\r\n","description":"","footnote":"\r\n( 1 ) بداية الحكمة ، ص 52 ؛ شرح مصطلحات فلسفى ، ص 22 .\r\n","page_name":" 179 ","page_number":179},
  {"content":"\r\n\r\n\r\n- انحلال حقيقى :\r\nمثلا هرگاه مكلف علم اجمالى پيدا كند به وجوب نماز ظهر يا جمعه در روز جمعه و سپس به صورت تفصيلى بفهمد كه نماز جمعه واجب است ، در اين صورت علم اجمالى اولى زايل شده و علم تفصيلى پيدا كرده به حكم . اين زوال علم اجمالى اول و حدوث علم تفصيلى بعدى را « انحلال حقيقى » گويند .\r\n\r\n- انحلال حكمى :\r\nهرگاه بعد از حصول علم اجمالى به وجوب ظهر يا جمعه ، دليل معتبرى اقامه شود بر وجوب جمعه ، ولى علم حاصل نشود كه جمعه واجب معين است .\r\nمثلا عادل واحد خبر دهد كه جمعه واجب است . در اين صورت مكلف مىتواند بر اساس اين خبر واحد عمل كند و حكم واقع را برآن مترتب كند و احتياط نكند به جمع بين ظهر و جمعه . اين مورد را « انحلال حكمى » گويند ، زيرا در حكم انحلال حقيقى است .\r\n\r\n- يك نكته :\r\nعلم تفصيلى كه بعد از علم اجمالى حاصل مىشود چند صورت دارد كه در برخى از آنها انحلال متحقق است و در برخى ديگر متحقق نيست و در برخى اختلاف است در تحقق انحلال و عدم تحقق آن .\r\n\r\n- صورت اول :\r\nجايى است كه بداند معلوم اجمالى بر معلوم تفصيلى منطبق است . مانند اينكه تفصيلا بداند ظرف نجس در بين دو يا چند ظرف ، كدام ظرف است .\r\n\r\n- صورت دوم :\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nجايى است كه معلوم تفصيلى تكليف جديدى باشد ، يا عنوانى غير از عنوان معلوم اجمالى . مانند اينكه دو ظرف آب هست كه يكى به صورت نامعلوم غصبى است ، سپس قطره بولى در يكى از ظرفها بيفتد .\r\n\r\n- صورت سوم :\r\nجايى است كه احتمال دهد تكليف واحد و دو عنوان متحد هستند . مانند اينكه اجمالا بداند مايع يكى از دو ظرف شراب است ، سپس علم پيدا كند به نجاست يكى از دو ظرف به صورت معين ، ولى احتمال مىدهد كه نجاست اين ظرف به خاطر شراب بودن مايع داخل آن باشد ، و احتمال هم مىدهد كه نجاست اين ظرف علّت ديگرى داشته باشد . در مثال اوّل ، عنوان معلوم اجمالى ، معلوم است ولى عنوان معلوم تفصيلى مجهول است .\r\nدر مثال دوم ، عنوان معلوم تفصيلى معلوم است ولى عنوان معلوم اجمالى معلوم نيست ، و در مثال سوم ، هر دو عنوان مجهول است . در اين موارد اختلاف است در انحلال و عدم انحلال .\r\n2 - مورد دوم از موارد استعمال انحلال وقتى است كه حكمى تكليفى با يك انشا بيان شود و اين حكم به احكام فراوان مستقل ، به تعداد افراد منحل شود . مانند اينكه مولا بگويد : هر عالمى را اكرام كن . در اين مثال ، گرچه انشا يكى است ، و ليكن اين انشاى واحد ، نزد عرف و عقل ، منحل به انشائهاى فراوان مىشود ، به تعداد افراد و مصاديق موضوع . يعنى هر عالمى كه پيدا شود ، اين امر مستقلا شامل او مىشود و هركدام امتثال و عصيان مستقل دارند .\r\n3 - هرگاه حكم تكليفى كه يك انشا دارد ، به موضوع مركب داراى اجزاى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمتعدد تعلق گيرد . در اين صورت اين حكم واحد منحل مىشود به تعداد اجزاى اين مركب . مثلا مولا مىفرمايد : نماز صبح واجب است . در اين مثال ، وجوب مترتب بر نماز صبح ، واحد و بسيط است ، ولى شامل تمام اجزاى اين نماز كه مركب است مىشود . پس وجوب هرچند در حقيقت واحد است ، ولى به اعتبار اجزاى متعدد نماز ، متعدد است ؛ و اما متعلق امر مركب است و وحدت آن اعتبارى ، زيرا اين اجزاى متعدد ، تحت امر مولا جمع شده‌اند . در اين صورت گفته مىشود : حكم واحد منحل شده به اجزاى مركب و هر قسمتى از امر به جزيى از اين مركب تعلق گرفته و هركدام از اين حصه‌هاى امر را ، امر نفسى مىنامند .\r\n4 - انحلال حكم وضعى .\r\nوقتى است كه حكم وضعى ، كه با يك انشا ايجاد شده ، به احكام وضعى متعدد مستقل ، يا به اجزاى متعدد غير مستقل منحل شود . مانند اينكه فروشنده بعد از تعيين قيمت هركدام از اجناس مختلف ، بخواهد براى هركدام بيع مستقلى بنمايد و بگويد : اين اجناس را فروختم به آن قيمتى كه معلوم كرديم . در اين صورت بيع و تمليك واحد منحل مىشود به بيعها و تمليكهاى متعدد ، كه هركدام از حيث لزوم و جواز و ثبوت نوع خيار و عروض فسخ و غيره ، حكم مربوط به خود را خواهند داشت و اگر مثلا بگويد : فروختم اين خانه را ، بيع واحد منحل مىشود به اجزاى فراوان و تمليكات ضمنى . پس هر جزيى از خانه ، مبيع ضمنى و جزيى از بيع مجموع است ، و به اين اعتبار ، گاهى بيع مجموع منحل مىشود ، به واسطه اينكه معلوم مىشود برخى از مبيع ، متعلق به\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nديگرى بوده است و در اينجا تبعّض صفقه حاصل مىشود ، اين قسم ، انحلال حكم وضعى ( ملكيت ) به ابعاض فراوان است . « 1 »\r\n\r\nانحلال حقيقى\r\nبه عنوان « انحلال » رجوع شود .\r\n\r\nانحلال حكم وضعى\r\nبه عنوان « انحلال » رجوع شود .\r\n\r\nانحلال حكمى\r\nبه عنوان « انحلال » رجوع شود .\r\n\r\nانسداد\r\nدر احكام واقعى اعتقادى عقلى و نقلى ، همه قبول دارند كه باب علم مفتوح است و مىتوان از طريق علم ، به آنها دست‌يافت مانند توحيد ، نبوت ، معاد و ساير مسائل مربوط به اعتقادات . بنابراين ، علما در مسائل و احكام اعتقادى ، انفتاحى هستند ، يعنى معتقدند كه باب علم مفتوح است .\r\nولى در احكام شرعى فرعى تكليفى ، و وضعى واقعى و ظاهرى ، اختلاف است كه آيا باب علم باز است و مىتوان به اين احكام شرعى دست‌يافت ، يا\r\n\r\n\r\n","description":"","footnote":"\r\n( 1 ) اصطلاحات الاصول ، ص 82 .\r\n","page_name":" 183 ","page_number":183},
  {"content":"\r\n\r\nاينكه امكان تحصيل علم نسبت به اقسام مختلف احكام شرعى ممكن نيست ؟\r\nسه نظريه ميان علما وجود دارد .\r\n1 - گروهى معتقدند كه باب علم در اقسام مختلف حكم شرعى فرعى نيز مفتوح است و علم به اين احكام ممكن است ، مانند ظواهر قطعى و اخبار متواتر كه مفيد علم هستند . اين قسم را « انفتاح حقيقى » نامند .\r\n2 - گروهى ديگر معتقدند كه باب علم مفتوح نيست ، ولى باب علمى مفتوح است ، يعنى : شرع و عقل راهها و ادله‌اى را قرار داده‌اند كه كاشف و حاكى از احكام شرعى هستند و نياز ما را در اين جهت برآورده مىكنند ، مانند خبر عادل و اجماع محصل و منقول و شهرت فتوايى و حكم عقل ، كه اعتبار آنها قطعى است و چون دليل اعتبار آنها قطعى است و علم به اعتبار آنها داريم ، به اين قسم « ادله علمى » گفته مىشود . انفتاح را در اين قسم « انفتاح حكمى » نامند .\r\nقائلين اين دو قول را « انفتاحى » گويند .\r\n3 - گروه سوم معتقدند كه هر دو طريق علم و علمى مسدود است و ما نمىتوانيم علم به احكام شرعى فرعى پيدا كنيم ؛ به عبارت ديگر : باب علم و علمى مسدود است . قائلين به انسداد باب علم و علمى را « انسدادى » گويند . « 1 »\r\nاين گروه معتقدند كه چون باب علم و علمى بسته شده است ، عقل حكم مىكند كه چاره‌اى جز پيروى از ظن نداريم . براى حجيّت مطلق ظن چهار دليل عقلى اقامه شده است كه يكى از اين ادله به « دليل انسداد » معروف است . دليل\r\n\r\n\r\n","description":"","footnote":"\r\n( 1 ) اصطلاحات الاصول ، ص 88 .\r\n","page_name":" 184 ","page_number":184},
  {"content":"\r\n\r\nانسداد متوقف بر چند مقدمه است كه در صورت تمام و صحيح بودن اين مقدمات ، هر ظنى از هر طريقى كه حاصل شود حجّت خواهد بود .\r\n\r\n- مقدمات دليل انسداد : « 1 »\r\n1 - اجمالا علم داريم به ثبوت تكاليف فعلى فراوانى از جانب شرع .\r\n2 - باب علم و عملى براى دستيابى به تكاليف شرعى فرعى مسدود است .\r\n3 - مىدانيم كه شارع اجازه اهمال و عدم امتثال تمام اين احكام را نداده است .\r\n4 - كسى نگويد كه با اين وصف بايد احتياط كرد ، زيرا احتياط در تمام احكام ، موجب عسر و حرج و اختلال نظام زندگى مىشود و در برخى موارد نيز مانند دوران امر بين دو محذور ، اصلا احتياط ممكن نيست و اصل هم نمىتوان جارى كرد ، زيرا اجراى اصل با علم اجمالى به ثبوت تكاليف منافات دارد و تقليد هم نمىتوان كرد ، زيرا تقليد مبتنى بر رجوع جاهل به عالم است و با فرض اعتقاد مكلف به انسداد باب علم و عملى ، شخص مورد رجوع نيز جاهل است و بنابراين ، رجوع جاهل به جاهل خواهد شد .\r\n5 - ترجيح مرجوح بر راجح قبيح است .\r\nنتيجه اين مقدمات اين است كه : بعد از علم به وجود احكام فعلى ، و\r\n\r\n\r\n","description":"","footnote":"\r\n( 1 ) مرحوم آخوند قدّس سرّه پنج مقدمه را ذكر كرده است ، ولى شيخ انصارى مقدمات دليل انسداد را چهار امر مىداند . ايشان مقدمه اول را ذكر نكرده و اين در حالى است كه صاحب قوانين در بحث از حجيّت خبر واحد از باب حجيّت مطلق ظن ، سه مقدمه را ذكر كرده . الرسائل ، ص 111 ؛ قوانين الاصول ، ص 440 ؛ الكفاية ، ج 2 ، ص 114 .\r\n","page_name":" 185 ","page_number":185},
  {"content":"\r\n\r\nنداشتن علم تفصيلى به آنها ، و عدم جواز اهمال و ترك آنها ، و عدم لزوم يا امكان احتياط كامل در تمام احكام و جوانب مختلف آنها ، بايد قائل به تبعيض در احتياط شويم . پس امر داير مىشود بين اينكه به ظن عمل كنيم و مثلا واجبات مظنون را عمل كنيم و واجبات مشكوك و موهوم را ترك كنيم و بين اينكه مشكوكات و موهومات را عمل كنيم و مظنونات را ترك كنيم ؛ و البتّه در اين صورت وجوب عمل به ظن در مقابل شك و وهم ، متعيّن و معلوم است . « 1 »\r\nپس لزوم عمل به مطلق ظن روشن مىشود .\r\nالبته در برخى از اين مقدمات خدشه شده ، مخصوصا در مقدمه دوّم .\r\n\r\n- كشف يا حكومت ؟\r\nبين قائلين به دليل انسداد اختلاف است ، كه بعد از تمام بودن اين دليل و حجيّت آن ، آيا عقل حكم مىكند به لزوم عمل بر اساس آن مانند حكم عقل به حجيّت قطع ، بدون جعل شرعى ؟ يا اينكه مفاد دليل انسداد حجيّت شرعى آن است ، يعنى : بعد از تمام بودن دليل انسداد ، كشف مىكنيم كه شارع ظن را حجّت قرار داده است و ما را مأمور به متابعت از آن نموده ، مانند خبر عادل و ساير امارات معتبر شرعى ؟ اگر عقل حكم كند به حجيّت ظن ، گفته مىشود ظن انسدادى از باب حكومت حجّت است ؛ ولى اگر حجيّت ظن انسدادى با جعل شرعى باشد ، ظن انسدادى از باب كشف حجّت است . منشا اختلاف اين است كه عدم لزوم احتياط ، به حكم عقل است يا شرع . « 2 »\r\n\r\n\r\n","description":"","footnote":"\r\n( 1 ) اصطلاحات الاصول ، ص 88 .\r\n( 2 ) الكفاية ، ج 2 ، ص 114 ؛ اصطلاحات الاصول ، ص 88 ؛ درر الفوائد ، ص 400 .\r\n","page_name":" 186 ","page_number":186},
  {"content":"\r\n\r\n\r\n- انسداد بر دو قسم است :\r\n1 - انسداد صغير . 2 - انسداد كبير .\r\n\r\nانسداد صغير :\r\nاگر مقدمات فوق ، منجر به حجيّت ظن حاصل از طريق مخصوص شوند ، انسداد را صغير گويند . مثل اينكه مقدمات ، ظن حاصل از خبر واحد را حجّت بدانند . به عبارت ديگر : انسداد صغير يعنى باب علم در سنّت بسته است ، ولى در راههاى ديگر باز است .\r\n\r\nانسداد كبير :\r\nاگر مقدمات منجر به حجيّت مطلق ظن شوند ، انسداد را كبير گويند . و به عبارت ديگر : انسداد كبير يعنى باب علم در سنّت و ساير راههاى ديگر بسته است . « 1 »\r\n\r\nانسداد حكومتى\r\nبه عنوان « انسداد » رجوع شود .\r\n\r\nانسداد كشفى\r\nبه عنوان « انسداد » رجوع شود .\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 26 .\r\n","page_name":" 187 ","page_number":187},
  {"content":"\r\n\r\n\r\nانسدادى\r\nبه عنوان « انسداد » رجوع شود .\r\n\r\nانشايى\r\nبه عنوان « اعتبارى » رجوع شود .\r\n\r\nانصراف\r\nاز كتابهاى لغت در معناى ماده « صرف » استفاده مىشود كه اصل واحد در اين ماده عبارت است از : رد شيئى از حالتى به حالت ديگر ، يا از جهتى به جهت ديگر . مثلا گفته مىشود : صرّف النقود ، يعنى پولها را تبديل كرد و يا در فرمايش امير المؤمنين على عليه السّلام « من خاف العقاب انصرف عن السيئات » يعنى : هركس از عقوبت بترسد ، از گناه روى مىگرداند .\r\nدر اصطلاح علما نيز ماده « انصرف » در معناى لغوى خود استعمال مىشود ، مثلا در بحث جواز يا عدم جواز تقليد مجتهد بالقوه گفته مىشود : ادله جواز تقليد ، از مجتهد بالقوه انصراف دارند . يعنى اين ادله از مجتهد بالقوه روى گردانند و او را شامل نمىشوند . يكى از موانع انعقاد اطلاق را « انصراف » دانسته‌اند . به عنوان « اطلاق و تقييد » و « مقدمات حكمت » رجوع شود .\r\n\r\nانفتاح\r\nبه عنوان « انسداد » رجوع شود .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nانفتاحى\r\nبه عنوان « انسداد » رجوع شود .\r\n\r\nانقلاب نسبت و دوام نسبت\r\nاين دو عنوان در جايى استفاده مىشوند كه بيش از دو دليل در مقابل هم قرار گيرند و جمع عرفى بين آنها يا بعضى از آنها ممكن باشد .\r\n\r\n- توضيح :\r\nهرگاه دليلى مقابل دليل ديگرى باشد و بين دو دليل جمع عرفى كنيم و سپس دليل سومى باشد و دليل اول را نسبت به دليل سوم ملاحظه كنيم ، از دو حال خارج نيست : يا بعد از اين لحاظ ، نسبت بين دليل اول و دوم به واسطه وجود دليل سوم منقلب مىشود ، كه در اين صورت انقلاب نسبت محقق مىشود ؛ و يا اينكه با وجود دليل سوم ، باز هم نسبت بين دليل اول و دوم به حال خود باقى است ، كه در اين صورت دوام نسبت متحقق است .\r\n\r\n- مثال انقلاب نسبت :\r\nاگر دليلى بگويد : علما را اكرام كن ، و دليل ديگر بگويد : علماى فاسق را اكرام نكن ، و دليل سومى بگويد : علماى نحوى را اكرام نكن . در اينجا ، ابتدا نسبت بين دليل دوم و سوم عموم من وجه است و نسبت هركدام با دليل اول عموم مطلق . پس هرگاه دليل دوم را مخصص عموم دليل اول قرار دهيم ، عنوان عام متغير مىشود و نسبت بين آن و دليل سوم كه آن نيز خاص است ، تبديل به عموم من وجه مىشود . و مثل اين است كه مولا گفته باشد : علما را اكرام كن غير\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاز علماى فاسق و علماى نحوى را اكرام نكن . در اينجا ماده افتراق از ناحيه دليل اول ، عالم فقيه است و از ناحيه دليل دوم نحوى فاسق و ماده اجتماع عالم نحوى عادل است .\r\nدر اين‌گونه موارد بايد نسبت اوليه ملاحظه شود و هركدام از دو دليل خاص ، مخصص عام قرار گيرد ، البته مادامىكه افراد دو خاص آن‌قدر زياد نباشند كه شامل جميع افراد عام شوند و يا تخصيص مستهجن باشد و الّا بايد يكى از دو خاص را مخصص عام قرار داد و ديگرى را رها كرد .\r\n\r\n- مثال دوام نسبت :\r\nهرگاه دليلى بگويد : علما را اكرام كن و دليل ديگر بگويد : اصوليين را اكرام نكن و دليل سومى بگويد : نحوىها را اكرام نكن و فرض كنيم كه نسبت بين دليل دوم و سوم تباين است . در اين صورت اگر دليل اول را با دليل دوم تخصيص بزنيم ، عنوان دليل اول ، عالم غير اصولى مىشود و نسبت بين دليل اول و دوم ، عموم و خصوص است ، ولى با آمدن دليل سوم و ملاحظه آن ، باز هم نسبت قبلى باقى مىماند . زيرا هر عالم نحوى ، عالم غير اصولى است و هر عالم غير اصولى ، عالم نحوى نيست ، مانند فقيهى كه مقدار كمى نحو مىداند . « 1 »\r\n\r\nانقياد\r\nبه عنوان « تجرى » رجوع شود .\r\n\r\n\r\n","description":"","footnote":"\r\n( 1 ) اصطلاحات الاصول ، ص 91 .\r\n","page_name":" 190 ","page_number":190},
  {"content":"\r\n\r\n\r\nايجاب\r\nايجاب در دو معناى مختلف به كار مىرود و اين اختلاف به اعتبار كلمه مقارن با ايجاب است .\r\n\r\n1 - ايجاب و قبول :\r\nاگر ايجاب همراه با قبول و در مقابل آن استعمال شود ، مراد ايجاب و قبول در عقود است ، و گفته مىشود : هر عقدى مشتمل بر ايجاب و قبول است . در اين لحاظ ، ايجاب عبارت است از لفظ يا عملى كه ابتدا از يكى از دو طرف معامله صادر مىشود ، يا صيغه‌اى است كه از تمليك‌كننده صادر مىشود و قبول ، لفظ يا عملى است كه پس از آن واقع مىشود و يا صيغه‌اى است كه از پذيرنده تمليك صادر مىشود .\r\nمثلا در عقد بيع عبارت فروشنده يا عمل وى در تمليك ايجاب است و عبارت يا عمل خريدار قبول است .\r\n\r\n2 - ايجاب و وجوب :\r\nايجاب و وجوب از حيث حقيقت واحدند ، ولى لحاظ آنها متفاوت است .\r\nيعنى اگر امر را نسبت به آمر ملاحظه كنيم ، ايجاب است ولى اگر امر را نسبت به مأمور به ملاحظه كنيم ، وجوب ناميده مىشود .\r\n\r\nبالجمله و فى الجملة\r\nهرگاه كلمه بالجمله استعمال شود ، مراد تمام آنچه است كه اين كلمه در آن استعمال شده است . مثلا اگر گفته شود : احاديث كتب اربعه ( كافى ، استبصار ،\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nتهذيب و من لا يحضره الفقيه ) بالجمله حجّت هستند ، معنايش اين است كه تمام روايات اين چهار كتاب حجّت است .\r\nو هرگاه فى الجملة استعمال شود ، مراد اين است كه برخى از آنچه اين كلمه در آن استعمال شده حجّت است . مانند اينكه گفته مىشود : اجماع يا خبر واحد ، فى الجملة حجّت است . يعنى برخى از اقسام اجماع و خبر واحد حجّت است نه تمام اقسام آنها .\r\n\r\nبرائت اصلى يا اصالة النفى\r\nبه عنوان « اصالة البراءة » رجوع شود .\r\n\r\nبرائت شرعى\r\nبه عنوان « اصالة البراءة » رجوع شود .\r\n\r\nبرائت عقلى\r\nبه عنوان « اصالة البراءة » رجوع شود .\r\n\r\nبناى عقلا\r\nبناى عقلا عبارت است از روش عموم مردم در مسائل مختلف و روزمره‌ى زندگى ؛ به عبارت ديگر : در برخى امور ، مردم از مليتهاى مختلف و در زمانهاى مختلف ، توجه و اعتماد بر روش واحدى مىكنند كه از آن به بناى عقلا تعبير مىكنند و پايه و اساس روابط مردم در ابعاد مختلف زندگى آنها است . مثلا همه‌ى مردم در تمام زمانها و مكانها به ظاهر كلام گوينده توجه كرده و بر اساس آن عمل\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمىكنند و يا همه‌ى مردم در هر زمينه‌اى به اهل خبره مراجعه كرده و طبق آن عمل مىكنند .\r\nاز نظر علماى اسلامى نيز ، مادامىكه شارع مقدس بناى عقلا را رد نكرده باشد ، اين بنا معتبر و ملاك عمل قرار مىگيرد ؛ خواه در امور مربوط به دين باشد ، و خواه در امور مربوط به دنيا . در علم اصول نيز ، در بسيارى از موارد براى اعتبار و حجيّت امرى ، به بناى عقلا استناد شده است . مانند حجيّت خبر واحد و حجيّت استصحاب و حجيّت اصول لفظى و . . .\r\n\r\nتأخير بيان از وقت حاجت\r\nاگر كسى روز اول هفته به غلام خود بگويد : روز دوشنبه بايد كارى را انجام دهى ولى نگويد كه چه كارى را . سپس تا روز سه‌شنبه سكوت كند و روز سه‌شنبه بگويد : روز دوشنبه بايد به عيادت فلان دوست من كه بيمار بود مىرفتى . همه اتفاق دارند « 1 » بر عدم جواز چنين بيانى كه بعد از وقت حاجت شده است . زيرا اين تكليف « ما لا يطاق » خواهد بود ، حتى كسانى كه معتقد به جواز تكليف به « ما لا يطاق » هستند نيز مىگويند چنين چيزى ( تأخير بيان از وقت حاجت ) واقع نشده است . « 2 »\r\nبرخى گمان كرده‌اند در مستحبات و مكروهات ، تأخير بيان از وقت حاجت جايز است . ولى مرحوم اصفهانى اين توهم را رد مىكند . « 3 »\r\n\r\n\r\n","description":"","footnote":"\r\n( 1 ) مبادى الوصول ، ص 161 ؛ الفصول ، ص 226 ؛ العدّة ، ج 2 ، ص 448 ؛ نهاية الافكار ، ج 4 ، ص 152 .\r\n( 2 ) ارشاد الفحول ، ص 173 .\r\n( 3 ) الفصول ، ص 227 .\r\n","page_name":" 193 ","page_number":193},
  {"content":"\r\n\r\n\r\nتأخير بيان از وقت خطاب « 1 »\r\nتأخير بيان از وقت خطاب به اين معنى است كه مثلا مولى در روز اوّل ماه بگويد : بايد در روز دهم ماه كارى را انجام دهى . سپس تا روز هشتم ماه سكوت كند و آنگاه در روز هشتم ماه بگويد : منظورم از آن كار ، رفتن به سفر بود . يا اينكه روز اول هفته بگويد : بايد روز جمعه به ديدار علما به روى . بعد روز چهارشنبه بگويد : منظورم از علما ، فقها بود . آيا چنين تأخيرى جايز است ؟ اقوال مختلفى نقل شده است كه عبارتند از :\r\n1 - جايز است مطلقا :\r\nمشهور ميان اماميه و اهل تسنن همين قول است . بهترين دليل بر اين مطلب ، وقوع آن است . مثلا خداوند - تبارك و تعالى - فرموده :  وَ لِلَّهِ عَلَى النَّاسِ حِجُّ الْبَيْتِ  « 2 » ولى كيفيت حج بعدا بيان شده است . سيد مرتضى قدّس سرّه مىگويد : هر چندر قدرت شرط فعل است ، ولى لازم نيست كه مكلف در حال خطاب قادر بر فعل باشد ، و علم به خصوصيات تكليف ، مهم‌تر از قدرت بر فعل نيست . پس همان گونه كه قدرت بر فعل شرط صحت خطاب نيست ، علم به خصوصيات تفصيلى نيز شرط صحت خطاب نيست . « 3 »\r\n2 - مطلقا جايز نيست .\r\n\r\n\r\n","description":"","footnote":"\r\n( 1 ) مبادى الوصول ، ص 161 ؛ القوانين ، ص 341 ؛ العدة ، ج 2 ، ص 447 ؛ مطارح الانظار ، ص 225 ؛ ارشاد الفحول ، ص 173 .\r\n( 2 ) آل عمران ، 97 .\r\n( 3 ) الذريعة ، ج 1 ، ص 363 .\r\n","page_name":" 194 ","page_number":194},
  {"content":"\r\n\r\n3 - اگر خطاب مجمل باشد ، تأخير بيان جايز است و الّا جايز نيست .\r\n4 - اگر خطاب عام باشد ، تأخير بيان جايز است و الّا جايز نيست .\r\n5 - اگر خطاب امر يا نهى باشد ، تأخير بيان جايز است ولى اگر اخبار باشد جايز نيست .\r\n6 - در امر و نهى جايز نيست ، ولى در اخبار جايز است .\r\n7 - فقط تأخير بيان نسخ جايز است .\r\n8 - اگر خطاب با مثل عام يا مطلق باشد كه ظهور دارند ، جايز است . ولى اگر خطاب با مثل اسماء مشترك باشد كه ظهور ندارند ، جايز نيست .\r\n9 - اگر خطاب مجمل باشد و بيان موجب تغيير و تبديل مجمل نشود ، جايز است ، ولى اگر موجب تغيير و تبديل مجمل شود ، تأخير بيان جايز نيست . « 1 »\r\n\r\nتبادر\r\nيكى از علامتهاى تشخيص حقيقت از مجاز ، تبادر است . تبادر يعنى سبقت گرفتن معنى به ذهن ، به عنوان « حقيقت و مجاز » رجوع شود .\r\n\r\nتجرّى\r\nتجرى يعنى جرأت و بىپروايى در مخالفت مولا و ارتكاب عملى كه معتقد است گناه و خلاف شرع است در حالى كه آن عمل در واقع خلاف شرع و\r\n\r\n\r\n","description":"","footnote":"\r\n( 1 ) ارشاد الفحول ، ص 174 .\r\n","page_name":" 195 ","page_number":195},
  {"content":"\r\n\r\nگناه نباشد . به عبارت ديگر : هرگاه كسى با علم به گناه و معصيت بودن عملى آن را انجام دهد و سپس معلوم شود كه آن عمل در واقع گناه و معصيت نبوده است ، او را « متجرى » گويند . تجرى در مقابل « انقياد » است . پس انقياد عبارت از اين است كه كسى عملى را به عنوان واجب و مطلوب انجام دهد و سپس معلوم شود كه در واقع آن عمل واجب نبوده است .\r\nاگر كسى تجرى نمود و با اعتقاد و علم يا ظن به حرمت عملى ، آن عمل را مرتكب شد ، در حالى كه آن عمل واقعا حرام نيست ، در سوءنيت فاعل و بىاحترامى و هتك حرمت مولا و استحقاق ملامت و سرزنش متجرى شكى نيست . به عبارت ديگر : در قبح فاعلى همه اتفاق نظر دارند . ولى سؤال اين است كه آيا اين عمل موجب عذاب شخص متجرى نيز هست يا نه ؟ و به عبارت ديگر : آيا علاوه بر قبح فاعلى ، قبح فعلى نيز دارد تا در نتيجه مستحق عقاب و عذاب باشد يا نه ؟ مرحوم آقا ضياء قدّس سرّه در اين مسئله شش قول ذكر كرده است ؛ از جمله : قول به قبح فاعلى فقط ، و قول به استحقاق عقوبت بر مجرد عزم بر عصيان ، و قول به قبح فعلى و . . . « 1 »\r\n\r\n- اقسام تجرى :\r\nشيخ انصارى قدّس سرّه تجرى را به شش صورت تصوير مىكند :\r\n1 - مجرد قصد و نيت معصيت . 2 - قصد و نيت عصيان و مشغول شدن به\r\n\r\n\r\n","description":"","footnote":"\r\n( 1 ) نهاية الافكار ، ج 3 ، ص 30 .\r\n","page_name":" 196 ","page_number":196},
  {"content":"\r\n\r\nمقدمات آن . 3 - قصد عصيان و ارتكاب عملى كه معتقد است گناه و عصيان مىباشد . 4 - انجام كارى كه احتمال مىدهد گناه باشد به اميد اينكه نافرمانى و عصيان تحقق يابد . 5 - انجام كارى كه احتمالا گناه نباشد به علّت بىمبالاتى در انجام كارهاى حرام . 6 - انجام كارى به اميد اينكه گناه نباشد و از طرفى نيز ترس گناه بودن آن عمل را دارد . وى مىگويد : جامع بين اين شش صورت ، بىمبالاتى يا كم‌مبالاتى نسبت به معصيت است . « 1 »\r\n\r\nآيا تجرى از مباحث كلامى است يا فقهى يا اصولى ؟\r\nمرحوم سبزوارى قدّس سرّه معتقد است كه اگر عنوان بحث ، حرام بودن يا حرام نبودن تجرى باشد ، بحث فقهى است . و اگر عنوان بحث اين باشد كه آيا تكاليف واقعى شامل موضوعات اعتقادى هم هست يا نه ؟ بحث اصولى است . و اگر عنوان بحث ، استحقاق يا عدم استحقاق عقاب و عذاب در متجرى باشد ، بحث كلامى است . « 2 »\r\n\r\n- تجرى و معصيت :\r\nهرچند تجرى و معصيت در مكالمات عرفى قريب به يك معنى هستند ، ولى در اصطلاح علما ، معصيت وقتى است كه فعل در واقع نيز حرام باشد .\r\nمعصيت در مقابل اطاعت است . بنابراين ، اطاعت در جايى است كه انسان عملى\r\n\r\n\r\n","description":"","footnote":"\r\n( 1 ) الرسائل ، ص 8 .\r\n( 2 ) تهذيب الاصول ، ج 2 ، ص 20 .\r\n","page_name":" 197 ","page_number":197},
  {"content":"\r\n\r\nرا با علم و اعتقاد به وجوب آن انجام دهد و در واقع نيز آن عمل واجب باشد . « 1 »\r\n\r\nتجزّى\r\nتجزى از جزء مىآيد ، يعنى پاره كردن و تكه‌تكه و قسمت نمودن ، و در اصطلاح كسى را كه در بخشى از ابواب فقهى به درجه اجتهاد مىرسد ، مجتهد متجزى گويند . به عنوان « اجتهاد » رجوع شود .\r\n\r\nتحسين و تقبيح عقلى\r\nتحسين و تقبيح عقلى يعنى اينكه آيا اعمال انسان فى نفسه ، با قطع نظر از امر و نهى شارع ، خوب يا بد هستند ؟ و يا اعمال فى نفسه ، نه خوب‌اند و نه بد ، بلكه آنچه را شارع بگويد خوب است ، خوب و آنچه را شارع بد بداند و از آن نهى كند ، بد است ؟ اين بحث معركه آراى مختلف شده است و هركدام از فرقه‌هاى اسلامى ، نظرى مخصوص به خود را برگزيده‌اند . اختيار يكى از دو قول ، در نحوه‌ى تعيين مبانى فقهى ، كلامى و اصولى نقش بسزايى دارد . به عنوان « حسن و قبح عقلى » رجوع شود .\r\n\r\n\r\n","description":"","footnote":"\r\n( 1 ) تفصيل بيشتر را در منابع ذيل دنبال نماييد .\r\nالكفاية ، ج 2 ، ص 10 ؛ علم اصول الفقه ، ص 215 ؛ فوائد الاصول ، ج 3 ، ص 37 ؛ الوافية ، ص 71 ؛ عناية الاصول ، ج 3 ، ص 12 ؛ وقاية الاذهان ، ص 455 ؛ نهاية الاصول ، ص 409 ؛ الموافقات ، ج 2 ، ص 256 .\r\n","page_name":" 198 ","page_number":198},
  {"content":"\r\n\r\n\r\nتحقيق مناط\r\nتحقيق مناط در اصطلاح ، بررسى يك موضوع از جهت حكم و علّت آن است . اصوليين اجتهاد مجتهد در شناخت علّت حكم را « مناط » گويند . « 1 » اهل سنّت معتقدند : اجتهاد در شناخت علّت حكم سه قسم است :\r\n1 - تحقيق مناط . 2 - تخريج مناط . 3 - تنقيح مناط .\r\n\r\n1 - تحقيق مناط :\r\nشوكانى در تعريف تحقيق مناط مىگويد : تحقيق مناط اين است كه همه اتفاق داشته باشند بر عليت وصفى كه نص شارع آن را بيان كرده باشد يا اجماع برآن شده باشد ، آنگاه مجتهد كوشش كند براى پيدا كردن آن علّت در موارد ديگر . « 2 » مثلا مىدانيم علّت قبول شهادت ، عدالت شاهد است . بنابراين قاضى بايد تحقيق كند كه آيا شاهد عادل است يا نه ؟\r\nبرخى معتقدند كه اين قسم اجتهاد را نبايد داخل در قياس دانست ، زيرا اين اجتهاد ، تنها در مقام تشخيص موضوعات خارجى است ، نه تشخيص علّت حكم در فرع ، و اين قبيل اجتهاد ، مورد قبول و اتفاق همه‌ى مسلمين است . « 3 »\r\n\r\n2 - تخريج مناط :\r\nهرگاه شارع حكمى را نسبت به موضوعى بيان كند ، بدون تصريح بر علّت آن و مجتهد وصفى را پيدا كند و آن را علّت حكم اصل پندارد به خيال تناسب\r\n\r\n\r\n","description":"","footnote":"\r\n( 1 ) اصول الفقه خضرى ، ص 332 .\r\n( 2 ) ارشاد الفحول ، ص 222 .\r\n( 3 ) الاصول العامه ، ص 314 .\r\n","page_name":" 199 ","page_number":199},
  {"content":"\r\n\r\nبين وصف و حكم اصل ، قياس را قياس « تخريج مناط » نامند . « 1 » تخريج مناط را مناسبت ، اخاله ، مصلحت ، استدلال و رعايت مقاصد نيز مىگويند . شوكانى استخراج اين مناسبت را « تخريج مناط » مىنامد . « 2 »\r\nمثلا شارع ربا در گندم را حرام كرده است ، و فقيهى چنين استنباط مىكند كه گندم چون پيمانه‌اى است ، ربا در آن حرام است ، و آنگاه در هر چيزى كه پيمانه‌اى باشد ، حكم به حرمت مىكند .\r\nاين نوع قياس از نظر شيعه حجّت نيست ، ولى گروهى از اهل تسنن آن را حجّت مىدانند .\r\n\r\n3 - تنقيح مناط :\r\nبه عنوان « تنقيح مناط » رجوع شود .\r\n\r\nتخصّص\r\nمولا مىگويد : علما را احترام كن . اكنون شخصى به نام خالد وجود دارد كه عالم نيست . پس احترام او لازم نيست ، چون از موضوع دستور مولا ( علما ) خارج است . اين نوع خارج بودن از موضوع را در اصطلاح « تخصص » گويند . به عبارت ديگر : تخصص عبارت است از خارج بودن حقيقى و وجدانى موردى از موضوع دليل . مثال ديگر : در شرع وارد شده است كه شراب حرام است ، ولى سركه حرام نيست چون سركه شراب نيست ، يعنى سركه تخصصا از موضوع\r\n\r\n\r\n","description":"","footnote":"\r\n( 1 ) الوافية ، ص 239 ؛ الاصول العامة ، ص 315 ؛ اصول الفقه خضرى ، ص 332 .\r\n( 2 ) ارشاد الفحول ، ص 214 ؛ المسلك السادس .\r\n","page_name":" 200 ","page_number":200},
  {"content":"\r\n\r\nدليل حرمت خارج است . چه تفاوتى بين « ورود » و « تخصص » است ؟ به عنوان « ورود » رجوع شود . نحويين تخصص را « استثناء منقطع » گويند . « 1 »\r\n\r\nتخصيص\r\nاگر مولا بگويد : بر هر مكلفى واجب است در ماه مبارك رمضان روزه بگيرد ، مگر اينكه مسافر باشد . در اين مثال ، مسافر هم مكلف است ، يعنى داخل در موضوع ( هر مكلفى ) است ولى حكم روزه گرفتن شامل حال او نشده است .\r\nبه عبارت ديگر : مسافر از حكم وجوب روزه خارج شده است . چنين اخراجى را تخصيص گويند . پس تخصيص يعنى خارج كردن يك يا چند مورد از مصاديق موضوع از دايره شمول حكم . در مثال فوق « هر مكلفى » موضوع است ، و « وجوب روزه » حكم و مخصص ( به صيغه اسم مفعول ) ، و « مگر مسافر » مخصص ( به صيغه اسم فاعل ) . تخصيص احكام مختلفى دارد از جمله : مخصص متصل يا منفصل ، تفاوت بين « تخصيص » و « حكومت » و « تخصيص » و « نسخ » .\r\nبه عنوان « مخصص » ، « حكومت » و « نسخ » رجوع شود .\r\n\r\n\r\n","description":"","footnote":"\r\n( 1 ) الاصول العامة ، ص 88 .\r\n","page_name":" 201 ","page_number":201},
  {"content":"\r\n\r\n\r\nتخطئه و تصويب « 1 »\r\nتخطئه در لغت يعنى : نسبت دادن به خطا ؛ خطا به معناى اشتباه غير عمدى است . « 2 » تصويب ، مقابل تخطئه است و از صواب به معناى تأييد و درست مىآيد .\r\nاما در اصطلاح ، مخطئه كسانى را گويند كه معتقدند مجتهد در تلاش خود براى دست يافتن به احكام ، يا موضوعات داراى حكم واقعى و ثابت از طريق راههاى معتبر ، گاهى به واقع دست پيدا مىكند و گاهى خطا مىكند و اجتهاد او مطابق با واقع نيست . و مصوبه كسانى را گويند كه معتقدند آنچه مجتهد از طريق پيمودن راههاى معتبر به آن دست يابد ، همان وظيفه فعلى مكلف است و بايد بر اساس آن عمل نمايد . تصويب ، خود سه صورت دارد : 1 - اشيا در واقع حكمى ندارند ، حكم واقعى اشيا همان است كه مجتهد با تلاش و كوشش خود و پيمودن راههاى معتبر به آن مىرسد . اين قول بسيارى از اشاعره و برخى از معتزله است . « 3 » 2 - در واقع و نزد خداوند - تبارك و تعالى - احكام ثابتى وجود دارد كه\r\n\r\n\r\n","description":"","footnote":"\r\n( 1 ) الرسائل ، ص 26 ؛ نهاية الافكار ، ج 4 ، ص 228 ؛ الرسائل الاربع ، الاجتهاد و التقليد ، ص 76 ؛ العدة ، ج 2 ، ص 723 ؛ اصطلاحات الاصول ، ص 98 ؛ الكفاية ، ج 2 ، ص 430 ؛ الذريعة ، ج 2 ، ص 792 ؛ تمهيد القواعد ، ص 321 ؛ الاصول العامة ، ص 617 ؛ درر الفوائد ، ص 697 ؛ اصول الفقه ، ج 2 ، ص 38 ؛ فوائد الاصول ، ج 1 ، ص 253 ؛ مبادى الوصول ، ص 244 ؛ المستصفى ، ج 2 ، ص 207 ؛ ارشاد الفحول ، ص 259 ؛ الاحكام آمدى ، ج 2 ، ص 409 ؛ الاحكام ابن حزم ، ج 2 ، ص 631 ؛ المعتمد ، ج 2 ، ص 370 ؛ اصول الفقه خضرى ، ص 373 ؛ جمع الجوامع ، ج 2 ، ص 388 ؛ المحصول رازى ، ج 2 ، ص 500 .\r\n( 2 ) مفردات راغب و لسان العرب ، ماده « خطأ » .\r\n( 3 ) المحصول رازى ، ج 2 ، ص 503 .\r\n","page_name":" 202 ","page_number":202},
  {"content":"\r\n\r\nعالم و جاهل در آن احكام مشتركند ، ولى چنانچه اجتهاد مجتهد كه مبتنى بر راههاى معتبر است ، به حكمى بر خلاف حكم واقعى منجر شود ، حكم واقع نيز تغيير پيدا مىكند و مطابق مؤداى اين اجتهاد مىشود ، يا اينكه مصلحتى در اين حكم جديد حادث مىشود كه بر مصلحت واقع غلبه دارد . 3 - صورت سوم راهى است كه مرحوم شيخ انصارى قدّس سرّه برگزيده و به « مصلحت سلوكيه » شهرت دارد . ايشان معتقد است : چنانچه پيمودن يكى از راههاى معتبر ، منجر به حكمى شود كه مخالف حكم واقعى است ، هيچ تغييرى در واقع صورت نمىگيرد و هيچ مصلحتى نيز در اين حكم فعلى پديد نمىآيد ، بلكه نفس التزام به اين حكمى كه پس از پيمودن راههاى معتبر شرعى حاصل شده ، و عمل برطبق آن و ترتيب آثار ، به عنوان اينكه اين حكم ، همان حكم واقعى است ، مشتمل بر مصلحتى است كه موجب جبران فوت مصلحت واقع مىشود . « 1 » مرحوم نائينى قدّس سرّه تصويب قسم اول را « تصويب اشعرى » ، تصويب قسم دوم را « تصويب معتزلى » و تصويب قسم سوم را « تصويب امامى » ناميده است . « 2 »\r\n\r\nتعيين محل نزاع :\r\nبراى روشن شدن محل نزاع در تخطئه و تصويب بايد گفت : تخطئه و تصويب ، يا در مسائل عقلى است ، يا در مسائل شرعى .\r\n\r\nتخطئه و تصويب در مسائل عقلى :\r\nدر مسائل عقلى ، خواه مربوط به دين باشد ، مانند : توحيد ، نبوت و معاد ؛ و\r\n\r\n\r\n","description":"","footnote":"\r\n( 1 ) الرسائل ، ص 26 .\r\n( 2 ) فوائد الاصول ، ج 1 ، ص 253 .\r\n","page_name":" 203 ","page_number":203},
  {"content":"\r\n\r\nخواه مربوط به دين نباشد ، مانند : كيفيت تركيب اجسام ، امتناع اجتماع دو نقيض ، انحصار لفظ در مفرد و مركب و . . . همه‌ى علماى شيعه و اكثر قريب به اتفاق علماى اهل تسنن معتقدند كه حق و واقع يكى بيش نيست و ممكن است عقل در وصول به واقع ، راه صحيح را بپيمايد و به واقع دست يابد ، يا اينكه مرتكب خطا شود . به عبارت ديگر : در مسائل عقلى ، تقريبا همه اتفاق دارند بر تخطئه .\r\nتنها تفاوت مسائل عقلى مربوط به دين و ساير مسائل عقلى در اين است كه مخالف با واقع ، در مسائل عقلى مربوط به دين ، گناهكار است ، ولى در مسائل عقلى غير دينى ، مخالف با واقع ، هرچند خطا كرده است ، ولى گناهكار نيست .\r\nتنها از « عنبرى » نقل شده كه وى معتقد است مجتهد در مسائل عقلى نيز مصيب است ، و از « جاحظ » نقل شده كه : مجتهد در اين مسائل ، اگر به خلاف واقع نيز برسد ، گناهكار نيست . « 1 »\r\nهمچنين است موضوعات عرفى و شرعى ، يعنى : موضوع غنا و فقير و بيع و امثال آن ، در واقع يكى بيش نيست كه چه‌بسا راه پيموده شده منجر به رسيدن به آن واقع شود ، يا اينكه انسان در رسيدن به واقع و حقيقت اين امور مرتكب خطا شود . « 2 »\r\n\r\nتخطئه و تصويب در احكام شرعى :\r\nاحكام شرعى دو قسم‌اند : الف : احكام قطعى و ضرورى دين ، مانند :\r\nوجوب نماز و روزه و حرمت شراب و زنا . در اين قبيل احكام نيز اختلافى\r\n\r\n\r\n","description":"","footnote":"\r\n( 1 ) ارشاد الفحول ، ص 259 .\r\n( 2 ) اصطلاحات الاصول ، ص 99 .\r\n","page_name":" 204 ","page_number":204},
  {"content":"\r\n\r\nنيست . همه قبول دارند كه در اين امور ، حق و واقع ، يكى بيش نيست .\r\nب : احكام شرعى كه دليل قطعى بر ثبوت آنها وجود ندارد . اين قبيل احكام شرعى محل خلاف بين مخطئه و مصوبه است .\r\nعلماى شيعه و بيشتر علماى اهل تسنن ، در اين قبيل احكام شرعى قول به تخطئه را برگزيده‌اند . دليل ايشان چنين است : احكام واقعى كه شارع جعل كرده است ، دربرگيرنده تمام افعال مكلفين است ؛ از سويى نيز شارع راههايى را قرار داده است كه مكلف بتواند با پيمودن آنها ، به واقع دست يابد ؛ اين راهها تنها وسيله‌اى براى رسيدن به واقع هستند . اگر مكلف با پيمودن اين راهها به واقع رسيد ، واقع تنجز يافته و بايد بر اساس آن عمل كند ، ولى اگر به واقع نرسيد ، معذور است و عقابى متوجه او نيست ، زيرا شارع ، خود اين راهها را معتبر كرده بود . بنابراين ، مكلف به واقع برسد يا نرسد ، هيچ تغييرى در واقع صورت نمىگيرد ، بلكه اگر مجتهد در تلاش خود به واقع دست‌يافت ، مصيب است و اگر به واقع دست نيافت ، هرچند خطا كرده ، ولى معذور است . « 1 »\r\n\r\nتخيير « 2 »\r\nاين اصطلاح در سه مورد از علم اصول به كار مىرود .\r\n1 - در دوران امر بين وجوب و حرمت ( محذورين ) ؛ مانند اينكه مكلف اجمالا مىداند كه روز جمعه نماز جمعه يا واجب است و يا حرام ، جمع بين\r\n\r\n\r\n","description":"","footnote":"\r\n( 1 ) الاصول العامة ، ص 623 .\r\n( 2 ) اصطلاحات الاصول ، ص 102 .\r\n","page_name":" 205 ","page_number":205},
  {"content":"\r\n\r\nوجوب و حرمت هم ممكن نيست ، كما اينكه ترك وجوب و حرمت هم ممكن نيست . در اين موارد انسان مخير است بين اختيار جانب وجوب ( خواندن نماز جمعه ) و اختيار جانب حرمت ( ترك نماز جمعه ) . تخيير در اينجا حكم ظاهرى عقلى است كه در مسأله‌اى فرعى جريان پيدا كرده است . توضيح اين قسم در عنوان « اصالة التخيير » گذشت .\r\n2 - هرگاه دو حكم در مقام امتثال تزاحم پيدا كنند و مكلف نتواند هر دو را امتثال كند ، مثل اينكه مكلف نمىتواند دو شخص در حال غرق شدن را با هم نجات دهد ، در حالى كه نجات هر دو بر او واجب است و نجات هيچ‌كدام نيز بر نجات ديگرى ترجيح ندارد . در اينجا مكلف مخير است بين نجات هركدام از اين دو غريق . تخيير در اينجا حكم واقعى عقلى است كه در مسأله‌اى فرعى جريان يافته است . بحث مربوط به اين قسم در عنوان « تزاحم » خواهد آمد .\r\n3 - مورد تعارض بين دو خبر يا دو اماره . هرگاه دو خبر يا دو اماره با هم متعارض باشند و هيچ‌كدام هم مرجحى نداشته باشد و از موارد تساقط هر دو و رجوع به اصول عمليه هم نباشد ، مكلف مخير است بين عمل به اين خبر يا اماره و عمل به خبر يا اماره ديگر .\r\nتخيير در اينجا حكم ظاهرى شرعى است كه در مسئله اصولى جارى است و اختصاص به فقيه دارد . به عنوان « تعارض » رجوع شود .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nتداخل اسباب و مسببات « 1 »\r\nتداخل اسباب يعنى اينكه دو سبب مستقل مانند يك سبب واحد شده و در يك مسبب عمل كنند . به اين صورت كه اگر يكى از دو سبب زودتر محقق شد ، مسبب محقق شود ، و اگر دو سبب نيز با هم محقق شدند ، باز هم همان يك مسبب محقق شود . به عبارت ديگر : اسباب متعدد مستلزم تكليف واحد باشند ؛ نه اينكه تكاليف متعدد بوده و در ضمن يك مصداق تمام آنها جمع شوند . و تداخل مسببات يعنى اينكه اسباب ، متعدد هستند و مستقل ، ولى در مقام امتثال ، آوردن يك مسبب كه بتوان عنوان هر دو سبب را برآن حمل نمود كافى باشد ، بنابراين ، اگر انسان به عناوين مختلفى مأمور شد و اين عناوين قهرا بر مصداق واحدى منطبق شدند ، يا از باب لزوم است و يا از باب رخصت « 2 » .\r\nاين عنوان معمولا در بحث مفاهيم ( مفهوم شرط ) كتابهاى اصولى مطرح شده است .\r\n\r\n- محل بحث\r\nبراى تعيين محل بحث بايد دانست كه هرگاه بين دو چيز رابطه سبب و مسببى برقرار شد ، صورتهاى مختلفى دارد .\r\n\r\n\r\n","description":"","footnote":"\r\n( 1 ) فوائد الاصول ، ج 2 ، ص 489 ؛ مناهج الوصول ، ج 2 ، ص 192 ؛ مطارح الانظار ، ص 175 و 140 ؛ الكفاية ، ج 1 ، ص 314 ؛ المحاضرات ، ج 5 ، ص 109 ؛ تهذيب الاصول سبزوارى ، ج 1 ، ص 113 ؛ نهاية الاصول ، ص 305 ؛ علم اصول الفقه ، ص 151 ؛ تقريرات مجدد شيرازى ، ج 3 ، ص 197 ؛ اصول الفقه ، ج 1 ، ص 111 ؛ اصطلاحات الاصول ، ص 186 ؛ نهاية الافكار ، ج 2 ، ص 485 .\r\n( 2 ) در توصليات تداخل از باب لزوم است ، و در تعبديات تداخل از باب رخصت است .\r\n","page_name":" 207 ","page_number":207},
  {"content":"\r\n\r\nاول : رابطه بين سبب و مسبب تكوينى باشد . مانند طلوع خورشيد كه سبب آمدن روز است . اين صورت از محل بحث خارج است .\r\nدوم : رابطه بين سبب و مسبب شرعى باشد و معلوم شود كه هر سببى ( شرطى ) بدون سبب ديگر باعث ايجاد مسبب مىشود . يعنى هر سببى در تحقق مسبب ، مستقل است . در اين قبيل روابط شارع مىتواند مكلفين را ملزم به اختيار تداخل يا عدم تداخل كند ، هم در جانب اسباب و هم در جانب مسببات . اين قسم ، خود صورتهاى متعددى دارد كه برخى داخل در محل بحث و برخى از محل بحث خارج هستند . و امّا صورتهاى مختلف اين قسم :\r\n1 - سبب و مسبب هر دو واحد باشند . مثل اينكه شارع بگويد : اگر پرويز مرد ، غسل او واجب است .\r\nدر اين مثال ، هم سبب ( مرگ ) واحد است و هم مسبب ( غسل ) . اين صورت از محل بحث خارج است .\r\n2 - هم سبب متعدد باشد و هم مسبب و هر دو با يكديگر متباين باشند .\r\nمثل اينكه شارع بگويد : اگر عمدا روزه‌ات را افطار كردى ، بايد دو ماه روزه بگيرى ، و اگر مرتكب قتل غير عمد شدى ، بايد ديه بپردازى . اين صورت نيز از محل بحث خارج است .\r\n3 - اسباب متعدد باشند ، ولى مسبب واحد باشد . اين صورت خود دو حالت دارد :\r\nالف : مسبب ماهيتى واحد و غير قابل تكرار باشد ؛ مثل اينكه شارع بگويد :\r\nاگر كسى مرتكب قتل عمد شد ، بايد قصاص شود . و اگر كسى زناى محصنه كرد ، بايد كشته شود ؛ اكنون اگر كسى هم مرتكب قتل عمدى شد و هم زناى محصنه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nكرد ، مجازات هركدام از اين دو عمل مرگ است ، ولى مرگ ماهيتى است واحد و غير قابل تكرار . بنابراين ، ناچاريم از قول به تداخل اسباب . اين صورت نيز از محل بحث خارج است .\r\nب : مسبب ماهيتى واحد ولى قابل تكرار باشد ، مثل اينكه شارع بگويد : اگر خواب رفتى ، وضو بگير ، و اگر بول كردى ، وضو بگير . در اين صورت سه احتمال وجود دارد .\r\nاول : چون سبب متعدد است و مسبب هم قابل تكرار ، بنابراين بايد مسبب به تعداد سبب تكرار شود . يعنى براى خواب يك وضو و براى بول هم وضوى ديگر .\r\nدوم : اسباب باهم تداخل كنند ، يعنى هر سببى كه جلوتر واقع شد سببيّت دارد ، و اگر هر دو سبب در يك زمان واقع شدند ، هر دو مستلزم يك مسبب هستند . پس در هر حال يك وضو كافى است .\r\nسوم : مسببات باهم تداخل كنند . مثلا غسل جنابت مسببى است كه سبب آن جنابت است و غسل مس ميّت مسبب ديگرى است كه سبب آن مس ميّت است و اين‌ها در حقيقت مختلف هستند . در اين قبيل موارد قاعده ، عدم تداخل مسببات است ؛ مگر اينكه دليل خاصى بگويد كه يك غسل كافى است .\r\n4 - سبب واحد باشد و مسبب متعدد ، مثل اينكه انسان در بين نماز با توجه بگويد : بنده‌ام را آزاد كردم . يا در ماه رمضان شخص روزه‌دار مرتكب زناى محصنه شود . در مثال اول ، هم نماز شخص باطل مىشود و هم بنده او آزاد مىشود . و در مثال دوم ، هم كفاره واجب مىشود و هم حد زناى محصنه بر او\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nجارى مىشود . در هر دو مورد ، سبب واحد است ، ولى مسبب متعدد است . در اين صورت ، شرع و عرف ، حكم به عدم تداخل مسببات مىكنند و در نتيجه اين صورت نيز از محل بحث خارج است .\r\n\r\nنتيجه :\r\nاگر دليل خاصى بر تداخل يا عدم تداخل در موردى از اسباب و مسببات شرعى وارد شد ، بر اساس آن دليل عمل مىكنيم . و الّا مقتضاى اصل ، در اسباب ، تداخل و در مسببات ، عدم تداخل است ؛ زيرا شك در تداخل و عدم تداخل اسباب ، در واقع ، شك در تكليف زايد است و در اين قبيل موارد ، اصل برائت نسبت به تكليف زايد جارى مىشود . ولى شك در تداخل و عدم تداخل مسببات ، در واقع ، شك در برائت ذمه است ، يعنى شك مىكنيم كه آيا با يك مسبب ، هر دو تكليف ساقط شده يا نه ؟ در اينجا قاعده اشتغال مىگويد كه برائت ذمه حاصل نشده است و بايد براى تحقق امتثال ، احتياط كرد و هر دو مسبب را محقق نمود . بلى ! اگر بين دو مسبب رابطه « عموم من وجه » باشد ، با تحقق مورد اجتماع ، هر دو تكليف ساقط مىشوند . زيرا مسبب قابل انطباق بر هر دو تكليف است . مثلا مولا مىگويد : عالم را اكرام كن و جاى ديگر مىگويد : هاشمى را اكرام كن . اكنون اگر مكلف يك عالم هاشمى را اكرام كند ، هر دو امر را امتثال كرده است .\r\n\r\nتراجيح\r\nبه عنوان « تعادل و تراجيح » رجوع شود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nتراخى\r\nاز جمله مباحث امر ، بحث فور و تراخى است . به اين معنى كه آيا صيغه امر ، با قطع نظر از قرائن خارجى ، بر فور دلالت مىكند و مكلف با شنيدن امر بايد فورا آن را انجام دهد ، يا اينكه مىتواند امتثال امر را به تأخير بيندازد ؟ در كتاب « جمع الجوامع » شش قول ذكر شده است ، « 1 » ولى چهار قول بيشتر مورد توجه واقع نشده است .\r\n1 - امر بر فور دلالت مىكند . 2 - امر بر تراخى دلالت مىكند . 3 - امر مشترك بين فور و تراخى است ، و حمل امر بر يكى از اين دو معنى ، بايد با قرينه باشد . 4 - امر نه بر فور دلالت مىكند و نه بر تراخى و نه بر اعم از فور و تراخى .\r\nمشهور بين اماميه و اهل سنت ، همين قول چهارم است . ايشان معتقدند كه قيدهايى مانند فور ، تراخى ، مرّه ، تكرار و . . . همگى از موضوع له امر خارج هستند و هركدام از آنها را بايد از قرينه‌هاى خارجى استفاده كرد .\r\nبرخى از اصوليين پرداختن به بحث فور و تراخى و مرّه و تكرار را بىفايده دانسته‌اند ، ولى برخى ديگر از اصوليين به بسط و گسترش اين مباحث پرداخته‌اند . براى آگاهى بيشتر به منابع ذيل مراجعه شود . « 2 »\r\n\r\n\r\n","description":"","footnote":"\r\n( 1 ) جمع الجوامع ، ج 1 ، ص 379 .\r\n( 2 ) المحاضرات ، ج 2 ، ص 211 ؛ الذريعة ، ج 1 ، ص 130 ؛ تهذيب الاصول ، ج 1 ، ص 133 ؛ تمهيد القواعد ، ص 132 ؛ اصول الفقه ، ج 1 ، ص 73 ؛ الوافية ، ص 77 ؛ العدة ، ج 1 ، ص 225 ؛ مبادى الوصول ، ص 96 ؛ نهاية الافكار ، ج 1 ، ص 218 ؛ تقريرات مجدد شيرازى ، ج 2 ، ص 122 ؛ الاحكام آمدى ، ج 1 ، ص 387 ؛ المعتمد ، ج 1 ، ص 11 ؛ ارشاد الفحول ، ص 99 ؛ اصول السرخسى ، ج 1 ، ص 26 ؛ الاحكام ابن حزم ، ج 1 ، ص 313 .\r\n","page_name":" 211 ","page_number":211},
  {"content":"\r\n\r\n\r\nترادف\r\nبه عنوان « اشتراك » رجوع شود .\r\n\r\nترتّب\r\nدر موارد فراوانى ديده مىشود كه برخى از مردم واجب را ترك مىكنند و به انجام مستحبى مىپردازند كه چه‌بسا همان مستحب ، موجب فوت واقع مىشود ، و يا اينكه واجب فورى و مضيق و مهم‌تر را ترك مىكنند و به واجب ديگرى مىپردازند . مانند كسى كه بدهى واجبى دارد ولى با پولى كه بايد بدهى خود را بپردازد ، به زيارت مستحبى مىرود ، و يا در حالى كه آخر وقت است و تنها به اندازه چهار ركعت به غروب آفتاب مانده ، به جاى پرداختن به فريضه نماز عصر ، مشغول خواندن نماز آيات مىشود ، و يا اينكه در اين وقت شروع مىكند به خواندن نماز قضاى روز قبل خود . خلاصه اينكه ، فعل اهم را ترك مىكند و به مهم مىپردازد . در اين قبيل موارد حكم چيست ؟ آيا كسى كه واجب اهم را ترك كرده و به انجام واجب مهم مشغول شده است ، در مقابل ترك اهم گناهكار است و در مقابل انجام واجب مهم پاداش مىگيرد ؟ و يا چون وظيفه‌اش واجب ديگرى بوده است و عملى را كه ضد آن واجب اهم بوده انجام داده ، هيچ پاداشى نمىگيرد ؟\r\nجواب اين است كه اگر كسى معتقد باشد صحت عبادت متوقف بر وجود امر فعلى به آن نيست ، و امر به شىء مقتضى نهى از ضد آن نيست ، يا نهى در عبادات موجب فساد نيست ، مشكلى در صحت و اجر داشتن آن فعل مهم\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنيست ؛ هرچند از بابت ترك واجب اهم ، گناهكار محسوب مىشود . ولى اگر كسى معتقد باشد امر به شىء مقتضى نهى از ضد آن هست و نهى در عبادات نيز موجب فساد مىشود و يا مانند صاحب جواهر قدّس سرّه معتقد باشد كه صحت عبادت متوقف بر امر به آن عبادت است ، در اين صورت عبادتى كه اهم نبوده است ، پاداشى نخواهد داشت . زيرا در صورت فعليّت اهم ، فعل مهم مأمور به نيست و فعلى كه انجام آن موجب ترك اهم شده است ، باطل خواهد بود .\r\nسؤال اين است : آيا راهى براى تصحيح فعل عبادى مهم در اين قبيل موارد وجود دارد يا نه ؟ « 1 »\r\nبرخى خواسته‌اند از طريق ترتّب ، عبادت مهم را تصحيح كنند . ايشان معتقدند كه هرگاه دو واجب اهم و مهم باشد ، مادامىكه مكلف بنا را بر عصيان واجب اهم نگذارد ، از جهت ترك مهم معذور است ، ولى پس از تصميم بر عصيان واجب اهم ، نوبت به واجب مهم مىرسد و واجب مهم فعليت يافته و منجّز مىشود . به همين ترتيب ، اگرچند امر داشته باشيم ، اهم از آنها مقدم است و در صورت عدم امتثال ، نوبت به امر بعدى از نظر اهميت مىرسد و همين‌طور امر بعدى تا آخرين امر . بنابراين ، اگر اولين امر را كه اهم از ساير اوامر است امتثال كرد ، از ناحيه ترك ساير اوامر كه در مرتبه بعدى قرار دارند ، عقاب نمىشود و اگر واجبى را كه در مرتبه دوم اهميت قرار دارد انجام داد ، نسبت به ترك واجب اهم مرتبه اول عقاب مىشود ، ولى نسبت به اوامر واجب مراتب بعدى معذور است و هكذا تا آخرين واجب .\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 275 .\r\n","page_name":" 213 ","page_number":213},
  {"content":"\r\n\r\nپس ترتّب در لغت يعنى : به ترتيب بودن دو امر ، و در اصطلاح عبارت است از اجتماع دو حكم فعلى در يك موضوع يا در دو موضوع در زمان واحد ، به گونه‌اى كه مكلف نتواند هر دو را امتثال كند و يكى اهم از ديگرى باشد . بحث ترتّب در اغلب مثالهاى تزاحم دو حكم متصور است . برخى از اقسام ترتّب در تزاحم دو حكم چنين است .\r\n1 - تصوير ترتّب بين دو حكم واجب متضاد كه يكى مهم‌تر از ديگرى است . مانند اينكه دو نفر در حال غرق شدن هستند ؛ يكى پدر مكلف و ديگرى دوست او . در اين مثال ، هرچند مكلف وظيفه دارد هر دو غريق را نجات دهد ، ولى او تنها مىتواند يك غريق را نجات دهد و شكى نيست كه نجات پدر مهم‌تر از نجات دوست است .\r\nدر اين مثال ، طرفداران بطلان ترتّب معتقدند كه اگر دو امر مطلق متوجه مكلف باشد ، تكليف بما لا يطاق است و به عبارت ديگر : تكليف به چيزى است كه خارج از توان مكلف است و صدور چنين تكليفى از مولاى حكيم قبيح است .\r\nولى قائلين و طرفداران ترتّب معتقدند كه عقل و وجدان حكم مىكنند كه توجه دو حكم با اين كيفيت ، قبيح نيست ، زيرا راه گريز از مخالفت و عصيان ، با انجام امر اهم ، براى مكلف باز است ، يعنى همين‌كه مكلف بنا را بر عدم عصيان اهم گذاشت و مشغول امتثال اهم شد ، ديگر عقابى از ناحيه ترك مهم متوجه او نخواهد بود . بنابراين ، فرق بين قول به ترتّب و عدم ترتّب اين است كه بنا بر قول به ترتب ، اگر مكلف اهم را انجام دهد ، ثواب مىبرد و با ترك مهم عقابى متوجه او نخواهد بود ؛ و اگر اهم را انجام ندهد و مهم را انجام دهد ، يك عقاب از ناحيه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nترك اهم متوجه او مىشود و يك ثواب نيز براى انجام مهم مىبرد ؛ ولى اگر اهم و مهم را با هم ترك كرد ، دو عقاب متوجه او خواهد بود . ولى بنا بر قول به بطلان ترتب ، اگر مكلف اهم را انجام ندهد ، يك عقاب متوجه او خواهد بود ؛ خواه مهم را انجام بدهد يا انجام ندهد . يعنى مهم نقشى ندارد و اصلا به فعليت و تنجز نمىرسد تا اينكه ثواب و عقاب برآن مترتب شود .\r\n2 - تصور ترتّب در تزاحم بين دو حكم مختلف چيزى كه مقدمه واجب اهم باشد . مانند اينكه براى نجات غريق لازم باشد در ملك غير تصرف كند .\r\nاكنون مولا مىگويد : براى نجات غريق داخل ملك غير شو ، ولى اگر تصميم گرفتى عصيان كنى و غريق را نجات ندهى ، همان حرمت تصرف در ملك غير ثابت است . در اين مثال ، با قصد عصيان ، دو امر فعلى محقق مىشود ، يكى وجوب تصرف در ملك غير ، از باب مقدمه نجات غريق ، و يكى حرمت تصرف در ملك غير كه فى نفسه ثابت بود . ترتّب اينجا بين وجوب و حرمت است در موضوع واحد ( تصرف در ملك غير ) .\r\nدر اين صورت نيز مانند صورت قبلى ، تعدد و وحدت ثواب و عقاب ، مبتنى بر قول به ترتّب و عدم ترتّب است .\r\n3 - تصوير ترتّب در تزاحم ناشى از اختلاف دو حكم متزاحم . مثل اينكه اكرام عالمى متوقف بر اهانت به عالم ديگرى باشد و حرمت اهانت قوىتر از وجوب اكرام باشد . مولا مىگويد : اهانت به عالم حرام است و اكرام فلان عالم نيز چون مستلزم اهانت است حرام ، ولى اگر تصميم به اهانت گرفتى ، اكرام فلان عالم واجب است . در اينجا ترتّب بين وجوب و حرمت در موضوع واحد ( اكرام\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعالم ) است .\r\n4 - تصوير ترتّب در باب اجتماع امر و نهى . مانند وجوب پاك كردن لباس و حرمت تصرف در آب ديگران . مولا مىگويد : غصب حرام است و تطهير لباس نيز چون مستلزم غصب است ، حرام ؛ ولى اگر تصميم به عصيان گرفتى و غصب كردى ، بايد لباس را تطهير كنى . اينجا نيز ترتّب بين وجوب و حرمت در موضوع واحد ( تطهير لباس ) است « 1 » .\r\nاين بيان مختصرى بود از تصحيح افعال عبادى مهم ، با وجود فعل اهم با استفاده از ترتب .\r\nو ليكن برخى از علما ، بدون تمسك به ترتب ، به تصوير و تصحيح امر به اهم و مهم پرداخته‌اند .\r\nحضرت امام خمينى قدّس سرّه بعد از ذكر هفت مقدمه ، مبنى بر اثبات وجود دو امر مستقل در مثل موارد فوق ، و عدم لزوم تناقض و تكليف به غير ممكن ، و ثبوت ثواب و عقاب براى امتثال و عصيان هركدام از دو امر اهم و مهم ، و مقيد نبودن احكام شرعى در مقام جعل و انشا به علم و قدرت ، و امكان تعلق امر به هركدام از دو ضد ، مىگويند : دو متعلق تكليف ، در جهت و مصلحت ، يا مساوى هستند ، يا يكى از ديگرى مهم‌تر . اگر مساوى باشند ، عقل حكم به تخيير مىكند ؛ بنابراين ، همين‌كه مكلف شروع به انجام يكى از دو امر نمود ، به حكم عقل در مخالفت امر ديگر معذور است و نيازى هم به مقيد و مشروط بودن تكليف و مكلف به نيست ، ولى اگر شروع به امتثال نكرد ، معذور نخواهد بود . و امّا اگر\r\n\r\n\r\n","description":"","footnote":"\r\n( 1 ) اصطلاحات الاصول ، ص 104 .\r\n","page_name":" 216 ","page_number":216},
  {"content":"\r\n\r\nيكى مهم‌تر از ديگرى بود ، در صورت اشتغال به اهم ، عقل حكم مىكند به معذور بودن او در ترك مهم ، زيرا قادر به امتثال آن نبوده است . ولى اگر مشغول امتثال مهم شد ، هرچند مأمور به فعلى را امتثال نموده است و مستحق ثواب است ، ولى نسبت به ترك اهم معذور نيست و از اين جهت عقاب مىشود .\r\nبنابراين ، اهم و مهم ، مانند متساويين ، هركدام در عرض ديگرى و مأمور به است و به همين خاطر مكلف با ترك اهم و مهم ، مستحق دو عقاب خواهد بود . « 1 »\r\nتفصيل بيشتر از حوصله اين بحث خارج است . علاقمندان به تأليفات اصولى كه متعرض بحث ترتّب شده‌اند مراجعه نمايند . « 2 »\r\n\r\nترجيح بلا مرجّح\r\nترجيح ، يعنى : رجحان و برترى و امتياز داشتن چيزى نسبت به چيز ديگر .\r\nاين اصطلاح گاهى در فلسفه به كار مىرود و گاهى در فقه يا اصول .\r\n\r\n- معناى فلسفى ترجيح بلا مرجّح :\r\nدر فلسفه گفته مىشود : ترجيح بدون مرجّح محال است .\r\nتوضيح مطلب :\r\nهر فعل و اثرى كه در حد قوه و امكان باشد ، نسبت آن به وجود و عدم ، مساوى است و براى وجود پيدا كردن يا عدم آن ، بايد علّتى وجود داشته باشد\r\n\r\n\r\n","description":"","footnote":"\r\n( 1 ) مناهج الاصول ، ج 2 ، ص 23 ؛ تهذيب الاصول ، ج 1 ، ص 284 .\r\n( 2 ) برخى ديگر از منابع عبارتند از : فوائد الاصول ، ج 1 ، ص 336 ؛ درر الفوائد ، ج 1 ، ص 140 ؛ اجود التقريرات ، ص 286 ؛ مطارح الانظار ، ص 56 ؛ الرسائل ، ص 438 ؛ المحاضرات ، ج 3 ، ص 91 .\r\n","page_name":" 217 ","page_number":217},
  {"content":"\r\n\r\nو الّا اگر بدون دخالت علّت و عاملى از مرحله قوه و امكان به مرحله وجود برسد ، مستلزم محال است . زيرا در جاى خود ثابت شده است كه هيچ معلولى بدون علّت وجود پيدا نمىكند . اين وجود اثر يا فعل ممكن ، بدون دخالت علّت يا عامل را ترجيح بدون مرجّح گويند . و اين محال و ممتنع است . و اما ترجيح بدون مرجّح يعنى اينكه علّت و فاعل نسبت به دو اثر ، يا فعل مختلف ، حالت تساوى داشته باشد و هر دو فعل يا اثر براى او به يك نحو ممكن باشند و در عين حال ، فاعل و علت ، بدون وجود هرگونه مزيّت و رجحانى در يكى از دو اثر يا فعل ، به يكى از آنها انتساب پيدا كند و آن را به وجود آورد .\r\nچنين انتسابى از ناحيه فاعل و علّت به يكى از دو ممكن ، بدون دخالت هيچ عاملى ، يعنى اينكه ممكن خود به خود از مرحله قوه و امكان به مرحله وجود برسد و اين مستلزم ترجّح بلا مرجّح « 1 » و محال و ممتنع است . اين مربوط به عالم تكوين و امور واقعى است .\r\nو امّا ترجيح بدون مرجّح در عالم اعتبار : اگر دو دليل يا دو نظر با يكديگر در تعارض باشند ، چنانچه يكى از آنها مزيت و رجحانى داشته باشد ، آن را مقدم مىدارند ، ولى اگر هيچ‌كدام از دو دليل يا دو نظر ، مزيّت و رجحانى نداشته باشد و يكى از آنها مقدم داشته شود ، اين ترجيح بدون مرجّح است كه از نظر عقل قبيح و زشت است ، هرچند در امور اعتبارى ، ترجيح بدون مرجّح ، مستلزم ممتنع و محال نخواهد شد .\r\n\r\n\r\n","description":"","footnote":"\r\n( 1 ) ترجيح بلا مرجح يعنى اينكه فعل و اثرى بدون دخالت علّت و عاملى از مرحله قوه و امكان خارج شده و به وجود برسد كه اين يعنى تحقق معلول بدون علت .\r\n","page_name":" 218 ","page_number":218},
  {"content":"\r\n\r\n\r\nترك استفصال\r\nيكى از مباحث عام اين است كه اگر متكلم حكمى را در جواب سؤالى بيان كرد بدون اينكه استفصال كند ، آيا اين ترك استفصال به منزله عموم است ؟\r\nيعنى گفته متكلم ، حكم عام را دارد يا نه ؟ سه قول در اين مورد بيان شده است .\r\n1 - از شافعى نقل شده است كه وى گفته : ترك استفصال در حكايت حال ، با وجود احتمال ديگر ، به منزله عموم گفتارى است . « 1 » مثل اينكه : « غيلان بن سلمه ثقفى » قبل از مسلمان شدن ، ده همسر داشت . بعد از مسلمان شدن ، پيامبر اكرم صلّى اللّه عليه و آله و سلّم به او فرمودند : چهار زن را نگهدار و از بقيه جدا شو . در اينجا پيامبر صلّى اللّه عليه و آله و سلّم ترك استفصال نمودند ، يعنى سؤال نكردند كه آيا زنها را باهم عقد كردى يا جدا جدا ؟ و نفرمودند كه هركدام را ابتدا عقد كرده‌اى به ترتيب تا چهار عدد نگهدار و از بقيه جدا شو .\r\n2 - ولى برخى معتقدند كه ترك استفصال افاده عموم نمىكند . غزالى مىگويد : شايد پيامبر صلّى اللّه عليه و آله و سلّم وضعيت « غيلان » را مىدانسته و به همين خاطر استفصال ننموده‌اند . « 2 »\r\n« علّامه حلّى قدّس سرّه » معتقد است كه احتمالات مختلف در حكايت حال ، باعث اجمال حكايت شده و به مجمل نمىتوان استدلال نمود . « 3 »\r\n\r\n\r\n","description":"","footnote":"\r\n( 1 ) المستصفى ، ج 2 ، ص 42 .\r\n( 2 ) همان مدرك .\r\n( 3 ) الوافية ، ص 115 . نقل از تهذيب الوصول ، ص 38 .\r\n","page_name":" 219 ","page_number":219},
  {"content":"\r\n\r\n3 - سيد مرتضى قدّس سرّه و برخى ديگر قائل به تفصيل شده‌اند .\r\nايشان مىگويد : هرگاه از معصوم عليه السّلام از حكم مفطر سؤال شود ، جواب معصوم عليه السّلام از سه قسم خارج نيست .\r\n1 - اينكه معصوم با لفظ عام جواب دهد . مثلا بگويد : هر مفطرى بايد كفاره بدهد .\r\n2 - جواب معصوم عليه السّلام در معنى عام باشد ، مثل اينكه كسى سؤال كند از معصوم عليه السّلام درباره شخصى كه روزه خود را در بين روز عمدا افطار كرده است و معصوم عليه السّلام نيز بدون سؤال از اينكه با چه چيز افطار كرده است ، ( مثلا آيا غذايى خورده يا كار ديگرى كه روزه را باطل مىكند انجام داده ؟ ) بفرمايد : كفاره بر او واجب است . اين جمله معصوم عليه السّلام مانند اين است كه بفرمايد : هركس روزه خود را افطار كند ، كفاره بر او واجب است .\r\n3 - قسم سوم اين است كه سؤال خاص باشد و جواب نيز خاص . در اين صورت ، جواب حمل مىشود بر همان مورد . مثل اينكه شخصى از معصوم عليه السّلام سؤال كند كه من فلان كار را انجام دادم و روزه‌ام باطل شده ؛ معصوم عليه السّلام نيز بفرمايد : تو بايد كفاره بدهى ! « 1 »\r\n\r\n\r\n","description":"","footnote":"\r\n( 1 ) الذريعة ، ج 1 ، ص 292 . البته تفصيلات ديگرى هم بيان شده كه به جهت رعايت اختصار از بيان آنها خوددارى مىشود . براى آگاهى بيشتر به منابع ذيل مراجعه شود . قوانين الاصول ، ص 225 ؛ تمهيد القواعد ، ص 170 ؛ الوافية ، ص 115 ؛ جمع الجوامع ، ج 1 ، ص 426 ؛ المحصول رازى ، ج 1 ، ص 392 .\r\n","page_name":" 220 ","page_number":220},
  {"content":"\r\n\r\n\r\nترك استكشاف\r\nبه عنوان « ترك استفصال » رجوع شود .\r\n\r\nتزاحم\r\nتزاحم در اصطلاح اصوليين ؛ يعنى : ممانعت دو حكم فعلى داراى ملاك در مقام امتثال ، و عجز مكلف از امتثال هر دو حكم . دو حكم با اين خصوصيات را « متزاحمين » گويند .\r\n\r\n- اقسام تزاحم :\r\nتزاحم به لحاظ منشأ آن ، اقسام مختلفى دارد :\r\n1 - تزاحم ناشى از تضاد متعلق دو حكم . يعنى متعلق دو حكم به صورت اتفاقى در يك زمان جمع شده‌اند ، به گونه‌اى كه مكلف نمىتواند هر دو را بياورد ؛ مثل اينكه دو نفر در حال غرق شدن هستند و نسبت به هركدام از اين دو نفر يك امر ( غريق را نجات بده ) متوجه مكلف شده و هيچ‌كدام از دو غريق نيز ترجيحى بر ديگرى ندارد و مكلف هم تنها يك غريق را مىتواند نجات بدهد .\r\n2 - تزاحم ناشى از ناتوانى مكلف براى انجام متعلق هر دو حكم در عين حال كه زمان دو متعلق نيز مختلف است . مانند اينكه قيام ، يكى از واجبات نماز است و دو مصداق دارد كه مكلف وظيفه دارد هر دو مصداق را بجا آورد ، ولى قدرت ندارد هر دو را بجا آورد ، چون مثلا بيمار است . در مثال اول ، ناتوانى مكلف ، ناشى از وحدت زمان دو متعلق بود ، به گونه‌اى كه اگر زمان دو متعلق يكى نبود ، مكلف مىتوانست هر دو غريق را نجات دهد ، ولى در مثال دوم ، ناتوانى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمكلف فى حد ذاته است و در عين حال كه زمان دو متعلق نيز يكى نيست ، ولى مكلف به علّت بيمارى يا علّت ديگرى ، نمىتواند هر دو قيام را بجا آورد .\r\n3 - تزاحم ناشى از تلازم دو متعلق و لو اينكه حكم دو متعلق نيز مختلف است . مثل اينكه گفته شود : موقع نماز خواندن واجب است روبه‌قبله باشى و حرام است پشت به ستاره « جدى » كنى ؛ در حالى كه در برخى مكانها ، لازمه‌ى روبه‌قبله بودن ، پشت به « جدى » بودن است .\r\n4 - تزاحم ناشى از وحدت وجودى دو متعلق . مثل اينكه يك امر مىگويد :\r\nبا لباس پاك نماز بخوان و يك نهى مىگويد : غصب نكن . اكنون مكلف مىخواهد نماز بخواند ولى لباس او نجس است و براى پاك كردن لباس تنها يك آب وجود دارد و آن‌هم غصبى است . به عنوان « اجتماع امر و نهى » رجوع شود .\r\n5 - تزاحم ناشى از اينكه متعلق يك حكم ، مقدمهء وجودى متعلق حكم ديگر است . مثل اينكه شخصى در حال غرق شدن است و نجات او متوقف بر تصرف در ملك غير ، بدون اجازه است . اكنون يك امر مىگويد : غريق را نجات بده . ولى امتثال اين امر متوقف است بر تصرف در ملك غير كه نهى از آن شده است .\r\nدر هر پنج قسم تزاحم ، اگر يك طرف مرجّح داشت ، آن طرف مقدم است ، ولى اگر هيچ‌كدام از دو حكم متزاحم مرجّحى نداشتند ، عقل حكم به تخيير مىكند . « 1 »\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 190 .\r\n","page_name":" 222 ","page_number":222},
  {"content":"\r\n\r\n\r\n- مرجّحات باب تزاحم :\r\nبرخى معتقدند كه تمام مرجّحات برگشت مىكنند به يك امر و آن‌هم اهميت يكى از دو حكم متزاحم است ، ولى جهات و امورى كه كشف از اهميت مىكنند ، متعدد هستند .\r\n1 - اگر يكى از دو واجب ، بدل و جايگزين نداشته باشد ، بر واجب ديگر كه بدل و جايگزين دارد مقدم است . خواه بدل اختيارى باشد ، مانند كفاره روزه ، يا اضطرارى باشد ، مانند تيمم بدل از وضو يا غسل .\r\n2 - واجب مضيّق و فورى بر واجب موسّع مقدم است . مثل اينكه انسان وارد مسجد شود و ببيند جايى از مسجد نجس است . در اين حال ، اگر وقت براى نماز باقى باشد ، بايد اول مسجد را تطهير كند و بعد نماز بخواند ، زيرا وجوب تطهير مسجد فورى و مضيّق است ؛ ولى اگر با مشغول شدن به تطهير مسجد ، وقت نماز مىگذرد ، بايد نماز را مقدم بدارد .\r\n3 - اگر واجبى وقت مخصوص دارد ، بر واجبى كه وقت مخصوص ندارد مقدم است ، هرچند هر دو واجب مضيّق باشند . مثل اينكه در آخر وقت نماز عصر ، نماز آيات بر او واجب شود . در اينجا چون وقت مخصوص نماز عصر است ، بايد نماز عصر را مقدم بدارد ، هرچند نماز آيات نيز واجب مضيّق و فورى است .\r\n4 - اگر واجبى مطلق باشد ، بر واجب مشروط به قدرت شرعى مقدم است .\r\nزيرا ممكن است همين مزاحمت واجب مطلق ، مانع از تحقق شرط واجب ديگر شود . مانند وجوب نفقهء زن و فرزند كه بر وجوب حج مشروط به استطاعت مالى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمقدم است .\r\n5 - اگر زمان امتثال يكى از دو واجب مقدم باشد ، باعث تقديم آن واجب بر واجب ديگر كه زمان امتثال آن متأخر است مىشود ؛ مانند قيام در ركعت اول كه مقدم است بر قيام در ركعت دوم و مكلف نيز قادر به اتيان يك قيام بيشتر نيست .\r\n6 - اگر يكى از دو واجب ، از جهتى غير از جهات فوق ، نزد شارع اولويّت داشته باشد ، بر واجب مزاحم ديگر مقدم است .\r\nاولويّت ، يا از ادله معلوم مىشود ، يا از تناسب حكم و موضوع و يا از شناخت ملاك احكام از طريق ادله نقلى . بنابراين ، اولويتها مختلف هستند و نمىتوان ضابطه و قاعده‌ى مشخصى بيان كرد كه موقع شك ، به آن قاعده و ضابطه رجوع نمود .\r\nبرخى از اين اولويتها عبارتند از :\r\nالف : اگر حكمى مربوط به حفظ اصل دين باشد ، بر هر حكم مزاحمى مقدم است .\r\nب : احكام مربوط به حقوق مردم ، بر ساير احكام شرعى مقدم هستند .\r\nج : احكام مربوط به حفظ جان ، آبرو و مال مردم به ترتيب بر احكام بعدى مقدم هستند .\r\nد : حكم متضمن ركن عبادت ، بر حكم متضمن غير ركن مقدم است . « 1 »\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 191 ؛ فوائد الاصول ، ج 1 ، ص 322 .\r\n","page_name":" 224 ","page_number":224},
  {"content":"\r\n\r\nمنابع مورد استفاده در تقرير عنوان تزاحم . « 1 »\r\n\r\nتساقط\r\nبه عنوان « تعارض » رجوع شود .\r\n\r\nتسامح در ادله سنن\r\nبه عنوان « قاعده تسامح در ادله سنن » رجوع شود .\r\n\r\nتسلسل\r\nتسلسل در لغت به معناى آن است كه امورى به دنبال هم ، زنجيروار واقع شوند ، خواه حلقه‌هاى اين زنجير متناهى باشد يا نامتناهى ، خواه ميان آنها رابطه‌ى علّى و معلولى برقرار باشد ، يا نباشد .\r\nاما در اصطلاح عبارت است از : ترتّب و توقف و وابستگى يك شيئى موجود بر شيئى ديگر كه آن‌هم مثل اوّلى موجود است ، و ترتّب آن دوّمى بر شىء سومى كه آن نيز مانند دو شىء قبلى موجود است ، و ترتّب سومى بر شىء چهارمى و به‌همين‌صورت تا بىنهايت ؛ خواه اين سلسله در هر دو طرف ( هم\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 285 و ج 2 ، ص 185 ؛ الكفاية ، ج 2 ، ص 376 ؛ تقريرات مجدد شيرازى ، ج 4 ، ص 260 ؛ فوائد الاصول ، ج 2 ، ص 317 و ج 4 ، ص 699 ؛ تهذيب الاصول سبزوارى ، ج 1 ، ص 164 ؛ نهاية الافكار ، ج 4 ، ص 124 ؛ الفوائد الحائرية ، ص 214 ؛ علم اصول الفقه ، ص 436 ؛ المحاضرات ، ج 3 ، ص 204 .\r\n","page_name":" 225 ","page_number":225},
  {"content":"\r\n\r\nدر ناحيه علّت و هم در ناحيه معلول ) تا بىنهايت ادامه يابد ، يا تنها در يك طرف . بنابراين ، تسلسل سه صورت دارد :\r\n1 - تسلسل هم در ناحيه‌ى علّتها و هم در ناحيه‌ى معلولها . در چنين سلسله‌اى ، نه علّت آغازين ، يعنى علّتى كه معلول چيزى نباشد ، وجود دارد ، و نه معلول پايانى ، يعنى معلولى كه خودش علّت براى چيزى نباشد .\r\n2 - تسلسل در ناحيه علّتها فقط . يعنى علّت آغازين در سلسله وجود ندارد ، ولى نقطه پايان وجود دارد . به عبارت ديگر : علّتى كه خود معلول علّت ديگرى نباشد ، وجود ندارد ، ولى معلولى كه علّت براى چيز ديگرى نباشد وجود دارد .\r\n3 - تسلسل تنها در ناحيه معلول باشد . در اين قسم از تسلسل ، سلسله نقطه آغازين دارد ، اما نقطه پايان ندارد .\r\nولى بايد دانست كه هر تسلسلى محال و ممتنع نيست ، بلكه تسلسلى محال و ممتنع است كه داراى سه شرط زير باشد :\r\n1 - بايد اجزاى سلسله بالفعل موجود باشند . بنابراين ، در سلسله‌ى اعداد ، اگرچه محدوديت نيست و پس از هر عدد ، عدد ديگرى مىتوان در نظر گرفت ، و هيچ‌گاه به آخرين و بزرگترين عدد نمىتوان دست‌يافت ، ولى تسلسل اصطلاحى تحقق ندارد ؛ زيرا همه‌ى اجزاى اين سلسله بالفعل موجود نيستند ، و آنچه موجود است ، هميشه محدود و متناهى است .\r\n2 - بايد اجزاى سلسله با هم موجود باشند . بنابراين ، در سلسله‌ى اجزاى زمان و همين‌طور حوادث زمانى ، گرچه نامحدود و نامتناهى باشند ، تسلسل\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاصطلاحى تحقق نمىيابد ، زيرا اجزاى آن به تدريج متحقق مىشوند و وجود برخى از اجزاى سلسله ، همراه با عدم برخى ديگر مىباشد .\r\n3 - بايد ميان اجزاى سلسله ترتّب باشد ، معناى ترتّب اين است كه برخى از اجزاى سلسله ، متوقف و وابسته به برخى ديگر باشند . بنابراين مجموعه‌اى از پديده‌هاى نامحدود كه ترتّب و وابستگى به يكديگر ندارند ، تسلسل مصطلح را تشكيل نمىدهند . « 1 »\r\nبا توجه به سه شرط فوق ، درمىيابيم كه تسلسل محال و ممتنع ، اختصاص به سلسله‌ى علّتها و معلولها دارد . و اما تسلسل در امور اعتبارى و حوادث تدريجى و گذرا ممتنع و محال نيست .\r\n\r\n- دليل بطلان تسلسل :\r\nدلايل مختلفى بر بطلان تسلسل بيان شده است كه برخى بطلان تسلسل در ناحيه‌ى علت و برخى بطلان تسلسل در ناحيه معلول را ثابت مىكنند . ما به جهت رعايت اختصار ، تنها يك دليل از كتاب « كشف المراد » علّامه حلّى قدّس سرّه نقل مىكنيم ، تفصيل مطالب مربوط به فلسفه و كلام است و بايد در كتب كلامى و فلسفى پيگيرى شود .\r\nايشان مىگويد : هرگاه ما مجموعه‌ى مترتبى از علل و معلولهاى غير متناهى را در نظر بگيريم ، اين مجموعه ، به اعتبار مجموعه بودنش ، « ممكن » است . به عنوان « امكان و امتناع » رجوع شود . زيرا مجموعه تشكيل شده است از افرادى\r\n\r\n\r\n","description":"","footnote":"\r\n( 1 ) شرح مصطلحات فلسفى ، ص 39 ، با تصرّف .\r\n","page_name":" 227 ","page_number":227},
  {"content":"\r\n\r\nكه « ممكن » هستند و هر ممكنى بايد مؤثرى داشته باشد . به عنوان « ترجيح بلا مرجح » رجوع شود . پس تمام اين مجموعه ، به واسطه‌ى تأثير اثر يك مؤثر به وجود آمده است . اكنون مىگوئيم : مؤثر ، يا خود همين مجموعه است ، و يا چيز ديگرى خارج از اين مجموعه است . اگر خود مجموعه مؤثر باشد ، محال است ، زيرا محال است كه شيئى مؤثر در خودش باشد . و اگر مؤثر ، چيزى خارج از اين مجموعه باشد ، آن واجب خواهد بود ، پس سلسله قطع خواهد شد . و همچنين محال است كه مؤثر جزئى از مجموعه باشد ، زيرا لازم مىآيد كه شيئى هم مؤثر در خودش باشد و هم در علّتهاى غير متناهى ، و اين از بزرگترين محالات است . « 1 »\r\n\r\nتشريع\r\nتشريع در لغت يعنى قانون‌گذارى .\r\nو در اصطلاح عبارت است از : نسبت دادن قول يا فعلى به شرع ، بدون دليل معتبر . تشريع اقسام مختلفى دارد كه برخى از آنها حرام است و برخى حرام نيست . قسم حرام از تشريع آن است كه كارى را بكند كه از دين نيست با جزم به اينكه اين كار از دين است ، بنابراين ، اگر عملى را به اميد اينكه نزد شارع مطلوب است انجام داد ، يا فعلى را ترك كرد به اميد اينكه اين فعل مبغوض شارع است ، اين از قسم تشريع حرام نخواهد بود . بدعت نيز به معناى تشريع است و همان\r\n\r\n\r\n","description":"","footnote":"\r\n( 1 ) كشف المراد ، ص 119 ، با تصرف .\r\n","page_name":" 228 ","page_number":228},
  {"content":"\r\n\r\nاحكام تشريع را دارد . پس بدعت و تشريع عبارتند از اينكه كسى كارى را كه از دين نيست به عنوان دين و به نام دين انجام دهد ، يا سبب شود كه ديگرى چنين كارى بكند .\r\n\r\nتصويب\r\nبه عنوان « تخطئه » رجوع شود .\r\n\r\nتضاد\r\nدو قضيه‌اى را كه از نظر موضوع و محمول و كم ( كليت و جزئيت ) متحد ، و از نظر كيف ( سلب و ايجاب ) مختلف باشند متضادّين ، و تنافى و تعاند بين آنها را تضاد گويند . مانند : هر انسانى عالم است . هيچ انسانى عالم نيست . در تضاد ، تنها صدق هر دو قضيه محال است ، ولى ممكن است هر دو قضيه كاذب باشند ، مانند مثال فوق . ولى اگر يكى صادق و ديگرى كاذب باشد ، دو قضيه متناقض خواهند بود . « 1 » مانند : هر برفى سفيد است . هيچ برفى سفيد نيست . به عنوان « تناقض » رجوع شود .\r\n\r\nتعادل و تراجيح\r\nتعادل ، يعنى تساوى دو اماره ؛ هرگاه دو دليل ظنى معتبر در تمام اوصاف با\r\n\r\n\r\n","description":"","footnote":"\r\n( 1 ) الجوهر النضيد ، ص 74 .\r\n","page_name":" 229 ","page_number":229},
  {"content":"\r\n\r\nهم مساوى و برابر باشند ، دو دليل را « متعادل » گويند .\r\nتراجيح جمع سماعى ترجيح است ، و ترجيح يعنى : برخوردار بودن يكى از دو دليل معتبر متعارض ، از خصوصيت و مزيتى كه موجب تقويت آن دليل و در نتيجه لزوم عمل بر اساس آن و طرح دليل معارض شود .\r\nبنابراين ، هرگاه دو دليل با هم تعارض داشته باشند ، يا در تمام صفات و خصوصيات جهتى ، صدورى و مضمونى با هم مساوى هستند ، كه در اين صورت ، چون هركدام از دو دليل ، مثل و برابر با ديگرى است ، آنها را متعادل گويند . و يا اين دو دليل با هم مساوى نيستند ، بلكه در برخى از جهات فوق ، يكى بر ديگرى برترى دارد ، مثلا راوى يكى از دو دليل عادل‌تر است ، كه اين صفت موجب ترجيح اين دليل بر دليل ديگر مىشود كه دليل فوق را راجح و دليل مقابل را مرجوح گويند .\r\nترجيح گاهى در دو دليل متزاحم است و گاهى در دو دليل متعارض .\r\nمرجحات باب تزاحم و باب تعارض متفاوت هستند . به عنوان « تزاحم » و « تعارض » رجوع شود .\r\n\r\nتعارض « 1 »\r\nتعارض در لغت از « عرض » گرفته شده ، يعنى قرار دادن شيئى در معرض\r\n\r\n\r\n","description":"","footnote":"\r\n( 1 ) الكفاية ، ج 2 ، ص 376 ؛ اصول الفقه ، ج 1 ، ص 285 و ج 2 ، ص 185 ؛ فوائد الاصول ، ج 2 ، ص 317 و ج 4 ، ص 699 ؛ الرسائل ، ص 431 ؛ الاحكام آمدى ، ج 2 ، ص 460 ؛ ارشاد الفحول ، ص 273 ؛ المستصفى ، ج 2 ، ص 244 ؛ علم اصول الفقه ، ص 436 ؛ نهاية الافكار ، ج 4 ، ص 124 .\r\n","page_name":" 230 ","page_number":230},
  {"content":"\r\n\r\nديد و تماشا « 1 » . در معناى اصطلاحى تعارض نيز همين اصل لحاظ شده است و به اعتبار اينكه هركدام از دو دليل متعارض خود را حاكى از واقع نشان مىدهد و مانع نمايش ديگرى مىشود ، آن را متعارض گفته‌اند . تعارض مصدر باب تفاعل است ، و باب تفاعل براى مشاركت است . پس بايد دو طرف داشته باشد ، يعنى دو دليل باشند كه هركدام معارض ديگرى باشد ، به همين خاطر گفته مىشود :\r\nتعارض دليلين .\r\nو امّا تعارض در اصطلاح عبارت است از : منافات و تضاد دو دليل معتبر يا مدلول آنها « 2 » ؛ به عبارت ديگر : تعارض يعنى تكذيب دو دليل معتبر يكديگر را ، به گونه‌اى كه صدق هر دو ممتنع باشد . البته قيود ديگرى در تعريف تعارض ذكر شده است كه چون اين قيود در ضمن شروط تعارض آمده ، ما از ذكر آنها در تعريف خوددارى كرديم .\r\n\r\n- شروط تعارض :\r\nتحقق تعارض بين دو دليل يا مدلول آنها متوقف بر تحقق چند\r\n\r\n\r\n","description":"","footnote":"\r\n( 1 ) همين معنايى كه ذكر شد ، اصل واحد در ماده « عرض » است . و اما معانى مختلفى كه در كتب لغت ذكر شده است ، مانند : عارض : قابل ، و عرض : مرض ، و عرض : منع و عارض : جانب و عدل ، اين‌ها همه از مصاديق اين اصل واحد هستند . براى آگاهى بيشتر به كتابهاى لغت ، خصوصا « لسان العرب » و . . .\r\n« التحقيق فى كلمات القرآن الكريم » مراجعه شود .\r\n( 2 ) در اينكه آيا تنافى و تضاد بين دو دليل است يا بين مدلول آنها ، اختلاف است . برخى مانند مرحوم مظفر و صاحب كفايه معتقدند كه تنافى و تضاد بين دو دليل است ، ولى شيخ انصارى قدّس سرّه تنافى و تضاد بين مدلول آنها را معتبر مىداند . الكفاية ، ج 2 ، ص 376 ؛ اصول الفقه ، ج 2 ، ص 187 ؛ الرسائل ، ص 431 .\r\n","page_name":" 231 ","page_number":231},
  {"content":"\r\n\r\nشرط است :\r\n1 - يكى از دو دليل يا هر دوى آنها قطعى نباشند . زيرا اگر يكى از آنها قطعى باشد ، معلوم است كه ديگرى كاذب است . و قطعى بودن هر دو دليل نيز فى نفسه محال است و از شارع حكيم دو حكم متضاد صادر نمىشود .\r\n2 - ظن فعلى معتبر بر حجيّت هر دو دليل وجود نداشته باشد ، زيرا حصول ظن فعلى معتبر به دو دليل متكاذب محال است ، همان گونه كه قطع به آنها محال بود .\r\n3 - مدلول دو دليل با يكديگر منافات داشته باشند ، به گونه‌اى كه صدق هر دو محال باشد . يعنى دو دليل به گونه‌اى باشند كه تشريع و جعل آنها در واقع غير ممكن و ممتنع باشد . اگرچه اين امتناع از مدلول مطابقى يا تضمنى يا التزامى دو دليل استفاده نشود ، بلكه از امر ديگرى كه خارج از اين دو دليل است استفاده شود . مثل اينكه يك دليل مىگويد : روز جمعه نماز جمعه واجب است ، و دليل ديگر مىگويد : نماز ظهر واجب است . بين اين دو دليل در واقع ( ثبوتا ) تعارض و منافاتى نيست ، زيرا اجتماع وجوب دو نماز در يك زمان ممتنع نيست . ولى چون ما دليل داريم كه روز جمعه يك نماز بيشتر واجب نيست ، بنابراين در مقام وقوع ( اثبات ) با توجه به اين دليل سوم ، منافات و تكاذب بين دو مدلول است .\r\n4 - هركدام از دو دليل داراى شرايط حجيّت باشند ، به گونه‌اى كه اگر دليل معارض نبود و فقط همان دليل وجود داشت ، واجب بود كه برطبق آن عمل كنيم .\r\n5 - دو دليل ، متزاحم نباشند . فرق تعارض و تزاحم در ادامه مىآيد .\r\n6 - يكى از دو دليل ، حاكم بر دليل ديگر نباشد . به عنوان « حكومت »\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nرجوع شود .\r\n7 - يكى از دو دليل ، وارد بر دليل ديگر نباشد . به عنوان « ورود » رجوع شود .\r\n\r\n- فرق بين تعارض و تزاحم :\r\n1 - تعارض ، تنافى و تضاد دو دليل در مرحله ثبوت ( قانون‌گذارى ) است ، به گونه‌اى كه جمع بين آنها در مرحله جعل و تشريع مستلزم تنافى و محال خواهد بود ، ولى تزاحم ، تنافى دو حكم در مقام اثبات ( اجراى قانون ) است .\r\nيعنى در تزاحم هيچ منافاتى بين دو حكم در مقام جعل و تشريع نيست ، بلكه در مقام تحقق موضوع دو حكم در خارج ، تنافى و تنافر پيدا مىشود . مثل اينكه مولا بگويد : نماز جمعه واجب است و نماز جمعه حرام است . يا بگويد : واجب است رو به مشرق باشى و حرام است پشت به مغرب باشى . كه در اين دو مثال ، جعل و تشريع چنين احكامى محال است . ولى اگر نجات دو غريق واجب باشد ، اين از نظر جعل و تشريع مستلزم محال نخواهد بود ، زيرا هر دو مطلوب مولا هستند ، هرچند در مقام امتثال ، مكلف يكى را بيشتر نمىتواند اتيان كند ، و يا مثل وجوب نجات مؤمن كه متوقف است بر تصرف در ملك غير ( اجتماع امر و نهى ) كه در اين دو مثال ، تزاحم است بين دو حكم در مقام اثبات .\r\n2 - در تعارض ، تقديم يكى از متعارضين باعث رفع حكم از موضوع ديگرى مىشود ؛ يعنى موضوع ثابت مىماند ولى حكم آن رفع مىشود . ولى در تزاحم ، تقديم يكى از متزاحمين موجب رفع موضوع دليل ديگر مىشود كه طبيعتا با رفع موضوع ، حكم نيز مرتفع مىشود .\r\nمثلا در باب تعارض ، اگر دليلى بگويد : نماز جمعه واجب است و دليل ديگر بگويد : نماز جمعه حرام است ، و دليل وجوب ترجيح داشته باشد ، در اين\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nصورت ، موضوع ( نماز جمعه ) باقى است و حكم حرمت برداشته شده . ولى در باب تزاحم ، وقتى كه يكى از دو غريق عالم بود ، مكلف بايد اقدام به نجات او كند .\r\nيعنى امر به نجات غريق عالم ترجيح دارد . در اين حال كه مكلف مشغول به نجات اين غريق شد ، موضوع حكم دوم ( غريق غير عالم ) منتفى مىشود ( غرق مىشود ) . زيرا مكلف قدرت بر نجات او ندارد و با عدم قدرت ، تكليف متوجه او نيست .\r\n3 - مرجحات در باب تعارض و تزاحم متفاوت هستند .\r\nمرجحات باب تعارض يا صدورى هستند ، مثل موافقت با مشهور و صفات راوى ، يا جهتى هستند ، مثل مخالفت با عامه ، و يا مضمونى هستند ، مثل موافقت با قرآن و سنت . ولى مرجحات باب تزاحم ، امور ديگرى است ، مثل : بدل نداشتن يكى از دو واجب ، يا فورى و مضيّق بودن و . . . به عنوان « تزاحم » رجوع شود .\r\nدر تعارض ، مقتضاى قاعده اوليه و ادلّه چيست ؟\r\nدر اينكه مقتضاى قاعده ، با قطع نظر از ادله‌ى ترجيح و تخيير چيست ؛ اختلاف است . برخى معتقدند كه مقتضاى قاعده ، ساقط شدن هر دو دليل است ، و برخى معتقدند كه مقتضاى قاعده ، تخيير است .\r\n\r\n- مقتضاى ادله :\r\nهرچند مقتضاى قاعده‌ى اوليه در تعارض دو دليلى كه هيچ‌كدام ترجيحى بر ديگرى ندارد ، به نظر مشهور تساقط است ، ولى ادله فراوانى وجود دارد كه در اين قبيل موارد دلالت بر عدم سقوط مىكنند . ولى بعد از قبول ادله دالّ بر عدم سقوط متعارضين ، اختلاف است در اينكه آيا مقتضاى ادله ، تخيير در اخذ يكى\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاز دو دليل متعارض است ، يا بايد در فتوا توقف كرد و در عمل احتياط ، يا بايد اگر يكى از دو دليل موافق احتياط بود به آن عمل كرد و الّا قائل به تخيير شد ؟\r\nمنشأ اين اختلاف ، اختلاف روايات وارده است كه برخى بر قول اول و برخى بر قول دوم و برخى بر قول سوم دلالت مىكنند . ما به خاطر طولانى شدن بحث ، از ذكر آنها خوددارى مىكنيم . علاقمندان مىتوانند به كتاب « فوائد الاصول » جلد 4 ، ص 736 مراجعه نمايند .\r\n\r\nدو نكته :\r\n1 - قبول داريم كه مقتضاى قاعده در دو دليل متعارضى كه ازهرجهت مساوى هستند ، تساقط است ، ولى اگر اين دو دليل متعارض ، متضمن نفى حكم ثالث باشند ، آيا در اين جهت حجّت هستند يا نه ؟ يعنى آيا دو دليل متعارض متساقط مىتوانند حكم ثالث را نفى كنند يا نه ؟ مثلا دليلى مىگويد : موقع رؤيت هلال ، دعا واجب است ، و دليل ديگر مىگويد : موقع رؤيت هلال ، دعا حرام است . اكنون اين دو دليل از جهت وجوب يا حرمت دعا موقع رؤيت هلال ، حجّت نيستند ، زيرا تعارض موجب تساقط آنها شده ، ولى آيا اين دو دليل مىفهمانند كه دعا موقع رؤيت هلال مستحب يا مكروه نيست ؟ برخى از اصوليين معتقدند كه سقوط دو دليل ضررى به حجيّت آنها در نفى حكم ثالث نمىزند . « 1 »\r\n2 - قاعده معروفى هست كه « الجمع مهما امكن اولى من الطرح » معناى اين قاعده چيست ؟ آيا با توجه به اين قاعده ، باب تعارض بسته نمىشود ؟ به\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 200 .\r\n","page_name":" 235 ","page_number":235},
  {"content":"\r\n\r\nعنوان « الجمع مهما امكن اولى من الطرح » رجوع شود .\r\n\r\n- مرجحات باب تعارض :\r\nمرجحات دو دسته‌اند :\r\n1 - مرجحاتى كه در روايات به آنها تصريح شده است .\r\n2 - مرجحاتى كه نصّ بر آنها وارد نشده است .\r\n1 - مرجحات منصوص :\r\nروايتى كه زمان صدور آن متأخر است عمل مىشود ، و روايتى كه زمان صدور آن متقدم است كنار گذاشته مىشود .\r\nب : ترجيح به صفات راوى ؛ در مقبولهء ابن حنظله « 1 » راوى از امام صادق عليه السّلام سؤال مىكند از حكم اختلاف دو حديث كه منجر به اختلاف دو حكم مىشود . امام عليه السّلام مىفرمايد : حكم آن كسى كه عادل‌تر ، فقيه‌تر ، راستگوتر و باتقواتر است درست ، و حكم ديگرى باطل است .\r\nج : ترجيح به شهرت ؛ در مقبولهء مذكور ، حضرت در جواب تصور تساوى هر دو روايت در صفات فوق مىفرمايند ؛ به حديثى كه راويان ديگر برآن اجماع دارند عمل كنيد و روايت نادر و غير مشهور را ترك كنيد .\r\nد : ترجيح به موافقت با قرآن ؛ در همان روايت و روايات ديگر معصوم عليه السّلام مىفرمايد : به روايتى كه مضمون آن موافق با قرآن باشد عمل كنيد .\r\nر : ترجيح به مخالفت با عامه ؛ حضرت در مقبوله ابن حنظله يكى از مرجحات دو خبر متعارض را كه ازهرجهت مساوى هستند ، مخالفت با عامه\r\n\r\n\r\n","description":"","footnote":"\r\n( 1 ) وسائل الشيعة ، ج 18 ، ابواب صفات قاضى ، باب 9 ، حديث 1 .\r\n","page_name":" 236 ","page_number":236},
  {"content":"\r\n\r\nذكر مىكنند . يعنى هركدام از دو روايت كه متضمن حكمى مخالف حكم عامه باشد ، مورد عمل قرار گيرد . زيرا ممكن است روايتى كه موافق با عامه است ، از روى تقيه صادر شده باشد .\r\nمرحوم كلينى مرجحات منصوص را سه قسم مىداند . « 1 »\r\n1 - موافقت با قرآن ( مضمونى ) . 2 - مخالفت با عامه ( جهتى ) . 3 - شهرت ( صدورى ) .\r\nآيا اين مرجحات در طول يكديگرند يا در عرض هم ؟\r\nاقوال مختلفى در ترتيب و عدم ترتيب مرجحات فوق وجود دارد :\r\nاول : مرجحات در عرض يكديگرند ؛ بنابراين ، اگر دو خبر متعارض ، هركدام برخى از اين مرجحات را داشت ، به طرفى عمل مىكنيم كه مناط قوىتر دارد . اين قول صاحب كفايه است .\r\nدوم : مرجحات فوق مترتب بر يكديگرند ، و مرجح جهتى بر ساير مرجحات مقدم است . اين قول به مرحوم وحيد بهبهانى منسوب است .\r\nسوم : قول به ترتيب مرجحات ، ولى به عكس صورت قبلى ؛ يعنى مرجح صدورى مقدم است بر ساير مرجحات . اين قول مرحوم نايينى است . « 2 »\r\nچهارم : ترتيب مرجحات بر اساس ترتيبى كه در مقبوله ابن حنظله و ساير روايات آمده است « 3 » .\r\n\r\n\r\n","description":"","footnote":"\r\n( 1 ) مقدمه كتاب اصول كافى . ص 9 .\r\n( 2 ) فوائد الاصول ، ج 4 ، ص 779 .\r\n( 3 ) اصول الفقه ، ج 2 ، ص 224 .\r\n","page_name":" 237 ","page_number":237},
  {"content":"\r\n\r\n2 - مرجحات غير منصوص\r\nدر اصل جواز ترجيح به مرجحات غير منصوص اختلاف است . سه قول در اين قبيل مرجحات وجود دارد : 1 - وجوب تعدّى از مرجحات منصوص به هر چيزى كه به نوعى موجب نزديكى به واقع شود . مشهور اين قول را برگزيده‌اند . 2 - وجوب اقتصار بر مرجحات منصوص . اين قول از كلام مرحوم كلينى قدّس سرّه در مقدمه كتاب كافى استفاده مىشود و صاحب كفايه قدّس سرّه نيز به همين قول تمايل پيدا كرده است . 3 - تفصيل بين صفات راوى و ساير مرجحات . در صفات راوى تعدّى از مرجحات منصوص جايز است ، ولى در ساير مرجحات جايز نيست « 1 » .\r\nبنا بر قول اول ، مرجحات غير منصوص را نمىتوان در تعداد معينى خلاصه كرد ، بلكه هر چيزى كه بتواند مرجح به حساب بيايد معتبر خواهد بود .\r\nحتى برخى تقدّم در دين را نيز از مرجحات راوى مىدانند و مرجحات فراوان ديگرى كه برخى مربوط به سند ، برخى مربوط به متن ، برخى مربوط به مدلول و برخى مربوط به امور خارج از روايت است كه مرجحات خارجيه نام دارند . « 2 »\r\n\r\n\r\n","description":"","footnote":"\r\n( 1 ) همان مدرك ، ص 227 .\r\n( 2 ) الاحكام آمدى ، ج 2 ، ص 436 .\r\n","page_name":" 238 ","page_number":238},
  {"content":"\r\n\r\n\r\nتعبّدى « 1 »\r\nتعبّدى و توصلى از تقسيمات واجب هستند . واجب در يك تقسيم ، به تعبّدى و توصلى تقسيم مىشود .\r\n\r\nواجب تعبّدى :\r\nبراى تعبّدى دو تعريف ارائه شده است . 1 - تعبدى واجبى را گويند كه صحت آن و تحقق امتثال امر آن ، متوقف بر انجام آن به قصد تقرّب به سوى خداوند - تبارك و تعالى - باشد . اين قبيل واجبات را ، عبادات نيز مىگويند مانند :\r\nنماز ، روزه ، خمس ، زكات ، حج و . . . . 2 - تعريفى كه بين قدما مشهور بوده است .\r\nايشان واجب تعبّدى را واجبى مىدانسته‌اند كه غرض از وجوب آن غير معلوم باشد ، و در مقابل ، توصلى را واجبى مىدانسته‌اند كه غرض از وجوب آن معلوم باشد . مرحوم مظفر قدّس سرّه بعد از دو تعريف فوق مىگويد : اين تعريف دوم براى واجب تعبّدى صحيح نيست ، مگر اينكه مقصود قدما ، اصطلاح دومى براى تعبّدى و توصلى باشد . « 2 »\r\n\r\nواجب توصلى :\r\nواجب توصلى ، واجبى را گويند كه امر آن ، به مجرد وجود مأمور به ساقط مىشود ، گرچه به قصد قربت هم نباشد مانند نجات غريق ، دفن ميت ، پرداخت بدهى و . . .\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 65 ؛ الاصول العامة ، ص 61 ؛ المحاضرات ، ج 2 ، ص 139 ؛ علم اصول الفقه ، ص 60 ؛ الكفاية ، ج 1 ، ص 107 .\r\n( 2 ) اصول الفقه ، ج 1 ، ص 66 .\r\n","page_name":" 239 ","page_number":239},
  {"content":"\r\n\r\n\r\nتعدّد مطلوب\r\nبه عنوان « وحدت مطلوب » رجوع شود .\r\n\r\nتعليق حكم بر وصف مشعر عليّت است يا نه ؟\r\nبه عنوان « مفهوم وصف » رجوع شود .\r\n\r\nتعيينى و تعيّنى\r\nاين دو اصطلاح از صفات وضع هستند . يعنى : وضع يا تعيينى است ، يا تعيّنى . اصل در دلالت لفظ بر معنى اين است كه از وضع واضع نشأت گيرد ؛ هرگاه واضع لغتى را براى معنايى وضع كند ، اصطلاحا وضع را تعيينى گويند .\r\nولى اگر دلالت لفظ بر معنى ، ناشى از وضع واضع نباشد ، بلكه به خاطر كثرت استعمال اين لفظ در اين معنى باشد ، به نحوى كه هرگاه شنونده لفظ را مىشنود ذهن او به همان معنى مستعمل فيه منتقل مىشود ؛ چنين وضعى را تعيّنى گويند .\r\nمرحوم مظفر ، منقول را به منقول تعيينى و تعيّنى تقسيم كرده است . يعنى اگر نقل لفظ از معنايى به معناى ديگر توسط ناقل معين باشد ، تعيينى است ، و اگر نقل ، توسط كثرت استعمال گروهى از مردم حاصل شود و لفظ به اين وسيله در معناى دوم غلبه پيدا كند ، تعيّنى خواهد بود . « 1 »\r\n\r\n\r\n","description":"","footnote":"\r\n( 1 ) المنطق ، ص 46 .\r\n","page_name":" 240 ","page_number":240},
  {"content":"\r\n\r\n\r\nتقليد\r\nتقليد در لغت به معناى قلاده به گردن انداختن است . « 1 »\r\n\r\n- تقليد در اصطلاح :\r\nعبارتهاى مختلفى در معناى اصطلاحى تقليد بيان شده است . برخى تقليد را التزام به عمل به قول غير مىدانند ، و لو اينكه عمل هم نباشد « 2 » ، و برخى تقليد را عبارت از عمل به قول غير مىدانند . « 3 » ولى تقريبا همه اتفاق دارند كه التزام يا عمل به قول غير ، بدون طلب و سؤال از حجّت و دليل است . « 4 »\r\nاز مجموع عبارتها چنين استفاده مىشود كه تقليد در اصطلاح عبارت است از : استناد به قول مجتهد در مقام عمل ؛ يعنى ، مكلف در اعمال شرعى فرعى خود به گفتهء مجتهد تكيه و استناد مىكند ، بدون توجه به دليل آن گفته .\r\n\r\n- ادلّه جواز تقليد :\r\nبرخى از ادلّه ، مربوط به جواز تقليد شخص عامى از مجتهد است ، و برخى\r\n\r\n\r\n","description":"","footnote":"\r\n( 1 ) علات اينكه پيروى كردن شخص از ديگرى در مقام عمل را تقليد مىگويند به اين خاطر است كه شخص مسئوليت اعمال و افعال خود را به گردن مجتهد مىاندازد ، و يا اينكه شخص فتواى مجتهد و اقوال او در احكام شرعى فرعى را به گردن خود مىاندازد . و اين اختلاف ناشى از اختلاف در معناى لغوى تقليد است . به كتابهاى لغت از جمله : لسان العرب ، مفردات راغب ، مقاييس اللغة و مصباح المنير مراجعه شود .\r\n( 2 ) عروة الوثقى ، ج 1 . التقليد ، مسئله 8 ؛ الكفاية ، ج 2 ، ص 434 .\r\n( 3 ) معالم الاصول ، ص 236 ؛ درر الفوائد ، ص 702 ؛ الاحكام آمدى ، ج 2 ، ص 445 ؛ ارشاد الفحول ، ص 265 ؛ بحوث الاصول ، الاجتهاد و التقليد ، ص 14 .\r\n( 4 ) همان منابع و جمع الجوامع ، ج 2 ، ص 392 ؛ المستصفى ، ج 2 ، ص 238 ؛ الفصول ، ص 411 ؛ الوافية ، ص 299 .\r\n","page_name":" 241 ","page_number":241},
  {"content":"\r\n\r\nمربوط به جواز فتواى مجتهد .\r\n\r\nو اما ادلّه‌ى جواز تقليد براى عامى :\r\nدر جوامع مختلف بشرى ، سيره‌ى عقلا چنين است كه انسانها نيازهاى مختلفى دارند كه ناگزير از تأمين آنها هستند ، و البتّه هيچ‌كس به تنهايى نمىتواند نيازهاى خود را در تمام زمينه‌ها بر طرف كند ، بلكه به دليل گستردگى و تعدد نيازها ، مخصوصا با رشد و توسعه اجتماعات بشرى ، هر انسانى ناچار است كه براى تأمين بسيارى از نيازهاى خود به ديگران مراجعه كند ، و در اين حال به كسى رجوع مىكند كه در آن رشته و فن ، از تخصص و تجربه كافى برخوردار باشد ، مانند رجوع انسان به پزشك و بنا و نجّار و . . . و اين مسئله مورد قبول و عمل همه‌ى عقلا است . معناى رجوع جاهل به عالم چيزى جز اين نيست . در مسائل شرعى نيز جريان امر اين‌گونه است ؛ يعنى هرگاه انسان فهميد كه از جانب خداوند واجبات و محرماتى وارد شده است و اهمال و بىتوجهى نسبت به اين واجبات و محرمات نيز جايز نيست ، عقل انسان حكم مىكند كه از طريق علم و قطع يا از راههاى ديگرى كه شارع آنها را معتبر دانسته است ، اين اوامر و نواهى را امتثال كند . اكنون اگر علم و قطع براى او ممكن بود ، بر اساس همان علم و قطع عمل مىكند . ولى اگر دستيابى به واقع از اين طريق براى او ممكن نبود ، ناگزير است راهى را برگزيند كه بين او و خدايش حجّت باشد و چنانچه خلاف واقع نيز عمل كرد معذور باشد . بنابراين ، چون سيره‌ى همه‌ى عقلا در ساير امور زندگى مبتنى بر رجوع جاهل به عالم است و شارع هم به عنوان يكى از عقلا و بلكه رئيس عقلا اين روش آنها را منع نكرده است ، بايد شخص عامى ، در امور شرعى\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nخود به عالم رجوع كند . و عالم به امر شرعى كسى جز فقيه و مجتهدى نيست كه مدت زيادى از عمر خود را در كمال جديّت و تلاش صرف تحقيق و مطالعه در منابع احكام و شناخت احكام شرعى و تشخيص وظيفه‌ى مكلف نموده است .\r\nدر نتيجه ، عامى موظف است به چنين شخصى رجوع كند و اعمال خود را با استناد به نظريات او انجام دهد تا اينكه در شناخت و عمل به احكام شرعى به طريق معتبر عمل نموده باشد و چنانچه عملى خلاف واقع هم بود ، نزد خداوند معذور باشد . بنابراين معلوم شد كه اصل تقليد ، تقليدى نيست ، بلكه مسأله‌اى است اجتهادى كه عقل عامى آن را درك مىكند . مرحوم آخوند خراسانى قدّس سرّه معتقد است كه جواز تقليد و رجوع جاهل به عالم امرى است فطرى و بديهى كه نياز به دليل ندارد . « 1 » هرچند در اين ادعا خدشه شده . « 2 » برخى نيز قائل به عدم جواز تقليد شده‌اند « 3 » كه با توجه به مطالب فوق ، بىاساس بودن نظرشان از نظر عقلا و عرف روشن مىشود .\r\n\r\nو اما ادله‌ى جواز فتواى مجتهد براى ديگران :\r\nهمان دليلى كه در بيان جواز تقليد نسبت به عامى گفته شد ، در جواز فتوا براى مجتهد نيز جريان دارد ولى علاوه برآن دليل كه سيره و روش عقلا بود ، به آيات و روايات نيز استناد شده است .\r\n\r\n\r\n","description":"","footnote":"\r\n( 1 ) الكفاية ، ج 2 ، ص 435 .\r\n( 2 ) بحوث فى الاصول ، الاجتهاد و التقليد ، ص 16 .\r\n( 3 ) تمهيد القواعد ، ص 319 ؛ المعتمد ، ج 2 ، ص 360 .\r\n","page_name":" 243 ","page_number":243},
  {"content":"\r\n\r\n\r\n- آيات :\r\n1 - آيه نفر : خداوند تبارك و تعالى مىفرمايد : « شايسته نيست ، مؤمنان همگى كوچ كنند ؛ چرا از هر گروهى ، طايفه‌اى كوچ نمىكنند تا در دين آگاهى پيدا كنند و به هنگام بازگشت به سوى قوم خود آنها را انذار كنند تا بترسند و خوددارى كنند » « 1 » .\r\n2 - آيه سؤال : خداوند تبارك و تعالى مىفرمايد : « اگر نمىدانيد از اهل اطلاع بپرسيد » « 2 » .\r\n\r\n- روايات :\r\nروايات فراوانى وارد شده است كه مىتوان از آنها هم جواز تقليد و هم حجيّت فتواى مجتهد را استفاده كرد . مرحوم خويى قدّس سرّه معتقد است كه روايات در اين باب اجمالا به حد تواتر مىرسند . « 3 » در اين روايات ائمه معصومين عليهم السّلام مردم را به اشخاص معين رجوع مىدهند « 4 » ، يا از برخى اصحاب مىخواهند كه در مسجد بنشينند و براى مردم فتوا بدهند « 5 » و در برخى از اين روايات از فتواى\r\n\r\n\r\n","description":"","footnote":"\r\n( 1 )  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  التوبة ، 122 .\r\n( 2 ) . . .  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  الانبياء ، 7 .\r\n( 3 ) التنقيح ، ص 91 .\r\n( 4 ) مانند حديث 4 ، باب 11 از ابواب صفات قاضى وسائل الشيعة ؛ عن ابى الحسن عليه السّلام قال : سألته و قلت : من اعامل ؟ و عمّن آخذ ؟ و قول من اقبل ؟ فقال عليه السّلام : العمري ثقتى فما ادّى اليك عنى فعنّى يؤدّي و ما قال لك عنّى فعنّى يقول ، فاسمع له و اطع فانّه الثقة المأمون .\r\n( 5 ) حضرت باقر عليه السّلام ، به ابان بن تغلب مىفرمايد : اجلس فى مسجد المدينة و افت الناس فانى احب ان يرى فى شيعتى مثلك . رجال النجاشى ، ص 10 .\r\n","page_name":" 244 ","page_number":244},
  {"content":"\r\n\r\nبه غير علم و قضاوت مبتنى بر رأى و استحسان و قياس نهى مىكنند ، كه معلوم مىشود اگر فتوا از روى علم و قواعد معتبر و مدارك صحيح باشد جايز است .\r\nبنابراين ، هرچند اجتهاد در زمان گذشته ، به علّت نزديكى زمان مجتهدين به زمان حضور معصومين و يا امكان دستيابى و شرفياب شدن به حضور امام معصوم عليه السّلام و به دست آوردن احكام واقعى از ايشان ، آسان‌تر از اجتهاد در اين زمان بوده است ، ولى در عين حال ، اين آسان‌تر بودن به معناى نفى اجتهاد و فتوا در زمانهاى گذشته و حتى زمان حضور معصوم عليه السّلام نمىشود و چنين نبوده كه فقهاى آن زمان تنها راوى احاديث معصومين باشند . بلكه ايشان به امورى مانند تخصيص عام به خاص و حمل مطلق بر مقيد و تشخيص مجمل و مبين و ساير اصول زير بنايى معتبر در اجتهاد توجه داشته و با اعمال آنها اقدام به فتوا دادن براى مردم مىكرده‌اند . پس كسى نمىتواند بگويد كه اين قبيل روايات مربوط به آن قسم اجتهادى است كه در آن زمان وجود داشته ، زيرا اجتهاد در آن زمان و اين زمان به يك معنى است ؛ يعنى ، استنباط احكام شرعى از ادله معتبر و با توجه به اصول و قواعد معتبر عقلى كه شرع نيز آنها را امضا كرده است .\r\nبا توجه به مطالب مذكور در جواز تقليد كه مبتنى بر سيره‌ى عقلا در رجوع جاهل به عالم بود و حكمى بود عقلى كه پيروى از آن موجب معذور بودن مكلف نزد خداوند مىشود ، و فتواى مجتهد نيز مبتنى بر ادله معتبر شرعى و عقلى مورد قبول شرع است ، معلوم مىشود كه استدلال اخباريين بر نفى تقليد و اجتهاد به آياتى كه تقليد را مذمت مىكنند « 1 » ، يا از متابعت ظن نهى مىكنند « 2 » و\r\n\r\n\r\n","description":"","footnote":"\r\n( 1 )  وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلَّا يَخْرُصُونَ  الزخرف ، 20 .\r\n( 2 )  وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً  النجم ، 28 .\r\n","page_name":" 245 ","page_number":245},
  {"content":"\r\n\r\nيا عمل اهل كتاب را انكار مىكنند « 3 » ، درست نيست . زيرا اين آيات رجوع جاهل به جاهل و پيروى و متابعت ناشى از تعصّب يا متابعت ظن بما هو ظن ، بدون دليل معتبر شرعى يا عقلى ، و يا عمل اهل كتاب يعنى حلال كردن حرام خداوند و حرام كردن حلال خداوند را ملامت و سرزنش مىكنند و از آنها نهى مىنمايند .\r\n\r\n- شرايط مرجع تقليد :\r\nگفته شده كه مرجع تقليد بايد بالغ ، عاقل ، مؤمن ، عادل ، مرد ، آزاد ، مجتهد مطلق ، زنده ، اعلم و حلال‌زاده بوده و دنياپرست نباشد .\r\nمرحوم خويى قدّس سرّه معتقد است كه هيچ دليلى از آيات و روايات و سيره‌ى عقلا بر اعتبار بلوغ ، ايمان ، عدالت ، مرد بودن ، حرّيت و اجتهاد مطلق و حلال‌زاده بودن مرجع تقليد وجود ندارد . بلكه سيره‌ى عقلا بر عدم اعتبار اين امور است ؛ زيرا مىبينيم كه عقلا در رجوع جاهل به عالم فرقى بين عالم و اهل فن بالغ و غير بالغ يا مرد و زن ، يا مؤمن و غير مؤمن ، يا آزاد و بنده نمىگذارند .\r\nبلى ! دقّت در مسئله باعث اعتقاد به لزوم شرايط فوق مىشود زيرا آنچه در اذهان متشرعه مرتكز است ، اين است كه شارع راضى به زعامت و مرجعيت كسى كه داراى نقص است و مثلا عدالت يا ايمان ندارد ، نيست . و يا در مورد مرد بودن مىگوييم : آنچه از مذاق شارع استفاده مىشود اين است كه شارع مايل نيست زن در معرض رجوع و سؤال عامه مردم قرار گيرد ، با توجه به اينكه شارع\r\n\r\n\r\n","description":"","footnote":"\r\n( 3 )  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  . . . التوبة ، 31 .\r\n","page_name":" 246 ","page_number":246},
  {"content":"\r\n\r\nحتى به امامت جماعت زن هم راضى نيست ، تا چه رسد به زعامت و تصدى جامعه اسلامى . و يا اينكه وقتى شارع در منصبى مانند امامت جماعت يا قضاوت قائل به اين شرايط شود ، در مرجعيت كه مقامى بالاتر و مشكل‌تر از امامت جماعت و قضاوت و يا حد اقل مساوى با قضاوت است به طريق اولى اين شرايط را معتبر مىداند . « 1 »\r\nدر مورد عدالت نيز هرچند مقتضاى ادله و سيره‌ى عقلا ، عدم اشتراط آن و كفايت وثوق است ، ولى به بيانى كه در مورد ساير شرايط گفته شد ، مىتوان نتيجه گرفت كه عدالت يكى از شرايط مرجع تقليد است . و در مورد اجتهاد مطلق نيز اختلاف است ، برخى آن را شرط مىدانند و برخى معتقدند كه مجتهد متجزّى نيز مىتواند مرجع تقليد باشد ، البته در ابوابى كه در آنها به درجه اجتهاد رسيده است ، خصوصا كه ممكن است مجتهد متجزّى در باب بخصوصى ، اعلم از مجتهد مطلق نيز باشد .\r\nدر اينجا به بيان مختصرى از دو شرط ديگر يعنى : اعلميّت و زنده بودن مىپردازيم .\r\n\r\n1 - اعلميّت :\r\nاعلم يعنى چه ؟ مراد از اعلم در اينجا كسى است كه در تطبيق كبرى بر صغرى مهارت بيشترى داشته و توان و قوه‌ى استنباط و استخراج احكام از مبادى و ادله در او قوىتر باشد . و اين متوقف است بر : الف : قوىتر بودن در فهم آيات و اخبار و\r\n\r\n\r\n","description":"","footnote":"\r\n( 1 ) التنقيح ، ص 213 به بعد .\r\n","page_name":" 247 ","page_number":247},
  {"content":"\r\n\r\nاصول كلى استنباط . به عنوان « اعلم » رجوع شود .\r\nب : حسن سليقه و مهارت در تطبيق قواعد و اصول بر موضوعات و فروع .\r\n\r\nآيا عقل عامى حكم مىكند به لزوم رجوع به اعلم ؟\r\nشكّى نيست كه اگر فتواى اعلم با غير اعلم مخالف باشد و عامى نيز به اين مخالفت آگاهى داشته باشد ، عقل او حكم مىكند كه به اعلم رجوع كند . زيرا امر داير است بين رجوع تخييرى به اعلم يا غير اعلم و رجوع تعيينى به اعلم . و چون حجيّت فتواى اعلم درهرصورت يقينى است و حجيّت فتواى غير اعلم مشكوك ، بنابراين به حكم عقل ، رجوع مىكند به فتوايى كه حجيّت آن يقينى است . به عنوان « اصالة التعيين » رجوع شود .\r\nآيا به حسب ادله اجتهادى ، مجتهد مىتواند حكم به جواز رجوع به غير اعلم بكند يا نه ؟\r\nقبل از بيان ادله‌ى قائلين به جواز و قائلين به عدم جواز ، ذكر سه نكته لازم است :\r\n1 - محل بحث جايى است كه مخالفت فتواى اعلم و غير اعلم معلوم باشد ، ولى اگر فتواى اعلم با غير اعلم مخالف نباشد ، يا شك در اختلاف فتواى اعلم و غير اعلم داشته باشيم ، مشهور و معروف بين علما جواز رجوع به غير اعلم است .\r\n2 - بحث تقليد از اعلم ، مسأله‌اى عقلى است و همان گونه كه گفته شد ، عقل مكلف حكم مىكند به لزوم تقليد از اعلم ؛ بنابراين عامى ، در جواز رجوع به غير\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاعلم بايد از اعلم پيروى كند .\r\n3 - اگر فتواى غير اعلم موافق احتياط و فتواى اعلم مخالف احتياط باشد ، شكى در جواز تقليد غير اعلم نيست .\r\nبعد از ذكر سه نكته فوق اكنون به اصل مسئله برمىگرديم .\r\nدر تقليد اعلم دو قول است : 1 - قول به وجوب تقليد اعلم . مشهور از شيعه و اهل سنّت اين قول را اختيار كرده‌اند . سيد مرتضى قدّس سرّه مىگويد : اگر برخى از صاحبان فتوا از حيث علم و ورع و دين برتر از ديگران باشند ، اختلاف است ؛ برخى قائل به تخيير شده‌اند و برخى معتقدند كه واجب است اعلم و مؤمن‌تر مقدّم داشته شود و اين قول اولى است . « 1 » مرحوم علّامه قدّس سرّه مىگويد : و اگر هركدام از دو مجتهد در صفتى برترى داشت ، اخذ به قول اعلم قوىتر است . « 2 » مرحوم شهيد ثانى قدّس سرّه مىگويد : اگر يكى از دو مجتهد مؤمن‌تر از ديگرى بود و در علم مساوى بودند ، يا يكى اعلم از ديگرى بود و در دين مساوى بودند ، واجب است به اعلم از دو مجتهد كه ورع او بيشتر است رجوع شود « 3 » . و بالاخره شيخ انصارى قدّس سرّه مىگويد : معروف بين اصحاب ما و جماعتى از اهل تسنن وجوب اخذ و عمل به فتواى مجتهد اعلم و فاضل‌تر است ، و اين قول را « معارج » و « ارشاد » و « نهاية الاصول » و « تهذيب » و « المنيه » و « دروس » و « قواعد » و « ذكرى » و « جعفريه » و « جامع المقاصد » و « تمهيد القواعد » و « معالم » و « زبدة الاصول » و\r\n\r\n\r\n","description":"","footnote":"\r\n( 1 ) الذريعة ، ج 2 ، ص 801 .\r\n( 2 ) مبادى الوصول ، ص 248 .\r\n( 3 ) تمهيد القواعد ، ص 321 .\r\n","page_name":" 249 ","page_number":249},
  {"content":"\r\n\r\n« هداية المسترشدين » و « رياض » و تمام اصوليينى كه كلام ايشان به ما رسيده است ، اختيار كرده‌اند . « 1 » و از اهل سنت ، ابو اسحاق اسفرائينى و ابن شريح و قفال و غزالى و فخر رازى و ابن طيب معتزلى و احمد بن حنبل و گروه ديگرى از ايشان همين قول را اختيار كرده‌اند . « 2 »\r\n2 - قول به عدم لزوم تقليد اعلم . برخى از علماى شيعه و اهل تسنن معتقدند كه تقليد اعلم لازم نيست و از غير اعلم هم مىتوان تقليد كرد . شيخ انصارى قدّس سرّه مىگويد : جماعتى از علماى بعد از شهيد ثانى قدّس سرّه قائل به تخيير بين اعلم و غير اعلم شده‌اند و در اين مسئله از حاجبى ، عضدى و قاضى و جماعتى از فقها و اصوليين متابعت كرده‌اند . « 3 » آمدى مىگويد : قاضى ابو بكر و جماعتى از فقها و اصوليين قائل به تخيير شده‌اند ، خواه برخى برتر از ديگران باشند يا مساوى باشند . و سپس خود نيز همين قول را اختيار كرده است . « 4 » غزالى نيز مراجعه به اعلم را لازم نمىداند . « 5 »\r\nچون بناى ما بر اختصار و بيان اجمالى عناوين است ، تنها دليل دو گروه را ذكر مىكنيم و از نقد و بررسى آنها خوددارى مىكنيم . علاقمندان مىتوانند به\r\n\r\n\r\n","description":"","footnote":"\r\n( 1 ) مطارح الانظار ، ص 272 .\r\n( 2 ) ارشاد الفحول ، ص 271 ؛ المستصفى ، ج 2 ، ص 242 ؛ الاحكام آمدى ، ج 2 ، ص 475 ؛ المعتمد ، ج 2 ، ص 364 ؛ المحصول ، ج 2 ، ص 533 .\r\n( 3 ) مطارح الانظار ، ص 272 .\r\n( 4 ) الاحكام آمدى ، ج 2 ، ص 458 .\r\n( 5 ) المستصفى ، ج 2 ، ص 242 .\r\n","page_name":" 250 ","page_number":250},
  {"content":"\r\n\r\nمنابع مورد استفاده مراجعه نمايند . « 1 »\r\n\r\n- ادله‌ى كسانى كه تقليد از اعلم را لازم نمىدانند :\r\n1 - دليل اول ايشان اين است كه آيات و رواياتى كه جواز اصل تقليد از آنها استفاده مىشود و مردم را در صورت جهل به احكام شرعى ، به عالم ارجاع مىكردند ، همگى مطلق بودند و هيچ‌كدام حجيّت فتواى مجتهد را مقيد به اعلميّت نكرده بودند . بنابراين ، رأى فقيه و مجتهد حجّت است ، خواه اعلم از ديگران باشد يا نباشد . « 2 »\r\n2 - دليل دوم ايشان سيره‌ى اصحاب ائمه عليهم السّلام است . يعنى اصحاب ائمه عليهم السّلام فتوى را از ديگران مىگرفته‌اند بدون اينكه از اعلميت او جستجو و تفحص كنند ، در حالى كه مىدانسته‌اند كه صاحبان فتوا از نظر علم و فضيلت با هم متفاوتند . « 3 »\r\n\r\n\r\n","description":"","footnote":"\r\n( 1 ) علاوه بر منابع مذكور ، برخى ديگر از منابع عبارتند از : مهذب الاحكام ، ج 1 ، ص 25 ؛ جواهر الكلام ج 40 ، ص 43 ؛ اصول الاستنباط ، ص 318 ؛ معارج الاصول ، ص 201 ؛ الرسائل الاربع ، الاجتهاد و التقليد ، ص 146 به بعد .\r\n( 2 ) در پاسخ به اين دليل گفته شده كه : اطلاق در جايى صحيح است كه گوينده در مقام بيان تمام جهات و خصوصيات باشد و آنگاه چيزى را بيان نكند ، ولى در ما نحن فيه ، آيات و روايات در مقام بيان اصل جواز تقليد هستند و بنابراين شرط اطلاق ( متكلم در مقام بيان باشد ) مفقود است . و علاوه بر اين اگر بين فتواى اعلم و غير اعلم اختلاف باشد و شارع هر دو را حجّت قرار دهد ، اين مستلزم تعبّد به ضدين يا نقيضين است . مثل اينكه اعلم بگويد در زمان غيبت نماز جمعه واجب است و غير اعلم بگويد نماز جمعه حرام است .\r\n( 3 ) در جواب اين دليل گفته شده كه : علم به اختلاف علم و فضيلت درست ، ولى آيا اخذكنندگان فتوا\r\n","page_name":" 251 ","page_number":251},
  {"content":"\r\n\r\n3 - دليل سوم مبتنى بر نفى عسر و حرج است . يعنى اگر قرار باشد همه مسلمانان به يك يا دو نفر كه اعلم از ديگران هستند رجوع كنند ، اگر غير ممكن نباشد ، حد اقل موجب عسر و حرج مىشود و معمولا چنين تكليفى قابل تحمل نيست و در شرع نيز چنين تكاليفى منتفى است . « 1 »\r\n\r\n- ادله‌ى لزوم تقليد از اعلم :\r\n1 - بناى عقلا : روش عقلا اين است كه هرگاه در امور جارى خود با دو نظر مخالف نسبت به امرى مواجه شوند ، اگر آن امر از امور مهم و دقيق باشد ، به نظر كسى عمل مىكنند كه خبره‌تر از ديگران است ؛ و كدام امر مهم‌تر از دين و مسائل شرعى است ؟ مبناى عقلا در اين روش ، حكم عقل است .\r\n2 - تقليد از اعلم موجب برىء الذمه شدن است . زيرا گفته شد كه متابعت از قول ديگران حرام است مگر مواردى كه از اين قاعده كلى استثنا شده باشد ، و تقليد جاهل از عالم استثنا شده است . اكنون حجيّت فتواى اعلم نزد هر دو گروه مسلم است و شك در حجيّت فتواى غير اعلم كافى است تا بگوييم عمل به آن\r\n\r\n\r\n","description":"","footnote":"\r\nعلم به مخالفت ايشان در فتوا هم داشته‌اند ؟ و آيا ائمه معصومين عليه السّلام با توجه به اختلاف در فتوا مردم را به ايشان رجوع مىداده‌اند و مىفرموده‌اند كه به قول هركدام مىخواهيد عمل كنيد ، هرچند از نظر علم و فضيلت مساوى باشند يا مختلف ؟\r\n( 1 ) در جواب گفته شده كه اولا : اين دليل نقض مىشود به لزوم رجوع همه مردم به امام معصوم عليه السّلام .\r\nثانيا : بحث در جايى است كه عسر و حرج لازم نيايد ، و الّا اگر مستلزم عسر و حرج شود ، وجوب رجوع به اعلم منتفى است . ثالثا : شايد در زمانهاى گذشته رجوع به يك يا دو نفر مشكل بوده چون وسائل چاپ و نشر و ارتباطات بسيار ناچيز و محدود بوده ، ولى در اين زمانها از اين جهت هيچ مشكلى نيست . التنقيح ، ص 136 به بعد ؛ الرسائل الاربع ، الاجتهاد و التقليد ، ص 157 .\r\n","page_name":" 252 ","page_number":252},
  {"content":"\r\n\r\nموجب برائت ذمه نمىشود . « 1 »\r\n\r\n2 - زنده بودن :\r\nآيا زنده بودن از شرايط مرجع تقليد است ؟\r\nسه قول وجود دارد : 1 - تقليد از مجتهد مرده جايز است ؛ چه تقليد ابتدايى باشد ، و چه بقا بر تقليد باشد . اين قول به گروهى از اهل تسنن و اخباريين از اماميه و محقق قمى قدّس سرّه ، از مجتهدين ، نسبت داده شده است . « 2 » 2 - تقليد از ميّت جايز نيست مطلقا . 3 - تقليد ابتدايى از مجتهد مرده جايز نيست . ولى بقا بر تقليد جايز است . « 3 »\r\nمقتضاى اصل ، عدم حجيّت قول و نظر هركس براى ديگران است مگر مواردى كه از اين اصل استثنا شده باشد و آنچه همگى اتفاق دارند بر خارج شدن آن از اصل كلى ، همانا تقليد از مجتهد زنده است . بقيه موارد ، مانند تقليد از مجتهد مرده ، ضمن همان اصل باقى مىمانند .\r\n\r\n- مقتضاى ادله‌ى اجتهادى :\r\n\r\n\r\n","description":"","footnote":"\r\n( 1 ) البته به روايات نيز استناد شده است . ولى مهم‌ترين دليل بر لزوم تقليد از اعلم همان سيره عقلاء است .\r\nهمان منابع ، ص 134 و 152 .\r\n( 2 ) مطارح الانظار ، ص 252 .\r\n( 3 ) البته تفاصيل ديگرى نيز بيان شده ، ولى در واقع برگشت مىكنند به همين سه قول . مانند تفصيل\r\nفاضل تونى . ايشان مىگويد : اگر مجتهد كسى باشد كه بدانيد جز بر اساس منطوق و مدلول صريح ادله فتوا نمىدهد ، مانند ابن بابويه و ساير قدماء ، در اين صورت تقليد از او جايز است . زنده باشد يا مرده ، ولى اگر كسى باشد كه اين‌چنين نيست و به لوازم غير بيّن و جزئياتى كه مندرج بودن آنها روشن نيست\r\nعمل مىكند ، تقليد از او مشكل است ؛ زنده باشد يا مرده . الوافية ، ص 307 .\r\n","page_name":" 253 ","page_number":253},
  {"content":"\r\n\r\n\r\nادله‌ى قائلين به جواز تقليد از ميت :\r\n1 - آيات و روايات مربوط به جواز تقليد ، اطلاق دارند و شامل مجتهد مرده و زنده مىشوند .\r\n2 - سيره‌ى عملى عقلا اين است كه در مسائل و مشكلات علوم مختلف به نظريات اهل فن مراجعه مىكنند ؛ چه زنده باشند و چه مرده . حتى مىبينيم كه مثلا فقها ، در فهم لغات و معانى آنها ، به گفته اهل لغت مراجعه و اعتماد مىكنند ، بدون توجه به زنده يا مرده بودن آنها . « 1 »\r\n3 - تمسك به استصحاب مىكنيم . يعنى مىگوييم : عمل به فتواى فلان مجتهد جايز بود . اكنون كه مجتهد فوت كرده شك مىكنيم كه آيا عمل بر اساس فتواى او جايز است يا نه ؟ در اين صورت استصحاب مىكنيم جواز عمل به فتواى او را .\r\nدر جواب از اين استصحاب گفته شده كه ما شك داريم در حجيّت فتواى مجتهد كه آيا حجيّت فتواى او مختص به زمان زنده بودن اوست يا شامل بعد از مرگ هم مىشود ؟ و با وجود شك در حجيّت فتواى مجتهد از نظر شمول و عدم شمول نسبت به بعد از مردن ، جاى اجراى استصحاب نيست ، زيرا يكى از اركان استصحاب ( يقين سابق به حجيّت فتوا حتى بعد از مرگ ) مفقود است . « 2 »\r\n\r\n\r\n","description":"","footnote":"\r\n( 1 ) در جواب اين دليل گفته شده : اين سيره مربوط به غير احكام است . زيرا در احكام اجماعات متعدد داريم بر تقليد از مجتهد زنده و اعراض از تقليد مرده و اين مطلب كشف مىكند كه سيره در باب احكام اين‌گونه بوده است تا زمان معصوم عليه السّلام .\r\n( 2 ) الاصول العامه ، ص 654 .\r\n","page_name":" 254 ","page_number":254},
  {"content":"\r\n\r\n\r\nتقيّه\r\nبه عنوان « قاعده تقيّه » رجوع شود .\r\n\r\nتقييد\r\nتقييد يعنى محدود و ضيق كردن دايره شمول لفظ يا حكم .\r\nبه عنوان « مطلق و مقيد » و « اطلاق و تقييد » رجوع شود .\r\n\r\nتكرار\r\nاز فروع بحث امر و نهى اين است كه آيا امر و نهى بر تكرار دلالت مىكنند يا نه ؟ يعنى اگر مولا فرمانى صادر كرد ، معناى آن چنين است كه بايد مكلف هميشه و مكرر مصاديق امر را محقق كند ، يا اينكه اين مطلب از موضوع له امر و نهى خارج است و تكرار در امر و نهى از امور ديگر مانند عرف و عقل و قرائن فهميده مىشود ؟\r\nبه عنوان « امر » رجوع شود ؟\r\n\r\nتكليف\r\nتكليف از « كلفت » ؛ يعنى ، زحمت و مشقّت است .\r\nاوامر و نواهى شرعى و الزامات قانونى را تكليف گويند .\r\nثبوت تكليف بر انسان ، متوقف بر شرايطى است كه برخى شرايط شرعى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nهستند ، مانند استطاعت كه شرط وجوب حج است و برخى عقلى كه به آنها « شرايط عامه تكليف » مىگويند . به عنوان « ابتلاء و عدم ابتلاء » رجوع شود .\r\n\r\nتمثيل\r\nبه عنوان « قياس » رجوع شود .\r\n\r\nتناقض\r\nتناقض در لغت يعنى مغايرت و دگرگونى ، و در اصطلاح عبارت است از :\r\nاختلاف دو قضيه كه ذاتا يكى از آنها صادق و ديگرى كاذب است .\r\nبراى تحقق تناقض بين دو قضيه ، در هشت مورد بايد اتحاد باشد ، و در سه مورد اختلاف .\r\n\r\n- وحدتهاى هشتگانه :\r\n1 - وحدت موضوع . 2 - وحدت محمول . 3 - وحدت زمان . 4 - وحدت مكان . 5 - وحدت دو قضيه در قوه و فعل . يعنى هر دو قضيه يا بالقوه باشند ، يا بالفعل . 6 - وحدت كل و جزء . 7 - وحدت شرط . 8 - وحدت اضافه . « 1 »\r\n\r\n- اختلافات سه‌گانه :\r\nدو قضيه متناقض بايد در سه مورد با يكديگر اختلاف داشته باشند .\r\n\r\n\r\n","description":"","footnote":"\r\n( 1 ) برخى « وحدت حمل » را نيز شرط مىدانند . يعنى بايد حمل در هر دو قضيه يا حمل اوّلى باشد ، يا حمل شايع صناعى .\r\n","page_name":" 256 ","page_number":256},
  {"content":"\r\n\r\n1 - اختلاف در كيف ؛ يعنى اگر يكى موجبه است ، ديگرى سالبه باشد .\r\n2 - اختلاف در كم ؛ يعنى اگر يكى كلى است ، ديگرى جزئى باشد .\r\n3 - اختلاف در جهت ؛ يعنى اگر يكى ممكنه عامه است ، ديگرى ضروريه باشد . « 1 »\r\n\r\nتنقيح مناط\r\nتنقيح در لغت پيراستن و پاك كردن است . گفته مىشود : كلام منقح ، يعنى كلامى كه اضافه و زيادى در آن نيست . تنقيح مناط نزد اصوليين ، يعنى الحاق فرع به اصل ، با الغاى فرق بين آنها . به اين صورت كه بگوييم : بين اصل و فرع فرقى نيست جز اين مورد ، و اين مورد نيز در حكم دخالت ندارد ، بنابراين ، چون در علّت حكم مشتركند ، پس در حكم نيز مشتركند . « 2 »\r\nبه عبارت ديگر : تنقيح مناط يعنى پاك كردن علّت حكم و تعميم دادن آن .\r\nهرگاه شارع تصريح به حكمى كرده باشد ولى علّت آن را متعرض نشده باشد ، مىگويند : براى دستيابى به علّت حكم و تعميم دادن آن به موارد ديگر ، بايد مجتهد از طريق « سبر و تقسيم » وارد شود . يعنى مجتهد آزمايش ( سبر ) مىكند و اوصاف متعددى را كه احتمال مىدهد يكى از آنها علّت حكم در اصل باشد ، يكى يكى در برابر حكم اصل قرار مىدهد و مىسنجد تا ببيند بين آن\r\n\r\n\r\n","description":"","footnote":"\r\n( 1 ) المنطق مظفر ، ص 189 .\r\n( 2 ) ارشاد الفحول ، ص 221 ؛ اصول الفقه خضرى ، ص 332 ؛ الاصول العامة ، ص 315 .\r\n","page_name":" 257 ","page_number":257},
  {"content":"\r\n\r\nوصف و حكم اصل ، تناسبى وجود دارد يا نه ؟ به اين طريق تمام اوصافى را كه تناسبى با حكم اصل ندارند و نمىتوانند علّت حكم اصل باشند خارج مىكند تا به وصفى برسد كه متناسب با حكم و صلاحيت عليّت را داشته باشد . آنگاه حكم را توسعه مىدهد به موارد ديگرى كه چنين صفتى دارند . اين عمل را تنقيح مناط گويند . تنقيح مناط ممكن است قطعى باشد ، يا ظنى . « 1 »\r\nمثلا شخصى بيابان‌نشين نزد پيامبر صلّى اللّه عليه و آله و سلّم آمد ، و عرض كرد : من هلاك شدم . حضرت فرمودند : چه كردى ؟ گفت : در روز ماه رمضان با همسرم نزديكى كردم . حضرت فرمودند : بنده‌اى آزاد كن . « 2 »\r\nدر اينجا گفته‌اند : نه اعرابى بودن خصوصيتى دارد كه موجب و علّت اين حكم باشد و نه ماه رمضان آن سال خصوصيتى داشته و نه چون با همسرش مجامعت كرده ؛ و همين‌طور ساير خصوصيات موجود ، هيچ‌كدام علّت حكم حضرت به آزاد كردن بنده نبوده است . بنابراين چنين نتيجه گرفته‌اند : هركس در روز ماه رمضان با زنى نزديكى كند ، بايد يك بنده آزاد كند . « 3 »\r\n\r\nتوصلى\r\nبه عنوان « تعبدى » رجوع شود .\r\n\r\n\r\n","description":"","footnote":"\r\n( 1 ) الوافية ، ص 238 .\r\n( 2 ) بحار الانوار ، ج 96 ، باب 34 ، حديث 13 .\r\n( 3 ) الاصول العامة ، ص 315 .\r\n","page_name":" 258 ","page_number":258},
  {"content":"\r\n\r\n\r\nتوقف\r\nاين كلمه در علم اصول فراوان استعمال مىشود . در مباحث مختلف مانند بحث « اصالة الحظر و الاباحه » ، « تعارض » ، « استصحاب » و بسيارى از مباحث ديگر مىبينيم كه عده‌اى توقف كرده‌اند ، يعنى نزد ايشان هيچ‌كدام از اقوال موجود در آن بحث ، از دليل كافى براى اثبات برخوردار نبوده و قائلين به هر قولى نتوانسته‌اند مختار خود را ثابت كنند ، بنابراين قائلين به توقف گفته‌اند : ما توقف مىكنيم ، يعنى در اين مسئله ملتزم به هيچ‌كدام از اقوال موجود نمىشويم . هرچند در واقع ، انسان يا فاعل است يا تارك .\r\n\r\nجبر\r\nبه عنوان « اختيار » و « اراده » رجوع شود .\r\n\r\nجمع تبرعى\r\nبه عنوان « الجمع مهما امكن اولى من الطرح » رجوع شود .\r\n\r\nجمع دلالى\r\nبه عنوان « الجمع مهما امكن اولى من الطرح » رجوع شود .\r\n\r\nجمع عرفى\r\nجمع عرفى ، همان جمع دلالى است . به عنوان « الجمع مهما امكن اولى من الطرح » رجوع شود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nجمع محمولى\r\nهرگاه دو دليل داشته باشيم كه از جهت اعتبار مساوى باشند و بخواهيم بين آنها جمع كنيم ، يا در موضوع تصرف مىكنيم كه آن را « جمع موضوعى » گويند ؛ و يا در محمول تصرف مىكنيم كه آن را « جمع محمولى » گويند .\r\nمثلا مولا گفته : علما را اكرام كن و فاسقان را اكرام نكن . در اينجا براى اينكه بين دو دليل جمع كرده باشيم ، فاسق را حمل مىكنيم بر غير عالم تا در نتيجه ، اكرام عالم فاسق هم واجب باشد . در اين حال ، ما در موضوع تصرف كرده‌ايم نه در حكم . و اين را « جمع موضوعى » مىگويند .\r\nولى اگر دليل بگويد : روز جمعه غسل كن ، و دليل ديگر بگويد : روز جمعه غسل واجب نيست ، ما امر را بر استحباب حمل مىكنيم تا بين دو دليل جمع كرده باشيم . در اين حال ، ما در محمول ( حكم ) تصرف كرده‌ايم و جمع را « جمع محمولى » مىگويند .\r\n\r\nجمع مقبول\r\nجمع مقبول ، همان جمع عرفى يا جمع دلالى است . به عنوان « الجمع مهما امكن اولى من الطرح » رجوع شود .\r\n\r\nجمع موضوعى\r\nبه عنوان « جمع محمولى » رجوع شود .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nالجمع مهما امكن اولى من الطرح « 1 »\r\nمعمولا علما در باب تعارض ، متعرض اين عنوان و نقد و بررسى آن شده‌اند . از چند جهت در اين عنوان بحث مىشود .\r\n1 - معناى اين جمله :\r\nمعناى اين جمله چنين است كه هرگاه دو خبر معتبر وارد شد كه در ابتداى امر متعارض و متنافى به نظر مىرسند ، فورا نبايد حكم به تعارض و تساقط يا تخيير نمود ، بلكه بايد تا جايى كه ممكن است ، بين آنها جمع كرد . يعنى بررسى نمود كه آيا يكى عام است و ديگرى خاص ، يا يكى مطلق است و ديگرى مقيد ، يا يكى ظاهر است و ديگرى اظهر ، يا يكى حاكم است و ديگرى محكوم و . . . ؟\r\nآنگاه اگر اين نسبتها بين دو دليل بود ، عام را بر خاص و مطلق را بر مقيد و ظاهر را بر اظهر و . . . حمل نمود ، ولى اگر هيچ‌كدام از اين موارد نبود ، آنگاه حكم به تعارض دو دليل نمود و احكام تعارض را بر آنها مترتب كرد . بنابراين ، مراد از اولويت در عنوان فوق ، لزوم است . يعنى لازم است اين موارد نسبت به دو دليل رعايت شود .\r\n2 - دليل لزوم جمع :\r\nهرچند به اجماع و اصل تمسك شده است ، ولى حكم عقل تنها دليل\r\n\r\n\r\n","description":"","footnote":"\r\n( 1 ) الفصول ، ص 440 ؛ فوائد الاصول ، ج 4 ، ص 726 ؛ اصول الفقه ، ج 2 ، ص 200 ؛ علم اصول الفقه ، ص 434 ؛ درر الفوائد ، ص 645 ؛ نهاية الافكار ، ج 4 ، ص 137 ؛ تهذيب الاصول سبزوارى ، ج 1 ، ص 169 ؛ اصول الاستنباط ، ص 311 ؛ اصطلاحات الاصول ، ص 193 ؛ الرسائل ، ص 433 . الكفاية ، ج 2 ، ص 388 .\r\n","page_name":" 261 ","page_number":261},
  {"content":"\r\n\r\nمحكم اين مطلب است . زيرا تعارض در جايى است كه دو دليل از نظر حجيّت نقصى نداشته باشند و تنها مانع ، همانا تكاذب دو دليل باشد ، و با فرض امكان جمع بين دو دليل ، تكاذبى در كار نخواهد بود .\r\n3 - مقدار شمول اين قاعده :\r\nآيا مراد از امكان در قاعده فوق ، امكان عقلى است تا شامل جمع تبرعى نيز بشود ، يا مراد امكان عرفى است تا در نتيجه جمع تبرعى خارج باشد ؟\r\nتقريبا اكثر قريب به اتفاق علما معتقدند كه مراد ، امكان عرفى است و قاعده فوق ، شامل جمع تبرعى نمىشود . « 1 »\r\nجمع تبرعى چيست ؟ و چرا قاعده فوق شامل آن نمىشود ؟\r\nجمع تبرعى يعنى تأويل كيفى ، به عبارت ديگر : هرگاه مثلا دليلى بگويد :\r\nهمه علما را اكرام كن و دليل ديگرى بگويد : هيچ عالمى را اكرام نكن . اين دو دليل با هم تعارض و تنافى دارند . اكنون اگر ما در هر دو دليل تصرف كنيم از حيث كيفيت آنها ، يعنى بگوييم . مراد از دليل « همه علما را اكرام كن » علماى عادل است . و مراد از دليل « هيچ عالمى را اكرام نكن » علماى فاسق است .\r\nبنابراين ، بين دو دليل جمع كرده‌ايم و به بخشى از مدلول هر دو دليل عمل كرده‌ايم . چنين جمعى را كه شاهد جمع نيز ندارد ، جمع تبرعى گويند . مقصود از\r\n\r\n\r\n","description":"","footnote":"\r\n( 1 ) مرحوم سبزوارى مىگويد : بلى ! اگر مراد از جمع ، جمع عرفى مقبول باشد ، و مراد از امكان در مقايسه با قرائن خارجى و داخلى باشد ، اين صحيح است و شكى در آن نيست و مقصود از اولويت لزوم خواهد بود و اين نوع جمع در فقه و بلكه ساير علوم شايع است . تهذيب الاصول ، ج 1 ، ص 170 . با تلخيص و تصرف .\r\n","page_name":" 262 ","page_number":262},
  {"content":"\r\n\r\nقاعده فوق ، چنين جمعى نيست زيرا :\r\nاوّلا : چنين جمعى در عرف و محاورات عقلا جايگاهى ندارد . ثانيا : دليلى بر لزوم چنين جمعى وجود ندارد . ثالثا : اگر مقصود از قاعده فوق چنين جمعى باشد ، باب تعارض بسته مىشود ، زيرا كمتر دليلين متعارضى پيدا مىشوند كه نتوان به نوعى بين آنها جمع كرد ، در حالى كه تعارض ادله از امور رايج از زمان معصومين عليهم السّلام تاكنون بوده و هست و مرجحات مذكور در باب تعارض ادله نيز بيانگر همين معنى هستند ، و مسلما اخبار فراوانى را كه در مورد تعارض ادله و نحوه‌ى برخورد با آن بيان شده ، نمىتوان بر موارد بسيار نادر حمل كرد .\r\nبنابراين ، معناى قاعده فوق ، همانا جمع عرفى است . يعنى هرگاه دو دليل متعارض وارد شده باشد ، بايد در صورتى كه يكى ظاهر و ديگرى اظهر ، يا يكى عام و ديگرى خاص ، يا يكى مطلق و ديگرى مقيد ، يا يكى حاكم و ديگرى محكوم بود ، ظاهر را بر اظهر و عام را بر خاص و مطلق را بر مقيد و . . . حمل نمود .\r\nچنين جمعى را « جمع عرفى » يا « مقبول » يا « دلالى » نامند . ولى چنانچه چنين جمعى ممكن نبود ، بايد احكام تعارض را پياده نمود . به عنوان « تعارض » رجوع شود .\r\nبرخى از موارد جمع عرفى :\r\n1 - هرگاه دليلى خاص باشد و دليل ديگر عام ، دليل خاص مقدّم است .\r\nمثل اينكه دليلى بگويد : علما را احترام كن . و دليل ديگر بگويد : علماى فاسق را احترام نكن . و يا اگر دليلى مطلق و دليل ديگر مقيد باشد ، دليل مقيد مقدم است .\r\nمثل اينكه دليلى بگويد : بنده‌اى را آزاد كن ، و دليل ديگرى بگويد : بنده‌ى مؤمنى را\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nآزاد كن .\r\n2 - هرگاه در يك يا هر دو دليل ، قدر متيقن وجود داشته باشد و آن قدر متيقن از خارج فهميده شود نه از لفظ « 1 » . مثلا دليلى مىگويد : عذره قابل خريدوفروش نيست . و دليل ديگرى مىگويد : خريدوفروش عذره اشكالى ندارد . در اينجا قدر متيقن از دليل اول ، عذره انسان است و قدر متيقن از دليل دوم ، عذره حيوان حلال گوشت است . پس اين دو دليل ، از نظر لفظ متباين هستند ، ولى چون هركدام قدر متيقن دارد ، هر دليل را بر قدر متيقن حمل مىكنيم و به اين ترتيب ، تعارض و تنافى از بين مىرود و عرفا اين دو دليل سازگار هستند .\r\n3 - هرگاه يكى از دو دليل حاكم بر دليل ديگر باشد ، يا وارد بر دليل ديگر باشد . به عنوان « حكومت » و « ورود » رجوع شود .\r\n\r\nحاظر و مبيح « 2 »\r\nهرگاه دو خبر متعارض يكى بر حرمت دلالت كند و ديگرى بر اباحه ، خبر مخالف با اصل اباحه را حاظر گويند ، زيرا مانع از فعل است و حظر يعنى منع ؛ و خبر موافق با اصل اباحه را مبيح گويند ، زيرا مضمون آن موافق با اصل اباحه است . بنابراين ، حاظر و مبيح ، صفت دو دليل معارض هستند كه مورد تعارض آنها حرمت و اباحه است .\r\n\r\n\r\n","description":"","footnote":"\r\n( 1 ) زيرا اگر قدر متيقن از لفظ فهميده شود ، اين دو دليل از اول متعارض نخواهد بود ، چون ديگر اطلاق و عمومى در كار نخواهد بود و بنابراين وقتى تعارض نباشد ، جمع عرفى نيز نخواهد بود .\r\n( 2 ) اصطلاحات الاصول ، ص 267 .\r\n","page_name":" 264 ","page_number":264},
  {"content":"\r\n\r\n\r\nحجّت « 1 »\r\nحجّت در لغت يعنى ، برهان و چيزى كه به وسيله آن پيروزى در مقابل خصم حاصل مىشود . « 2 » مرحوم سبزوارى سه اطلاق براى حجّت ذكر مىكند :\r\n1 - آنچه احتجاج و اعتذار با آن صحيح است . اطلاق اين معنى از حجّت بر قطع و تمام امارات معتبر و اصول عملى و قواعد فقهى صحيح است ، و هيچ مانعى از عقل و نقل بر اين معنى وجود ندارد .\r\n2 - اصطلاح منطقى آن . در اين اصطلاح حجّت عبارت است از علّت تحقق و ثبوت شىء ؛ مانند تغيير كه علّت حدوث است در اين مثال ؛ عالم متغير است ، و هر متغيرى حادث است ، پس عالم حادث است . به عبارت ديگر : حجّت در اين اصطلاح عبارت است از حد وسط در قياس .\r\n3 - اصطلاح اصولى آن . حجّت در اصطلاح اصول عبارت است از چيزى كه شرعا واسطه در اثبات است مانند ادله‌ى اجتهادى و قواعد معتبرى كه احكام را به وسيله آنها ثابت مىكنيم .\r\nپس هر چيزى كه با امضا يا تأسيس شرع معتبر باشد و حكم يا موضوع حكم را ثابت كند ، در اصطلاح اصوليين حجّت نام دارد . « 3 » حجّت در اين اصطلاح ، با اماره و همين‌طور با طريق و دليل مترادف است . « 4 »\r\n\r\n\r\n","description":"","footnote":"\r\n( 1 ) الاصول العامه ، ص 25 ؛ اصول الفقه ، ج 2 ، ص 12 ؛ تقريرات مجدد شيرازى ، ج 3 ، ص 239 ؛ اصطلاحات الاصول ، ص 114 ؛ الكفاية ، ج 2 ، ص 8 به بعد .\r\n( 2 ) لسان العرب ، ماده حجج .\r\n( 3 ) تهذيب الاصول سبزوارى ، ج 2 ، ص 14 .\r\n( 4 ) اصول الفقه ، ج 2 ، ص 13 .\r\n","page_name":" 265 ","page_number":265},
  {"content":"\r\n\r\n\r\n- اقسام حجّت :\r\n\r\n1 - حجّت ذاتى :\r\nحجّت ذاتى ، حجتى است كه نياز به جعل جاعل ندارد . اين قسم حجّت اختصاص به قطع دارد . زيرا حجيّت از لوازم عقلى و غير قابل اجتناب قطع است و محال است حجيّت از قطع جدا شود . چرا كه قطع ، يعنى كشف واقع و راه به سوى واقع . و البته چنين حجيّتى قابل جعل و انكار شارع نيست ، زيرا مستلزم تناقض است . به عنوان « قطع » رجوع شود .\r\n\r\n2 - حجّت جعلى و عرضى :\r\nحجّت عرضى ، حجتى است كه ذاتا و فى نفسه صلاحيت حجيّت ندارد ، بلكه حجيّت آن مستند به جعل شارع يا حكم عقل است . اين قسم حجّت ، در امارات و اصول جريان دارد .\r\n\r\nحديث « 1 »\r\nحديث در لغت ، عبارت است از آنچه كه براى ديگرى نقل مىشود ، و آنچه كه به گوينده مىرسد و گوينده آن را به ديگران مىرساند ، خواه از طريق شنيدن و گفتن باشد ، و خواه از طريق مطالعه و كتابت . « 2 »\r\nو در اصطلاح حكما و متكلمان عبارت است از آنچه كه مقابل قديم باشد .\r\nپس حادث يعنى جديد و واقع شدن چيزى در زمانى كه قبل از آن نبود .\r\n\r\n\r\n","description":"","footnote":"\r\n( 1 ) اصول الحديث و احكامه ، ص 19 ؛ اصول الفقه ، ج 2 ، ص 57 ؛ دائرةالمعارف الاسلامية ، ج 3 .\r\n( 2 ) لسان العرب ، مفردات راغب ، مصباح المنير ، ماده « حدث » .\r\n","page_name":" 266 ","page_number":266},
  {"content":"\r\n\r\nو اما در اصطلاح فقهى و اصولى عبارت است از كلامى كه حاكى از قول يا فعل يا تقرير معصوم عليهم السّلام باشد . به عبارت ديگر : حديث ، ناقل و حاكى سنّت است نه خود سنت . ولى در عين حال ، گاهى از باب توسعه در معناى سنت ، حديث را نيز سنّت مىگويند زيرا حديث مثبت سنّت است . به عنوان « سنت » رجوع شود .\r\nالبته اهل تسنن بر خلاف شيعه ، به كلام منتهى به يكى از صحابه پيامبر يا تابعين نيز حديث مىگويند . ايشان معمولا براى تشخيص كلام حاكى از سنّت پيامبر صلّى اللّه عليه و آله و سلّم و ديگران ، به كلام منتهى به صحابى يا تابعى اثر مىگويند .\r\nبر اساس معنايى كه از حديث بيان شد ، حديث ، خبر و روايت مترادف هستند . حديث تقسيمات مختلفى دارد از جمله : صحيح و غير صحيح و . . . به عنوان « خبر » رجوع شود .\r\n\r\nحديث قدسى :\r\nحديث قدسى عبارت است از كلام خداوند كه توسط يكى از انبيا يا اوصيا عليهم السّلام نقل مىشود . تفاوت حديث قدسى با قرآن اين است كه قرآن به عنوان معجزه و براى به مبارزه طلبيدن ( تحدّى ) نازل شده ، به خلاف حديث قدسى .\r\n\r\nحرمت\r\nبه عنوان « حكم تكليفى » رجوع شود .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\n[ حسن و قبح 
  ]\r\n\r\nحسن و قبح عقلى « 1 »\r\nدر بحث مستقلات عقلى كه موجب كشف حكم شرعى مىشوند مسأله‌اى مطرح است تحت عنوان حسن و قبح عقلى . مستقلات عقلى مبتنى بر ثبوت حسن و قبح عقلى هستند ، يعنى اگر حسن و قبح عقلى ثابت شود ، آنگاه از عقل به عنوان يكى از ادله احكام شرعى مىتوان نام برد ، ولى اگر حسن و قبح عقلى ثابت نشود ، نمىتوان عقل را يكى از راههاى دستيابى به احكام شرعى دانست ، با توجه به اين مطلب ، روشن مىشود كه چرا علما در علم اصول متعرض اين بحث شده‌اند ، در حالى كه جاى اين بحث علم كلام است .\r\nدر اين عنوان چهار امر مطرح است :\r\n1 - آيا افعال با قطع نظر از حكم شارع و تعلق خطاب شرعى به آنها ، متصف به حسن و قبح هستند يا نه ؟ به عبارت ديگر : آيا افعال ذاتا خوب و بد هستند يا اينكه هيچ فعلى فى نفسه نه خوب است و نه بد ؛ بلكه خوب عبارت است از آنچه شارع بگويد خوب است و بد عبارت است از آنچه شارع بگويد بد است ؟\r\nاصل اختلاف بين اشاعره از يك سو و شيعه و معتزله از سوى ديگر ، همين مطلب است . و همين مسئله موجب اعتقاد به عدالت خداوند - تبارك و\r\n\r\n\r\n","description":"","footnote":"\r\n( 1 ) مطارح الانظار ، ص 316 ؛ الوافية ، ص 171 ؛ اصول الفقه ، ج 1 ، ص 199 ؛ الفصول الغرويّة ، ص 316 ؛ كشف المراد ، ص 302 ؛ الاصول العامه ، ص 281 ؛ المحصول ، ج 1 ، ص 22 ؛ الاحكام آمدى ، مجلد 1 ، ص 72 ؛ الاحكام ابن حزم ، ج 1 ، ص 52 ؛ اصول الفقه ، خضرى ، ص 22 ؛ المستصفى ، ج 1 ، ص 69 ؛ الفوائد الحائرية ، ص 363 ؛ المعتمد ، ج 2 ، ص 315 ؛ العدّة ، ج 2 ، ص 759 ؛ فوائد الاصول ، ج 3 ، ص 57 ؛ تمهيد القواعد ، ص 41 ؛ مبادى الوصول ، ص 86 ؛ ارشاد الفحول ، ص 7 .\r\n","page_name":" 268 ","page_number":268},
  {"content":"\r\n\r\nتعالى - و عدم اعتقاد به عدالت خداوند - تبارك و تعالى - شده است . اشاعره معتقدند كه افعال فى نفسه نه خوب هستند و نه بد ، بلكه ملاك خوب و بد بودن افعال ، شرع است و عقل را در اين مقام جايگاهى نيست .\r\nآمدى مىگويد : بدان كه حاكمى غير از خداوند نيست و حكمى جز آنچه خداوند حكم مىكند وجود ندارد ، و از فروع اين مطلب عدم تحسين و تقبيح عقل است و همين‌طور عدم وجوب شكر منعم . و قبل از ورود شرع هيچ حكمى نيست . وى سپس ادامه مىدهد : مذهب اصحاب ما و اكثر عقلا اين است كه افعال ذاتا متصف به حسن و قبح نيستند . « 1 »\r\nو فخر رازى مىگويد : مراد ما از قبيح ، چيزى است كه شارع از آن نهى كرده است ، و مراد از حسن ، چيزى است كه شارع از آن نهى نكرده است . « 2 »\r\nولى اماميه و معتزله معتقدند كه افعال ذاتا و با قطع نظر از شارع و حكم شرعى ، متصف به حسن و قبح هستند . علّامه حلى قدّس سرّه مىگويد : حكم به حسن و قبح ، يا ضرورى است ، مانند حسن صدق نافع و قبح كذب مضر و يا نظرى است ، مانند حسن صدق مضر و قبح كذب نافع و يا سمعى است ، مانند حسن روزه ماه رمضان و قبح روزه عيد فطر . « 3 »\r\nمرحوم شيخ طوسى قدّس سرّه بعد از تقسيم معلومات به ضرورى و اكتسابى و تقسيم اكتسابى به عقلى و سمعى مىگويد : معلومات عقلى دو قسم است : يك\r\n\r\n\r\n","description":"","footnote":"\r\n( 1 ) الاحكام آمدى ، مجلد 1 ، ص 72 .\r\n( 2 ) المحصول ، ج 1 ، ص 24 .\r\n( 3 ) مبادى الوصول ، ص 86 .\r\n","page_name":" 269 ","page_number":269},
  {"content":"\r\n\r\nقسم معلوماتى هستند كه تنها با عقل مىتوان فهميد و اين قسم شامل هر علمى است كه اگر حاصل نشود ، شناخت معلومات سمعى ممكن نخواهد بود . « 1 »\r\nابن طيب معتزلى مىگويد : بدان كه افعال مكلف از نظر عقل دو قسم است :\r\nقبيح و حسن . قبيح مانند ظلم و جهل و دروغ ، و حسن مانند عدل و علم و راستى . « 2 »\r\n2 - بعد از فرض قبول حسن و قبح ذاتى افعال ، آيا عقل مىتواند بدون بيان شارع ، اين حسن و قبح را درك كند يا نه ؟ و اگر عقل بتواند درك كند ، آيا بايد مكلف بدون بيان شارع نيز اين حكم عقل را اخذ كند ؟ اين مسئله محل اختلاف اصوليين و گروهى از اخباريين است . زيرا گروهى از اخباريين معتقدند كه افعال فى نفسه متصف به حسن و قبح هستند ، ولى عقل نمىتواند آن را درك كند و اگر هم درك كند ، متابعت حكم عقل ، بدون بيان و تعليم شارع صحيح نيست .\r\n3 - با فرض ثبوت حسن و قبح ذاتى افعال و امكان درك آن توسط عقل ، آيا بين حكم عقل و شرع ملازمه است ؟ يعنى آيا عقل حكم مىكند كه هرچه را عقل نيكو دانست ، شرع نيز بايد برطبق آن حكم كند ، يا اينكه بين حكم عقل و شرع ملازمه نيست ؟ به عنوان « قاعده ملازمه » رجوع شود .\r\n4 - بعد از ثبوت ملازمه و قطع به لزوم حكم شارع بر اساس حكم عقل ، آيا اين قطع شرعا حجّت است يا نه ؟ به عنوان « حجّت » رجوع شود .\r\nمرجع اختلاف در امر چهارم سه مطلب است .\r\n\r\n\r\n","description":"","footnote":"\r\n( 1 ) العدّة ، ج 2 ، ص 759 .\r\n( 2 ) المعتمد ، ج 2 ، ص 315 .\r\n","page_name":" 270 ","page_number":270},
  {"content":"\r\n\r\nاول : در امكان اينكه شارع حجيّت اين قطع را نفى كند و از اخذ به آن نهى نمايد .\r\nدوم : بعد از فرض امكان نفى حجيّت اين قطع از سوى شارع ، آيا شارع از اخذ به حكم عقل نهى كرده ، هرچند حكم عقل مستلزم قطع باشد ؟\r\nسوم : بعد از فرض عدم امكان نفى حجيّت قطع از سوى شارع ، آيا معناى حكم شرع برطبق حكم عقل ، امر و نهى شارع است ، يا معناى حكم شرع برطبق حكم عقل اين است كه شارع مىداند كه اين فعل شايسته انجام دادن است و آن فعل شايسته ترك و بنابراين ، امر و نهى شارع نياز به دليل ديگرى دارد ؟\r\nاين چهار امر مورد بحث است . اكنون براى روشن شدن مطلب و تعيين محل بحث بايد به توضيح مطالب فوق بپردازيم .\r\n\r\n- معنى حسن و قبح :\r\nحسن و قبح در سه معنى استعمال شده‌اند :\r\n1 - مراد از حسن و قبح كمال و نقص است . يعنى هر چيزى كه موجب كمال باشد نيكوست و هر چيزى كه مستلزم نقص باشد زشت است . مثلا علم چون موجب كمال است نيكوست و جهل چون موجب نقص است زشت است .\r\nاين معناى حسن و قبح ، صفت افعال اختيارى و متعلقات افعال است . در اين معناى حسن و قبح اختلافى نيست و حتى اشاعره نيز ظاهرا اين معنى را قبول دارند . اين قسم از حسن و قبح ، امر واقعى خارجى است و با اختلاف سليقه و رأى ، مختلف نمىشود و متوقف بر ادراك و تعقل كسى هم نيست . يعنى حسن و قبح به معناى كمال و نقص ، حقيقتى خارجى و واقعى است كه چه كسى به اين\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nحقيقت پى ببرد يا نبرد ، وجود دارد .\r\n2 - مراد از حسن و قبح ، سازگارى و تنفر نفس نسبت به فعل و متعلق آن است . يعنى هر فعل و متعلق فعلى كه با نفس سازگار باشد نيكوست و هر چيزى كه سازگار با نفس نباشد زشت است . اين معناى حسن و قبح نيز مورد اختلاف نيست .\r\n3 - مراد از حسن و قبح ، مدح و ذم است . يعنى فعل نيكو ، فعلى است كه نزد همه‌ى عقلا ، فاعل آن مستحق مدح و ثواب باشد ، و فعل زشت فعلى است كه فاعل آن مستحق ملامت و عقاب باشد .\r\nبه عبارت ديگر : فعل حسن يا قبيح فعلى است كه عقل ، بما هو عقل درك كند كه اين فعل سزاوار انجام يا ترك است . پس مراد از حسن و قبح در اين قسم ، ادراك عقل است .\r\nاين معناى سوم حسن و قبح مورد اختلاف است . در حالى كه اشاعره منكر چنين ادراكى از طرف عقل هستند ، معتزله و اماميه معتقدند كه عقل چنين ادراكى دارد ، هرچند در برخى موارد .\r\nقسم دوم و سوم از معناى حسن و قبح حقايقى خارجى و غير قابل تغيير نيستند . يعنى حسن به معناى سازگارى با نفس ، يك مصداق عينى خارجى ندارد كه از آن حكايت كند ، بلى منشأ اين نوع حسن و قبح چه‌بسا امر خارجى است مانند رنگ و بو و طعم . بنابراين ، نيكو بودن شيئى متوقف است بر وجود ذوق و از اينجا است كه چون ذوقها مختلف هستند ، پس زيبايى و زشتى نيز متفاوت مىشود ، و چه‌بسا چيزى به نظر كسى زيبا و در نظر ديگرى زشت و يا برعكس\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nباشد . پس حسن و قبح به معناى سازگارى و ناسازگارى با نفس ، صفت واقعى اشيا نيستند .\r\nو همچنين حسن و قبح به معناى سوم ، يعنى حسن به معناى آنچه شايسته و سزاوار انجام است و قبح به معناى آنچه سزاوار ترك است ، هيچ‌كدام واقعيتى جز ادراك عقلا و مطابقت آراى عقلا ندارند . حسن در اين معنا يعنى اتفاق نظر عقلا بر شايسته و سزاوار بودن انجام فعل و قبح يعنى درك و اتفاق عقلا بر شايسته و سزاوار بودن ترك فعل .\r\n\r\n- عقل عملى و عقل نظرى :\r\nاگر چيزى كه عقل درك مىكند ، از امورى باشد كه سزاوار و شايسته دانستن است ، ادراك عقل را نظرى گويند . مانند : كل بزرگتر از جزء است . در اين مثال ، ادراك هيچ ارتباطى به عمل ندارد . ولى اگر چيزى را كه عقل درك مىكند از امورى باشد كه سزاوار و شايسته فعل يا ترك است ، ادراك عقل را عملى گويند ، مانند حسن عدل و قبح ظلم .\r\nبعد از روشن شدن معناى عقل عملى و عقل نظرى ، مىگوييم : مراد از عقل در معناى سوم حسن و قبح ، عقل عملى است . بنابراين ، در دو معناى اول و دوم حسن و قبح ، مراد از عقل ، عقل نظرى است ، و در معناى سوم ، مراد عقل عملى است . بلى ! بعد از اينكه عقل نظرى حكم كرد كه مثلا فلان صفت موجب كمال است و فلان صفت موجب نقص ، آنگاه عقل عملى حكم مىكند كه اين صفت مستلزم كمال ، شايسته تحصيل است و آن صفت موجب نقص ، شايسته ترك .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\n- اسباب حكم عقل عملى به حسن و قبح :\r\nسؤال : چه چيز باعث حكم عقل عملى به شايسته و سزاوار بودن انجام يا ترك فعل مىشود ؟ آيا سببى دارد ، يا اينكه بدون سبب و بىحساب و كتاب ، عقل عملى فعلى را شايسته انجام و فعل ديگر را سزاوار ترك مىداند ؟\r\nپنج سبب براى حكم عقل عملى به حسن و قبح افعال ذكر شده است .\r\nبرخى از اين اسباب مورد قبول همه‌ى علما است و برخى موجب اختلاف بين اشاعره و غير اشاعره از شيعه و معتزله در مسأله‌ى حسن و قبح عقلى شده است .\r\n1 - انسان ببيند كه فعلى موجب كمال نفس يا نقص نفس است . همين ادراك عقل ، انسان را وادار مىكند كه حكم به حسن يا قبح اين فعل كند تا اينكه كمال را تحصيل كند يا نقص را دور نمايد .\r\n2 - انسان ببيند كه فعل فى نفسه ، يا به جهت منفعت عام يا خاصى كه دارد ، با نفس سازگار است ، يا سازگار نيست . آنگاه زيبايى يا زشتى فعل را درك مىكند و ملاك را هم سازگارى و ناسازگارى با نفس مىداند .\r\nسپس اين ادراك كمال و نقص و سازگارى و عدم سازگارى با نفس ، يا در يك واقعه جزئى خاص است و يا به صورت ادراك يك امر كلى است ؛ اگر ادراك در يك واقعه جزئى خاص بود ، مىفهميم كه اين ادراك عقل بما هو عقل نبوده ، زيرا كار عقل ادراك امور كلى است . پس اين ادراك به وسيله‌ى قوه‌ى حس يا وهم يا خيال بوده است . بنابراين ، هرچند چنين ادراكى نيز ممكن است مدح و ذم را به دنبال داشته باشد ، ولى اين مدح و ذم را مىتوان عاطفى ناميد . ولى اگر ادراك مربوط به يك امر كلى بود ، مثل اينكه عقل حكم كند به زيبايى علم و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nشجاعت چون موجب كمال هستند ، و يا حكم كند به زيبايى عدل چون عدالت مستلزم يك مصلحت عمومى يعنى حفظ نظام زندگى و بقاى نوع انسان است ؛ در اين صورت چنين ادراكى با قوه‌ى عقل بما هو عقل خواهد بود ، و در نتيجه مدح و ستايش همه‌ى عقلا را به دنبال خواهد داشت . و همين‌طور نسبت به فعل قبيح و زشت . اين قبيل احكام عام عقلى را كه از نوع قضاياى مشهوره « 1 » هستند ، آراى پسنديده مىنامند و اين قسم از افعال محل بحث و مورد اختلاف است .\r\nبنابراين ، روشن شد كه مقصود اماميه از حسن و قبح عقلى اين است كه حسن و قبح عقلى از آراى پسنديده و قضاياى مشهوره‌اى هستند كه مورد قبول همه‌ى عقلا ، به اعتبار عاقل بودنشان است .\r\n3 - سبب سوم از اسباب حكم به حسن و قبح ، خلق انسانى است . مثلا وجود خلق و خوى سخاوت در وجود انسان موجب مىشود كه انسان افعال مبتنى بر بخشندگى را زيبا و شايسته ستايش و افعال ناشى از بخل را زشت و سزاوار ترك بداند .\r\n4 - سبب چهارم عاطفه است . مثلا مىبينيم كه انسان اذيت و آزار حيوانات را زشت مىداند و كمك به ضعيفان و بيماران را پسنديده و زيبا مىداند . ولى اين\r\n\r\n\r\n","description":"","footnote":"\r\n( 1 ) قضاياى مشهوره در مقابل قضاياى ضرورى يقينى ( اوليات يقينى ) قرار دارند . تفاوت قضاياى مشهوره با قضاياى ضرورى : 1 - در قضاياى مشهوره حاكم عقل عملى است ، و در قضاياى ضرورى حاكم عقل نظرى است . 2 - قضاياى مشهوره واقعيتى جز تطابق آراى عقلا ندارند ، ولى قضاياى ضرورى واقع خارجى دارند . 3 - در قضاياى مشهوره لازم نيست كه هر عاقلى اگر فى نفسها آن را ملاحظه كرد حكم به آن كند و آن را قبول نمايد ، ولى در قضاياى ضرورى تنها تصور صغرى و كبراى قضيه كافى است تا هر عاقلى در اولين وهله حكم به آن كند . مثل قضيه كل بزرگتر از جزء است .\r\n","page_name":" 275 ","page_number":275},
  {"content":"\r\n\r\nعقل انسان نيست كه منشا حكم به حسن و قبح اين افعال است . بلكه عاطفه است كه موجب حكم به حسن و قبح اين افعال در نظر انسان مىشود .\r\nاين قبيل قضايا را « انفعاليات » مىنامند و مسلم است كه شارع مقدس ملزم به متابعت از عقلا در امور عاطفى نيست ، زيرا عواطف نوعى انفعال هستند و شارع مقدس از انفعال به دور است .\r\n5 - سبب پنجم عادت است . گاهى مواقع مردم محل يا شهر يا كشور و يا همه‌ى مردم در زمانى از زمانها به چيزى عادت مىكنند و همين عادت به فلان عمل موجب مىشود كه انجام‌دهنده آن عمل را مدح و ستايش كنند و ترك‌كننده آن عمل را مذمت و سرزنش نمايند . مثلا در زمانهاى قديم عادت برخى از مردم اين بود كه هرگاه نزد حاكم و پادشاه مىرفتند ، براى اداى احترام به خاك مىافتادند و اگر كسى در مقابل پادشاه به خاك نمىافتاد ، او را ملامت مىكردند .\r\nولى امروزه اين عادت بين مردم رواج ندارد و بلكه اگر كسى اين كار را بكند او را ملامت مىكنند و كار او را زشت مىدانند . اين قسم از حسن و قبح نيز عقلى نيست و شارع مقدس ملزم نيست كه طبق عادت مردم حكم كند . « 1 »\r\nبنابراين ، روشن شد كه حسن و قبحى موضوع نزاع و اختلاف با اشاعره است كه سبب آن ادراك كمال يا نقص بودن فعل و سازگار و ناسازگار بودن با\r\n\r\n\r\n","description":"","footnote":"\r\n( 1 ) البته ممكن است بعضى از عادتها موضوع حكم شرعى قرار گيرند . مثل اينكه شارع پوشيدن لباس غير متعارف را حرام كند ، ولى اين حكم شارع به خاطر متابعت حكم ناشى از عادت مردم نيست ، بلكه چون پوشيدن چنين لباسى موجب تمسخر مىشود و مفسده به دنبال دارد ، لذا شارع آن را حرام مىكند .\r\n","page_name":" 276 ","page_number":276},
  {"content":"\r\n\r\nنفس به صورت كلى و رعايت مصلحت و مفسده نوعى باشد . اين قبيل احكام عقلى احكامى هستند كه عقلا ، به اعتبار عاقل بودنشان به آنها حكم مىكنند و بايد شارع نيز حكمى مطابق با حكم ايشان داشته باشد .\r\n\r\n- حسن و قبح ذاتى :\r\nحسن و قبح به معناى سوم به سه قسم تقسيم مىشود :\r\nاول : قسمى كه خود به تنهايى موضوع حكم عقلا به حسن و قبح است . به عبارت ديگر : قسمى كه علّت حسن و قبح است . اين قسم را « حسن و قبح ذاتى » مىگويند . مثل عدل و ظلم و علم و جهل . زيرا عدل و علم به اعتبار عدل و علم بودن ممدوح و نيكو هستند . يعنى هركجا عنوان عدل صدق كند ، همه‌ى عقلا فاعل آن را مدح مىكنند . و ظلم و جهل مذموم هستند و هركجا اين دو عنوان متحقق شوند ، همه‌ى عقلا فاعل آن را ملامت و سرزنش مىكنند .\r\nدوم : قسمى كه مقتضى حكم به حسن و قبح هستند . مثلا احترام به دوست ، فى نفسه نيكو و پسنديده است ، ولى همين احترام به دوست ، مىتواند مذموم و قبيح باشد ؛ مثل جايى كه احترام به او موجب ظلم به شخص سومى شود و يا باعث خطر براى او شود . اين قسم از حسن و قبح را « عرضى » نامند .\r\n3 - قسمى كه فى نفسه نه علّت حسن و قبح است و نه اقتضاى حسن و قبح را دارد ، بلكه گاهى متصف به حسن مىشود ، اگر عنوان حسن پيدا كند مثل عدل و گاهى متصف به قبح مىشود ، اگر عنوان قبح برآن صدق كند مثل ظلم ؛ و گاهى نه عنوان حسن پيدا مىكند و نه عنوان قبح ، مثل زدن موجود بىروح .\r\nاكنون كه معناى حسن و قبح و محل نزاع روشن شد ، به ذكر ادله‌ى اشاعره\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو عدليه مىپردازيم .\r\n\r\n- ادله‌ى اشاعره :\r\n1 - دليل اول اشاعره اين است كه مىگويند : اگر قضيه‌ى حسن و قبح از احكام عقلى باشد ، نبايد مثلا بين حسن يا قبح فلان عمل و بين قضيه‌ى « كل بزرگتر از جزء است » فرقى باشد ؛ و حال آنكه بين اين‌ها فرق است ، زيرا در حسن و قبح عقلى اختلاف است ولى در قضيه‌ى « كل بزرگتر از جزء است » هيچ اختلافى نيست .\r\nاز اين دليل جواب داده شده به اينكه : قضيه‌ى حسن و قبح عقلى از مشهورات است و قضيه‌ى « كل بزرگتر از جزء است » از ضروريات ، و نبايد اين‌ها را با هم مقايسه كرد .\r\n2 - اگر حسن و قبح عقلى بود ، نبايد فعل حسن قبيح مىشد و يا فعل قبيح حسن مىشد ، و حال آنكه مىبينيم مثلا صدق گاهى نيكو است و گاهى زشت .\r\nكما اينكه اگر صدق موجب ضرر بزرگى باشد قبيح است . و همين‌طور كذب گاهى قبيح و زشت است و گاهى پسنديده و نيكوست ، مثل جايى كه كذب موجب نجات جان پيامبر يا شخص بزرگى شود .\r\nجواب اين دليل اين است كه گفتيم : حسن و قبح يا ذاتى است ، يا عرضى و يا نه ذاتى است و نه عرضى . در حسن و قبح ذاتى هيچ‌گاه تغيير و تبديل وجود ندارد . مثلا هرگاه عنوان عدل متحقق شود ، ممكن نيست كه قبيح باشد . و همين‌طور ظلم ، بما هو ظلم ، هيچ‌گاه نيكو نخواهد بود . ولى حسن و قبح عرضى قابل تغيير هستند . مثلا اگر صدق ، داخل تحت عنوان عدل شود ، نيكو و زيبا است ،\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nولى اگر داخل تحت عنوان ظلم شود قبيح و زشت و مذموم است .\r\nپس چنين نيست كه عدليه بگويند همه‌ى چيزها يا متصف به حسن هستند و يا متصف به قبح تا اينكه اين اشكالات پيش بيايد .\r\n\r\n- ادله‌ى عدليه :\r\nمعتقدين به حسن و قبح عقلى مىگويند :\r\nاولا : همه‌ى عقلا ، حتى منكرين دين نيز احسان را پسنديده و خوب و ظلم را ناپسند و بد مىدانند و فاعل احسان را ستايش و فاعل ظلم را ملامت مىكنند .\r\nاين مدح و ذم ناشى از اين است كه مثلا عدل را موجب كمال و سازگار با مصلحت نوع انسان مىدانند ، و ظلم را موجب نقص و ناسازگار با مصلحت نوع انسان .\r\nو ثانيا : اگر حسن و قبح عقلى ثابت نشود ، اصلا حسن و قبح قابل اثبات نخواهند بود ، حتى از طريق شرع .\r\n\r\n- توضيح مطلب :\r\nهمه قبول دارند كه اطاعت اوامر و نواهى شارع واجب است . ولى اين وجوب از كجا ثابت مىشود ؟ حتما مىگويند از امر شارع به وجوب اطاعت اوامر و نواهى . پس مىگوييم : وجوب اطاعت امر دوم از كجا ثابت مىشود ؟ اگر وجوب اطاعت عقلى باشد ، حسن و قبح عقلى ثابت مىشود ، ولى اگر آن وجوب نيز با امر ديگرى از شارع ثابت شود ، دوباره همين سؤال را نسبت به امر سوم مطرح مىكنيم ، و با اين وضع ، تسلسل باطل لازم مىآيد ، مگر اينكه لزوم اطاعت اوامر و نواهى شارع به حكم عقل ختم شود .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\n- ادراك حسن و قبح توسط عقل :\r\nگفته شد كه در عنوان حسن و قبح چهار امر مطرح است . امر دوم اين بود كه برفرض ثبوت حسن و قبح عقلى ، آيا عقل مىتواند اين حسن و قبح را درك كند يا اينكه ادراك حسن و قبح ، كار عقل نيست و بيان شرعى عهده‌دار اين وظيفه است ؟ گروهى از اخباريين معتقدند كه عقل نمىتواند چنين ادراكى داشته باشد .\r\nدر پاسخ ايشان گفته شده كه اعتراف به ثبوت حسن و قبح عقلى ، همانا اعتراف به ادراك عقل است . و تنها وقتى مىتوان بين ثبوت حسن و قبح عقلى و ادراك آن توسط عقل جدايى انداخت كه جدايى چيزى از خودش را جايز بدانيم . « 1 »\r\n\r\nحقيقت شرعيه\r\nحقيقت شرعيه عبارت است از استعمال لفظ در معنايى كه شارع در زمان خود آن معنى را تعيين كرده باشد . توضيح مطلب : شكى نيست كه ما مسلمانان از برخى الفاظ مانند صلاة و صوم و حج و زكات ، معانى مخصوص شرعى مىفهميم كه قبل از اسلام در لغت عرب معروف و مشهور و بلكه شناخته شده نبوده‌اند .\r\nولى بحث و اختلاف در اين است كه آيا نقل اين الفاظ از معانى لغوى و استعمال آنها در معانى جديد شرعى ، در زمان شارع به صورت تعيينى يا تعيّنى بوده تا در نتيجه حقيقت شرعيه ثابت شود ، يا اينكه اين نقل در زمان بعد و\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 195 - 216 ، با تلخيص و تصرف .\r\n","page_name":" 280 ","page_number":280},
  {"content":"\r\n\r\nتوسط پيروان شرع بوده تا در نتيجه حقيقت متشرعه ثابت شود ، نه حقيقت شرعيه ؟\r\nنتيجه ثبوت و عدم ثبوت حقيقت شرعيه : اگر حقيقت شرعيه ثابت شود ، هرگاه لفظى در قرآن يا روايات ، بدون قرينه وارد شود ، لازم است كه بر معانى شرعى حمل شود . ولى اگر حقيقت شرعيه ثابت نشود ، يا اين قبيل الفاظ بر معناى لغوى حمل مىشوند ، يا اينكه در اين قبيل موارد توقف مىكنيم و بر هيچ‌كدام از دو معناى لغوى يا شرعى حمل نمىكنيم . در ثبوت و عدم ثبوت حقيقت شرعيه اقوالى وجود دارد از جمله : عدم ثبوت مطلقا و ثبوت مطلقا . « 1 »\r\nحق اين است كه بگوئيم : نقل اين الفاظ از معانى لغوى به معانى جديد شرعى ، يا به وضع تعيينى است ، يا به وضع تعيّنى . به عنوان « تعيّنى » رجوع شود .\r\nما قطع داريم كه نقل اين الفاظ به معانى جديد شرعى ، به وضع تعيينى تحقق نيافته است ، زيرا اگر چنين نقلى صورت گرفته بود ، مىبايست به صورت متواتر و يا به نقل واحد ، خبر آن به ما مىرسيد ، بخصوص كه داعى براى چنين نقلى نيز فراوان بوده و حال آنكه چنين چيزى از شارع به ما نرسيده است . و اما نقل به وضع تعيّنى : نسبت به زمان امير المؤمنين حضرت على عليه السّلام شكّى نيست كه نقل الفاظ به معانى جديد شرعى به صورت وضع تعيّنى تحقق يافته است ، ولى\r\n\r\n\r\n","description":"","footnote":"\r\n( 1 ) البته برخى قائل به تفصيل شده‌اند : از جمله قول به ثبوت در الفاظ عبادات و عدم ثبوت در الفاظ معاملات و تفصيل بين الفاظى كه زياد استعمال مىشده‌اند مانند : صلاة و صوم ، و الفاظى كه زياد استعمال نمىشده‌اند . و تفصيل بين زمان پيامبر صلّى اللّه عليه و آله و سلّم و زمان امام باقر و امام صادق عليه السّلام و تفاصيل ديگرى كه صاحب هداية المسترشدين همه آنها را ذكر كرده است .\r\n","page_name":" 281 ","page_number":281},
  {"content":"\r\n\r\nنسبت به زمان رسول خدا صلّى اللّه عليه و آله و سلّم معلوم نيست چنين نقلى صورت گرفته باشد ، هرچند بعيد هم نيست . بر اين اساس ، اين قبيل كلمات هرگاه در كلام ائمه معصومين عليهم السّلام وارد شده باشند ، بر معانى جديد شرعى حمل مىشوند . نسبت به قرآن هم مىتوان گفت : بيشتر اين قبيل الفاظ ، همراه با قرينه‌هايى هستند كه معناى لغوى يا شرعى آن را مىفهمانند و نسبت به كلمات شخص رسول خدا صلّى اللّه عليه و آله و سلّم نيز مىتوان گفت : سنّت ايشان ، از طريق فرمايشات ائمه معصومين عليهم السّلام به ما رسيده است و لذا مانند كلمات خود ائمه عليهم السّلام است و آن قسم از سنّت پيامبر صلّى اللّه عليه و آله و سلّم نيز كه از طريق ائمهء معصومين عليهم السّلام به ما نرسيده است ، مبتلا به نيست و در استنباط و استدلال احكام شرعى ، نزد علماى شيعه كاربرد ندارد . « 1 »\r\n\r\nحقيقت و مجاز « 2 »\r\nاستعمال لفظ در موضوع له حقيقت است و در غير موضوع له ، اگر تناسب بين موضوع له و معناى دوم باشد ، مجاز و اگر تناسب نباشد ، غلط است .\r\n\r\n\r\n","description":"","footnote":"\r\n( 1 ) برگرفته از كلام مرحوم مظفر قدّس سرّه ، اصول الفقه ، ج 1 ، ص 32 .\r\n( 2 ) اصول الفقه ، ج 1 ، ص 17 ؛ الكفاية ، ج 1 ، ص 25 ؛ مختصر المعانى ، بيان ، ص 57 ؛ القوانين ، ص 13 ؛ الذريعة ، ج 1 ، ص 28 ؛ الوافية ، ص 59 ؛ مناهج الوصول ، ج 1 ، ص 124 ؛ نهاية الاصول ، ص 39 ؛ نهاية الدراية ، ج 1 ، ص 28 ؛ تهذيب الاصول سبزوارى ، ج 1 ، ص 20 ؛ تقريرات مجدد شيرازى ، ج 1 ، ص 134 ؛ المعالم ، ص 26 . اصول الاستنباط ، ص 55 ؛ بدائع الافكار ، ص 104 ؛ الفصول ، ص 32 و 42 ؛ تمهيد القواعد ، ص 95 و 107 ؛ المحصول ، ج 1 ، ص 111 ؛ الفوائد ، الحائرية ، ص 323 ؛ المستصفى ، ج 1 ، ص 277 ؛ الاحكام آمدى ، مجلد 1 ، ص 26 ؛ المحاضرات ، ج 1 ، ص 113 - 133 ؛ الحدائق الناضرة ، ج 1 ، ص 118 .\r\n","page_name":" 282 ","page_number":282},
  {"content":"\r\n\r\nشكى نيست كه در هر زبانى و از جمله زبان عربى حقيقت و مجاز واقع شده است . ولى اختلاف است كه آيا استعمال لفظ در معناى مجازى متوقف است بر اجازه واضع و در چهارچوب علاقه‌هاى مخصوص بين معناى حقيقى و مجازى كه در علم بيان ذكر شده است ، يا اينكه صحت مجاز ناشى از طبع و يك امر ذوقى است و هركجا كه معناى مجازى با معناى حقيقى تناسب داشته باشد و طبع آن را نيكو شمرد ، استعمال لفظ در معناى مجازى صحيح است ؟\r\nبه نظر مىرسد كه استعمال لفظ در معناى مجازى امرى است ذوقى و همين‌قدر كه مناسبت وجود داشته باشد و ذوق سليم نيز آن را بپسندد ، مىتوان لفظ را در معناى مجازى استعمال كرد .\r\n\r\n- اقسام حقيقت و مجاز :\r\nهريك از حقيقت و مجاز به اعتبارات مختلف اقسامى دارند .\r\nاقسام حقيقت به اعتبار واضع : حقيقت به اعتبار واضع سه قسم است : 1 - حقيقت لغوى . يعنى لفظ در معناى لغوى خود استعمال شده باشد . 2 - حقيقت عرفى عام . يعنى لفظ در معناى عرفى عام خود استعمال شده باشد . به عبارت ديگر : هرگاه استعمال لفظ در معنى چنين باشد كه عرف عام ( مثلا عموم عربها ) اين لفظ را در آن معنى استعمال كرده باشد ، آن را حقيقت عرفى عام نامند . 3 - حقيقت عرفى خاص . يعنى استعمال لفظ در معنا ، به جهت استعمال آن لفظ در آن معنا ، در اصطلاح گروه خاص باشد .\r\n\r\n- اقسام مجاز :\r\nمجاز تقسيمات مختلفى دارد :\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nالف : تقسيم مجاز به اعتبار نسبت :\r\nمجاز به اعتبار نسبت سه قسم است : 1 - مجاز لغوى . هرگاه لفظ در غير موضوع له لغوى خود ، به اعتبار تناسب بين دو معنى استعمال شود ، مجاز لغوى است . 2 - مجاز عرفى عام . مجاز عرفى عام يعنى استعمال لفظ در غير موضوع له عرفى عام ، به جهت تناسب بين دو معنى . 3 - مجاز عرفى خاص . مجاز عرفى خاص يعنى استعمال لفظ در معنايى غير از معنايى كه عرف خاص لفظ را در آن استعمال كرده است ، به جهت علاقه بين دو معنى .\r\n\r\nب : تقسيم مجاز به اعتبار محل :\r\nمجاز به اعتبار محل ، سه قسم است : 1 - مجاز مفرد . اين مجاز وقتى است كه كلمه‌اى در غير موضوع له خود استعمال شود مانند : شيرى را ديدم كه تيراندازى مىكرد . در اين مثال ، تنها لفظ « شير » در معناى مجازى ( انسان ) استعمال شده است . 2 - مجاز مركب . هرگاه مجاز در اسناد باشد ، آن را « مجاز مركب » گويند مانند : بهار گياه را روياند . در اين مثال ، بهار روياننده نيست و نسبت روياندن به بهار ، مجاز در نسبت است . 3 - مجاز مفرد و مركب . چنين مجازى وقتى است كه هم در مفرد مجاز باشد و هم در اسناد مانند : ديدن ماه روى تو مرا زنده كرد . در اين مثال ، مقصود از زنده كردن ، شاد كردن است و نسبت دادن زنده كردن به ماه‌صورت نيز مجاز است .\r\n\r\nج : تقسيم مجاز به اعتبار سبب مجاز :\r\nمجاز به اعتبار سبب نيز سه قسم است : 1 - حذف . ممكن است سبب مجاز ، حذف باشد . مثلا آيه‌ى 82 سوره‌ى يوسف مىفرمايد :  وَ سْئَلِ الْقَرْيَةَ \r\n\r\n","description":"","footnote":"","page_name":" 284 ","page_number":284},
  {"content":"\r\n\r\nيعنى « از آبادى سؤال كن » در اين مثال ، كلمه‌ى « اهل » حذف شده است و مقصود اين است كه از اهل آبادى سؤال كن . اين حذف كلمه‌ى « اهل » ، سبب مجازيت استعمال شده است . 2 - زياد كردن . گاهى نيز زياد كردن كلمه‌اى سبب مجازيت مىشود . مثلا آيه‌ى شريفه‌ى 11 سوره‌ى شورى مىفرمايد :  لَيْسَ كَمِثْلِهِ شَيْءٌ  يعنى « چيزى مثل او ( خداوند ) نيست » . در اين مثال ، حرف « كاف » از حروف زايد است ، زيرا مقصود اين است كه چيزى مثل خداوند نيست ، نه اينكه چيزى مثل مثل او نيست . 3 - نقل . مقصود از اين قسم مجاز اين است كه كلمه‌اى از موضوع له خود به معناى ديگرى نقل شود و در آن معناى دوم به صورت مجازى استعمال شود . « 1 »\r\nتقسيمات ديگرى نيز براى مجاز گفته شده مانند تقسيم به مجاز متعارف ؛ مجاز راجح ؛ مجاز مشهور .\r\n\r\n- علامتهاى حقيقت و مجاز :\r\nاگر اهل لغت تصريح كنند ، يا خود انسان اهل لغت باشد و به هر صورت معلوم شود كه فلان لفظ براى فلان معنى وضع شده است ، شكى نيست كه استعمال لفظ در معناى موضوع له خود حقيقت و در معناى ديگر مجاز است .\r\nولى گاهى انسان شك مىكند كه آيا استعمال لفظ مخصوصى در معناى مخصوصى حقيقت است تا نياز به نصب قرينه نباشد ؛ يا اينكه استعمال مجاز است تا نياز به نصب قرينه باشد ؟\r\nاصوليين براى معلوم كردن حقيقت و مجاز علامتهاى متعددى ذكر\r\n\r\n\r\n","description":"","footnote":"\r\n( 1 ) تقريرات مجدد شيرازى ، ج 1 ، ص 225 .\r\n","page_name":" 285 ","page_number":285},
  {"content":"\r\n\r\nكرده‌اند كه مهم‌ترين آنها چهار علامت است .\r\n1 - تصريح واضع : يعنى واضع تصريح كند كه اين لفظ را براى اين معنى وضع كردم .\r\n2 - تبادر : تبادر يعنى انسباق معنى به ذهن از نفس لفظ ، بدون وجود و كمك قرينه حاليه يا مقاليه ، براى اهل هر زبانى . اگر كسى ، خود اهل لغت باشد ، انسباق معنى به ذهن خود او علامت حقيقت است . ولى اگر خود ، اهل آن زبان نباشد ، تبادر معنى به ذهن اهل آن زبان براى او علامت حقيقت است .\r\n3 - عدم صحت سلب و صحت سلب و عدم صحت حمل و صحت حمل :\r\nتوضيح : اگر سلب لفظ از معنايى كه شك داريم اين لفظ براى آن وضع شده صحيح نباشد ، اين نشانه حقيقت است ، ولى اگر سلب لفظ از معناى مشكوك صحيح باشد ، نشانه مجاز بودن استعمال لفظ در آن معنى است . و همچنين صحت حمل لفظ بر معنايى را كه شك داريم لفظ براى آن وضع شده است ، علامت حقيقت ، و عدم صحت حمل را علامت مجاز دانسته‌اند . مرحوم مظفر قدّس سرّه بعد از ذكر اين دو علامت ، به بيان چگونگى كاربرد آنها مىپردازد . « 1 »\r\n4 - اطّراد و عدم اطّراد : اطّراد عبارت است از صحت استعمال لفظ در معناى مشكوك ، در هر حال و درهرصورت و در تمام مصاديق . پس اگر استعمال لفظ در تمام مصاديق معناى مشكوك و در هر حال صحيح بود ، اين علامت حقيقت است و عدم اطّراد علامت مجاز است .\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 22 .\r\n","page_name":" 286 ","page_number":286},
  {"content":"\r\n\r\n\r\nحكم\r\nحكم در لغت يعنى قضا و اصل آن منع است . « 1 » به علم ، فقه و قضاوت به حق و عدل نيز حكم گويند . « 2 »\r\nمعناى لغوى حكم ، شامل اقسام غير شرعى حكم نيز مىشود و لذا براى خارج كردن اقسام غير شرعى حكم ، هرگاه اين لفظ در فقه و اصول استعمال شود ، با قيد شرعى به كار مىرود ؛ ما در صدد بيان مسائل مربوط به حكم شرعى هستيم .\r\n\r\n- تعريف حكم شرعى :\r\nبراى حكم شرعى تعريفهاى متعدّدى با عبارتهاى گوناگون بيان شده ، ولى مىتوان همه‌ى آنها را با دو عبارت بيان كرد .\r\n1 - حكم ، يعنى خطابى كه از شارع باشد و مستقيم يا غير مستقيم ، به صورت اقتضايى يا تخييرى و يا وضعى ، به افعال مكلّفين تعلّق گيرد . « 3 »\r\n2 - حكم شرعى عبارت است از قوانين صادر شده از سوى خداوند - تبارك و تعالى - براى تنظيم زندگى فردى و اجتماعى انسان در ابعاد مختلف . اين قوانين به وسيله خطابهاى شرعى كتاب و سنّت براى ما آشكار و بيان مىشود ؛\r\n\r\n\r\n","description":"","footnote":"\r\n( 1 ) مصباح المنير ماده قضى .\r\n( 2 ) لسان العرب ، ماده قضى .\r\n( 3 ) از جمله منابعى كه با تفاوتهاى غير جوهرى حكم را به اين مضمون تعريف كرده‌اند : المستصفى ج 1 ، ص 69 ؛ الاحكام آمدى ، ج 1 ، ص 85 ؛ ارشاد الفحول ، ص 6 ؛ تمهيد القواعد ، ص 29 ؛ الاصول العامه ، ص 55 .\r\n","page_name":" 287 ","page_number":287},
  {"content":"\r\n\r\nخواه اين احكام متعلق به كارهاى مكلفين باشند ، يا متعلق به خود مكلفين باشند ، يا به چيزى متعلق باشند كه مرتبط با مكلفين باشد . مثلا : حكمى مانند « صلّ » متعلق به افعال مكلفين است ، و حكمى مانند « زوجيّت » متعلق به خود مكلفين است ، و حكمى مانند « ملكيت » متعلق به اموال مكلفين است كه اموال ، مرتبط با خود مكلفين هستند . « 1 »\r\nبه سه جهت مىتوان گفت كه تعريف صحيح و كامل همين تعريف دوّم است . اوّل : قوانين ، شامل قول ، فعل و تقرير معصوم عليه السّلام مىشود ولى خطاب شامل فعل و تقرير نمىشود . دوّم : خطاب ، نفس حكم شرعى نيست بلكه خطاب ، حاكى از حكم است . سوم : برخى از خطابهاى شارع مربوط به افعال مكلفين است ولى حكم نيستند . مانند  وَ اللَّهُ خَلَقَكُمْ وَ ما تَعْمَلُونَ  خداوند شما و افعال شما را آفريد . الصافّات ، 96 .\r\n\r\n- اقسام حكم شرعى :\r\n1 - حكم ارشادى . به عنوان « امر » رجوع شود .\r\n2 - حكم اقتضايى . در اين مرحله مقتضى براى حكم موجود است و جعل حكم نيكو و داراى مصلحت است ولى يا مانع براى انشاى فعل وجود دارد و يا شرط موجود نيست . اين مرتبه را تسامحا حكم مىگويند .\r\n3 - حكم انشايى . در اين مرحله مقتضى براى حكم موجود بوده و مانعى هم وجود نداشته و شرط نيز تحقق يافته ، و حكم هم با صيغه امر انشا شده است ولى هنوز اراده جدى نسبت به فعل وجود ندارد و آمر قصد الزام مأمور را\r\n\r\n\r\n","description":"","footnote":"\r\n( 1 ) المعالم الجديدة ، ص 99 .\r\n","page_name":" 288 ","page_number":288},
  {"content":"\r\n\r\nندارد ، زيرا مانع از الزام وجود دارد . در صدر اسلام برخى از احكام اين‌گونه بوده‌اند ، مثلا برخى واجبات در آن هنگام به حكم مستحب بوده و برخى محرمات به حكم مكروه بوده است .\r\nاين مرتبه از حكم را نيز تسامحا حكم مىگويند .\r\n4 - حكم تكليفى . تكليف در لغت يعنى زحمت ، مشقت و رنج .\r\nحكم تكليفى ، انشايى است كه به انگيزه برانگيختن يا منع كردن و يا اجازه دادن صادر مىشود و مستقيما به افعال انسان تعلق گرفته و موجب تنظيم زندگى انسان در جوانب مختلف مىشود . چون مصاديق حكم تكليفى غالبا با زحمت و مشقّت همراه است ، آن را تكليفى ناميده‌اند .\r\n\r\n- فرق بين حكم شرعى و وظيفه‌ى شرعى :\r\nحكم شرعى و وظيفه‌ى شرعى از چند جهت با يكديگر اختلاف دارند : 1 - در وظيفه‌ى شرعى ، اصلا نظر به واقع نيست ، در حالى كه حكم شرعى با نظر به واقع است . 2 - جعل وظيفه‌ى شرعى ، مستند به مصلحت و مفسده‌ى چيزى كه وظيفه‌ى شرعى منجر به آن مىشود نيست ، در حالى كه حكم شرعى از حيث مصلحت و مفسده ، تابع چيزى است كه حكم به آن تعلّق گرفته است . پس اگر مصلحت چيزى ، شديد و الزام‌آور باشد ، حكم آن وجوب خواهد بود و اگر مصلحت آن غير الزامى باشد ، حكم آن استحباب است و اگر مفسده‌ى موجود الزام‌آور باشد ، حكم آن حرمت ، و اگر غير الزامى باشد ، حكم آن كراهت و اگر مصلحت و مفسده مساوى بوده يا اصلا خالى از مصلحت و مفسده باشد ، حكم\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nآن اباحه است . « 1 »\r\n\r\n- اقسام حكم تكليفى :\r\nالف : وجوب . حكم شرعى تحريك الزامى به سوى متعلق حكم را « وجوب » گويند . مانند وجوب نماز .\r\nب : استحباب . حكم شرعى تحريك غير الزامى به سوى متعلق حكم را « استحباب » گويند . مانند مستحب بودن نماز شب .\r\nج : حرمت . حكم شرعى منع الزامى از متعلق حكم را « حرمت » گويند .\r\nمانند حرمت فروش اسلحه به دشمنان اسلام .\r\nد : كراهت . حكم شرعى منع غير الزامى از متعلق حكم را « كراهت » گويند .\r\nمانند خلاف وعده .\r\nر : اباحه . عبارت از اين است كه شارع ، در ترك يا انجام كارى به مكلف مجال دهد ، در نتيجه ، مكلف مىتواند آن عمل را انجام دهد يا ترك كند و انجام يا ترك آن عمل ، متضمن هيچ‌يك از اقسام تحريك و منع الزام‌آور و غير الزامى نيست . « 2 »\r\n5 - حكم ظاهرى . هرگاه حكم واقعى نامعلوم باشد و مكلف در مقام عمل متحير باشد ، احكامى قرار داده شده كه مكلف را از حيرت و سرگردانى نجات دهد . اين قبيل احكام را « احكام ظاهرى » مىگويند . مانند احكامى كه از ادله‌ى اصول عمليه استفاده مىشود .\r\n\r\n\r\n","description":"","footnote":"\r\n( 1 ) الاصول العامة ، ص 77 .\r\n( 2 ) المعالم الجديدة ، ص 101 .\r\n","page_name":" 290 ","page_number":290},
  {"content":"\r\n\r\n6 - حكم فعلى . هرگاه مقتضى براى حكم موجود و بعض شرايط نيز موجود و مانعى هم وجود نداشته باشد و حكم نيز انشا شده باشد و اراده‌ى جدى نيز به الزام تعلق گرفته باشد ، حكم فعلى است . به عنوان « ابتلاء و عدم ابتلاء » رجوع شود .\r\nالبته در اين مرحله ، هنوز حكم منجّز نشده است و ترك آن موجب عقاب نخواهد بود ، زيرا هنوز مكلف به آن التفات و توجه پيدا نكرده است ، ولى در عين حال ، اطلاق حكم بر اين مرحله حقيقى است .\r\n7 - حكم منجّز . هرگاه سه مرحله‌ى اقتضا ، انشا و فعليّت تحقق يابد و مكلف هم به حكم التفات پيدا كند ، حكم نسبت به مكلف تنجّز يافته و ترك آن موجب عقاب خواهد بود . « 1 »\r\n8 - حكم مولوى . به عنوان « امر » رجوع شود .\r\n9 - حكم واقعى اولى . حكمى است كه بر افعال و ذوات به عناوين اولى آنها كه بدون قيد عنوان ثانوى و قيد شك در حكم واقعى است ، جعل شود . مانند وجوب نماز صبح و حرمت شراب‌خوارى .\r\n10 - حكم واقعى ثانوى . حكمى است كه بر موضوعى با قيد اضطرار جعل مىشود . مانند جواز افطار روزه‌ى ماه رمضان براى انسان مريض و جواز نماز با تيمم براى شخصى كه براى وضو گرفتن عذر دارد .\r\n11 - حكم وضعى . هر حكمى كه از طرف شارع وضع شود و از اقسام حكم تكليفى نباشد ، حكم وضعى نام دارد ؛ به عبارت ديگر : احكام وضعى\r\n\r\n\r\n","description":"","footnote":"\r\n( 1 ) اصطلاحات الاصول ، ص 122 .\r\n","page_name":" 291 ","page_number":291},
  {"content":"\r\n\r\nاحكامى هستند كه مستقيما به افعال انسان تعلق نمىگيرند ، بلكه شارع وضع معين و مشخصى را قانون‌گذارى مىكند كه موجب تأثير غير مستقيم بر افعال انسان مىشود و متضمن اقتضا و تخيير نيست . مانند زوجيت ، ملكيت ، شرطيت و . . .\r\nچون احكام وضعى غالبا موضوع احكام تكليفى هستند ، آنها را « حكم وضعى » ناميده‌اند . « 1 »\r\nآيا احكام وضعى قابل جعل هستند ؟\r\nسه قول وجود دارد :\r\nاول : همه‌ى احكام وضعى قابل جعل و انشاى مستقيم هستند ، همانند احكام تكليفى .\r\nدوم : احكام وضعى قابل جعل نيستند ، بلكه هميشه از احكام تكليفى موجود در همان مورد انتزاع مىشوند . مثلا : اگر شارع بگويد : اگر عقد بيع با شرايط خود انشا شود ، هركدام از خريدار و فروشنده مىتواند در چيزى كه به او منتقل شده است ، هرگونه تصرف مالكانه داشته باشد . اين حكم شارع به جواز تصرفات مالكانه در چيزى كه به هركدام از طرفين معامله منتقل شده است ، از حكم شارع به جواز تصرفات مالكانه در ثمن براى خريدار و مثمن براى فروشنده انتزاع شده است . يعنى منشأ حكم شارع به جواز تصرف در پول مشترى توسط فروشنده و جواز تصرف در جنس فروشنده توسط خريدار ،\r\n\r\n\r\n","description":"","footnote":"\r\n( 1 ) همان مدرك .\r\n","page_name":" 292 ","page_number":292},
  {"content":"\r\n\r\nهمانا حكم شارع در جواز تصرف خريدار در پول خود و فروشنده در جنس خود اوست .\r\nسوم : برخى از احكام وضعى مانند ملكيت و زوجيت ، قابل جعل هستند ؛ و برخى مانند جزئيت و شرطيّت ، قابل جعل نيستند و از احكام تكليفى انتزاع مىشوند ، و برخى ديگر مانند سببيّت ، نه قابل جعل مستقيم‌اند و نه قابل انتزاع از احكام تكليفى ، بلكه امورى هستند تكوينى كه بر حكم مقدم هستند . مانند مصلحت موجود در نماز كه سبب وجوب آن و امر به آن است . « 1 »\r\n\r\n- اقسام حكم وضعى :\r\nحكم وضعى منحصر در تعداد معيّن و خاصى نيست « 2 » ، بلكه هر حكمى از امور اعتبارى كه قابل جعل و اعتبار باشد و از اقسام حكم تكليفى نباشد ، حكم وضعى است . جهت آشنايى با حكم وضعى ، برخى از احكام وضعى را بيان مىكنيم .\r\nالف - سبب :\r\nدر تعريف سبب گفته‌اند : سبب عبارت است از جعل وصفى ظاهر و منضبط كه مناط و ملاك وجود حكم است . يعنى وجود آن مستلزم وجود حكم است . مثلا خداوند در مورد نفقه دو حكم دارد :\r\n\r\n\r\n","description":"","footnote":"\r\n( 1 ) الاصول العامه ، ص 69 ؛ علم اصول الفقه ، ص 363 ؛ اصطلاحات الاصول ، ص 122 .\r\n( 2 ) برخى حكم وضعى را منحصر در سبب ، شرط و مانع مىدانند . ( ارشاد الفحول ، ص 6 ) و برخى علّت و علامت را نيز جزو احكام وضعى مىدانند ، و برخى علاوه بر اين‌ها ، صحت ، فساد ، رخصت و عزيمت را نيز جزو احكام وضعى شمرده‌اند . الاصول العامه ، ص 69 .\r\n","page_name":" 293 ","page_number":293},
  {"content":"\r\n\r\n1 - حكم تكليفى : نفقه زن بر مرد واجب است . 2 - حكم وضعى : خداوند زوجيت را سبب وجوب نفقه زن بر مرد قرار داده است ، زيرا نفقه با قطع نظر از زوجيت ، بر مرد واجب نيست « 1 » .\r\nب - شرط :\r\nشرط عبارت است از وصف ظاهر منضبطى كه عدم آن مستلزم عدم حكم يا سبب است ، زيرا عدم شرط حكمتى دارد كه با حكمت حكم يا سبب منافات دارد . مثلا قدرت بر تسليم ، شرط صحت بيع است ؛ پس عدم قدرت بر تسليم مبيع ، مستلزم عدم صحت بيع است .\r\nج - علّت :\r\nعلّت عبارت است از وصف ظاهر منضبطى كه شارع آن را علامت حكم قرار داده ، با رعايت مناسبت بين وصف و حكم . به عنوان « علت » رجوع شود .\r\n\r\nاقسام شرط به اعتبار علاقه‌ى شرط و مشروط :\r\n1 - گاهى شرط ، سبب تام و منحصر مشروط است ، به گونه‌اى كه وجود\r\n\r\n\r\n","description":"","footnote":"\r\n( 1 ) عبارتهاى ديگرى نيز در تعريف سبب بيان شده است مانند : 1 - آنچه عدم آن مستلزم عدم حكم و وجود آن مستلزم وجود حكم است . نهاية الاصول ، ص 159 . 2 - موجب را سبب ناميده‌اند : بنابراين سبب به معنى علات ست و اين معنى در علل شرعى جريان دارد . المستصفى ، ج 1 ، ص 110 . 3 - سبب عبارت است از معنايى ظاهر و منضبط كه شارع آن را نشانه حكم قرار داده است . الاصول العامه ، ص 310 ، نقل از مباحث الحكم ، ص 135 . 4 - سبب در احكام عبارت است از چيزى كه راه رسيدن به مطلوب است ، ولى خود رسيدن به مطلوب به وسيله سبب نيست . مثل اينكه براى رسيدن به مكه بايد در فلان مسير راه پيمود و بايد شخصى باشد كه راه بپيمايد ، ولى خود راه نمىتواند سبب رسيدن به مكه باشد . المحرر ، ج 2 ، ص 218 .\r\n","page_name":" 294 ","page_number":294},
  {"content":"\r\n\r\nشرط ، مستلزم وجود مشروط و عدم شرط ، مستلزم عدم مشروط است . مثل اينكه خداوند تبارك و تعالى مىفرمايد : « اگر زنان ( مطلقه ) باردار باشند نفقه آنان را بپردازيد تا وضع حمل كنند « 1 » » . در اينجا ، وجوب و عدم وجوب انفاق در مورد زنان مطلقه ، مشروط به باردار بودن و نبودن است .\r\n2 - گاهى شرط ، سبب تام مشروط هست ولى سببيّت منحصر در اين شرط نيست . يعنى وجود شرط مستلزم وجود مشروط است ، ولى عدم شرط ، مستلزم عدم مشروط نيست . مانند افطار عمدى روزه ماه رمضان كه موجب بطلان روزه و ثبوت كفاره مىشود . ولى بطلان روزه و ثبوت كفاره ، منحصر در افطار عمدى نيست ، بلكه علل ديگر نيز مانند جماع و دروغ بستن به خدا و پيامبر صلّى اللّه عليه و آله و سلّم موجب بطلان روزه و ثبوت كفاره مىشوند .\r\n3 - گاهى شرط نه سبب تام است و نه سبب منحصر ، بلكه سبب ناقص و يا جزيى از سبب تام براى وجود حكم و جزا است . يعنى وجود شرط مستلزم وجود مشروط نيست ، ولى عدم شرط ، مستلزم عدم مشروط است . مانند عقل و بلوغ كه شرط صحت بيع هستند ، ولى بيع صحيح ، تنها با وجود عقل و بلوغ محقق نمىشود و بدون آنها نيز محقق نمىشود .\r\n\r\nتفاوت شرط با سبب و علّت .\r\nدر سبب و علّت ، وجود و عدم وجود حكم ، متوقف بر وجود و عدم وجود سبب و علّت است . ولى در شرط هميشه اين‌گونه نيست ، بلكه شرط ، هميشه در\r\n\r\n\r\n","description":"","footnote":"\r\n( 1 )  وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ  الطلاق ، 6 .\r\n","page_name":" 295 ","page_number":295},
  {"content":"\r\n\r\nجهت عدم ، مستلزم عدم حكم است .\r\nتفاوت ديگر سبب و شرط اين است كه مسبب در حدوث محتاج سبب است ، ولى در بقا محتاج سبب نيست . مانند تيراندازى كه سبب رفتن تير مىشود ولى رفتن تير بعد از رها شدن ، محتاج سبب نيست . ولى مشروط هم در حدوث محتاج شرط است و هم در بقا . مانند زنده بودن كه شرط قدرت است ، هم در حدوث و هم در بقا . « 1 »\r\nو اما تفاوت سبب و علّت اين است كه در اصطلاح متكلمين ، سبب ، چيزى است كه موجب تحقق ذات مىشود و علّت موجب تحقق صفت مىشود . « 2 »\r\nمانع :\r\nمانع عبارت است از وصف ظاهر منضبطى كه وجود آن مستلزم حكمتى است كه آن حكمت ، موجب عدم حكم يا عدم سبب مىشود . مانند پدر بودن كه مانع ثبوت قصاص براى فرزند مىشود . « 3 »\r\n\r\nحكمت\r\nحكمت عبارت از آن مصلحتى است كه مقصود شارع از تشريع حكم\r\n\r\n\r\n","description":"","footnote":"\r\n( 1 ) معجم الفروق اللّغويّة ، ص 271 .\r\n( 2 ) همان مدرك ، ص 370 ؛ نقل از مجمع البيان ، ج 4 ، ذيل آيه 10 سورهء ص .\r\n( 3 ) با استفاده از منابع ذيل : تمهيد القواعد ، ص 29 ؛ الاصول العامه ، ص 55 ؛ علم اصول الفقه ، ص 363 ؛\r\nمبادى اصول الفقه ، ص 9 ؛ المعالم الجديدة ، ص 99 ؛ اصطلاحات الاصول ، ص 120 ؛ المستصفى ، ج 1 ، ص 69 ؛ ارشاد الفحول ، ص 6 ؛ الاحكام آمدى ، مجلد 1 ، ص 84 به بعد .\r\n","page_name":" 296 ","page_number":296},
  {"content":"\r\n\r\nمىباشد ، به عبارت ديگر : قصد شارع مبنى بر جلب منفعت و دفع ضرر را « حكمت » گويند .\r\n\r\n- فرق بين حكمت و علّت :\r\nدر تعريف علّت ، قيد « منضبط » اخذ شده است ، ولى در تعريف حكمت ، اين قيد اخذ نشده است . به‌همين‌جهت ، شارع حكمت را اماره بر حكم خود قرار نداده است ، به خلاف علّت ، كه حكم از حيث وجود و عدم ، داير مدار آن است « 1 » . به تعريف « علّت » در عنوان « حكم » رجوع شود .\r\n\r\nحكمت الهى\r\nحكمت الهى علمى است كه از احوال موجود ، از آن جهت كه موجود است بحث مىكند . توضيح مطلب : يك موجود احكام گوناگونى دارد . پاره‌اى از اين احكام به شكل و قالب خاصى كه آن موجود به خود گرفته مربوط مىشود ، و بخش ديگر به شكل و قالب خاص آن وجود مربوط نيست ، بلكه در رابطه با اصول « موجوديّت » آن است . به عنوان مثال ، آهن از آن جهت كه موجودى است در اين قالب و با اين ماهيت خاص و متمايز از ديگر موجودات و بلكه ديگر فلزات ، داراى احكام ويژه‌اى مىباشد . وزن مخصوصى دارد ، نقطهء ذوب معينى دارد ، رنگ و وزن و خصوصيات مختلف ديگرى دارد كه همگى به « آهن بودن » آن مربوط مىشود . اما همين آهن داراى احكام ديگرى نيز هست ، مثلا : معلول\r\n\r\n\r\n","description":"","footnote":"\r\n( 1 ) الاصول العامة ، ص 310 .\r\n","page_name":" 297 ","page_number":297},
  {"content":"\r\n\r\nاست ، حادث است ، ممكن است ، منشأ اثر است و . . . اين قبيل احكام به آهن بودن اين شىء مربوط نيست ، بلكه به « موجوديّت » آن مربوط مىشود . به عبارت ديگر : اين شىء از جهت آهن بودن اين احكام را ندارد ، بلكه از اين جهت كه موجود است اين احكام را دارد . حكمت الهى علمى است كه متعرض احكام موجود از آن جهت كه موجود است ، مىشود . « 1 »\r\n\r\nحكومت « 2 »\r\nهرگاه دليلى ناظر و مفسر و مبيّن حال دليل ديگر از جهت مقدار دلالت باشد ، آن دليل را حاكم و دليل ديگر را محكوم گويند . به عبارت ديگر : اگر دليلى دايره دلالت دليل ديگر را توسعه دهد يا محدود كند ، و يا موضوع دليل ديگر را معدوم كند ، مىگويند : اين دليل ، حاكم بر دليل ديگر است .\r\nمثال توسعه : روايتى مىگويد : « نماز بدون طهارت نماز نيست » « 3 » .\r\nو از طرفى طهارت لباس را با استصحاب ثابت كنيم . در اين صورت ، طهارت ثابت شده با استصحاب ، حاكم است بر دليل اول ، بنابراين ، طهارت ، اعم\r\n\r\n\r\n","description":"","footnote":"\r\n( 1 ) شرح مصطلحات فلسفى ، ص 76 .\r\n( 2 ) تقريرات مجدد شيرازى ، ج 4 ، ص 177 ؛ الكفاية ، ج 2 ، ص 376 ؛ اصول الفقه ، ج 2 ، ص 195 ؛ الاصول العامة ، ص 88 ؛ فوائد الاصول ، ج 4 ، ص 593 ؛ نهاية الافكار ، ج 4 ، قسمت دوم ، ص 132 ؛ علم اصول الفقه ، ص 432 ؛ درر الفوائد ، ص 619 ؛ اصول الاستنباط ، ص 300 ؛ تهذيب الاصول سبزوارى ، ج 1 ، ص 167 ؛ الرسائل ، ص 432 ؛ اصطلاحات الاصول ، ص 126 .\r\n( 3 ) لا صلاة الّا بطهور . وسائل الشيعة ، ج 1 ، باب 1 ابواب وضو ، حديث 1 .\r\n","page_name":" 298 ","page_number":298},
  {"content":"\r\n\r\nاز طهارت واقعى و استصحابى است .\r\nدر اين مثال ، دليل دوم ، دايره‌ى طهارت در دليل اول را توسعه داده و شامل طهارت استصحابى هم نموده است و اين دليل دوم ، حاكم بر دليل اول است . « 1 »\r\nمثال تضييق : دليل مىگويد : « هرگاه مكلف در بين نماز شك كرد ، بايد بنا را بر اكثر بگذارد ، يا احتياط كند ، و يا نماز را اعاده كند . » و دليل ديگرى مىگويد :\r\n« در نماز جماعت اگر امام جماعت شك كرد ولى مأموم شك نداشته باشد ، نبايد به شك خود اعتنا كند ، و يا اگر مأموم شك كرد ولى امام جماعت شك نداشته باشد ، مأموم نبايد به شك خود اعتنا كند » « 2 » . در اين مثال ، دليل اول شامل نماز جماعت و غير جماعت مىشود ولى دليل دوم ، دايره‌ى دليل اول را محدود و شك امام و مأموم را از شمول آن خارج مىكند .\r\nمثال معدوم نمودن موضوع دليل ديگر :\r\nحكومت يك دليل بر دليل ديگر ، گاهى اين‌گونه است كه دليل حاكم ، موضوع دليل محكوم را در عالم تشريع معدوم مىكند ، در حالى كه در عالم تكوين ، موضوع دليل دوم همچنان باقى است . اين قسم حكومت در ادله‌اى تحقق مىيابد كه وظيفه‌ى بيان احكام ظاهرى را دارند . به‌همين‌جهت ، اين قسم از حكومت را « حكومت ظاهرى » مىنامند . مثلا موضوع اصل عملى ، شك است ، ولى اماره اين شك را كه موضوع اصل عملى است ، از ميان برمىدارد ، در حالى\r\n\r\n\r\n","description":"","footnote":"\r\n( 1 ) الرسائل ، ص 315 .\r\n( 2 ) ليس على الامام سهو ، و لا على من خلف الامام سهو . همان مدرك ابواب خلل نماز ، باب 24 ، حديث 3 .\r\n","page_name":" 299 ","page_number":299},
  {"content":"\r\n\r\nكه در عالم واقع ، شك به حال خود باقى است و اماره تنها در عالم تشريع ، شك را رفع مىكند و موضوعى براى اصل عملى باقى نمىماند . « 1 »\r\nمرحوم مشكينى در حاشيه بر « كفاية الاصول » سه شرط براى دليل حاكم ذكر مىكند .\r\n1 - بعد از ورود دليل حاكم ، موضوع دليل محكوم باقى باشد .\r\n2 - دليل حاكم ، بر ثبوت حكمى براى موضوع دليل محكوم دلالت كند .\r\n3 - دليل حاكم دلالت كند كه مراد و مقصود از دليل محكوم اين مقدار است . « 2 »\r\n\r\n- تفاوت حكومت و تخصيص :\r\nحكومت و تخصيص ، در برخى موارد در نتيجه يكسان هستند ، ولى از جهاتى با هم تفاوت دارند ، برخى از تفاوتهاى حكومت و تخصيص عبارتند از :\r\n1 - در تخصيص ، اخراج برخى افراد ، حقيقى است ، در عين اينكه ظهور عموم در شمول ، ذاتى است ، ولى در حكومت ، اخراج برخى افراد ، تنزيلى و ادعايى است ، به گونه‌اى كه براى عموم ، ظهور ذاتى در شمول باقى نمىماند .\r\nيعنى لسان دليل حاكم ، بيان حد موضوع يا محمول دليل محكوم است به صورت ادعايى و تنزيلى . « 3 »\r\n2 - در تخصيص ، تقديم خاص ، به خاطر قوىتر بودن ظهور خاص در\r\n\r\n\r\n","description":"","footnote":"\r\n( 1 ) فوائد الاصول ، ج 4 ، ص 595 .\r\n( 2 ) كفاية الاصول ، با حواشى مرحوم مشكينى ، ج 5 ، ص 118 .\r\n( 3 ) اصول الفقه ، ج 2 ، ص 196 .\r\n","page_name":" 300 ","page_number":300},
  {"content":"\r\n\r\nحاكم مقدم است ، گرچه دلالت آن ضعيف‌تر از دليل محكوم نيز باشد .\r\n3 - لسان دليل مخصص ، ناظر به شرح مدلول عام نيست و به همين خاطر دليل خاص ، مفيد فايده تام مستقل است ، حتى اگر عامى هم در كار نباشد . ولى لسان دليل حاكم ، ناظر و شارح مدلول دليل محكوم است و لذا دليل حاكم بدون وجود دليل محكوم لغو است .\r\n4 - در تخصيص ، اگر نسبت بين خاص و عام ، عموم و خصوص من وجه باشد ، در مورد اجتماع ، هر دو ساقط مىشوند ولى در حكومت ، نسبت بين حاكم و محكوم لحاظ نمىشود ، و دليل حاكم در هر حال مقدم است بر محكوم حتى اگر دليل حاكم اخص از دليل محكوم هم نباشد .\r\nحكومت ظاهرى : اگر دليل حاكم معدوم‌كننده موضوع دليل ديگر در عالم تشريع باشد ، حكومت را « حكومت ظاهرى » گويند . مانند حكومت امارات بر احكام ظاهرى ( اصول شرعى ) زيرا موضوع احكام ظاهرى شك است ، و اماره كه دليل حاكم است ، اين شك را برمىدارد و بنابراين ، موضوع اصول شرعى را در عالم تشريع معدوم مىكند و ليكن در عالم تكوين شك باقى است .\r\nحكومت عرفى : همان جمع عرفى است . به عنوان « الجمع مهما امكن اولى من الطرح » رجوع شود .\r\nحكومت واقعى : اگر دليل حاكم موجب توسعه و تضييق در احكام واقعى شود ، حكومت را « حكومت واقعى » گويند . مانند حكومت ادله نفى ضرر و عسر و حرج بر احكام اوليه مانند وجوب روزه ، و حكومت دليل عدم اعتنا به شك در نماز جماعت نسبت به امام و مأموم بر دليل احكام شك در نماز .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nحمل « 1 »\r\nحمل ، يعنى اتحاد بين موضوع و محمول . در حمل لازم است كه از طرفى موضوع و محمولى در كار باشد و از طرف ديگر ، بين موضوع و محمول نوعى اتحاد و يگانگى وجود داشته باشد .\r\n\r\n- اقسام حمل :\r\nحمل اقسام مختلفى دارد از جمله : حمل بتّى و غير بتّى ، حمل بسيط و حمل مركب ، حمل حقيقت و رقيقت ، حمل ذاتى اوّلى و حمل شايع صناعى ، حمل ماهوى ، حمل مواطات و حمل اشتقاق . ولى دو نوع حمل « ذاتى اولى » و « شايع صناعى » در بين مردم رايج است و به همين خاطر ما اين دو نوع حمل را بيان مىكنيم .\r\n\r\nحمل ذاتى اولى :\r\nگفته شد كه در حمل بايد نوعى اتحاد و يگانگى بين موضوع و محمول وجود داشته باشد ، اكنون اگر موضوع و محمول در مفهوم و ماهيت و وجود با هم متحد باشند و تنها از جهت اجمال و تفصيل با هم اختلاف داشته باشند ، حمل را ذاتى اولى گويند . مانند : انسان حيوان ناطق است .\r\nمرحوم علّامه طباطبايى قدّس سرّه مىگويد : بهتر است در تعريف حمل ذاتى اولى گفته شود : حمل اولى حملى است كه بيانگر اتحاد ذات موضوع با محمول\r\n\r\n\r\n","description":"","footnote":"\r\n( 1 ) نهاية الحكمة ، ص 126 به بعد ؛ اصطلاحات الاصول ، ص 131 ؛ شرح مصطلحات فلسفى ، ص 77 ؛ المنطق ، ص 93 .\r\n","page_name":" 302 ","page_number":302},
  {"content":"\r\n\r\nاست . « 1 »\r\n\r\nحمل شايع صناعى :\r\nهرگاه موضوع و محمول در وجود واحد باشند ولى از جهت ماهيت و مفهوم اختلاف داشته باشند ، حمل را حمل شايع صناعى گويند . مانند : احمد انسان است ، و زغال سياه است . اين نوع حمل را حمل شايع صناعى گفته‌اند زيرا اولا : در استعمالات بين مردم رواج و شيوع دارد ، و ثانيا : قضايايى كه مسائل علوم گوناگون را تشكيل مىدهند ، مشتمل بر اين نوع حمل هستند .\r\n\r\nحيثيت اطلاقيه\r\nدر قضايايى مانند : « انسان از آن جهت كه انسان است ناطق است » عبارت « از آن جهت كه انسان است » حيثيت اطلاقيه قضيه را بيان مىكند . اين قيد در عبارات عربى به صورت « من حيث هو هو » يا « من حيث هى هى » فراوان به چشم مىخورد .\r\nبايد توجه داشت كه حيثيت اطلاقيه ، اگرچه در ظاهر به صورت قيد در كلام ظاهر مىشود ، اما در واقع چيزى را بر ذات موضوع نمىافزايد ، بلكه تنها تكرار يا تأكيدى از همان موضوع قضيه است و بدين جهت در واقع ، قيد به شمار نمىرود .\r\nدر زبان عرف نيز اين‌گونه قضايا رايج است و در بسيارى از مناسبات گفته\r\n\r\n\r\n","description":"","footnote":"\r\n( 1 ) كان الاصوب ان يعرف باتحاد الموضوع و المحمول ذاتا . نهاية الحكمة ، ص 126 .\r\n","page_name":" 303 ","page_number":303},
  {"content":"\r\n\r\nمىشود :\r\n« او خود چنين كرد » يا « انسان خودش بهتر از هركس خويشتن را مىشناسد » الفاظ « خود » و « خودش » جز تأكيد يك موضوع بسيط براى قضيه نيست و قيدى بر ذات موضوع اضافه نمىكند .\r\nتنها فايده حيثيت اطلاقيه اين است كه بيان مىكند موضوع براى پذيرش محمول از هر قيد و شرطى آزاد است ، و هيچ امر مغاير با موضوع در ثبوت حكم براى موضوع و به ديگر سخن ، در موضوعيت موضوع قضيه ، نقشى ندارد . « 1 »\r\n\r\nحيثيت تعليليه\r\nحيثيت تعليليه در قضايايى فرض مىشود كه حكم محمول براى موضوع مستند به علّتى از علل مىباشد ، اما اين استناد در متن قضيه ذكر نشده ، و در نتيجه موضوع بدون تقيّد به آن علت ، موضوع حكم قرار گرفته است . مثلا در قضيه « انسان خندان است » ، ثبوت خندان براى انسان ، معلول علتى است ( تعجب و شگفت زده شدن ) ، اما اين علّت در متن قضيه منعكس نشده است . وظيفه حيثيت تعليليه در قضايا اين است كه همواره واسطه در ثبوت حكم براى موضوع است ، نه واسطه در عروض حكم . مانند گرما كه واسطه در ثبوت انبساط براى فلز است ، و يا واجب الوجود كه واسطه در ثبوت وجود براى موجودات ممكن است . « 2 »\r\n\r\n\r\n","description":"","footnote":"\r\n( 1 ) شرح مصطلحات فلسفى ، ص 82 ، با اندكى تصرف .\r\n( 2 ) همان منبع ، ص 83 ، با اندكى تصرف .\r\n","page_name":" 304 ","page_number":304},
  {"content":"\r\n\r\n\r\nحيثيت تقييديه\r\nقيود و جهاتى كه حقيقتا در موضوعيت موضوع قضايا دخالت دارند ، تا آنجا كه بدون اعتبار آنها موضوع اصلا فاقد شخصيت و عنوان موضوعيت مىباشد ، حيثيت تقييديه نام دارند .\r\nدر واقع حيثيت تقييديه با تركيبى كه در طرف موضوع قضيه ايجاد مىكند ، بيان مىكند كه موضوع قضيه بسيط نيست و به تنهايى شايسته پذيرش محمول نمىباشد ، بلكه علاوه‌اى بايد در بر داشته باشد تا بتواند از وصف عنوانى محمول برخوردار شود .\r\nبه عنوان مثال ، در قضيه‌ى « جسم از آن جهت كه رنگين است قابل رؤيت است » ، مدلول قضيه آن است كه جسم به علاوه‌ى رنگ قابل رؤيت مىباشد ، و به ديگر سخن : رنگين بودن جسم در مرئى بودن آن دخالت موضوعى دارد ، و جسم به تنهايى و منهاى رنگ ، قابل رؤيت نيست ، و لذا جسمى كه هيچ رنگى ندارد ، هرگز ديده نمىشود . « 1 »\r\n\r\nخاص\r\nبه عنوان « عام و خاص » رجوع شود .\r\n\r\nخبر\r\nخبر در علوم مختلف ، در مقابل انشا استعمال مىشود . گفته شده : لفظ خبر\r\n\r\n\r\n","description":"","footnote":"\r\n( 1 ) همان منبع ، ص 83 .\r\n","page_name":" 305 ","page_number":305},
  {"content":"\r\n\r\nحقيقت است در قول مخصوص « 1 » . به عنوان « انشا » رجوع شود . در تعريف خبر به معناى لغوى آن عبارتهاى مختلفى بيان شده است از جمله :\r\n1 - خبر كلامى است كه احتمال صدق و كذب دارد . 2 - خبر كلامى است كه قابل تصديق و تكذيب است . 3 - خبر كلامى است كه فى نفسه مفيد اضافه امرى به امر ديگر باشد ، نفيا يا اثباتا . فخر رازى مىگويد : تصور ماهيت خبر بىنياز از تعريف است . « 2 »\r\nو اما خبر در اصطلاح محدثين مرادف با حديث و اثر « 3 » و روايت و كلامى است كه حاكى از سنّت معصوم عليه السّلام باشد .\r\n\r\n- تقسيم خبر :\r\nگاهى ضرورة يا نظرا صدق يا كذب خبر معلوم است ، و گاهى خبرى است كه صدق و كذب آن معلوم نيست ، و در اين حال ، يا ظن به صدق آن داريم ، يا ظن به كذب آن داريم و يا احتمال صدق و كذب آن مساوى است . اين تقسيم به اعتبار مفاد و مضمون خبر است . به اين اعتبار خبر سه قسم است : 1 - متواتر .\r\n\r\n\r\n","description":"","footnote":"\r\n( 1 ) المحصول رازى ، ج 2 ، ص 101 .\r\n( 2 ) المحصول ، ج 2 ، ص 101 . وى براى مدعاى خود دو دليل ذكر مىكند . 1 - قضاياى مانند : علم به كل متوقف بر علم به جزء است ، و شيئى واحد هم موجود و هم معدوم نيست ؛ و قضايايى مانند اين‌ها همگى از قضايايى ضرورى و بديهى هستند . ولى در عين حال همهء اين قضايا خبر خاص هستند كه تصور آنها متوقف بر اكتساب نيست و اگر تصور مطلق ماهيت خبر متوقف بر اكتساب بود ، بايد اين اخبار خاص به طريق اولى متوقف بر اكتساب بودند . 2 - هركس ضرورة مىداند كه كجا خبر نيكوست و كجا مثلا امر نيكوست و اين ناشى از بديهى بودن تصور خبر و مقابل آن انشاء است .\r\n( 3 ) البته گاهى به آنچه از غير معصوم وارد شود « اثر » گويند .\r\n","page_name":" 306 ","page_number":306},
  {"content":"\r\n\r\n2 - مستفيض . 3 - واحد .\r\n\r\nخبر متواتر :\r\nتواتر در لغت ، آمدن يكى بعد از ديگرى به ترتيب است . خداوند - تبارك و تعالى - مىفرمايد : « ما رسولان را يكى پس از ديگرى فرستاديم » « 1 » .\r\nو در اصطلاح ، خبر متواتر عبارت است از خبر جماعتى كه تبانى و تعمد آنان بر كذب عادتا محال و بنفسه مفيد قطع باشد . تقريبا اكثر قريب به اتفاق شيعه و سنى بر امكان و وقوع خبر متواتر اتفاق دارند ، و مشهور معتقدند كه علم حاصل از خبر متواتر ، ضرورى است ، بر خلاف برخى كه معتقدند علم حاصل از خبر متواتر نظرى است ، و برخى ديگر كه معتقدند علم حاصل از خبر متواتر نه ضرورى است و نه نظرى ، و برخى ديگر كه توقف كرده‌اند و برخى ديگر كه تفصيل قائل شده‌اند بين اخبار حاكى از شهرها و امثال آن و ساير اخبار متواتر « 2 » .\r\n\r\n- شروط تواتر :\r\nبرخى از شروط ، شرط تحقق تواتر و برخى شرط حصول علم هستند .\r\nبراى تحقق تواتر چهار شرط ذكر شده : 1 - مخبرين از نظر كثرت به اندازه‌اى باشند كه معمولا تبانى و تعمد آنها بر كذب ممتنع باشد . 2 - علم مخبرين مستند به حس باشد . 3 - تمام طبقات به حد مذكور در شرط اول باشند . 4 - به چيزى كه خبر مىدهند علم داشته باشند .\r\n\r\n\r\n","description":"","footnote":"\r\n( 1 ) المؤمنون ، 44 .\r\n( 2 ) اصول الحديث و احكامه ، ص 30 .\r\n","page_name":" 307 ","page_number":307},
  {"content":"\r\n\r\n\r\n- و اما شروط حصول علم از خبر متواتر :\r\n1 - شنونده عالم به مضمون خبر نباشد ، و الّا تحصيل حاصل مىشود .\r\n2 - شنونده مضمون خبر را از روى شبهه يا تقليد منتفى نداند . به عبارت ديگر :\r\nشنونده خالى الذهن باشد .\r\n\r\n- متواتر لفظى و متواتر معنوى و متواتر اجمالى :\r\nدر تقسيم ديگر ، خبر متواتر به سه قسم لفظى ، معنوى و اجمالى تقسيم مىشود .\r\n1 - متواتر لفظى : هرگاه خبر مخبرين با يك لفظ باشد . به عبارت ديگر :\r\nهرگاه الفاظ خبر مخبرين متحد باشد ، متواتر را لفظى گويند . مانند حديث : « انّما الاعمال بالنيّات » : « 1 »\r\n2 - متواتر معنوى : هرگاه الفاظ مخبرين مختلف باشد ، ولى همگى بر يك معناى مشترك دلالت كنند ؛ يا به دلالت تضمنى ، يا به دلالت التزامى و به خاطر كثرت اخبار ، علم به آن قدر مشترك حاصل شود مانند اخبار فراوانى كه در مورد جنگهاى صدر اسلام و شجاعتهاى حضرت على عليه السّلام با عبارتهاى مختلف و توسط افراد زيادى نقل شده است كه همگى حاكى از يك مطلب هستند و آن‌هم شجاعت حضرت على عليه السّلام .\r\n3 - متواتر اجمالى : هرگاه اخبار فراوانى در يك موضوع وارد شود ، ولى برخى دايره آن موضوع را توسعه و برخى تضييق كنند ، ولى بين همه‌ى آنها قدر\r\n\r\n\r\n","description":"","footnote":"\r\n( 1 ) غوالى اللئالى ، ج 2 ، ص 11 .\r\n","page_name":" 308 ","page_number":308},
  {"content":"\r\n\r\nمشتركى باشد ، در اين صورت ، همان قدر مشترك كه تمام اخبار برآن دلالت مىكنند ، از باب عمل به علم حاصل از تواتر اخذ مىشود ، مانند اخبار وارده پيرامون حجيّت خبر واحد كه قدر مشترك و متيقن از آن ، خبر عادل شيعه ضابطى است كه دو نفر به عدالت او شهادت داده باشند و خبرش نيز مخالف كتاب و سنّت نباشد .\r\n\r\nخبر مستفيض :\r\nخبرى كه راويان آن از سه نفر كمتر نباشند و به حد تواتر نرسد .\r\n\r\nخبر عزيز :\r\nهرگاه راويان خبر در هر طبقه دو نفر باشند ، آن را عزيز گويند . علّت نامگذارى اين نوع خبر به عزيز ، كم بودن چنين خبرى و قوى بودن آن است .\r\n\r\nخبر غريب :\r\nاگر راوى خبر در طبقه اول فقط يك نفر باشد ، هرچند در طبقات بعدى راويان متعدد باشند ، آن را غريب گويند .\r\n\r\nخبر واحد :\r\nخبرى كه به حد تواتر نرسد و بدون قرينه خارجى نتوان به صحت آن پى برد ، خبر واحد نام دارد . خبر واحد به اعتبار اختلاف احوال راويان آن به چهار قسم تقسيم مىشود .\r\n1 - خبر صحيح : خبر صحيح ، يا اعلى است ، يا اوسط و يا ادنى .\r\nخبر صحيح اعلى ، خبرى است كه تمام راويان آن شيعه‌ى عادل باشند و امامى و عادل بودن تمام راويان از طريق علم يا شهادت دو نفر عادل ثابت\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nشده باشد .\r\nخبر صحيح اوسط ، خبرى است كه راويان آن شيعه‌ى عادل بوده و عدالت و شيعه بودن راويان از طريق شهادت يك عادل ثابت شده باشد .\r\nخبر صحيح ادنى ، خبرى است كه عدالت و شيعه بودن همه يا برخى از راويان آن ، از طريق ظن اجتهادى ثابت شود .\r\n2 - خبر حسن : خبرى است كه راوى آن امامى ممدوح باشد ، ولى تصريح به عدالت او نشده باشد .\r\n3 - خبر موثّق : خبرى است كه يك يا چند نفر از راويان آن غير امامى ولى موثق باشند .\r\n4 - خبر ضعيف : خبرى كه از اقسام سه‌گانه‌ى فوق نباشد ، ضعيف است .\r\nخبر ، به اعتبار سند و متن تقسيمات ديگرى نيز دارد كه به خاطر طولانى شدن بحث ، از ذكر آنها خوددارى مىشود .\r\n\r\n- حجيّت خبر واحد :\r\nهمه‌ى علما بر حجيّت خبر متواتر اتفاق دارند . ولى در حجيّت خبر واحد اختلاف است . البته مراد از خبر واحد ، خبرى است كه صدور آن از معصوم عليه السّلام معلوم نباشد . و امّا خبر واحدى كه علم به صدور آن از معصوم عليه السّلام داشته باشيم ، از محل بحث خارج است . پس بحث اين است كه آيا خبر واحد غير معلوم الصدور حجّت است يا نه ؟\r\nدو قول وجود دارد : 1 - حجّت نيست مطلقا . 2 - حجّت است فى الجملة .\r\n1 - خبر واحد حجّت نيست مطلقا . شيخ انصارى قدّس سرّه مىگويد : از سيّد\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمرتضى و قاضى ابن البرّاج و ابن زهره و طبرسى و ابن ادريس حكايت شده است كه ايشان قائل به عدم حجيّت خبر واحدند « 1 » . حتى فاضل تونى قدّس سرّه ادعا مىكند كه نديده است تا قبل از علّامه حلّى كسى صريحا قائل به حجيّت خبر واحد شده باشد . و از سيد مرتضى قدّس سرّه نقل شده كه شيعه اجماع دارند بر انكار حجيّت خبر واحد ، همان گونه كه شيعه حجيّت قياس را منكر است . « 2 » قائلين به عدم حجيّت خبر واحد به كتاب ، سنّت و اجماع استناد كرده‌اند .\r\n2 - خبر واحد حجّت است فى الجملة . مشهور بين علماى شيعه و اهل تسنن اين است كه خبر واحد فى الجملة حجّت است . هرچند بين قائلين به حجيّت خبر واحد نيز اختلاف است كه كدام قسم از خبر واحد حجّت است ؟ آيا خبر واحد ثقه حجّت است ، يا خبر واحد عادل و . . . ؟ به خاطر همين اختلاف است كه مىگويند : خبر واحد فى الجملة حجّت است ؛ در مقابل سلب كلى .\r\nبر حجيّت خبر واحد به كتاب ، سنت ، اجماع و عقل استناد شده است .\r\n\r\n- كتاب :\r\nمهم‌ترين آياتى كه از قرآن مورد استناد قرار گرفته ، عبارتند از :\r\n1 - آيه نبأ . خداوند تبارك و تعالى مىفرمايد :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا  . . . يعنى : اى كسانى كه ايمان آورده‌ايد ، اگر شخص فاسقى خبرى براى شما بياورد درباره‌ى آن تحقيق كنيد ، مبادا به گروهى از روى نادانى آسيب برسانيد ، و از كرده‌ى خود پشيمان شويد . حجرات ، 6 .\r\n\r\n\r\n","description":"","footnote":"\r\n( 1 ) الرسائل ، ص 67 ؛ اصول الفقه ، ج 2 ، ص 65 .\r\n( 2 ) الوافية ، ص 158 .\r\n","page_name":" 311 ","page_number":311},
  {"content":"\r\n\r\nخلاصه‌ى استدلال به آيه فوق چنين است : از آيه‌ى شريفه چنين فهميده مىشود كه شأن خبر اين است كه مورد تصديق واقع شود و شنونده بر اساس آن عمل كند ، زيرا سيره‌ى مردم در امور مختلف زندگى چنين است . و الّا اگر روش عموم مردم اين‌گونه نبود ، از عمل به خبر فاسق به علّت فاسق بودن مخبر نهى نمىشد . و لذا خداوند - تبارك و تعالى - خواسته به مؤمنين بفهماند كه توجه داشته باشيد ، به هر خبرى اعتماد نكنيد بلكه ، اگر فاسقى خبرى آورد ، در مورد آن تحقيق كنيد ، زيرا از شخص فاسق توقع صداقت در خبر نمىتوان داشت ؛ پس خبر او را نبايد بدون تحقيق و تفحص تصديق كرد و به آن عمل نمود . آنگاه مفهوم آيه چنين است : از خبر عادل ، بر خلاف خبر فاسق ، مىتوان انتظار و توقع راستى و صدق داشت ، پس دورى از آن و تحقيق و تفحص لازم نيست .\r\nو لازمه‌ى اين مطلب ، حجيّت خبر عادل است .\r\n2 - آيه نفر : خداوند - تبارك و تعالى - مىفرمايد :  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ . \r\nيعنى : شايسته نيست مؤمنان همگى كوچ كنند ؛ چرا از هر گروهى ، طايفه‌اى از آنان كوچ نمىكنند تا در دين آگاهى پيدا كنند و به هنگام بازگشت به سوى قوم خود آنها را انذار نمايند تا بترسند و خوددارى كنند . توبه ، 122 .\r\nخلاصه‌ى استدلال به آيه‌ى شريفه‌ى فوق چنين است : هرچند لزوم كوچ كردن به سوى پيامبر صلّى اللّه عليه و آله و سلّم و فراگيرى احكام و دستورات دين براى هركس امرى است عقلى ؛ ولى چنين چيزى اگر غير ممكن نباشد ، حد اقل موجب مشقّت و\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nزحمت فراوان است . به همين خاطر ، خداوند - تبارك و تعالى - خواسته كه از باب رحمت براى مؤمنان ، اين زحمت و مشقّت را از دوش آنان برداشته و لزوم حركت همه‌ى مردم به سوى پيامبر صلّى اللّه عليه و آله و سلّم براى يادگيرى احكام دين را نفى كند ؛ ولى معناى تخفيف اين نيست كه اصل فراگيرى احكام دينى ساقط شود . بنابراين خداوند - تبارك و تعالى - راه ديگرى را بيان مىكند ، به اين صورت كه گروهى نزد پيامبر صلّى اللّه عليه و آله و سلّم آمده ، احكام و دستورات دينى را از ايشان فراگرفته ، سپس برگشته و براى سايرين بيان كنند . اين راهى كه خداوند - تبارك و تعالى - بيان كرده ، مستلزم اين است كه قول كوچ‌كنندگان به سوى پيامبر صلّى اللّه عليه و آله و سلّم براى قوم خودشان حجّت باشد ، و الّا تشريع كوچ گروهى از مردمان هر طايفه ، لغو و بىفايده خواهد بود .\r\n3 - آيه حرمت كتمان : خداوند - تبارك و تعالى - مىفرمايد :  إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ  . . .\r\nيعنى : كسانى كه دلايل روشن و وسيله‌ى هدايتى را كه نازل كرده‌ايم بعد از آنكه در كتاب براى مردم بيان ساختيم كتمان مىكنند ، خدا آنها را لعنت مىكند و همه‌ى لعنت‌كنندگان نيز آنها را لعن مىكنند . بقره ، 159 .\r\nدر بيان چگونگى استدلال به اين آيه شريفه گفته شده : خداوند - تبارك و تعالى - پوشاندن و مخفى داشتن دلايل روشن و وسيله‌ى هدايت را حرام كرده است ، پس واجب است قول كسى را كه اين دلايل و وسيله‌ى هدايت را ظاهر مىكند و براى مردم بيان مىكند قبول كنيم ، هرچند اين شخص يك نفر باشد و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nاز گفته‌ى او علم نيز حاصل نشود . و الّا اگر قول او حجّت نباشد ، حرمت كتمان ، لغو و بىفايده خواهد بود . « 1 »\r\n\r\n- سنّت :\r\nاز سنّت به احاديث فراوانى استناد شده كه برخى بر حجيّت قول ثقه « 2 » دلالت مىكنند ، و برخى بر حجيّت قول عادل « 3 » ، و برخى بر حجيّت خبر شيعه « 4 » و برخى بر حجيّت خبر ثقه‌ى عادل « 5 » . مرحوم حر عاملى قدّس سرّه اين احاديث را در جلد 18 وسائل الشيعة ، كتاب القضاء ، ابواب صفات قاضى جمع‌آورى كرده است . به جهت رعايت اختصار از ذكر آنها خوددارى مىكنيم .\r\n\r\n- اجماع :\r\nيعنى تتبّع فتواى اصحاب بر حجيّت خبر واحد از اين زمان تا زمان شيخ طوسى قدّس سرّه كشف مىكنيم كه معصوم عليه السّلام راضى به اين مطلب است . يا اينكه از تتبّع اجماعات منقول بر حجيّت خبر واحد اين مطلب را مىفهميم و يا اينكه مىبينيم همه‌ى علما و بلكه همه‌ى مسلمانان در مقام عمل ، به خبر واحد عمل مىكنند .\r\n\r\n- سيره‌ى عقلا :\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 74 - 64 ، با تلخيص .\r\n( 2 ) وسائل الشيعة ، ج 18 ، ابواب صفات قاضى ، باب 9 ، حديث 40 و باب 11 ، حديث 33 .\r\n( 3 ) همان مدرك ، باب 11 ، حديث 43 .\r\n( 4 ) همان مدرك ، باب 9 ، حديث 1 و 43 .\r\n( 5 ) همان مدرك ، باب 11 ، حديث 4 .\r\n","page_name":" 314 ","page_number":314},
  {"content":"\r\n\r\nمهم‌ترين و عمده‌ى دليل حجيّت خبر واحد ، سيره‌ى عقلا است . حضرت امام خمينى قدّس سرّه معتقد است دليلى بر حجيّت خبر واحد ، غير از سيره‌ى عقلا وجود ندارد . « 1 »\r\nما مىبينيم كه روش عملى همه‌ى عقلا ، در تمام جوامع و ملل ، عمل به خبر شخص مورد وثوق و اطمينان است . عقلاى عالم وقتى به كسى اطمينان داشته باشند ، به گفته‌ى او اعتماد مىكنند و به احتمالات ضعيف مبنى بر كذب يا خطا و اشتباه و غفلت شخص مورد اعتماد توجه نمىكنند . اگر غير از اين باشد و عقلاى عالم بخواهند تنها به علم و قطع عمل كنند ، نظم زندگى اجتماعى آنها مختل مىشود . مسلمانان نيز مانند ساير مردم به همين روش عمل مىكنند و شارع نيز روشى متحد با روش ساير عقلا دارد ، زيرا شارع نيز از عقلا ، و بلكه رييس عقلا است . پس مادامىكه منعى از شارع نسبت به اين سيره‌ى عقلا وارد نشده باشد ، همين روش مورد رضايت او خواهد بود ، و الّا اگر اين روش را قبول نداشت ، روش خاص خود را در تبليغ احكام بيان مىكرد و آن روش نيز به ما مىرسيد . بنابراين ، آيات و روايات مورد استناد نيز ارشاد به همين روش عملى دارند ، و حتى از روايات مورد استناد و ساير روايات وارد شده در اين موضوع برمىآيد كه عمل بر اساس خبر واحد ، مفروغ عنه و مسلّم بوده است و سؤال و جواب در روايات مذبور ، در مقام تعيين اشخاص مورد اطمينان و اعتماد است .\r\nبه عبارت ديگر : روايات مذبور بر تأسيس طريقى خاص از جانب شارع دلالت\r\n\r\n\r\n","description":"","footnote":"\r\n( 1 ) تهذيب الاصول ، ج 1 ، ص 200 .\r\n","page_name":" 315 ","page_number":315},
  {"content":"\r\n\r\nنمىكنند ، بلكه حجيّت خبر ثقه امرى مسلم بوده و اخبار و روايات در صدد تشخيص ثقه از غير ثقه هستند . « 1 »\r\n\r\nخبر حسن\r\nبه عنوان « خبر » رجوع شود .\r\n\r\nخبر صحيح\r\nبه عنوان « خبر » رجوع شود .\r\n\r\nخبر ضعيف\r\nبه عنوان « خبر » رجوع شود .\r\n\r\nخبر عزيز\r\nبه عنوان « خبر » رجوع شود .\r\n\r\n\r\n","description":"","footnote":"\r\n( 1 ) منابع مورد استفاده :\r\nاصول الحديث و احكامه ، ص 19 ؛ الوافية ، ص 157 ؛ المعالم ، ص 183 ؛ اصول الفقه ، ج 2 ، ص 57 ؛ المحصول رازى ، ج 2 ، ص 101 ؛ نهاية الاصول ، ص 486 ؛ الفصول ، ص 263 ؛ القوانين ، ص 409 ؛ الذريعة ، ج 2 ، ص 477 ؛ ارشاد الفحول ، ص 42 ؛ الاحكام آمدى ، مجلد 1 ، ص 247 ؛ علم اصول الفقه ، ص 233 ؛ الرسائل ، ص 67 ؛ مجمع البيان ، ج 5 . ص 133 ؛ المعتمد ، ج 2 ، ص 106 ؛ العدّة ، ج 1 ، ص 97 - 63 ؛ مبادى الوصول ، ص 203 .\r\n","page_name":" 316 ","page_number":316},
  {"content":"\r\n\r\n\r\nخبر غريب\r\nبه عنوان « خبر » رجوع شود .\r\n\r\nخبر متواتر اجمالى\r\nبه عنوان « خبر » رجوع شود .\r\n\r\nخبر متواتر لفظى\r\nبه عنوان « خبر » رجوع شود .\r\n\r\nخبر متواتر معنوى\r\nبه عنوان « خبر » رجوع شود .\r\n\r\nخبر مستفيض\r\nبه عنوان « خبر » رجوع شود .\r\n\r\nخبر موثق\r\nبه عنوان « خبر » رجوع شود .\r\n\r\nخبر واحد\r\nبه عنوان « خبر » رجوع شود .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nخرق اجماع\r\nبه عنوان « اجماع » ذيل « اجماع مركب » رجوع شود .\r\n\r\nدلالت « 1 »\r\nدلالت يعنى : شيئى به گونه‌اى باشد كه هرگاه علم به وجود آن حاصل شد ، ذهن به وجود شيئى ديگر منتقل شود . به عبارت ديگر : اگر چيزى به گونه‌اى باشد كه علم به وجود آن موجب انتقال ذهن به چيز ديگرى شود ، آن را « دلالت » گويند .\r\nمثلا : به صدا در آمدن زنگ خانه مىفهماند كه كسى پشت در منتظر است .\r\nدر اين مثال ؛ صداى زنگ « دال » است ، وجود شخص پشت در منزل « مدلول » است ، و اين خصوصيتى كه در صداى زنگ ، موجب انتقال ذهن شنونده به وجود شخص پشت در حياط شد را « دلالت » گويند . « 2 »\r\n\r\n- اقسام دلالت :\r\nدلالت تقسيمات مختلفى دارد از جمله : دلالت عقلى ، دلالت طبعى ، دلالت وضعى ، دلالت تصورى ، دلالت تصديقى و . . . هركدام از اين اقسام ، خود تقسيمات ديگرى دارد .\r\n\r\n\r\n","description":"","footnote":"\r\n( 1 ) المنطق ، ص 36 ؛ الاحكام آمدى ، مجلد 2 ، ص 61 ؛ الوافية ، ص 228 ؛ الاصول العامه ، ص 232 و 317 ؛ اصطلاحات الاصول ، ص 132 .\r\n( 2 ) المنطق ، ص 36 .\r\n","page_name":" 318 ","page_number":318},
  {"content":"\r\n\r\n\r\n1 - دلالت اشاره :\r\nدلالت اشاره از اقسام منطوق غير صريح است . هرگاه مطلبى مورد نظر گوينده نباشد ، ولى لازمه‌ى سخن گوينده باشد ، دلالت كلام بر اين لازمه را دلالت اشاره گويند . مثلا خداوند - تبارك و تعالى - در آيه 15 سوره‌ى احقاف مىفرمايد :  وَ حَمْلُهُ وَ فِصالُهُ ثَلاثُونَ شَهْراً  يعنى : مدت باردارى و شير دادن زنان سى ماه است . و در آيه 14 سورهء لقمان مىفرمايد :  وَ فِصالُهُ فِي عامَيْنِ  يعنى : مدت شير دادن بچه دو سال است . در آيه‌ى اول ، خداوند - تبارك و تعالى - در مقام بيان حق مادر و زحمتهايى است كه مادر متحمل مىشود ، و در آيه‌ى دوم ، در مقام بيان مدت شير دادن است . ولى لازمه‌ى اين دو آيه ، علم به كمترين مدت باردارى است كه شش ماه مىباشد . دلالت اشاره وقتى حجّت است كه لازمه‌ى آن قطعى باشد . « 1 »\r\n\r\n2 - دلالت اقتضاء :\r\nدلالت اقتضا ، از نوع دلالت التزامى است ، ولى درعين‌حال ، مقصود متكلم نيز هست . دلالت اقتضا در جايى است كه درستى يا صحت معنى از نظر عقل يا شرع برآن متوقف باشد . دلالت اقتضا از اقسام منطوق غير صريح است .\r\nمثلا خداوند تبارك و تعالى در آيه‌ى 82 سوره‌ى يوسف مىفرمايد :  وَ سْئَلِ الْقَرْيَةَ  يعنى : از آبادى سؤال كن . ولى صحت اين كلام متوقف است بر تقدير گرفتن كلمه « اهل » ، يعنى از اهل آبادى سؤال كن .\r\n\r\n\r\n","description":"","footnote":"\r\n( 1 ) الوافية ، ص 229 .\r\n","page_name":" 319 ","page_number":319},
  {"content":"\r\n\r\nدر اين مثال ، صحت كلام از نظر عقل متوقف بر تقدير گرفتن كلمه‌ى « اهل » است .\r\nولى اگر كسى بگويد : بنده‌ى ( غلام ) خودت را از جانب من به هزار تومان آزاد كن . صحت اين آزادى بنده متوقف است بر انتقال بنده به گوينده و تحقق مالكيت وى و سپس آزادى او . زيرا گوينده بنده‌اى را مىتواند آزاد كند كه ملك او باشد .\r\nو اما ممكن است درستى كلام متوقف بر تقدير گرفتن باشد . مثلا در حديث نبوى وارد شده است كه نه چيز از امت من برداشته شده است . « 1 » فراموشى ، خطا ، اشتباه و . . . اين كلام حضرت وقتى درست و صادق است كه كلمه‌اى در تقدير گرفته شود ، مثلا مؤاخذه . در نتيجه ، معناى كلام حضرت چنين مىشود : مؤاخذه از كسى كه چيزى را فراموش كرده يا مرتكب اشتباه شده برداشته شده است . زيرا شكى نيست كه در عالم تكوين ، خطا و فراموشى برداشته نشده است .\r\n\r\n3 - دلالت التزامى :\r\nدلالت لفظ بر معنايى كه خارج از موضوع له آن است ، ولى بين موضوع له و آن معنى ارتباط و ملازمه برقرار است را دلالت التزامى مىگويند . مثلا اگر كسى بگويد : دوات را بياور تا بنويسم ، از گفته‌ى او مىفهميم كه قلم را نيز بايد آورد .\r\nزيرا بين دوات و قلم ارتباط و ملازمه برقرار است . در دلالت التزامى شرط است\r\n\r\n\r\n","description":"","footnote":"\r\n( 1 ) « وضع عن امتى تسعة اشياء ، السهو ، و الخطأ ، و النسيان ، و ما اكرهوا عليه ، و ما لا يعلمون . . . » من لا يحضره الفقيه ج 1 ، حديث 132 .\r\n","page_name":" 320 ","page_number":320},
  {"content":"\r\n\r\nكه ملازمه بين موضوع له و معناى خارج از آن ، ذهنى نيز باشد . پس تلازم خارجى به تنهايى كافى نيست . و همين‌طور بايد تلازم واضح و بيّن باشد ، به گونه‌اى كه هرگاه ذهن معنى لفظ را تصور كرد ، بدون واسطه‌ى چيز ديگرى به لازم آن منتقل شود .\r\n\r\n4 - دلالت انّى :\r\nبه عنوان « استدلال » رجوع شود .\r\n\r\n5 - دلالت ايماء :\r\nبه عنوان « دلالت تنبيه » رجوع شود .\r\n\r\n6 - دلالت ترك :\r\nيكى از ادله‌ى احكام شرعى ، سنّت است . سنّت ، شامل قول ، فعل و ترك ، و تقرير معصوم عليه السّلام است . در چگونگى و مقدار دلالت ترك بر حكم شرعى گفته شده كه اگر معصوم عليه السّلام عملى را ترك كرد ، مىفهميم كه آن عمل واجب نبوده است . هرچند ممكن است به اقتضاى مقام عصمت كه عدم ترك مستحبات است ، بگوييم ترك آن عمل مستحب است . « 1 »\r\n\r\n7 - دلالت تصديقى :\r\nدلالت تصديقى يعنى اينكه لفظ صادر شده از متكلم دلالت كند كه معنى مراد گوينده است ، در نتيجه شنونده تصديق مىكند كه گوينده مفاد و معناى لفظ را اراده كرده است . مثلا وقتى گوينده بگويد : زيد ايستاده است ، شنونده تصديق\r\n\r\n\r\n","description":"","footnote":"\r\n( 1 ) الاصول العامه ، ص 236 .\r\n","page_name":" 321 ","page_number":321},
  {"content":"\r\n\r\nمىكند كه گوينده معتقد است زيد ايستاده است و مقصود او خبر از قيام زيد است .\r\n\r\n8 - دلالت تصورى :\r\nدلالت تصورى يعنى با شنيدن لفظ ، معناى آن در ذهن خطور كند و موجب تصور معناى لفظ شود . دلالت تصورى از ناحيه‌ى شنونده سه شرط دارد :\r\n1 - شنيدن لفظ ؛ 2 - لفظ وضع شده باشد براى آن معنى ؛ 3 - شنونده علم به وضع داشته باشد .\r\n\r\n9 - دلالت تضمنى :\r\nدلالت لفظ بر جزيى از معنى را « دلالت تضمنى » گويند . مانند دلالت لفظ كتاب بر يك يا چند ورق از آن .\r\n\r\n10 - دلالت تقرير :\r\nتقرير يعنى اينكه كسى عملى را نزد معصوم عليه السّلام انجام دهد و معصوم عليه السّلام از آن عمل نهى نكند . برخى معتقدند كه نهى نكردن معصوم عليه السّلام دلالت مىكند بر جواز آن عمل . البته در دلالت تقرير و همين‌طور ساير اقسام سنّت از قول و فعل ، شرط است كه براى معصوم عليه السّلام بيان واقع امكان داشته باشد ، مثلا در حالت تقيّه نباشد .\r\n\r\n11 - دلالت تنبيه :\r\nهرگاه حكم بر صفت و علّتى مترتب باشد ، به گونه‌اى كه بفهميم علّت حكم همان صفت است ، آن را « دلالت تنبيه » يا « ايماء » گويند ، و اين حكم در موارد مشابه نيز جريان پيدا مىكند و اختصاص به همان فرد خاص\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nنخواهد داشت . مثلا در روايتى از امام صادق عليه السّلام وارد شده كه : شخصى نزد پيامبر صلّى اللّه عليه و آله و سلّم آمد و گفت : خودم را هلاك كردم . حضرت فرمود : چه چيز تو را هلاك كرد ؟ گفت : در ماه رمضان و در حالى كه روزه بودم با همسرم عمل زناشويى انجام دادم . حضرت فرمود : بنده‌اى آزاد كن . « 1 »\r\nاز اين سؤال و جواب معلوم مىشود كه علّت وجوب آزاد كردن بنده ، عمل زناشويى كردن در روز ماه رمضان است . بنابراين ، مىتوان اين حكم را به موارد مشابه نيز تعميم داد . دلالت تنبيه و اشاره از اقسام منطوق غير صريح است .\r\n\r\n12 - دلالت طبعى :\r\nهرگاه علاقه و ملازمه بين دالّ و مدلول ناشى از اقتضاى طبيعت انسان باشد ، دلالت را طبعى گويند . و البته طبيعت انسانها مختلف است ، بنابراين ، دلالت طبعى نيز مختلف خواهد بود .\r\nمثلا برخى مردم موقع ناراحتى و درد مىگويند : آخ . پس گفتن كلمه‌ى « آخ » دلالت مىكند بر وجود درد و ناراحتى ، البته در صورتى كه شنونده علم به ملازمه داشته باشد و اين ملازمه نيز ، بين كلمه و آن معنى ، نزد گوينده وجود داشته باشد .\r\n\r\n13 - دلالت عقلى :\r\nهرگاه بين دالّ و مدلول در وجود خارجى آنها ذاتا ملازمه باشد ، دلالت را عقلى گويند . مثل اثر و مؤثر . اگر انسان بداند كه مثلا آفتاب اثر طلوع خورشيد\r\n\r\n\r\n","description":"","footnote":"\r\n( 1 ) من لا يحضره الفقيه ، ج 2 ، ص 115 ، حديث 1885 .\r\n","page_name":" 323 ","page_number":323},
  {"content":"\r\n\r\nاست ، همين‌كه از پنجره به بيرون نگاه كرد و آفتاب را مشاهده كرد ، فورا ذهن او منتقل مىشود به اينكه حتما خورشيد طلوع كرده است .\r\n\r\n14 - دلالت فعل :\r\nدر اينكه فعل معصوم عليه السّلام نيز سنّت و دليل بر حكم شرعى است ، اختلافى نيست « 1 » . اختلاف در نوع حكمى است كه از فعل معصوم عليه السّلام استفاده مىشود .\r\nاگر معصوم عليه السّلام به وجوب يا استحباب يا اباحه‌ى فعلى كه انجام مىدهد و يا به حرمت يا كراهت فعلى كه ترك مىكند تصريح نمايد ، بحثى نيست ، بلكه كلام در جايى است كه معصوم عليه السّلام كارى را انجام بدهد ، يا ترك كند و ما ندانيم آن كار واجب است و ما نيز بايد انجام دهيم يا مستحب است ، و يا حرام و يا مكروه است و ما نيز بايد ترك كنيم و يا اينكه مباح است و ما مىتوانيم انجام دهيم يا ترك كنيم ؟\r\nگروهى از اهل سنّت معتقدند كه اگر آن كار از معاملات بود ، تنها بر اباحه دلالت مىكند و اگر از عبادات بود ، برخى معتقدند كه آن كار از واجبات است و برخى معتقدند كه آن عمل معصوم عليه السّلام تنها بر اباحه دلالت مىكند و برخى نيز معتقدند كه در آن عمل ، بايد متابعت از ايشان كنيم ، مگر اينكه دليلى بر عدم متابعت وجود داشته باشد ، و برخى از ايشان معتقدند كه فعل معصوم عليه السّلام دليل بر استحباب آن عمل است و برخى نيز معتقدند كه در اين قبيل موارد بايد توقف نمود زيرا ما هيچ حكمى نمىتوانيم از اين قبيل افعال معصوم عليه السّلام استفاده كنيم .\r\n\r\n\r\n","description":"","footnote":"\r\n( 1 ) البته اهل تسنن فعل پيامبر عليه السّلام را سنّت مىدانند ، ولى شيعيان ، افعال پيامبر صلّى اللّه عليه و آله و سلّم و ساير معصومين عليهم السّلام را سنّت و دليل بر حكم شرعى مىدانند .\r\n","page_name":" 324 ","page_number":324},
  {"content":"\r\n\r\nمحققين شيعه معتقدند كه فعل معصوم عليه السّلام بر چيزى بيش از جواز دلالت نمىكند ، زيرا فعل ، فى نفسه مجمل است و لسان ندارد تا اينكه ما ملزم به پيروى از مدلول لسان آن شويم ، بلى ! از ادله‌ى عصمت معصوم عليه السّلام مىفهميم كه معصوم عليه السّلام مرتكب گناه و خلاف نمىشود ، پس مجرد صدور فعل از ايشان ، دلالت مىكند كه اين فعل بر ايشان حرام نيست و براى ديگران نيز ارتكاب آن جايز است .\r\nگروه ديگرى از اهل تسنن نيز همين قول را برگزيده‌اند . « 1 »\r\nالبته در تمام اقسام سنّت ، عدم وجود مانع از بيان و تبليغ حكم شرعى توسط معصوم عليه السّلام شرط است . مثلا اگر معصوم عليه السّلام در حال تقيّه باشد ، نمىتوان به سنّت در حال تقيّه استناد كرد . به عنوان « قاعده تقيّه » رجوع شود .\r\n\r\n15 - دلالت قول :\r\nكلام معصوم عليه السّلام در صورتى كه نص يا ظاهر در معنايى باشد ، دليل بر حكم شرعى به همان صورت است كه بيان شده . مثلا اگر معصوم عليه السّلام بفرمايد : هركسى در ماه رمضان عمدا روزه‌ى خود را افطار كند ، بايد شصت روز روزه بگيرد .\r\nاز اين كلام مىفهميم كه شصت روز روزه گرفتن براى كسى كه عمدا روزه خود را افطار كرده ، واجب است . در غير اين صورت بايد براى تشخيص لغات مشكل و غير متعارف ، به اهل فن مراجعه نمود . به عنوان « قول لغوى » مراجعه شود .\r\n\r\n\r\n","description":"","footnote":"\r\n( 1 ) الاصول العامة ، ص 233 .\r\n","page_name":" 325 ","page_number":325},
  {"content":"\r\n\r\n\r\n16 - دلالت لمّى :\r\nبه عنوان « استدلال » رجوع شود .\r\n\r\n17 - دلالت مطابقى :\r\nدلالت مطابقى ، از اقسام دلالت لفظى است . دلالت لفظ بر تمام معناى خودش را « دلالت مطابقى » گويند . مثل دلالت لفظ كتاب بر كل كتاب .\r\n\r\n18 - دلالت مفهوم :\r\nبه عنوان « مفهوم » رجوع شود .\r\n\r\n19 - دلالت منطوق :\r\nمنطوق يعنى معنايى كه مستقيما از لفظ و كلام فهميده مىشود و در مقابل مفهوم است . به عنوان « مفهوم » رجوع شود . منطوق دو قسم است : 1 - صريح .\r\n2 - غير صريح .\r\nمنطوق صريح ، دلالت مطابقى و تضمنى را گويند و دلالت التزامى را « منطوق غير صريح » گويند . منطوق غير صريح ، شامل دلالت اقتضا ، تنبيه و اشاره است .\r\n\r\n20 - دلالت وضعى :\r\nهرگاه ملازمه بين دالّ و مدلول ، ناشى از وضع و قرارداد باشد مبنى بر اينكه فلان كلمه يا فلان علامت دليل بر فلان معنى است . مانند دلالت خط بر لفظ و دلالت علامتهاى مختلف هندسى و راهنمايى و رانندگى بر معانى مختلف .\r\nدلالت وضعى دو قسم است : 1 - دلالت لفظى . 2 - دلالت غير لفظى . دلالت غير لفظى مانند دلالت علايم راهنمايى و رانندگى .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nدليل\r\nدليل در لغت عبارت است از چيزى كه از چيز ديگرى خبر مىدهد و آن چيز ديگر را نمايان مىسازد خواه لفظ باشد يا غير لفظ ، به قصد نماياندن و خبر دادن از چيز ديگر باشد يا بدون قصد باشد . « 1 » پس نماياندن و خبر دادن از لوازم ذاتى دليل است .\r\nدر اصطلاح ، دليل ، اماره و حجّت مترادف هستند . به قياس منطقى نيز دليل گويند .\r\n\r\n- فرق دليل و اماره :\r\nدليل مفيد علم است ، ولى اماره مفيد ظن است . « 2 » يعنى دلالت دليل بر چيزى ، موجب حصول علم مىشود ، اما اماره در هر چيزى وجود داشته باشد ، تنها موجب حصول ظن مىشود . به همين خاطر در تعريف اماره گفته مىشود :\r\nاماره طريقى است كه براى جاهل به واقع جعل شده است و ناظر به كشف واقع است ، هرچند كاشفيت آن ناقص است .\r\nبنابراين ، دليل در اصطلاح اصوليين عبارت است از چيزى كه توصل به آن ، علم به مطلوب را ممكن مىسازد . به ظن حاصل از اماره ، كه از ظنون معتبر است ، « علم تعبدى » گويند .\r\n\r\n- اقسام دليل :\r\n\r\n\r\n","description":"","footnote":"\r\n( 1 ) التحقيق فى كلمات القرآن الكريم ، ج 3 ، ص 220 .\r\n( 2 ) همان مدرك و الاحكام آمدى ، مجلد 1 ، ص 10 .\r\n","page_name":" 327 ","page_number":327},
  {"content":"\r\n\r\n1 - دليل اجتهادى :\r\nشيخ انصارى قدّس سرّه مىگويد : هر اماره‌اى كه شارع آن را به خاطر كشف و حكايت بالقوه از واقع معتبر كرده باشد ، اگر در احكام باشد « دليل اجتهادى » نام دارد ، و اگر در موضوعات باشد ، « اماره‌ى معتبر » نام دارد . « 1 »\r\nادله‌اى كه منشأ و مرجع تحصيل احكام واقعى هستند ، به اعتبار اينكه اجتهاد مجتهد در جهت تحصيل احكام واقعى از آنها است ، ادله‌ى اجتهادى ناميده مىشوند . ادله‌ى اجتهادى نزد شيعه كتاب ، سنت ، اجماع و عقل است . و نزد اهل تسنن عبارتند از كتاب ، سنت ، اجماع و قياس .\r\n2 - دليل امضايى :\r\nاگر دليل شرعى دليلى باشد كه عقلا بر اساس آن عمل مىكرده‌اند و شارع آن عمل را تأييد كرده باشد ، هرچند با سكوت و عدم ممانعت از آن ، مىگويند :\r\nدليل امضايى است . يعنى شارع تنها دليل عقلا را امضا و تأييد و قبول كرده است .\r\n3 - دليل انسداد :\r\nبه عنوان « انسداد » رجوع شود .\r\n4 - دليل تأسيسى :\r\nاگر دليل مجعول از طرف شارع دليلى باشد كه قبلا عقلا به آن عمل نمىكرده‌اند و شارع ابتداء آن را جعل كرده باشد ، دليل را « تأسيسى » گويند .\r\n5 - دليل الخطاب :\r\n\r\n\r\n","description":"","footnote":"\r\n( 1 ) الرسائل ، ص 408 .\r\n","page_name":" 328 ","page_number":328},
  {"content":"\r\n\r\nمفهوم مخالف را دليل الخطاب گويند . به عنوان « مفهوم » رجوع شود .\r\n6 - دليل شرعى :\r\nاگر كسى كه دليل را معتبر مىكند شارع باشد ، آن دليل را دليل شرعى و اماره‌ى شرعى گويند . مانند : خبر ثقه و خبر عادل .\r\n7 - دليل عقلى :\r\nاگر اعتبار دليل به وسيله‌ى عقل باشد ، آن را دليل عقلى و اماره‌ى عقلى مىگويند . مانند ظن انسدادى بنا بر حكومت . به عنوان « حكومت » رجوع شود .\r\nدليل عقلى ، خود به « عقلى مستقل » و « عقلى غير مستقل » تقسيم مىشود . به عنوان « استدلال » رجوع شود .\r\n8 - دليل فقاهتى :\r\nدليل فقاهتى يا اصل عملى ، دليلى را گويند كه براى استخراج احكام ظاهرى مورد استفاده قرار مىگيرد ، و عبارت است از برائت ، احتياط ، تخيير و استصحاب . به عنوان « اصول عمليه » و « حكم » رجوع شود .\r\n9 - دليل لبّى « 1 » :\r\nدليل لبّى ، دليل غير لفظى را گويند ، مانند اجماع ، عقل ، سيره و ضرورت .\r\n- چه فرقى هست بين دليل لبّى و دليل عقلى ؟\r\nدليل لبّى ، اعم از دليل عقلى است ، يعنى دليل لبّى هم شامل جايى مىشود كه دليل عقل ، از امور عقلى ضرورى ( بديهى ) باشد ، و هم شامل جايى مىشود كه\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 140 ؛ الكفاية ، ج 1 ، ص 343 ؛ مطارح الانظار ، ص 194 ؛ معجم الفروق اللغوية ، ص 461 .\r\n","page_name":" 329 ","page_number":329},
  {"content":"\r\n\r\nدليل عقل ، از امور عقلى نظرى يا اجماع باشد ، ولى دليل عقلى ، شامل ضروريات نمىشود .\r\n10 - دليل لفظى :\r\nبه دليلى كه مربوط به خصوصيات لفظ باشد ، دليل لفظى گويند . مانند حقيقت و مجاز ، عام و خاص و . . . به عناوين فوق رجوع شود .\r\n11 - دليل نقلى :\r\nبه عنوان « استدلال » رجوع شود .\r\nيك نكته :\r\nتقسيم دليل به نقلى ، عقلى مستقل و عقلى غير مستقل ، به اين اعتبار است كه دليل مترادف با قياس منطقى باشد . به عنوان « استدلال » رجوع شود .\r\n\r\nدور « 1 »\r\nدور در لغت به معناى حركت شىء در يك مسير منحنى است ، به گونه‌اى كه به نقطه نخستين باز گردد ؛ و در اصطلاح عبارت است از اينكه وجود شيئى متوقف باشد بر وجود چيزى كه آن چيز وجودش متوقف بر همان شىء اول باشد . مثل اينكه « الف » متوقف باشد بر « ب » و « ب » متوقف باشد بر « الف » . تحقق دور محال است ، زيرا مستلزم تقدم شيئى بر خودش مىباشد . يعنى يك شيئى در آن واحد هم موجود باشد و هم معدوم و اين يعنى اجتماع نقيضين .\r\n\r\n\r\n","description":"","footnote":"\r\n( 1 ) المنطق ، ص 121 . اصطلاحات الاصول ، ص 136 . شرح مصطلحات فلسفى ، ص 85 .\r\n","page_name":" 330 ","page_number":330},
  {"content":"\r\n\r\n- دور بر دو قسم است :\r\n1 - دور مصرّح ؛ دور مصرّح يعنى توقف شىء بر چيزى كه آن چيز بدون واسطه ، متوقف بر همان شىء اول باشد ؛ مانند اينكه « الف » متوقف بر « ب » باشد ، و « ب » نيز بدون واسطه ، متوقف بر « الف » باشد . پس دور مصرّح يعنى دور بدون واسطه .\r\n2 - دور غير مصرّح يا دور مضمر ؛ هرگاه يك يا چند واسطه در كار باشد ، دور مضمر است . مثل اينكه « الف » متوقف بر « ب » و « ب » متوقف بر « ج » و « ج » متوقف بر « الف » باشد . در اين مثال ، « الف » با يك واسطه ، معلول معلول خود است .\r\n\r\nدون اثباته خرط القتاد\r\n« خرط » در لغت يعنى كندن برگ از شاخه‌ى درخت با كف دست . و « قتاد » يعنى درختى سخت كه خارهايى مانند سوزن دارد . اين جمله مثلى است كه براى هر امر مشكل و سختى گفته مىشود . معناى جمله اين است : اثبات اين مطلب از كندن برگ با كف دست از شاخه‌ى درخت قتاد نيز مشكل‌تر است .\r\n\r\nذات\r\nاين كلمه بر معانى متعددى اطلاق مىشود از جمله :\r\n1 - ماهيت را « ذات » گويند . در اين اصطلاح ، چيزى ( شيئى ) را كه چيز بودن ( شيئيت ) هر چيز ( شىء ) به آن است ، ذات گويند . به عبارت ديگر : آنچه را كه هر\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nچيز ، براى آن چيز بودن ، به غير از آن احتياج ندارد ، ذات آن چيز گويند . مانند جسم بودن براى بودن جسم .\r\n2 - ماهيت را به اعتبار وجود ، « ذات » گويند . در اصطلاح اول ، ماهيت به اعتبار خود ماهيت و فلان ماهيت بودن مورد نظر است ، ولى در اصطلاح دوم ، ماهيت ، به اعتبار وجود مورد نظر است .\r\n3 - آن فردى را كه ماهيت برآن صدق مىكند ، « ذات » گويند . در علم منطق مىگويند : ذات موضوع ، يعنى ، افرادى كه اين موضوع بر آنها صدق مىكند . اين سه اصطلاح ذات ، شامل جوهر و عرض مىشود .\r\n4 - ذات ، آن چيزى است كه قوام آن به سبب خود آن است ، در مقابل چيزى كه قوام آن به سبب خود آن نيست كه آن را « صفت » گويند .\r\n5 - چيزى را كه قوام چيز ديگرى به سبب آن باشد ، به عبارت ديگر : چيزى كه سبب قوام چيز ديگرى باشد را « ذات » گويند .\r\n6 - گاهى نيز به جسم « ذات » مىگويند .\r\n7 - مفهومى را كه مستقلا لحاظ مىشود ، « ذات » گويند در مقابل مفهومى كه آلت لحاظ مفهوم ديگرى است . مثل نسبتهاى حكميه كه مستقل نبوده و آلت براى لحاظ معانى ديگر هستند ، به خلاف محكوم عليه و محكوم به ، كه هركدام به عنوان يك ذات ، به صورت مستقل ملاحظه مىشوند .\r\n8 - موضوع را نيز « ذات » گويند در مقابل محمول كه آن را « صفت » گويند .\r\n9 - اسم جامد را « ذات » و اسم مشتق را « صفت » گويند .\r\n10 - جزء داخلى را « ذات » گويند . به عبارت ديگر : هرگاه جزء ، داخلى و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمحقق موضوع باشد ، آن را « ذات » گويند . « 1 »\r\n\r\nذاتى و عرضى\r\nكاربرد عمده‌ى اين دو اصطلاح ، در علم منطق و فلسفه است . در علم اصول فقه نيز گاهى اين دو اصطلاح به چشم مىخورند . در بيان موضوع هر علمى و از جمله اصول فقه مىگويند : موضوع هر علمى آن چيزى است كه در آن از عوارض ذاتى آن علم بحث مىشود . در بحث « تجرّى » از ذاتى يا عرضى بودن « قبح » سخن گفته مىشود .\r\nدر تعريف دو اصطلاح فوق ، عبارات مختلفى بيان شده است كه ذكر همه‌ى آنها از حوصله‌ى اين مجموعه خارج است . « 2 » مرحوم علّامه طباطبايى قدّس سرّه مىگويد :\r\nمعنايى را كه در ماهيت معتبر است و در تعريف ماهيت اخذ مىشود ، ذاتى و غير آن را عرضى گويند . ايشان در توضيح معانى معتبر و مأخوذ در تعريف مىگويد :\r\nمعانى معتبر و مأخوذ در ماهيت ، آن معانيى هستند كه با رفع آنها ماهيت مرتفع مىشود . « 3 » به عبارت ديگر : اگر محمول ، جزء ذات موضوع و يا تمام ذات موضوع باشد ، آن را ذاتى گويند . مانند : انسان ناطق است . در مثال مذبور ، ناطق ( محمول ) ذاتى موضوع ( انسان ) است و با زايل شدن آن ، موضوع نيز زايل مىشود .\r\n\r\n\r\n","description":"","footnote":"\r\n( 1 ) كشاف اصطلاحات الفنون و العلوم ، ج 1 ، ص 816 .\r\n( 2 ) « تهانوى » عبارات مختلف را از منابع متعدد ذكر كرده است . الكشّاف ، ج 1 ، ص 818 .\r\n( 3 ) بداية الحكمة ، ص 62 .\r\n","page_name":" 333 ","page_number":333},
  {"content":"\r\n\r\nاما اگر محمول ، جزء ذات موضوع و يا تمام ذات موضوع نباشد ، بلكه امرى بيرون از ذات موضوع باشد كه بر موضوع حمل شده است ، آن را عرضى گويند مانند : انسان خندان است . در اين مثال ، خندان ( محمول ) ذاتى انسان ( موضوع ) نيست ، به گونه‌اى كه با زايل شدن آن ، موضوع نيز زايل شود . بلكه ممكن است محمول ( خندان ) از بين برود ، ولى موضوع ( انسان ) باقى باشد .\r\n\r\nاقسام ذاتى :\r\nذاتى بر معانى مختلفى اطلاق مىشود كه تهانوى و مرحوم مظفر قدّس سرّه اقسام آن را ذكر كرده‌اند از جمله : ذاتى در باب كليات خمس ، ذاتى در باب حمل و عروض و ذاتى در باب علل . « 1 »\r\n\r\nذهن\r\nذهن در اصطلاح فلاسفه به نيرويى گفته مىشود كه كار آن كسب علوم و ارتباط با عالم خارج از خود است . تمام ادراكات حسى ، خيالى و عقلى به اين نيرو مستند هستند .\r\nو ذهنى چيزى را گويند كه تنها در ذهن وجود دارد ، مانند باغى با درختانى كه ميوه‌ى آنها طلا و نقره باشد .\r\n\r\n\r\n","description":"","footnote":"\r\n( 1 ) همان منبع ، و المنطق ، ص 366 .\r\n","page_name":" 334 ","page_number":334},
  {"content":"\r\n\r\n\r\nرأى\r\nرأى ، به گفته‌ى « مصطفى عبد الرزاق » ؛ يعنى ، اعتماد بر فكر در استنباط حكم شرعى « 1 » . گاهى رأى را مترادف با اجتهاد ، استنباط ، استحسان ، و قياس مىدانند « 2 » . همين مرادف بودن رأى با اجتهاد و قياس در قرون اوليه‌ى اسلام باعث شده بود كه شيعه با الهام از فرمايشات گهربار معصومين عليهم السّلام به شدّت به مخالفت با اجتهاد به معناى اعمال رأى و قياس برخيزد . ولى در قرن پنجم و ششم هجرى كه اجتهاد تعريف جديدى پيدا كرد ، شيعه نيز آن را قبول نمود . در همين قرن پنجم و ششم بود كه در تعريف اجتهاد گفته شد : اجتهاد عبارت است از تلاش مجتهد براى تحصيل علم يا ظن به احكام شرعى « 3 » . هرچند به مرور زمان تعاريف دقيق‌تر و كاملترى از اجتهاد بيان شد . به عنوان « اجتهاد » رجوع شود .\r\nولى برخى نيز مانند سيد مرتضى قدّس سرّه بين رأى و قياس فرق قايلند « 4 » .\r\n\r\nرخصت\r\nرخصت در لغت تسهيل در كار است . رخصت در شرع يعنى : حكم ثابت بر خلاف دليل ، به علّت مشقت يا حرج ناشى از عمل به دليل « 5 » .\r\n\r\n\r\n","description":"","footnote":"\r\n( 1 ) مقدمه « النص و الاجتهاد » نقل از تمهيد لتاريخ الفلسفة الاسلامية ، ص 138 .\r\n( 2 ) همان مدرك و مبادى الوصول ، ص 214 . از ادله‌اى كه ايشان بر بطلان قياس بيان كرده‌اند معلوم مىشود كه رأى به نظر ايشان مترادف با قياس است .\r\n( 3 ) المستصفى ، ج 2 ، ص 199 ؛ الاحكام آمدى ، ج 2 ، ص 396 ؛ معارج الاصول ، ص 179 .\r\n( 4 ) الذريعة ، ج 2 ، ص 673 .\r\n( 5 ) تمهيد القواعد ، ص 45 .\r\n","page_name":" 335 ","page_number":335},
  {"content":"\r\n\r\n\r\nروايت\r\nروايت ، حديث و خبر ، يعنى سنّت گفتارى و قولى . به عنوان « حديث » و « خبر » و « سنّت » رجوع شود .\r\n\r\nسبب\r\nسبب را از جمله‌ى احكام وضعى شمرده‌اند . به عنوان « حكم » رجوع شود .\r\n\r\nسببيّت و طريقيّت\r\nدر بحث « اماره » اختلاف است كه آيا « اماره » از باب سببيّت حجّت است يا از باب طريقيّت ؟ يعنى : آيا اماره از طرف شارع حجّت قرار داده شده تا مكلف را به واقع برساند ، كه اگر مطابق با واقع بود منجز باشد ، و اگر مخالف با واقع شد و به خطا رفت ، موجب معذوريت شود ؟ اگر حجيّت اماره از باب طريقيّت باشد ، معناى آن منجزيّت است در صورت اصابت به واقع و معذوريت در صورت مخالفت با واقع و حجيّت اماره حكمى وضعى خواهد بود .\r\nو يا اينكه اماره ، فقط طريقى براى رسيدن به واقع نيست ، بلكه خود اماره سبب حدوث مصلحت در مؤدّاى خود مىشود ، به گونه‌اى كه در صورت مخالفت اماره با واقع ، بر اساس اين اماره ، يك حكم ظاهرى از سوى شارع براى مكلف جعل مىشود ؟ اگر چنين باشد ، حكم جعل شده تكليفى خواهد بود . مثلا خبر واحدى مىگويد : در زمان غيبت ، نماز جمعه واجب است . اكنون اگر در واقع نماز جمعه در زمان غيبت حرام باشد ، بنا بر قول به حجيّت اماره از باب سببيّت ،\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nيك حكم ظاهرى به عنوان وجوب نماز جمعه از سوى شارع جعل مىشود . ولى بنا بر قول به حجيّت اماره از باب طريقيت ، مكلف تنها معذور است و حكم واقع به حال خود باقى است .\r\nمرحوم مظفر قدّس سرّه مىگويد : حق اين است كه اماره از باب طريقيّت حجّت است . زيرا طبيعت اماره اين است كه طريق محض به سوى مؤداى خود باشد ، چرا كه لسان اماره ، كشف و حكايت از واقع است و عقلا نيز اماره را معتبر مىدانند و بر اساس آن عمل مىكنند چون كشف از واقع مىكند . « 1 »\r\nبرخى نيز معتقدند كه اماره از باب سببيّت حجّت است . ولى شيخ انصارى قدّس سرّه راه سومى را انتخاب كرده است كه به « مصلحت سلوكيه » شهرت دارد . به عنوان « اماره » رجوع شود .\r\n\r\n- فرق بين سببيّت و طريقيّت در اماره :\r\n1 - بنا بر سببيّت ، مصلحت در متابعت اماره و ترتيب اثر برآن است و همين مصلحت ، موجب جعل حكم نفسى برطبق مؤداى اماره مىشود . ولى بنا بر طريقيّت ، مصلحت ، تنها در ادراك واقع است .\r\n2 - بنا بر سببيّت ، حكم تكليفى نفسى برطبق مؤداى اماره جعل مىشود .\r\nولى بنا بر طريقيّت ، حكم جعل شده وضعى خواهد بود .\r\n3 - بنا بر سببيّت ، حكم واقعى از فعليّت ساقط مىشود ، خواه اماره مطابق با واقع باشد ؛ خواه مخالف با واقع باشد . زيرا اگر با وجود اماره ، حكم واقعى نيز بر\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 36 .\r\n","page_name":" 337 ","page_number":337},
  {"content":"\r\n\r\nفعليّت خود باقى بماند ، موجب اجتماع مثلين يا ضدين مىشود . ولى بنا بر طريقيّت ، اگر اماره مطابق با واقع باشد ، واقع تنجّز پيدا مىكند ، ولى اگر مخالف با واقع باشد ، حكم واقع از فعليّت ساقط مىشود و مكلف معذور است .\r\n4 - بنا بر سببيّت ، اگر مكلف برطبق اماره عمل نكند ، عصيان كرده است ؛ چه اماره مطابق با واقع باشد و چه مخالف با واقع باشد . زيرا مكلف با حكم ظاهرى مخالفت كرده است . ولى بنا بر طريقيّت ، اگر اماره مطابق با واقع نباشد ، عمل نكردن مكلف برطبق آن عصيان است و اگر اماره مطابق با واقع نباشد ، مكلف متجرّى است . به عنوان « تجرّى » رجوع شود .\r\n5 - در برخى موارد ، قول به سببيّت موجب حصول اجزاء مىشود كه در همان موارد ، قول به طريقيّت ، موجب عدم اجزاء مىشود .\r\nمثلا اگر عادل خبر داد كه سوره جزء نماز نيست و مكلف هم نماز را بدون سوره خواند ، سپس معلوم شد كه سوره جزء نماز است ، بنا بر قول به سببيّت ، اين نماز صحيح است و بنا بر قول به طريقيّت ، اين نماز باطل است . « 1 » به عنوان « اجزاء » رجوع شود .\r\n\r\nسبر و تقسيم « 2 »\r\nقائلين به قياس معتقدند كه يكى از راههاى علم پيدا كردن به علّت ، سبر و تقسيم است . سبر و تقسيم يعنى اينكه اوصاف موجود در اصل را كه احتمال\r\n\r\n\r\n","description":"","footnote":"\r\n( 1 ) اصطلاحات الاصول ، ص 139 .\r\n( 2 ) الوافية ، ص 239 ؛ اصول الفقه خضرى ، ص 326 .\r\n","page_name":" 338 ","page_number":338},
  {"content":"\r\n\r\nمىدهيم علّت حكم باشند جمع كرده و يكى يكى مورد آزمايش قرار دهيم ؛ سپس هركدام از آن اوصاف كه صلاحيت علّت بودن را ندارد خارج كرده تا اينكه صفتى بماند كه صلاحيت علّت بودن دارد . مثلا براى حرمت ربا در ذرّت ، آن را به گندم قياس مىكنند . اكنون اوصافى كه صلاحيت علّت بودن در گندم را دارند مورد بررسى قرار مىدهيم . علّت حرمت ربا در گندم ، يا غذا بودن آن است ، يا طعم آن است و يا اينكه چون از اجناس وزن‌كردنى است . ولى غذا بودن و طعم ، صلاحيت علّت بودن را ندارند ، پس چون گندم از اجناس وزن‌كردنى است ، ربا در آن حرام است ، و ذرت نيز از اجناس وزن‌كردنى است ، پس ربا در آن حرام است . به عنوان « تنقيح مناط » رجوع شود .\r\n\r\nسد ذرايع و فتح ذرايع\r\nسد يعنى جلوگيرى و بستن و مانع شدن ، و فتح يعنى گشودن و باز كردن .\r\nذرايع جمع ذريعه است ، و در لغت به معناى وسيله و واسطه‌ى رسيدن به چيزى است .\r\nدر اصطلاح تعريفهاى مختلفى ارائه شده است . برخى گفته‌اند : ذريعه يعنى توسل به چيزى كه مصلحت است براى رسيدن به مفسده . « 1 » تعريف ديگرى به همين مضمون ارائه شده است كه : ذريعه چيزى است كه توسط آن رسيدن به شىء ممنوعى كه مشتمل بر مفسده است حاصل مىشود . « 2 » ولى « الاصول العامه »\r\n\r\n\r\n","description":"","footnote":"\r\n( 1 ) التوسل بما هو مصلحة الى مفسدة . الموافقات ، ج 4 ، ص 144 .\r\n( 2 ) ما يتوصل به الى شىء ممنوع مشتمل على مفسدة . المدخل للفقه الاسلامى ، ص 266 ؛ به نقل از\r\n","page_name":" 339 ","page_number":339},
  {"content":"\r\n\r\nمىگويد : بهتر است در تعريف ذريعه بگوييم : وسيله‌اى است كه منجر به احكام پنجگانه مىشود . « 1 »\r\n« ابن قيم » ذرايع را چهار قسم مىداند :\r\n1 - وسايلى كه وضع شده‌اند براى منجر شدن به مفسده . مانند شراب خوردن كه منجر به مستى مىشود .\r\n2 - وسايلى كه براى امور مباح وضع شده‌اند ، ولى شخص با انجام آن قصد توسل به مفسده را دارد . مانند بيع به قصد ربا .\r\n3 - وسايلى كه براى امور مباح وضع شده‌اند و شخص هم قصد توسل به مفسده را ندارد ، ولى معمولا اين وسائل منجر به مفسده مىشوند و مفسده‌ى آنها نيز بر مصلحتشان رجحان دارد . مانند ناسزا گفتن به بتها كه موجب تحريك مشركين و ناسزا گفتن به خداوند - تبارك و تعالى - مىشود .\r\n4 - وسايلى كه براى امور مباح وضع شده‌اند ، و گاهى منجر به مفسده مىشوند ولى مصلحت آنها رجحان دارد . مانند گفتن حق نزد حاكم ستمگر .\r\n\r\nحكم ذريعة :\r\nابن قيم و گروهى ديگر از اهل تسنن غير از قسم چهارم ، بقيه اقسام ذريعه را حرام مىدانند . ولى مالكىها و حنبلىها تنها قسم دوم را حرام مىدانند . « 2 »\r\n\r\n- ادله‌ى قائلين به ذريعه :\r\n\r\n\r\n","description":"","footnote":"\r\nالاصول العامة ، ص 407 .\r\n( 1 ) همان مدرك ، ص 408 .\r\n( 2 ) همان مدرك ، ص 409 .\r\n","page_name":" 340 ","page_number":340},
  {"content":"\r\n\r\n1 - آيات و روايات : ابن قيم به آيات و رواياتى استناد كرده است كه به نظر او حكم وسائل ( مقدمات ) و احكامى كه وسائل ( مقدمات ) منجر به آنها مىشوند واحد است . از جمله آيه‌ى شريفه‌ى 108 سوره‌ى انعام . خداوند - تبارك و تعالى - مىفرمايد :  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  ، يعنى : به بتها ناسزا نگوييد مبادا مشركان نيز از روى نادانى به خداوند ناسزا گويند . طرفداران ذرايع معتقدند كه چون ناسزا گفتن به خداوند حرام است ، پس ناسزا گفتن به بتها نيز حرام است . به عبارت ديگر : مقدمه‌ى حرام ، حرام است .\r\n2 - دليل دوم ايشان ادعاى ملازمه بين وجوب و حرمت چيزى و وجوب و حرمت مقدمه‌ى آن است . مىگويند : اگر خداوند - تبارك و تعالى - چيزى را حرام كند ، حتما وسائل و طرقى را نيز كه منجر به آن حرام مىشوند حرام مىكند . و الّا اگر چيزى را حرام كند ، ولى راهها و وسائل منجر به حرام را حرام نكند ، نقض غرض كرده و موجب اغراء به باطل شده است ، و البته حكمت و علم خداوند - تبارك و تعالى - چنين چيزى را اقتضا نمىكند .\r\nولى در جواب استدلال به آيات و روايات مىتوان گفت : اولا : از كجا مىگوييد كه در آيه‌ى شريفه‌ى فوق و ساير آيات مورد استناد ، حرمت غيرى است ؟\r\nاگر هم شك داشته باشيم در نفسى بودن يا غيرى بودن حرمت ، مقتضاى اطلاق نفسى بودن است . زيرا حرمت غيرى ، نياز به بيان زايد دارد ، و چون بيان زايد وجود ندارد و خداوند نيز در مقام بيان است ، پس حرمت نفسى است . و ثانيا : ما قبول داريم كه گاهى شارع نسبت به برخى از ملاكهاى احكام مورد توجه خود ، به خاطر فوت نشدن آنها در هر شرايطى ، احتياط كرده و برخى وسائل و راههاى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمنجر به آن احكام را واجب يا حرام كرده است تا در نتيجه غرض شارع محقق شود ؛ ولى از اين مطلب نمىتوان يك قاعده‌ى عمومى استنباط كرد و در همه‌ى موارد آن را جارى كرد . در جواب ملازمه نيز مىتوان گفت : اولا : اين‌گونه نيست كه هركجا چيزى داراى مفسده بود و شارع آن را حرام كرد ، در وسائل آن نيز مفسده باشد و موجب حكم به حرمت آن وسائل شود . و ثانيا : ملازمه بين وجوب يا حرمت چيزى و وجوب يا حرمت مقدمات و اسباب و وسائل آن ، حكمى است عقلى و احكام عقلى صرف ، هميشه منجر به حكم شرعى نمىشوند . « 1 »\r\n\r\n- نظر شيعه :\r\nدر كتب اصولى شيعه ، اين مسئله در بحث مقدمه‌ى واجب مورد نقد و بررسى قرار مىگيرد . آنجا بحث مىشود كه آيا مقدمه‌ى واجب ، واجب است ؟ و آيا مقدمه‌ى حرام ، حرام است ؟\r\nمرحوم حكيم قدّس سرّه مىگويد : اكثر اصوليين شيعه ، فى الجملة قائل به اعتبار مقدمه هستند ، ولى بعضى از محققين متأخر ، مخالف اين اكثر هستند « 2 » . مرحوم مظفر قدّس سرّه در بحث مقدمه‌ى واجب مىگويد : اقوال در وجوب شرعى مقدمه فراوان است . ايشان ده قول را در وجوب و عدم وجوب شرعى مقدمه ذكر مىكند و سپس مىگويد : ما گفتيم كه حق در مسئله ، عدم وجوب است مطلقا . زيرا با فرض حكم عقل به لزوم مقدمه ، به گونه‌اى كه داعى مكلف بر انجام آن شود ، ديگر\r\n\r\n\r\n","description":"","footnote":"\r\n( 1 ) الاصول العامه ، ص 415 - 407 .\r\n( 2 ) همان مدرك ، ص 415 .\r\n","page_name":" 342 ","page_number":342},
  {"content":"\r\n\r\nمجالى براى امر مولوى شرعى باقى نمىماند ، بلكه امر مولوى شارع با وجود حكم عقل ، تحصيل حاصل و محال است . اولين كسى كه به اين مطلب آگاهى داد و با شيوه‌ى جديد دليل اقامه كرد ، محقق اصفهانى قدّس سرّه بود و مرحوم خويى قدّس سرّه و حكيم قدّس سرّه نيز همين قول را تقويت و اختيار كرده‌اند . « 1 »\r\nبه عنوان « مقدمه‌ى واجب » رجوع شود .\r\n\r\nسنّت « 2 »\r\nسنّت در لغت ، طريق ، روش و يا دوام است . « 3 » « شوكانى » اقوال مختلف را در معناى سنّت جمع‌آورى كرده است . « 4 »\r\nو اما سنّت در اصطلاح به چند معنى اطلاق مىشود : 1 - سنّت ، يعنى هر حكمى كه مستند به اصول شريعت باشد ، در مقابل بدعت . 2 - سنّت به معناى\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 261 .\r\n( 2 ) اصول الفقه ، ج 2 ، ص 57 ؛ الاصول العامه ، ص 121 ؛ دائرةالمعارف الاسلامية ، ج 3 ، ص 185 ؛ مبادى اصول الفقه ، ص 23 ؛ الاحكام ابن حزم ، ج 1 ، ص 95 ؛ المستصفى ، ج 1 ، ص 152 ؛ اصول الفقه خضرى ، ص 214 ؛ الاحكام آمدى ، مجلد 1 ، ص 145 ؛ ارشاد الفحول ، ص 33 ؛ القوانين ، ص 409 ؛ الفصول ، ص 266 و 313 ؛ معارج الاصول ، ص 117 و 137 ؛ تمهيد القواعد ، ص 236 ؛ المحصول ، ج 1 ، ص 501 به بعد ؛ مبادى الوصول ، ص 236 ؛ العدّة ، ج 2 ، ص 565 ؛ الذريعة ، ج 2 ، ص 570 .\r\n( 3 ) در بيان معناى لغوى سنّت عبارات مختلف است . ولى از عبارتهاى كتب مختلف لغت برمىآيد كه معناى اين كلمه اصل واحد است . « التحقيق » مىگويد : تحقيق اين است كه اصل واحد در اين ماده عبارت است از جريان امرى منضبط در ظهور صفتى ، يا عملى و يا قولى . التحقيق ، ج 6 - 5 ، ص 237 .\r\nلسان العرب ، مصباح المنير ، مفردات راغب ماده « سنن » .\r\n( 4 ) ارشاد الفحول ، ص 33 .\r\n","page_name":" 343 ","page_number":343},
  {"content":"\r\n\r\nفرض و واجب در مقابل مستحب . 3 - آنچه كه پيامبر صلّى اللّه عليه و آله و سلّم بر فعل آن مواظبت مىكردند و ترك آنچه ايشان بدون عذر ترك مىكردند .\r\nبه‌هرحال ، آنچه از معناى سنّت مراد فقها و اصوليين است ، عبارت است از قول ، فعل و تقرير پيامبر صلّى اللّه عليه و آله و سلّم « 1 » . ولى فقها و اصوليين شيعه ، سنّت را عبارت از قول ، فعل و تقرير معصوم عليه السّلام مىدانند . شيعه معتقد است كه قول ، فعل و تقرير همه‌ى معصومين عليهم السّلام حجّت است و همه‌ى معصومين عليهم السّلام مصدر تشريع هستند .\r\n\r\n- حجيّت سنّت :\r\nهيچ‌كس در حجيّت سنّت شكى ندارد و برخى آن را از ضروريات دين دانسته‌اند ، و حق هم همين است . زيرا اگر سنّت ، حجّت نباشد ، اصلا عمل به قرآن نيز ممكن نخواهد بود و شايد يك حكم از احكام اسلامى را نيز نتوان با تمام شرايط و خصوصيات و بدون كمك سنّت ، از قرآن استنباط نمود ، چرا كه قرآن در مقام بيان اصل تشريع است و عمومات و اطلاقات و مجملات فراوانى در قرآن وارد شده كه تخصيص و تقييد و تبيين آنها توسط سنّت صورت گرفته است .\r\nمثلا خداوند - تبارك و تعالى - نماز را واجب كرده است ، ولى كيفيت نماز و شرايط آن در قرآن بيان نشده است . به‌هرحال ، حجيّت سنّت روشن‌تر از آن است كه دليل برآن اقامه شود ، ولى در عين حال به كتاب ، سنّت ، اجماع و عقل نيز بر حجيّت سنّت استناد شده است . مهم‌ترين دليل بر حجيّت سنّت ، كتاب و\r\n\r\n\r\n","description":"","footnote":"\r\n( 1 ) البته گروهى از اهل تسنن سنّت اصحاب پيامبر صلّى اللّه عليه و آله و سلّم را نيز معتبر مىدانند .\r\n","page_name":" 344 ","page_number":344},
  {"content":"\r\n\r\nعقل است .\r\n\r\n- كتاب :\r\nآيات متعددى در قرآن وارد شده كه مردم را به پيامبر صلّى اللّه عليه و آله و سلّم ارجاع مىدهند و به مردم امر مىكنند كه طبق سنّت پيامبر صلّى اللّه عليه و آله و سلّم عمل نمايند . برخى از آيات مذبور عبارتند از :\r\n1 -  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  النحل ، 44 .\r\nو ما قرآن را بر تو نازل كرديم تا آنچه به سوى مردم نازل شده است ، براى آنها تبيين كنى .\r\n2 -  أَطِيعُوا اللَّهَ وَ أَطِيعُوا الرَّسُولَ  النساء ، 58 .\r\nاطاعت كنيد خدا را و اطاعت كنيد پيامبر خدا را .\r\n3 -  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  الحشر ، 7 .\r\nآنچه را رسول خدا براى شما آورده بگيريد و اجرا كنيد ، و آنچه را از آن نهى كرده خوددارى كنيد .\r\n4 -   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   النجم ، 3 و 4 .\r\nو هرگز از روى هواى نفس سخن نمىگويد . آنچه آورده چيزى جز وحى نيست كه به او وحى شده است . « 1 »\r\n\r\n\r\n","description":"","footnote":"\r\n( 1 ) آيات مورد اشاره ، بر عصمت پيامبر صلّى اللّه عليه و آله و سلّم و لزوم متابعت و پيروى از ايشان دلالت مىكردند . برخى آيات قرآن نيز بر عصمت و حجيّت و اعتبار سنّت اهل بيت عليهم السّلام دلالت مىكنند . مهم‌ترين آيات مورد استناد عبارتند از : 1 - الاحزاب ، 33 .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ \r\n","page_name":" 345 ","page_number":345},
  {"content":"\r\n\r\n\r\n- دليل عقل :\r\nتوضيح مطلب : مقصود از دليل عقل در اينجا ، همان دليلى است كه بر معصوم بودن و امتناع صدور گناه ، غفلت ، خطا و فراموشى از پيامبر صلّى اللّه عليه و آله و سلّم دلالت مىكند . قطع به تشريع بودن گفتار ، رفتار و تقرير پيامبر صلّى اللّه عليه و آله و سلّم متوقف بر معصوم بودن ايشان است . پس چون قطع به معصوم بودن پيامبر صلّى اللّه عليه و آله و سلّم داريم ، تمام تصرفات قولى و فعلى و اقرار ايشان ، موافق شريعت خواهد بود و اين مطلب يعنى حجيّت سنّت . شكّى نيست كه انكار عصمت پيامبر صلّى اللّه عليه و آله و سلّم از نظر عقل ، مساوى با انكار نبوّت است ، زيرا اگر صدور گناه يا خطا در تبليغ دين از پيامبر صلّى اللّه عليه و آله و سلّم ممكن باشد ، يا پيامبر صلّى اللّه عليه و آله و سلّم مرتكب فراموشى يا غفلت شود ، ديگر بر گفتار و رفتار ايشان به عنوان احكام دينى نازل شده از سوى خداوند - تبارك و تعالى - نمىتوان اعتماد كرد ، زيرا در هر كلام يا رفتارى ، احتمال خطا و فراموشى و غفلت وجود خواهد داشت . « 1 »\r\nبعد از اثبات حجيّت سنّت ، اكنون بايد ديد راههاى دستيابى به سنّت كدامند ؟\r\nنسبت به كسى كه در زمان حضور معصوم عليه السّلام حاضر است ، بحثى نيست .\r\nزيرا شخص امكان مراجعه مستقيم به معصوم عليه السّلام را دارد و مىتواند احكام شرعى را بدون واسطه از ايشان اخذ كند .\r\n\r\n\r\n","description":"","footnote":"\r\n يُطَهِّرَكُمْ تَطْهِيراً  . 2 - النساء ، 59 .  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . . . \r\n( 1 ) الاصول العامة ، ص 128 .\r\n","page_name":" 346 ","page_number":346},
  {"content":"\r\n\r\nولى در اين زمان كه ما از نعمت حضور معصوم عليه السّلام محروم هستيم ، لازم است راههاى مختلف دستيابى به سنّت را بررسى كنيم . برخى از مباحث ، مربوط به راههايى هستند كه مثبت سنّت هستند ، و برخى مربوط به چگونگى استفاده از سنّت و نسبت سنّت به قرآن .\r\n\r\n- راههاى دستيابى به سنّت :\r\nراههاى دستيابى به سنّت دو قسم‌اند : 1 - قطعى . 2 - غير قطعى .\r\n1 - راههاى قطعى : مهم‌ترين راههاى قطعى عبارتند از : الف : خبر متواتر . به عنوان « خبر » رجوع شود . ب : خبر محفوف به قرينه‌اى كه موجب قطع به صدور آن مىشود . ج : اجماع كاشف از رأى معصوم . به عنوان « اجماع » رجوع شود . د :\r\nبناى عقلا كه كاشف از رأى معصوم باشد . ر : سيره‌ى متشرعه كه كاشف از وجود آن سيره در زمان معصوم باشد . ه : ارتكاز متشرعه . به عنوانهاى مربوط رجوع شود .\r\n2 - راههاى غير قطعى : راههاى غير قطعى راههايى را گويند كه به صورت ناقص كاشف از سنّت باشند . مانند خبر واحد كه به صورت ناقص كاشف از سنّت است ، ولى دليل قطعى داريم بر اعتبار آن . و مانند شهرت و حجيّت مطلق ظن كه دليل قطعى بر حجيّت آنها نداريم .\r\n\r\n- كيفيت استفاده از سنّت :\r\nگفته شد كه سنّت يعنى قول ، فعل و تقرير معصوم . ولى سنّت وقتى حجّت است كه در مقام تشريع باشد و ما نيز بدانيم كه معصوم در مقام تشريع اين كلام را فرموده يا اين عمل را انجام داده . بنابراين ، اگر كلام يا عمل معصوم از امور\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nطبيعى باشد كه هر انسانى آن را انجام مىدهد ، مانند غذا خوردن و آب نوشيدن و خواب و . . . يا از امورى باشد كه ناشى از تجربه و مربوط به امور دنيايى است ، مانند تجارت و زراعت و مسائل مربوط به چگونگى جنگيدن به حسب شرايط موجود و مقتضيات زمانى و مكانى ، اين‌گونه افعال و كردار ، تشريع نخواهند بود و متابعت از آنها لازم و ضرورى نيست . پس وقتى سنّت معصوم حجّت و متابعت از آن لازم است كه گفتار يا كردارى به صورت تبليغ حكم الهى از معصوم صادر شود . اين قسم از سنّت را « سنّت احكامى » مىگويند در مقابل دو قسم قبلى كه به عنوان « سيره » نقل شده است .\r\nسنّت معصوم از سه حال خارج نيست . 1 - اينكه بدانيم به صورت تشريع و بيان حكم الهى است . در اين صورت همه قبول دارند كه سنّت حجّت است و متابعت از آن بر همگان لازم است . 2 - بدانيم كه اين كلام يا فعل معصوم جنبه تشريع ندارد يا اينكه از مختصات پيامبر صلّى اللّه عليه و آله و سلّم است . مانند جواز ازدواج بيشتر از چهار زن . 3 - گفتار يا كردار يا سكوتى را از معصوم ببينيم ، ولى ندانيم كه آيا از قسم تشريعى بوده يا از مختصات معصوم و يا از امور غير تشريعى ؟ در اينجا اختلاف است . برخى معتقد به لزوم متابعت شده‌اند و برخى گفته‌اند متابعت لازم نيست و از اين سنّت ، تنها اباحه‌ى فعل يا ترك استفاده مىشود ، و برخى نيز توقف كرده‌اند . به عنوان « دليل » رجوع شود .\r\n\r\n- دلالت سنّت :\r\nسنّت ، شامل قول ، فعل و تقرير معصوم بود . اكنون صحبت در دلالت هركدام از اين اقسام سه‌گانه است . به عنوان « دليل » رجوع شود .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\n- انواع سنّت نسبت به قرآن :\r\nسنّت معصومين عليهم السّلام يا تأكيد امورى است كه در قرآن ذكر شده ، مانند احاديث حاوى امر به اصل نماز و زكات و حج و . . . يا اينكه در مقام شرح و توضيح و بيان شرايط و خصوصيات امور كلى مذكور در قرآن است ، مانند احاديث حاوى اجزا و شرايط نماز و . . . و يا اينكه سنّت ، احكام جديدى را تأسيس مىكند كه ما آن احكام را در قرآن نمىيابيم ، مانند حرمت پوشيدن حرير براى مردان در نماز و حرمت ازدواج با عمه‌ى همسر ، بدون اجازه‌ى همسر .\r\n\r\n- تخصيص و نسخ قرآن با سنّت :\r\nدر جواز تخصيص و نسخ احكام قرآن به وسيله‌ى خبر متواتر اختلافى نيست . ولى در جواز تخصيص و نسخ احكام قرآن با خبر واحد ، بين شيعه و گروههايى از اهل تسنن اختلاف است . اصوليين اماميه معتقدند كه خبر واحد فى الجملة مىتواند مخصص و ناسخ احكام قرآن باشد . به عنوان « نسخ » و « مخصص » رجوع شود .\r\n\r\nسيره\r\nسيره به معناى روش ، طريقه ، هيئت ، حالت ، عرف و عادت است . به عبارت ديگر : سيره يعنى چيزى كه برخاسته از فطرت و عقل سليم بوده و در ميان مردم رواج پيدا كرده و مورد قبول عموم مردم قرار گرفته است .\r\nبه عنوان « عرف » رجوع شود .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nسيره‌ى عقلا\r\nبه عنوان « بناى عقلا » و « سيره » و « عرف » رجوع شود .\r\n\r\nسيره‌ى متشرعه\r\nسيره‌ى متشرعه يعنى عادت و روش اهل شرع در انجام يا ترك كارى .\r\nهرگاه سيره‌ى متشرعه كشف از رضايت شارع از طريق قول ، فعل ، يا تقرير كند ، حجّت خواهد بود . به عنوان « دلالت » رجوع شود .\r\n\r\nشارع\r\nشارع يعنى كسى كه طريق واضح و روشن را در امور مادى و معنوى انسان انشا مىكند . به عبارت ديگر : جاعل شرع را شارع گويند . بنابراين ، شارع يعنى خداوند - تبارك و تعالى - و معصوم عليه السّلام « 1 » .\r\n\r\nشبهه\r\nشبهه يعنى اشتباه درست به نادرست . شبهه اقسام مختلفى دارد از جمله :\r\n1 - شبهه‌ى بدويه . 2 - شبهه‌ى تحريميه . 3 - شبهه‌ى حكميه . 4 - شبهه‌ى محصوره . 5 - شبهه‌ى غير محصوره . 6 - شبهه‌ى مصداقيه . 7 - شبهه‌ى مفهوميه . 8 - شبهه‌ى مقرون به علم اجمالى . 9 - شبهه‌ى موضوعيه . 10 -\r\n\r\n\r\n","description":"","footnote":"\r\n( 1 ) با استفاده از تقريرات مجدد شيرازى ، ج 1 ، ص 238 .\r\n","page_name":" 350 ","page_number":350},
  {"content":"\r\n\r\nشبهه‌ى وجوبيه .\r\nبه عنوان « اصالة الاحتياط » رجوع شود .\r\n\r\nشرط\r\nبه عنوان « حكم » رجوع شود .\r\n\r\nشرع\r\nشرع ، يعنى انشاى طريق واضح و روشن ، مادى باشد يا معنوى . شرع در اصطلاح يعنى انشاى برنامه و طريق واضح و روشن براى امور معنوى و برنامه‌ى زندگى . به عبارت ديگر : شرع ، يعنى دين ، كه همان طريق واضح در امور معنوى و مادى انسان است و از جانب خداوند آمده . خداوند - تبارك و تعالى - مىفرمايد :\r\n شَرَعَ لَكُمْ مِنَ الدِّينِ ما وَصَّى بِهِ نُوحاً  شورى ، 13 . يعنى : آيينى را براى شما انشا كرد كه به نوح عليه السّلام توصيه كرد .\r\n\r\nشك\r\nشك در لغت ، مقابل علم است ، و در اصطلاح عبارت است از اينكه دو يا چند احتمال مساوى نسبت به حكم يا موضوعى وجود داشته باشد ، به گونه‌اى كه هيچ‌كدام از احتمالات در ذهن قوىتر از ديگر احتمالات نباشد : بنابراين ، شك به معناى اصطلاحى آن ، در مقابل قطع و ظن معتبر است ، زيرا قطع يعنى منتفى بودن احتمال خلاف ، و ظن يعنى احتمال خلاف وجود دارد ، ولى احتمال\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nخلاف نسبت به طرف ديگر ضعيف‌تر است . همان گونه كه در اصول عمليه ( احتياط ، استصحاب ، برائت ، تخيير ) گفته شد ، موضوع اصول عملى ، شك است .\r\nمعنى شك ، مترادف با شبهه است .\r\n\r\n- اقسام شك :\r\n1 - شك بدوى . 2 - شك در تحقق سبب . 3 - شك در رافع . 4 - شك در مقتضى . 5 - شك سارى . 6 - شك سببى . 7 - شك طارى . 8 - شك مسببى .\r\n9 - شك مقرون به علم اجمالى .\r\nتوضيح هركدام را در عنوان مربوط پيگيرى نماييد .\r\n\r\nشك بدوى\r\nبه عنوان « اصالة الاحتياط » رجوع شود .\r\n\r\nشك در تحقق سبب\r\nشك در تحقق سبب ، يا استصحاب سببى وقتى است كه ما شك كنيم آيا سبب محقق شده تا اينكه مسبب نيز محقق شود يا نه ؟ اصل ، عدم تحقق سبب است . مثلا تغيير رنگ يا بو يا طعم آب ، موجب نجاست آن مىشود ، ولى اگر شك كنيم در تغيير رنگ يا بو يا طعم آب ، اصل ، عدم تغيير است . بنابراين ، مسبب كه نجاست آن است متحقق نمىشود .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nشك در رافع\r\nبه عنوان « استصحاب » رجوع شود .\r\n\r\nشك در مقتضى\r\nبه عنوان « استصحاب » رجوع شود .\r\n\r\nشك سارى\r\nشك سارى ، شكى است كه نسبت به يقين قبلى پيدا مىشود . مثلا در روز جمعه يقين داشتيم كه خالد زنده است ، ولى در روز شنبه شك مىكنيم كه آيا روز جمعه خالد واقعا زنده بوده است و يقين ما مطابق با واقع بوده يا نه ؟ به عبارت ديگر : شكى كه به عقب برگردد و يقين سابق را متزلزل كند و از بين ببرد ، شك سارى نام دارد .\r\n\r\nشك سببى\r\nهرگاه جريان استصحاب در موردى ، موجب از بين رفتن شك در استصحاب ديگرى شود ، استصحاب در مورد اول را « سببى » و در مورد دوم را « مسببى » نامند ، و شك در استصحاب اول را « شك سببى » و شك در استصحاب دوم را « شك مسببى » نامند . « 1 »\r\n\r\n\r\n","description":"","footnote":"\r\n( 1 ) اصول الاستنباط ، ص 294 ، با تصرف .\r\n","page_name":" 353 ","page_number":353},
  {"content":"\r\n\r\nمثلا هرگاه انسان يقين به طهارت آبى داشته باشد و سپس شك كند در نجس شدن آن آب ، پاك بودن آن را استصحاب مىكند و آثار آب پاك را برآن مترتب مىكند . اكنون اگر با اين آب ، لباس نجسى را آب كشيد ، دو استصحاب موجود است . 1 - استصحاب طهارت آب . 2 - استصحاب بقاى نجاست لباس .\r\nولى با اجراى استصحاب در آب مشكوك ( استصحاب سببى ) نوبت به اجراى استصحاب نجاست لباس ( استصحاب مسببى ) نمىرسد . زيرا موضوع استصحاب دوم ، يعنى شك در نجاست لباس ، با اجراى استصحاب اول كه موجب حكم شرعى به طهارت آب شده بود ، منتفى مىشود .\r\n\r\nشك طارى\r\nشك در بقاى موضوع يا حكم را بعد از علم به آن موضوع يا حكم ، شك طارى گويند .\r\nمثلا : قبلا نفقه‌ى پدر بر فرزند واجب بود ، اكنون شك دارد كه آيا با گذشت چند سال ، باز هم نفقه‌ى پدر بر او واجب است يا نه ؟\r\nو يا اينكه : قبلا اين آب پاك بود ، اكنون شك دارد كه آيا هنوز هم اين آب پاك است يا نه ؟\r\nدر هر دو مثال ، شك را « طارى » گويند .\r\n\r\nشك مسببى\r\nبه عنوان « شك سببى » رجوع شود .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nشك مقرون به علم اجمالى\r\nبه عنوان « اصالة الاحتياط » ذيل « شبهه مقرون به علم اجمالى » رجوع شود .\r\n\r\nشهرت « 1 »\r\nشهرت در اصطلاح عبارت است از : مشهور شدن يك امر دينى ميان همه يا گروهى از مسلمانان ، به گونه‌اى كه به حد اجماع نرسد . شهرت يا در روايت است ، يا در فتوا ، يا در عمل .\r\n\r\n1 - شهرت روايى :\r\nهرگاه روايتى ميان راويان زمان نزديك به زمان معصوم عليه السّلام انتشار يابد و افراد متعددى آن را نقل كنند ولى به حد تواتر نرسد ، آن را مشهور گويند ؛ خواه مورد عمل نيز قرار گرفته باشد ، يا مورد عمل قرار نگرفته باشد . شهرت ، يكى از مرجّحات شمرده شده . به عنوان « تعادل و تراجيح » رجوع شود . مرحوم فاضل تونى قدّس سرّه مىگويد : حديث مشهور نيز از قبيل احاديث قطعى است ، زيرا علماى علم حديث معتقدند كه شهرت حديث ، مفيد قطع به صدور آن از معصوم عليه السّلام است . « 2 »\r\n\r\n2 - شهرت فتوايى :\r\nوقتى است كه فتوايى بين فقها شيوع و رواج پيدا كند ولى به حد اجماع نرسد و آن فتوا مستند به دليل مشخصى نيز نباشد . اين قسم از شهرت در مباحث\r\n\r\n\r\n","description":"","footnote":"\r\n( 1 ) الاصول العامه ، ص 220 ؛ اصطلاحات الاصول ، ص 155 ؛ اصول الفقه ، ج 2 ، ص 145 .\r\n( 2 ) الوافية ، ص 265 .\r\n","page_name":" 355 ","page_number":355},
  {"content":"\r\n\r\nحجيّت امارات مورد بحث است .\r\n\r\n3 - شهرت عملى :\r\nشهرت عملى يا شهرت در استناد ، جايى است كه فقها در مقام استنباط ، به روايتى استناد كنند و آن روايت را مورد عمل قرار دهند ؛ هرچند روايت ضعيف هم باشد . چنين شهرتى اگر موجب حصول اطمينان شود حجّت است . شهرت عملى ، ضعف سند روايت را جبران مىكند ، كما اينكه اعراض فقها از يك روايت ، موجب وهن و سستى آن روايت مىشود هرچند صحيح باشد .\r\n\r\nصحّت حمل\r\nصحّت حمل و عدم صحّت حمل ، و عدم صحّت سلب و صحّت سلب ، از علامتهاى تشخيص حقيقت از مجاز است . به عنوان « حقيقت و مجاز » رجوع شود .\r\n\r\nصحّت سلب\r\nبه عنوان « حقيقت و مجاز » رجوع شود .\r\n\r\nصحّت و فساد « 1 »\r\nصحّت و فساد از امور اضافى هستند كه معناى آنها به تبع مضاف اليه آنها\r\n\r\n\r\n","description":"","footnote":"\r\n( 1 ) علم اصول الفقه ، ص 416 .\r\n","page_name":" 356 ","page_number":356},
  {"content":"\r\n\r\nمختلف است . مثلا صحّت جسم يعنى سالم بودن جسم از مرض ، و فساد جسم يعنى مريض بودن و معيوب بودن آن ، و صحّت عقل يعنى درك حقيقت اشيا ، و صحّت خبر يعنى مطابقت آن با واقع ، و صحّت عبادت يعنى موافقت عبادت با امر شارع و سقوط قضا از مكلف ؛ و صحّت عقد ، يعنى مترتب شدن آثار شرعى و عرفى بر عقد . به عنوان « اصالة الصحّة » رجوع شود . جمله مشهورى است كه مىگويند : صحّت هر چيزى به حسب آن چيز است .\r\n\r\nصحيح و اعم « 1 »\r\nموضوع له الفاظ متداول شرعى چيست ؟ آيا موضوع له الفاظ عبادات و معاملات متداول شرعى ، تنها قسم صحيح از عبادات و معاملات است كه داراى جميع اجزا و شرايط باشند ، يا قسم فاسد از عبادات و معاملات كه فاقد برخى از اجزا و شرايط هستند نيز موضوع له اين الفاظ هستند ؟\r\n\r\n- توضيح مطلب :\r\nگاهى انسان براى امتثال امر خداوند - تبارك و تعالى - نماز مىخواند و بعد از نماز هم يقين دارد كه نماز را به صورت كامل و صحيح و درست خوانده است .\r\n\r\n\r\n","description":"","footnote":"\r\n( 1 ) علم اصول الفقه ، ص 35 ؛ اصول الفقه ، ج 1 ، ص 33 ؛ اصول الاستنباط ، ص 61 ؛ المحاضرات ، ج 1 ، ص 134 ؛ حقايق الاصول ، ج 1 ، ص 55 ؛ تقريرات مجدد شيرازى ، ج 1 ، ص 314 ؛ تهذيب الاصول ، ج 1 ، ص 46 ؛ فوائد الاصول ، ج 1 ، ص 60 ؛ نهاية الاصول ، ص 46 ؛ نهاية الافكار ، ج 1 ، ص 74 ؛ تهذيب الاصول ، سبزوارى ، ج 1 ، ص 27 ؛ الكفاية ، ج 1 ، ص 34 ؛ مطارح الانظار ، ص 3 ؛ الفصول ، ص 46 ؛ مناهج الوصول ، ج 1 ، ص 140 ؛ حاشيه مرحوم بروجردى بر كفايه ، ج 1 ، ص 67 .\r\n","page_name":" 357 ","page_number":357},
  {"content":"\r\n\r\nبنابراين ، تكليف از عهده‌ى او ساقط است و امر خداوند - تبارك و تعالى - را امتثال نموده است ، هرچند ممكن است در واقع اين نماز باطل باشد . و گاهى نيز انسان بعد از فارغ شدن از نماز متوجه مىشود كه نماز او باطل ( فاسد ) بوده است . در اين صورت شكى نيست كه بايد نماز را اعاده كند . ولى گاهى انسان بعد از فراغت از نماز شك مىكند كه آيا نماز او صحيح بوده يا باطل ؟ در اين قبيل موارد ، اگر سبب شك ، احتمال اخلال در جزء واجبى از نماز باشد ، نبايد به آن اعتنا كند ، زيرا شك بعد از فراغ است و شك بعد از فراغ مورد توجه قرار نمىگيرد . ولى اگر سبب شك اين باشد كه نمازگزار مثلا در حين نماز عمدا سوره نخواند و فكر مىكرد كه سوره واجب نيست ولى بعد از نماز شك كرد كه آيا واقعا سوره واجب نبوده و نماز او صحيح است ، يا سوره واجب بوده و با ترك عمدى آن ، نماز او باطل است ؟ سؤال اين است كه آيا در اين قبيل موارد ، اصلى لفظى وجود دارد كه با تمسك به آن ، حكم به صحّت نماز بدون سوره شود ، يا اصل لفظى وجود ندارد و بايد به اصول عمليه مانند برائت يا احتياط رجوع نمود ؟\r\nجواب اين سؤال متوقف است بر نتيجه‌ى بحث صحيح و اعم .\r\nقبل از بيان اقوال و ادله‌ى آنها ، ذكر دو مطلب لازم است :\r\nاول : نزاع در صحيح و اعم ، متوقف بر ثبوت حقيقت شرعيه نيست ، زيرا اين الفاظ در لسان متشرعه به صورت حقيقت در اين معانى استعمال شده‌اند و بدون شك ، استعمال متشرعه تابع استعمال شارع است ، خواه استعمال در لسان شارع به صورت حقيقت بوده باشد ، يا به صورت مجاز . پس اگر مثلا معلوم شد\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nكه متشرعه ، اين الفاظ را در خصوص قسم صحيح حقيقت مىدانند ، پى مىبريم كه در لسان شارع نيز اين الفاظ حقيقت در قسم صحيح از عبادات هستند .\r\nدوم : مقصود از عبادات و معاملات صحيح ، عبادات و معاملاتى است كه اجزا و شرايط آنها تمام و كامل باشد . پس صحيح يعنى : داراى تمام اجزا و شرايط . بنابراين ، نزاع در اين است كه آيا موضوع له الفاظ عبادات و معاملات ، تنها قسم داراى تمام اجزا و شرايط است ، يا موضوع له اين الفاظ ، اعم از قسم كامل و ناقص است ؟ « 1 »\r\nدر اين مسئله سه قول وجود دارد .\r\n1 - موضوع له الفاظ متداول شرعى ، تنها قسم صحيح از عبادات است كه جامع تمام اجزا و شرايط باشد .\r\n2 - موضوع له اين الفاظ اعم از صحيح و ناقص است . يعنى مثلا موضوع له لفظ « صلاة » اعم از نماز صحيح و ناقص است .\r\n3 - موضوع له اين الفاظ تنها آن قسمى است كه داراى تمام اجزا باشد ، خواه شرايط هم موجود باشند يا نباشند . مثلا از لفظ « صلاة » ركوع ، سجده و قرائت و ساير اجزا فهميده مىشود ، ولى مثلا وضو از لفظ « صلاة » فهميده نمىشود ، پس شرط خارج از مسمى است .\r\nطرفداران قول اول را « صحيحى » و طرفداران قول دوم را « اعمى » گويند .\r\nبسيارى از علما قول دوم را برگزيده‌اند و به اصطلاح « اعمى » هستند . مهم‌ترين\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 33 .\r\n","page_name":" 359 ","page_number":359},
  {"content":"\r\n\r\nدلايل طرفداران قول دوم عبارت است از :\r\n1 - تبادر : يعنى آنچه با شنيدن لفظ مثلا « صلاة » به ذهن تبادر پيدا مىكند ، معناى اعم از صحيح و فاسد است .\r\n2 - عدم صحّت سلب : يعنى اگر كسى نماز مىخواند و نماز او هم باطل است ، نمىگويند او نماز نمىخواند ، بلكه مىگويند نمازى كه مىخواند باطل است . و تبادر و عدم صحّت سلب ، از نشانه‌هاى حقيقت هستند .\r\n\r\n- قدر جامع :\r\nيك شبهه اينجا مطرح است و آن اينكه : چه صحيحى باشيم و چه اعمى ، بايد قدر جامعى تصور نمود كه مثلا لفظ « صلاة » به اعتبار آن قدر جامع بر تمام اقسام نماز صحيح و باطل و نماز مسافر و غريق و ساير نمازها اطلاق شود و چون صحيح و باطل مانند ضدين هستند پس تصور قدر جامع ممكن نخواهد بود . و همين‌طور نسبت به « صحيحى » كه چگونه لفظ « صلاة » را بر افراد متفاوت نماز اطلاق مىكند ، در حالى كه نماز مسافر و غريق و مريض و نماز در حال عادى با يكديگر متفاوتند ؟\r\nدر تصوير قدر جامع ، نظرات مختلفى ارائه شده است ولى ما به علّت طولانى شدن بحث ، تنها به بيان يك نظريه در تصوير قدر جامع اكتفا مىكنيم .\r\nبرخى معتقدند كه قدر جامع بين اقسام نماز ، مجرد اشتراك در شكل و هيئت است . يعنى نماز ، داراى موادى است مانند ذكر ، قرآن ، ركوع و سجود به صورت لا به شرط ، كه بر مقدار كم از اين مواد نيز مىتوان مواد نماز اطلاق كرد ، و داراى هيئتى است كه عبارت است از صورت اتصالى خاص . نسبت اين هيئت به مواد ، نسبت صورت به ماده است ، مانند هيئت ماشين يا خانه ، كه مواد مختلف و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nكم يا زياد ، در صورت بقاى هيئت ، ضررى به صدق عنوان ماشين يا خانه نمىزنند و تنها تحقق هيئت كافى است تا اينكه به آن ماشين يا خانه بگويند . در اينجا مىبينيم كه هم مواد ماشين و خانه لا به شرط هستند و هم هيئت ماشين و خانه نسبت به مواد لا به شرط است .\r\n\r\n- فرق بين قول به صحيح و قول به اعم :\r\nاكنون جواب سؤالى كه در اول عنوان مطرح شد معلوم مىشود . يعنى اگر كسى قول به اعم را برگزيد ، در صورت شك ، به اصل اطلاق تمسك مىكند و حكم به صحت نماز مىكند . ولى صحيحى نمىتواند به اصل اطلاق تمسك كند ، بلكه بايد به اصول عملى يعنى برائت يا احتياط رجوع كند . زيرا اگر كسى شك كند كه مثلا سوره جزء نماز است يا نه و قائل به اعم باشد ، اين شخص مىداند كه نماز بدون سوره نيز نماز است و شك او در اعتبار قيد زايد است . در اينجا براى نفى قيد زايد به اصل اطلاق تمسك مىكند و به نماز بدون سوره اكتفا مىكند .\r\nولى اگر صحيحى باشد ، شك او ، شك در صدق عنوان « صلاة » بر نماز بدون سوره است ، و كسى كه شك در دخول فرد مشكوك ( نماز بدون سوره ) در عنوان مأمور به ( نماز ) دارد ، نمىتواند به اصل اطلاق تمسك كند ، و چون اصل لفظى نمىتواند جارى كند ، بايد اصول عملى را جارى نمايد ؛ برخى مىگويند برائت جارى مىشود ، و برخى مىگويند اصل احتياط جارى مىشود .\r\n\r\n- معاملات :\r\nآيا نزاع در موضوع له الفاظ متداول بين مسلمانها در معاملات نيز جريان دارد ؟ بايد گفت وضع الفاظ معاملات دو تصوير دارد :\r\n1 - اينكه الفاظ معاملات وضع شده باشند براى اسباب . يعنى اين الفاظ\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nوضع شده باشند براى انشاى عقد و ايقاع . اگر الفاظ معاملات براى اسباب وضع شده باشند ، در اين صورت ، نزاع در آنها نيز جريان خواهد داشت و جاى سؤال هست كه آيا موضوع له الفاظ معاملات متداول شرعى ، تنها قسم صحيح از اسباب است ، يا اعم از صحيح و فاسد ؟\r\n2 - اينكه الفاظ وضع شده باشند براى مسببات . يعنى نفس ملكيت و زوجيت و . . . در اين صورت ، نزاع جريان نخواهد داشت ، زيرا مسببات ؛ يعنى ، مثلا ملكيت و زوجيت بسيط هستند و از اجزا و شرايط تركيب نشده‌اند تا متصف به صحّت و فساد شوند ، بلكه مسببات داير مدار وجود و عدم هستند .\r\nمثلا ملكيت در صورت صحّت عقد ، موجود خواهد بود و در صورت فساد عقد ملكيت وجود نخواهد داشت ، نه اينكه ملكيت باشد ولى ملكيت فاسد .\r\nبه‌هرحال ، گفته شده در صورتى كه الفاظ معاملات براى اسباب وضع شده باشند ، قائل به اعم مىتواند به اصل اطلاق تمسك كند ، در صورتى كه احتمال بدهد قيد زايدى در صحّت معامله نزد عرف دخيل باشد .\r\nولى اصل مطلب اين است كه در معاملات ، اين نزاع ثمره چندانى ندارد ؛ زيرا معانى الفاظ معاملات ، همان معناى متداول عرفى آنها بوده و هست و شارع نيز نسبت به اين معانى مانند ساير اهل عرف است . به عبارت ديگر : الفاظ معاملات و معانى آنها امضايى هستند نه تأسيسى ، و در صورت شك ، لفظ را بر همان معناى عرفى آن حمل مىكنيم ، مگر اينكه شارع قيد خاصى را در نظر گرفته باشد و قرينه‌اى نيز آورده باشد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nضدّ\r\nضدّ در اصطلاح فلسفى و منطقى تنها در امور وجودى متصور است . در تعريف فلسفى و منطقى ، ضدّ ، عبارت از دو امر وجودى متغاير لازم است ولى اين دو امر وجودى هر دو عرض هستند . « 1 » در تعريف تضاد كه يكى از اقسام لحاظ دو عرض نسبت به يك موضوع است گفته‌اند : تضاد عبارت است از دو امر وجودى غير متضايف « 2 » كه با يكديگر مغايرت ذاتى داشته و در محل واحد ، زمان واحد ، و از جهت واحد قابل جمع شدن نيستند .\r\nولى ضدّ در اصطلاح اصوليين اعم از معناى فلسفى و منطقى آن است و شامل امور عدمى نيز مىشود . اصوليين ، هر امر وجودى يا عدمى منافى و مغاير را ضدّ گويند ؛ با اين تفصيل كه معاند وجودى را « ضدّ خاص » و معاند عدمى را « ضدّ عام » گويند . در علم اصول بحثى مطرح است كه آيا امر به چيزى مستلزم\r\n\r\n\r\n","description":"","footnote":"\r\n( 1 ) هرگاه دو عرض نسبت به يك موضوع ملاحظه شوند شش صورت دارد :\r\n1 - مثلين : دو عرضى كه از يك نوع باشند مانند شيرينى توت و شيرينى عسل .\r\n2 - خلافين : دو عرضى كه از يك نوع بوده و تصور يكى به تصور ديگرى بستگى ندارد مثل سفيدى و شيرينى .\r\n3 - ضدّين : در متن بيان شده .\r\n4 - متضايفين : دو عرضى كه تصور يكى به تصور ديگرى بستگى دارد ، ولى از جهت واحد با يكديگر جمع نمىشوند ؛ مثل بالايى و پائينى .\r\n5 - عدم و ملكه : به عنوان « عدم و ملكه » رجوع شود .\r\n6 - نقيضين : به عنوان « تناقض » رجوع شود .\r\n( 2 ) غير متضايف يعنى دو عرضى كه تصور يكى به تصور ديگرى بستگى ندارد مانند سفيدى و سياهى .\r\n","page_name":" 363 ","page_number":363},
  {"content":"\r\n\r\nنهى از ضدّ آن است يا خير ؟ البتّه مراد از نهى ، نهى مولوى به ضدّ خاص يا عام آن است . به عنوان « امر به شىء مقتضى نهى از ضدّ آن هست يا نه » مراجعه شود .\r\n\r\nطاعت\r\nفرمانبردارى و امتثال امر را طاعت گويند در مقابل عصيان و نافرمانى . به عنوان « تجرّى » رجوع شود .\r\n\r\nطريقه‌ى عقلا\r\nبه عنوان « سيره‌ى عقلا » رجوع شود .\r\n\r\nطريقيّت\r\nبه عنوان « سببيّت و طريقيّت » رجوع شود .\r\n\r\nظاهر\r\nدلالت هر لفظى بر مقصود گوينده از دو حال خارج نيست :\r\n1 - دلالت لفظ بر يك معنى چنان صريح و روشن باشد كه احتمال خلاف منتفى باشد . اين قبيل دلالت را « نصّ » گويند .\r\n2 - دلالت به گونه‌اى است كه احتمال خلاف نيز منتفى نيست .\r\nبه عبارت ديگر : چند معنى در لفظ محتمل است كه يكى از اين معانى زودتر به ذهن خطور مىكند ، ولى ممكن است گوينده معناى ديگرى را اراده\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nكرده باشد . چنين دلالتى را « ظهور » گويند .\r\nيعنى لفظ در اين معنى كه زودتر به ذهن مىرسد ظهور دارد .\r\nشكّى نيست كه نصّ ، هم براى گوينده و هم براى شنونده حجّت است .\r\nولى چون ظواهر تنها مفيد ظنّ هستند ، بايد ديد آيا دليل محكمى بر اعتبار چنين ظنّى داريم تا در نتيجه بتوانيم به ظواهر قرآن و روايات استناد كنيم يا خير ؟\r\nبه عبارت ديگر : اختلاف در حجيّت ظاهر است . آيا بعد از ثبوت ظهور ، اين ظهور حجّت است يا خير ؟\r\nاصوليين هرچند در دليل حجيّت ظواهر و مقدار آن اختلاف دارند ولى در اصل حجيّت ظواهر اتفاق دارند . در مقابل ، اخباريين معتقدند كه ظواهر قرآن حجّت نيست مگر وقتى كه اهل بيت عليهم السّلام آن را تفسير و معنى كرده باشند ؛ ايشان معتقدند كه خود شارع مقدّس ما را از عمل بر اساس ظواهر قرآن نهى كرده است .\r\n\r\n- دليل حجيّت ظواهر :\r\nبيشتر اصوليين دليل حجيّت ظواهر را بنا و روش عملى عقلا مىدانند ، كه به حكم عقل ، مخالفت با ظاهر را ، به صرف احتمال خلاف ظاهر ، روا نمىدانند . « 1 »\r\nمرحوم مظفر قدّس سرّه مىگويد : دليل حجيّت ظاهر ، منحصر در بناى عقلا\r\n\r\n\r\n","description":"","footnote":"\r\n( 1 ) يعنى بناى عقلا نيز ناشى از حكم عقل است ، بنابراين حاكم به حجيّت ظواهر ، عقل است . نهاية الاصول : 472 ؛ تهذيب الاصول سبزوارى قدّس سرّه ، ج 1 ، ص 13 .\r\n","page_name":" 365 ","page_number":365},
  {"content":"\r\n\r\nاست « 1 » . ايشان براى توضيح و تبيين مطلب ، همان راهى را مىپيمايد كه براى بيان حجّيت خبر واحد ارائه مىشود ، يعنى شكّى نيست كه مردم در زندگى روزمره خود و در محاورات جارى بين خودشان ، براى فهميدن مقصود همديگر ، بر ظاهر كلام اعتماد مىكنند و هيچ‌گاه در ترتيب اثر بر گفته‌هاى يكديگر به اين دليل كه كلام او نصّ در مقصود نبوده است ، اهمال و سستى و بىتوجّهى نمىكنند . وقتى روش عقلا اين‌گونه بود ، شارع مقدّس نيز به عنوان رييس عقلا ، نه تنها از اين روش منع نكرده ، بلكه خود نيز براى تفهيم مقاصدش همين روش را دنبال نموده است . بنابراين ، قطع پيدا مىكنيم كه ظاهر نزد شارع مقدّس حجّت است .\r\n\r\n- موضع اخباريين :\r\nهمان گونه كه اشاره شد ، برخى از اخباريين معتقدند كه ظاهر قرآن حجّت نيست زيرا :\r\nاولا : فهم قرآن مخصوص مخاطبين آن است و مخاطبين قرآن معصومين عليهم السّلام هستند ، پس سايرين قرآن را نمىفهمند و براى فهم آن ، تنها بايد به ايشان مراجعه نمود .\r\nثانيا : قرآن عام و خاص و مطلق و مقيّد و محكم و متشابه دارد و همين ما را از تمسّك به ظاهر قرآن منع مىكند . ثالثا : عمل به ظواهر قرآن همان تفسير به رأى است كه شارع مقدّس آن را مذمّت و نهى كرده است .\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 130 .\r\n","page_name":" 366 ","page_number":366},
  {"content":"\r\n\r\nولى دلايل اخباريين مردود است زيرا : اولا : مراد از مخاطبين قرآن ، تمام اهل حق و پيروان قرآن است و ظاهر قرآن براى همه قابل فهم است . و امّا آنچه فهم آن اختصاص به افراد خاص مانند معصومين عليهم السّلام دارد ، بطون هفت‌گانه‌ى قرآن و عمق حقايق آن است . علاوه بر اينكه ما حتّى در عمل به ظواهر قرآن نيز ابتدا به سنّت رجوع مىكنيم و كلام معصوم عليه السّلام را در تفسير و تبيين آن جستجو مىنماييم ؛ اين‌ها در حالى است كه خود قرآن در موارد متعدد دعوت به تدبّر و انديشيدن در قرآن نموده و معصومين عليهم السّلام نيز ملاك صحّت و سقم اخبار وارده را قرآن دانسته‌اند ، و اين‌ها همگى دليل بر حجيّت ظاهر قرآن هستند .\r\nو ثانيا : شرط تمسّك به ظاهر قرآن ، تحقيق و جستجو و دستيابى به عام و خاص و مطلق و مقيد و محكم و متشابه قرآن است ، و الّا ما هم قبول داريم كه قبل از تحقيق و جستجو نمىتوان به ظاهر قرآن عمل كرد ، ولى بعد از تحقيق و تفحّص لازم و پيدا نكردن خاص يا قيد ، آنگاه شك در وجود مخصّص و قيد ، شكّ ابتدايى است و غير قابل اعتنا .\r\nو ثالثا : عمل به ظاهر قرآن تفسير به رأى نيست . « 1 »\r\n\r\n- منشأ ظهور چيست ؟\r\nبحث ديگر ظواهر اين است كه چه عواملى منشأ ظهور هستند ؟\r\nعواملى را كه منشأ ظهور هستند نمىتوان تحت يك ضابطه‌ى كلى آورد و برشمرد ، ولى برخى از آنها عبارتند از :\r\n\r\n\r\n","description":"","footnote":"\r\n( 1 ) تهذيب الاصول سبزوارى قدّس سرّه ، ج 2 ، ص 75 به بعد ، با تلخيص و تصرف .\r\n","page_name":" 367 ","page_number":367},
  {"content":"\r\n\r\n1 - وقوع امر بعد از منع ( وقوع الامر عقيب الحظر ) كه بنا بر قولى ، موجب ظهور امر در اباحه مىشود .\r\n2 - استثنا بعد از جملات متعدد كه در برخى موارد موجب ظهور ثبوت حكم بعد از استثنا در آخرين مورد مىشود . به عنوان « استثنا » رجوع شود .\r\n3 - آوردن ضميرى بعد از عام كه به بعضى افراد عام برمىگردد و ظهور عام در برخى افراد را در پى دارد . به عنوان « عام و خاص » رجوع شود .\r\n4 - قول لغويين . به عنوان « قول لغوى » رجوع شود .\r\n5 - مقدمات حكمت . « 1 »\r\n6 - وضع : هرگاه انسان دريابد كه فلان لفظ براى فلان معنى وضع شده است ، آن لفظ ظاهر در همان معنى است . يعنى هرگاه آن لفظ بدون قرينه استعمال شود ، ظهور در همان معناى موضوع له خواهد داشت .\r\nتوضيح موارد فوق را در عنوان مربوط پيگيرى نماييد .\r\nدر پايان اين عنوان ، ذكر دو نكته خالى از فايده نيست :\r\nاول : حجيّت ظاهر كلام كسى كه معمولا به قرائن منفصله اعتماد مىكند ، متوقف بر تفحّص و جستجو از قرينه منفصله است و تنها بعد از فحص از قرينه منفصله مىتوان به ظاهر كلام او تمسك نمود ، هرچند اطمينان به اراده‌ى ظاهر نيز\r\n\r\n\r\n","description":"","footnote":"\r\n( 1 ) برخى ديگر از عوامل منشأ ظهور عبارتند از : اصالة الحقيقة ؛ اصالة العموم ؛ غلبه استعمال مطلق مشكك در فرد شايع ، مانند استعمال رجل در رجال متعارف نه انسان خنثى ؛ كثرت استعمال در يك معنى و . . . عناية الاصول ، ج 3 ، ص 111 ؛ فوائد الاصول ج 3 ، ص 134 ؛ شرح رسائل اعتمادى ، ج 1 ، ص 107 .\r\n","page_name":" 368 ","page_number":368},
  {"content":"\r\n\r\nحاصل نشود . بعيد نيست كه اغلب روايات اين‌گونه باشند . به‌هرحال ، بايد ابتدا از عدم وجود قرينه‌ى منفصله مطمئن شد و سپس ظاهر كلام را اخذ نمود .\r\nدوم : آنچه در ظهور ملاك است ، ظهور جمله‌ى تركيبى است . يعنى اگر جمله‌اى را مشاهده كرديم كه مفردات آن در معنايى ظهور دارند و مجموع جمله در معنايى ديگر ، در اين صورت ، ظهور مجموع جمله معتبر است و به ظهور مفردات نمىتوان اعتنا كرد . « 1 »\r\n\r\nظنّ\r\nظنّ يعنى حالتى از نفس كه فراتر از شك و پايين‌تر از علم است . هرگاه انسان نسبت به دو يا چند احتمال مردد شود و همه‌ى احتمالات نزد او مساوى باشند ، اين حالت را « شك » گويند ؛ ولى اگر يكى از احتمالات نزد او قوىتر باشد ، اين حالت را « ظنّ » گويند .\r\nدر اينجا سه سؤال مطرح است كه اصوليين به بحث پيرامون آنها پرداخته‌اند :\r\nاول : آيا امكان دارد كه مكلفين ملزم به متابعت از « ظنّ » شوند يا نه ؟ به\r\n\r\n\r\n","description":"","footnote":"\r\n( 1 ) تقرير عنوان فوق با استفاده از منابع ذيل صورت گرفته است :\r\nالرسائل ، ص 34 ؛ كفاية الاصول ، ج 2 ، ص 58 ؛ نهاية الاصول ، ص 465 ؛ الاصول العامه ، ص 102 ؛ فوائد الاصول ، ج 3 ، ص 133 ؛ اصول الفقه ، ج 2 ، ص 123 ؛ علم اصول الفقه ، ص 26 ؛ تهذيب الاصول ، ج 2 ، ص 162 ؛ البيان ، ص 261 ؛ المحصول رازى ، ج 1 ، ص 169 ؛ تهذيب الاصول سبزوارى ، ج 2 ، ص 75 ؛ عناية الاصول ، ج 3 ، ص 111 ؛ الذريعة ، ج 1 ، ص 13 .\r\n","page_name":" 369 ","page_number":369},
  {"content":"\r\n\r\nعبارت ديگر : اگر شارع مقدس مكلفين را ملزم به پيروى و متابعت از « ظنّ » كند ، محذور و محالى پيش مىآيد يا نه ؟ تمام اصوليين معتقدند كه تعبّد به ظنّ ممكن است ؛ يعنى اگر شارع ما را ملزم به پيروى و متابعت از ظنّ كند ، هيچ محذور و محالى مانند اجتماع مصلحت و مفسده ، يا اجتماع كراهت و اراده ، يا اجتماع ضدين و مثلين ، يا القاى در مفسده و تقويت مصلحت پيش نمىآيد . تنها به « ابن قبه » « 1 » نسبت مىدهند كه وى قائل به امتناع تعبد به ظنّ بوده است .\r\nولى اصوليين ادله‌ى نقل شده از او را مورد نقد و بررسى قرار داده و آنها را رد كرده‌اند .\r\nدوّم : آيا اصل اوّلى در ظنون ، اعتبار و حجيّت است يا نه ؟ به عنوان « اصل عدم عمل به ظنّ » رجوع شود .\r\nسوم : آيا بعد از فرض امكان تعبد به ظنّ ، در عالم خارج نيز تعبد به ظنّ واقع شده است و ظنونى هستند كه شارع آنها را معتبر دانسته و امر به متابعت از آنها نموده باشد يا نه ؟ در جواب بايد گفت : هرچند اصوليين در تعداد ظنون معتبر و توسعه و ضيق آنها اختلاف دارند ، ولى فى الجملة قائل به وجود ظنون معتبر شرعى مانند خبر واحد ، ظواهر الفاظ ، و اماره و . . . هستند كه ما بحث مربوط به هركدام را در همان عنوان متعرض شده‌ايم .\r\nدر بحث ظنّ ، به اصطلاحاتى مانند ظنّ اطمينانى ، ظنّ خاص ، ظنّ شخصى ، ظنّ طريقى ، ظنّ غالب ، ظنّ قوى ، ظنّ متأخّم به علم ، ظنّ مطلق ، ظنّ\r\n\r\n\r\n","description":"","footnote":"\r\n( 1 ) محمد بن عبد الرحمن بن قبة الرازى . ايشان ابتدا معتزلى بوده ولى به مذهب حقّه شيعه گرويده است .\r\nرجال النجاشى ، ص 375 .\r\n","page_name":" 370 ","page_number":370},
  {"content":"\r\n\r\nموضوعى و ظنّ نوعى برمىخوريم كه در اينجا مناسب است به تعريف آنها بپردازيم .\r\nظنّ اطمينانى يا ظنّ غالب يا ظنّ قوى و يا ظنّ متأخّم به علم ، همگى به ظنّى گفته مىشود كه مردم عادى آن را به منزله علم تلقّى مىكنند و لذا به آن علم عرفى و عادى نيز گفته مىشود .\r\nظنّ خاص : به هر ظنّ شخصى يا نوعيى گفته مىشود كه دليل نقلى يا عقلى خاصى بر اعتبار آن دلالت كند ، مثل ظنّ ناشى از خبر عادل . به ظنّ خاص ، « دليل علمى » نيز مىگويند .\r\nظنّ شخصى : ظنّ شخصى ، همان معناى لغوى ظنّ است ، يعنى : خيال و پندارى نفسانى كه در نفس پديدار مىگردد .\r\nظنّ طريقى : ظنّ طريقى ، ظنّى را گويند كه در موضوع حكم اخذ نشده است و تنها ، طريق محض براى رسيدن به واقع است ، مانند قطع طريقى .\r\nظنّ مانع : ظنّ مانع ، يكى از مصاديق ظنّ مطلق است و در جايى است كه ظنّى بر عدم اعتبار ظنّ ديگرى حاصل شود . به « ظنّ ممنوع » رجوع شود .\r\nظنّ مطلق : ظنّى را گويند كه حجيّت آن توسط دليل انسداد و به كمك مقدمات حكمت ثابت شود . چنين ظنّى را « ظنّ انسدادى » نيز گويند .\r\nظنّ ممنوع : ظنّ ممنوع نيز ، يكى از مصاديق ظنّ مطلق است و از اسبابى حاصل مىشود كه تنها در صورت قول به انسداد باب علم و علمى مىتوان به آنها اعتماد كرد . مثلا براى كسى كه قائل به انسداد است ، از گفته شخص فاسقى ظنّ حاصل شد بر وجوب نماز جمعه . چنين ظنّى را « ظنّ ممنوع » گويند . اكنون براى همين شخص ، ظنّ ديگرى حاصل شد بر عدم حجيّت ظنّ حاصل از قول\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nفاسق ؛ اين ظنّ دوم را « ظنّ مانع » گويند .\r\nآيا ظنّ مانع و ممنوع حجّت هستند يا خير ؟\r\nسه قول است : 1 - ظنّ مانع حجّت است و ظنّ ممنوع حجّت نيست . 2 - ظنّ ممنوع حجّت است . 3 - هركدام كه قوىتر بود حجّت است ، ولى اگر هر دو ظنّ مساوى بودند ، هر دو از اعتبار ساقط مىشوند .\r\nظنّ موضوعى : ظنّى را گويند كه در موضوع حكم شرعى اخذ شده باشد .\r\nظنّ نوعى : ظنّ نوعى ، اسبابى را گويند كه غالبا سبب پديدار شدن ظنّ شخصى در ذهن مىشوند ، مانند خبر عادل و اجماع منقول . « 1 »\r\n\r\nعام و خاص « 2 »\r\nيكى از مباحث عمده‌ى اصوليين ، بحث عام و خاص است . در اصطلاح ،\r\n\r\n\r\n","description":"","footnote":"\r\n( 1 ) منابع : الكفاية ، ج 2 ، ص 107 و 147 ؛ الرسائل ، ص 24 ؛ الذريعة ، ج 1 ، ص 25 ؛ نهاية الافكار ، ج 3 ، ص 55 ؛ فوائد الاصول ، ج 3 ، ص 88 و 214 ؛ نهاية الاصول ، ص 436 ؛ تهذيب الاصول امام قدّس سرّه ، ج 2 ، ص 130 ؛ الفوائد الحائرية ، فايده 7 ، 8 و 9 ؛ اصول الفقه ، ج 2 ، ص 20 ؛ تهذيب الاصول سبزوارى ، ج 2 ، ص 59 ؛ علم اصول الفقه ، ص 220 . اقسام ظنّ از اصطلاحات الاصول ، ص 161 نقل شد .\r\n( 2 ) الذريعة ، ج 1 ، ص 197 ؛ مبادى الوصول ، ص 119 ؛ الكفاية ، ج 1 ، ص 331 ؛ نهاية الاصول ، ص 317 ؛ الوافية ، ص 109 ؛ تهذيب الاصول امام قدّس سرّه ، ج 2 ، ص 1 ، و المناهج ، ج 2 ، ص 229 ؛ اصول الاستنباط ، ص 131 ؛ اصول الفقه ، ج 1 ، ص 129 ؛ فوائد الاصول ، ج 2 ، ص 511 ؛ علم اصول الفقه ، ص 165 ؛ تهذيب الاصول سبزوارى قدّس سرّه ، ج 1 ، ص 125 ؛ نهاية الافكار ، ج 2 ، ص 505 ؛ العدّة ، ج 2 ، ص 273 ؛ مطارح الانظار ، ص 192 ؛ الفصول ، ص 158 ؛ القوانين ، ص 192 ؛ المستصفى ، ج 2 ، ص 25 ؛ المعتمد ، ج 1 ، ص 189 ؛ المحصول ، ج 1 ، ص 353 ؛ الاحكام آمدى ، ج 1 ، ص 413 ؛ اصطلاحات الاصول ، ص 173 ؛ ارشاد الفحول ، ص 112 ؛ كشّاف اصطلاحات الفنون و العلوم ، ج 2 ، ص 1234 .\r\n","page_name":" 372 ","page_number":372},
  {"content":"\r\n\r\nشمول و دربرگيرندگى مفهوم ، نسبت به تمام افراد و مصاديق خود را عموم ، و لفظ دالّ برآن مفهوم را عام گويند ؛ و خاص ، مفهومى را گويند كه شامل برخى از افراد و مصاديق خود باشد .\r\nهرچند عبارتها در تعريف عام و خاص مختلف است ، و ليكن همان گونه كه مرحوم سبزوارى قدّس سرّه مىگويد ، عام و خاص از جمله معانيى هستند كه در هر زبانى به صورت اجمال مرتكز در ذهن مىباشند . عرف ، قوام عام را به شمول و فراگيرى آن مىداند در مقابل خاص كه قوام آن به عدم شمول و فراگيرى است . « 1 »\r\n\r\n- الفاظ مخصوص عام :\r\nوقتى بحث از الفاظ مخصوص عام مىشود ، مقصود اين است كه آيا عام داراى الفاظ مخصوصى هست ، به گونه‌اى كه استعمال آن الفاظ در خاص مجاز باشد يا خير ؟ در حالى كه برخى مانند سيد مرتضى قدّس سرّه معتقدند تنها در شرع چنين الفاظى داريم ولى در لغت چنين الفاظ مخصوصى نداريم « 2 » ؛ و برخى ديگر كه معتقدند چنين الفاظ مورد ادعايى ، براى اقل جمع ( 2 يا 3 ) وضع شده‌اند « 3 » ؛ اكثر علماى شيعه و سنّى معتقدند : در لغت ، الفاظ مخصوصى براى عام وجود دارد . اين الفاظ يا مفرد هستند مانند كل ، جميع ، تمام ، دائما ، متى ( زمانى ) ، مهما و اينما ( شرطى ) ، و . . . و يا به صورت هيئتهاى لفظى هستند مانند نكره در\r\n\r\n\r\n","description":"","footnote":"\r\n( 1 ) تهذيب الاصول ، ج 1 ، ص 125 .\r\n( 2 ) الذريعة ، ج 1 ، ص 198 .\r\n( 3 ) مانند برخى از علماى مالكى و حنفى ، ارشاد الفحول ، ص 115 .\r\n","page_name":" 373 ","page_number":373},
  {"content":"\r\n\r\nسياق نفى يا نهى و اسم جنس معرّف به الف و لام استغراق . « 1 »\r\n\r\n- اقسام عموم :\r\nعموم ، به اعتبار تعلّق حكم به آن ، سه قسم است :\r\n1 - عموم استغراقى : عموم استغراقى يا افرادى وقتى است كه فرد فرد افراد عام به صورت مستقل موضوع حكم باشند ، به گونه‌اى كه براى هر فرد از افراد ، امتثال يا عصيان خاص وجود داشته باشد . مثلا اگر مولى بگويد : همه‌ى علما را اكرام كن ، و در شهر صد عالم وجود داشته باشد و مكلّف نود و نه عالم را اكرام كند و يكى را اكرام نكند ، در اين صورت ، نسبت به نود و نه عالم امتثال صورت گرفته و نسبت به يك عالم عصيان تحقق يافته است .\r\n2 - عموم مجموعى : هرگاه حكم به مجموع ، به اعتبار مجموع بودن تعلّق گيرد ، عموم را مجموعى گويند . به عبارت ديگر : در اينجا مجموع به عنوان يك موضوع ، متعلق حكم قرار گرفته است ، به گونه‌اى كه امتثال مجموع ، يك امتثال محسوب مىشود . ولى اگر يكى از افراد اين مجموع ترك شود ، اصلا امتثال صورت نگرفته است .\r\nمثل ايمان به ائمه‌ى معصومين عليهم السّلام كه تنها در صورت ايمان به همه‌ى ايشان مورد قبول است ، ولى اگر كسى يكى از ائمه‌ى معصومين عليهم السّلام ايمان نداشته باشد ، مانند كسى است كه اصلا ايمان به هيچ امامى نياورده است .\r\n3 - عموم بدلى : عموم بدلى وقتى است كه عامى به عنوان موضوع حكم\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 130 .\r\n","page_name":" 374 ","page_number":374},
  {"content":"\r\n\r\nذكر شده ، ولى مقصود ، يكى از افراد غير معيّن آن عام است . بنابراين ، در واقع يكى از افراد عام به صورت نامعيّن موضوع حكم است . پس اگر مكلّف نسبت به يكى از افراد آن عام امتثال نمايد ، تكليف ساقط است . مثل اينكه مولى بگويد يك بنده آزاد كن . مكلّف با آزاد كردن هر بنده‌اى كه خواست ، امر مولى را امتثال نموده است .\r\n\r\n- آيا اجمال مخصّص به عام سرايت مىكند ؟\r\nاگر مخصصى براى تخصيص عام وارد شد ، ولى آن مخصص از حيث مفهوم يا مصداق داراى ابهام بود ، مىگويند مخصص مجمل است . اكنون اگر چنين مخصص مجملى وجود داشت ، آيا اجمال مخصص به عام نيز سرايت مىكند تا در نتيجه ، به عموم عام نتوان تمسك كرد ، يا اينكه اجمال مخصص به عموم عام سرايت نمىكند و مىتوان به عام تمسك كرد ؟\r\nبراى روشن شدن مطلب بايد دانست كه اجمال دو گونه است :\r\nالف : شبهه مفهوميه : ممكن است خود مفهوم خاص مجمل باشد . يعنى مفهوم خاص روشن نيست . مثلا امام عليه السّلام مىفرمايند : « خداوند آب را طاهر خلق كرده است ، چيزى آن را نجس نمىكند ، مگر آبى كه رنگ يا طعم يا بوى آن تغيير كند . « 1 »\r\nدر اين كلام حضرت ، كلمه‌ى « تغيير » مجمل است زيرا معلوم نيست مقصود ، تنها تغيير حسّى است ، يا تغيير غير حسّى را نيز شامل مىشود . شبهه‌ى\r\n\r\n\r\n","description":"","footnote":"\r\n( 1 ) وسائل الشيعة ، كتاب الطهارة ، باب 1 ، ابواب الماء المطلق ، حديث 9 .\r\n","page_name":" 375 ","page_number":375},
  {"content":"\r\n\r\nمفهوميه ، خود چهار فرض دارد :\r\n1 - گاهى دوران امر در شبهه‌ى مفهوميه بين اقل و اكثر است . مانند مثالى كه گذشت ، زيرا تغيير حسّى اقل است و متيقّن ، و تغيير اعم از حسّى و غير حسّى ، اكثر است و مشكوك .\r\n2 - گاهى دوران امر بين متباينين است . مثل اينكه مولى بگويد : احمد را احترام كن و نمىدانم مقصود او احمد فرزند على است يا احمد فرزند رضا ؟\r\n3 - در هر دو صورت ، مخصص متّصل باشد .\r\n4 - در هر دو صورت ، مخصص منفصل باشد .\r\nشكى نيست كه اگر مخصص متّصل باشد ، هم در دوران امر بين اقل و اكثر و هم در دوران امر بين متباينين ، اجمال مخصص به عام نيز سرايت مىكند و نمىتوان به عموم تمسك كرد ، زيرا مخصص متّصل ، قرينه‌ى متّصل كلام است و اين قرينه ، مانع انعقاد ظهور عام در عموم مىشود ، و مقصود از عام ، تنها افرادى هستند كه دليل مخصص آنها را خارج نكرده است و چون مخصص مجمل است و نمىدانيم كدام يك از افراد را خارج كرده ، در نتيجه ، عام نيز مجمل مىشود و نمىدانيم كدام يك از افراد باقى مىماند .\r\nامّا در صورتى كه مخصص منفصل باشد ، در دوران امر بين اقل و اكثر ، اجمال مخصص به عام سرايت نمىكند ، يعنى مىتوان به اصالة العموم تمسك كرد و تنها اقل را از حكم عام خارج نمود . زيرا در جايى كه مخصص منفصل باشد ، عام در عموم ظهور پيدا مىكند و مخصص مجمل تنها در قدر متيقن حجّت است . و نسبت به اكثر ، به اصالة العموم تمسّك مىكنيم .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nولى در دوران امر بين متباينين ، اجمال مخصص به عام سرايت مىكند ، زيرا در اين صورت ، هرچند عام در عموم نيز ظهور اوليه دارد ، ولى از آنجايى كه علم اجمالى پيدا مىكنيم به اينكه يكى از اين دو فرد تخصيص خورده است ، ظهور اوليه‌ى عام از حجيّت ساقط مىشود و نمىتوان به اصالة العموم تمسك نمود .\r\nب : شبهه‌ى مصداقيه : گاهى اجمال مخصص ناشى از شك دخول فردى از افراد عام در جمله‌ى افراد خاص است . به عبارت ديگر : مفهوم خاص روشن است ولى نمىدانيم آيا اين فرد نيز از افراد خاص هست يا نه ؟ مثلا مولا مىگويد : غنا حرام است و مفهوم غنا نيز روشن است ، ولى مكلّف شك دارد اين آوازى كه مىشنود غنا هست يا نه ؟\r\nدر شبهه‌ى مصداقيه ، قول به جواز تمسك به اصالة العموم شهرت داشته است . ولى بسيارى از علماى متأخر معتقدند كه در اين قسم نمىتوان به اصالة العموم تمسك نمود ، زيرا در اينجا كه مفهوم مخصّص روشن است ، ما دو حجّت داريم ، يكى عام و ديگرى مخصّص و نمىدانيم اين فرد مشكوك داخل در كدام يك از دو دليل است .\r\n\r\n- مخصّص لبّى :\r\nمقصود از مخصّص لبّى ، مخصّص غير لفظى است ، مانند اجماع و عقل .\r\nبرخى مانند شيخ انصارى قدّس سرّه معتقدند كه اگر مخصّص لبّى باشد ، در شبهه‌ى مصداقيه مطلقا مىتوان به اصالة العموم تمسّك نمود . برخى نيز مانند آخوند خراسانى قدّس سرّه تفصيل قائل شده‌اند بين مخصّص لبّى قابل اتّكال ؛ مانند جايى كه\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمخصّص از امور عقلى ضرورى باشد ، و بين ساير موارد . « 1 » به عنوان « دليل » رجوع شود .\r\n\r\n- عام و جستجوى مخصّص :\r\nقرآن كريم و روايات ، دو منبع اصلى احكام شرعى هستند كه عمومات فراوانى در آنها وارد شده است . هر اهل علمى كه با اين دو منبع ممارست داشته باشد ، درمىيابد كه چه بسيار مخصّص‌هاى منفصلى در كتاب و سنّت وارد شده كه در مقام شرح و توضيح آن عمومات است . به همين خاطر ، تقريبا همه اتّفاق دارند بر اينكه عمل به عام ، قبل از جستجو و فحص از وجود مخصّص جايز نيست ، زيرا ممكن است آن عام ، از جمله‌ى عموماتى باشد كه مخصّص منفصلى براى آن وارد شده و فحص و جستجو باعث دستيابى به آن مخصّص شود .\r\nبنابراين ، اگر كسى بدون جستجو به عامّى عمل نمود و در واقع مخصّص براى آن وارد شده بود ، او معذور نخواهد بود . بلى ! اگر جستجو كرد و به مخصّص دست نيافت ، آنگاه مىتواند به عام عمل كند و چنانچه مخصّص هم وارد شده بود او معذور است . در اين قسمت بحثى نيست . سؤال اين است كه چه مقدار فحص و جستجو لازم است ؟ آيا بايد به قدرى جستجو كند كه قطع پيدا كند به عدم وجود مخصّص ؟ يا ظن غالب و اطمينان به عدم وجود مخصّص كافى است ؟ بسيارى از علما معتقدند كه جستجو به اندازه‌اى لازم است كه ظنّ حاصل شود بر عدم وجود مخصص . اين چكيده‌اى از مطالب مربوط به بحث عام و خاص بود كه\r\n\r\n\r\n","description":"","footnote":"\r\n( 1 ) اصول الفقه ، ج 1 ، ص 140 .\r\n","page_name":" 378 ","page_number":378},
  {"content":"\r\n\r\nبيان شد . برخى ديگر از مطالب مربوط به اين بحث در عناوين « مخصّص » ، « استثناء » و « مفهوم » آمده . براى آگاهى بيشتر به عناوين مذبور و منابع مورد اشاره در عنوان « عام » مراجعه شود .\r\n\r\nعدالت\r\nعدالت در لغت يعنى حد وسط بين افراط و تفريط « 1 » ؛ بنابراين ، در هر موردى اين لفظ استعمال شود ، مراد حد وسط و معتدل آن است . مثلا آب معتدل يعنى آبى كه نه زياد سرد باشد و نه زياد گرم ؛ جسم معتدل يعنى نه زياد بزرگ و نه زياد كوچك ؛ و همين‌طور در ساير موارد .\r\nبا توجه و ملاحظه‌ى همين معناى لغوى ، لفظ عدالت در موارد مختلف به تناسب آن مورد بر مساوات ، برابرى ، استقامت ، اقتصاد و قسط اطلاق مىشود . « 2 »\r\nدر معناى شرعى عدالت سه قول وجود دارد :\r\n1 - ايمان به حسب ظاهر .\r\n2 - حسن ظاهر .\r\n3 - ملكه‌اى نفسانى است كه موجب برانگيختن به ملازمت تقوى و جوانمردى مىشود . « 3 »\r\nعدالت يا در رأى و فكر است ، يا در صفات نفسانى و يا در گفتار و كردار .\r\n\r\n\r\n","description":"","footnote":"\r\n( 1 ) لسان العرب ؛ مفردات راغب ؛ المصباح المنير ، ماده عدل .\r\n( 2 ) التحقيق ، ج 8 ، ص 53 .\r\n( 3 ) مفتاح الكرامة ، ج 3 ، ص 83 ؛ المحصول ، ج 2 ، ص 196 ؛ جامع المقاصد ، ج 2 ، ص 372 .\r\n","page_name":" 379 ","page_number":379},
  {"content":"\r\n\r\nعدالت در رأى و فكر يعنى ايمن بودن رأى از انحراف و ضعف و شدّت ؛ به بيان ديگر : عدالت در اينجا به معنى حق و درست است .\r\nعدالت در صفات نفسانى يعنى معتدل بودن اخلاق باطنى . مثلا شجاعت وقتى معتدل است كه به حدّ ترس و جسارت نرسد .\r\nو عدالت در كردار و گفتار يعنى صداقت و درستكارى و دورى از افراط و تفريط در كردار و گفتار . « 1 »\r\n\r\nعدم ابتلاء\r\nبه عنوان « ابتلاء و عدم ابتلاء » رجوع شود .\r\n\r\nعدم اطّراد\r\nبه عنوان « اطّراد » رجوع شود .\r\n\r\nعدم الدليل دليل العدم\r\nگروهى از علما عدم دليل را از جمله ادله‌ى عقلى براى نفى حكم دانسته‌اند . يعنى دليلى بر اين حكم وجود ندارد پس حكم منتفى است . مرحوم محقق حلّى قدّس سرّه مىگويد : اين استدلال در جايى صحيح است كه انسان علم پيدا كند به اينكه اگر دليلى بر اين حكم وجود داشت ، به آن دست مىيافت ، ولى اگر\r\n\r\n\r\n","description":"","footnote":"\r\n( 1 ) التحقيق ، ج 8 ، ص 55 .\r\n","page_name":" 380 ","page_number":380},
  {"content":"\r\n\r\nبه اين مرتبه نرسد و تنها شك يا ظنّ به عدم دليل داشته باشد ، نمىتواند با اين استدلال حكم را نفى كند . « 1 »\r\nمرحوم فاضل تونى قدّس سرّه مىگويد : كلام محقق حلّى قدّس سرّه متين است و اين راه را مىتوان پيمود و به آن اعتماد كرد ، ولى تنها در مواردى كه بسيار مورد ابتلاى مردم بوده است ، امّا اگر از امورى باشد كه خيلى به ندرت مورد ابتلا واقع مىشود ، عدم دليل را نمىتوان دليل نفى حكم دانست ، مگر اينكه انسان تمام راهها و منابع استنباط احكام شرعى را بررسى كند و معلوم شود كه دليلى بر فلان حكم وجود ندارد ، و همچنين معلوم شود كه اگر چنين حكمى وجود داشت ، يكى از اين ادله‌ى شرعى برآن دلالت مىكرد ؛ و البتّه تحقّق اين دو امر محال است . « 2 »\r\nعدم الدليل چه تفاوتى با اصل « برائت » دارد ؟\r\nمرحوم فاضل تونى قدّس سرّه مىگويد : ظاهرا به عدم الدليل براى نفى حكم واقعى استدلال مىشود ، ولى از اصل « برائت » براى عدم تعلق تكليف استفاده مىشود . به عبارت ديگر : عدم الدليل وجود حكم واقعى را نفى مىكند در حالى كه اصل « برائت » وجود حكم واقعى را نفى نمىكند ، بلكه تنها براى تعلق نگرفتن تكليف بر انسان مورد استدلال قرار مىگيرد ، هرچند در واقع نيز حكم ثابت باشد . « 3 »\r\n\r\n\r\n","description":"","footnote":"\r\n( 1 ) الوافية ، ص 178 .\r\n( 2 ) همان مدرك ، ص 199 .\r\n( 3 ) همان مدرك .\r\n","page_name":" 381 ","page_number":381},
  {"content":"\r\n\r\n\r\nعدم القول بالفصل\r\nدو اصطلاح بين علما رايج است : « عدم القول بالفصل » و « القول بعدم الفصل » . عدم القول بالفصل : اين اصطلاح در جايى به كار مىرود كه در مسأله‌اى دو قول از علما وجود دارد و نمىدانيم آيا قول سومى نيز وجود دارد كه قائل به تفصيل باشد يا خير ؟ در چنين موردى احداث قول سوم ( تفصيل ) جايز است و وجود دو قول و علم نداشتن به قول سوم ، موجب انحصار حكم مسئله در آن دو قول نمىشود ؛ مثلا اگر بدانيم عده‌اى از فقها معتقدند كه فروختن انگور و چوب به كسى كه از آنها شراب درست مىكند و بت مىسازد جايز نيست ؛ و عده‌اى ديگر از فقها مىگويند جايز است ؛ و نمىدانيم كه آيا كسى در ميان فقها معتقد به جواز فروش انگور به شراب‌گير و عدم جواز فروش چوب به بت‌ساز يا برعكس شده است يا خير ؟\r\nدر اينجا مىتوان قول سوم را اختيار نمود . يعنى اگر فقيه دليلى بر جواز فروش انگور به شراب‌گير پيدا كرد ، بگويد كه فروختن انگور به شراب‌گير جايز است و فروختن چوب به بت‌ساز جايز نيست .\r\nالقول بعدم الفصل : اين اصطلاح در جايى استعمال مىشود كه بدانيم در مسأله‌ى فوق ، تنها دو قول وجود دارد و كسى قائل به تفصيل نشده است . يعنى عده‌اى از فقها قائل به جواز فروش چوب و انگور به بت‌ساز و شراب‌گير هستند و عده‌اى ديگر قائل به عدم جواز هستند و كسى تفصيل قائل نشده بين چوب و انگور ، در چنين مواردى ، احداث قول سوم ( تفصيل ) جايز نيست ، زيرا وجود دو قول و علم به عدم وجود قول سوم ، حالت اجماع را دارد ؛ گويا فقها\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاجماع دارند بر جواز در هر دو مورد يا عدم جواز در هر دو مورد و اين مانند اجماع حجّت است .\r\nالبتّه به شرط اينكه فقيه بداند معصوم عليه السّلام داخل در يكى از اين دو گروه است ، كما اينكه علم به دخول معصوم عليه السّلام در جمع مجمعين شرط حجيّت اجماع است . ولى اگر علم به دخول معصوم عليه السّلام در ميان هيچ‌كدام از دو گروه نداشته باشد ، احداث قول سوم جايز است .\r\n\r\nعدم صحّت حمل\r\nصحّت حمل و عدم صحّت حمل ، از نشانه‌هاى حقيقت و مجاز هستند . به عنوان « حقيقت و مجاز » رجوع شود .\r\n\r\nعدم صحّت سلب\r\nعدم صحّت سلب و صحّت سلب ، از نشانه‌هاى حقيقت و مجاز شمرده شده‌اند . به عنوان « حقيقت و مجاز » رجوع شود .\r\n\r\nعدم و ملكه\r\nيكى از اقسام تقابل ، تقابل عدم و ملكه است . مراد از ملكه ، صفتى وجودى است كه عارض بر موضوعى مىشود كه آن موضوع صلاحيت و قابليت اتّصاف به آن صفت را دارد . و عدم ملكه يعنى نبودن آن صفت وجودى در آن موضوع .\r\nمثل كورى و بينايى نسبت به انسان .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nعرض\r\nعرض ، ماهيتى است كه اگر در خارج موجود شود ، وجودش در موضوعى است كه آن موضوع بىنياز از آن عرض مىباشد ؛ مانند سفيدى ، سياهى ، شجاعت و . . . هريك از اين امور به گونه‌اى هستند كه اگر در خارج تحقق يابند ، به صورت حلول در موجود ديگرى تحقق مىيابند . مثلا تا جسمى نباشد كه سفيدى برآن عارض گردد ، هرگز سفيدى وجود نخواهد يافت . ولى جسم بىنياز از سفيدى است . به عبارت ديگر : احتياج و نياز يك طرفه است ، نه دو طرفه . جسم براى وجود خود نيازمند سفيدى نيست ، ولى سفيدى براى وجود خود نيازمند جسم است .\r\nعرض يا ذاتى است ، يا غريب .\r\nعرض ذاتى : عرض ذاتى امرى است كه بدون واسطه ، بر موضوع عارض مىشود .\r\nعرض غريب : عرض غريب در برابر عرض ذاتى است ، و آن امرى است كه به واسطه‌ى امر ديگرى بر موضوع عارض مىشود . « 1 »\r\nماده « ع ، ر ، ف » دو ريشه دارد « 2 » : 1 - به معنى پىدرپى بودن چيزى ، به گونه‌اى كه اجزاى آن به يكديگر متّصل باشد . به يال اسب نيز از اين جهت « عرف الفرس » مىگويند كه موهاى يال در كنار هم و به حسب ظاهر متصل به هم هستند . 2 - سكون ، آرامش و طمأنينه . معرفت و عرفان از ريشه دوم اين ماده\r\n\r\n\r\n","description":"","footnote":"\r\n( 1 ) شرح مصطلحات فلسفى ، ص 96 .\r\n( 2 ) لسان العرب ؛ مقاييس اللغة ؛ ماده « عرف » ؛ التحقيق فى كلمات القرآن الكريم ، ج 8 ، ص 96 .\r\n","page_name":" 384 ","page_number":384},
  {"content":"\r\n\r\nهستند كه البته آرامش و طمأنينه از آثار معرفت است .\r\nعرف در زبان فارسى معادل رسم ، روش ، عادت ، معمول و قانون غير مدوّن است . « 1 »\r\n\r\n[ عرف 
  ]\r\n\r\n- تعريف عرف :\r\nعبارتهاى مختلفى در تعريف عرف بيان شده از جمله :\r\nنسفى مىگويد : آنچه را كه از ناحيه‌ى عقل در نفوس استقرار يافته ، يا طبع سليم آن را قبول كرده عرف گويند . « 2 »\r\nاستاد على حيدر مىگويد : عادت چيزى است كه به واسطه تكرار در نفوس استقرار يافته و طبع سليم آن را قبول مىكند . وى سپس مىگويد : عرف به معناى عادت است . « 3 » كنز اللّغات نيز عرف را همان عادت مىداند . « 4 »\r\nولى برخى ، عادت را اعم از عرف مىدانند و معتقدند كه بسيارى از عادتها عرف نيستند . بر اين دو تعريف دو اشكال عمده وارد شده :\r\n1 - در اين دو تعريف ، شهادت عقل و قبول طبع سليم در مفهوم لحاظ شده ، در حالى كه عرف در زمانها و مكانهاى مختلف تغيير مىكند و چه‌بسا عرف در زمان و مكانى چيزى را بپسندد و بر اساس آن عمل كند ، و در زمان يا مكان ديگرى آن را نپسندد .\r\n\r\n\r\n","description":"","footnote":"\r\n( 1 ) فرهنگ نوين ، ماده « عرف » .\r\n( 2 ) الاجتهاد ، ص 81 .\r\n( 3 ) الاصول العامه ، ص 419 ، نقل از سلّم الاصول ، ص 317 .\r\n( 4 ) كشّاف اصطلاحات الفنون و العلوم ، ج 2 ، ص 1179 .\r\n","page_name":" 385 ","page_number":385},
  {"content":"\r\n\r\nاگر شهادت عقل و قبول طبع سليم در تعريف عرف اخذ شود ، پس بايد با تغيير عرف ، عقل و طبع سليم نيز عوض شود .\r\n2 - همه قبول دارند كه عرف به دو قسمت صحيح و فاسد تقسيم مىشود .\r\nآيا قسم فاسد از عرف نيز مورد قبول عقل و طبع سليم است ؟ مسلما عقل و طبع سليم عرف فاسد را نمىپذيرد . « 1 »\r\nبه خاطر اشكالاتى كه بر تعريفهاى فوق وارد است ، تعريف استاد خلاف بهتر شناخته شده و مورد قبول واقع شده است . وى در تعريف عرف مىگويد :\r\nهر گفتار ، يا رفتار ، يا ترك گفتار و رفتارى كه مردم آن را بشناسند و بر اساس آن عمل كنند ، عرف نام دارد . « 2 »\r\nاين تعريف هم شامل عرف صحيح مىشود و هم شامل عرف فاسد .\r\n\r\n- فرق بين عرف و اجماع :\r\nدر اجماع اتفاق شرط است . اجماع عبارت است از اتّفاق امّت يا مجتهدين امت و يا مجتهدين مذهب معيّنى ؛ ولى در عرف اتفاق شرط نيست ، بلكه اكثريت در تحقق عرف كافى است . بنابراين مىتوان از عرف به « سيره » نام برد .\r\n\r\n- تقسيمات عرف :\r\nعرف تقسيمات متعددى دارد از جمله :\r\nعرف عام ، عرف خاص ، عرف عملى ، عرف قولى ، عرف صحيح و\r\n\r\n\r\n","description":"","footnote":"\r\n( 1 ) الاصول العامه ، ص 419 .\r\n( 2 ) همان مدرك ، نقل از علم اصول الفقه خلاف ، ص 99 .\r\n","page_name":" 386 ","page_number":386},
  {"content":"\r\n\r\nعرف فاسد .\r\n1 - عرف عام : عرف عام يا همان بناى عقلا عبارت است از چيزى كه بين اغلب مردم در جوامع مختلف ، از اقوام مختلف و در زمانهاى مختلف رواج داشته و بسيارى از امور عمومى اجتماع برآن استوار است . مانند رجوع جاهل به عالم و عدم نقض يقين با شك .\r\n2 - عرف خاص : عرف خاص عرفى را گويند كه در ميان گروه خاصى كه عاملى خاص آنها را جمع كرده رواج دارد . مانند الفاظ و اصطلاحات مخصوصى كه بين فقها ، اصوليين ، فلاسفه ، پزشكان و . . . رواج دارد .\r\n3 - عرف عملى : عرفى را گويند كه در قسمتى از كارهاى خاص مردم رايج است ، مانند بيع معاطاتى كه معمولا بين مردم شايع است و آن را قبول كرده‌اند .\r\n4 - عرف قولى : عرفى را گويند كه در آن برخى الفاظ بر خلاف معناى لغوى خود ، معناى خاصى پيدا كرده و در آن معناى خاص استعمال مىشوند .\r\nمانند لفظ « ولد » كه در لغت براى پسر و دختر وضع شده ولى در عرف ، تنها بر پسر اطلاق مىشود .\r\n5 - عرف صحيح : آنچه كه بين مردم رايج است و مخالف نصّ قرآن و سنّت نبوده و موجب از بين رفتن منفعت و به وجود آمدن مفسده نباشد . مانند اطلاق لفظ بر معنايى عرفى ، غير از معناى لغوى آن ، و مثل اينكه عرف است هنگام عقد هدايايى از طرف داماد براى عروس مىبرند و آن را جزو مهريه او حساب نمىكنند ، و موارد مشابه ديگر .\r\n6 - عرف فاسد : آنچه بين گروهى از مردم رواج دارد و مخالف شرع است .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمانند برخى از معاملات ربوى يا نوشيدن مشروبات الكلى كه قبل از انقلاب اسلامى در بسيارى از محافل و مجالس رايج بود ، و مانند بسيارى از كشورهاى غربى كه نوشيدن مشروبات الكلى در آنها رواج دارد و مانند روابط بين دختر و پسر و نوع گزينش همسر در برخى جوامع غربى كه هرچند رواج يافته و احيانا عرف معمول برخى از آن جوامع نيز به حساب مىآيد ، ولى چون مخالف شرع محسوب مىشود ، به عنوان عرف فاسد شناخته مىشود .\r\n\r\n- جايگاه عرف در فقه « 1 »\r\nعرف در مباحث فقهى و استنباط احكام در سه نقش مطرح مىشود :\r\n1 - گاهى عرف نقش كاشف حكم شرعى را دارد . يعنى حكم شرعى از عرف استفاده مىشود . در صورتى حكم شرعى از عرف استفاده مىشود كه آن عرف در زمانهاى مختلف رواج داشته تا برسد به زمان معصوم عليه السّلام و از جمله عرفهايى باشد كه مورد تأييد و اقرار معصوم عليه السّلام قرار گرفته باشد . اين چنين عرفى در زمره‌ى سنّت تقريرى است . از همين قبيل است سيره‌ى متشرعه و بناى عقلايى كه در زمان معصوم عليه السّلام رايج بوده و مورد تأييد شارع مقدّس قرار گرفته است . مانند عقد فضولى .\r\n2 - گاهى احكام شرعى روى مفاهيم و موضوعاتى رفته كه شارع تعريف و تحديد آن مفاهيم و موضوعات را به عرف واگذار كرده است . در اين مورد ، احكام تابع موضوعات هستند و با اختلاف عرف ، حكم نيز مختلف مىشود .\r\n\r\n\r\n","description":"","footnote":"\r\n( 1 ) الاصول العامه ، ص 422 .\r\n","page_name":" 388 ","page_number":388},
  {"content":"\r\n\r\nمثلا يكى از موارد مصرف زكات « فى سبيل اللّه » است . ولى تعيين مورد و مصداق آن امرى است عرفى .\r\nممكن است در شرايطى ساختن مدرسه و مسجد و كتابخانه از مصاديق آن باشد ، و ممكن است در زمانى كه وسائل پيشرفته ارتباط جمعى نقش بسزايى در تسخير افكار و هدايت يا گمراهى انسانها دارند ، مصرف زكات در راه فراهم كردن وسائل مجهز و پيشرفته ارتباطى براى آگاه كردن مردم در اقصى نقاط كره زمين و آشنا كردن آنها با فرهنگ و معارف انسان‌ساز دين اسلام و مقابله با تهاجم فرهنگى مكاتب مادّى و استعمارى ، از بارزترين مصاديق « فى سبيل اللّه » باشد . البته اين امر تا جايى جايز و بلكه لازم است كه منجر به پيمودن راههاى ممنوع و حرام براى رسيدن به مقصود نشود ، چرا كه دين اسلام مخالف عقيده « هدف وسيله را توجيه مىكند » است ؛ بلكه راه رسيدن به مقصود نيز در دين اسلام موضوعيت دارد .\r\n3 - گاهى نيز عرف و فهم عرفى ، ملاك و معيار كشف مقصود متكلم قرار مىگيرد . اين مطلب در مباحث الفاظ كاملا مشهود است . در مباحث الفاظ ، براى فهم معانى الفاظ مطلقى كه متكلم بيان كرده ، ظهور عرفى مبناى استدلال قرار مىگيرد ؛ فرقى هم نمىكند كه متكلم شارع باشد يا غير شارع . مثلا علما در بحث امر و نهى ، مشتق ، عام و خاص ، خبر واحد و . . . به ظهور عرفى استناد مىكنند .\r\n\r\n- حجيّت عرف :\r\nبرخى از اهل تسنن مانند حنفيه و مالكيه ، عرف را حجّت دانسته و آن را\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nمبناى بسيارى از احكام فقهى خود قرار داده‌اند . « 1 »\r\nولى علماى شيعه معتقدند كه اگر مقصود ، حجيّت عرف به صورت كلى و موجبه‌ى كلى باشد ، و عرف به عنوان يك اصل مستقل در رديف ساير ادله‌ى استنباط حكم شرعى قرار داده شود ، مورد قبول نخواهد بود و با اين توسعه حجّت نيست ، و اصولا عرف به عنوان يك اصل مستقل حجّت نيست و شارع نيز عرف را به عنوان يك اصل ، امضا و تأييد نكرده است ، بلكه شارع برخى از احكام عرفى را مورد تأييد قرار داده است ، و چه‌بسا احكام عرفى كه از طرف شارع مردود اعلام شده است .\r\nبنابراين مىتوان نتيجه گرفت كه عرف ، يا به عنوان سيره حجّت است ، كما اينكه در قسم اول از « جايگاه عرف در فقه » اين‌گونه بود ؛ و يا عرف تنها براى تشخيص حكم يا موضوع صغراى سنّت حجّت است ، كما اينكه در قسم دوم و سوم اين‌گونه بود . درهرصورت ، عرف ، اصل مستقل معتبرى در مقابل ساير اصول نيست . بلى ! اگر عرف از مواردى باشد كه دليلى بر نفى و اثبات آن از سوى شارع وارد نشده باشد ، محكوم به اباحه ظاهرى است . « 2 »\r\nبه‌هرحال ، هرچند در بسيارى از مباحث فقهى بخصوص در بحث\r\n\r\n\r\n","description":"","footnote":"\r\n( 1 ) سرخسى از حنفيه مىگويد : حكم ثابت به عرف مانند حكم ثابت به نصّ است . مالكيه نيز عادت را از جمله ادله شرعى مىدانند . الاجتهاد ، ص 87 ، نقل از المبسوط ، ج 12 ، ص 138 و شرح تنقيح الفصول ، ص 198 .\r\n( 2 ) الاصول العامه ، ص 423 ؛ تهذيب الاصول سبزوارى ، ج 1 ، ص 196 و 51 ؛ المستصفى ، ج 2 ، ص 59 ؛ اصول الفقه خضرى ، ص 185 .\r\n","page_name":" 390 ","page_number":390},
  {"content":"\r\n\r\nمعاملات فقه ، عرف جايگاه ويژه‌اى دارد ولى اين به معناى حجيّت عرف به صورت مطلق و به عنوان يك اصل مستقل نيست .\r\n\r\nعصمت\r\nعلّامه حلّى قدّس سرّه در تعريف عصمت مىگويد :\r\nعصمت عبارت است از لطفى پنهانى و خفى كه خداوند در حق مكلف انجام مىدهد ، به گونه‌اى كه با اين لطف الهى ، انگيزه‌ى ترك اطاعت و انجام گناه باقى نمىماند ، در حالى كه مكلف قدرت بر ترك اطاعت و انجام معصيت دارد . « 1 »\r\nشارح كلام علّامه قدّس سرّه مىگويد :\r\nعصمت نزد محققين عبارت است از ملكه‌اى كه خداوند از باب لطف در وجود بنده خلق مىكند و آن ملكه موجب تقرّب بنده به اطاعت و دورى او از گناه مىشود ، به گونه‌اى كه هيچ‌گاه طاعتى را ترك نمىكند و گناهى را انجام نمىدهد در عين حالى كه قدرت بر ترك اطاعت و انجام معصيت دارد . « 2 »\r\nاينكه گفته مىشود : صدور معصيت از معصوم عليه السّلام ممتنع است ، مقصود امتناع عادى است ؛ زيرا اگر صدور معصيت از معصوم عليه السّلام امتناع عقلى داشته باشد ، اين براى معصوم عليه السّلام فضيلت نخواهد بود . ساير انسانها نيز داراى عصمت هستند ، اما به صورت موجبه‌ى جزيى در حالى كه معصوم به صورت موجبه‌ى\r\n\r\n\r\n","description":"","footnote":"\r\n( 1 ) الباب الحادى عشر ، ص 37 .\r\n( 2 ) مفتاح الباب ، شرح باب حادى عشر ، ص 175 .\r\n","page_name":" 391 ","page_number":391},
  {"content":"\r\n\r\nكلى داراى عصمت است ، يعنى او از هر گناهى ، هرچند هم كوچك باشد پرهيز مىكند ، و حتى ترك اولى هم نمىكند .\r\n\r\nعصيان\r\nبه عنوان « تجرّى » رجوع شود .\r\n\r\nعقل « 1 »\r\nعقل در لغت دو معنا دارد ؛ يكى فهم و ديگرى قيد و بند . عاقل به كسى مىگويند كه نفس خود را از هوى و هوس بازمىدارد . « 2 »\r\nو اما در تعريف اصطلاحى عقل ، عبارات مختلفى بيان شده است . مرحوم مجلسى قدّس سرّه شش تعريف براى عقل بيان كرده است :\r\n\r\n\r\n","description":"","footnote":"\r\n( 1 ) مرآة العقول ، ج 1 ، ص 25 ؛ اصول الفقه ، ج 2 ، ص 109 ؛ الفصول ، ص 316 ؛ تهذيب الاصول سبزوارى ، ج 1 ، ص 195 ؛ المستصفى ، ج 1 ، ص 237 ؛ احياء علوم الدين ، ج 1 ، ص 85 ؛ التحقيق فى كلمات القرآن ، ج 8 ، ماده عقل ؛ اصطلاحات الاصول ، ص 170 ؛ كشّاف اصطلاحات الفنون ، ج 2 ، ص 1194 ؛ شرح مصطلحات فلسفى ، ص 97 ؛ الاصول العامه ، ص 279 ؛ ارشاد الفحول ، ص 7 .\r\n( 2 ) لسان العرب ؛ مفردات راغب ؛ ماده عقل . « التحقيق » مىگويد : اصل واحد در كلمه عقل عبارت است از تشخيص صلاح و فساد در جريان زندگى مادّى و معنوى و آنگاه محافظت و نگهدارى نفس ، و از لوازم آن امساك و نيك‌انديشى و نيكو فهميدن و ادراك و بازداشتن و شناخت امور مورد نياز در زندگى و قرار گرفتن تحت برنامه عدل و حق و پرهيز از هوى و هوس است .\r\nالتحقيق ، ج 8 ، ماده عقل .\r\nعلّامه مجلسى قدّس سرّه مىگويد : عقل در لغت عبارت است از ادراك و فهم اشياء . مرآة العقول ، ج 1 ، ص 25 .\r\n","page_name":" 392 ","page_number":392},
  {"content":"\r\n\r\n1 - عقل عبارت است از قوّه‌ى ادراك خير و شرّ و تمييز بين خير و شرّ و توانايى شناخت اسباب امورى كه داراى سبب هستند .\r\nعقل به اين معنا مناط تكليف و ثواب و عقاب است .\r\n2 - ملكه و حالتى در نفس كه انسان را به اختيار نيكىها و منافع و دورى از زشتىها و ضررها دعوت مىكند .\r\n3 - نيرويى كه مردم آن را در برنامه‌ى زندگى روزمره‌ى خود به كار مىبرند .\r\nچنين قوّه‌اى اگر با قانون شرع موافق باشد و در امورى كه شرع آنها را نيكو شمرده به كار رود ، عقل معاش ناميده مىشود .\r\n4 - مراتب استعداد نفس براى تحصيل امور نظرى و قرب و بعد نفس از تحصيل نظريات .\r\n5 - نفس ناطق انسانى كه وجه تمايز انسان از ساير حيوانات است .\r\n6 - جوهر قديمى كه هم در ذات و هم در افعال خود ، مجرّد از ماده است . « 1 »\r\n\r\n- تقسيمات عقل :\r\nعقل در فلسفه به عقل اجمالى ، بالفعل ، بالقوّه ، بالملكه ، تفصيلى ، فعّال ، مستفاد و هيولانى تقسيم مىشود كه تفصيل هركدام از اقسام فوق را بايد در كتب فلسفى يافت . آنچه در اينجا به تعريف اجمالى آن مىپردازيم ، عقل عملى و عقل نظرى است .\r\n\r\n\r\n","description":"","footnote":"\r\n( 1 ) همان مدرك .\r\n","page_name":" 393 ","page_number":393},
  {"content":"\r\n\r\n\r\n- عقل عملى :\r\nمدركاتى كه منشا حركات بدنى و اعمال خارجى شوند و موجب انجام يا ترك عمل شوند را « عقل عملى » مىگويند مثل خوبى نيكى كردن و زشتى ترك آن و خوبى ترك تجاوز و بدى انجام آن .\r\n\r\n- عقل نظرى :\r\nمدركاتى كه كارى به انجام يا ترك عمل نداشته و علم ، تنها به خود آنها تعلّق گرفته را « عقل نظرى » گويند مثل « كل بزرگتر از جزء » است . « 1 » به عنوان « حسن و قبح عقلى » رجوع شود .\r\n\r\n- جايگاه عقل در استنباط احكام شرعى :\r\nشكّى نيست كه عقل در عالم خلقت از جايگاه ويژه‌اى برخوردار است ، به گونه‌اى كه صاحب خود را بر ساير موجودات برترى داده و او را اشرف مخلوقات نموده است .\r\nخداوند - تبارك و تعالى - نيز عقل را مناط و ملاك تكليف قرار داده است .\r\nمهم‌ترين مسائل زندگى بشر ، يعنى خداشناسى ، معاد و نبوّت آنگاه از ارزش والايى برخوردارند كه از طريق عقل به دست آيند . شناختى كه بر ستون عقل بنا شود ، بسيار محكم و استوار خواهد بود . آيات و روايات فراوانى در بيان ارزش و اهميّت عقل و دعوت به تعقّل وارد شده است ، و در برخى از آنها عقل به عنوان\r\n\r\n\r\n","description":"","footnote":"\r\n( 1 ) به عبارت ديگر : مقصود از عقل عملى ادراك آنچه كه سزاوار دانستن است و مقصود از عقل نظرى ادراك آنچه كه سزاوار انجام يا ترك است مىباشد .\r\n","page_name":" 394 ","page_number":394},
  {"content":"\r\n\r\nرسول باطنى معرفى شده است . « 1 »\r\nيكى از منابع استنباط حكم شرعى ، عقل است . هرچند برخى از علماى شيعه و گروهى از اهل سنّت ، عقل را به عنوان يكى از منابع استنباط قبول ندارند .\r\nولى اين انكار ، بيشتر ناشى از سوءتعبير يا كج‌فهمى در بيان دليل عقل به عنوان يكى از منابع استنباط است .\r\nمرحوم مظفر قدّس سرّه مىگويد : اولين كسى كه به عقل به عنوان يكى از ادله‌ى استنباط تصريح كرده ، ابن ادريس قدّس سرّه متوفاى 598 ه ق مىباشد كه در كتاب سرائر مىگويد : « هرگاه از كتاب و سنّت و اجماع ، حكم مسأله‌اى به دست نيامد ، محققين به دليل عقل تمسّك نموده‌اند » . بعد از ابن ادريس ، محقق حلّى قدّس سرّه متوفاى 676 ه ق ، به شرح مقصود ابن ادريس پرداخته ، سپس شهيد اول قدّس سرّه متوفاى 786 ه ق ، در بيان دليل عقل سخن گفته .\r\nدر عين حال ، دليل عقل به صورت روشن و منقّح در هيچ‌كدام از اين منابع ذكر نشده است ، به گونه‌اى كه برخى علما دايره‌ى دليل عقلى را به ظواهر لفظى و مفهوم و . . . نيز توسعه داده‌اند و حال آنكه اين موارد مربوط به بحث حجيّت ظهور است و ارتباطى به دليل عقلى به عنوان دليل مستقل ، مقابل كتاب و سنّت ندارد . همين عدم وضوح دليل عقلى و فكر اينكه دليل عقلى شامل قياس و استحسان نيز مىشود ، موجب انكار دليل عقلى از سوى اخباريين شيعه شده است . مرحوم مظفر قدّس سرّه در مقصود از دليل عقلى مىگويد : مراد از دليل عقل مقابل\r\n\r\n\r\n","description":"","footnote":"\r\n( 1 ) اصول كافى ، كتاب عقل .\r\n","page_name":" 395 ","page_number":395},
  {"content":"\r\n\r\nكتاب و سنّت ، هر حكم عقلى است كه موجب قطع پيدا كردن به حكم شرعى شود . « 1 »\r\nدر حجيّت و عدم حجيّت مدركات عقلى در استنباط احكام شرعى سه نظريه وجود دارد : 1 - مدركات عقل در همه جا معتبر است . اين نظريه را گروهى از اهل سنّت كه طرفدار « رأى » هستند ؛ اختيار كرده‌اند .\r\n2 - مدركات عقل در هيچ كجا معتبر نيست . اخباريين از شيعه و گروهى از اهل سنّت كه به « اصحاب حديث » شهرت دارند ، طرفدار اين نظريه هستند .\r\n3 - آن مدركات عقلى كه موجب حصول قطع به حكم شرعى شوند حجّت هستند . مشهور علماى اماميه طرفدار اين نظريه هستند . به اعتقاد اين گروه ، مدركاتى كه موجب حصول ظنّ به حكم شرعى شوند حجّت نيستند مگر اينكه دليل خاصّى بر اعتبار ظنّ از طرف شارع وارد شده باشد .\r\nمدركات عقل در دو موضع به عنوان ركن اجتهاد مورد استفاده قرار مىگيرد :\r\n1 - احكام مستقل عقلى كه كبراى قضيه واقع مىشوند . مانند حكم عقل به ملازمه بين وجوب چيزى و مقدمه‌ى آن ، و ملازمه بين وجوب چيزى و حرمت ضدّ آن ، و مانند حكم عقل به اعتبار ظنّ انسدادى .\r\nمثلا مىگوييم : وضو مقدمه‌ى نماز است . هر مقدمه‌ى واجبى واجب است .\r\nپس وضو واجب است . در اين قبيل موارد ، حكم عقل به ضميمه‌ى حكم شرع\r\n\r\n\r\n","description":"","footnote":"\r\n( 1 ) اصول الفقه ، ج 2 ، ص 112 - 110 .\r\n","page_name":" 396 ","page_number":396},
  {"content":"\r\n\r\nموجب ثبوت حكم شرعى مىشود . به عنوان « استلزامات عقليه » رجوع شود .\r\n2 - احكام مستقل عقلى كه از آنها به « احكام ظاهرى » و « اصول عملى » تعبير مىشود . اين قسم از احكام عقلى وقتى مورد استفاده قرار مىگيرند كه نصّ و دليل معتبر شرعى وجود نداشته باشد . مانند حكم عقل به مخيّر بودن مكلّف در صورت دوران امر بين وجوب و حرمت ( محذورين ) ، و حكم عقل به لزوم احتياط در صورت وجود علم اجمالى .\r\n\r\n- عقل در روايات معصومين عليهم السّلام\r\nرواياتى از معصومين عليهم السّلام وارد شده كه ظاهر آنها تكيه و اعتماد بر عقل را ملامت و سرزنش مىكند ، مانند : « همانا دين خدا با عقل درست نمىشود » « 1 » .\r\nاين قبيل روايات در مقام بيان اين نكته هستند كه عقل به تنهايى نمىتواند تمام ملاكها و مدارك احكام را درك كند ؛ بنابراين ، امورى مانند قياس و استحسان كه مبتنى بر درك ملاك و مدارك تمام احكام توسط عقل هستند ، باطل و غير معتبر بوده و از دايره‌ى ادله‌ى استنباط خارج هستند . در روايات متعددى بر اين نكته تأكيد شده است و ايشان تفسير به رأى و اجتهاد مقابل نصّ و مبتنى بر قياس و استحسان را باطل شمرده‌اند . ولى در شرافت و عظمت عقل ، روايات آن‌قدر زياد است كه كتابى مانند « اصول كافى » اولين بخش از اين مجموعه روايى ارزشمند را به آن اختصاص داده است . با مطالعه‌ى اين روايات انسان به روشنى درمىيابد كه معيار شناخت در انسان و ملاك تكليف و استحقاق ثواب و عقاب ،\r\n\r\n\r\n","description":"","footnote":"\r\n( 1 ) قال على بن الحسين عليهم السّلام : انّ دين اللّه لا يصاب بالعقول الناقصة . . . مستدرك الوسائل ، ج 17 ، ابواب صفات القاضى ، باب 6 ، حديث 25 .\r\n","page_name":" 397 ","page_number":397},
  {"content":"\r\n\r\nعقل است .\r\nبرخى ديگر از مباحث مربوط به عقل در عنوان « حسن و قبح عقلى » گذشت .\r\n\r\nعقليّات غير مستقله\r\nبه عنوان « استلزامات عقليه » رجوع شود\r\n\r\nعقليّات مستقله\r\nبه عنوان « مستقلات عقليه » رجوع شود .\r\n\r\nعلّت\r\nعلّت در لغت اسم است براى چيزى كه حدوث آن باعث تغيير در محل حدوث مىشود ، يا اينكه « علّت » چيزى را گويند كه باعث تأثير در چيز ديگرى مىشود . برخى نيز قيد « بدون اختيار » را در تعريف علّت آورده‌اند ؛ يعنى « علّت » چيزى است كه موجب تغيير بدون اختيار در محل حدوث خود مىشود ؛ به‌همين‌جهت كه علّت موجب تغيير مىشود « مرض » را علّت گفته‌اند . « 1 »\r\nدر اصطلاحات فلاسفه نيز معناى علّت به همين مضمون است . علّامه طباطبايى قدّس سرّه مىگويد : هر چيزى كه امرى از آن صادر شود ، مستقلا يا به انضمام\r\n\r\n\r\n","description":"","footnote":"\r\n( 1 ) كشّاف اصطلاحات الفنون و العلوم ، ج 2 ، ص 1206 ؛ لسان العرب ، ماده علل .\r\n","page_name":" 398 ","page_number":398},
  {"content":"\r\n\r\nچيز ديگرى ، آن را « علّت » گويند و آن امر صادر شده را معلول « 1 » . علّت در اصطلاح فلسفى را « علّت حقيقى » گويند ولى در اصطلاح اصوليين و در امور شرعى ، علّت عبارت است از علامت و مناطى كه شارع براى حكم قرار مىدهد .\r\nغزالى مىگويد : بدان كه مقصود از علّت در امور شرعى ، مناط حكم است ؛ يعنى چيزى كه شارع حكم را به آن اضافه و منوط كرده و آن را علامت حكم قرار داده « 2 »\r\n\r\n- شروط علّت :\r\nبراى « علّت » شروط مختلفى ذكر شده كه در كتاب « الاصول العامه » از آنها به « اركان علّت » تعبير شده است . « 3 »\r\n« شوكانى » بيست و چهار شرط براى « علّت » ذكر مىكند . مهم‌ترين اين شروط به بيان « الاصول العامه » عبارتند از :\r\n1 - علّت بايد صفتى باشد ظاهر ، به گونه‌اى كه با حواس ظاهرى قابل درك باشد تا اينكه كشف آن صفت در فرع ممكن باشد .\r\n2 - آن صفت بايد منضبط باشد ، يعنى محدود به حدود معيّن باشد تا اينكه\r\n\r\n\r\n","description":"","footnote":"\r\n( 1 ) نهاية الحكمة ، ص 138 .\r\n( 2 ) المستصفى ، ج 2 ، ص 107 . « شوكانى » هفت قول در معناى اصطلاحى « علّت » ذكر كرده از جمله :\r\nعلّت عبارت است از شناخت حكم . علّت چيزى است كه ذاتا موجب حكم مىشود بدون اينكه خداوند آن را جعل كرده باشد . علّت چيزى است كه شارع آن را ذاتا موجب حكم قرار داده است . ارشاد الفحول ، ص 207 .\r\n( 3 ) الاصول العامه ، ص 308 .\r\n","page_name":" 399 ","page_number":399},
  {"content":"\r\n\r\nتحقيق وجود آن در فرع ممكن باشد .\r\n3 - آن صفت بايد مناسب باشد ، يعنى بين صفت و حكم چنان رابطه‌اى برقرار باشد كه ظنّ به علّت بودن آن صفت حاصل شود .\r\n4 - آن صفت قاصر و محدود بر اصل نباشد . زيرا تنها در صورتى علّت اساس قياس است كه علّت متعدّى بوده ، از اصل تعدّى كند و در فرع نيز جريان داشته باشد . « 1 »\r\n\r\nتقسيمات علّت :\r\nعلّت از جهات مختلفى تقسيم مىشود .\r\n1 - تقسيم علّت به اعتبار مناسب .\r\nيعنى شارع مناسبت آن را با حكم معتبر دانسته يا نه ؟ در اين تقسيم ، علّت چهار قسم است :\r\nالف : مناسب مؤثر و آن صفتى است كه شارع به صراحت يا به اشاره بيان داشته كه اين صفت ، علّت اين حكم است . مثل اينكه در كلام معصوم عليه السّلام تصريح شده كه علّت نجس نشدن آب چاه در ملاقات با نجس ، اين است كه داراى مادّه و منبع است . « 2 »\r\nب : مناسب ملائم : هرگاه شارع صفتى را به عنوان علّت حكم معيّن نكرده باشد ولى اين صفت در كلام ديگرى از شارع به عنوان علّت براى حكمى از جنس همان حكم معتبر دانسته شده باشد .\r\n\r\n\r\n","description":"","footnote":"\r\n( 1 ) همان مدرك .\r\n( 2 ) وسائل الشيعة ، ج 1 ، باب 3 ، ابواب ماء المطلق ، حديث 12 .\r\n","page_name":" 400 ","page_number":400},
  {"content":"\r\n\r\nمثل اينكه در كلامى از معصوم عليه السّلام ازدواج دختر باكره‌ى صغير ، تنها با اجازه‌ى سرپرست شرعى او مجاز دانسته شده . در اينجا دو صفت وجود دارد كه هركدام صلاحيت علّت بودن را دارد ، يكى باكره بودن و يكى صغير بودن . ولى چون در آيه‌ى شريفه‌ى قرآن « 1 » علّت ولايت بر مال كودك ، صغير بودن وى ذكر شده و ولايت بر تزويج از جنس ولايت بر مال است ، قائلين به « قياس » نتيجه مىگيرند كه علّت ولايت بر تزويج ، صغير بودن است ، هرچند باكره بودن نيز مىتواند جزيى از تعليل باشد .\r\nج : مناسب ملغى : گاهى وصف به گونه‌اى است كه هرچند شارع اعتبار آن را به عنوان علّت حكم ملغى كرده ، ولى ظنّ به علّت بودن آن وجود دارد . به عبارت ديگر : شأن بناى حكم برآن صفت اين است كه همان صفت موجب تحقق مصلحت و تشريع حكم گردد ، ولى دليل شرعى چنين مناسبتى را ملغى كرده و اعلام داشته كه حكم فوق مبتنى بر اين صفت نيست .\r\nمثل اينكه گويند حاكمى عمدا روزه‌ى خود را افطار كرد . يكى از علماى اهل سنّت فتوى داد كه حاكم بايد دو ماه پىدرپى روزه بگيرد . اين عالم معتقد بود كه تشريع كفّارات به جهت بازداشتن مردم از سهل‌انگارى و سستى در روزه‌ى ماه رمضان و خوددارى از افطار عمدى است و چون دو قسم ديگر كفّاره ؛ يعنى آزاد كردن بنده و سير كردن گرسنه براى اين حاكم خيلى آسان است ، پس مناسب با فلسفهء تشريع كفّاره در مورد اين حاكم ، دو ماه روزه‌ى پىدرپى پىدرپى\r\n\r\n\r\n","description":"","footnote":"\r\n( 1 ) النساء ، 6 .\r\n","page_name":" 401 ","page_number":401},
  {"content":"\r\n\r\nاست . اين در حالى است كه چنين تكليفى با اطلاق تخيير در سه قسم كفّاره‌ى افطار عمدى منافات دارد .\r\nد : مناسب مرسل : جايى است كه مجتهد معتقد باشد بناى فلان حكم بر فلان صفت بايد داراى مصلحتى باشد ، ولى دليلى از شارع مبنى بر اعتبار يا عدم اعتبار اين صفت به عنوان علّت حكم وارد نشده باشد . به عنوان « مصالح مرسله » رجوع شود .\r\n2 - تقسيم علّت به اعتبار اجتهاد در آن .\r\nاجتهاد در علّت سه قسم است :\r\nالف : تحقيق مناط ؛ ب : تخريج مناط ؛ ج : تنقيح مناط .\r\nتوضيح اقسام فوق را در عنوان خود پيگيرى نماييد .\r\n3 - تقسيم علّت به اعتبار راههاى شناخت آن ( مسالك )\r\n« غزالى » مسالك علّت را به صحيح و فاسد تقسيم كرده است . « 1 »\r\nالف : مسالك صحيح : مسالك صحيح خود سه قسم است : 1 - قسمى كه از ادله‌ى لفظى پى به علّت مىبريم و شامل دلالت مطابقى و التزامى مىشود . دلالت التزامى خود دربرگيرنده‌ى مفهوم موافقت ( قياس اولويت ) ، مفهوم مخالفت ، دلالت اقتضاء ، دلالت ايماء و تنبيه مىشود . قسم ديگر اين دلالت ، « بيّن بالمعنى الاعم » است كه از آن به « دلالت اشاره » تعبير مىشود . 2 - اجماع : يعنى اجماع حاصل شود بر عليّت مطّرد و مستقل چيزى . 3 - اثبات علّت از طريق استنباط كه\r\n\r\n\r\n","description":"","footnote":"\r\n( 1 ) المستصفى ، ج 2 ، ص 145 به بعد . ترتيب فوق از كتاب « الاصول العامه » ، ص 316 ، نقل شده است .\r\n","page_name":" 402 ","page_number":402},
  {"content":"\r\n\r\nخود شامل طريقه‌ى سبر و تقسيم و طريقه‌ى اثبات علّت از طريق ابداء مناسب بين علّت فرضى و حكم است . توضيح هركدام از اقسام فوق را در عنوان خود پيگيرى نماييد .\r\nب : مسالك فاسد .\r\n« غزالى » مسالك فاسد را ضمن سه مسلك بيان مىكند : 1 - سلامت علّت از نقيض . 2 - اطّراد علّت . 3 - طرد و عكس . « 1 »\r\n\r\nعلم « 2 »\r\nعلم در لغت يعنى حضور و احاطه بر چيزى .\r\nدر تعريف و تحديد علم اختلاف فراوان است . برخى مانند « رازى » علم را از ضرورياتى مىدانند كه نمىتوان آن را تعريف كرد . و برخى مانند « جوينى » و « غزالى » تعريف علم را مشكل مىدانند و تنها در قالب تقسيم و مثال به تعريف علم مىپردازند . « 3 »\r\nولى اكثر علما به تعريف و تحديد علم پرداخته‌اند ، ليكن عبارات ايشان در\r\n\r\n\r\n","description":"","footnote":"\r\n( 1 ) همان مدرك .\r\n( 2 ) ارشاد الفحول ، ص 3 ؛ الاحكام آمدى ، ج 1 ، ص 12 ؛ المستصفى ، ج 1 ، ص 34 ؛ كشّاف اصطلاحات الفنون و العلوم ، ج 2 ، ص 1219 ؛ التحقيق فى كلمات القرآن ، ج 8 ، مادهء علم ؛ جمع الجوامع ، ج 1 ، ص 158 ؛ المحصول ، ج 1 ، ص 12 ؛ رساله تصور و تصديق ملا صدرا ؛ المنطق ، ص 13 ؛ شرح مصطلحات فلسفى .\r\n( 3 ) ارشاد الفحول ، ص 4 و 3 .\r\n","page_name":" 403 ","page_number":403},
  {"content":"\r\n\r\nتعريف علم متفاوت است . « شوكانى » و « تهانوى » حدود ده تعريف براى علم ذكر كرده‌اند . « 1 » مرحوم صدر المتألهين قدّس سرّه در تعريف علم مىگويد : علم عبارت از حضور صورت اشيا نزد عقل است . « 2 » مرحوم مظفر قدّس سرّه معتقد است كه تصور ، ادراك و علم ، همگى به يك معنى هستند . « 3 »\r\nمعرفت ، اخص از علم است . زيرا معرفت ، علم تفصيلى به عين چيزى است ، ولى علم ، هم مجمل است و هم مفصّل .\r\n\r\n- فرق بين علم و يقين :\r\nيقين عبارت از علم استدلالى به چيزى است بعد از شك در آن چيز ، ولى علم عبارت از اعتقاد به چيزى است همان گونه كه هست به صورت موثّق .\r\n\r\n- فرق بين علم و شعور :\r\nشعور علمى است كه به صورت دقيق به آن دست يافته شود . « 4 » به تعريف « علم » توجه شود .\r\n\r\n- تقسيمات علم :\r\n\r\n1 - علم حصولى و علم حضورى :\r\nعلم حصولى : علم به ماهيت شيئى بدون وجود خارجى آن است . علم حصولى را « علم انطباعى » نيز گويند . علم حضورى : علم به وجود خارجى شيئى\r\n\r\n\r\n","description":"","footnote":"\r\n( 1 ) همان مدرك و كشّاف اصطلاحات الفنون و العلوم ، ج 2 ، ص 1219 .\r\n( 2 ) رساله تصور و تصديق ملحق به كتاب الجوهر النضيد ، ص 307 .\r\n( 3 ) المنطق ، ص 16 .\r\n( 4 ) معجم الفروق اللّغويّة .\r\n","page_name":" 404 ","page_number":404},
  {"content":"\r\n\r\nاست . به عبارت ديگر : حضور وجود خارجى و هويت خارجى شيئى نزد عالم را « علم حضورى » مىگويند .\r\n\r\n2 - علم به دو قسم تصور و تصديق تقسيم مىشود :\r\nتصور : تصور عبارت است از حصول صورت شىء در عقل ، با قطع نظر از اعتبار و عدم اعتبار حكم .\r\nتصديق : حصول صورت شىء در عقل كه خود حكم است يا مستلزم حكم . « 1 »\r\n\r\n3 - علم فعلى و انفعالى :\r\nعلم فعلى يا كلى قبل از كثرت : هرگاه علم به يك شيئى از طريق علم به علل آن شىء باشد ، آن علم ثابت و به اصطلاح « كلى » يا « فعلى » ناميده مىشود .\r\nاين دسته از علوم ، از طريق انفعال از خارج حاصل نشده و در نتيجه ، تابع معلوم خارجى نيز نمىباشند و تغيير و تحول معلول خارجى نيز در بقاى آن اثر ندارد و پيش از وقوع معلوم و همراه با آن و بعد از آن بر يك حال باقى مىمانند .\r\nعلم انفعالى يا علم جزئى يا كلى بعد از كثرت : اين دسته از علوم در مورد ادراكات حسّى حاصل مىشوند و همراه با تغييرات معلوم ، تغيير مىكنند . به عبارت ديگر : علم جزئى ، علمى است كه از طريق انفعال از خارج براى ما حاصل مىشود .\r\n\r\n4 - علم تفصيلى و علم اجمالى :\r\n\r\n\r\n","description":"","footnote":"\r\n( 1 ) رساله تصور و تصديق .\r\n","page_name":" 405 ","page_number":405},
  {"content":"\r\n\r\nعلم تفصيلى : علم تفصيلى ، علم به اجزا و مراتب معلوم با تمام خصوصيات آن است . و در اصطلاح اصوليين ، علم تفصيلى آن است كه متعلق آن معيّن باشد .\r\nعلم اجمالى : هرگاه علم ما به معلوم ، به صورت تفصيل نباشد ، بلكه علم به معلوم داشته باشيم ولى نه به تمام خصوصيات و جزئيات آن ، علم را « اجمالى » گويند ؛ به بيان ديگر : علم همراه و توأم با ترديد را « علم اجمالى » گويند . به عنوان « احتياط » رجوع شود ؛ و در اصطلاح اصوليين ، علمى را گويند كه متعلق آن مردد است .\r\n\r\n5 - علم ضرورى و علم نظرى :\r\nعلم ضرورى : برخى امور به گونه‌اى هستند كه علم به آنها بدون اجراى عمليات عقلى و فكر و نظر ، و تنها به صرف توجه نفس به آنها حاصل مىشود .\r\nاين قبيل علوم را « علوم ضرورى » يا « بديهى » مىگويند . چرا برخى امور در عين حال كه بديهى هستند ، انسان نسبت به آنها جاهل است ؟ علّت جهل انسان نسبت به برخى بديهيات ، همانا فقدان سبب توجه نفس است ، به همين خاطر گفته شده كه بايد اسباب توجه نفس وجود داشته باشد .\r\nاسباب توجه عبارتند از :\r\nالف : توجه و التفات داشتن . بنابراين ، اگر كسى غافل باشد ، ممكن است بديهىترين بديهيات نيز براى او مجهول باشند .\r\nب : سلامت ذهن : بايد ذهن انسان از سلامت برخوردار باشد .\r\nج : سلامت حواس : در بديهياتى كه متوقف بر حواس و از جمله\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nمحسوسات هستند ، بايد حواس پنج‌گانه‌ى انسان از سلامت برخوردار باشند .\r\nد : فقدان شبهه : اگر انسان دچار شبهه شده باشد ، ممكن است در امرى بديهى شك كند يا آن امر بديهى را انكار كند .\r\nه : عمليات غير عقلى : بسيارى از امور بديهى متوقف بر عمليات غير عقلى هستند ، مانند تجربه در امور تجربى يا شنيدن صدا ، و ساير امور از اين قبيل ، مادامىكه نياز به فكر و عمليات عقلى نداشته باشند ، هرچند علم به آنها نيازمند تجربه طولانى نيز باشد .\r\nعلم نظرى يا اكتسابى : برخى علوم بعد از نظر و فكر و عمليات عقلى و معادلات فكرى حاصل مىشوند . اين قبيل علوم را « نظرى » يا « كسبى » گويند ، مانند معادلات جبرى و مانند حكم به حادث بودن عالم . اين معلومات تنها به كمك و وساطت امور معلوم و تنظيم آنها به نحو صحيح حاصل مىشوند .\r\n\r\n6 - تعقّل ، توهّم ، تخيّل ، احساس :\r\nتعقّل : ادراك مجرد از هيئتهاى مخصوص را « تعقّل » گويند ، خواه كلى باشد و خواه جزئى .\r\nتوهّم : ادراك معانى جزئى كه متعلّق به محسوسات است را « توهّم » گويند .\r\nتخيّل : هرگاه امرى براى انسان معلوم شد و سپس غايب شد ، ادراك مجدد آن چيز در حال غايب بودن بعد از حضورش را « تخيّل » گويند .\r\nاحساس : ادراك شيئى با حواس ظاهرى ، به شرط حضور ماده و اكتناف\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nهيئتهاى مخصوص در امور جزئى را « احساس » گويند . « 1 »\r\nعلم تقسيمات و مباحث ديگرى نيز دارد كه طرح آنها خارج از حوصله اين بحث است . علاقمندان مىتوانند اين بحث را در منابع مورد اشاره پيگيرى كنند .\r\n\r\nعلم اصول فقه\r\nبه عنوان « اصول فقه » رجوع شود .\r\n\r\nعموم و خصوص « 2 »\r\nيكى از مباحث علم منطق « نسب اربع » است . يعنى هرگاه دو كلّى را در نظر بگيريم ، يكى از چهار نسبت بين آنها متصوّر است .\r\n1 - تباين : يعنى تمام افراد و مصاديق هركدام از دو كلّى ، غير از افراد و مصاديق كلّى ديگر است . انسان و سنگ از اين قبيل هستند .\r\n2 - تساوى : يعنى افراد و مصاديق هركدام از دو كلّى ، همان افراد و مصاديق كلّى ديگر است . انسان و ناطق اين‌گونه هستند .\r\n3 - عموم و خصوص مطلق : يعنى يك كلّى عام‌تر از كلى ديگر است ، به گونه‌اى كه هم همه‌ى افراد آن كلى را شامل شود و هم افراد ديگر را ، مانند حيوان و انسان .\r\n4 - عموم و خصوص من وجه : يعنى هركدام از دو كلّى نسبت به كلّى\r\n\r\n\r\n","description":"","footnote":"\r\n( 1 ) كشّاف اصطلاحات الفنون و العلوم ، ج 1 ، ص 111 ، ج 2 ، ص 1227 .\r\n( 2 ) المنطق ، ص 76 .\r\n","page_name":" 408 ","page_number":408},
  {"content":"\r\n\r\nديگر از جهتى اعمّ و از جهتى اخصّ باشد .\r\nمانند پرنده و سفيد كه از طرفى ، پرنده هم سياه است و هم سفيد و هم ساير رنگها ، و از طرفى سفيد ، عام‌تر از پرنده است زيرا شامل برف ، گچ ، كاغذ ، و غير از آن نيز مىشود . ولى برخى پرندگان نيز سفيدند . پس در عموم و خصوص من وجه ، دو مورد افتراق است و يك مورد اجتماع .\r\n\r\nغايت\r\nبه عنوان « مفهوم » رجوع شود .\r\n\r\nغلبه\r\nغلبه در اصطلاح عبارت است از مشاركت اغلب افراد كلّى در يك صفت ، به گونه‌اى كه انسان گمان كند اين صفت از آثار طبيعت اين كلّى است و اين صفت ، علّت اتّصاف افراد به آن طبيعت است .\r\nثمره غلبه چيست ؟\r\nهرگاه شك كنيم كه آيا فردى از افراد كلّى داراى اين حكم يا صفت غالب هست يا نه ؟ حكم مىكنيم به وجود حكم يا صفت موجود در اغلب افراد ، براى اين فرد مشكوك .\r\nمثلا اگر ما ببينيم اكثر مردم آفريقا سياه پوست هستند ، به گونه‌اى كه گمان كنيم افريقايى بودن علّت سياه‌پوست بودن است ، و در مورد يك افريقايى شك كنيم كه آيا سياه‌پوست است يا سفيد پوست ؟ او را نيز به اغلب مردم كه سياه\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nپوستند محلق مىكنيم و مىگوييم او نيز سياه‌پوست است .\r\nو يا در امور شرعى ، وقتى مىبينيم اكثر نمازها به سمت قبله خوانده مىشود ، به گونه‌اى كه گمان مىكنيم نماز بودن اين موارد ، علّت روبه‌قبله بودن است ، اگر ديديم در شرع اجازه داده شد كه نمازى را در حال حركت بخوانيم و شكّ كرديم كه آيا بايد روبه‌قبله باشد يا نه ؟ حكم مىكنيم به لزوم روبه‌قبله بودن ، به جهت الحاق اين فرد مشكوك به اغلب افراد در لزوم روبه‌قبله بودن .\r\nالبتّه « غلبه » وقتى حجّت است كه مفيد اطمينان به حكم شرعى باشد . « 1 »\r\n\r\nغير مستقلات عقليه\r\nبه عنوان « استلزامات عقليه » رجوع شود .\r\n\r\nفتح ذرايع\r\nبه عنوان « سدّ ذرايع » رجوع شود .\r\n\r\nفحوى الخطاب\r\nبه فحوى الخطاب ، « لحن الخطاب » ، « قياس اولويّت » يا « مفهوم موافقت » نيز گفته مىشود .\r\nبه عنوان « قياس » و « مفهوم » رجوع شود .\r\n\r\n\r\n","description":"","footnote":"\r\n( 1 ) اصطلاحات الاصول ، ص 178 .\r\n","page_name":" 410 ","page_number":410},
  {"content":"\r\n\r\n\r\nفساد\r\nبه عنوان « صحّت » رجوع شود .\r\n\r\nفقه\r\nفقه در لغت يعنى فهم مبتنى بر دقّت و تأمل ؛ خواه در كلام باشد و يا در معانى و معارف ، يا در امور آخرت ، يا در امور ديگر « 1 » . برخى معتقدند كه علم شرع چون شناخت كلام خدا و پيامبر صلّى اللّه عليه و آله و سلّم است ، فقه ناميده شده است . « 2 »\r\nبنابراين « فقيه » كسى را گويند كه در « علم دين » با دقّت و تأمل بررسى كرده و برنامه ، احكام و مقررات علمى دين را از قرآن ، روايات و عقل به دست آورده است .\r\nلفظ « فقه » در صدر اسلام بر يكى از دو معنى زير اطلاق مىشده است :\r\n1 - همان معنايى لغوى ( فهم مطلق ) . در آيات و روايات متعددى اين كلمه به اين معنى به كار رفته است . در آيه‌ى 98 سوره‌ى « انعام » خداوند مىفرمايد :\r\n قَدْ فَصَّلْنَا الْآياتِ لِقَوْمٍ يَفْقَهُونَ  .\r\n2 - به معنى بصيرت در دين ؛ خواه بصيرت نسبت به اصول دين باشد ، يا نسبت به فروع دين ، گرچه بيشتر در خصوص بصيرت نسبت به اصول دين به كار رفته است . اگر در آيات و روايات متعدد بر اهميّت و لزوم « تفقّه » و لزوم\r\n\r\n\r\n","description":"","footnote":"\r\n( 1 ) التحقيق ، ج 9 ، ص 123 .\r\n( 2 ) معجم الفروق اللغوية ، ص 412 ، « لسان العرب » مىگويد : لفظ فقه غلبه پيدا كرده است بر علم دين به خاطر اينكه علم دين از ساير علوم برتر و بالاتر است .\r\nلسان العرب ، ماده « فقه »\r\n","page_name":" 411 ","page_number":411},
  {"content":"\r\n\r\nتحصيل آن تأكيد شده است ، مقصود همين معناى بصيرت در اصول دين است .\r\nو الّا « تفقّه » در فروع دين نه تنها بر همگان لازم نيست ، كه با عدم توجّه خداوند - تبارك و تعالى - به غير فقيه نيز تناسب ندارد . « 1 »\r\nفقه در اصطلاح رايج بين فقها عبارت است از : « علم به احكام شرعى فرعى كه از ادله‌ى تفصيلى به دست مىآيد » « 2 » .\r\n\r\n- فايده‌ى علم فقه :\r\nفايده‌ى علم فقه عبارت است از : تأمين سعادت زندگى دنيوى و اخروى انسان در ابعاد گوناگون فردى ، اجتماعى ، جسمى ، روحى و نيل به مقامات عالى انسانى و بهره‌مند شدن از نعمت بسيار بزرگ رضا و خشنودى خداوند - تبارك و تعالى .\r\n\r\n- تاريخچه‌ى تفقّه :\r\nمسأله‌ى تفقّه در فروع دين از همان صدر اسلام ميان اصحاب پيامبر صلّى اللّه عليه و آله و سلّم وجود داشته است . ليكن چون وجود مقدّس حضرت در بين مردم حضور داشته‌اند و مسائل مورد ابتلا كه نياز به اجتهاد و استخراج فرعيّات از اصول داشته\r\n\r\n\r\n","description":"","footnote":"\r\n( 1 ) ادوار فقه ، ج 1 ، ص 30 ، به بعد . با تلخيص .\r\n( 2 ) المعالم ، ص 22 ؛ القوانين ، ص 5 ؛ تهذيب الاصول سبزوارى ، ج 1 ، ص 7 ؛ تمهيد القواعد ، ص 32 ؛ المستصفى ، ج 1 ، ص 9 ؛ عبارات مختلفى در تعريف « علم فقه » بيان شده است كه مىتوان از بررسى مجموع آنها « علم فقه » را چنين تعريف كرد . علم فقه عبارت است از علم و آگاهى به وظايف شرعى انسان كه مربوط به اعضاء و جوارح است و از ادله تفصيلى ( كتاب ، سنّت ، عقل ) به دست مىآيد . به عبارت ديگر : « علم فقه » يعنى آگاهى به برنامه عملى دين براى انسانها كه از طريق كتاب و سنّت ارائه شده است .\r\n","page_name":" 412 ","page_number":412},
  {"content":"\r\n\r\nباشند نيز به گستردگى دوره‌هاى بعد نبوده ، به همين خاطر ، تفقّه به اصطلاح رايج و امروزى آن ، منحصر در موارد محدودى بوده است ، ولى با توسعه‌ى جامعه‌ى اسلامى و حدوث مسائل جديد و محروم شدن مسلمانان از نعمت حضور معصوم عليه السّلام ، نياز به تفقّه هر روز بيشتر احساس شد و عالمان دينى را برآن داشت كه براى حلّ مسائل مورد ابتلاى مردم و پيدا كردن حكم شرعى امور مستحدثه ، با تكيه بر اصول مسلّم و خدشه‌ناپذير عقلى و نقلى به تلاشى خستگىناپذير دست زنند و حضور ملموس و محسوس دين در ابعاد مختلف زندگى انسانها را تداوم بخشند . همين پويايى فقه اسلامى و خصوصا فقه شيعه عامل موفقيّت و ماندگارى دين در طول قرنهاى متمادى گذشته و آينده بوده و خواهد بود . علاقمندان به آگاهى بيشتر مىتوانند به كتابهايى كه در اين مورد انتشار يافته و از جمله كتاب « ادوار فقه » تأليف آقاى محمود شهابى مراجعه نمايند .\r\n\r\nفقيه\r\nكسى را كه در فقه صاحب نظر باشد « فقيه » گويند . در ميان مردم « فقيه » و « مجتهد » بر يك معنا دلالت مىكنند . فرق بين آنها در عنوان « اصولى » گذشت .\r\n\r\nفور و تراخى\r\nيكى از مباحث پيرامون صيغه « امر » اين است كه آيا مثلا « امر » بر فور دلالت مىكند به گونه‌اى كه لازم باشد بنده با آگاه شدن از امر مولا فورا اقدام به\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nامتثال نمايد يا مىتواند آن را به تأخير بياندازد ؟\r\nبه عنوان « امر » رجوع شود .\r\n\r\nفى الجملة\r\nبه عنوان « بالجمله » رجوع شود .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\n[ فهارس 
  ]\r\n\r\nفهرست آيات\r\n اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  246\r\n أَحَلَّ اللَّهُ الْبَيْعَ  129 ، 110\r\n أَقِيمُوا الصَّلاةَ  164\r\n الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  50\r\n إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى  313\r\n إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  136\r\n إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  345\r\n  أَوْفُوا بِالْعُقُودِ   110\r\n ثُمَّ أَتِمُّوا الصِّيامَ إِلَى اللَّيْلِ  60\r\n سُبْحانَ اللَّهِ عَمَّا يَصِفُونَ  39\r\n فَتَيَمَّمُوا صَعِيداً طَيِّباً  24\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  244\r\n قَدْ فَصَّلْنَا الْآياتِ لِقَوْمٍ يَفْقَهُونَ  411\r\n قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ  80\r\n قُولُوا لِلنَّاسِ حُسْناً  105\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n كُلُوا مِنَ الطَّيِّباتِ  164\r\n لا يُكَلِّفُ اللَّهُ نَفْساً إِلَّا وُسْعَها  91\r\n لَيْسَ كَمِثْلِهِ شَيْءٌ  285\r\n وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  401\r\n وَ اجْتَنِبُوا قَوْلَ الزُّورِ  105\r\n وَ سْئَلِ الْقَرْيَةَ  319 ، 284\r\n وَ اسْتَشْهِدُوا شَهِيدَيْنِ مِنْ رِجالِكُمْ  164\r\n وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً  46\r\n وَ اللَّهُ خَلَقَكُمْ وَ ما تَعْمَلُونَ  288\r\n وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  114\r\n وَ أَنْ أَقِيمُوا الصَّلاةَ  136\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  345\r\n وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ  295\r\n وَ أْمُرْ قَوْمَكَ يَأْخُذُوا بِأَحْسَنِها  50\r\n وَ حَمْلُهُ وَ فِصالُهُ ثَلاثُونَ شَهْراً  319\r\n شَرَعَ لَكُمْ مِنَ الدِّينِ ما وَصَّى بِهِ نُوحاً  351\r\n وَ فِصالُهُ فِي عامَيْنِ  319\r\n وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ  245\r\n وَ لا تَأْكُلُوا أَمْوالَكُمْ بَيْنَكُمْ بِالْباطِلِ  110\r\n وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  341\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n وَ لِلَّهِ عَلَى النَّاسِ حِجُّ الْبَيْتِ  194\r\n وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  345\r\n وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  312 ، 244\r\n وَ ما كُنَّا مُعَذِّبِينَ حَتَّى نَبْعَثَ رَسُولًا  91\r\n وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ  246\r\n  وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   345\r\n هُوَ الَّذِي خَلَقَ لَكُمْ ما فِي الْأَرْضِ جَمِيعاً  80\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  346 ، 345\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا  311\r\n يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  105\r\n يا أَيُّهَا النَّاسُ كُلُوا مِمَّا فِي الْأَرْضِ حَلالًا طَيِّباً  80\r\n يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  158 ، 24\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nفهرست احاديث\r\nاتى رجل الى رسول اللّه صلّى اللّه عليه و آله و سلّم فى شهر رمضان فقال : يا رسول اللّه ! انى قد هلكت ، قال : و ما ذاك ؟ قال : باشرت اهلى فغلبتنى شهوتى حتى وصلت ، قال : هل تجد عتقا ؟ 258\r\nاجلس فى مسجد المدينة و افت الناس فانى احب ان يرى فى شيعتى مثلك 244\r\nاخوك دينك فاحتط لدينك ، 86\r\nاذا اختلف احاديثنا عليكم فخذوا بما اجتمعت عليه شيعتنا فانه لا ريب فيه ، 315\r\nاذا شككت فابن على اليقين . قال : قلت : هذا اصل ؟ قال : نعم ، 65\r\nالحكم ما حكم به اعدلهما و افقههما و اصدقهما فى الحديث و اورعهما . . ، 236\r\nالمسلمون عند شروطهم ، 111\r\nالمؤمنون عند شروطهم ، 111\r\nالناس فى سعة ما لم يعلموا ، 91\r\nالناس مسلطون على اموالهم ، 111\r\nان دين اللّه لا يصاب بالعقول الناقصة ، 397 و 51\r\nان رجلا اتى النبى صلّى اللّه عليه و آله و سلّم فقال : هلّكت و اهلكت ، فقال : و ما اهلكك ؟ قال : اتيت امرأتى فى شهر رمضان و انا صائم ، فقال النبى صلّى اللّه عليه و آله و سلّم اعتق رقبة . . ، 323\r\nانّما الاعمال بالنّيات ، 308\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nانّما الامور ثلاثة . امر بيّن رشده فيتّبع ، و امر بيّن غيّه فيجتنب ، و امر بين ذلك . فمن ترك الشبهات نجى من المحرمات و من اخذ الشبهات وقع فى المحرمات و هلك من حيث لا يعلم 85\r\nخلق اللّه الماء طهورا لا ينجّسه شىء الا ما غيّر لونه او طعمه او ريحه ، 375 و 59\r\nضع امر اخيك على احسنه حتى يأتيك ما يغلبك منه و لا تظنّن بكلمة خرجت من اخيك سوء و انت تجد لها فى الخير محملا 105\r\nقال : سألته و قلت : من اعامل ؟ و عمّن آخذ ؟ و قول من اقبل ؟ فقال عليه السّلام : العمري ثقتى فما ادّى اليك عنى فعنّى يؤدّي و ما قال لك عنّى فعنّى يقول ، فاسمع له و اطع فانّه الثقة المأمون ، 314 ، 244\r\nقال : قلت لا اكاد أصل اليك أسألك عن كل ما احتاج اليه من معالم دينى ، أ فيونس بن عبد الرحمن ثقة آخذ عنه ما احتاج اليه من معالم دينى ؟ فقال : نعم ، 314\r\nكلّ شىء فيه حلال و حرام ، فهو لك حلال ابدا حتى تعرف الحرام منه ، 81\r\nكلّ شىء مطلق حتى يرد فيه نهى 92 و 81\r\nكلى شىء نظيف حتى تعلم انّه قذر ، فاذا علمت فقد قذر ، و ما لم تعلم فليس عليك 108\r\nلا تنقض اليقين بالشك ، 69\r\nلا جبر و لا تفويض و لكن امر بين امرين ، 38\r\nلا صلاة الا بطهور ، 298\r\nلا يحلّ مال امرئ مسلم الا من طيب نفسه ، 111\r\nليس على الامام سهو ، و لا على من خلف الامام سهو ، 299\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nما أبالى أبول اصابنى او ماء ، اذا لم اعلم ، 108\r\nما رآه المسلمون حسنا ، فهو عند اللّه حسن ، 50\r\nماء البئر واسع لا يفسده شىء الا ان يتغيّر ريحه او طعمه فينزح حتى يذهب الريح و يطيب طعمه ، لان له مادة ، 400\r\nمن خاف العقاب ، انصرف عن السيئات ، 188\r\nوضع عن امتى تسعة اشياء ، السهو ، و الخطاء ، و النسيان ، و ما اكرهوا عليه ، و ما لا يعلمون ، و ما لا يطيقون ، 320 ، 91 ، 84\r\nيا زرارة قد تنام العين و لا ينال القلب و الاذن . . . فانّه على يقين من وضوئه و لا تنقص اليقين ابدا بالشك و انّما تنقضه بيقين آخر 65\r\nيحمل هذا الدين فى كل قرن عدول ينفون عنه تأويل المبطلين و تحريف الغالبين و انتحال الجاهلين . . . ، 314\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\nفهرست منابع\r\nقرآن كريم\r\nاجود التقريرات ، ميرزا محمد حسين غروى نائينى ، به قلم سيد ابو القاسم خويى ، صاحب الامر .\r\nاحياء علوم الدين ، غزالى ، دار احياء التراث العربى .\r\nادوار فقه ، محمود شهابى ، وزارت فرهنگ و ارشاد اسلامى .\r\nارشاد الفحول ، محمد بن على بن محمد شوكانى ، دار الفكر ، بيروت .\r\nاصطلاحات الاصول ، ميرزا على مشكينى ، الهادى .\r\nاصول الاستنباط ، سيد على نقى حيدرى ، مركز مديريت حوزه علميه قم .\r\nاصول البحث ، دكتر عبد الهادى فضلى ، دار الكتب الاسلامية .\r\nاصول السرخسى ، ابو بكر سرخسى ، دار الكتب العلميه ، بيروت .\r\nاصول الفقه ، شيخ محمد رضا مظفر ، دار التعارف ، بيروت .\r\nاصول الفقه ، محمد خضرى بك ، مكتبة التجارية الكبرى ، مصر .\r\nاصول كافى ، محمد بن يعقوب كلينى ، انتشارات علميه اسلاميه .\r\nالاجتهاد ، محمد بحر العلوم ، دار الزهراء ، بيروت .\r\nالاحكام فى اصول الاحكام ، ابن حزم ظاهرى ، دار الكتب العلمية ، بيروت .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nالاحكام فى اصول الاحكام ، سيف الدين آمدى ، دار الكتب العلمية ، بيروت .\r\nالاصول العامة ، محمد تقى حكيم ، آل البيت .\r\nالتحقيق فى كلمات القرآن الكريم ، حسن مصطفوى ، وزارت فرهنگ و ارشاد اسلامى .\r\nالتنقيح ، سيد ابو القاسم خويى ، به قلم ميرزا على غروى ، انصاريان .\r\nالجوهر النضيد ، جمال الدين حسن بن يوسف حلى ، بيدار .\r\nالحاشية على كفاية الاصول ، آقا حسين طباطبايى بروجردى ، به قلم بهاء الدين حجتى بروجردى ، انصاريان .\r\nالحدائق الناضرة ، شيخ يوسف بحرانى ، دفتر انتشارات اسلامى .\r\nالذريعة الى اصول الشريعة ، سيد مرتضى علم الهدى ، دانشگاه تهران .\r\nالرسائل الاربع ، جعفر سبحانى ، به قلم عده‌اى از افاضل ، مؤسسهء امام صادق عليه السّلام .\r\nالعدة فى اصول الفقه ، شيخ طوسى ، محمد رضا انصارى قمى .\r\nالفصول الغروية ، شيخ محمد حسين اصفهانى ، دار احياء العلوم الاسلامية ، قم .\r\nالفوائد الحائرية ، وحيد بهبهانى ، مجمع الفكر الاسلامى .\r\nالقواعد الفقهية ، ناصر مكارم شيرازى ، مدرسهء امام على بن ابى طالب عليه السّلام .\r\nالقواعد ، سيد محمد كاظم مصطفوى ، دفتر انتشارات اسلامى .\r\nالمحرّر فى اصول الفقه ، ابو بكر سرخسى ، دار الكتب العلمية ، بيروت .\r\nالمحصول ، جعفر سبحانى ، به قلم سيد محمود جلالى مازندرانى ، مؤسسهء امام صادق عليه السّلام .\r\nالمحصول ، فخر رازى ، دار الكتب العلمية ، بيروت .\r\nالمزهر فى علوم اللغة و انواعها ، جلال الدين سيوطى ، دار الفكر .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nالمستصفى ، غزالى ، دار صادر ، بيروت .\r\nالمصباح المنير ، فيّومى ، دار الهجرة .\r\nالمطول ، سعد الدين تفتازانى ، كتابفروشى علميه اسلاميه .\r\nالمعالم الجديدة ، محمد باقر صدر ، مكتبة النجاح ، تهران .\r\nالمكاسب ، شيخ انصارى ، كتابفروشى علامه .\r\nالمنطق ، شيخ محمد رضا مظفر ، مطبعة النعمان ، نجف اشرف .\r\nالموافقات ، ابى اسحاق شاطبى ، دار الكتب العلمية ، بيروت .\r\nالموسوعة الفقهية الميسرة ، شيخ محمد على انصارى ، مجمع الفكر الاسلامى .\r\nالوافية ، فاضل تونى ، مجمع الفكر الاسلامى .\r\nانوار الاصول ، ناصر مكارم شيرازى ، به قلم احمد قدسى ، نسل جوان .\r\nاوثق الوسائل ، حاج ميرزا موسى تبريزى ، انتشارات كتبى نجفى ، قم .\r\nبحار الانوار ، شيخ محمد باقر مجلسى ، بيروت و ايران .\r\nبحوث فى الاصول ، شيخ محمد حسين اصفهانى ، دفتر انتشارات اسلامى .\r\nبحوث فى الملل و النحل ، جعفر سبحانى ، مديريت حوزه علميه قم .\r\nبدائع الافكار ، ميرزا حبيب اللّه رشتى ، مؤسسهء آل البيت .\r\nبداية الحكمة ، سيد محمد حسين طباطبايى ، دار المعرفة الاسلامى .\r\nتأسيس الشيعة ، سيد حسن صدر ، اعلمى .\r\nتحرير المعالم ، ميرزا على مشكينى اردبيلى ، الهادى .\r\nتفسير الميزان ، علامه طباطبايى ، اسماعيليان .\r\nتفسير نمونه ، ناصر مكارم شيرازى و همكاران ، كتابخانه اسلاميه .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nتقريرات مجدد شيرازى ، به قلم ملا على روزدرى ، آل البيت .\r\nتمهيد القواعد ، شهيد ثانى قدّس سرّه ، دفتر تبليغات اسلامى .\r\nتهذيب الاصول ، امام خمينى قدّس سرّه ، به قلم جعفر سبحانى ، دار الفكر .\r\nتهذيب الاصول ، سيد عبد الاعلى سبزوارى ، المنار .\r\nجمع الجوامع ، تاج الدين عبد الوهاب بن سبكى ، مركز بزرگ اسلامى غرب كشور .\r\nجواهر الكلام ، شيخ محمد حسن نجفى ، كتابخانه اسلاميه .\r\nحاشيه ، ملا عبد اللّه ، مفيد و فيروزآبادى .\r\nحاشيهء فرائد الاصول ، آخوند خراسانى ، بصيرتى .\r\nحقائق الاصول ، سيد محسن طباطبايى حكيم ، بصيرتى .\r\nحكمة الاشراق ، شهاب الدين سهروردى ، دانشگاه تهران .\r\nحواشى كفاية الاصول ، ميرزا ابو الحسن مشكينى ، لقمان .\r\nدائرةالمعارف الاسلامية الشيعية ، حسن امين ، دار التعارف ، بيروت .\r\nدراسات فى فقه اللغة ، دكتر صبحى صالح ، نشر ادب الحوزة .\r\nدرر الفوائد ، شيخ عبد الكريم حائرى ، دفتر انتشارات اسلامى .\r\nرجال النجاشى ، نجاشى ، دفتر انتشارات اسلامى .\r\nشرح الرسائل ، مصطفى اعتمادى تبريزى ، علّامه .\r\nشرح كشف المراد ، على محمدى ، دار الفكر .\r\nشرح مصطلحات فلسفى ، على شيروانى ، دفتر تبليغات اسلامى .\r\nعلم اصول الفقه ، محمد جواد مغنيه ، دار التيار الجديد - دار الجواد بيروت .\r\nعناية الاصول ، سيد مرتضى حسينى فيروزآبادى ، فيروزآبادى .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nعوائد الايّام ، ملا احمد نراقى ، دفتر تبليغات اسلامى .\r\nعوالى اللئالى العزيزية ، ابن ابى جمهور ، سيد الشهداء ، قم .\r\nفرهنگ تشريحى اصطلاحات اصول ، عيسى ولايى ، نشر نى .\r\nفوائد الاصول ، ميرزا محمد حسين غروى نائينى ، به قلم شيخ محمد على كاظمى خراسانى ، دفتر انتشارات اسلامى .\r\nقوانين الاصول ، ميرزا ابو القاسم قمى ، انتشارات علميهء اسلاميه ، تهران .\r\nكشاف اصطلاحات الفنون و العلوم ، محمد على تهانوى ، مكتبة لبنان ناشرون .\r\nكشف المراد ، علامه حلّى ، دفتر انتشارات اسلامى .\r\nكفاية الاصول ، آخوند محمد كاظم خراسانى ، كتابفروشى اسلاميه .\r\nكنز الفوائد ، محقق كراجكى .\r\nلسان العرب ، ابن منظور ، دار الفكر .\r\nمبادى اصول الفقه ، عبد الهادى فضلى ، بصيرتى .\r\nمبادى الوصول الى علم الاصول ، علامه حلى ، مكتب الاعلام الاسلامى ، تهران .\r\nمبادى علم الفقه ، دكتر عبد الهادى فضلى ، امّ القرى .\r\nمبادى فقه و اصول ، دكتر على رضا فيض ، دانشگاه تهران .\r\nمجمع البيان فى تفسير القرآن ، طبرسى ، كتابخانه آيت اللّه مرعشى نجفى قدّس سرّه\r\nمحاضرات ، سيد ابو القاسم خويى ، به قلم محمد اسحاق فياض ، دار الهادى .\r\nمرآة العقول ، مولا محمد باقر مجلسى ، كتابخانه اسلاميه .\r\nمستدرك الوسائل ، ميرزا حسين نورى ، آل البيت .\r\nمصباح الاصول ، سيد ابو القاسم موسوى خويى ، به قلم سيد محمد سرور واعظ حسينى ،\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nداورى ، قم .\r\nمطارح الانظار ، شيخ مرتضى انصارى ، به قلم شيخ ابو القاسم كلانترى ، آل البيت .\r\nمعارج الاصول ، محقق حلّى ، آل البيت .\r\nمعالم الاصول ، شيخ حسن ( شهيد ثانى ) ، كتابخانهء علميه اسلاميه .\r\nمعجم الفروق اللغوية ، ابى هلال عسكرى ، دفتر انتشارات اسلامى .\r\nمعجم مفردات الفاظ القرآن ، راغب اصفهانى ، اسماعيليان .\r\nمناهج الوصول ، امام خمينى قدّس سرّه ، مؤسسهء تنظيم و نشر آثار .\r\nمن لا يحضره الفقيه ، شيخ صدوق ، دفتر انتشارات اسلامى .\r\nمهذب الاحكام ، سيد عبد الاعلى سبزوارى ، المنار .\r\nنهاية الاصول ، آقا حسين طباطبايى بروجردى ، به قلم حسين‌على منتظرى ، تفكّر .\r\nنهاية الافكار ، آغا ضياء الدين عراقى ، به قلم شيخ محمد تقى بروجردى ، دفتر انتشارات اسلامى .\r\nنهج البلاغة ، فيض الاسلام ، نشر آثار فيض الاسلام .\r\nوسائل الشيعة ، حر عاملى ، دار احياء التراث العربى .\r\nوقاية الاذهان ، محمد رضا نجفى اصفهانى ، آل البيت .\r\nهداية المسترشدين ، شيخ محمد تقى اصفهانى ، آل البيت .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nفهرست مطالب\r\n1 - اباحه 11\r\n2 - ابتلاء و عدم ابتلاء 11\r\n3 - اثبات و ثبوت 14\r\n4 - اجتماع امر و نهى 15\r\n5 - اجتهاد 18\r\n6 - اجزاء 22\r\n7 - اجماع 26\r\n8 - اجمال 31\r\n9 - احكام تكليفى 33\r\n10 - احكام وضعى 33\r\n11 - اخباريون 34\r\n12 - اختيار 37\r\n13 - اداء 39\r\n14 - اراده 41\r\n15 - ارتكاز متشرعه 44\r\n16 - استثنا 45\r\n17 - استحباب 48\r\n18 - استحسان 48\r\n19 - استدلال 51\r\n20 - استصحاب 55\r\n21 - استصلاح 66\r\n22 - استقراء 66\r\n23 - استقلالى و آلى 68\r\n24 - استلزامات عقليه يا غير مستقلات عقلى 70\r\n25 - اسم 71\r\n26 - اسم شرعى 72\r\n27 - اشتراك و ترادف 72\r\n28 - اصالت ماهيت - اصالت وجود 77\r\n29 - اصالة الاباحة يا اصل اباحه 80\r\n30 - اصالة الاحتياط يا اصل احتياط 81\r\n31 - اصالة الاشتغال 89\r\n32 - اصالة الاطلاق يا اصل اطلاق 89\r\n33 - اصالة البراءة يا اصل برائت 89\r\n34 - اصالة الحقيقة يا اصل حقيقت 95\r\n35 - اصالة التخيير يا اصل تخيير 95\r\n36 - اصالة التعيين 99\r\n37 - اصالة الحظر 100\r\n38 - اصالة الصحة يا قاعده صحت 103\r\n39 - اصالة الطهارة يا قاعده طهارت 108\r\n40 - اصالة الظهور يا اصل ظهور 109\r\n41 - اصالة العموم يا اصل عموم 109\r\n42 - اصالة اللزوم يا قاعده لزوم 109\r\n43 - اصالة النفى 112\r\n44 - اصالة عدم الاستخدام يا اصل عدم استخدام 112\r\n45 - اصالة عدم الاشتراك يا اصل عدم اشتراك 114\r\n46 - اصالة عدم الاضمار يا اصل عدم اضمار 115\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n47 - اصالة عدم التقدير يا اصل عدم تقدير 115\r\n48 - اصالة عدم القرينة يا اصل عدم قرينه 115\r\n49 - اصالة عدم النقل يا اصل عدم نقل 116\r\n50 - اصل 116\r\n51 - اصل تأخر حادث 120\r\n52 - اصل تطابق 121\r\n53 - اصل تنزيلى و غير تنزيلى 122\r\n54 - اصل عدم 122\r\n55 - اصل عدم عمل به ظن 123\r\n56 - اصل عقلى 123\r\n57 - اصل عملى 124\r\n58 - اصل غير مثبت 127\r\n59 - اصل غير محرز 127\r\n60 - اصل لفظى 127\r\n61 - اصل مثبت 131\r\n62 - اصل محرز 134\r\n63 - اصل موضوعى 134\r\n64 - اصول اربعمائه 135\r\n65 - اصول فقه 135\r\n66 - اصولى 139\r\n67 - اطاعت 139\r\n68 - اطراد و عدم اطراد 139\r\n69 - اطلاق و تقييد 139\r\n70 - اطمينان 145\r\n71 - اعتبارى و انتزاعى 147\r\n72 - اعراض 150\r\n73 - اعلم 151\r\n74 - اقل و اكثر 152\r\n75 - اماره 154\r\n76 - امتثال 159\r\n77 - امتناع 160\r\n78 - امر 163\r\n79 - امر ارشادى 171\r\n80 - امر بعد از منع يا الامر عقيب الحظر 171\r\n81 - امر به شىء مقتضى نهى از ضد آن هست يا نه ؟ 172\r\n82 - امر ثانوى اضطرارى 175\r\n83 - امر ثانوى ظاهرى 175\r\n84 - امر مولوى 175\r\n85 - امر واقعى 175\r\n86 - امكان 176\r\n87 - انحلال 179\r\n88 - انحلال حقيقى 183\r\n89 - انحلال حكم وضعى 183\r\n90 - انحلال حكمى 183\r\n91 - انسداد 183\r\n92 - انسداد حكومتى 187\r\n93 - انسداد كشفى 187\r\n94 - انسدادى 188\r\n95 - انشايى 188\r\n96 - انصراف 188\r\n97 - انفتاح 188\r\n98 - انفتاحى 189\r\n99 - انقلاب نسبت و دوام نسبت 189\r\n100 - انقياد 190\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n101 - ايجاب 191\r\n102 - بالجمله و فى الجملة 191\r\n103 - برائت اصلى يا اصالة النفى 192\r\n104 - برائت شرعى 192\r\n105 - برائت عقلى 192\r\n106 - بناى عقلا 192\r\n107 - تأخير بيان از وقت حاجت 193\r\n108 - تأخير بيان از وقت خطاب 194\r\n109 - تبادر 195\r\n110 - تجرّى 195\r\n111 - تجزّى 198\r\n112 - تحسين و تقبيح عقلى 198\r\n113 - تحقيق مناط 199\r\n114 - تخصّص 200\r\n115 - تخصيص 201\r\n116 - تخطئه و تصويب 202\r\n117 - تخيير 205\r\n118 - تداخل اسباب و مسببات 207\r\n119 - تراجيح 210\r\n120 - تراخى 211\r\n121 - ترادف 212\r\n122 - ترتّب 212\r\n123 - ترجيح بلا مرجّح 217\r\n124 - ترك استفصال 219\r\n125 - ترك استكشاف 221\r\n126 - تزاحم 221\r\n127 - تساقط 225\r\n128 - تسامح در ادله سنن 225\r\n129 - تسلسل 225\r\n130 - تشريع 228\r\n131 - تصويب 229\r\n132 - تضاد 229\r\n133 - تعادل و تراجيح 229\r\n134 - تعارض 230\r\n135 - تعبّدى 239\r\n136 - تعدّد مطلوب 240\r\n137 - تعليق حكم بر وصف مشعر عليّت است يا نه ؟ 240\r\n138 - تعيينى و تعيّنى 240\r\n139 - تقليد 241\r\n140 - تقيّه 255\r\n141 - تقييد 255\r\n142 - تكرار 255\r\n143 - تكليف 255\r\n144 - تمثيل 256\r\n145 - تناقض 256\r\n146 - تنقيح مناط 257\r\n147 - توصلى 258\r\n148 - توقف 259\r\n149 - جبر 259\r\n150 - جمع تبرعى 259\r\n151 - جمع دلالى 259\r\n152 - جمع عرفى 259\r\n153 - جمع محمولى 260\r\n154 - جمع مقبول 260\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n155 - جمع موضوعى 260\r\n156 - الجمع مهما امكن اولى من الطرح 261\r\n157 - حاظر و مبيح 264\r\n158 - حجّت 265\r\n159 - حديث 266\r\n160 - حرمت 267\r\n161 - حسن و قبح عقلى 268\r\n162 - حقيقت شرعيه 280\r\n163 - حقيقت و مجاز 282\r\n164 - حكم 287\r\n165 - حكمت 296\r\n166 - حكمت الهى 297\r\n167 - حكومت 298\r\n168 - حمل 302\r\n169 - حيثيت اطلاقيه 303\r\n170 - حيثيت تعليليه 304\r\n171 - حيثيت تقييديه 305\r\n172 - خاص 305\r\n173 - خبر 305\r\n174 - خبر حسن 316\r\n175 - خبر صحيح 316\r\n176 - خبر ضعيف 316\r\n177 - خبر عزيز 316\r\n178 - خبر غريب 317\r\n179 - خبر متواتر اجمالى 317\r\n180 - خبر متواتر لفظى 317\r\n181 - خبر متواتر معنوى 317\r\n182 - خبر مستفيض 317\r\n183 - خبر موثق 317\r\n184 - خبر واحد 317\r\n185 - خرق اجماع 318\r\n186 - دلالت 318\r\n187 - دليل 327\r\n188 - دور 330\r\n189 - دون اثباته خرط القتاد 331\r\n190 - ذات 331\r\n191 - ذاتى و عرضى 333\r\n192 - ذهن 334\r\n193 - رأى 335\r\n194 - رخصت 335\r\n195 - روايت 336\r\n196 - سبب 336\r\n197 - سببيّت و طريقيّت 336\r\n198 - سبر و تقسيم 338\r\n199 - سد ذرايع و فتح ذرايع 339\r\n200 - سنّت 343\r\n201 - سيره 349\r\n202 - سيره‌ى عقلا 350\r\n203 - سيره‌ى متشرعه 350\r\n204 - شارع 350\r\n205 - شبهه 350\r\n206 - شرط 351\r\n207 - شرع 351\r\n208 - شك 351\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n209 - شك بدوى 352\r\n210 - شك در تحقق سبب 352\r\n211 - شك در رافع 353\r\n212 - شك در مقتضى 353\r\n213 - شك سارى 353\r\n214 - شك سببى 353\r\n215 - شك طارى 354\r\n216 - شك مسببى 354\r\n217 - شك مقرون به علم اجمالى 355\r\n218 - شهرت 355\r\n219 - صحّت حمل 356\r\n220 - صحّت سلب 356\r\n221 - صحّت و فساد 356\r\n222 - صحيح و اعم 357\r\n223 - ضدّ 363\r\n224 - طاعت 364\r\n225 - طريقه‌ى عقلا 364\r\n226 - طريقيّت 364\r\n227 - ظاهر 364\r\n228 - ظنّ 369\r\n229 - عام و خاص 372\r\n230 - عدالت 379\r\n231 - عدم ابتلاء 380\r\n232 - عدم اطّراد 380\r\n233 - عدم الدليل دليل العدم 380\r\n234 - عدم القول بالفصل 382\r\n235 - عدم صحّت حمل 383\r\n236 - عدم صحّت سلب 383\r\n237 - عدم و ملكه 383\r\n238 - عرض 384\r\n239 - عصمت 391\r\n240 - عصيان 392\r\n241 - عقل 392\r\n242 - عقليّات غير مستقله 398\r\n243 - عقليّات مستقله 398\r\n244 - علّت 398\r\n245 - علم 403\r\n246 - علم اصول فقه 408\r\n247 - عموم و خصوص 408\r\n248 - غايت 409\r\n249 - غلبه 409\r\n250 - غير مستقلات عقليه 410\r\n251 - فتح ذرايع 410\r\n252 - فحوى الخطاب 410\r\n253 - فساد 411\r\n254 - فقه 411\r\n255 - فقيه 413\r\n256 - فور و تراخى 413\r\n257 - فى الجملة 414\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n\r\n","description":"","footnote":"","page_name":" 432 ","page_number":432}
  ]