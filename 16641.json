[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 1 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2853\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرداران صدر اسلام ( 1 )\r\n\r\nمقدمه\r\nالْحَمْدُلِلَّهِ رَبِّ الْعالَمينَ وَ الصَّلاةُ وَالسَّلامُ عَلى سَيِّدِنا وَ نَبِيِّنا أَبِى الْقاسِمِ مُحَمَّدٍ وَعَلى أَهْلِ بَيْتِهِ الطَّيِّبينَ الطَّاهِرينَ . « وَكَأَيِّنْ مِنْ نَبِىٍّ قاتَلَ مَعَهُ رِبِّيُونَ كَثيرٌ فَما وَ هَنُوالِما أَصابَهُمْ فى سَبيلِ اللَّهِ وَما ضَعُفُوا وَ مَااسْتَكانُوا وَاللَّهُ يُحِبُّ الصَّابِرينَ » « 1 » \r\nچه بسا پيامبرى كه جماعتى بسيار به همراه وى كارزار كردند و از آنچه در راه خدا به آنها رسيد ، سستى نگرفتند و ناتوان نشدند و زبونى نكردند و خدا صابران را دوست دارد .\r\nدرشب ظلمانى جهل و ستم ، خورشيد هدايت و عدل از سرزمين « بطحا » طلوع كرد و جهان با انفجار نور اسلام ، بعثت پيامبر ونزول قرآن ، روشن گرديد .\r\nخداوند فرستاده خود را نه تنها پيام رسان ، بلكه اسوه‌براى امّت نيز قرار داد .\r\nسعادتمندان همچون ستارگان به دور خورشيد نبوت به گردش درآمدند .\r\nخفّاشان شب پرست را طلوع آفتاب خوش نيامد و تلاش گسترده‌اى براى خاموش كردن نور خدايى آغاز كردند .\r\n\r\n","description":"","footnote":" ( 1 ) . آل عمران ، آيهء 146 . ","page_name":" 9 ","page_number":9},
  {"content":"\r\n\r\nپيامبر ، خود مأمور و مكلّف به مبارزه شد و مومنان را نيز به جهاد فراخواند . « 1 »  تا با ائمه كفر واولياى شيطان بستيزند . « 2 »  و آتش فتنه را خاموش كنند تا دين همه از آن خدا گردد . « 3 » \r\nمخلصان و پاكبازانى از تبار هابيل ، نداى الهى رسول اسلام را لبيك گفتند و جان در طبق اخلاص نهاده ، با قابيليان به مقابله و نبرد پرداختند و در راه مبارزه با دشمنان خدا ازهيچ تلاش و كوشش دريغ نكردند . رسول خدا ( ص ) را سرمشق قرار داده و خود براى ديگران اسوه و الگو شدند .\r\nدر عهد حكومت امير مؤمنان على عليه السلام نيز مردانى خداجو ، آگاه و پيكارگر ، در يارى آنحضرت فداكارى كردند ، شمشير زدند و با منحرفان و كج‌انديشان و ستمگران به مقابله پرداخته ، پرچم پرشكوه اسلام را برافراشته نگه داشتند .\r\nچنان كه ياران مخلص امام حسن عليه السّلام و اصحاب عاشورايى امام حسين عليه‌السّلام نيز اين چنين بودند . اين رادمردان با ايثار و اخلاص و بصيرت از موانع بسيارى گذشتند و به قله هاى بلندآزادگى و شرف ، دست يافتند و اسوه هاى سرافراز ديگرى براى تمام آزاد مردان در طول تاريخ شدند .\r\nآشنايى با زندگى اين آيه‌هاى تلاش و ايثار و تنديسهاى پاكى و تقوا براى هر مسلمان راستين و انقلابى پاكباز لازم و براى آنان كه لباس مقدّس رزم وجنداللّهى در بر دارند ، لازمتر است ، تا درس صبر ، مقاومت و ايثار از مكتب ايشان بياموزند ، و از تجارب آنان در شكست و پيروزى بهره گيرند .\r\nدر اين مجموعه ، سعى بر اين است تا زندگى سرداران صدر اسلام و\r\n\r\n","description":"","footnote":" ( 1 ) . نساء ، آيهء 84 .  ( 2 ) . توبه ، آيهء 12 .  ( 3 ) . بقره ، آيه 193 . ","page_name":" 10 ","page_number":10},
  {"content":"\r\n\r\nفرماندهان نظامى عصر رسالت و امامت به تصوير كشيده شود ، البته با اين ويژگى كه جهات نظامى و فرماندهى ايشان بگونه اى برجسته ارائه گردد .\r\nاميد آنكه مطالعه اين اثر ، ادامه دهندگان راهشان را روح ايمان و سلحشورى بخشد و بر فداكارى و استوارى آنان در راه هدف بيفزايد ، ان شاءاللّه .\r\nپژوهشكده تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفصل اوّل : حمزةبن عبدالمطلب\r\n\r\nحمزه كيست ؟\r\nدر يكى از سالهاى پيش از واقعهء اصحاب فيل ، آخرين پسر پرده‌دار كعبه ( عبدالمطّلب ) در مكّه ديده به جهان گشود ، و پدرش او را « حمزه » نام نهاد . « 1 »  نام اصلى پدر نوزاد « شيبةالحمد » بود ، كه از دوران نوجوانى به عبدالمطّلب مشهور شد . « 2 » \r\n\r\n","description":"","footnote":" ( 1 ) . « حمزه » چنان كه صاحب قاموس گفته است به معناى شير است ، و به معناى « نگاهدارنده » و « سرسخت » هنيز به كار رفته است ( اعيان‌الشّيعه ، ج 6 ، ص 243 ) .\r\nابن دُرَيْد « حمزه » را به واژه‌هاى « برافروخته » و « فروزان » تفسير كرده ، و گفته است كه به معناى درهم كشيدگى » و « آشفتگى » نيزآمده است .\r\nگويند : حَمَزَفاهُ النَّحْلُ سركه دهانش را درهم كشيد ، وگويند : حَمَزنى هذَالامْرُ ومرادشان احساس « دلسوختگى » و « بىقرارى » است . ( اشتقاق ابن دُرَيْد ، ص 45 ) .  ( 2 ) . وسببش اين بود كه هنگامى كه هاشم پدر عبدالمطّلب در « غزّه » از دنيا رحلت كرد ، او درمدينه نزد مادرش بسر مىبرد ، مادر نمىخواست فرزندش از وى جدا شود ، وبدين جهت حاضر نبود او را به عموهايش بسپارد . مطّلب عموى عبدالمطّلب ، ضمن قرار قبلى به مدينه آمد ، و برادرزادهء خود را مخفيانه از شهر خارج كرد ، و او را پشت سر خود سوار كرد ، و به سَمْتِ « مكّه » رهسپار شد . در بين راه هركه از او مىپرسيد : مطلّب ! اينكه همراه توست كيست ؟ مطلّب در پاسخ مىگفت : اوبردهء من است . و بدين گونه شيبةالحمداز آن پس به عبدالمطّلب ( بردهء مطلب ) شهرت يافت . ( اعيان الشّيعه ، ج 6 ، ص 243 ) . ","page_name":" 13 ","page_number":13},
  {"content":"\r\n\r\nمادر حمزه « هاله » دختر وُهَيْب بن عبدمناف ، دختر عموى آمنه مادر پيامبر ( ص ) است . « 1 » \r\nآمنه دختر وَهَبِ بن عبدمناف ، تحت سرپرستى عموى خود وُهَيْب بن عبدمناف بود . عبدالمطّلب به همراه فرزند خود عبداللّه پدر رسول خدا ( ص ) نزد وَهَبْ رفت وآمنه رابراى عبداللّه خواستگارى كرد وعبداللّه با او ازدواج كرد .\r\nدرهمان مجلس عبدالمطّلب نيز « هاله » دختر وُهَيْب را براى خود خواستگارى كرد ، وباوى ازدواج نمود . بنابراين مراسم عقد هردو دريك نشست برگزارشد .\r\n« هاله » همسر عبدالمطّلب حمزه رابه دنياآورد .\r\nحمزه ، عموى پيامبر صلى اللّه عليه وآله در نسبت و برادر آن حضرت در شيرخوارى است . « 2 » \r\n\r\nسالزاد حمزه\r\nسال تولد حضرت حمزه به طور دقيق معلوم نيست . بيشتر تاريخ نويسان تولد اورا دوسال پيش از عام‌الفيل سال ولادت ( پيامبر صلى اللّه عليه وآله ) دانسته‌انديعنى سال 55 قبل از هجرت ، وبنابراين نظر ، حمزه كوچكترين فرزند عبدالمطّلب خواهد بود . « 3 » \r\nبرخى نيز ولادت اورا چهار سال پيش از عام‌الفيل يعنى سال 57 قبل از هجرت گفته‌اند . و از آنجا كه عباس عموى پيامبرصلىاللّه عليه وآله سه سال از آن حضرت بزرگتر بوده ، بر اين تقدير عباس كوچكترين فرزند عبدالمطّلب بوده ، و حمزه يكسال از وى بزرگتر است . « 4 » \r\n\r\n","description":"","footnote":" ( 1 ) . اعيان الشّيعه ، ج 6 ، ص 243 و اسدالغابه ، ج 2 ، ص 46 و دائرة المعارف اعلمى ، ج 17 ، ص 41 . سرنوشت چه نام مناسبى براى مادر حمزه در نظر گرفته است !  ( 2 ) . طبقات ، ابن سعد ، ج 1 ، ص 95 ؛ اسدالغابه ، ابن اثير ، ج 2 ، ص 46 .  ( 3 ) . تنقيح‌المقال ، ج 1 ، ص 375 ؛ تاريخ گزيدهء حمداللّه مستوفى ، ص 165 ؛ اعيان‌الشّيعه ، ج 6 ، ص 245 ؛ اسدالغابهء ابن اثير ، ج 2 ، ص 46 .  ( 4 ) . مغازى ، واقدى ، ج 1 ، ص 70 وسيرهء ابن هشام ، ج 71 ، ص 161 . ","page_name":" 14 ","page_number":14},
  {"content":"\r\n\r\n\r\nبرادر رضاعى پيامبر ( ص )\r\nابولهب عموى پيامبر كنيزكى به نام « ثُوَيبه » داشت ، كه بعدها او را به همسرى خود در آوردو از وى داراى فرزندانى شد .\r\nبراساس سنّت هاى رايج مكه ، زنان و به ويژه اشراف زادگان حاضرنبودند به كودكان خود شير بدهند . تنهامادرانى فرزندان خود راشير مىدادند كه برده بوده و يا از نژادهاى پست به شمار مىرفتند .\r\nبعضى هم گفته‌اند : عربهابراى اينكه فرزندانشان فصاحت بيان داشته باشند ، آنان رابه دايه‌هائى در قبائل بيابان‌نشين مىسپردند تاعربى صحيح واصيل را دربين اين قبايل و به دور از آفتهاى ادبى شهرها ، يادبگيرند . « 1 » \r\nوجود يك كنيز مانند « ثويبه » درخانهءابولهب ، اين امكان را به نوزادان بنىهاشم مىداد كه تازمان يافتن دايه‌اى مناسب بتوانند به طور موقّت از شير او تغذيه كنند . از اين رو تنى چند از اولاد عبدالمطّلب از جمله حمزه و محمد صلى اللّه عليه وآله متعاقبا از « ثويبه » شير نوشيدند . « 2 » \r\n« ثويبه » از شيرفرزند خود « مسروح » محمد صلىاللّه عليه وآله را شير داده بود .\r\nو اگر حمزه نيز از شير همين فرزند نوشيده باشد ( چنان كه برخى گفته‌اند ) بنابراين اختلاف سنّى حمزه و رسول خداصلىاللّه عليه وآله به حداقلّ ( يعنى دوسال ) مىرسد وحمزه فقط دوسال از آن حضرت بزرگتر خواهدبود . « 3 » \r\n\r\n","description":"","footnote":" ( 1 ) . سيرةالحلبيه ، ج 1 ، ص 89 .  ( 2 ) . اسدالغابهء ، ابن اثير ، ج 2 ، ص 46 ؛ دايرةالمعارف اعلمى ، ج 17 ، ص 41 ؛ حبيب السير خواند امير ، ج 1 ، ص 299 ؛ مجمع الرجال ، قهپايى ، ج 2 ، ص 239 .  ( 3 ) . تاريخ طبرى ، ج 2 ، ص 158 ؛ مستدرك‌الصحيحين ، حاكم نيشابورى ، ج 3 ، ص 192 ؛ سيرهء ابن‌هشام ، ج 1 ، ص 161 و ج 3 ، ص 96 ؛ طبقات ، ابن‌سعد ، ج 1 ، ص 108 . ","page_name":" 15 ","page_number":15},
  {"content":"\r\n\r\n\r\nشمايل حمزه\r\nنام حمزه كه به معناى شير ژيان است ، به حق آئينهء تمام‌نماى خصلت‌ها و منش‌هاى و الا وشخصيت بالندهء اوست . او داراى قامتى افراشته ، قدى رسا ، اعضايى درحدّ اعلاى تناسب واندامى چهارشانه بود . ابن‌سعد درباره‌اش چنين نوشته است :\r\n« او مرد ميان قامتى بود ، نه بسيار بلندقد و نه كوتاه » « 1 » \r\nحمزه در ميان جوانان قريش در دلاورى وارجمندى بىنظير و در راست‌قامتى ، و آزادمنشى و ستم ناپذيرى سرآمد همقطاران خود بود . « 2 » \r\nاز آنچه تاريخ نويسان در بارهء او نگاشته اند كه پس از شهادت وى هرچه پيامبر صلىاللّه عليه وآله جستجو كرد تا كفنى كه همهء پيكر پاك وى را بپوشاند فراهم كند نتوانست ، مىتوان نتيجه گرفت كه حمزه داراى اندامى بسيار رشيدتر ودرشت‌تر از متوسط بوده ، درعين حال بنا بر گفته طبقات از زيبايى اندام وچهارشانگى بهره‌مندبوده است و در درون سينهء خود قلبى تپنده از شهامت وسلحشورى وحريت‌منشى داشته است .\r\n\r\nكنيه حمزه\r\nقوم عرب معروفترين نژادى است كه در نامگذاريها و خطابات از كنيه استفاده مىكند و به زبان آوردن نام افراد بويژه در محاورات ، نوعى تحقير وكم بها دادن تلقّى مىشود . معمول‌ترين شيوهء كنيه گذارى ، كنيه پدرى ( يا ابوّت ) است كه غالباً از نام بزرگترين فرزند پسراستفاده مىشود ، هرچند نامهاى اعتبارى نيز دركنيه‌گذارى سهم بسزايى را دارد .\r\n\r\n","description":"","footnote":" ( 1 ) . اعيان الشيعه ، ج 6 ، ص 244 .  ( 2 ) . دايرةالمعارف اعلمى ، ج 17 ، ص 41 . ","page_name":" 16 ","page_number":16},
  {"content":"\r\n\r\nدرمورد تعداد ونام وجنسيّت فرزندان حمزه ميان تاريخ نگاران اختلاف نظر فراوان وجود دارد . امّادر بارهء كنيهءاو همگى اتفاق دارند كه او به دو كنيه معروف بوده است « ابويعلى » و « ابوعُمارة » .\r\nگروهى از تاريخ نويسان در اين باره چنين نوشته‌اند :\r\nكنيهء او « ابويعلى » و « ابوعمارة » است به نامهاى دوفرزندش « يعلى » و « عمارة » « 1 » \r\nگروهى ضمن اشاره به كنيهء حمزه به پسر بودن اين دو فرزندتصريح كرده‌اند . « 2 » \r\nدرميان فرزندان حمزه « يعلى » تنها فرزند اوست كه درهالهء ابهام نيست ، ولى نام وجنسيت « عمارة » باترديد واختلاف همگام بوده است .\r\nهر چند كه كنيهء « ابوعمارة » به مراتب بيش از كنيهءديگر حمزه كاربرد داشته است .\r\nو در كتاب الاصابه ، ج 4 ، ص 332 و 365 ، تصريح دارد كه « عمارة » دختر حمزه است .\r\nولى كنيه قرارگرفتن نام دختر ( بويژه درآن دوران ) كه به مراتب ناپسندتر ازكنيه‌هاى اعتبارى وقراردادى است ، اين احتمال را نفى مىكند .\r\n\r\nفرزند رشيد عبدالمطّلب\r\nعبدالمطّلب فرزندان پسر و دختر بسيارى داشت ، ولى در اين ميان چهارتن از پسران وى از بقيه معروفترند . اين چهارتن عبارتنداز :\r\n1 . عبدمناف . مكنى به « ابوطالب » .\r\n2 . عباس . نياى خاندان عباسيان .\r\n3 . حضرت حمزة .\r\n4 . جناب عبداللّه پدر والامقام پيامبرصلىاللَّه عليه وآله . « 3 » \r\n\r\n","description":"","footnote":" ( 1 ) . اعيان الشّيعه ، ج 6 ، ص 243 ؛ سيراعلام النبلاء ، ج 1 ، ص 127 ؛ مستدرك الصحيحين ، حاكم نيشابورى ، ج 3 ، ص 192 و 199 ؛ معجم رجال الحديث ، ج 6 ، ص 271 .  ( 2 ) . اسدالغابه ، ابن‌اثير ، ج 2 ، ص 46 ؛ دايرةالمعارف اعلمى ، ج 17 ، ص 41 ؛ حاكم نيشابورى در مستدرك الصحيحين ، ج 3 ، ص 192 .  ( 3 ) . مختصر تاريخ العرب ، سيداميرعلى ، ترجمه عفيف البعلبكى ، ص 13 .\r\nعنوان انگليسى كتاب  A short History of thesaracens  است كه به معنى « مختصر تاريخ المسلمين » مىباشد به الاعلام زركلى ، ج 1 ، ص 355 مراجعه شود . ","page_name":" 17 ","page_number":17},
  {"content":"\r\n\r\n\r\nدر جنگ فِجار\r\nمىتوان گفت شكوفايى سلحشورى وتوان رزمى حمزه ، همزمان با آغاز دوران جوانى وى به ظهور رسيد او درنوجوانى شاهد جنگهاى زنجيره‌اى وتوانفرساى « فِجار » ( گناه ) بود . اين جنگها ازاين رو در تاريخ به اين‌نام شهرت يافت كه سرآغاز اين نبردها وياسبب بوجودآمدن آنها در يكى از ماه‌هاى حرام اتفاق افتاد . « 1 » \r\nاين جنگها شامل وقايع متعددى است ، كه يكى از معروفترين آنها فجار بَرّاض است كه ميان قريش وقبيلهء هوازن درسال 39 قبل از هجرت اتفاق افتاد . در اين واقعه حضرت محمدبن عبداللّه رسول خداصلى اللّه عليه وآله درچهارده سالگى در كنار قريش حضور داشت وچوبه‌هاى تيربه دست عموهاى خود مىداد . « 2 » \r\nدومين دور از جنگ فجاردرسال بيستم پس از عام الفيل يا 33 سال قبل از هجرت بوده وعرب تاآن روز جنگى به آن گستردگى به خود نديده بود . و اين دور از جنگ شامل پنج واقعه است كه مهمترين آنهاعكاظ است كه ميان قبايل كنانه و قريش از يكسو و قبايل هوازن از سوى ديگر اتفاق افتاد . در اين نبرد همهء طوايف قريش وارد كارزار شدند ، وفرماندهى هرخاندان رامهتر آنان به عهده داشت .\r\nبدين جهت فرماندهى خاندان بنىهاشم دردست زبيربن عبدالمطّلب بود ، ورسول خداصلى اللّه عليه وآله نيز همراه او بود . ودرآن واقعه بيست ساله بود . « 3 » \r\n\r\n","description":"","footnote":" ( 1 ) . ماه‌هاى حرام درسال قمرى عبارتنداز : ذى قعده ، ذيحجه ومحرم ، سه‌ماه پى درپى و يك ماه منفرد كه رجب نام دارد و هفتمين ماه سال است .  ( 2 ) . تاريخ الجاهليّه ، عمر فرّوخ ، ص 130 ؛ السيرةالحلبيه ، ج 1 ، ص 127 .  ( 3 ) . العرب قبل‌الاسلام ، جرجى زيدان ، ص 272 - 273 . ","page_name":" 18 ","page_number":18},
  {"content":"\r\n\r\n\r\nفصل دوّم : در كنار پيامبر ( ص )\r\n\r\nخواستگارى\r\nپس از آنكه حضرت خديجهء كبرى سلام‌اللّه عليها برخصلت‌هاى و الا و ملكات فاضلهء پيامبر صلىاللّه عليه وآله آگاهى كامل يافت ، از دل و جان خواهان همسرى آن حضرت شد . وبدين منظور پيكى نزد آن بزرگوار روانه كرد و پيشنهاد خود را به عرض رساند . آن حضرت دراين باره با عموهايش مشورت و نظرخواهى كرد . پس از تصميم‌گيرى آن حضرت در ازدواج با آن بانوى گرانقدر ، به همراه حمزةبن عبدالمطّلب و ابوطالب و ديگر عموهاى خود به خانهء خويلدبن اسد ( پدرخديجه ) رفت ، تا رسماً خديجه را از وى خواستگارى كند .\r\nدر اين مراسم كه بنىهاشم و جمعى از شخصيت‌هاى قريش حضور داشتند بنا به روايتى حضرت حمزة خديجه رابراى حضرت محمد صلى اللّه عليه وآله خواستگارى كرد . كه اين مراسم باعقد ازدواج آن حضرت باخديجه پايان يافت . « 1 » \r\n\r\n","description":"","footnote":" ( 1 ) . سيرهء ابن‌اسحق ، ص 60 ؛ كامل ، ابن‌اثير ، ج 2 ، ص 40 ؛ سيرهء نبويّه ، ابن‌هشام ، ج 1 ، ص 201 ؛ حبيب‌السير ، خواند امير ، ج 1 ، ص 304 . ","page_name":" 19 ","page_number":19},
  {"content":"\r\n\r\nولى روايات مشهور دلالت بر مباشرت ابوطالب ( سرپرست و عموى پيامبر « ص » ) در اين امردارد . « 1 » \r\nالبته حضور حمزه و شركت فعّالش در اين مراسم بيانگر شخصيّت والاى حمزه درميان فرزندان عبدالمطّلب وبيان گرم او وعلاقه شديد متقابل او و پيغمبر ( ص ) مىباشد .\r\n\r\nپناهگاه پيامبر\r\nحمزةبن عبدالمطّلب عموى گرامى رسول خداصلى اللّه عليه وآله و از نخستين ياران والامقام آن حضرت است .\r\nشيخ طوسى رحمةاللّه عليه دركتاب رجال او را ازياران آن بزرگوار به شمار آورده است . « 2 » \r\nعلّامه حلى رحمةاللّه‌عليه نيز دركتاب رجال خود از او نام برده واورامردى مورد اعتماد وراستگو ومقبول‌الحديث معرفى كرده است . « 3 » \r\nاوحتى پيش از آنكه به دين اسلام بگرود ، دربرابر مخالفان و بد خواهان اسلام وپيامبرصلىاللّه عليه وآله قاطعانه مىايستاد ، و مانع اذيت وآزارهاى آنان مىشد .\r\nابولهب برادر بزرگتر حمزة يكى ازدشمنان سرسخت رسول خدابه شمار مىرفت كه لحظه‌اى ازاظهار دشمنى با اسلام وپيامبر فروگذار نمىكرد وپيوسته به آزار آن حضرت وكارشكنى در برابر تلاشهاى تبليغى آن بزرگوار مىپرداخت . تا جاييكه خداوند سوره‌اى درنكوهش او وهمسرش « ام جميل » نازل فرمود .\r\n\r\n","description":"","footnote":" ( 1 ) . بحار ، ج 16 ، ص 3 - 15 .  ( 2 ) . تنقيح المقال ، مامقانى ، ج 1 ، ص 375 .  ( 3 ) . معجم رجال‌الحديث ، ج 6 ، ص 271 ؛ رجال العلامةالحلّى ، ص 53 ، چاپ المطبعة الحيدريه ، نجف . ","page_name":" 20 ","page_number":20},
  {"content":"\r\n\r\nابولهب در همسايگى رسول خداصلىاللّه عليه وآله مىزيست و پيوسته زباله‌ها واشياءگنديده را كنارخانهء پيامبر صلىاللّه وعليه وآله مىريخت ، و با اين رفتار زشت ، آن حضرت را مىآزرد . روزى حمزه او را در آن حال يافت نجاسات را ازدستش گرفت وبرسر او ريخت « 1 »  وبااين عمل همبستگى وپشتيبانى خود رااز پيامبرصلى اللّه عليه وآله به اثبات رساند .\r\n\r\nمحبوب پيامبر ( ص )\r\nشكى نيست كه حضرت حمزه از محبوبترين شخصيت‌هاى معدودى است كه رسول خداصلىاللّه عليه وآله بيشترين محبت وعلاقه را نسبت به آنان ابراز داشته وپيوسته فضايل و برترى آنان را اعلام كرده ، ونام او را در رديف نام اميرمؤمنان على عليه السلام ( كه روح وجان آن حضرت بود ) قرارداده است . وشايد به دليل تقدم سنّى حمزه ( ويابه دلايل‌ديگر ) نام اورا مقدّم برنام آن بزرگوار بر زبان آورده است .\r\nابوالفرج اصفهانى از رسول خدا صلى اللّه وعليه وآله نقل كرده است كه آن حضرت فرموده :\r\n« بهترين مردم حمزه و جعفر وعلى عليهم السّلام مىباشند . » « 2 » \r\nحاكم نيشابورى از جابربن عبداللّه انصارى روايت كرده : كه يكى از ياران ما داراى فرزندى شد . ازرسول خداپرسيدند :\r\nچه نامى براو بگذاريم ؟\r\nپيامبرصلىاللّه وعليه وآله فرمود :\r\nمحبوبترين نامهانزد مرانام او كنيد ، نامش را حمزه بنهيد ! « 3 » \r\n\r\n","description":"","footnote":" ( 1 ) . كامل ، ابن‌اثير ، ج 1 ، ص 493 ، چاپ دراحياء التراث العربى ، بيروت .  ( 2 ) . مقاتل‌الطالبيين ، ابوالفرج اصفهانى ، ص 17 .  ( 3 ) . مستدرك‌الصحيحين ، حاكم نيشابورى ، ج 3 ، ص 196 . ","page_name":" 21 ","page_number":21},
  {"content":"\r\n\r\nاكنون جاى اين سئوال است ، كه اگر نام حمزه تا اين اندازه محبوب رسول خدا است چرا آن حضرت نام هيچيك از پسران فاطمه سلام‌اللّه عليها راحمزه ننهاد ؟\r\nپاسخ اينست كه : نامگذارى اين اختران تابنده وفرزندان وحى و رسالت در آسمان انجام مىگرفت وپيامبرصلى اللّه عليه وآله وعلى عليه السّلام ، هيچ نقشى در انتخاب آن نداشته اند .\r\nدرروايتى چنين آمده است كه آن حضرت پس از تولد نخستين فرزند فاطمه سلام اللّه عليها براى ديدن نوزاد به خانهء على عليه السّلام رفت . پس ازديدار كودك از على عليه السّلام پرسيد :\r\nچه نامى براى فرزندم انتخاب كردى ؟\r\nعلى عليه السّلام گفت :\r\nمن به خود اجازه ندادم كه پيش از شمانامى براى او معين كنم ولى من دوست داشتم كه نام او را « حرب » يا « حمزه » بنهم . . . .\r\nدرآن حال فرشتهء وحى نام « حسن » را ازجانب خداوند براى اين نوزاد فرخنده به ارمغان آورد . « 1 » \r\n\r\nغمخوارابوطالب\r\nچند سال پيش از بعثت پيامبرصلى اللّه عليه وآله قحطسالى شديدى مكه را فرا گرفت وقريش را درفشار قرار داد . درميان قريش آنهائيكه عائله مندتر بودند . بيشتر سختىمىكشيدند ، وابوطالب يكى از آنها بود . « 2 » \r\nبا پيشنهاد حضرت محمدصلى اللّه عليه وآله عباس ( كه از ثروتمندان قريش به شمار مىرفت ) وحمزه و خود آن حضرت نزدابوطالب رفتند وازوى خواستند\r\n\r\n","description":"","footnote":" ( 1 ) . شجرهء طوبى ، حايرى مازندرانى ، ج 2 ، ص 42 ، چاپ علميه نجف .  ( 2 ) . تاريخ طبرى ، ج 2 ، ص 313 ؛ كامل ، ابن اثير ، ج 2 ، ص 58 . ","page_name":" 22 ","page_number":22},
  {"content":"\r\n\r\nكه به هر يك از آنان يكى از فرزندانش را بسپارد وبدين گونه بارى از دوش او برداشته شود .\r\nابوطالب درپاسخ آنان گفت :\r\n« عقيل را براى خودم بگذاريد ، وهريك از بقيه را كه خواستيد ببريد » .\r\nپيامبر صلى اللّه عليه وآله على عليه السّلام رابرگزيد ، وعباس طالب را انتخاب كرد ، و حمزه پذيراى جعفر گرديد . « 1 » \r\nاين گزينش موفقيت آميز ، آثار عميق تربيتى از تربيت كنندگان در تربيت يافتگان به جاگذاشت جعفر ، آئينه تمام نماى حمزه بود ، همانگونه كه على عليه السّلام تجلّى گاه رسول خداصلى اللّه عليه وآله بود .\r\nآرى جعفر وارث غيرت ، شهامت ، سلحشورى ، سازش ناپذيرى و شجاعت حضرت حمزه بود . دربيشتر مواردى كه نام حمزه برزبان پيامبر صلى اللّه عليه السّلام وامامان معصوم عليهم السّلام آمده از جعفر نيز ياد شده است . ان شاءاللّه درطى فصول آيندهء اين كتاب مطالب بيشترى دراثبات همگونى عميق ميان\r\nاين دوستاره فروزان صدر اسلام خواهيم ديد .\r\n\r\n","description":"","footnote":" ( 1 ) . مقاتل‌الطالبيين ، ابوالفرج اصفهانى ، ص 26 . ","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل سوّم : اسلام حمزه\r\n\r\nحمزه يا سنگر اسلام\r\nتاريخ نگاران ، تولّد جديد حمزه را اين گونه گفته اند كه دريكى از روزهاى سال دوم بعثت « 1 »  پيامبر صلى اللّه عليه وآله در صفا بود كه ابوجهل از آنجا گذشت ، و آن حضرت را مورد آزار و ناسزاگويى خود قرار داد ، و از آيين وى عيبجويى كرد و رسالتش را انكار نمود . رسول خدا صلى اللّه عليه و آله در پاسخ وى سكوت اختيار كرد . ولى كنيز عبداللّه بن جدعان در خانهء خود همهء گفته هاى ابو جهل را شنيد .\r\nابو جهل پس از جدا شدن از پيامبر صلى اللّه عليه و آله به سوى كعبه رفت ، و در انجمنى كه قريش در آن حضور داشتند شركت جُست .\r\nديرى نگذشت كه حمزة بن عبدالمطّلب در حالى كه كمانش روى دوشش بود از راه رسيد ، او از شكار باز مى گشت چون او شكارچى ماهرى بود ، و هيچگاه\r\n\r\n","description":"","footnote":" ( 1 ) . اسدلغابه ، ج 2 ، ص 46 ؛ تنقيح المقال ، مامقانى ، ج 1 ، ص 375 ؛ دايرة المعارف اعلمى ، ج 17 ، ص 41 ؛ اعيان الشّيعه ، ج 6 ، ص 243 . ","page_name":" 25 ","page_number":25},
  {"content":"\r\n\r\nتيرش خطا نمى رفت . او هميشه پس از بازگشت از شكار گرد خانه كعبه طواف مى كرد ، و سپس به انجمنهاى قريش مى رفت ، بر آنان سلام مىكرد و با ايشان به گفتگو مى نشست . او محبوبترين و با شهامت ترين مرد قريش بود .\r\nرسول خداصلى اللّه عليه و آله به خانه باز گشته بود كه حمزه از برابر كنيزك گذشت . وقتى چشم كنيزك به حمزه افتاد ، گفت :\r\nابو عُماره ! ايكاش مى بودى و اذيت و آزارهايى را كه ابو جهل بر برادر زاده ات محمد صلى اللّه عليه و آله رواداشت مى ديدى . همينجانشسته بود كه ابوجهل او را ديد و به اذيت و آزار او پرداخت و به او دشنام داد و تا توانست در رنجانيدن او كوشيد ، آنگاه از وى دور شد . ولى محمد صلى اللّه عليه و آله در برابر او هيچگونه واكنشى نشان نداد .\r\nسخنان كنيزك سراپاى وجود حمزه رادر آتش خشم شعله ور ساخت . اراده خداوند بر آن شده بود كه حمزه مشمول كرامات الهى گردد . از اين رو با گامهاى درشت به راه افتاد ، و با شتاب در جستجوى ابو جهل بود كه او را به چنگ آورد ، و سزاى كردارش را بدهد .\r\nحمزه خود را به خانه خدا رساند ، در آنجا نگاهش به ابوجهل افتاد كه در ميان جمع نشسته بود حمزه به طرف ابو جهل رفت ، و وقتى بالاى سرش قرار گرفت ، كمانش را بالا برد ، و محكم بر فرق ابوجهل كوفت ، به گونه اى كه سرش شكاف سختى برداشت ، آنگاه به او گفت :\r\nاو را دشنام مى دهى ، و حال آنكه من پيرو آيين اويم ، و به هرچه او به آن ايمان دارد من نيز ايمان دارم ؟ اكنون تو با من طرف هستى ، اگر رويا رويى با مرا در توان خود مى بينى زبان درازى كن .\r\nتنى چند از خويشان ابوجهل خشمناك از جا برخاستند كه ابوجهل را يارى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكنند و انتقام او را از حمزه بستانند ، ولى ابو جهل به آنان گفت :\r\nبا ابوعمارة كارى نداشته باشيد ، چون به خدا سوگند من برادر زاده او را آماج دشنامهاى ركيكى قرار دادم .\r\nو بدين گونه حمزه بر اسلام پايدار ماند . و با جان و دل پيروى از رسول خدا صلى اللّه عليه و آله را گردن نهاد . پس از گرايش حمزه به اسلام ، قريش دانست كه رسول خدا صلى اللّه عليه و آله از اين پس استوار و سرفراز خواهد زيست ، وحمزه همچون دژى پايدار در كنار اوست . از اين رو آنان از پاره اى اقدامات نارواى خود دست برداشتند . « 1 » \r\nحمزه پس از زدن ابو جهل و پذيرش اسلام اين شعر را سرود :\r\nاى ابو جهل ! ( حاصل ) رفتار زشت خود را بچش .\r\nكه نتيجه خوى ستمگرانهء توست ،\r\nازموضع خصمانه خود پرده برداشتى ،\r\nاگر از خدا پروا مى كردى ،\r\nاين گونه سيه دل نمى شدى .\r\nبينى ات به خاك ( مذلت ) ماليده خواهد شد\r\nچون با اينكه به تو هشدار رسيده بود پيامبر خدا را آزردى\r\nو حق را به صاحبش باز نگرداندى .\r\nو بار ديگر در منجلاب گمراهى سقوط كردى . « 2 » \r\nآرى حمزه همزمان با درگيرى با ابو جهل ، همهء پيوندهاى خود را با نظام بوجهلى گسست و به آيين محمدى پيوست . و در آستانه تولّدى نوين قرار گرفت .\r\n\r\n","description":"","footnote":" ( 1 ) . السيره النبويه ، ابن هشام ، ج 1 ، ص 311 ؛ سيره ابن‌اسحق ، ص 151 ؛ اسدالغابه ، ج 2 ، ص 46 ؛ اعيان الشّيعه ، ج 6 ، ص 245 ؛ مستدرك الصحيحين ، حاكم نيشابورى ، ج 3 ، ص 192 .  ( 2 ) . سيرهء ابن‌اسحق ، ص 152 . ","page_name":" 27 ","page_number":27},
  {"content":"\r\n\r\n\r\nريشه‌گيرى اسلام حمزه\r\nپس از ماجراى درگيرى حمزه با ابوجهل در مسجد الحرام ، حمزه به خانه خود بازگشت ، و مورد هجوم افكار متشتت قرار گرفت و ترديدهايى براى او حاصل شد و شب سختى را گذراند . بامداد آن شب خود را به حضور پيامبر صلى اللّه عليه و آله رساند و چنين گفت :\r\n« اى پسر برادر ، من خود را در گردابى گرفتار مىبينيم ، و نمى دانم چگونه خود را از آن رهايى دهم ، و باقى ماندن مردى مانند من بر آنچه نمى دانم درست است يا نادرست سخت و ناگوار است . اكنون سخنى با من بگو ، كه مشتاقانه آمادهء شنيدن سخنانت هستم . »\r\nرسول خداصلى اللّه عليه و آله رو به او كرد ، و خاطره هايى از گذشته را به يادش آورد ، و اندرزهايى به او داد ، و او را بيم و مژده داد . در اثر سخنان رسول خدا صلى اللّه عليه و آله خداوند ( عزّوجلّ ) نورايمان بردل او تابانيد . حمزه به پيامبر گفت :\r\n« گواهى مى دهم كه تو راستگو هستى ، گواهى مردى حقيقت جو و دانا .\r\nپسر برادرم ! آيين خود را آشكار كن ، كه به خدا سوگند دوست ندارم آنچه زير آسمان كبود قرار دارد از آن من باشد و من پيرو كيش نخستين خود باشم . »\r\nآرى ، حمزه كسى بود كه اسلامش مايهء عزت دين خدا شد . « 1 » \r\nپس از ريشه گيرى اسلام در اعماق وجود حمزه ، وگذر پيروزمندانه از پل شك ودودلى ناشى از يك دگرگونى ريشه اى ، اين اشعار را سرود ، كه نشانگر عمق تأثيردين حياتبخش اسلام در جان و روان اوست :\r\nسپاس خداى را كه قلب مرا\r\nبه اسلام و يكتاپرستى رهنمون شد .\r\nآيينى كه از سوى پروردگارى ارجمند\r\n\r\n","description":"","footnote":" ( 1 ) . سيرهء ابن اسحق ، ص 152 . ","page_name":" 28 ","page_number":28},
  {"content":"\r\n\r\nو آگاه به بندگان و مهربان آمده است .\r\nهر گاه سخنانش بر ماتلاوت شود ،\r\nاشكهاى هر خردمند با انديشه‌اى سرازير مى گردد .\r\nسخنانى كه احمد از پرتو روشنگرىهاى آن ،\r\nآيه‌هايى دلنشين آورده است .\r\nفرمانرواى همهء ما احمد مصطفى است .\r\nمبادا با سخنان درشت او را بيازاريد .\r\nبه خداسوگند ، هرگز او را به آن گروه نخواهيم سپرد ،\r\nمگر آنكه با شمشيرها ايشان را درو كنيم ،\r\nولاشه‌هايشان را همه جا بپراكنيم ،\r\nكه تاابد پرندگان از گوشتشان تغديه كنند .\r\nمن از رفتار ( زشت ) قبيلهء ثقيف با وى آگاه شدم ،\r\nكه خداى آنان را به سزاى كردارشان برساند .\r\nو سخت ترين كيفرها را دربارهء ايشان روا دارد ،\r\nو باران رحمتش را از ايشان دريغ دارد . « 1 » \r\nحمزه نه تنها يك مسلمان شده بود ، بلكه از آن هم گام فراتر نهاده ، و مراحلى از ايمان را نيز پيموده بود و با دلى در نهايت آرامش ، و درونى لبريز از اطمينان ، به پاسدارى از حريم اسلام و قرآن و پيامبر عظيم‌الشّأن كمر همت بسته بود .\r\nاو تنها از ياران ديروز خود بريده بود ، بلكه براى كشتن آنان نيز آمادگى كامل داشت . « 2 » \r\n\r\n","description":"","footnote":" ( 1 ) . سيرهء ابن‌اسحق ، ص 153 .  ( 2 ) . اعيان الشّيعه ، ج 6 ، ص 243 . ","page_name":" 29 ","page_number":29},
  {"content":"\r\n\r\nوقتى عمر با شمشير برهنه به درب خانهء پيامبر صلى اللّه عليه و آله نزديك مى شد ، و قصدش اين بود كه اظهار اسلام كند . خبر به رسول خدا صلى اللّه عليه و آله رسيد كه عمر با شمشير برهنه آهنگ خانه شما را دارد ! حمزه به آن حضرت عرض كرد :\r\nاجازه دهيد داخل شود ، اگر قصد نيكى داشته باشد هر چه در توان داريم از او دريغ نخواهيم داشت . و اگر قصد بدى در سر داشته باشد ، با شمشير خودش او را خواهيم كشت . « 1 » \r\nحمزه با اين جملات بار ديگر ايمان عميق خود را نسبت به آيين محمدى اظهار كرده ، و شهامت و فداكارى خود را در راه پيشبرد اهداف عاليهء اسلام به اثبات رساند .\r\nاسلام حمزه پيروزى درخشانى براى مسلمانان به بار آورد و آنان را از مرحلهء انزوا و مخفى كارى و انفعال به سطح بالاترى ارتقاء بخشيد . از اين پس آنان پايگاه مركزى خود ( خانه ارقم ) اجتماع مىكردند ، قرآن تلاوت مى نمودند و نماز جماعت به پا مى داشتند .\r\nآرى ، با گرايش حمزه به اسلام و مسلمانان ، قريش ناگهان دريافت كه پيامبر اسلام صلى اللّه عليه و آله عزت يافته و قدرتمند شده ، و از آن پس حمزه از وى پشتيبانى خواهد كرد ، بدين سبب آنان از اذيت وآزارهاى خود كاستند ، و رفتار شان باشخص پيامبر صلى اللّه عليه و آله و ديگر مسلمانان روند ملايمترى يافت . « 2 » \r\n\r\nپيامدهاى اسلام حمزه\r\nهمزمان با اسلام حمزه تغييرات فراوانى در روابط ميان مسلمان و دشمنانشان بوجود آمد ، لحن برخورد سران قريش و وابستگان آنان با مسلمانان و در رأس ايشان پيامبر\r\n\r\n","description":"","footnote":" ( 1 ) . كامل ابن اثير ، ج 2 ، ص 76 .  ( 2 ) . تنقيح المقال ، مامقانى ، ج 1 ، ص 375 ؛ كامل ابن اثير ، ج 2 ، ص 83 ؛ طبقات ، ابن‌سعد ، ج 1 ، ص 93 ؛ اعيان الشّيعة ، ج 6 ، ص 242 . ","page_name":" 30 ","page_number":30},
  {"content":"\r\n\r\nاسلام تغيير يافت ، هتاكى وفحاشى وضرب و جرح و شكنجه و آزار و انواع بدرفتارى جاى خود را به پندو اندرز و نصايح و مواعظ و تطميع و تهديد و مانند آن داد .\r\nروزى عُتبة بن ربيعه كه از بزرگان قريش بود در انجمن سران قريش حضور داشت . رسول خدا صلى اللّه عليه و آله نيز تنها در مسجد الحرام نشسته بود . عتبة خطاب به قريش چنين گفت :\r\nمى خواهيد نزد محمد روم وباوى سخن بگويم و پيشنهادهايى به اوعرضه كنم ، تا هريك از آنها را كه بپذيرد به او بدهيم و او دست از سر ما بردارد ؟\r\n( اين واقعه پس از آن بود كه حمزه اسلام را پذيرفته بود ، و قريش شاهد افزايش روز افزون ياران پيامبر صلّى اللّه عليه و آله بود . )\r\nحاضران گفتند : ابو وليد ( كنيهء عتبه است ) ما همه موافقيم ، نزد او برو و با وى به گفتگو بنشين . عتبه از جا برخاست و نزد رسول خدا صلّى اللّه عليه و آله رفت و گفت :\r\nبرادر زادهء من . . . « 1 » \r\nاين گفتگو به روشنى گوياى مواضع انفعالى قريش و عقب نشينى آنان در مقابله با اسلام است كه معلول گرايش حمزه به اسلام و دفاع وى از آنست .\r\nگفتگو مفصل است ، براى آگاهى از مشروح داستان به تاريخ مراجعه شود .\r\nآنچه در اينجا مورد نظر است تغيير موضع قريش در برابر پيامبر صلّى اللّه عليه و آله و دگرگونى لحن برخوردشان با آن حضرت پس از اسلام حمزه است .\r\n\r\nدو تحريف\r\n1 . در كتاب « تاريخ گزيده » آمده است كه :\r\n« حمزه در ماه رجب سال پنجم بعثت همراه با نخستين گروه مهاجران مسلمان ، از جمله عثمان ورقيه ، به فرمان پيامبر صلّى اللّه عليه و آله رهسپار حبشه شد . » « 2 » \r\n\r\n","description":"","footnote":" ( 1 ) . سيرهء نبوية ، ابن هشام ، ج 1 ، ص 313 .  ( 2 ) . تاريخ گزيده ، حمد اللّه مستوفى ، ص 137 . ","page_name":" 31 ","page_number":31},
  {"content":"\r\n\r\nاين نسبت در هيچ سيره وتاريخ ديگرى به ثبت نرسيده ، بلكه شواهدى دردست است كه خلاف آن را ثابت مىكند كه به آنها اشاره خواهد شد .\r\n2 . بيشتر تاريخ نويسان ، اسلام آوردن عمر را اندكى پس از اسلام حمزه نوشته اند ، به گونه اى كه همزمانى اسلام آوردن اين دو تن با كمترين فاصله زمانى از آن فهميده مىشود ، در حالى كه اين مطلب نيز با شواهد تاريخى سازگار نيست زيرا اسلام حمزه ( همانگونه كه پيش از اين گفته شد ) در سال دوم بعثت بوده ، و اين واقعه را بسيارى از نويسندگان از جمله مامقانى در تنقيح المقال « 1 »  و ابن اثير دراسد الغابه « 2 »  و اعلمى در دايرة المعارف « 3 »  تصريح كرده اند ولى درباره زمان اسلام عمر نوشته‌اند كه او پس از هجرت نخستين گروه از مسلمانان به حبشه مسلمان شد و او شصت و دومين و يا شصت و ششمين فردى بوده كه به اسلام گرويده است . « 4 »  آنچه مورد اتفاق است اينست كه اين گروه مهاجر در ماه رجب سال پنجم عازم حبشه شدند . « 5 » \r\nبنابراين اسلام عمر پس از اين تاريخ ( رجب سال پنجم بعثت ) بوده است . يعنى عمر حدود چهارسال پس از حمزه مسلمان شده .\r\nو اما آنچه به موضوع پيشين ( هجرت حمزه به حبشه ) مربوط مىشود اينست كه :\r\nآنگاه كه عمر به قصد پذيرفتن اسلام باشمشير روانهء خانهءپيامبر صلىاللّه عليه وآله شد ، حمزه دركنار آن بزرگوار حضور داشت ونظر خود را در بارهء عمر به عرض پيامبر صلى اللّه عليه و آله رساند « 6 »  وچنانكه گفته شد ، زمان اسلام آوردن\r\n\r\n","description":"","footnote":" ( 1 ) . تنقيح المقال ، مامقانى ، ج 1 ، ص 375 .  ( 2 ) . اسدالغابه ، ابن اثير ، ج 2 ، ص 46 .  ( 3 ) . دايرة المعارف ، اعلمى ، ج 17 ، ص 41 .  ( 4 ) . كامل ابن اثير ، ج 2 ، ص 84 .  ( 5 ) . كامل ، ابن اثير ، ج 2 ، ص 77 ؛ تاريخ گزيده ، حمداللّه مستوفى ، ص 137 .  ( 6 ) . كامل ، ابن اثير ، ج 2 ، ص 86 . ","page_name":" 32 ","page_number":32},
  {"content":"\r\n\r\nعمر پس از ماه رجب سال پنجم بعثت ، يعنى سال هجرت نخستين گروه از مسلمانان به حبشه بود . بنابراين بىپايگى ، هجرت حمزه به حبشه آشكاراست .\r\n\r\nفصل چهارم : هجرت\r\n\r\nدر مدينه\r\nپس ازپيمان عقبه دوّم وانعقاد دفاعى ميان پيامبر ومسلمانان شهرمدينه ( كه درآن زمان يثرب ناميده مىشد ) رسول خداصلى اللّه عليه وآله فرمان هجرت به مدينه راصادر كردونخستين مهاجر مسلمان به مدينه ابوسلمةبن عبدالاسد ، كه پيش از بيعت عقبه دوم ، همزمان با مسلمان شدن گروهى از مردم يثرب به اين شهر آمد .\r\nپس از صدور فرمان پيامبرصلى اللّه عليه وآله موج هجرت فراگيرشد ومسلمانان متعاقب يكديگر مكه را به قصد مدينه ترك كردند ، و در اين شهر فرود آمدند ، وهريك از آنان بطور موقت ميهمان مسلمانان مدينه شدند .\r\nدرانتهاى اين مسير چندروزه ونسبتاطولانى دهكده‌اى در حومهء شهر مدينه بنام « قُبا » « 1 »  قرار دارد . سرشناس‌ترين مرد دهكده شخصى بود بنام « كلثوم‌بن\r\n\r\n","description":"","footnote":" ( 1 ) . « قُبا » باضم حرف اول ، دهكده‌اى است در دو ميلى شهر مدينه ، درسمت چپ كسىكه رهسپار مكه است ، اين واژه در آغاز نام چاهى دراين دهكده بوده ، جايى كه نشيمنگاه قبيلهء عمروبن عوف ( يكى از قبيله‌هاى انصار ) درآن قرار داشت . ( معجم‌البلدان ، ج 4 ، ص 301 ) . ","page_name":" 33 ","page_number":33},
  {"content":"\r\n\r\nهِدم » كه خانهء وى در « قبا » مهمانسراى بسيارى از مهاجران مسلمان بود . كه در ميان ايشان شخص پيامبرصلى اللّه عليه وآله وحمزه وعلى عليه السلام قرار داشتند . هرچند نام كسان ديگرى نيز در شمار ميزبانان اين بزرگواران به ثبت رسيده‌است ، كه از جمله ، سعدبن خيثمهء اوسى واسعدبن زراره از قبيلهءبنى نجّاراز معروفترين آنهاهستند . « 1 » \r\nچنين به نظر مىرسد كه همهء نامبردگان ، به ميزبانى اين پرچمداران توحيدوديگر مسلمانان مهاجر مفتخر شده باشند . اما در اين ميان « كلثوم بن هِدم » به دليل اينكه خانه‌اش برسرراه كوچندگان مسلمان قرار داشته ، بهره‌اش در پذيرايى از ميهمانان بيش از ديگران بوده است .\r\nولى تراكم مهمانهادرخانهء وى هميشگى نبوده ، بلكه پس از استقرار مهاجران در مدينه وبويژه همزمان بابرادرى مهاجران وانصار ، انباشتگى تازه‌واردان درچند خانهء سرشناس از شدّت خود كاست و جاى خود را به توزيع بهترى فراخور هر دو گروه داد .\r\nخانهء سعد بن خيثمه ( به ويژه در آغاز هجرت ) پذيراى كوچندگان مجرد و بى خانمان بود . چون ميزبان نيز بى همسر مىزيست ، به همين دليل ، خانهء او « بيت العُزّاب » نام گرفته بود « 2 »  . ولى باپيوستن زنان مهاجر به همسران خود ، و يا همسرگيرى مردان مهاجر از شهر ميزبان ، رفته رفته از شدّت اين تراكم مىكاست .\r\nبعضى گفته‌اند كه حضور پيامبر صلى اللّه وعليه وآله در خانهء سعدبن خيثمه ، تنها به منظور گردهم آيى وسخنرانى براى مسلمانان صورت مىگرفته ، چون اين\r\n\r\n","description":"","footnote":" ( 1 ) . سيرهء ابن‌هشام ، ج 2 ، ص 122 و 138 ؛ طبقات ، ابن سعد ، ج 3 ، ص 9 .  ( 2 ) . طبقات ، ابن‌سعد ، ج 3 ، ص 9 ؛ كامل ، ابن‌اثير ، ج 2 ، ص 106 ؛ سيره ابن‌هشام ، ج 2 ، ص 122 . ","page_name":" 34 ","page_number":34},
  {"content":"\r\n\r\nخانه به دليل تراكم مهاجران مجرد ، از ديگر خانه‌ها مناسب‌تر بود « 1 »  . به نظر مىرسد كه ميزبانى سعدبن خيثمه ازحمزه نيز به همين اندازه بوده و آن جناب تنها هنگام اجتماعات ونشست‌هاى عمومى به اين خانه گام ومىنهاده است . و يا حتى اگر سعد ميزبان اصلى حمزه بوده ، اين ميزبانى دورانى بسيار كوتاه داشته‌است ، چون حمزه در نخستين فرصت بادختر « ملّةبن مالك » كه از عموزاده‌هاى « كلثوم بن هِدم » بود ازدواج كرد . « 2 »  اين خود دليل ديگرى است بر اينكه حمزه درخانهء كلثوم زندگى مىكرده و روابط صميمانه‌اى باوى داشته‌است .\r\n\r\nحكومت اسلام\r\nهمزمان باهجرت مسلمانان از مكه وپيوستن ايشان به مسلمانان مدينه شرايط براى تشكيل نخستين حكومت اسلامى فراهم شد ، وپيامبرصلى اللّه عليه وآله هستهءمركزى جامعهء اسلامى راپى ريزى كرد .\r\nمسلمانان باموفقيت از مرحله‌اى بس دشوار وتوانفرسا گذشته ، و به مرحلهء نوينى گام نهاده بودند . آنان از موضع انفعال وستمكشى وبردگى\r\nوزير سلطهء دشمن زيستن ، به استقلال و آزادى رسيده بودند .\r\nاما اين جابجايى ناخواسته ، مسلمانان را بازيان‌هاى مالى فراوانى روبرو كرد وپيوندهاى زناشويى وخانوادگى بسيارى از هم گسست ، با اين همه اهميّت از دست رفته‌ها در برابر پيروزى بدست آمده بسيارناچيز جلوه مىكردوآيندهء بس درخشانى نه تنها در انتظار آنان بلكه فراراه تاريخ بشرى قرار داشت .\r\nرسول خداصلى اللّه عليه وآله به همّت والاى مسلمانان انصار ، بايك طرح ضربتى به وضع اقتصادى واجتماعى نابسامان مهاجران پايان داد وباپيمان\r\n\r\n","description":"","footnote":" ( 1 ) . سيرهء ابن هشام ، ج 2 ، ص 138 .  ( 2 ) . طبقات ، ابن سعد ، ج 3 ، ص 8 . ","page_name":" 35 ","page_number":35},
  {"content":"\r\n\r\nبرادرى « مؤاخاة » ميان اين دو پايهء نيرومند اسلام مهاجر - انصار به نخستين مشكل جامعهء نوپاى اسلامى خاتمه بخشيد .\r\nاكنون حزب الله به صورت كيانى مستقل ونيرومند وسرافراز درآمده بود ، ورسالت الهى بردوشهايش سنگينى مىكرد ، ومىبايست همهء توان خود را به كارگيرد ، تا موانع گسترش آئين خداپرستى را از سر راه دور كند ، ونظام خدا سالارى را در سراسر گيتى بگستراند .\r\nدراين راستا « قريش » نخستين وعمده‌ترين نيروى باز دارنده بود .\r\nاما چرا و چگونه قريش در ميان قبيله‌هاى گوناگون حجازداراى چنين ويژگى چشمگيرى بودند پاسخ اينست كه چون قريش شهر مكه وخانهء كعبه را در اختيار خود داشتند . آنهابزرگ رگ اقتصادى جزيرةالعرب را در دست داشتند ومتوليان بتهاى ريز و درشت وگوناگون مردم حجاز بودند . آنهاخود را وارث فرهنگى بسيار غنى ومنحصربه فرد ، و زبان وتاريخ وادبياتى برتر مىدانستند .\r\nآنها به منظور تحكيم هرچه بيشتر پايه‌هاى قدرت خود ، سالانه جشنواره‌هاى شعر وادب دربازار معروف « عُكاظ » برپامىكردند ، وسخن سرايان وگويندگان و . . . مى نواختند ، وسايهء شوم خود را برآن بخش ازجهان مىگستردند .\r\nيكى ديگر از پديده‌هاى اجتماعى حاكم بر آن دوران ، نظام زودبندها وقرارها وپيمانهاى دفاعى ميان قبيله‌ها است ، كه به علت فقدان يك حكومت مركزى نيرومند اجتناب ناپذيربود . اما سر نخ بيشتر پيمانها در دست قريش بود و حضور آنان در معاملات نظامى سراسر جزيرة نقش اساسى داشت . بنابراين اولين وآخرين مانع عمده بر سر راه رشد وجهان شمولى اسلام قريش بود .\r\n\r\nنخستين اقدام\r\nبااعلام موجوديت حكومت نوپاى اسلامى ، توطئه‌هاى دشمنان اسلام ابعاد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nگسترده‌ترى يافت . وپيمانهاى دفاعى موجود ، درجهت هرچه تنگ‌تر كردن حلقهء محاصره عليه اين غنچهء نوشكفته به كار افتاد . اينجابود كه دشمن خطر راجدى احساس مىكرد ، وهمهء امتيازات نامشروع خود را يكجادرمعرض نابودى مىديد .\r\nاز سوى ديگر اسلام نمىتوانست جنايات هولناك دشمن را به فراموشى بسپارد ، و خود را در محدودهء مدينه زندانى كند ، وازپويش انقلابى خود دست بردارد ، و فرياد دادخواهى شيفتگان حريت وعدالت وفضيلت را بشنود ، وستمهاى مستكبران بر مستضعفان را ببيند وتباهى وگمراهى انسانها راشاهد باشد وواكنشى مناسب از خود نشان ندهد ؛ كه دراين صورت ديگر اسلامى باقى نخواهد ماند .\r\nچراكه جوهر اسلام ، دفاع از حق ومبارزه باباطل و ستم است .\r\nباهمه مشكلات مالى توانفرساى حكومت نوبنياد اسلامى ، پيامبرصلى اللّه عليه وآله از روزهاى نخست ، مسائل دفاعى راسرلوحهء برنامه‌هاى خود قرار داد ، و براى رويارويى با دشمنان اسلام توان رزمى خود رابه نمايش گذاشت .\r\nپس از گذشت هفت‌ماه از پيروزى انقلاب يعنى از مبدءهجرت ، نخستين رويارويى نظامى نيروهاى اسلام با دشمن به وقوع پيوست ، وفرمانده عملياتى اين گروه رزمى ، حضرت حمزهء سيدالشهداء بود .\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل پنجم : فرمانده نخستين سريّه\r\n\r\nعلل اعزام سرايا\r\nسازماندهى واعزام نيروهاى گشتى - رزمى از سوى پيامبرصلى اللّه عليه وآله از ديرباز مورد بحث وكنگاش پژوهشگران بوده است ، و اين سئوال مطرح بوده است كه :\r\nهدف پيامبرصلى اللّه عليه وآله از اعزام اين نيروهاى مسلح چه بود ؟\r\n1 . آيا مقصود ارعاب دشمن - وتهديدرگ حياتى آنان و در نتيجه وارد شدن دريك جنگ روانى بادشمن بود ؟\r\n2 . آيا پيامبر صلى اللّه وعليه وآله تنها براى آگاهى از توان واستعداد مادّى وروانى دشمن وكسب اطلاعات دقيق از طريق نبض اصلى موجوديّت قريش يعنى كاروانهاى بازرگانى آنان ، اين نيروهاى اطلاعاتى رابرسرراه اين كاروانها مىگماشته تا آگاهى به موقع از دشمن نه تنها خطر غافلگير شدن و در برابر عمل انجام شده واقع شدن را از ميان بردارد ، بلكه با اقدامهاى بجاومناسب ، ابتكار\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nعمل ، همچنان در دست مسلمانان باقى بماند ؟ بنابراين ( چه به جهات سياسى وياحقوقى وياغيره ) پيامبر صلىاللّه عليه وآله در آغازهيچگونه چشم داشتى نسبت به دارايىهاى قريش نداشته ، و از هرگونه برخورد مسلحانه با كاروانهاى قريش به شدّت پرهيزمىكرده است . 3 - ياهدف تقاص ومقابله به مثل بادشمن ، درسلب وتاراج دارايىهاى مسلمانان در مكه ومحاصره اقتصادى شهر مدينه توسط قريش ومشركان بود ؟\r\nعلت اعزام اين سرايا هرچه باشد در سال اوّل هجرت يعنى ماه هفتم همين سال حضرت اوّلين سريّه را ترتيب دادند كه فرمانده اين سريّه حمزه بود . « 1 » \r\n\r\nچرا حمزه\r\nاماچرا حمزه براى اين فرماندهى ويژه ا نتخاب شد ؟\r\nانتخاب فرماندهان در چنين مقطع حساس و دشوارى ، بيانگر ويژگيهاى شخصيتى فرمانده و تناسب وى با اهميّت مسؤوليتهاى واگذار شدهء به اوست .\r\nاعزام نيرو در سالهاى اول و دوم هجرى ( سريّه هاى « 2 »  پيش از بدر ) فرايندى است كه همگونىهاى بسيارى را با يكديگر داراست .\r\nاولًا : همهء فرماندهان آنها از ميان مهاجران انتخاب شده‌اند .\r\nثانياً : همهء نيروها مهاجرند . « 3 » \r\n\r\n","description":"","footnote":" ( 1 ) . تاريخ طبرى ، ج 2 ، ص 402 .  ( 2 ) . تعريف غزوه و سريّه آنگونه كه شايع است اينست كه « غزوه » آن عملياتِ نظامىاست كه پيامبر صلى اللّه عليه و آله شخصا در آن حضور داشته ولى « سريّه » آن كوشش نظامى است كه آن حضرت درآن حاضر نبوده است .  ( 3 ) . همهء تاريخ نگاران در اين ديدگاه با يكديگر اتفاق نظر دارند ، به ويژه يعقوبى كه به دقت نظر معروف است چنين نوشته است :\r\n« پيامبر صلىاللّه‌عليه وآله حمزة بن عبدالمطلب را به فرماندهى سريّه‌اى ازسوى « عيص » به كرانهء درياى سرخ به همراه سى تن ازمهاجران روانه كرد . . . »\r\nسپس يعقوبى درپايان با تأكيد اضافه مىكند كه :\r\n« و هيچيك ازانصار در ميان ايشان نبود . » ( تاريخ يعقوبى ، ج 2 ، ص 69 )\r\nتنها واقدى در ( مغازى ، ج 1 ، ص 9 ) دربارهء عمليات گشتى حمزه درعين اينكه درمورد رقم نيروها با ديگران اختلافى ندارد ، اما درهويّت اين نيروى سى نفره دو نظر متفاوت ارائه كرده است . او نخست اظهار كرده كه اين نيروها از دو گروه پانزده نفره تركيب شده بود ، كه گروهى را مهاجران وگروه ديگر را انصار تشكيل مىدادند .\r\nولى چند سطر بعد نظر ديگرى بيان داشته كه همان نظر اجتماعى تاريخ نويسان است و گفتهء پيشين خود را نفى مىكند ، اگر چه اين نظر كلّى بيان شده و ناظر به همهء سريّه‌هاى پيش ازبدر است . واقدى گويد :\r\n« ابن مسيب و عبدالرحمن بن سعيد گويند : پيش از آنكه رسول خدا صلى اللّه عليه و آله خود شخصا به بدر برود ، هيچيك از انصار را به هيچ سو روانه نكرد . چون تصور مىكرد كه آنان تنها در مدينه آن حضرت را يارى خواهند نمود . و در پايان گزارش اين عقيده را صحيح دانسته ، مىگويد : « و اين نظر به اثبات رسيده است » مغازى ، ج 1 ، ص 10 .\r\nشايان توجه است كه طبرى در تاريخ خود نظر دوم واقدى را به وى نسبت داده . آنجا كه نوشته است :\r\n« واقدى گويد : رسول خداصلىاللّه عليه‌وآله درماه رمضان اين سال ( اول هجرى ) پس از گذشت هفت ماه از هجرت خودپرچم سفيدى به دست حمزة بن عبدالمطّلب داد و او را به فرماندهى سى تن از مهاجران منصوب فرمود . و به منظور معارضه با كاروانهاى قريش روانه كرد . تاريخ طبرى ، ج 2 ، ص 402 . ","page_name":" 40 ","page_number":40},
  {"content":"\r\n\r\nثالثاً : در بيشتر سريّه‌ها نوك پيكان حمله‌هامتوجه راههاى بازرگانى قريش است .\r\nرابعاً : مأموريت‌ها عموماً بدون درگيرى پايان يافته است . « 1 » \r\nخامساً : پيامبرصلىاللّه عليه‌وآله شخصا ( جز دريك مورد ) در اين گشت ها حضور نداشته است .\r\nاين فصل از تاريخ صدر اسلام بسيار ظريف و شايان نقد وبررسى و سرشار از چشمه‌هاى فراوان اصل ساز است . كه بايد با جرح و تعديل‌هاى عالمانه ، پايه‌هاى مكتبى واصولى اسلام به ويژه مسائل و مبانى دفاعى آن ، از منابع ومتون موجود\r\n\r\n","description":"","footnote":" ( 1 ) . تنها استثناء اين بند ، سريهء عبداللّه بن جحش است كه خود جاى بحث جداگانه و مفصل دارد . ","page_name":" 41 ","page_number":41},
  {"content":"\r\n\r\nپالايش و استخراج شود . و تنها پس ازگشوده شدن اين گره‌ها و كنار رفتن ابرهاى تيرهء ابهام است كه شخصيت واقعى فرماندهان نيز جلوه گر مىشود .\r\n\r\nحمزه نامدار\r\nآنچه مسلم به نظر مىرسد اينست كه حمزه نخستين فرماندهء عملياتى يك گروه كشتى - رزمى بوده كه از اهميّت بسيار والايى برخوردار است .\r\nداستان اين عمليات نشانگر شخصيّت فوق‌العاده و دشمن شكن اوست كه در وى جلوه گر است . عظمت حمزه آنگاه آشكار مىشود كه بدانيم عمليات وى نقطهء آغازين دوران نوينى است كه در آن « سياست گريز » جاى خود را به « رسالت ستيز » بخشيده است ، و از آنجاكه آغاز هر پديده حساس‌ترين دوران آنست ، بدينجهت اين عمليات نشانگر رادمردى و دليرى و چيرگى اوست .\r\nكاروان عظيم قريش رهسپار مكه بود ، و سرپرستى آن رامغرورترين و خودپسندترين وجنگ افروز ترين و افتخار دوست‌ترين فرد قريش كه از همه انعطاف ناپذيرتر وقلدرمنش تر به شمار مىرفت ، و داراى ويژگيهاى يك مرد سخت و خشك و شكننده بود ، و به حق مىتوان او را « ربّ النوع دشمنان اسلام » يا به قول پيامبر « فرعون امت » دانست به عهده داشت . و اين مرد كسى جز « ابوجهل » « 1 »  نبود ، كه اكنون عهده دار حساس‌ترين مسؤوليت شغلى قريش\r\n\r\n","description":"","footnote":" ( 1 ) . واژهء « جهل » در زبان عرب پيش از آنكه معادل واژهء « نادانى » باشد به معناى ظلم و ستم و ستيزه‌جويى وتندخويى و درشتى به كار رفته است ، و كاربرد آن در اين معنا در قرآن كريم و سخنان امامان عليهم‌السّلام و اشعار عرب فراوان است .\r\nو اين روحيه ستمگرى وپرخاشگرى در ميان اعراب جاهلى بسيار پسنديده و افتخار آفرين بوده است با اين مقدمه معلوم مىشود كه كينه « ابوجهل » براى عمروبن هشام بن مغيره كه قبلًا « ابوالحكم » ناميده مىشده كنيه‌اى قرار دادى است و بدين معنى است كه او پدر ستم پيشگى و زورگويى و درشت خويى بوده است . ","page_name":" 42 ","page_number":42},
  {"content":"\r\n\r\nاست . مسئوليتى كه تنها از عهدهء نابغه‌اى شيطان صفت مانند « ابوجهل » ساخته است . و كسانى كه بتوانند سنگينى اين بار را بر دوش خود تحمل كنند شايد از تعداد انگشتان يك دست نيز كمتر باشند .\r\nآرى ، به صدا درآوردن زنگوله‌هاى قطارى ازشتران سرخ مو كه تعدادشان گاهى به هزار رأس مىرسيد ، و بارشان از گرانبهاترين كالاهاى جزيرة العرب به شمار مىرفت كار ساده‌اى نبود . كالاهايى كه سقف ارزشى آن دست كم در حدّى بود كه بتواند بهاى كلان اين جابجايى و بازرگانى پرخرج را پوشش دهد ، و دست آخر سودى هنگفت و متناسب با چنين سوداگرى خطربار به جيب صاحبانش برساند .\r\nبا اين مقدمه درك اين حقيقت آسان مىشود كه وظيفهء ادارهء يك كاروان كه شتران آن نافهء مُشك بر پشت دارند ، بى گزاف مسؤوليت شمارهء يك در ميان وظايف موجود درجامعهء قريش است . و كارحمزه در مقابلهء با اين كاروان از اهميّت بسزائى برخوردار است .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل ششم : نور و ظلمت\r\n\r\nرويارويى با ابوجهل\r\nدر ميان درختان انبوه و شاخه‌هاى درهم پيچيدهء جنگل پهناور « عِيص » در كنارهء درياى سرخ ، يك گروه چريكى پانزده الى سى نفره درانتظار ازراه رسيدن قطار بارهاى دشمن كه از كنار كمينگاه گروه مىگذشت ، لحظه شمارى مىكرد .\r\nزمان به كندى مىگذشت ، و همهء اعضاى گروه با آماده باش كامل منتظر اين قطار گياه خوار و گران بار بودند .\r\nانبوه درختان جنگلى مانع رؤيت هدف متحرك از فاصله‌اى نسبتا دور بود ، از اين رو حسّ شنوايى افراد بيش از حاسّه‌هاى ديگر ( به استثناى حسّ ششم ) قابل اعتماد بود .\r\nپس از مدتها چشم به راهى بالأخره انتظار به پايان رسيد ، و از مسافتى نه چندان دور ، بانگ ناىِ ساربان جلودار ، پردهء گوش را نوازش مىداد ، ناگهان شيرنامى شيرافكن با شمشيرى آخته ، سوار بر مركب ، ازكمينگاه بيرون جست ، وچونان شيرى خروشان در دل جنگل فرياد برآورد :\r\nايست !\r\nنَفَسها درسينه حبس شد ، و چشمان كاروانيان سياهى رفت ، انگشتان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nهنرمند ساربان كه تا اين لحظه رامش و آرامشِ مركب و مركب سوار را با حركاتى موزون و تحسين برانگيز تأمين كرده بود خشكشان زد ، ونى از ميان آنها رها شد ، و پس از برخورد با كوهان شتر به زمين افتاد .\r\nاين نخستين بارى بود كه چنين انفجار مهيبى كاروان قريش را تكان مىداد .\r\nو زنگ آغاز نابودى و پايان سربلندى و عزت دروغين آنان به صدا درمىآمد .\r\nاكنون ديو جادويى قريش در دست مسلمانان گرفتار بود ، و شيشهء عمرش در چنگ آنان قرار داشت .\r\nاگر اين طلسم سحرآميز در اين نقطه مىشكست ، ديگر قريش با هيچ نيرنگى نمىتوانست كاروان تجارتى خود را به راحتى در مسير طولانى شام و يمن به اين سو و آن سو ببرد ، و كوس ابر قبيله‌گى خود را بر سر هر دشت و صحرا بنوازد .\r\n\r\nصف آرايى و ميانجيگرى مَجدى\r\nاينك حمزه با نيروهاى اندك خود در برابر ابوجهل ايستاده است كه سيصد چابك سوار ورزيده پشت سر وى صف بسته‌اند ، و بى صبرانه منتظرند بدانند فرجام كار به كجا خواهد انجاميد .\r\nآيا درگيرى با نيروهاى مهاجم انجام خواهد گرفت ؟\r\nو در صورت درگيرى پيروزى از آنِ كه خواهد شد ؟\r\nپىآمدهاى اين درگيرى در صورت پيروزى يا شكست هر يك از دو گروه چيست ؟\r\nخشم مقدس ستمديدگان در برابر خوى برترى جويى استكبارى آمادهء كارزار شد شمشيرها ازنيام بر آمد و آرايشهاى جنگى لازم انجام گرفت ، و هر لحظه امكان داشت هر دو گروه درهم آميزند ، و خون يكديگر بريزند . « 1 »  و وقوع حوادثى بس بزرگتر و سرنوشت ساز ر پىريزى كنند .\r\nامّا پا در ميانى شخصى بنام « مجدى بن عمرو جهنى » موجب جدايى دو گروه\r\n\r\n","description":"","footnote":" ( 1 ) . مغازى واقدى ، ج 1 ، ص 9 . ","page_name":" 46 ","page_number":46},
  {"content":"\r\n\r\nاز يكديگر شد . اما حمزه امتيازاهايى از حريف به دست آورد ، و ابوجهل امتيازهايى از دست داد . چون بنا به روايتِ واقدى « مجدى » تاآنجا كه درمحل درگيرى باقى ماند كه ابوجهل و بستگان او از منطقه دور شدند ، آنگاه حمزه باياران خود راه مدينه را در پيش گرفت .\r\nاين تصوير گوياى اينست كه ابوجهل و نيروهاى تحت امر وى ، درسايهء پا درميانى « مجدى » ازرويارويى با حمزه و ياران اندكش شانه خالى كردند و از برابر آنان گريختند ، و حمزه به عنوان قهرمان صحنه در منطقه باقى ماند ، و اين نخستين چشم زهرى بود كه اسلام از دشمن مىگرفت . « 1 » \r\nنكته ديگر اين كه تعبير واقدى از رابطهء نيروهاى دو طرف بافرماندهى خود يكسان نيست .\r\nدربارهء نسبت نيروهاى تحت امر ابوجهل با وى واژهء « قوم » را كه به معناى خويشاوند و هم خون و هم نژاد است به كار برده است . ولى از نيروهاى حمزه به عنوان « اصحاب » كه به معناى يار وهمدل است نام برده و اين خود گوياى اين حقيقت است كه هرگاه هم نژادى وهم خونى در برابر همدلى وهمفكرى قرار گيرد ، بى ترديد پيروزى از آنِ گروه همدل خواهد بود ، و گروهى كه بر پايهء نژاد گرايى گرد يكديگر آمده است به شكست ونابودى محكوم خواهند شد . « 2 » \r\n\r\nمجدى از نظر پيامبر\r\nمجدى وظيفهء پادر ميانى خود را به خوبى انجام داد ، و از وقوع هرگونه برخورد و درگيرى ميان حمزه و ابوجهل جلوگيرى نمود ، و به همت وى « ابوجهل با كاروان و ياران خود روانهء مكه شد و اين برخورد بدون درگيرى پايان يافت » . « 3 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 9 .  ( 2 ) . همان مدرك .  ( 3 ) . مغازى ، واقدى ، ج 1 ، ص 9 . ","page_name":" 47 ","page_number":47},
  {"content":"\r\n\r\nحمزه سرافراز و سربلند صحنه را پشت سرگذاشته و با ياران خود به سوى مدينه رهسپار شد و به حضور پيامبرصلىاللّه عليه‌وآله رسيد وگزارش كار را به عرض آن حضرت رساند .\r\n« چون حمزه نزد پيامبر صلىاللّه عليه‌وآله بازگشت ، گزارش ميانجىگرى مجدى را به آگاهى آن حضرت رساند و خاطرنشان ساخت كه مسلمانان از اين مرد خيرانديشى وانصاف ديدند . » « 1 » \r\nاين گزارش بيانگر اينست كه عملكرد مجدى توانسته بود رضايت حمزه را جلب كند .\r\nپيامبر صلىاللّه عليه‌وآله نيز پس ازآگاهى از گزارش كار ، رضايتمندى خود را از مجدى ابراز داشت .\r\nپس ازچندى گروهى ازخويشاوندان « مجدى » به حضور پيامبر صلىاللّه عليه‌وآله‌رسيدند ، آن حضرت جامه‌هايى به ايشان بخشيد و از آنان دلجويى كرد . « 2 »  و با اين عمل مراتب خشنودى خود را ازمجدى اعلام داشت . آنگاه ازمجدى بن عمرو نام برد و درباره اش چنين فرمود :\r\nمن هيچكس را به اندازهء او پسنديده خوى ونيك رفتار يا « باكفايت » سراغ ندارم . « 3 » \r\nخشنودى رسول خداصلىاللّه عليه‌وآله وحمزه از روند حوادث دليلى است بر آنچه در فصول پيش به عنوان پرسش‌هايى درمورد ماهيت سريه‌هاى پيش ازبدر مطرح گرديد ، وبنابراين مىتوان اين نظر را تقويت كرد كه رسول خدا صلىاللّه عليه‌وآله در اين دسته ازسريّه‌ها تصميم جدّى به درگيرى با قريش و كاروانهاى ايشان نداشته است .\r\n\r\n","description":"","footnote":" ( 1 ) . همان مدرك ، ص 10 .  ( 2 ) . همان مدرك ، ص 10 .  ( 3 ) . مغازى واقدى ، ج 1 ، ص 10 . ","page_name":" 48 ","page_number":48},
  {"content":"\r\n\r\n\r\nفصل هفتم : پرچمدار پيامبر\r\n\r\nدر نخستين غزوه\r\nهمزمان با هجرت پيامبرصلىاللّه عليه‌وآله و ديگر مسلمانان از مكّه به مدينه ، عمليّات تعرّضى وپيشگيرانهء اسلام نيزآغازشد ، و چنان كه ديديم نخستين عمليات به دست تواناى حمزه انجام گرفت ، و پس از آن حملات مسلمانان شدت يافت . نيمهء دوم سال اول شاهد چند تلاش نظامى بود كه از سوى مسلمانان تدارك ديده شده بود و پيامبرصلىاللّه عليه‌وآله شخصا در هيچيك از آنها حضور نداشت . تا اينكه در آخرين ماه اين سال ، رسول خداصلىاللّه عليه و آله شخصا نخستين غزوهء « 1 »  تاريخ اسلام را تدارك ديد ، و اين عمليات بنام غزوهء « ابواء » « 2 »  يا غزوهء « ودّان » « 3 »  ناميده شد .\r\n\r\n","description":"","footnote":" ( 1 ) . دراصطلاح تاريخ نگاران هر عملياتى كه پيامبرصلىاللّه عليه‌وآله شخصا فرماندهى آن رابه‌عهده داشته باشد ، ( غزوه ) ناميده مىشود . هرچند كه كليّت اين قاعده خدشه‌پذير است .  ( 2 ) . « ابواء » دهكده‌اى است ميان مكه و مدينه ، در بيست و چند ميلى مدينه ( معجم البلدان ، ج 1 ، ص 79 ) .  ( 3 ) . « ودّان » دهستانى است نزديك جحفه ، به فاصلهءهشت ميلى از ابواء ( معجم البلدان ، ج 5 ، ص 365 ) . ","page_name":" 49 ","page_number":49},
  {"content":"\r\n\r\nبه اتفاق سيره نويسان « 1 »  درماه ربيع الاول اين سال ( دوم هجرت ) رسول خداصلىاللّه عليه‌وآله شخصا غزوهء « ابواء » ( يا ودّان ) را فرماندهى كرد . و پرچمدار آن حضرت در اين واقعه حمزةبن عبدالمطّلب بود ، و گفته‌اند : رنگ پرچم او سفيد بود . « 2 »  واقدى گويد : او درآنجاپانزده شب توقف كرد ، آنگاه به مدينه بازگشت . « 3 » \r\nحمزه همچنانكه فرمانده نخستين حركت نظامى مسلمانان بود ، نخستين پرچمدار پيامبر نيز بود كه دراين غزوه و ديگر غزوه‌ها در كنار آن حضرت انجام وظيفه مىكرد . و محتمل است كه انتخاب رنگ سفيد براى پرچم نشانگر روح مسالمت جويى در اين عمليات باشد ، هر چند به نظر جمعى ازتاريخ نويسان همهء پرچمهاى رسول خدا صلىاللّه عليه‌وآله سفيد بوده است . بنابراين شايد اين نتيجه را بتوان گرفت كه مسالمت جويى و صلح طلبى روح حاكم بر همهء عمليات نظامى پيامبرصلىاللّه عليه‌وآله بوده و صلح شكنى و ستيزه جويى ازسوى دشمنان اسلام انجام مىگرفته است .\r\n\r\nدر غزوهء ذات العُشَيْره\r\nحمزه همچنان در ديگر غزوه‌هاى رسول خدا صلىاللّه عليه و آله شركت فعال داشت و وظيفهء پرچمدارى عمليات كه مهمترين وظيفه پس از فرماندهى كل بود برعهدهء وى بود .\r\nهنگامى كه به پيامبرصلىاللّه عليه‌وآله خبر رسيد كه كاروان قريش از مكه به سوى شام رهسپار شده است آن حضرت در رأس گروهى از نيروهاى مهاجر « 4 »  به قصد تعقيب كاروان قريش ازمدينه خارج شد .\r\n\r\n","description":"","footnote":" ( 1 ) . گرچه بنا بر نقل واقدى اين واقعه در پايان سال اول هجرى اتفاق افتاده‌است . ( مغازى واقدى ، ج 1 ، ص 11 ) .  ( 2 ) . الكامل فى التاريخ ، ابن اثير ، ج 1 ، ص 523 ، چاپ دار التراث العربى .  ( 3 ) . واقدى ، ج 1 ، ص 12 ؛ تاريخ طبرى ، ج 2 ، ص 407 ؛ طبقات ، ابن سعد ، ج 2 ، ص 8 .  ( 4 ) . تاريخ طبرى ، ج 2 ، ص 408 . ","page_name":" 50 ","page_number":50},
  {"content":"\r\n\r\nپيامبرصلىاللّه عليه‌وآله درماه جمادى الأولى ( سال دوم هجرت ) « 1 »  از ينبع « 2 »  آهنگ عُشيره كرد ، و هدف آن حضرت تعقيب كاروان قريش بود كه رهسپار شام شده بود . . . و پرچمدار آن حضرت در اين واقعه حمزه بود . « 3 » \r\nوقتى پيامبر صلىاللّه عليه‌وآله به عُشَيْرَه « 4 »  رسيد با قبيله‌هاى بنى مُذلج و هم پيمانان ايشان از بنى ضَمره قرار داد همزيستى و ترك خصومت منعقد نمود ، و بى آنكه با قريش روبرو شود وزيانى متوجه آن حضرت شود به مدينه بازگشت . « 5 » \r\nدر اين عمليات نظامى كه به غزوهء « ذات العُشَيْره » معروف است نيز پرچم عمليات در دست حمزه بود و در كنار پيامبر صلىاللّه عليه‌وآله جنگ را اداره مىكرد .\r\n\r\nدر واقعهء بدر\r\nاز زمانى كه حمزه به دين اسلام گرويد ، پيوسته كمر به يارى رسول خداصلىاللّه عليه‌وآله بست و لحظه‌اى در فداكارى و جانبازى نسبت به پيامبر عاليقدر اسلام فروگذار نمىكرد . « 6 » \r\nدسته‌اى از دانشمندان جمله‌اى را دربارهء وى به كار برده‌اند كه گوياى نقش ارزنده و سرنوشت ساز وى درجنگ است . مرحوم امين دربارهء او نوشته است :\r\n« حماسه سازىهاى او در بدر بسيار چشمگير بود » « 7 » \r\n\r\n","description":"","footnote":" ( 1 ) . واقدى اين غزوه را در شانزدهمين ماه پس از هجرت ذكر كرده است ( مغازى ، ج 1 ، ص 2 ) .  ( 2 ) . قلعه‌اى است نزديك مدينه بر سر راه مكه ، كه زمين آن بسيار چشمه سار بوده و داراى يكصد وهفتاد چشمهء آب است و به همين جهت آن را ينْبُع ناميده‌اند ( معجم البلدان ، ج 5 ، ص 449 ) .  ( 3 ) . كامل ، ابن‌اثير ، ج 2 ، ص 112 ؛ تاريخ طبرى ، ج 2 ، ص 408 ؛ طبقات ، ابن سعد ، ج 2 ، ص 9 .  ( 4 ) . عُشَيره : از نواحى « ينْبُع » ميان مكه و مدينه است ( معجم البلدان ، ج 4 ، ص 128 ) .  ( 5 ) . كامل ، ابن اثير ، ج 2 ، ص 112 .  ( 6 ) . اعيان الشيعه ، ج 6 ، ص 243 .  ( 7 ) . شَهِدَ بَدْراً وَابْلى فِيْها بَلاءً حَسَناً ( اعيان الشيعه ، ج 6 ، ص 245 ) . ","page_name":" 51 ","page_number":51},
  {"content":"\r\n\r\nمرحوم مامقانى و ديگران نيز با عبارتى شبيه آنچه در اعيان الشيعه آمده است ازوى ياد كرده و گفته‌اند :\r\n« او در واقعهء بدر حضور داشت ودراين معركه نقشى بسيار ارزنده و فراموش نشدنى ايفا كرد » . « 1 » \r\n\r\nدلاوريهاى حمزه در بدر\r\nدشمنان براى اينكه روحيهءمسلمانان را متزلزل كنند با يك توطئه توافق كردند كه زره ابوجهل را بر تن يكى از خود بپوشانند ، آن را بر تن « عبداللّه بن منذر » كردند . على عليه‌السّلام به گمان اينكه ابوجهل است او را كشت ، و در حالى كه فرياد مى زد :\r\n« بگير كه من از فرزندان عبدالمطّلب هستم » باز گشت .\r\nپس از او دشمنان زره را بر تن « ابوقيس بن فاكه » كردند ، حمزه به گمان اينكه او ابوجهل است به ميدان او رفت و درحالى كه مىگفت :\r\n« بگير كه من فرزند عبدالمطّلب هستم » با يك ضربت او را كشت .\r\nپس از وى زره را برتن « حرملة بن عمرو » پوشاندند ، اين بار نيز على عليه‌السّلام او را به هلاكت رساند ، درحالى كه ابوجهل در ميان يارانش برصحنه نظارت مىكرد . آنگاه خواستند زره را به « خالدبن اعلم » بپوشانند ولى او حاضر به پوشيدن آن نشد . « 2 » \r\nحمزه ازمعدود كسانى بود كه در نبردها برخود نشان مىنهادند . او پر شتر مرغى بر سينهء خود قرار مىداد .\r\n\r\n","description":"","footnote":" ( 1 ) . وَشَهِدَ بَدْراً وَابْلى فِيْها بَلاءً عَظِيْماً مَشْهُوراً ( تنقيح المقال ، مامقانى ، ج 1 ، ص 375 ؛ دايرةالمعارف اعلمى ، ج 17 ، ص 41 ) .  ( 2 ) . مغازى ، واقدى ، ج 1 ، ص 86 ؛ بحارالانوار ، ج 19 ، ص 337 . ","page_name":" 52 ","page_number":52},
  {"content":"\r\n\r\nدرجنگ بدر عبدالرحمن بن عوف به اميّةبن خلف برخورد كرد ، اميّه از عبدالرحمن پرسيد :\r\nاين مرد كه پر شتر مرغى را بر سينه خود نشان كرده است كيست ؟\r\nعبدالرحمن گفت :\r\nاوحمزة بن عبدالمطّلب است .\r\nاميّه گفت :\r\nاو همان كسى است كه دماراز روزگار ما برآورد . « 1 » \r\nمسلمانان پس ازفرود آمدن درمحل بدر ، حوضى در كنار چاه آن بر پا كردند ، كه براى مصرف آب از آن استفاده مىكردند .\r\nيكى از دشمنان بنام اسود بن عبدالأسد مخزومى كه مرد تندخويى بود گفت :\r\nبه خدا سوگند ازآب حوضشان خواهم نوشيد وسپس آن را ويران خواهم ساخت و يا بر سر اين كار جان خود را خواهم باخت .\r\nحمزه به سوى او حمله ور شد ، و با يك ضربت به ميان يك ساق او آن را از ميان دو نيم كرد ، اسود به رو بر زمين افتاد . آنگاه سينه خيزخود را به سمت حوض كشانيد و خود را در آن افكند تا به سوگند خود وفا كرده باشد .\r\nحمزه نيز او را دنبال كرد و او را درداخل حوض كشت . « 2 » \r\n\r\nهماورد عتبه\r\nعُتْبةبن ربيعه ، برادر شيبه و پدر وليد و همچنين پدر هند همسر ابوسفيان را به\r\n\r\n","description":"","footnote":" ( 1 ) . كامل ابن اثير ، ج 2 ، ص 127 ؛ مغازى ، واقدى ، ج 1 ، ص 83 ؛ اعيان الشيعه ، ج 6 ، ص 245 ؛ تاريخ طبرى ، ج 2 ، ص 452 ؛ سيرهء ابن‌هشام ، 1 - 2 ، ص 632 .  ( 2 ) . كامل ابن‌اثير ، ج 2 ، ص 124 ؛ مغازى ، واقدى ، ج 1 ، ص 68 ؛ سيرهء ابن هشام ، ج 2 ، ص 624 ؛ تاريخ طبرى ، ج 2 ، ص 445 . ","page_name":" 53 ","page_number":53},
  {"content":"\r\n\r\nحق مىتوان از افراد فهميده و صلح طلب قريش دانست . او نقطهء مقابل ابوجهل بود ، و اگر دون صفتىهاى اين عنصر ديو سيرت نبود ، بى شك تلاشهاى عتبه درخاموش كردن آتش جنگ ميان قريش و مسلمانان به ثمر مىرسيد و جنگى رخ نمىداد ، چون عتبه پيوسته از ترك مخاصمه و صلح با مسلمانان طرفدارى مىكرد و از درگيرى با ايشان جداً دورى مىورزيد .\r\nرسول خداصلىاللّه عليه‌وآله در واقعهء بدر پيش از درگير شدن دو گروه با يكديگر ، مردى از سپاه دشمن را ديدكه بر شترى سرخ مو سوار بود و در ميان جمع دشمن حركت مىكرد . رسول خدا صلىاللّه عليه‌وآله فرمود : يا على ، حمزه را صدا كن . چون حمزه از همه به مواضع مشركان نزديكتر بود .\r\nرسول خدا صلىاللّه عليه‌وآله ازحمزه پرسيد :\r\nصاحب شتر سرخ كيست ، و به ياران خود چه مىگويد ؟\r\nحمزه پاسخ داد :\r\nاو عتبة بن ربيعه است ، و قريش را از جنگ و درگيرى باز مىدارد ، و به ايشان چنين مىگويد :\r\n« من گروهى ازجان گذشته را مىبينم كه شما نمىتوانيد بر آنها پيروز شويد و بازمانده‌اى داشته باشيد . هان اى خويشان من ! امروز كوزه را بر سر من بشكنيد و بگوئيد عتبه بن ربيعه ترسو است ، وحال اين كه همهء شما مىدانيد كه من هيچگاه ترسو ترين شما نبوده‌ام » .\r\nابوجهل سخنان او را شنيد و به وى گفت :\r\n« تو اين را مىگويى به خدا سوگند اگر كسى جز تو اينچنين سخنى مىگفت ، هر آينه او را دندان مىگرفتم ، ششها و درونت از ترس پرشده است . »\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nعتبه به او گفت :\r\n« مرا سرزنش مىكنى اى سراپا رنگ باخته ، امروز خواهى ديد كه كداميك ترسوتريم . » « 1 » \r\nپيامبر صلىاللّه عليه‌وآله كه سخنان عتبه را از زبان حمزه شنيده بود فرمود :\r\n« اگر خيرى از اين گروه انتظار رود از صاحب شتر سرخ است ، اگر از او پيروى كنند به سعادت خواهند رسيد . » « 2 » \r\nهمزمان با صف آرايى مسلمانان در برابر دشمنان اسلام در واقعهء بدر ، عتبه وشيبه و وليد به ميدان آمدند و هماورد خواستند . « 3 »  سه تن از جوانان انصار بنامهاى معاذ و معوِّذ وعوف فرزندان عفراء جهت هماوردى با آنان پيش قدم شدند . رسول خداصلىاللّه عليه‌وآله از اين مطلب شرم داشت كه در اولين جنگ مسلمانان با مشركان انصار عهده دار جنگ باشند ، بلكه آن بزرگوار مايل بود كه حمله را عموزادگان و خويشاوندان خود آن حضرت پذيرا شوند . « 4 » \r\nوقتى سه جوان انصارى در برابر هماوردان خود قرارگرفتند ، مشركان پرسيدند : شما كه هستيد ؟\r\nگفتند : ما از انصاريم .\r\nمشركان گفتند : شما همتايانى گرامى هستيد ، ولى ما انگيزه‌اى براى رويارويى با شما نداريم ، بايد همتايانى كه از تبار خود ما باشند در برابر ماحاضر شوند .\r\n\r\n","description":"","footnote":" ( 1 ) . تاريخ طبرى ، ج 2 ، ص 425 ؛ مستدرك حاكم ، ج 3 ، ص 194 .  ( 2 ) . مغازى ، واقدى ، ج 1 ، ص 60 .  ( 3 ) . پيشگامى اين سه تن درجنگ بامسلمانان را بايد به حساب واكنش نشان دادن دربرابر جنگ افروزى ابوجهل گذاشت ، و گرنه عتبه به هيچ عنوان طرفدار جنگ و خونريزى نبود . ( تاريخ طبرى ، ج 2 ، ص 426 ) .  ( 4 ) . مغازى ، واقدى ، ج 1 ، ص 67 . ","page_name":" 55 ","page_number":55},
  {"content":"\r\n\r\nدر اينجا پيامبر صلىاللّه عليه‌وآله فرمود :\r\nحمزه برخيز :\r\nعبيده برخيز :\r\nعلى برخيز : « 1 » \r\nآنگاه پيامبر صلىاللّه عليه‌وآله به بنى هاشم فرمود :\r\nاى بنى هاشم ، برخيزيد و از حقى كه خدا به وسيلهء پيامبرتان به شما ارزانى داشته دفاع كنيد ، زيراآنها آمده‌اند تا با باطل خود نور خدا را خاموش كنند .\r\nپس حمزه وعلى عليه‌السّلام و عبيدة بن حارث برخاستند و به سوى كفار رفتند ، و چون كلاهخود نقابدار بر سرداشتند ، از اين رو شناخته نمىشدند .\r\nعتبه گفت : سخن بگوييد تا شما را بشناسيم ، اگر هماورد ما باشيد با شما مىجنگيم .\r\nحمزه گفت : من حمزة بن عبدالمطّلب ، شير خدا و شير رسول خدا هستم .\r\nعتبه گفت : همتاى بزرگوارى هستى ، من هم شير هم پيمانان مىباشم . اين دو تن كه همراه تواند كيستند ؟\r\nحمزه پاسخ داد : على بن ابيطالب و عبيدة بن حارث .\r\nعتبه گفت : دو همتاى بزرگوارند .\r\nسپس عتبه به فرزندش وليد گفت :\r\nوليد برخيز !\r\nوليدبرخاست ، و على عليه‌السّلام كه كوچكترين آنان بود در برابر وليد ايستاد واو را به هلاكت رساند . سپس عتبه به ميدان آمد و حمزه در مقابل او به ميدان رفت . آنها دو ضربت رد و بدل كردند ، و در پايان حمزه او را كشت . آنگاه شيبه به\r\n\r\n","description":"","footnote":" ( 1 ) . كامل ، ابن اثير ، ج 2 ، ص 125 . ","page_name":" 56 ","page_number":56},
  {"content":"\r\n\r\nميدان آمد و عبيدة بن حارث كه بزرگسالترين ياران پيامبر صلىاللّه عليه‌وآله بود به نبرد او بيرون شد . شيبه با نوك شمشير به ساق پاى عبيده زد و ماهيچهء ساق پايش را قطع كرد . حمزه و على بر شيبه يورش بردند و او را از پاى در آوردند . آنگاه عبيده را به صف سپاه اسلام برگرداندند . « 1 » \r\nدربارهء هماوردى على عليه‌السّلام با وليد فرزند عتبه در ميان تاريخ نگاران اختلاف وجود ندارد . ولى درهماوردى حمزه وعبيده ازيك سو و عتبه و شيبه از سوى ديگر اختلاف است و بيشتر آنان عبيده را به دليل سالمندتر بودنش هماورد عتبه معرفى كرده‌اند كه از اين گروه طبرى « 2 »  و ابن اثير « 3 »  و ابن شهر آشوب « 4 »  را مىتوان نام برد .\r\nاز سوى ديگر ، واقدى ( كه نقلش گذشت ) به هماوردى حمزه با عتبه تصريح دارد ، و عبيده را هماورد شيبه مىداند . « 5 » \r\nاز ميان دستهء اول تنها به نقل ابن شهر آشوب بسنده مىكنيم . او مىنويسد :\r\nوقتى دو سپاه رو به روى يكديگر قرار گرفتند ، عتبه وشيبه و وليد پيش آمدند و فرياد زدند :\r\nاى محمد ! همتايان ما از قريش رابه رزم با ما گسيل دار .\r\nدر اين لحظه مردان انصار به نشانى آمادگى گردنها كشيدند ، و خواهان هماوردى با آنان شدند . ولى پيامبر صلىاللّه عليه‌وآله آنان را باز داشت و به على عليه‌السّلام و حمزه و عبيده فرمان مبارزه داد . عبيده به ميدان عتبه رفت و\r\n\r\n","description":"","footnote":" ( 1 ) . مغازى ، واقدى ، ج 1 ، ص 68 .  ( 2 ) . تاريخ طبرى ، ج 2 ، ص 445 .  ( 3 ) . كامل ، ابن اثير ، ج 2 ، ص 125 .  ( 4 ) . مناقب آل ابى طالب ، ج 3 ، ص 119 .  ( 5 ) . مغازى ، واقدى ، ج 1 ، ص 69 . ","page_name":" 57 ","page_number":57},
  {"content":"\r\n\r\nچنان ضربتى بر سرش فرود آورد كه سرش را دو نيم كرد ، وعتبه نيز ضربتى بر ساق پاى عبيده وارد آورد كه پايش قطع شد و هر دو نقش زمين شدند . شيبه نيز برحمزه حمله‌ور شد و آنقدر شمشير حوالهء يكديگر كردند كه لبه شمشيرها كُند شد . اما على عليه‌السّلام به ميدان وليد تاخت و چنان ضربتى برگردن او زد كه شمشير از زير بغل او بيرون آمد . در حالى كه حمزه همچنان با شيبه گلاويز بود .\r\nمسلمانان فرياد برآوردند :\r\nاى على ! نمىبينى چگونه اين سگ براى عمويت نيش مىكشد ؟ على عليه‌السّلام حمله برد و به حمزه فرمود :\r\nعمو ! سرت را خم كن .\r\nچون حمزه از شيبه بلند قامت‌تر بود ، سر خود را در سينهء شيبه جاى داد . در اين لحظه على عليه‌السّلام ضربتى بر سر شيبه زد كه نيمى از سرش را انداخت ، آنگاه خود را به عتبه رساند و سر از تنش جدا ساخت . « 1 » \r\n\r\nرشادت‌هاى ديگر حمزه در بدر\r\nزندگى سراسر حماسهء حمزهء ، گوياى دلاورى وشجاعت كم نظير او در ميدانهاى رزم است او در صحنهء نبرد ناظر بر همهء نقاط درگيرى بود ، و در صورت نياز به كمك ياران و همرزمان خود مىشتافت .\r\nعلى عليه‌السّلام مىفرمود : در روز بدر خورشيد بالا آمده و صف‌هاى ما و دشمن در يكديگر آميخته بود من در تعقيب يكى از مشركان بودم ، كه ناگاه يكى ديگر ازمشركان را ديدم كه در بالاى تپّه شنى با سعد بن خيثمه درگير است . آن مشرك كه سوار بر اسب و غرق درآهن بود سرانجام سعد را شهيد كرد .\r\nاو در حالى كه نقاب بر چهره داشت از اسب فرود آمد ، مرا شناخت ولى من او\r\n\r\n","description":"","footnote":" ( 1 ) . مناقب آل ابى طالب ، ابن شهر آشوب ، ج 3 ، ص 119 . ","page_name":" 58 ","page_number":58},
  {"content":"\r\n\r\nرا نمىشناختم بانگ برداشت :\r\nپسر ابى طالب ! بيابا هم نبرد كنيم .\r\nمن به‌سوى او تاختم ، و او شروع به فرود آمدن به سمت من كرد . من اندكى به عقب برگشتم تا او به سوى من فرود آيد چون دوست نداشتم شمشيرش را از بالا بر من فرود آورد .\r\nگفت : اى پسر ابى طالب ! گريختى ؟\r\nگفتم به زودى دزد زاده خواهد گريخت :\r\nوقتى پا بر جا شدم و رو در روى او ايستادم پيش آمد و همين كه نزديك من رسيد شمشيرش را بر من فرود آورد ، با سپر ، خود را پوشاندم ، شمشيرش در سپرم گير كرد . من ضربتى بر شانه‌اش زدم ، با اينكه زره بر تن داشت بدنش به لرزه درآمد ، شمشيرم زره‌اش را دريد پنداشتم كارش تمام است ، ناگاه متوجه برق شمشيرى از پشت سرخود شدم ، سرم را پايين گرفتم شمشير ناشناس كاسهء سر دشمن را همراه با كلاهخودش ازتن جدا كرد و گفت :\r\nبگير كه من پسر عبدالمطّلب هستم .\r\nچون به عقب برگشتم ، ديدم عمويم حمزه است . « 1 » \r\nآرى ، در دلاورى و شير دلى حمزه همين بس كه او در ميدان رزم به كمك شير مردى همچون اميرمؤمنان على عليه‌السّلام نيز مىشتافته و به او يارى مىرسانده است .\r\nپس از كشته شدن وليد و عتبه و شيبه به دست على عليه‌السّلام و حمزه و عبيده ، على عليه‌السّلام زره وسرپوش و كلاهخود وليد بن عتبه را براى خود برداشت . حمزه نيز سلاح عتبه را تصاحب كرد . و عبيدة بن حارث نيز زرهء شيبه را برداشت كه پس از وى به وارثان او رسيد . « 2 » \r\n\r\n","description":"","footnote":" ( 1 ) . مغازى واقدى ، ج 1 ، ص 93 ؛ بحارالانوار ، ج 19 ، ص 338 .  ( 2 ) . همان مدرك ، ص 100 . ","page_name":" 59 ","page_number":59},
  {"content":"\r\n\r\n\r\nنقش حمزه در بدر\r\nجنگ بدر نخستين پيروزى سپاه توحيد بر نيروهاى كفر بود كه طىّ آن هفتاد تن از كافران به دست تواناى رزمندگان اسلام به هلاكت رسيدند و هفتاد تن ديگراز آنان به اسارت درآمدند .\r\nتنى چند ازسران كفار به دست حمزهء قهرمان به قتل رسيدند ، كه طعيمة بن عدى از طايفهء بنى نوفل بن عبدمناف « 1 »  و ابوقيس بن فاكه از قبيلهء فاكه بن مغيره از جملهء اين كشته شدگان بودند . « 2 » \r\nاما از كسانى كه در اين نبرد به دست حمزه به اسارت درآمدند از اسود بن عامر كه از طايفهء بنى عبدالدار است مىتوان نام برد . « 3 » \r\n\r\nدر غزوهء بنىقينقاع\r\nغزوهء بنى قينقاع كه پس ازجنگ بدر براى مسلمانان رخ داد . رسول خدا صلىاللّه عليه و آله در اين واقعه براى اولين بار با بنى قينقاع ( كه بخشى ازجامعهء يهوديان مدينه را تشكيل مىدادند ) درگير شد .\r\nتاريخ نويسان دربارهء علت اين درگيرى نوشته‌اند : كه پيروزى مسلمانان در جنگ بدر ، حسادت دشمنان اسلام و ازجمله يهوديان مدينه را تحريك كرد و آنان به پيمان شكنى واقدامات تحريك آميز عليه مسلمانان پرداختند . پيامبر صلىاللّه عليه‌وآله همهء آنان را فراخواند ، و آنان را از كارشكنى و كارهاى ناروا بر حذر داشت ، و از اين كه ايشان نيزمانند قريش طعمهء آتش قهر خداوند شوند بيم\r\n\r\n","description":"","footnote":" ( 1 ) . همان مدرك ، ص 148 ؛ سيرهء ابن هشام 1 - 2 ، ص 709 .  ( 2 ) . مغازى ، واقدى ، ج 1 ، ص 150 ؛ كامل ، ابن اثير ، ج 2 ، ص 75 .  ( 3 ) . همان مدرك ، ص 140 . ","page_name":" 60 ","page_number":60},
  {"content":"\r\n\r\nداد . ولى هيچيك از پندها و اندرزهاى آن حضرت در ايشان اثرى نداشت .\r\nدراين ميان يهوديان بنى قينقاع كه كار اصلى آنها زرگرى بود و كشاورزى نداشتند دربازار خود يك بانوى مسلمان را مورد اهانت و اقدام تحريك آميز و زشت قرار دادند ، كه در اثر آن مردى مسلمان عامل آن اقدام را كشت . يهوديان بنى قينقاع اجتماع كردند و مرد مسلمان را از پاى درآوردند ، و با اين عمل پيمان خود با رسول خدا صلىاللّه عليه‌وآله را شكستند و با آن حضرت وارد جنگ شدند ، و در دژ خود موضعگيرى كردند .\r\nپيامبر آهنگ ايشان نمود و آنان را در قلعهء خودشان محاصره كرد ، سپس پيامبر صلىاللّه عليه‌وآله آنان را ازمدينه تبعيد نمود اموال ايشان را مصادره كرد .\r\nآنها نخستين گروه يهود بودند كه با اسلام اعلام جنگ نمودند . « 1 » \r\nدر اين واقعه پرچم رسول خداصلىاللّه عليه‌وآله سفيد رنگ بود و در دست حمزة بن عبدالمطّلب قرار داشت . « 2 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 176 با تلخيص .  ( 2 ) . تاريخ طبرى ، ج 2 ، ص 481 . ","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nفصل هشتم : حمزه در قرآن\r\n\r\nاز خويشان نزديك پيامبر ( ص )\r\nدر فصول گذشته ديديم كه پيامبر صلى اللّه عليه و آله در آغاز بعثت از سوى پروردگار مأموريت يافت تا دعوت را از خويشان نزديك خود آغاز كند . اين فرمان با نزول اين آيه شريفه « خويشاوندان نزديكترت را بيم ده » « 1 »  به آن حضرت ابلاغ شد :\r\nحمزه كه يكى از نزديكترين خويشاوندان آن حضرت بود مشمول اين فرمان شد . رسول خدا صلى اللّه عليه و آله به على عليه السّلام دستور داد تا به منظور فرا خوانى نزديكان خود و دعوت آنان به اسلام ضيافتى ترتيب دهد .\r\nتعداد آنان حدود چهل تن بودند از جمله دعوت شدگان جناب حمزةبن عبدالمطّلب بود .\r\n\r\nآياتى ديگر\r\nابن سعد در طبقات آورده كه ابوذر ( ره ) سوگند ياد ميكرد كه آيه هاى :\r\n\r\n","description":"","footnote":" ( 1 ) . وَ انْذِرْ عَشيرَتَكَ اْلَاقْرَبينَ . ( شعرا ، آيه 214 ) . ","page_name":" 63 ","page_number":63},
  {"content":"\r\n\r\nهذانِ خَصْمانِ اخْتَصَمُوا . . .\r\n« اين دو گروه ( مؤمن و كافر ) كه در دين خدا با يكديگر به ستيز برخاستند مخالف و دشمن يكديگرند . . . » « 1 » \r\n- روز بدر در شأن اين گروه شش نفره ، حمزة بن عبدالمطّلب و على بن ابى طالب عليه السّلام وعبيدة بن حارث با عتبه و شيبه فرزندان ربيعه و وليدبن عتبه نازل شده است . « 2 » \r\nهمچنين بنابه نقل برخى از مفسران ، سورهء انفال يا بيشتر آن در شأن ايشان نازل شد .\r\nو همچنين آيهء :\r\nيَوْمَ نَبْطِشُ الْبَطْشَةَ الْكُبْرى . . . « 3 » \r\n« در آن روز بزرگ آنان را به عذابى سخت دچار خواهيم ساخت »\r\nمقصود آيهء روز بدر است .\r\nو همچنين آيهء :\r\nعَذابَ يَوْمٍ عَقيمٍ . « 4 » \r\n( به آنان ) عذاب روزى سخت ( خواهد رسيد ) .\r\nو آيهء :\r\nسَيُهْزَمُ الْجَمْعُ وَ يُوَلَّونَ الْدُبُرْ . . . « 5 » \r\n« به زودى دشمن ( دربدر ) شكست خورده و روى از جنگ برخواهد تافت » .\r\nدرباره دشمنان آنان نازل شده است .\r\n\r\n","description":"","footnote":" ( 1 ) . حج ، آيه هاى 22 - 19 .  ( 2 ) . اعيان الشيعه ، ج 6 ، ص 245 .  ( 3 ) . دخان ، آيهء 16 .  ( 4 ) . حج ، آيهء 55 .  ( 5 ) . قمر ، آيهء 45 راوى گويد : پيامبر صلى اللّه عليه و آله با شمشير برهنه دشمن را تعقيب مىكرد ، و اين آيه را تلاوت مى فرمود . ( طبقات ، ابن سعد ، ج 2 ، ص 17 ؛ مغازى ، واقدى ، ج 1 ، ص 70 ) . ","page_name":" 64 ","page_number":64},
  {"content":"\r\n\r\n\r\nموعود به بهشت\r\nوقتى در جنگ بدر امير مؤمنان على عليه السّلام و حمزهء سيد الشّهداء و عبيدة بن حارث ، به جنگ عتبه و شيبه و وليد رفتند ، خداوند متعال اين آيات را در شأن امير مومنان عليه السّلام و حمزه و عبيده نازل فرمود : « آنان كه به خدا ايمان آوردند و نيكو كار شدند ، البته خدا همه آنان را در بهشتهايى داخل گرداند كه زير درختانش نهرها جارى است ، و در آنجا طلا و مرواريد بر دست زيور بندند ، و تن به جامهء ابريشم بيارايند و به گفتار خويش و راه پسنديده هدايت شوند . » « 1 » \r\n\r\nاز مؤمنان در قرآن\r\nاز ابن عباس در تفسير آيهء شريفهء :\r\n« آيا ما آنان راكه به خدا ايمان آورده و به كارهاى نيكو پرداختند مانند تبهكاران روى زمين قرار مى دهيم ، يا مردان پرهيزكار و خدا ترس را مانند فاسقان بد كار جزا خواهيم داد ؟ ( هرگز ) » « 2 »  روايت شده كه اين آيه در شأن على عليه السّلام و حمزه و عبيده نازل شد ، و از عتبه و شيبه و وليد به « مفسدين فى الأرض » تعبير شده است . « 3 » \r\n\r\nچُّند آيهء ديگر\r\nگروهى از ابن عباس روايت كرده اند كه اين آيهء شريفه :\r\n« آيا آنان كه مرتكب كارهاى زشت و تبهكارى شدند گمان كردند كه رتبهء آنها را\r\n\r\n","description":"","footnote":" ( 1 ) . إِنَّ اللَّهَ يُدْخِلُ الَّذِينَ آمَنُوْا وَ عَمِلُوا اْلصَّالِحاتِ جَنَّاتٍ تَجْرِى مِنْ تَحْتِهَا اْلأَنْهار يُحَلَّوْنَ فِيْها مِنْ اساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيْها حَريرٌ ( 23 ) وَ هُدُوا الَى الطَّيِبِ مِنَ الْقَوْلِ وَ هُدُوا الى صِراطِ اْلحَمِيْدِ . ( حج ، آيهء 24 - 23 .  ( 2 ) . امْ نَجْعَلُ الَّذِينَ آمَنُوا وَ عَمِلُوُا الصَّالِحاتِ كَا لْمُفْسِدِينَ فْىِ الْأَرْضِ امْ نَجْعَلُ اْلمُتَّقينَ كَاْلفُجَّارِ ( ص ، آيهء 27 ) .  ( 3 ) . مناقب ، ابن شهر آشوب ، ج 3 ، ص 118 ؛ بحار ، ج 19 ، ص 289 . ","page_name":" 65 ","page_number":65},
  {"content":"\r\n\r\nمانند كسانى كه به خدا ايمان آورده و نيكوكار شدند قرار مىدهيم تا در مرگ و زندگى يكسان باشند ؟ ( هرگز چنين نيست ) » « 1 »  كه دربارهء روز بدر نازل شده دربارهء اين شش تن است : على ، حمزه و عبيده از يك سو و عتبه ، شيبه و وليد ازسوى ديگر .\r\nشعبه و قتاده و ابن عباس در تفسير اين آيهء شريفهء :\r\n« و هم اوست كه بندگان را خندان و گريان سازد » « 2 »  گفته‌اند كه امير مؤمنان عليه السّلام و حمزه و عبيده در روز بدر مسلمانان را خندان و كفار مكه را گريان ساختند و آنان را كشته و به دوزخ فرستادند .\r\nو از امام باقر عليه السّلام روايت شده است كه آيهء :\r\n« و مژده ده كسانى را كه ايمان آوردند و نيكوكارى پيشه كردند كه جايگاه آنان باغهايى است كه نهرها در آن جارى است . و چون از ميوه‌هاى آن بهره مند شوند گويند اين مانند همان ميوه هايى است كه پيش از اين ( در دنيا ) ما را از آن بهره بود . و از نعمتهايى همانند هم برخوردار شوند » . « 3 »  در شأن حمزه و على عليه‌السّلام و عبيده نازل شد . « 4 » \r\n\r\nشهيدان زنده‌اند\r\nشيخ طوسى رحمه اللّه و ديگران در تفسير آيهء شريفهء :\r\n« كسانى را كه در راه خدا كشته شدند مرده مپندار . . . » « 5 »  گفته‌اند : بيشتر اهل تفسير برآنند كه اين آيه درباره شهداى احد نازل شده است . « 6 » \r\n\r\n","description":"","footnote":" ( 1 ) . امْ حَسِبَ الَّذينَ اجْتَرَحُواْ السَّيِئاتِ انْ نَجْعَلَهُمْ كَالَّذينَ آمَنُوا وَ عَمِلُوا اْلصَّالِحاتِ سَواءًمَحْياهُمْ وَ مَماتُهُمْ ساءَ ما يَحْكُمُونَ ( جاثيه ، آيهء 20 ) .  ( 2 ) . وَ انَّهُ هُوَ اضْحَكَ وَ ابْكى ( نجم ، آيهء 43 ) .  ( 3 ) . وَ بَشِّرِ الَّذِينَ آمَنُوا وَ عَمِلُواْلصَّالِحاتِ انَّ لَهُمْ جَنَّاتٍ تَجْرِى مِنْ تَحْتِهَا اْلأَنْهار كُلَّمارُزِقُوْا مِنْها مِنْ ثَمَرةٍ رِزْقاً قالُوْا هذَا الَّذِى رُزِقْنا مِنْ قَبْلُ وَاتُوْا بِهِ مُتَشابِهاً ( بقره ، آيهء 25 ) .  ( 4 ) . مناقب ابن‌شهر آشوب ، ج 3 ، ص 118 ؛ بحارالأنوار ، ج 19 ، ص 289 .  ( 5 ) . وَ لا تَحْسَبَنَّ الَّذِينَ قُتِلُواْ فِىْ سَبِيلِ اللَّهِ امْواتاً ( آل عمران ، آيهء 169 ) .  ( 6 ) . تفسير تبيان ، ج 3 ، ص 47 ؛ تفسير نسفى ، ج 1 ، ص 623 ، چاپ بيروت . ","page_name":" 66 ","page_number":66},
  {"content":"\r\n\r\nخداوند در قرآن كريم مى فرمايد :\r\n« كسانى را كه خدا كشته شدند مرده مپندار . آنان زنده‌اند و نزد پروردگار خود روزى دريافت مى كنند ( ولاتحسبنّ . . . ) . »\r\nابن ابىالحديد گويد :\r\nابن عباس روايت كرده كه پيامبر صلى اللّه عليه و آله فرمود : وقتى برادران شما در احد به شهادت رسيدند ، ارواحشان در كالبد پرندگانى سبز رنگ قرار گرفت كه در جويبارهاى بهشت رفت و آمد مى كردند ، و از ميوه هاى آن مى خوردند ، و در كنار چلچراغهايى طلايى در سايهء عرش مىآرميدند . آنان وقتى خود را در خوشترين عيش و نوش يافتند ، و سرانجام نيك خود را ديدند چنين گفتند :\r\nايكاش برادران ما از نعمتهايى كه خداوند به ماكرامت فرموده آگاه مىشدند و زندگانى مارا مى ديدند ، تا در جبهه جنگ سستى نمى كردند و هنگام نبرد ناتوايى از خود نشان نمى دادند .\r\nپس خداوند متعال به آنان فرمود : من خواستهء شما را به ايشان ابلاغ ميكنم .\r\nو آنگاه اين آيه را نازل فرمود :\r\nوَ لاتَحْسَبَنَّ الَّذِينَ قُتِلُوْا . . .\r\n( كسانى كه در راه . . . تا آخر آيهء . )\r\nشمار شهداء در واقعهء احد هفتادتن بود و سرور و مهتر و گرامىتر ايشان نزد خداوند حمزة بن عبدالمطّلب بود . « 1 » \r\n\r\n","description":"","footnote":" ( 1 ) . شجرة طوبى ، نوشتهء حايرى مازندرانى ، ج 2 ، ص 62 . ","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nفصل نهم : در احد\r\n\r\nاحد يا پيامد بدر\r\nجنگ بدر با پيروزى قاطع مسلمانان به پايان رسيد . در اين واقعه هفتادتن از سپاه دشمن به هلاكت رسيدند ، و هفتاد تن ديگر به اسارت نيروهاى اسلام درآمدند . اين پيروزى اهميت فراوانى براى مسلمانان داشت و خط بطلانى بر افسانهء شكست ناپذيرى قريش كشيد .\r\nيكى از پيامدهاى اين واقعهء سرنوشت ساز ، جنگ احد بود كه يكسال بعد رخ داد و طى آن قريش بايد با هدف انتقامجويى از مسلمانان در برابر شكستهايى كه در بدر متحمل شده بود با نيروى سازمان يافته و مجهزى آهنگ مدينه كرد .\r\nانس بن مالك گويد :\r\nرسول خدا صلى اللّه عليه وآله خوابى ديد و در توصيف آن فرمود : ديدم گويا من قوچى را ترك خود سوار كرده ام ، و گويا قبضهء شمشيرم شكست . پس ، آن را تعبير كردم كه قهرمان مشركان را خواهم كشت . و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nامّا قبضهء شمشيرم مردى از خاندان من است . پس حمزه شهيد شد ، و رسول خدا صلى اللّه عليه و آله طلحه پرچمدار سپاه شرك را به هلاكت رساند . « 1 » \r\nوقتى خبر لشكر كشى مشركان به مدينه به پيامبر صلى اللّه عليه و آله رسيد ، دربارهء چگونگى قيام و مقابله عليه دشمن از ياران خود نظر خواهى كرد . و اين در حالى بود كه خود آن حضرت به دليل رؤيايى كه ديده بود تمايل داشت كه جنگ در داخل شهر مدينه واقع شود و مسلمانان از شهر خارج نشوند . نخست عبداللّه بن ابَىّ از جاى برخاست و به ايراد سخن پرداخت ، و از پيامبر صلى اللّه عليه و آله خواست تا در مدينه بماند ، و جنگ در كوچه‌ها و گذرگاههاى شهر انجام گيرد ، و او براى صحت نظر خود استدلالهاكرد .\r\nاز سوى ديگر گروهى از سالمندان و انديشمندان چون حمزة بن عبدالمطّلب و سعد بن عباده و نعمان بن مالك و گروهى ديگر از اوس و خزرج گفتند اى رسول خدا ما از آن ترس داريم كه دشمن تصور كند ما از ترس رو برو شدن با آنها بيرون نرفته ايم ، و اين سبب گستاخى ايشان در برابر ما گردد . تو در روزبدر تنها سيصد ياور داشتى و خداوند تو را بر آنان پيروز گردانيد ، و حال آنكه ما امروز خلق زيادى هستيم . ما آرزوى چنين روزى را داشتيم ، و آن را از خداوند درخواست مى كرديم ، اكنون خداوند آن را به ما ارزانى داشته است . « 2 » \r\nدر اين ميان حمزة بن عبدالمطّلب عرض كرد : سوگند به آنكه قرآن را بر تو فرستاد ، امروز دست به غذا نخواهم برد مگر آنكه بيرون با شمشير خود بر دشمن بتازم .\r\nگويند : حمزه روزهاى جمعه وشنبه را روزه دار بود . و هنگامى كه با دشمن روبرو شد روزه دار بود . « 3 » \r\n\r\n","description":"","footnote":" ( 1 ) . مستدرك حاكم ، ج 3 ، ص 198 .  ( 2 ) . مغازى ، واقدى ، ج 1 ، ص 210 .  ( 3 ) . همان مدرك ، ص 211 . ","page_name":" 70 ","page_number":70},
  {"content":"\r\n\r\nجنگ در دامنهء كوه احد ( دريك فرسنگى مدينه ) ميان سپاه توحيد و مشركان قريش در گرفت آغاز جنگ به سود مسلمانان بود و دشمن در آستانهء شكست قرار گرفت . عدّه‌اى از پرچمداران دشمن يكى پس از ديگرى به دست تواناى امير مؤمنان على عليه السّلام به هلاكت رسيدند ، و حمزه نيز شمارى از مشركان را به خاك هلاكت افكند .\r\nمسلمانان شمشير در ميان دشمن نهادند و آنان را از دم تيغ گذراندند ، و خداوند نصرت خود را بر آنان فرو رساند ، و وعدهء خود را تحقق بخشيد . در نتيجه دشمن تارو مار شد ، و چشم انداز شكست آنان قطعى بود . « 1 »  مسلمانان بر خيمه و خرگاه دشمن يورش بردند و مشغول غنيمت گيرى دارايى هاى ايشان شدند .\r\nاز سوى ديگر پيامبر صلى اللّه عليه و آله پيش از آغاز جنگ ، تعداد پنجاه تيرانداز چيره دست را مأموريت داد در تنگه اى كه در دامنهء كوه قرار داشت و به تنگه « عينين » معروف بود مستقر شوند . اين تنگه تنها راهى بود كه دشمن از طريق آن مى توانست نيروهاى خود را از پشت سرِ رزمندگان اسلام وارد عمل كند و بدين ترتيب مسلمانان را از دو سو مورد حمله قرار دهد .\r\nبجز فرمانده گروه ( عبداللّه بن جبير ) و تعداد انگشت شمارى از افراد وى بقيّه تيراندازان با ديدن جمع آورى غنايم بوسيله مسلمانان ، سنگر خود را رها كرده و به سوى غنيمت گيرى هجوم بردند . تنگهء نامبرده با ده تن نيرو مورد حملهء دو هزار سرباز مجهز به فرماندهى خالد بن وليد قرار گرفت ، و نيروهاى باقيمانده در تنگه پس از مقاومتى دلاورانه همگى به شهادت رسيدند ، و در نتيجه دشمن موفق شد آنچه را كه پيامبر صلى اللّه عليه و آله از آن بيمناك بود تحقق بخشيد از آن پس جنگ با شدت هر چه تمامتر در گرفت ، و در نتيجه ضربه هاى جبران ناپذيرى\r\n\r\n","description":"","footnote":" ( 1 ) . تاريخ طبرى ، ج 2 ، ص 513 . ","page_name":" 71 ","page_number":71},
  {"content":"\r\n\r\nمتّوجه سپاه توحيد گرديد كه مهمترين آنها شهادت حمزه سيد الشهداء بود .\r\n\r\nدلاوريهاى حمزه\r\nچنان كه در فصول گذشته ياد آور شديم ، حمزه درميان فرزندان عبدالمطّلب به شجاعت و دلاورى و مردانگى مشهور بود . قامتى بلند واندامى رشيد داشت .\r\nنقش او در صحنه هاى نبرد تحسين برانگيز و تعيين كننده بود .\r\nحمزه از معدود قهرمانانى بود كه در جنگ نشان برخود مى نهاد ، و بدين وسيله خود را به دوست و دشمن معرفى مى كرد .\r\nچهارتن از ياران رزمندهء پيامبر صلى اللّه عليه و آله در ميان سپاه نشانه هاى ويژه داشتند . يكى ابودجانهء انصارى بود كه دستارى قرمز بر سر مى بست ، و مسلمانان مى دانستند هر گاه ابودجانه دستار قرمز بر سر به بندد سخت خواهد جنگيد . على عليه السّلام نيز با پارچهء پشمينهء سفيدى برخود نشان مى نهاد . و زبير با دستمالى زرد رنگ ظاهر مى شد ، و حمزه با پَرِ شتر مرغى نمايان مى گشت . « 1 » \r\nصفوان بن اميّه ( در روز احد ) نگاهى به حمزه افكند در حالى كه حمزه از پس دشمن مى تاخت ( صفوان ) پرسيد :\r\nاين كيست ؟\r\nگفتند :\r\nاين حمزةبن عبدالمطّلب است .\r\nگفت : تا به امروز نديده بودم كه مردى چنين بر خويشان خود بتازد . حمزه در آن روز با پر عقابى ( كه بر كلاهخود خود زده بود ) نمايان بود . « 2 » \r\n\r\nمرد رزم و عقيده\r\nپس از اينكه طلحه بن ابى طلحه پرچم دار شرك به دست على عليه السّلام كشته شد ،\r\n\r\n","description":"","footnote":" ( 1 ) . مغازى ، واقدى ، ج 1 ، ص 259 .  ( 2 ) . همان مدرك ، ص 290 . ","page_name":" 72 ","page_number":72},
  {"content":"\r\n\r\nعثمان بن ابى طلحه علم كفر را برداشت و رجز خواند . حمزه به جنگ او آمد و به روى يورش برد و با شمشير آنچنان ضربه‌اى برشانهء او زد كه شانه و دستش را قطع كرد و تا كمر را بريد بگونه‌اى كه ششهايش نمايان شد سپس حمزه بازگشت در حالى كه مىگفت :\r\nمن فرزند ساقى حاجيانم . « 1 » \r\nاستوارى عقيده و قوت ايمان حمزه در رويارويى با دشمنان خدا و اسلام بگونه‌اى بود كه در ميدان رزم دشمنان را هر چنداز نزديكان و بستگان خود باشند از دم تيغ مى گذراند ، و احساسات و عواطف خويشاوندى ذره‌ّاى در صلابت ايمان وى خدشه وارد نمى ساخت .\r\nيكى از كسانى كه حمزه او را در احد به قتل رساند ، ارطاة بن شُرَحْبيِلْ بن هاشم بود كه يكى از پرچمداران سپاه قريش بود . « 2 »  آرى ، همهء پيوندها و رابطه ها بجز پيوند عقيده و ايمان در اسلام فرو مى ريزد ، و روابط خويشاوندى ميان مسلمانان و كافران از نظر اسلام نكوهيده است و شايستهء رعايت نيست .\r\n\r\nبرادر خواندهء حمزه\r\nهنگامى كه رسول خدا صلى اللّه عليه و آله ميان مسلمانان عقد برادرى برقرار مى كرد ، حمزه وزيدبن حارثه را با يكديگر برادر خواند . « 3 » \r\nزيد ، فرزند خوانده پيامبر صلى اللّه عليه و آله ، ازنخستين كسانى بود كه اسلام را پذيرفت و به پيامبر صلى اللّه عليه و آله ايمان آورد . او در ميان ياران رسول خداصلى اللّه عليه وآله تنها كسى است كه نامش در قرآن آمده و مورد علاقه و محبت پيامبر صلى\r\n\r\n","description":"","footnote":" ( 1 ) . طبقات ، ابن سعد ، ج 2 ، ص 41 ؛ مغازى ، واقدى ، ج 1 ، ص 226 ؛ سيرهء نبويه در حاشيهء سيرهء حلبيه ، ج 2 ، ص 28 .  ( 2 ) . سيرهء ابن اسحق ، ص 308 .  ( 3 ) . طبقات ، ابن سعد ، ج 3 ، ص 9 . ","page_name":" 73 ","page_number":73},
  {"content":"\r\n\r\nاللّه عليه و آله بوده است . او در هفت سريّه شركت داشت كه در همهء آنها فرماندهى سريّه از طرف رسول خدا صلى اللّه عليه وآله به او واگذار شده بود ، همچنين آن حضرت در برخى از سفرهايش او را به جانشينى خود در مدينه مى گماشت .\r\nآنقدر اين دوتن ( حمزه و زيد ) با يكديگر همگونى و هماهنگى داشتند كه پيامبر صلى اللّه عليه و آله ميان آن دو تن برادر خواندگى برقرار نمود . هر چند كه اين پيوندها بر اين اساس بوده كه ميان مهاجران و انصار اتحاد و پيوستگى ايجاد شود و آنان بيش از پيش به يكديگرنزديك شوند . امااين مورد يكى از موارد استثنايى است كه ميان دو مهاجر عقد برادرى برقرارشده است . مانند عقد برادرخوانى ميان خود پيامبرصلى اللّه عليه و آله و على عليه السّلام كه اين نيز از موارد نادر و استثنايى اين برادر خوانى است . « 1 » \r\nعقد برادرى ميان حمزه و زيد تا بدانجا پيش رفت كه در روز احُد ، حمزه زيد را وصىّ خود قرار داد ، و از وى مى خواست كه پس از او به وصيت هايش جامهء عمل بپوشد . « 2 » \r\nدر سال هفتم هجرى وقتى « عماره » دختر حمزه درمكه تنها بود ، يكى از كسانى كه خواهان نگاهدارى و سرپرستى از عماره بودند زيد بود ، كه اصرار داشت تكفل اين دخترك را به عهده گيرد ، و دليل اين اقدام را برادر خواندگيش با حمزه و وصايتش به وى مى دانست ، پيامبر صلى اللّه عليه و آله نيز فضايل او را ستود و به او فرمود :\r\n« اى زيد تو ياور خدا و پيامبرش ، هستى » .\r\nولى بنا به دلايلى ديگر اين مهم را به جعفر بن ابى طالب سپرد و آن را به زيد واگذار ننمود . « 3 » \r\n\r\n","description":"","footnote":" ( 1 ) . اصابهء ، ابن حجر ، ج 1 ، ص 564 .  ( 2 ) . طبقات ، ابن سعد ، ج 3 ، ص 9 .  ( 3 ) . مغازى ، واقدى ، ج 2 ، ص 738 . ","page_name":" 74 ","page_number":74},
  {"content":"\r\n\r\n\r\nفصل دهم : شهادت\r\n\r\nمرد رزم\r\nابن ابى الحديد معتزلى در شرح نهج البلاغه مى نويسد :\r\n« يكى از صفت هايى كه دربارهء دلير مردان گفته اند اينست كه گويند : « او مغامر است » و « او غشمشم است » يعنى او در ميدان نبرد ، بى باكانه به پيش مى تازد و توجهى به اطراف خود ندارد و به كارهاى خطرناك دست مى يازد ، و در مسير هدف از هيچ تهديدى نمى هراسد ، و همهء بلاها را به جان مى خرد وحمزة بن عبدالمطّلب از اين نمونه بود . او در ميدان رزم « مغامر » و « غشمشم » بود و پيش روى خود را نمى ديد . » « 1 » \r\nجبير بن مطعم به بردهء خود وحشى گفت : اگر على يا محمد و يا حمزه را بكشى تو را آزاد خواهم كرد .\r\nوحشى گفت :\r\n\r\n","description":"","footnote":" ( 1 ) . اعيان الشيعه ، ج 6 ، ص 244 . ","page_name":" 75 ","page_number":75},
  {"content":"\r\n\r\nامامحمد ، كه هيچگاه يارانش او را تنها نخواهند گذارد ، و اما على نيز فردى است با تجربه پر التفات . ولى من حمزه را برايت خواهم كشت ، چون او مردى است بيباك و در ميدان پيش روى خود را نمى بيند . « 1 » \r\n\r\nشير ژيان\r\nحمزه در ميدان نبرد از دليرى وشجاعت كم نظيرى بهره‌مند بود . او خود را به اعماق دشمن رسانده و از كشته پشته مىساخت .\r\nابن‌سعد در كتاب طبقات گويد :\r\nحمزةبن عبدالمطّلب در احد با دو شمشير پيش‌روى رسول خدا صلى اللّه عليه و آله مىجنگيد ومىگفت : من شير خدا هستم ، و به پيش مىتاخت و برمىگشت . « 2 » \r\nرزم حمزه با دوشمشير از ويژگىهاى او به شمار مىرود ، و جز او ديگرى را سراغ نداريم كه با دو شمشير نبرد كرده باشد .\r\nديگر اينكه او پيوسته حمله‌هاى خود را متوجه قلب سپاه دشمن مىكرد و تا اعماق آنان نفوذ مىنمود ، و پس از وارد آوردن ضرباتى شكننده وسهمگين بر پيكر دشمن به پايگاه خود باز مى گشت . حمزه از چنان زور بازويى بهره مند بود كه وحشى ( قاتل او ) درباره اش مى گويد :\r\nبه خدا سوگند من حمزه را زير نظر داشتم ، در حالى كه با شمشيرش مردم را مى شكافت بر هيچ جنگاورى نمىگذشت مگر اينكه او را مىكشت ، كه از آن جمله سباع بن عبدالعزى بود . « 3 » \r\n\r\n","description":"","footnote":" ( 1 ) . اعيان‌الشيعه ، ج 6 ، ص 244 . ومناقب ابن شهر آشوب ، ج 1 ، ص 192 .  ( 2 ) . اعيان الشيعه ، ج 6 ، ص 245 ؛ مستدرك حاكم ، ص 194 ؛ سير اعلام النبلاء ، ذهبى ، ج 1 ، ص 131 .  ( 3 ) . كامل ابن اثير ، ج 2 ، ص 156 ؛ اعيان الشيعه ، ج 6 ، ص 246 ؛ تاريخ طبرى ، ج 2 ، ص 516 . ","page_name":" 76 ","page_number":76},
  {"content":"\r\n\r\nحمزه در اين نبرد پيش از شهادتش سى و يك تن از دشمنان را به هلاكت رساند . « 1 » \r\nحمزه در آن روز با دو شمشير جنگ مىكرد . مردى گفت :\r\nحمزه عجب شير ژيانى است !\r\nدر همين گيرودار پاى حمزه دچار لغزش شد و با پشت بر روى زمين افتاد ، در اين حال زره از روى شكمش كنار رفت ، وناگهان وحشى حبشى ( بردهء جبيربن مطعم ) با زوبين « 2 »  به وى حمله‌ور شد . « 3 » \r\nپس از ابراز آن همه دليرى ورشادت درعرصهء نبرد ، سرانجام لحظهء موعود فرا رسيد ، و روح بزرگ حمزه به ملكوت اعلى فراخوانده شد .\r\n\r\nاسدالله و سالار شهيدان\r\nيكى از شاخص‌ترين القاب حمزه يا در حقيقت تنها لقبى كه در طول زندگى پرجوشش خود بدان مشهور بود لقب « اسدالله واسدرسوله » است يعنى شير خدا و رسول .\r\nحمزه دراحد با دو شمشير پيش‌روى رسول‌خداصلىاللّه و عليه وآله مىجنگيد و مى گفت :\r\n« من اسداللّه هستم » « 4 » \r\nكه اين جمله نشانگر سلحشورىها ورشادت‌هاى حمزه در ميدان نبرد است .\r\nوچنانكه پيش از اين نيز يادآور شديم او تا اعماق دشمن نفوذ مىكرد ، وجمعى را از دم تيغ گذرانده ، به خاك هلاكت مىافكند .\r\n\r\n","description":"","footnote":" ( 1 ) . دايرةالمعارف ، بستانى ، ج 7 ، ص 277 .  ( 2 ) . نيزهء كوچكى كه سر آن دو شاخه بود و در جنگهاى قديم آن را به روى دشمن پرتاب مىكردند . ( فرهنگ معين )  ( 3 ) . تنقيح‌المقال ، مامقانى ، ج 1 ، ص 375 .  ( 4 ) . اعيان الشيعه ، ج 6 ، ص 245 ؛ مستدرك حاكم ، ج 3 ، ص 194 ؛ سير اعلام النبلاء ذهبى ، ج 1 ، ص 131 . ","page_name":" 77 ","page_number":77},
  {"content":"\r\n\r\nدر كتاب الدرجات‌الرفيعه ، دربارهء لقب حمزه آمده است :\r\n« او شيرخدا و شير رسول خدا است واو به اين لقب مشهور بود »\r\nو در كتاب « الاصابه » آمده است كه رسول خدا صلى اللّه عليه وآله او را به شير خدا ملقب ساخت ، ووى را سالار شهيدان ناميد . و صاحب كتاب « استيعاب » گفته است :\r\nحمزه به شير خدا و شير رسول خدا مشهور بود . « 1 » \r\nاين خبر صراحت دارد كه اين لقب و اين نام را رسول خدا صلىالله وعليه وآله بر حمزه نهاده بود .\r\nبلكه مىتوان گفت كه به استناد منابعى كه در دست است ، اين لقب از سوى پروردگار جهان بر حمزه نهاده شده‌است .\r\nرسول خدا صلىاللّه عليه وآله پس از به شهادت رسيدن حمزه ، خطاب به عمّه خود صفيه و دختر خود فاطمه سلام اللّه عليها چنين فرمود :\r\nمژده باد شمارا ، اكنون جبرئيل نزد من آمد ، و به من خبر داد كه در هفت آسمان نوشته شده است : حمزه پسر عبدالمطّلب شير خد و شير رسول خدا است . « 2 » \r\nروايت ديگرى نيز نزديك به همين مضمون وارد شده است كه رسول خداصلى اللّه عليه وآله فرمود :\r\nسوگند به آنكه جانم در دست او است ، در آسمان هفتم نوشته شده :\r\nحمزة بن عبدالمطّلب اسداللّه واسد رسول‌اللّه ( شير خدا و شير رسول خدا صلى اللّه عليه وآله ) است . « 3 » \r\n\r\n","description":"","footnote":" ( 1 ) . اعيان الشيعه ، ج 6 ، ص 243 ؛ طبقات ابن سعد ، ج 1 ، ص 93 ؛ سير اعلام النبلاء ذهبى ، ج 1 ، ص 127 - 128 ؛ مستدرك حاكم ، ج 3 ، ص 192 .  ( 2 ) . مغازى ، واقدى ، ج 1 ، ص 290 ؛ مستدرك حاكم ، ج 3 ، ص 194 .  ( 3 ) . مستدرك حاكم ، ج 3 ، ص 198 . ","page_name":" 78 ","page_number":78},
  {"content":"\r\n\r\nدر روز قيامت بجز چهارتن هيچكس سواره نيست . اول : خودم . و ديگرى صالح پيامبر . و سوم على عليه السلام .\r\nعباس پرسيد : اى رسول خدا پس چهارمين نفر كيست ؟\r\nپيامبرصلى اللّه وعليه وآله فرمود : عمويم حمزة شير خدا و شير رسول خدا سيد شهيدان سوار بر شتر من عضباءخواهد بود . « 1 » \r\nحمزه عليه السّلام پيوسته افتخارى درخشان براى خاندان عصمت و طهارت عليهم السّلام بودوهمهء آن انوار پاك به او مىباليدند . از جمله على عليه السّلام در روز شورا به او افتخار كرده وفرمود :\r\nشما رابه خدا سوگند مىدهم آيا درميان شما كسى هست كه عمويى مانند عمويم حمزه شير خدا و شير رسولش وسرور شهيدان داشته باشد جزمن ؟\r\nهمه پاسخ دادند : نه به خدا سوگند . « 2 » \r\nهمچنين در يكى از نامه‌هاى اميرمؤمنان على عليه السّلام به معاويه چنين آمده است :\r\nشير خدا و شير رسول خدا صلى اللّه عليه وآله از خاندان ما است ، ولى شير پيمانها « 3 »  ( عتبه پدرهند ) از شمااست . « 4 » \r\n\r\n","description":"","footnote":" ( 1 ) . خصال شيخ صدوق ، ج 1 ، باب 4 ، حديث 17 .  ( 2 ) . خصال شيخ صدوق ، ج 2 ، ص 333 .  ( 3 ) . اسَدَ الْاحْلاف ( شيرسوگندها ، كه منظور اسدبن عبدالعّزى است كه با بنىعبدمناف وبنى زُهْرَه وبنى اسد وتيم وبنى حارث بن فَهْر بر جنگ بنىقصى هم سوگند شدند تا آنچه از رياست كعبهء معظّمه در دست بنى عبدالدّار است باز گيرند ، و پيش از زدو خورد عهد شكسته وپراكنده شدند ، وگفته‌اند : اسَدالْاحلاف عتبةبن ربيعه جد مادرى معاويه است ، وگفته‌اند اسد الأحلاف ابوسُفيان است كه در غزوهء خندق احزاب را گرد آورد و آنان رابركشتن پيغمبر صلّى اللّه عليه وآله - سوگند داد ) . نهج البلاغه ، فيض الاسلام ، ص 897 .  ( 4 ) . اعيان الشيعه ، ج 6 ، ص 243 . ","page_name":" 79 ","page_number":79},
  {"content":"\r\n\r\nخود حمزه نيز هركجا لازم مىديد كه خود را معرفى كند ، از خود با عنوان « اسداللّه واسد رسوله ) نام مىبرد ، وبااين لقب ارزنده به خود مىباليد .\r\nوحشى قاتل حمزه درمقام بيان توان رزمى آن بزرگوار در احد گويد :\r\nآنگاه حمزه به پيش تاخت ، او مانند قوچى بود كه گوسفندان را درهم بشكند . او در حالى كه با دوشمشير جنگ مىكرد فرياد مىزد : من شير خدا و شير رسول خدايم .\r\nمن در آنحال خود را براى شكار كردن او آماده كردم ، وزوبينى را كه در دست داشتم به سوى او انداختم كه به زير نافش اصابت كرد واو را از پاى در آورد . به خدا سوگند ، ننگ آن تا ابد دامنگير خواهدبود « 1 » \r\nاو در ميدان نبرد در برابر دشمنان خدا ورسولش مىايستاد وبامعرفى خود به عنوان شير خدا و شير رسول خدا خود را به قلب دشمن مىزد .\r\nحاكم در مستدرك با اسناد از جابر بن عبداللاه نصارى نقل كرده است :\r\nهنگامى كه در احد مردم دست از جنگ كشيدند ، رسول خداصلّى اللّه عليه وآله حمزه رانديد شخصى به آن حضرت گفت :\r\n« من حمزه را كنار اين درخت ديدم كه چنين شعار مىداد : من شير خدا و شير رسول خداهستم ، خداوندا من از آنچه اين كفار براى ابوسفيان ويارانش به ارمغان آوردند بيزارم ، و از فرار مسلمانان در برابر دشمن از تو پوزش مىخواهم » .\r\nرسول خدا صلّى اللّه‌عليه وآله به همان سويى كه آن مرد نشان داده بود رفت . چون رخسار حمزه را ديد گريست و چون نظرش به مثله گاههاى او افتاد ناله‌اش بلند شد .\r\nسپس فرمود : آيا كفنى نيست ؟ مردى از انصار ايستاد و پارچه‌اى روى بدن حمزه انداخت .\r\nجابر گويد : رسول خدا صلّى اللّه وعليه وآله فرمود :\r\nسالار شهيدان در روز قيامت نزد خداوند حمزه است . « 2 » \r\n\r\n","description":"","footnote":" ( 1 ) . الميعاد والموازنه ، ص 90 ؛ سيره نبويه حاشيهء سيرهء حلبيه ، ج 2 ، ص 31 .  ( 2 ) . مستدرك حاكم ، ج 3 ، ص 199 . ","page_name":" 80 ","page_number":80},
  {"content":"\r\n\r\n\r\nفصل يازدهم : پس از شهادت\r\n\r\nهند جگرخوار\r\nپس از آنكه وحشى از جان سپردن حمزه اطمينان يافت به خود جرأت داد كه به پيكر شيربه خون خفته نزديك شود . او نخست زوبين خود را از ميان پاهاى حمزه بيرون كشيد ، وسپس دست به جنايت هولناك ديگرى زد . او بادستهاى جنايتكار خود شكم حمزه را دريد ، وجگر او رااز درون شكم خارج ساخت وسراسيمه به سوى هند ( همسرابوسفيان و مادر معاويه ) روان شد و از وى براى كشتن حمزه مژدگانى درخواست كرد .\r\nوحشى خطاب به هند گفت :\r\nاگر امروز قاتل پدرت را كشته باشم مژدگانى من چيست ؟\r\nهند در پاسخ وحشى گفت :\r\nهرچه برتن دارم از پوشاك و زيورآلات همه مال تو .\r\nوحشى در حالى كه دستهاى جنايت پيشه‌اش را به سمت هند دراز كرده بود گفت :\r\nبگير ، اين جگر حمزه است !\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكينه وهيجان جنون‌آميز هند و آتش حقد و دشمنىاش نسبت به حمزه شعله‌ور شد وچونان سگى هار كه پاره سنگ و يا كلوخ به وى پرتاب شده را به دندان مىگيرد و با ولع تمام مىخواهد آن را فرو برد ، هند نيز دهان باز كرد و جگر حمزه را به دهان برد و نيشهاى زهرآگين خود رادر آن نشانيد ، و بخشى از آن را بادندان دريد و جويدن آغاز كرد .\r\nاما از آنجا كه خدا نمىخواست كه چيزى از پيكر پاك حمزه با جسد پليد زنى چون هند آميخته شود ، لذا ريزه‌هاى آن عضو مطهر را از دهان خارج كرد ، و از آن پس به « آكلة الاكباد » يا هند جگرخوار ملقب شد . آنگاه هند تمامى لباسها و زيورآلات خود را به وحشى بخشيد و به او گفت :\r\nهرگاه به مكه برگشتم نزد من بيا و از من ده سكّه زربستان . « 1 » \r\nگروهى ديگر از تاريخ نويسان گفته اند كه وحشى پس از به شهادت رساندن حمزه نزد هند رفت واو را از آن واقعه آگاه ساخت وهندرا به پيكر پاك آن سرور شهيدان راهنمايى كرد . و اين انگشتان جنايت پرور هند بود كه شكم حمزه را دريد وجگرش را از آن بيرون آورد وباوحشيگرى هر چه تمامتر آن رابه دندان كشيد . « 2 » \r\n\r\nپيكرى چاك چاك\r\nمشركان قريش از زن و مرد حقد وكينهء خود راكه از جنگ بدر ، درون سينه‌هاى خود انباشته بودند در احد آشكار ساختند . آنها حتّى گريستن بر كشتگان خود راممنوع اعلام كرده بودند تا مبادا سرشك ديده آتش درون آنان را افسرده كند و از شرارهء انتقامجويى ايشان بكاهد .\r\n\r\n","description":"","footnote":" ( 1 ) . مغازى ، واقدى ، ج 1 ، ص 285 ؛ اعيان‌الشيعه ، ج 6 ، ص 245 ؛ تاريخ طبرى ، ج 2 ، ص 516 ؛ كامل ، ابن‌اثير ، ج 2 ، ص 156 ؛ مناقب ابن شهرآشوب ، ج 1 ، ص 192 ؛ حبيب السير ، ج 1 ، ص 347 .  ( 2 ) . تنقيح المقال ، ج 1 ، ص 375 ؛ كامل ابن‌اثير ، ج 2 ، ص 159 ؛ حبيب السير ، ج 1 ، ص 347 . ","page_name":" 82 ","page_number":82},
  {"content":"\r\n\r\nدر ميان شهداىوالامقام احُد تنها يك استثناء وجود داشت و آن حنظلة بن ابىعامر ملقّب به « غسيل الملائكه » بود كه با پادرميانى پدرش از مثله‌شدن رهايى يافت . « 1 »  اما ساير شهدا آماج درنده‌خويى وكينه توزى دشمن قرار گرفتند ، و در اين ميان سهم حمزه به مراتب از ديگر شهدا بيشتر بود . « 2 » \r\nحمزه تاوقتى زنده بود مانند گردبادى توفنده صفوف دشمن را درهم مى شكست وسراسر لشكر خصم را در مىنورديد و دانه درشتهاى آنان را شكار مىكرد . « 3 »  و كسى به خود جرأت نمىدأد كه به وى نزديك شود و با او پنجه در پتجه افكند ، اما از لحظه‌اى كه پايش به كنارهء جويبار برخورد كرد « 4 »  و وحشى باپرتاب زوبين او را شهيد كرد تالحظه‌اى كه به خاك سپرده شد چندين بار قامت افراشتهءبه خون خفتهء وى هدف انتقامجويى دشمن قرار گرفت .\r\nنخست : در لحظهء شهادت وقتى دشمن متوجه شد كه قهرمان احُد از پاى در آمد به سوى او يورش بردند و تا توانستند ضربت تيغ ونى بر بدنش وارد آوردند ، و عقده‌هاى خود را كه از او به دل گرفته بودند بر آوردند . « 5 » \r\nدومين بار : آن وقتى بود كه وحشى شادى كنان خود را به « هند » رساند\r\n\r\n","description":"","footnote":" ( 1 ) . حبيب السير ، ج 1 ، ص 343 .  ( 2 ) . بحارالانوار ، ج 20 ، ص 18 .  ( 3 ) . كامل ابن اثير ، ج 2 ، ص 127 .  ( 4 ) . در تاريخ آمده است كه در روز پيش از واقعهء احد باران فراوانى باريدن گرفت ، وچون‌موقعيت رزمى سپاه دشمن پست‌تر بود باران به سمت آنان سرازير مىشد و گل ولاى ومواد آبرفتى را زير پاى آنان مىگستراند ، به گونه‌اى كه تحرك و نقل وانتقال دشمن بسيار كند انجام مىگرفت . درحالى كه باران چنان اثرى روى موقعيت رزمى مسلمانان نداشت . اما ازاينكه حمزه عاقبت در اثر لغزندگى كنارهء جويباربه زمين اصابت كرد وسبب شهادتش گرديد مىتوان اين نتيجه را به دست آورد كه حمزه در لحظهء شهادت در اعماق دشمن نفوذ داشته وبنابراين پيكر مطهرش از دسترس مسلمانان دور بوده و كاملا در اختيار دشمن قرارداشته است .  ( 5 ) . تنقيح‌المقال ، مامقانى ، ج 1 ، ص 375 . ","page_name":" 83 ","page_number":83},
  {"content":"\r\n\r\nو كشتن حمزه رابه وى مژده داد . هند به همراه ديگر زنان قريش باراهنمايى وحشى خود را به پيكر مطهر حمزه و ديگر شهداء رساند در آغاز هند شكم حمزه را دريد وجگر وى رابيرون آورد ودندان در آن فرو برد ، وسپس همراه باديگر زنان قريش با تيغ به بدن حمزه واجساد پاك شهدا افتادند و تا توانستند آنهارا مُثله كردند .\r\nهند زيورآلات خود را از تن بيرون كرد و آنها را به وحشى داد ، و از گوشها وبينىها و انگشتان شهداءبراى خود گردن‌بند وخلخال ساخت . « 1 » \r\nبار سوم : پيكر حمزه عرصهء كينه‌ورزى هاى سركردهء مشركان يعنى ابوسفيان پدر معاويه شد .\r\nحليس‌بن علقمه سرور احابيش * برابوسفيان گذر كرد ، او راديد كه براسبى سوار است ونيزه‌اى در دست دارد و با آن گونه هاى نازنين حمزه را مىكوبد و خطاب به او مىگويد :\r\nبچش ، اى فرزند ناخلف . « 2 » \r\nحليس روبه قريش كرد وگفت :\r\nهان اى فرزندان كنانه بنگريد به كسى كه خود راسرور قريش مىداند ، اكنون باعموزاده‌اش كه مانند گوشت كوبيده‌اى شده است چگونه رفتار مىكند !\r\nابوسفيان به حليس گفت :\r\nراست گفتى ، آنچه را ديدى پنهان دار كه اين لغزشى از من بود . « 3 » \r\n\r\n","description":"","footnote":" ( 1 ) . كامل ابن اثير ، ج 2 ، ص 159 ؛ بحارالانوار ، ج 20 ، ص 84 .\r\n* احابيش گروهى ازمردم بودند كه به قبيله خاصى وابسته نبودند ( المنجد ص 114 ) .  ( 2 ) . كنايه از اينست كه حمزه در جنگ بدر با خويشاوندان مشرك خود وارد جنگ شد و آنان راكشت ( بحارالانوار ، ج 20 ، ص 100 . )  ( 3 ) . بحارالانوار ، ج 20 ، ص 100 ؛ كامل ، ابن اثير ، ج 2 ، ص 160 . ","page_name":" 84 ","page_number":84},
  {"content":"\r\n\r\n\r\nشادى دشمن\r\nشهادت حمزه نقطهءاوج شادمانى وخرسندى دشمن رابه همراه داشت ، و اين بدان سبب بود كه حمزه دمار از روزگار دشمنان بر آورده بود و آنان رابه ذلّت وخوارى نشانده بود . ازاين رو كينهء او تااعماق جان مشركان وبويژه هند و ديگر زنان قريش نفوذ كرده بود .\r\nپس از آنكه هند بدن حمزه و ديگر شهيدان اسلام رامثله كرد ، بر فراز سنگ بلندى رفت وباصداى بلند اين اشعار راكه در بارهءضربه زدن به مسلمانان سروده بود خواند ، و از ضربه‌اى كه به ياران رسول خداصلى الله عليه وآله رسيده بود شادمانى كرد :\r\nما انتقام روز بدر را از شما گرفتيم .\r\nهر جنگى ، جنگ ديگرى آتشبارتر به دنبال خواهد داشت .\r\nكاسهء صبر من دربارهء عقبه لبريز شده بود ،\r\nتاپايان زندگى سپاسگزار وحشى خواهم بود ،\r\nتا وقتى كه استخوانهايم در گور متلاشى شود . « 1 » \r\nوحشى نيز پس از واقعهء احد روانهء مكه شد ، ومصيبت وارده برياران رسول خداصلىاللّه عليه وآله رامژده برد ، او چهارروزه خود رابه مكه رساند تابرسردوراهى حجون « 2 »  رسيد ، در آنجاايستاد و چند بارباصداى بلند فرياد زد :\r\nاى گروه قريش ! اى گروه قريش .\r\nمردم از همه طرف به سوى اوهجوم آوردند ونگران بودند كه مبادا خبر\r\n\r\n","description":"","footnote":" ( 1 ) . عقد الفريد ، ج 2 ، ص 358 ؛ تاريخ طبرى ، ج 2 ، ص 525 .  ( 2 ) . حجون محلى است در مكه در كنار محصّب و آن كوهى است در برابر مسجد قصابها ( معجم ما استعجم ، ص 268 ) . ","page_name":" 85 ","page_number":85},
  {"content":"\r\n\r\nناگوارى براى ايشان آورده باشد ، وقتى همه جمع شدند وحشى لب به سخن گشود و گفت :\r\n« مژده تان باد ، چنان ياران محمد را كشتار كرديم كه هيچ نبردى مانند آن را نديده است . و خود محمد را زخمى كرديم ، آنچنانكه او را ناتوان ساختيم ، و من سالار سپاه ايشان حمزه را كشتم . »\r\nمردم پس از شنيدن سخنان وى در حالى كه از كشتار ياران محمد ( ص ) اظهار خوشى وشادمانى مىكردند ونيش زبان مىزدند پراكنده شدند .\r\nجبيربن مطعم ( مالك وحشى ) بابردهء خود به گفتگو نشست و به او گفت :\r\nببين چه مىگويى ؛ !\r\nوحشى گفت : به خدا سوگند راست گفتم .\r\nجبير گفت : آيا تو حمزه را كشتى ؟\r\nگفت : با زوبين چنان به شكم او زدم كه ازميان پاهايش بيرون آمد ، از آن پس هرچه با او سخن گفتند پاسخى نمىداد ، و اكنون اين جگر اوست كه براى تو آورده‌ام كه آن را ببينى .\r\nجبير گفت : اندوه زنانمان رااز ميان بردى ودلهاى گداختهء ماراخنك كردى . آنگاه به زنان خود دستور داد ، بوى خوش و روغن به كار برند . « 1 » \r\n\r\nدر جستجوى پيكر شهيد\r\nپس از آنكه آتش جنگ دراحد فرو نشست وطرفين درگير به مواضع خود بازگشتند ، رسول خدا صلى اللّه عليه وآله فرمود :\r\nعمويم چه كرد ؟ چه بر سر عمويم آمده ؟\r\n\r\n","description":"","footnote":" ( 1 ) . مغازى ، واقدى ، ص 332 . ","page_name":" 86 ","page_number":86},
  {"content":"\r\n\r\nحارث‌بن صمّه گفت : محل كشته شدن او را ميدانم . آنحضرت فرمود :\r\nبرو و از او خبرى براى من بياور . حارث تا كنار كشته حمزه آمد . ولى وقتى كه ديد او را مثله كرده‌اند نتوانست برگردد و گزارش دهد .\r\nچون بازگشت او به طول انجاميد امير المؤمنين ( ع ) براى اطلاع از احوال حمزه رهسپار شد و چون ديد نمى تواند از احوال حمزه براى رسول خدا ( ص ) بيان كند برنگشت . به ناچار پيغمبر اكرم ( ص ) خود به قتلگاه حمزه آمد .\r\n\r\nپيامبر بر كشته حمزه\r\nرسول خدا ( ص ) خود را كنار بدن پاره پارهء عمويش حمزه رساند . هنگامى كه آن حضرت پيكر بى جان حمزه را ديد گريست و چون مثله شدن او را ديد ناله‌اش بند شد . آن گاه فرمود :\r\nبزرگتر از اين مصيبت نخواهم ديد . و هرگز در جائى درنگ نكرده‌ام كه از اينجا بر من سخت تر گذشته باشد خدا ترا رحمت كند كه همواره در كارهاى خير كوشا بوده اى و به صله رحم علاقه داشتى ، اگر نبود كه خواهرت صفيه ناراحت مىشد و پس از اين مردم اين عمل را پيشه مى كردند ترا چنين مى گذاشتم تا از شكم درندگان و چينه دان پرندگان محشور گردى . اى عموى رسول خدا ، اى شير خدا و شير رسول خدا . اى نيكوكار ، اى اندوه زدا ، اى حمزه ، اى مدافع و پشتيبان رسول خدا .\r\nآنگاه فرمود :\r\nاگر بر قريش غالب آمدم و بر ايشان دست يافتم هفتاد نفر را در عوض تو گوش و دماغ مى برم .\r\nمسلمانان هم گفتند :\r\nمشركان را چنان مثله كنيم كه كسى را چنين مثله نكرده باشند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدر اين باره آيه نازل شد كه :\r\n« اگر بخواهيد انتقام بكشيد همانگونه كه بر شما رفته است از دشمن انتقام بگيريد . و اگر صبر پيشه كنيد به درستى كه آن براى صابران بهتر خواهد بود . » « 1 » \r\nپس رسول خدا فرمود :\r\nصبر خواهم كرد ، صبر خواهم كرد . « 2 » \r\n\r\nخواهر بر كشتهء برادر\r\nصفيه دختر عبدالمطلب خواهر حمزه از يك پدر و مادر بود ، او هنگام جنگ احد درمدينه به سر مى برد كه خبر ناگوار شهادت برادر به اورسيد . صفيه به جستجوى كشتهء برادرش آمد .\r\nاز آنجا كه ديدن پيكر مثله شدهء برادر بر خواهر ، بسيار سخت و طاقت‌فرسا بود ، پيامبر صلىاللّه عليه‌وآله نمىخواست صفيه با بدن چاك چاك حمزه روبرو شود . آن حضرت به پسرش زبير فرمان داد كه او را باز گرداند ، تا مثله شدن برادر خود حمزه را نبيند . زبير نزد مادر رفت و اورا از فرمان پيامبر صلىاللّه عليه‌وآله آگاه ساخت . صفيه گفت :\r\nبه من خبر رسيده است كه برادرم را مُثله كرده‌اند ، و اين در راه خدا اندك است . به هر چه در اين راه بر ما برسد خشنوديم و در راه خدا سختىها را به جان مىخريم و شكيبا خواهيم بود .\r\nزبير سخنان مادر خود را به عرض پيامبر ( ص ) رساند . آن حضرت فرمود :\r\nپس آزادش گذار !\r\n\r\n","description":"","footnote":" ( 1 ) . نحل ، آيه 126 .  ( 2 ) . با استفاده از تنقيح المقال ، ج 1 ، ص 375 ؛ اعيان الشيعه ، ج 6 ، ص 246 ؛ مغازى واقدى ، ج 1 ، ص 290 - 298 . ","page_name":" 88 ","page_number":88},
  {"content":"\r\n\r\nصفيّه كنار بدن برادرش آمد ، و بر او درود فرستاد ، و كلمهء « انَّا لِلَّهِ وَانَّاالَيْهِ راجِعُونَ » بر زبان جارى كرد . آنگاه رسول خدا صلىاللّه عليه‌وآله فرمان دفن پيكر حمزه را صادر فرمود . « 1 » \r\nو بنا به نقلى ديگر ؛ انصار از نزديك شدن صفيّه به پيكر برادر ممانعت كردند .\r\nرسول خداصلى اللّه عليه وآله فرمود :\r\nاو را آزاد بگذاريد .\r\nصفيه در كنار بدن حمزه نشست ، هرگاه گريه مىكرد رسول خدا صلىاللّه عليه و آله نيز مىگريست ، وهرگاه صدايش به گريه بلند مىشد صداى گريهء آن حضرت نيز بلند مىگشت ، فاطمه دختر پيامبر صلى اللّه عليه وآله نيز مىگريست ، و از گريهء او رسول خداصلى اللّه عليه وآله نيز گريه مىكرد ، ودرآنحال رسول خداصلى اللّه عليه وآله مىگفت :\r\nهيچ مصيبتى به پاى مصيبت تو نمى رسد .\r\nآنگاه رسول خدا فرمود :\r\nمژده باد شما دوتن را . اكنون جبرئيل نزد من آمد و به من خبر داد كه در هفت آسمان نوشته شده است : « حمزة بن عبدالمطّلب شيرخدا و شير رسول خدا است . » « 2 » \r\nصفيه ازمدينه دو كفن براى حمزه با خود آورده بود ، رسول خدا صلىاللّه عليه و آله آن دو كفن را از او گرفت و چون در كنار حمزه شهيدى از انصار قرار داشت نخواستند كه كفن بهتر را به حمزه اختصاص دهند . لذا پيامبر صلىاللّه عليه و آله فرمود :\r\nميان حمزه و مرد انصارى قرعه بيندازيد ، و هركدام كه كفن بهتر به نامش اصابت كرد از آن او باشد .\r\n\r\n","description":"","footnote":" ( 1 ) . كامل ، ابن اثير ، ج 2 ، ص 161 ؛ مغازى ، واقدى ، ج 1 ، ص 289 ؛ اعيان الشيعه ، ج 6 ، ص 246 ؛ تاريخ طبرى ، ج 2 ، ص 529 .  ( 2 ) . مغازى ، واقدى ، ج 1 ، ص 290 . ","page_name":" 89 ","page_number":89},
  {"content":"\r\n\r\nمسلمانان اين كار را كردند . پس حمزه را در يك كفن و مرد انصارى را در كفن ديگر پيچيدند . « 1 » \r\n\r\nتكفين شهيد ؟ !\r\nرسول خداصلىاللّه عليه‌وآله براى كفن نمودن پيكر چاك چاك حمزه تلاش سختى آغاز كرد .\r\nولى حمزه شهيد است .\r\nآرى او نه تنها شهيدى والامقام است ، بلكه سرور شهيدان نيز هست . پس چرا پيامبر صلىاللّه عليه‌وآله براى پوشاندن قامت رشيد و رساى حمزه كفن مناسبى جستجو مىكرد ؟\r\nمگر نه اينست كه شهيدان در اسلام احكام مخصوص به خود دارندو از شستشو و غسل بى نيازند ، چرا كه آنان درخون خود شناور شدند و پاكتر از پاكان به ديدار معشوق شتافتند .\r\nمگر نه اينست كه شهيد ازكفن نيز بى نياز است و بايدبا همان جامه‌هاى غرقه به خونش به خاك سپرده شود ؟\r\nپس چرا پيامبر صلىاللّه عليه‌وآله با جديّت تمام در جستجوى جامه‌اى بود كه بتوان باآن پيكر مطهر حمزه را كفن كند ؟\r\nپاسخ اين پرسش راعلّامه مجلسى رحمه اللّه از امام صادق عليه‌السّلام روايت كرده است كه :\r\nبدينجهت رسول خدا پيكر حمزه را در كفن پيچيد ، چون دشمن كينه‌توز ، بدن پاره پارهء او را برهنه كرده بود ، و جامه‌اى بر بدن حمزه باقى نگذاشته بود . « 2 » \r\n\r\n","description":"","footnote":" ( 1 ) . سير اعلام النبلاء ، ذهبى ، ج 1 ، ص 134 .  ( 2 ) . بحارالانوار ، ج 20 ، ص 47 . ","page_name":" 90 ","page_number":90},
  {"content":"\r\n\r\nابن اثير و بسيارى از تاريخ نگاران گفته‌اند كه :\r\nمسلمانان پيكر حمزه را د رجامه‌اى پيچيدند كه اگر سرش را با آن مىپوشاندند پاهايش پديدار مىشد ، و اگر پاهايش را باآن مىپوشاندند سرش نمايان مىشد از اين رو كفن را روى سرش كشيدند و پاهايش را با اسپند پوشاندند . « 1 » \r\nولى واقدى در مغازى گفته است :\r\nهنگامى كه پيكر حمزه را در قبر نهادند ، رسول خدا صلىالله عليه‌وآله امر كردپا رچه‌اى روى جسد حمزه كشيده شود . پارچه‌اى آوردند كه هر گاه بر سر او مىكشيدند پاهايش نمايان مىشد ، و اگر پاهايش را با آن مىپوشاندند سرش نمايان بود . پيامبر صلىاللّه عليه‌وآله فرمود : سرش را بپوشانيد . سپس دستور داد تا پاهايش را با اسپند پوشاندند .\r\nدر آنحال مسلمانان گريستند وگفتند : اى رسول خدا ، پارچه‌اى كه براى كفن كردن عموى شما مناسب باشد در اختيار نداريم . رسول خداصلىاللّه عليه‌وآله فرمود :\r\nبه زودى ( شهرها وآبادىها ) فتح خواهد شد ، و مردم بدانهاراه خواهند يافت ، آنگاه به بستگان خود پيام مىدهند كه : « شمادر سرزمينى دور افتاده وخشك افتاده‌ايد » .\r\nدرحالى كه اگر درست بينديشند ، مدينه براى آنان بهتر است . سوگند به كسى كه جانم در كف قدرت اوست ، هر كه دشوارى وسختى زندگى در اين شهر را تحمل كند ، من در روز رستاخيز شفيع وى خواهم بود . « 2 » \r\n\r\n","description":"","footnote":" ( 1 ) . دايرة المعارف اعلمى ، ج 17 ، ص 42 .  ( 2 ) . مغازى ، واقدى ، ج 1 ، ص 311 . ","page_name":" 91 ","page_number":91},
  {"content":"\r\n\r\nپس بنابراين نقل پيامبرصلى اللّه عليه وآله نخست پيكر برهنه و پاره پارهء حمزه را درميان قبرجاى داد ، آنگاه پارچه‌اى بر روى او كشيد ، و پاهايش را با اسپند پوشاند .\r\nاين واقعه از جمله مصيبت‌هاى حمزه است كه پس ازوى سرشك از ديدگان دوستدارانش روان ساخته‌است .\r\nحارثةبن مضرب گويد :\r\nپس از آنكه خبّاب‌بن ارتّ در بستر بيمارى افتاد من به جهت عيادتش بر وى داخل شدم . . . . در آن حال بافنده‌اى كفن او راآورد . خبّاب باديدن كفن به ياد تكفين حمزه افتاد و گريست .\r\nسپس گفت :\r\nولى كفن حمزه عموى پيامبر صلى اللّه عليه وآله به گونه‌اى بود كه اگر پاهاى او راباآن مىپوشانيدند به سرش نمىرسيد و اگر سرش را باآن مىپوشاندند پاهايش برهنه مىماند ، تا آنكه با اسپند پاهايش را پوشاندند . « 1 » \r\n\r\nنماز بر حمزه\r\nحمزه نخستين شهيدى بود كه رسول خداصلى اللّه عليه وآله براو نماز گزارد .\r\nسپس ديگر شهداءرانزد اوبردند ، هرگاه شهيدى رانزد او مىبردند ، او رادر كنار حمزه قرارمىدادند و آن حضرت همزمان بربدن حمزه وهم برديگر شهيدان نمازمىگزارد . تا اينكه هفتاد بار بربدن حمزه نماز كرد ، چون شهداءتعدادشان هفتاد تن بود .\r\n\r\n","description":"","footnote":" ( 1 ) . طبقات ، ابن سعد ، ج 3 ، ص 166 ؛ سير اعلام‌النبلاء ، ج 1 ، ص 130 . ","page_name":" 92 ","page_number":92},
  {"content":"\r\n\r\nوگفته‌اند كه نه شهيد را به حضور پيامبر صلى اللّه عليه وآله مىآوردند وحمزه دهمينشان بود و آن حضرت برهمه نماز مىگزارد ، سپس آن نُه شهيد را مىبردند وحمزه سرجايش بود ، آنگاه نُه شهيد ديگر مىآوردند و آنان رادر كنار حمزه قرار مىدادند و آن حضرت بر همه نماز مىگزارد و تا هفت بار اين كار راكرد . و گفته اند كه آن حضرت نُه يا هفت ياپنج تكبير بر آنان مىفرمود . « 1 » \r\nابن عباس گويد : رسول خداصلى اللّه عليه وآله برحمزه نمازگزارد وبراو ، هفت تكبير گفت . سپس هيچ شهيدى را نياوردند مگر اينكه آن حضرت دركنار او برحمزه نيز نماز خواند ، تااينكه هفتاد ودونمازبراو گزارد . « 2 » \r\nواقدى گويد : وقتى مشركان از احد بازگشتند مسلمانان به سراغ كشتگان خود رفتند ، وحمزه از آنهايى بود كه پيشاپيش همه ، پيكرش رابه حضور پيامبرصلى اللّه عليه وآله بردند . رسول خداصلى اللّه عليه وآله برپيكر اونماز گزارد ، آنگاه فرمود :\r\n« ملائكه را ديدم كه بدن او راشستشو مىدهند . » « 3 » \r\n\r\nخاكسپارى حمزه\r\nرسول خداصلى اللّه عليه وآله بادلى آكنده از غم فرمان خاكسپارى عموى والامقام خود و ديگر شهيدان احد راصادر كرد .\r\nازابن اسحاق روايت شده كه جمعى از مسلمانان كشتگان خود رابه سمت مدينه كوچ دادند تا درآنجا به خاك بسپارند . رسول خداصلى اللّه عليه وآله ايشان\r\n\r\n","description":"","footnote":" ( 1 ) . مغازى ، واقدى ، ج 1 ، ص 309 ؛ مستدرك حاكم ، ج 3 ، ص 198 ؛ سيرهء ابن هشام ، ج 3 ، ص 97 .  ( 2 ) . تنقيح المقال ، مامقانى ، ج 1 ، ص 375 ؛ مغازى ، واقدى ، ص 310 ؛ سيرهءابن‌هشام ، ج 3 ، ص 97 ؛ كامل ، ابن اثير ، ج 2 ، ص 163 ؛ اعيان الشيعه ، ج 6 ، ص 246 .  ( 3 ) . مغازى ، واقدى ، ج 1 ، ص 309 ؛ مستدرك حاكم ، ج 3 ، ص 195 . ","page_name":" 93 ","page_number":93},
  {"content":"\r\n\r\nرا ازاين كار بازداشت و فرمود :\r\n« ايشان راهمانجاكه كشته شده اند به خاك بسپاريد . » « 1 » \r\nشايد اين فرمان بدان سبب بوده است كه پيامبرصلى اللّه عليه وآله مىخواستند همهء شهداى احد در يكجابه خاك سپرده شوند ، تا اين محل هميشه بانام و ياد آنان جاودانه بماند ، ويادآور آن روز حماسه ساز وخونين باشد .\r\nچه اگر خاكسپارى شهيدان به پراكندگى ختم مىشد نمى توانست تأثيرى راكه در دفن دسته جمعى آنان بود در برگيرد وتاواپسين روز زيارتگاه عاشقان اسلام وپيامبر صلى اللّه عليه وآله شود وزائران به تربت پاك آن شهيدان به خون خفته تبرك جويند ، وخاكشان راتوتياى ديده كنند ، وازتربت مطهرشان تسبيح بسازند ، ومرقدشان پايگاه انقلابيون در طول تاريخ گردد .\r\nهمانگونه كه پيامبر صلى اللّه عليه وآله برشهدا نماز گروهى خواند ، همانگونه نيز فرمان داد تا آنان رادرگورهاى جمعى به خاك بسپارند ، وهركه رابيشتر قرآن مىخواند مقدم بدارند .\r\nيكى ديگر از شهداى گرانقدر احد ، عبداللّه بن جحش است ، او فرزند اميّه دختر عبدالمطّلب وبنابراين خواهر زادهء حمزه بود و مشركان بدن او رانيز مانند بدن حمزه مُثله كرده بودند ، جزاينكه جگر اورابيرون نياورده بودند . رسول خداصلى اللّه عليه وآله اوراباحمزه دريك قبر نهاد . « 2 » \r\n\r\n","description":"","footnote":" ( 1 ) . اسدالغابه ، ابن اثير ، ج 2 ، ص 49 .  ( 2 ) . تاريخ طبرى ، ج 2 ، ص 529 ؛ طبقات ، ابن سعد ، ج 3 ، ص 91 . ","page_name":" 94 ","page_number":94},
  {"content":"\r\n\r\n\r\nفصل دوازدهم : در سوگ شهيد\r\n\r\nگريه بر شهيد\r\nگريه بيانگر اوج احساسات وقلّهء هيجان عواطف يك فرد است كه بوسيلهء سرشك ديده نمايان مىشودوهمدلى وهمفكرى و همسويى باراه وهدف شهيد را غير از اثرات معنوى واخروى با خود به همراه دارد . به همين جهت است كه امامان خاندان عصمت و طهارت عليهم‌السّلام در پيشاپيش گريه كنندگان وسوگواران برشهيدان اسلام قرار داشته‌اند وپيوسته كوشش در برگزارى مجالس سوگوارى و عزادارى شهيدان مىنموده اند وباتأكيد فراوان به شيعيان وپيروان خودتوصيه مىكرده‌اند كه باجديت هرچه بيشتر در امر عزادارى ومرثيه خوانى واشك ريزى براى شهداى اسلام اقدام نمايند و از اين عمل به « اقامهء امر » و يا « احياى امر » ياد مىكرده‌اند ، تا راه ورسم شهادت طلبى وحماسه سازى وحمايت از اسلام و ستم ستيزى هميشه بماند .\r\nچه بسيار روايتهايى از امامان معصوم عليهم‌السّلام دربارهءاهميت سوگوارى براى شهيدان راه حق وارد شده و چه پاداشهاى بزرگ وارزشمندى را به عزاداران و گريه كنندگان بر شهداى خاندان پيامبرصلى الله عليه وآله نويد داده‌اند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nحمزه گريه كننده ندارد\r\nكسانى كه در يك واقعه ويايك درگيرى ونبرد به شهادت مىرسند هرچند همهء آنها براى يك هدف و يك آرمان قربانى شده و در راه خدا جان باخته‌اند ، ولى تفاوتهايى ميان آنها وجود دارد كه برخى را بر ديگران امتياز مىبخشد .\r\nيك فرمانده ارشد كه زندگيش سراسر حماسه وفداكارى است وتوانسته مهلك‌ترين ضربه‌ها را برتوان رزمى دشمن وارد سازد ، باديگر افراد ساده در يك رده نيست . سرنوشت جنگ هميشه در گرو ايمان وكاردانى ولياقت و ويژگيهاى ارزشمند فرماندهان واداره كنندگان جنگ قرار دارد . از اين رو مىتوان به ارزش حماسه سازى هاى يك فرمانده دريادل كه باشجاعت ودليرى خود دشمن رابه زانو در آورده است پى برد .\r\nكينه‌اى را كه دشمن از اين فرمانده دلاور در دل داشته وسبب بروز وحشيانه ترين واكنش‌ها نسبت به او شده ، مى توان ميزان تفاوت ميان اين فرمانده دشمن شكن باديگر افراد تحت امر اودانست .\r\nآرى ، اين فرمانده دلير نقطهء تبلور حق است كه عليه باطل قيام كرده است وتمامى ارزشها و قداستى كه در آرمانهاى او تجلى يافته در شخص او جلوه‌گر است ، وفقدان او متناسب باخصلت‌هاى وجودى او جانگداز وغمباراست ، و لازم است كه او نقطهء اوج سوگوارىها واشك فشانىها قرار گيرد ومصيبتش سرلوحهء همهء مصيبت‌ها واقع شود . ازاين جهت است كه پيامبر صلى الله عليه وآله پس از شهادت حمزه توجّه همگان را به ضرورت اشك‌ريزى و عزادارى در سوك حمزه جلب نمود .\r\nپيامبر صلى الله عليه و آله از خانه هاى انصار مى گذشت كه صداى گريهء زنان را در سوك شهدايشان شنيد . قطرات اشك از ديدگان رسول خدا صل الله عليه و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآله سرازير شد و گريست ، آنگاه فرمود :\r\nلكن حمزه لابواكى له\r\nبر همه كشته ها مى گريند جز حمزه كه گريه كننده ندارد .\r\nانصار كه چنين ديدند از جمله سعد بن معاذ و اسيد بن حضير به زنان قبيله سفارش كردند كه نخست براى حمزه گريه كنند و زنان انصار در خانه حمزه و يا خانه پيامبر و بنا به نقلى فاطمه « 1 »  عليهماالسلام جمع شدند و براى حمزه عزادارى كردند .\r\nهنگاميكه پيامبر صلى الله عليه و آله سوگوارى زنان مدينه را براى حمزه مشاهده فرمود در حق ايشان دعا كرد و نيز فرمود :\r\nخوب با من مواسات و همدردى كرديد .\r\nدر طبقات است كه هم اكنون نيز رسم زنان مدينه براين است ؛ هرگاه مصيبتى بر آنها وارد شود اول بر جناب حمزه گريه مى كنند و سپس بر مرده خود مىگريند « 2 » \r\n\r\nحمزه و حسين عليهماالسلام\r\nميان حمزه و امام حسين‌عليه السلام همگونىهاى زيادى وجود دارد كه به پاره‌اى از آنها اشاره مىكنيم .\r\nحمزه وحسين عليه‌السّلام هر دو سيد الشهداء يا سرور و سالار شهيدان مىباشند .\r\nاصبغ‌بن نباته از على عليه السلام نقل كرده كه آن حضرت فرمود :\r\nبلند مرتبه ترين خلق در روز رستاخيز پيامبرانند ، وبهترين مردم پس از پيامبران شهدايند ، وسالار شهيدان حمزةبن عبدالمطّلب است . « 3 » \r\n\r\n","description":"","footnote":" ( 1 ) . احتمال دارد عزاداراى در هر سه مكان برگزار شده باشد .  ( 2 ) . با استفاده از اعيان الشيعه ، ج 6 ، ص 246 ؛ طبقات ابن سعد ، ج 3 ، ص 11 ؛ شجره طوبى ، حائرى مازندارانى ، ج 2 ، ص 67 .  ( 3 ) . مستدرك حاكم ، ج 3 ، ص 192 . ","page_name":" 97 ","page_number":97},
  {"content":"\r\n\r\nاما اين عنوان و مقام براى حمزه هميشگى نبود ، وباشهادت سرورشهيدان حسين بن على عليه السّلام اين عنوان ، به آن حضرت منتقل شد .\r\nهمگونى ديگر اينكه دشمنان بدن حمزه را پس از شهادت برهنه كردند .\r\nپيكر مطهّر حسين عليه السلام نيز پس از شهادت بوسيلهء دشمن برهنه شد .\r\nدشمن بدن حمزه رامُثله كرد ، و شكم وى راشكافت واندام اوراقطعه قطعه نمود . بدن نازنين حسين عليه السلام نيز زير سم اسبان قرار گرفته ونشانهء صدها زخم نيزه و شمشير وخنجر وپيكان قرارگرفت .\r\nبدن چاك چاك حمزه راخواهرش صفيه درآغوش كشيد وبراو گريست . زينب خواهر حسين عليه السلام نيز كنار پيكر صدپارهء برادرش آمد و آن رادربغل گرفت و بر وى نوحه سرايى كرد .\r\nبراى حمزه كفنى كه همهء بدن او را بپوشاند يافت نشد ، و بخشى از تن او را با گياه پوشاندند . بدن حسين عليه‌السّلام را نيز به جاى كفن در حصير وبوريايى قرار دادند و به خاك سپردند .\r\nدر شهادت حمزه پيامبر صلىالله عليه‌وآله گريه‌ها كرد و اشكها ريخت و ناله‌ها از دل سرداد و به غم او در سوك نشست . در شهادت حسين عليه‌السّلام نيز زمين و آسمان و همهء موجودات جهان و امامان بزرگوار عليهم‌السلام گريستند و مصيبت آن شهيد مظلوم بالاترين مصيبت‌ها شد .\r\nجگر حمزه بوسيله هند مادر معاويه جويده شد . قلب حسين عليه‌السّلام نيز بوسيله مزدوران فرزند معاويه هدف تير قرار گرفت .\r\nهمگونىهاى حمزه و حسين عليه‌السّلام بيانگر اين حقيقت است كه خط شهادت كه خط راستين اسلام و قرآن است پيوسته در يك امتداد بوده و از خصايص مشابهى برخوردار است . وروشهاى وحشيانه و ددمنشانهء دشمنان نيز پيوسته همسان بوده است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nحمزه و جعفر\r\nهمانگونه كه در فصلهاى نخست يادآور شديم ، در يكى از سالهاى سخت و خشكسالى ، رسول خدا صلىالله عليه‌وآله به عموهايش حمزه و عباس پيشنهاد كرد كه هر يك ازآنان يكى از فرزندان ابوطالب را از وى گرفته ، نزد خود نگاه دارند تا در آن روزگار تنگدستى و سختى بارى از دوش ابوطالب برداشته شود . بدين ترتيب پيامبر صلىالله عليه‌وآله على عليه‌السّلام را برگزيد وعباس عقيل را به خانه برد ، و حمزه جعفر را انتخاب كرد .\r\nآنچه مسلّم به نظر مىرسد اينست كه اين گزينش‌ها بدون مقدمه و تصادفى نبوده است ، بلكه همگونى و همسانى عميقى ميان هر يك از انتخاب كننده و انتخاب شونده وجود داشته است . على عليه‌السّلام آئينهء تمام نماى رسول خدا صلىالله عليه‌وآله بود ، همانگونه كه جعفر جلوه تابناك حمزه به شمار مىرفت به گونه‌اى كه تاريخ هميشه نام جعفر را در كنار نام حمزه به ثبت رسانده است . و هر كجا امامان معصوم عليهم‌السلام ازدليرى و رشادت حمزه ذكرى به ميان مىآوردند ، بلافاصله از جعفر و همسانى او با حمزه ياد مىكردند .\r\nآنچه اين دو شهيد والامقام را به يكديگر پيوند مىداد - گذشته از رابطهء خويشاوندى - خصلت‌هاى برجسته ومتعالى آن دو بزرگوار بود . جعفر در بزرگمنشى وسلحشورى و شجاعت و ستم ناپذيرى وصراحت و . . . سنگ تمام عيار حمزه به شمار مىرفت .\r\nعلامه مجلسى رحمه‌الله در شأن نزول آيهء « برخى از مؤمنان مردانى هستند كه به عهد و پيمانى كه با خدا بستند وفا كردند ، برخى در راه خدا شهيد شدند . . . » « 1 »  گويد : كه مصداق اين آيهء شريفه حمزه و جعفرند . « 2 » \r\n\r\n","description":"","footnote":" ( 1 ) . مِنَ الْمُؤْمِنِينَ رِجالٌ صَدَقُوْا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِر وَمابَدَّلُوا تَبْدِيْلا . ( احزاب ، آيهء 23 ) .  ( 2 ) . بحارالانوار ، ج 22 ، ص 277 . ","page_name":" 99 ","page_number":99},
  {"content":"\r\n\r\nهمچنين در شأن نزول آيهء « به جنگاوران اسلام رخصت جنگ داده شده است زيرا بر آنان ازدشمن ستم رسيده است . » « 1 »  نقل شده كه اين آيه دربارهء على عليه‌السّلام و حمزه و جعفر نازل شده است . « 2 » \r\nاز رسول خدا صلىالله عليه‌وآله روايت شده است كه :\r\nبهترين مردم على عليه‌السّلام و جعفر و حمزهء سيدالشهداء مىباشند . « 3 » \r\nو همچنين آنحضرت فرموده است :\r\nمن و على و حسن و حسين و حمزه و جعفر سروران مردم در دنيا و آخرت هستيم . « 4 » \r\nابن عباس گويد :\r\nروزى پيامبر صلىالله عليه‌وآله ازخانه بيرون آمد درحالى كه دست على عليه‌السّلام را در دست داشت و چنين مىفرمود :\r\nاى گروه انصار ، اى گروه بنى هاشم ، اى گروه بنى عبدالمطّلب ، من محمد رسول خدا هستم ، بدانيد كه من و سه تن از خانواده‌ام از سرشت پاك آفريده شده‌ايم ، من وعلى وحمزه و جعفر . « 5 » \r\nهمچنين ابن عباس گويد ، رسول خدا صلىالله عليه‌وآله فرمود :\r\nشب پيش داخل بهشت شدم و درآن نگاه كردم ، ديدم جعفر طيار باملائكه در پرواز است . و ديدم حمزه بر سريرى تكيه زده است . « 6 » \r\n\r\n","description":"","footnote":" ( 1 ) اذِنَ لِلّذِينَ يُقاتِلونَ بِانّهُم ظُلِمُوا ( حج ، آيه 39 ) .  ( 2 ) بحارالانوار ، ج 22 ، ص 278 .  ( 3 ) اعيان الشيعه ، ج 4 ص 125 : مقاتل الطابيين ، ص 17 .  ( 4 ) اعيان الشيعه ، ج 4 ، ص 125 .  ( 5 ) تنقيح المقال ، مامقانى ، ج 1 ، ص 376 .  ( 6 ) . ","page_name":" 100 ","page_number":100},
  {"content":"\r\n\r\nاصبغ بن نباتهء حنظلى گويد :\r\nامير مؤمنان على عليه السلام را درروز فتح بصره ديدم ، در حالى كه بر استر رسول خدا صلى الله عليه و آله سوار بود ، خطاب به مردم چنين فرمود :\r\nاى مردم ، آيا به شما خبر ندهم كه بهترين خلق در روز قيامت كيانند ؟\r\nابو ايوب انصارى برخاست و عرض كرد : آرى ، اى امير مؤمنان ، ما را آگاه ساز ، چون تو بيش از ما ، از فيض حضور پيامبر ( ص ) بهره‌مند مىشدى . . .\r\nآن حضرت فرمود :\r\nهمانا بهترين خلق در روز قيامت پيامبرانند ، و بهترين پيامبران محمد صلى الله عليه و آله است . و بهترين فرد از هر امتى پس از پيامبر آنها وصى اوست تا زمانى كه پيامبرى در زمان او بيايد ، و همانا بهترين اوصياء وصى محمد صلى الله عليه و آله است .\r\nهمانا بهترين خلق پس از اوصياء شهيدانند ، همانا بهترين شهيدان حمزةبن عبدالمطّلب و جعفر بن ابى طالب است . . . « 1 » \r\nو چنان كه پيش از اين گفته شد ، آثار وجودى حمزه از قبيل شجاعت وشهامت وفداكارى در راه خدا و حق در تار وپود جعفر جلوه‌گر بود به همين سبب ، هرگاه نام حمزه بر زبان هريك از امامان معصوم عليهم السلام جارى مىشد ، مقارن آن از جعفر نيز نامى به ميان مىآمد على عليه السلام پس از واقعهء سقيفه از برادرش جعفر وعمويش حمزه ياد مىكرد ، وآرزو مى كرد ، كه آنان زنده بودند ، و دست وبازوى او در برابر مخالفان قرار مىگرفتند .\r\nگروه بسيارى از اهل حديث نقل كرده اند كه علىعليه السلام پس از واقعهء سقيفه فرمود :\r\n\r\n","description":"","footnote":" ( 1 ) - مستدرك حاكم ، ج 3 ، ص 196 . ","page_name":" 101 ","page_number":101},
  {"content":"\r\n\r\nجعفر كجائى ! ايكاش امروز جعفر در كنارم بود .\r\nحمزه كجائى ! ايكاش امروز حمزه در كنارم بود .\r\nاز امام باقر عليه السلام نقل شده كه اميرمؤمنان هميشه مىفرمود :\r\nبه خدا سوگند اگر حمزه و جعفر زنده بودند فلانى آرزوى خلافت نمىكرد ، ولى چكنم كه گرفتار عقيل وعباس شده‌ام . « 1 » \r\nونيز امام باقر عليه السلام در مقام بيان وقايع پس از رحلت پيامبر صلىالله عليه وآله ومسئلهء خلافت پس از آن حضرت ازحمزه و جعفر ياد كرده وحضورشان را در آن دوران مصيبت بار آرزو ، مىكرد .\r\nسدير گويد :\r\nدر حضور امام باقر عليه السلام بوديم ، سخن از حوادثى كه پس از پيامبرصلى الله عليه وآله بر على عليه السلام گذشت به ميان آمد . يكى از حاضران پرسيد :\r\nخداوند شما را خير دهد ، پس عزت وجلال بنىهاشم وفزونى آنان چه شد ؟\r\nامام باقر عليه السلام در پاسخ فرمود :\r\nمگر ازبنى هاشم كسى باقى مانده بود ؟ جعفر وحمزه كه به شهادت رسيده بودند ، ودومرد ناتوان عباس وعقيل برجاى مانده بودند . به خداسوگند ، اگر حمزه و جعفر در آن زمان حضور داشتند ، هرگز آن دو به خلافت نمىرسيدند ، و اگر حمزه و جعفر زنده بودند تاپاى جان در راه آرمانهاى خود جانفشانى مىكردند . « 2 » \r\n\r\n","description":"","footnote":" ( 1 ) . اعيان الشيعه ، ج 6 ، ص 244 .  ( 2 ) . اعيان الشيعه ، ج 6 ، ص 244 . ","page_name":" 102 ","page_number":102},
  {"content":"\r\n\r\nامام حسين عليه السلام نيز در كربلا چندين بار از حمزه و جعفر ياد نمود . از آن جمله وقتى بود كه در لحظه‌هاى آخر زندگانى آن حضرت ، طفلى ازفرزندان امام حسن‌عليه السلام دوان دوان به طرف آن حضرت آمد ، وقتى به عمويش رسيد ، ديد كه يكى از دشمنان شمشيرش را بلند كرده و مىخواهد برسرآن حضرت فرود آورد ، آن كودك دست خود را سپر عمويش قرار داد ودستش قطع شد ، امام عليه السلام او رابه سينه گرفت و به اوفرمود :\r\nبرادرزاده‌ام ، بر آنچه به تو رسيده است صبر كن و در انتظار پاداش خداوند باش پروردگارت تو رابه پدران بزرگوارت رسول خدا صلى الله عليه وآله وعلى عليه السلام وحمزه و جعفر . . . خواهد رساند . « 1 » \r\n\r\n","description":"","footnote":" ( 1 ) . مقاتل‌الطالبيين ، ص 116 ؛ تاريخ طبرى ، ج 5 ، ص 451 . ","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nفصل سيزدهم : بر مزار شهيد\r\n\r\nتربت\r\nهمانگونه كه ارج نهادن بزرگداشت شهدا و زنده نگاهداشتن خاطرهء آنان مورد تشويق وتأكيد پيشوايان اسلام بوده است ، زيارت تربت پاك آن جانبازان راه حق را نيز باتأكيد فراوان توصيه وسفارش مىنمودند و خود عمل مىكردند .\r\nبه تعبير شهيد مطّهرى :\r\n« صديقه كبرى ، فاطمهء زهرا سلام الله عليها ، وقتى كه پدر بزرگوارش تسبيحات معروف رابه اوياد داد ( 34 مرتبه الله اكبر ، 33 مرتبه الحمدالله و 33 مرتبه سبحان الله . . . ) سرقبر عموى بزرگوارش جناب حمزة بن عبدالمطلب رفت و از تربت آن شهيد براى خود تسبيح درست كرد . »\r\nخاك شهيد و قبرشهيد محترم‌است ، انسان براى اينكه اذكار و اوراد خود را بشمارد نيازمند به سبحه است ( تسبيح ) . چه فرق مىكند كه دانه‌هاىتسبيح از سنگ باشد ياچوب ياخاك ، و از هرخاكى بردارد برداشته است ، ولى مااين را\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nازخاك تربت شهيد برمى داريم ، و اين نوعى احترام به شهيد و شهادت ونوعى به رسميت شناختن قداست شهادت است . » « 1 » \r\nهمچنين همت‌گماشتن به تعمير وترميم تربت مطهرشهدا ، سيرهء معصومين عليهم السلام وپيروان وشيفتگان آن بزرگواران بوده است .\r\nفاطمه زهرا سلام الله عليها خودش اقدام به تعمير وبازسازى قبر حمزه مىكرد .\r\nابن سعد در طبقات آورده است كه فاطمه عليهاالسلام پيوسته بر سرقبر حمزه مىرفت و آن رامرمت واصلاح مىكرد . ( يعنى خرابيهاى قبر را تعمير مىنمود ) . « 2 » \r\nآرى مسلمانان به قبور اولياى الهى وشهداى راه حق وفضيلت عشق مىورزند ، و براى عرض ادب وتجديد ميثاق با ارواح طيبهء آنان ، از راههاى دور و نزديك به زيارت مرقد مطّهر آنان مىشتابند ورخ بر آستانهء ملايك پاسبان آنان مىسايند ، وتربت شفابخش آنان راتوتياى چشم مىكنند وصحن و حرم ورواق وبارگاه ايشان راصحنهء نمايش هنر وابداع وخلاقيت خود قرار مىدهند ، و آنان راواسطهء فيض پروردگارخود مىدانند .\r\nهمچنين آنان درگذشتگان خود رادراين سرزمين‌ها به خاك مىسپارند ، ومجاورت آنان را چه درحال حيات وياپس از آن بربودن در ديگر جاها ترجيح مىدهند . چراكه مىتوان با روى آوردن به اين مرقد هاى مطهر ، در تحقق آرمانها و اهداف ذيل كوشش نمود :\r\n1 . تجديد عهد باشهيدان .\r\n2 . ياد خاطرهء جانبازى و فداكاريهاى آنها و بزرگداشت و تجليل از نام و عقيدهء جاويدانشان .\r\n\r\n","description":"","footnote":" ( 1 ) . شهيد ، استاد شهيد مرتضى مطهرى ، ص 123 .  ( 2 ) . اعيان الشيعه ، ج 6 ، ص 246 ، به نقل از طبقات ، ابن سعد ، ج 3 ، ص 11 ، چاپ بيروت . ","page_name":" 106 ","page_number":106},
  {"content":"\r\n\r\n3 . مشاهدهء جاودانگى وموقعيت آنان درميان مردم وسنجش آن باموقعيت دشمنانشان در آئينهء تاريخ .\r\n4 . رأى دادن به محكوميت دشمنان حق وحاكميت حق‌طلبان .\r\n5 . اعلام همبستگى وهمرزمى وهمكيشى باشهيدان وبيعت باآنها در برسميت شناختن آنها ومعزول دانستن جبهه‌هاى مخالفشان وبيعت به تبعيت واطاعت از برنامه‌هاى رهايى بخششان .\r\n6 . تجديد حيات معنوى در ارتباط باروح شهيدان ، و تقويت تودهء محروم تحت ستم و اميد بخشيدن به جنبش وحركت آنها به پيروزى نهايى .\r\n7 . ديدن مقام رفيع وآرزوى رسيدن به منزلت آنان وايجاد آمادگى وتلاش براى تحقق آن .\r\n8 . آشنايى عميقتر باگروههاى مختلف زيارت كننده وايجاد همبستگى باجمعيتها ونژادهاى گوناگونى كه ازنقاط دور و نزديك كشورهاى اسلامى آمده وآگاهى از درد وغم وخوشى ومسرت آنها ، و تلاش در حل مشكلات آنان .\r\n9 . آشنايى عميقتر باموضع شهيدان وموضع دشمنان آنها وپى بردن به نقشه‌هاى شهيد كشان در سودجويى از موقعيت مادى ومعنوى شهيد ومرقد و حرم او زمانيكه مثلًا وسيله تطهير زورداران وتقديس فريبكاران وتحميق‌ناآگاهان وتثبيت جباران مىشود ، وآنگاه مشخص كردن صف خود و روشن نمودن وظيفهء خويش در قبال تعهدى كه مىسپرد .\r\n10 . عذر خواهى از خطاهاى گذشته ومحاسبهء مسئوليت خويش و كوتاهيهايى كه در انجام وظيفه كرده وباز ايستادن وبازگشتن از لغزشگاهها و لغزشها وپيوستن به جبههء جانبازان آزاديخواه وگزينش زندگى و مرگ ، مرگى شهيدوار باايمانى كامل وعزمى راسخ .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n11 . وسرانجام پيام شهيد بردوش ، بار تعهد ومسئوليت برپشت ، لباس تقوى و شهامت در بر ، عشق و شهادت دردل شوررهايى درسر ، سلاح ايمان بركف ، زره صبربرقامت ، آتش خشم مقدس درسينه ، خون غيرت دررگها ، ورگ مردانگى درتن . . . و به حركتى سكون ناپذيرپرداختن و از نقشه‌هاى خائنانهء دشمن بىخبر نماندن ، و از انديشهء رهايى انسان‌ها از اسارتهانياسودن ، وتاگاه مردن تلاش كردن ، و به مقام قرب الهى رسيدن . » « 1 » \r\nآرى ، تربت پاك نخستين سرور شهيدان ، حمزهء دلاور نيز در احد مزار عموم است ، و مردم به تربت او تبّرك مىجويند . « 2 » \r\n\r\nتازگى پيكر شهيدان\r\nچنان كه پيش از اين نيز يادآور شديم قرآن كريم زنده بودن شهيدان را باصراحت بيان كرده و اين آيه در بارهء حمزه شأن نزول يافته‌است ، كه « ولاتَحْسَبَنَّ الَّذينَ قُتِلُوا . . . . » « 3 » \r\nعلاوه براين ، در برخى موارد پيكر پاك شهيدان و مؤمنان واقعى باگذشت سالها بدون تغيير و سالم بوده و از پوسيدگى و متلاشى شدن محفوظ مى ماند ؛ همانطور كه پيكر پاك شهيدان احد ساليان بسيارى پس از شهادتشان تر و تازه بود ، درست مانند لحظه اى كه به شرف شهادت نايل آمدند و هيچ اثر و نشانه اى از گذشت زمان بر اجساد پاك آنان نبود ، و شگفت آور اينكه هنوز خون تازه در رگهاى آنان وجود داشت .\r\nچهل و شش سال بعد از ماجراى احد نهرى را به دستور معاويه از قبور شهداى احد گذرانيدند كه موجب ظاهر شدن پيكر پاك شهداى احد گرديد كه تر و تازه مثل غنچه هاى گل با كفنهاى تازه ظاهر شدند گويى كه ديروز دفنشان كرده‌اند .\r\n\r\n","description":"","footnote":" ( 1 ) . فلسفهء شهادت ، على اكبررضوانى ، ص 274 - 276 .  ( 2 ) . دايرة المعارف بستانى ، ج 7 ، ص 177 .  ( 3 ) . آل عمران ، آيه 169 . ","page_name":" 108 ","page_number":108},
  {"content":"\r\n\r\nمعاويه به عامل خود در مدينه نوشت كه نهرى جارى نمايد جواب گفت عبور اين نهر ممكن نيست مگر از قبر شهداى احد معاويه گفت ضرر ندارد انجام دهد پس منادى والى ندا كرد هر كه كشته اى در احد دارد او را منتقل كند پس مردم بيرون آمدند ديدند اجساد شهدا همه تر و تازه و بوى مشك از آنها ساطع است .\r\nبعضى از ايشان را ديدند كه دست بر جراحت خود نهاده چون دست او را از جراحت بر مى گرفتند خون تازه از آن جراحت بيرون مى آمد چون دست را مى گذاشتند خون باز مى ايستاد و نوشته اند كه كلنگى به پاى حمزه سيد الشهداء اصابت كرد و خون جارى شد . « 1 » \r\nجستجو براى يافتن آب در سرزمين كوهستانى احد نمىتواند مسأله‌اى تصادفى و دور از جريان‌هاى سياسى حاكم باشد . هرچند تاريخ نگاران غير متعهد ( كه چيزى جز آن از آنان انتظار نمىرود ) هيچ اشاره‌اى به علت هاى اصلى اين جنايت نكرده‌اند ، گرچه علت اصلى آن مانند خورشيد نمايان است .\r\nمزار شهيدان به خون خفتهء احد ، محلى بود براى تجمع مسلمانان از هرسو ، و اظهار همنوايى باآن شهيدان گلگون كفن و از همه مهمتر ، اظهاربرائت وتنفر از قاتلان آن پاكمردان ، ونثار نفرين ولعنت بر ايشان ، كه معاويه خود نه تنها يكى از آنان بلكه از پرچمداران وپيشگامان ايشان بود ، و پدرش ابوسفيان سردستهء جنگ افروزان به شمار مىرفت ، وهند مادر معاويه باشكافتن سينه حمزه و بيرون كشيدن جگر او وجويدن آن به دريافت لقب « آكله الأكباد » هند جگرخوار مفتخرگشت ! و رفتار زشتى كه آن زن ديو سيرت باپيكر غرقه درخون حمزه و ديگر شهيدان والامقام احد انجام داد قلب مقدس پيامبرصلى الله عليه وآله را آزرد ولكهء ننگينى برتاريخ بشريت نهاد . همهء اينهابه روشنى بيانگراينست كه\r\n\r\n","description":"","footnote":" ( 1 ) . با استفاده از كتاب « كشف الهاوية » ، شيخ ذبيح اللّه محلاتى ، ص 282 ؛ تنقيح المقال ، مامقانى ، ج 1 ، ص 375 ؛ اسدالغابة ، ج 2 ، ص 50 . ","page_name":" 109 ","page_number":109},
  {"content":"\r\n\r\nگلزار شهداى احد شاخص ترين محلى بود كه در آن آتش خشم وكينهء امت اسلام عليه معاويه ودودمان ودارودستهء جنايتكارش زبانه مى كشيد ومسلمانان بالعن ونفرين تبرى وبيزارى خود رااز معاويه وبستگان پليد او اعلام مىداشتند .\r\nتحمل اين طيف وسيع وفزايندهء مخالفان براى معاويه وخاندان بنىاميه ناممكن بود و هيچ راهى براى نابود سازى اين پايگاه نيرومند وجود نداشت ، جزاينكه باصرف مبالغ گزاف از بيت‌المال مسلمانان در صدد احداث قنات و چشمه سار برآيد ، وبااستمداد از طبيعت ، آثار آن شهيدان رانابود سازد تابه خيال خام خود از كابوس اجتماع مسلمانان زنده دل دراين پايگاه انقلاب رهايى يابد . « 1 » \r\nاينجابود كه معاويه دستور چشمه يا بى وحفر قنات در احد را مىدهد ، و آب برتربت پاك حمزه و ديگر شهيدان راه خدا سرازير مىكند .\r\nامانه تنها اين اقدام جنايتكارانه به سود او پايان نيافت ، بلكه قرب ومقام شهدا وجاودانگى آنان بيش از گذشته بر مردم آشكار شد ، وبانمايان شدن پيكرهاى ترو تازهء آنان ، كوس رسوايى معاويه وخاندان پليدش بيش از پيش نواخته شد .\r\nگويا آشكار شدن بدنهاى مطهّر شهداى احد يك بار ديگر در تاريخ تكرار شده است .\r\nعبدالصمدبن على گويد :\r\nمردم در سال حرقه « 2 »  بر حفظ گورهاى بستگانشان در احد بسيج شدند .\r\nمن نيز بيرون آمدم ونزد قبر عمويم حمزةبن عبدالمطّلب رفتم - در حالى\r\n\r\n","description":"","footnote":" ( 1 ) . و اين يكى ديگر از شباهتهايى است كه حمزهء شهيد باسرور شهيدان حسين بن على عليهما السلام داراست . چه دشمنان حسين عليه السلام نيز خواستند تاباشخم زدن وكشت و كار ، آثار قبر حسين عليه السلام وشهداى والامقام كربلارانابود كنند .  ( 2 ) . حرقه به معناى آتش سوزى است ، و از آنجا كه حوادث مهم منشأنامگذارى سالهاوتعيين تاريخ مى شد آن سال با اين نام مشهور شده است ، و احتمال اينكه اين نام كنايه از حوادثى مانند خشكسالى وقحطى باشد نيز بعيد نيست . ","page_name":" 110 ","page_number":110},
  {"content":"\r\n\r\nكه نزديك بود جسدش بوسيلهء سيل نمايان شود من او رااز قبرش بيرون آوردم و او را مانند هيئت خودش يافتم ، وجامه‌اى كه رسول خداصلىالله عليه وآله او را با آن كفن كرده بود در برش بود واسپند روى پاهايش قرار داشت .\r\nسرش را در دامانم نهادم ، قيافهء مردانه‌اش راحفظ كرده بود ، سپس قبر را گود كردم ، و چند كفن روى كفن او پوشاندم ، واو رابه قبر بازگرداندم . « 1 » \r\n\r\nسلام بر شهيد\r\nمسلمانان راستين يعنى پيروان اسلام ناب محمدى بر پايهء اعتقادى ژرف و بينشى عميق و آگاهانه ، شهيد را شاهد و حاضر در ميان خود مى بينند و به زندگى واقعى پس از شهادت او ايمانى راسخ دارند ، و به همين جهت در برابر وى به گونهء يك انسان « زنده » و « حاضر » مى ايستند و سلام مى كنند ، و اين حقيقت از ارزنده ترين و زنده ترين درسهاى تربيتى اسلام ناب است . ( كه ديده بصيرت كور دلان بويژه وهابيان از ديدن اين حقيقت كور و دركشان از فهم اين حقيقت ناتوان است ) . چون از زمانى كه شهيدان احد در خون خود غلتيدند ، آن مكان زيارتگاه پيامبر صلى الله عليه و آله و اهل بيت او و امت اسلامى شد . و شواهد و قرائنى بيانگر آنست كه پيامبر صلىالله عليه و آله تصميم داشته كه در كوهپايهء احد زيارتگاهى براى عاشقان اسلام ناب بوجود آورد و تا دنيا پا برجاست طوافگاه مسلمانان و پيروان آن حضرت قرار گيرد .\r\nاز اين رو پس ازپايان نبرد احد وقتى آن حضرت ديد كه برخى از بازماندگان شهدا پيكر شهيدشان را حمل كرده‌اند كه آن را به مدينه برده و در آنجا به خاك بسپارند ، آن حضرت با تأكيد فراوان از اين عمل ممانعت كرده دستور مىدهد جسد به محل شهادت برگردانده شود و درهمانجا به خاك سپرده شود .\r\n\r\n","description":"","footnote":" ( 1 ) . تاريخ بغداد ، خطيب بغدادى ، ج 14 ، ص 399 . ","page_name":" 111 ","page_number":111},
  {"content":"\r\n\r\nو اين در صورتى است كه در ديگر جنگهاپيامبر صلى الله عليه وآله نظير چنين واكنشى نسبت به حمل اجساد از خود نشان نداده است .\r\nبرخىازمحققان درمورداين واكنش رسول خدا صلى الله عليه و آله در احد واصرار آن حضرت در خاكسپارى شهدا در محل شهادت چنين اظهار نظركرده اند : كه آن حضرت نمى خواسته حمل اجساد در اسلام رواج يابد ، و اين پديده سنت گردد ، و باعث به زحمت افتادن بازماندگان شود .\r\nاما اين توجيه نادرست به نظر مىرسد ، چنان كه گفتيم آن حضرت در مواردى كه شهدا به مراتب دور تر از احد به مدينه بودند ممانعتى به عمل نياورد و اجازه فرمود كه اجساد به مدينه منتقل شود . پس اين توجيه يا توجيه هاى ديگر كه بعضى خواسته‌اند حرمت نقل اجساد را از آن استنباط كنند به نظر نادرست مىرسد .\r\nآرى رسول خدا صلى الله عليه و آله مىخواست در احد يادبودى از تاريخ سرنوشت ساز اسلام به جاى گذارد ، و در آن درنده خويى و وحشيگرى دشمنان اسلام را به نمايش گذارد ، تا ديگر حناى دشمنان صليبى و مبلّغان مسيحيت منحرف ، كه اسلام را دين زور و شمشير معرفى مىكنند رنگى نداشته باشد ، و به همهء جهانيان اعلام كند كه اسلام متّكى به زور و شمشير نبود ، بلكه چون دشمنان اسلام فاقد منطق و فطرت انسانى بودند ، به شيوهء مثله‌گرى و گوش و بينى بريدن و شكم دريدن و جگر جويدن روى آوردند .\r\nآيا در برابر چنين دشمنان گرگ صفتى مسلح بودن و از موجوديت خود دفاع كردن تكيه بر زور و شمشير داشتن است ؟ !\r\nآرى رسول خدا صلى الله عليه وآله خواست تا اين زيارتگاه در اين كوهپايه بوجود آيد ومعبد اهل دل شود و خود او نخستين زائر آن تربت پاك بود .\r\nپيامبر صلى الله عليه وآله شخصا همه ساله به قصد زيارت شهداى احد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nرهسپار مزار آنان مى شد ، وهرگاه به مدخل درّهء احد مىرسيد باصداى بلند بانگ برمىآورد كه :\r\n« السَّلامُ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »\r\nدرود برشما برآنچه در راه آن صبر وشكيبايى پيشه كرديد ، چه نيكو است عاقبت كارتان . « 1 » \r\nشيخ مفيد رحمه الله فرموده است كه رسول خدا صلى الله عليه وآله تا زنده بود مردم را به زيارت قبر حمزه عليه السلام سفارش مىفرمود ، و خود نيز پيوسته به زيارت حمزه و ديگر شهدا مىرفت . « 2 » \r\nرسول خدا صلى الله‌عليه وآله از كنار قبر مصعب‌بن عمير ( يكى از شهداى احد ) گذشت ، برسر قبر ايستاد و دعا كرد ، آنگاه اين آيه را تلاوت كرد : « مردانى كه بر آنچه باخدا پيمان بستند سرنهادند برخى از ايشان جان سپردند وبرخى ديگر در انتظارند ، وهيچگونه تغييرى در مواضع آنان راه نيافته است » . « 3 » \r\nسپس فرمود :\r\nشهادت مىدهم كه روز قيامت ، اينان در پيشگاه خداوند گواهى مىدهند ، پس نزد ايشان برويد و آنان را زيارت كنيد وبرايشان سلام نمائيد . سوگند به آنكه جانم در دست اوست هركه بر ايشان سلام كند ، آنان تا روز رستاخيز او راپاسخ مىدهند . « 4 » \r\nمقام ومنزلت اين شهيدان راه حقّ و فضيلت ، به اندازه‌اى است كه رسول خدا صلى الله عليه وآله پيوسته آرزو مىكرد ايكاش او نيز در احد به شهادت مىرسيد . « 5 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 313 .  ( 2 ) . مفاتيح الجنان ، چاپ اسلاميه ، ص 333 .  ( 3 ) . رِجالٌ صَدَقُوا ما عا هَدُوااللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِر وَ ما بَدَّلُوا تَبْديلًا ( سورهء احزاب ، آيه 24 ) .  ( 4 ) . مغازى ، واقدى ، ج 1 ، ص 313 .  ( 5 ) . همان مدرك . ","page_name":" 113 ","page_number":113},
  {"content":"\r\n\r\nفخرالمحققين در رسالهء فخرّيه فرموده : مستحب است زيارت حمزه و باقى شهداى احد ، زيرا از رسول خدا صلى الله عليه وآله روايت شده كه فرمود :\r\n« هركه مرا زيارت كند وعمويم حمزه را زيارت نكند همانا مرا جفا كرده است . » « 1 » \r\nفاطمه زهرا سلام الله عليها هر دو يا سه روز يك بار به زيارت شهداى احد مىرفت و در آنجا گريه و دعا مىكرد . « 2 » \r\nفاطمه سلام الله عليها پس از رحلت پدر بزرگوارش مانند گذشته پيوسته ميان مدينه و قبر حمزه و ديگر شهدا رفت و آمد مىكرد ، ومسلمانان نيز از هر سو براى زيارت حمزه و در برگرفتن قبر او روان بودند . « 3 » \r\nاز محمود بن لبيد نقل شده است كه فاطمهء زهرا سلام‌الله عليها به زيارت قبر حمزه مىرفت و گريه مى كرد ، من در يكى از روزها كه به زيارت حمزه مشرف شدم ، ديدم آن حضرت كنار قبر حمزه مشغول گريستن است .\r\nصبر كردم تا قدرى آرام گرفت . نزديك رفتم و سلام كردم وگفتم : اى بانوى زنان ، به خدا سوگند كه باگريه‌ات بندهاى دلم را بريدى .\r\nفرمود : اى اباعمرو ، براى من گريستن شايسته است ، زيرا مصيبت بهترين پدرها به من رسيده است . . . « 4 »  .\r\n\r\nزيارتگاه مسلمانان\r\nگلزار شهداى احد به صورت ميعادگاه مسلمانان درآمده بود ، وهمهء اهل توحيد از فاصله‌هاى دور و نزديك براى زيارت آن شاهدان به حق پيوسته مىشتافتند ، وبرايشان سلام مىكردند ، و به دشمنان اسلام و قرآن لعن ونفرين مىفرستادند .\r\n\r\n","description":"","footnote":" ( 1 ) . مفاتيح الجنان ، چاپ اسلاميه ، ص 333 .  ( 2 ) . مغازى ، واقدى ، ج 1 ، ص 313 .  ( 3 ) . مفاتيح الجنان ، چاپ اسلاميه ، ص 333 .  ( 4 ) . همان مدرك . ","page_name":" 114 ","page_number":114},
  {"content":"\r\n\r\nچنان كه گفتيم رسول خداصلى الله عليه وآله همه ساله براى زيارت آن شهيدان گلگون كفن به عزم احد از مدينه خارج مىشد ، و در برابر قبرهاى مطهر آنان مىايستاد وبرايشان سلام مىكرد . زيارت شهداى احد به پيروى از پيامبر صلىالله عليه وآله براى مسلمانان سنت شد ، و آنان از بزرگ وكوچك و زن و مرد وپير و جوان براى سلام بر شهيدان ، به احد مىرفتند و به آن تربت پاك تبرك مىجستند .\r\nصحابه نيز از اين سنت رايج تبعيت كردند ، وابوبكر وعمر وعثمان به رسم رسول خدا صلى الله عليه و آله همه ساله به زيارت گلزار شهداى احد مىشتافتند ، حتى معاويهء حمزه كش نيز وقتى به حج يا عمره مىرفت ( ناچار ) به زيارت شهداى احد تن مىداد . « 1 » \r\nياران ديگر پيامبر صلى الله عليه وآله نيز ، از زيارت شهداى احُد غفلت نمى كردند . ابوسعيد خدرى پيوسته به زيارت قبر حمزه مىرفت وبرقبر او مىايستاد و دعا مىكرد ، و به همراهان خود مىگفت :\r\n« كسى برايشان سلام نمىكند مگر اينكه آنان پاسخ او را مىدهند . از حضور بر تربت ايشان و سلام بر آنان وزيارتشان غفلت نكنيد . « 2 » \r\nگروهى از ياران رسول خداصلى الله عليه وآله در سال چندين بار به زيارت شهداى احد مىرفتند . از آن جمله محمد بن مَسْلمه وسلمةبن سلامه كه نخست كنار قبر حمزه مىايستادند وبراو سلام مىكردند ، آنگاه بر ساير شهدا سلام مىگفتند . « 3 » \r\nام سلمه همسر رسول خدا صلى الله عليه وآله هرماه يك بار به زيارت شهداى\r\n\r\n","description":"","footnote":" ( 1 ) . مغازى ، واقدى ، ج 1 ، ص 313 . باقاطعيت مىتوان گفت كه همين اضطرار وفشار درونى او را وادار به اقدام جنايتكارانهء ايجاد قنوات وچشمه سارهايى كرد ، كه منجر به تخريب قبرهاى شهدا گرديد .  ( 2 ) . همان مدرك ، ص 314 .  ( 3 ) . همان مدرك . ","page_name":" 115 ","page_number":115},
  {"content":"\r\n\r\nاحد مىرفت ، وهمهء روز را درآن جا سپرى مىكرد . روزى او به همراه غلام خود « بنهان » به احد رفت ، وقتى برابر شهدا قرار گرفت ، مشاهده كرد كه غلام بر شهيدان سلام نكرد . ام سلمه باتغيّر او راسرزنش كرد و به اوگفت :\r\nچرا برايشان سلام نكردى . به خدا سوگند كسى بر ايشان سلام نمىكند مگر اينكه تا روز قيامت پاسخ او را ميگويند . « 1 » \r\nابوهريره ازكسانىبودكه رفت وآمدش به گلزار شهداى احد زياد بود . « 2 »  عبدالله‌بن عمر نيز هرگاه‌مىخواست به‌بيشه ( محلىدرنزديكى احد ) برود ، وقتى به ذُباب ( نقطه‌اى در ميان راه ) مىرسيد به سمت آرامگاه شهدا رهسپار مىشد ، و بر ايشان سلام مىكرد ، آنگاه به ذُباب باز مىگشت و راه خود رابه سوى بيشه ادامه مىداد . ودوست نداشت به عنوان راه از قبر شهدا استفاده كند . « 3 » \r\nفاطمهء خُزاعيّه گويد :\r\nروزى باخواهرم هنگام فرو رفتن خورشيد نزد قبر شهدا رسيديم ، به خواهرم گفتم : بيا تابر قبر حمزه سلامى كنيم وبازگرديم . او موافقت كرد .\r\nرفتيم تا نزد قبر حمزه ايستاديم وگفتيم :\r\nالسَّلامُ عَلَيْكَ يا عَمَّ رَسُولِ اللَّهِ .\r\nسلام برتو اى عموى پيامبر .\r\nدر آن حال سخنى به گوش مارسيد كه ما را پاسخ گفت :\r\nوَعَلَيْكُمَاالسَّلام وَرَحْمَةُاللَّه .\r\nو سلام برشمادو تن و رحمت خداوند .\r\nو اين در حالى بود كه هيچكس در آن نزديكى وجود نداشت . « 4 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 314 .  ( 2 ) . همان مدرك .  ( 3 ) . همان مدرك .  ( 4 ) . همان مدرك . ","page_name":" 116 ","page_number":116},
  {"content":"\r\n\r\nاين سنّت مسلّم پيامبر صلى الله عليه وآله وسيرهء مسلمانان صدر اسلام مشت محكمى است بر دهان وهابيان و همچنين ياوه گويانى متحجر وشيعه نما كه معتقدند رفتن به زيارت غير پيامبر صلى الله وعليه‌وآله يا امامان معصوم عليهم السلام بدعت و حرام است . گويا اين گروه مدعى اسلام وپيروى از اخبار ائمه عليهم السلام ، اين سنت پيامبرصلى الله عليه وآله وسيرهء مسلمانان نخستين در رفتن به زيارت شهداى احد را نشنيده اند . وسفارشهاى مكرر رسول خدا صلى الله عليه وآله به رفتن و سلام كردن بر آن شهداى والامقام به ايشان نرسيده است .\r\n\r\nزيارت شهدا\r\nمتن اصلى بيشتر زيارتنامه‌ها از معصومين عليهم السلام مىباشند ، يا به عبارت ديگر متون زيارات در اسلام سخنان جامع وكاملى است كه از خاندان وحى ورسالت صادر شده وبازگو كنندهء رابطهء عميق فكرى ميان زيارت كننده و زيارت شونده‌است ، وزائر در ضمن زيارت خود چند موضع اساسى را اعلام مىدارد :\r\n1 . شناخت : و اين خود به چند بخش تقسيم مىشود :\r\nالف . شناخت حسبى ونسبى .\r\nدر اين بخش از زيارت ، زائر اعلام مىدارد كه شخصيت زيارت شونده وارتباطش را با پيامبر صلى الله عليه وآله وخاندان رسالت مى شناسد ، وموقعيت تاريخى واجتماعى او رادرك مىكند .\r\nب . شناخت خط فكرى وانقلابى زيارت شونده وچگونگى برخورد او باعوامل محيط ساز .\r\nج . شناخت اهداف وآرمانهاى اصلى زيارت شونده ودانستن فداكارىها و تلاشهاى او .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n2 . گواهى : كه خود ، به چند بخش تقسيم مىگردد :\r\nالف . گواهى بر سلامت فكرى وعقيدتى زيارت شونده .\r\nب . گواهى بر التزام زيارت شونده به فروع و مبانى وضروريات اسلام .\r\nج . گواهى بر تطابق كامل روشها وعملكردهاى زيارت شونده بااصول و روح اسلام .\r\n3 . توّلى : زيارت كننده در اين بخش همدلى وهم پيمانى خود را بازيارت شونده اعلام داشته و نسبت به همهءدوستداران وعلاقمندان او اظهار همبستگى و هم فكرى مىكند .\r\n4 . تبرّى : كه نتيجهء منطقى تولى است ، ودراين بخش زيارت كننده نفرت وانزجار عميق خود رااز دشمنان ومخالفان زيارت شونده اعلام مىدارد . حتى كسانى راكه ارتباط ضعيفى بادشمنان وى داشته اند و به سياهى لشكر ايشان پيوسته اند مورد لعن ونفرين قرار داده و از خداوند براى آنان درخواست دردناك ترين عذاب ابدى مىكند .\r\n5 . دعا و نيايش : زيارت كننده در پايان زيارت خود باشفيع قرار دادن زيارت شونده ، حاجت‌هاى خود را از خداوند درخواست مىكند ، و اين خود بخش عمده‌اى در زيارات محسوب مىشود ، كه زائر ، حوايج مادى ومعنوى خود را در كنار مزار شهدا وبزرگان دين ، از درگاه قاضىالحاجات مىطلبد ورواشدن آن را از زيارت شونده تقاضا مىدارد .\r\nاكنون با در دست داشتن متونى از زيارتنامهء به خون خفتگان احد به زيارتشان مىرويم و در برابر پيكر پاك ومثله شدهء حمزه و ديگر شهدا مى ايستيم ، آنگاه با قلبى آكنده از عشق به آنها وتقدير از فداكارى هاى آنان در آن روز سرنوشت ساز ، وباديده‌اى گريان بر آنان سلام ودرود مىفرستيم .\r\nنخست در برابر قبر عموى گرانقدر پيامبر حمزهء قهرمان قرار گرفته ، و با اين زيارت اختصاصى او رامخاطب قرار داده وچنين مىگوئيم :\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nالسَّلام‌ُعَلَيْك‌َياعَمَّ رَسُول‌ِاللَّهِ السَّلامُ عَلَيْكَ يا خَيْرَ الشُّهَداءِ السّلامُ عَلَيْكَ يااسَدَاللَّهِ وَ اسَدَ رَسُولِهِ اشْهَدُ انَّكَ قَدْجاهَدْتَ فِى اللَّهِ عَزَّوجَلَّ وَجُدْتَ بِنَفْسِكَ وَ نَصَحْتَ رَسُو لَ اللَّهِ وَكُنْتَ فيما عِنْدَاللَّهِ سُبْحانَهُ راغِباً بِابى انْتَ وامّى اتَيْتُكَ مُتَقَرِّباً الَىاللَّهِ عَزَّوَجَلَّ بِزيارَتِكَ وَ مُتَقَرِّباً الى رَسُولِ اللَّهِ صلىاللَّه عليه وآلهِ بِذلِكَ راغِباً الَيْكَ فِى الشَّفاعَةِ ابْتَغى بِزِيارَتِكَ خَلاصَ نَفْسى مُتَعَوِّذاً بِكَ مِنْ نارٍ اسْتَحَقَّها مِثْلى بِما جَنَيْتُ عَلى نَفْسى هارِبًا مِنْ ذُنُوبِىَ الَّتى احْتَطَبْتُها عَلى ظَهْرى فَزِعًا الَيْكَ رَجاءَ رَحْمَتِه رَبّى اتَيْتُكَ مِنْ شُقَّةٍ بَعيدَةٍ طالِبًا فَكاكَ رَقَبَتى مِنَ النَّارِ وَ قَدْ اوْقَرَتْ ظَهْرى ذُنُوبى وَ اتَيْتُ ما اسْخَطَ رَبى وَلَمْ اجِدْ احَداً افْزَعُ الَيْهِ خَيْراًلى مِنْكُمْ اهْلَ بَيْتِ الرَّحْمَةِ فَكُنْ لى شَغيعاً يَوْمَ فَقْرى وَ حاجَتى فَقَدْ سِرْتُ الَيْكَ مَحْزُونًا وَاتَيْتُكَ مَكْرُوبًا وَسَكَبْتُ عَبْرَتى عِنْدَكَ باكِيًا وَ صِرْت‌ُالَيْكَ مُفْرَدًا وَ انْتَ مِمَّنْ امَرَنِىَ اللَّه‌ُبِصِلَتِهِ وَ حَثَّنى عَلى بِرِّهِ وَ دَلَّنى عَلى فَضْلِهِ وَ هَدانى لِحُبِّهِ وَ رَغَّبَنى فِى الْوَفادَةِ الَيْهِ وَالْهَمنى طَلَبَ الْحَوائِجِ عِنْدَهُ انْتُمْ اهْلَ الْبَيْتِ لا يَشْقى مَنْ تَوَلَّا كُمْ وَ لايَخيبُ مَنْ اتاكُمْ وَلايَخْسِرُ مَنْ يَهْويكُمْ وَلا يَسْعَدُ مَنْ عاداكُمْ .\r\nسلام بر تو اى عموى رسول خدا ( ص ) سلام برتو اى بهترين شهيدان .\r\nسلام بر تو اى شير خدا و شير رسول خدا گواهى مى دهم كه تو در راه دين خداى عزوجل جهاد كردى وجانت را نثار نمودى ورسول خدا را يارى كردى و به آنچه نزد خداى سبحان است مشتاق بودى . پدر ومادرم فداى تو باد ! من به زيارتت براى تقرب به خدا ورسول او صلى الله عليه وآله\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآمدم و از تو درخواست مىكنم كه برايم نزد خداوند عزوجل شفاعت كنىمن زيارتت را طلب كردم براى رهايى نفس خود و بحضرتت از آتش دوزخ كه مثل من جنايتكار بر نفس خود مستحق آن آتش است پناهنده شدم و از گناهان بسيارم كه بر پشت خود مانند هيزم بسته‌ام و به اميد رحمت پروردگار ، به تو پناه آورده‌ام . از راه دور به درگاهت روى آورده ام ، به اين اميد كه گردنم از آتش دوزخ آزاد شود ، در حالى كه گناهانم بر پشتم سنگينى مىكند و آنچه را كه خدا رابه خشم مى آورد . و هيچكس ندارم كه به او پناهنده شوم جز شما خانوادهء رحمت ( اى عموى پيامبر ) در روز فقر و نيازم مرا شفاعت كن كه به درگاهت باغم و رنج و اندوه آمدم و با چشم گريان به سوى تو روى آورده‌ام و و بيكس و تنها بدين در شتافته‌ام و تو از آن بزرگوارانى كه من به پيوستن به او از جانب خداوند مأمورم و خدا مرا به نيكى به او ترغيب كرده و راهنمايى بر فضيلت او نموده و هدايت به دوستى او فرموده و مرا به زيارت درگاهش تشويق نموده و مرا به درخواست حوايج نزد او الهام كرده است شما خانواده‌اى هستيد كه هركس پيروى از شما كند بدبخت نخواهد شد وهركه نزد شما آيد محروم نخواهد گشت و هر كه دوست شما باشد زيان‌نمىكند و هر كه با شما دشمنى ورزد خوشبخت نمىشود .\r\nآنگاه روى به قبله كرده و دو ركعت نماز زيارت به جاى مىآوريم و پس از آن خود را به قبر مىچسبانيم و چنين مىگوييم :\r\nاللَّهُمَ صَلِّ عَلى مُحَمَّدٍ وَآلِ مُحَمَّدٍ االلَّهُمَ انى تَعرَّضْتُ لِرَحْمَتِكَ بِلُزُومى لِقَبْرِ عَمِّ نَبَيِّك‌َصلىالله عليه‌وآله لِيُجيرَنى مِنْ نِقْمَتِكَ وَ سَخَطِكَ وَ مَقْتِكَ فِىْ يَوْمٍ تَكْثُرُ فيهِ الْأَصْواتِ وَ تَشْغَلُ كُلُّ\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nنَفْسٍ بِما قَدَّمَتْ وَ تُجادِلُ عَنْ نَفْسِها فَانْ تَرْحَمْنِى الْيَوْمَ فَلاخَوْفٌ عَلَىَّ وَلاحُزْنَ وَانْ تُعاقِبْ فَمَوْلًى لَهُ الْقُدْرَةُ عَلى عَبْدِهِ وَلا تُخَيِّبْنى بَعْدَ الْيَوْمَ وَلا تَصْرِفْنى بِغَيْرِ حاجَتى فَقَدْ لَصِقْتُ بِقَبْرِ عَمِّ نَبِيَّكَ وَ تَقَرَّبْتُ بِهِ الَيْكَ ابْتِغاءَ مَرْضاتِكَ وَ رَجاءَ رَحْمَتِكَ فَتَقَبَّلْ مِنى وَعُدْ بِحِلْمَكَ عَلى جَهْلى وَ بِرَأْفَتِكَ عَلى جِنايَةِ نَفْسى فَقَدْ عَظُمَ جُرْمى وَ مااخافُ انْ تَضْلِمَنى وَلكِنْ اخافُ سُوءَ الْحِسابِ فَانْظُرِ الْيَوْمَ تَقَلُّبى عَلى قَبْرِ عَمِّ نَبِيِّكَ فَبِهِما فُكَّنى مِنَ النّارِ وَلا تُخَيِّبْ سَعْيى وَلا يَهُونَنَّ عَلَيْكَ ابْتِهالى وَلاتَحْجُبَنَّ عَنْكَ صَوْتى وَلا تَقْلِبْنى بِغَيْرِ حَوائِجى ياغِياثَ كُلِّ مَكْرُوبٍ وَ مَحْزُونٍ وَيا مُفَرِّجاً عَنِ الْمَلْهُوفِ الْحَيْرانِ الْغَرِيقِ الْمُشْرِفِ عَلَى الْهَلَكَةِ فَصَلِّ عَلى مُحَمَّدٍ وَآلِ مُحَمَّدٍ وَانْظُرْ الَىَّ نَظْرةً لا اشْقى بَعْدها ابَداً وَارْحَمْ تَضَرُّعى وَعَبْرَتى وَانْفِرادى فَقَدْ رَجَوْتُ رِضاكَ وَتَحَرَّيْتُ الْخَيْرَ الَّذى لايُؤْتيهِ احَدٌ سِواكَ فَلا تَرُدَّ امَلى اللَّهُمَّ انْ تُعاقِبْ فَمَوْلًى لَهُ الْقُدْرَةُ عَلى عَبْدِهِ وَجَزائِهِ بِسُوءِ فِعْلِهِ فَلا اخيبَنَّ الْيَوْمَ وَلا تَصْرِفْنى بِغَيْرِ حاجَتى وَلا تُخَيِبَنَّ شُخُوصى وَ وِفادَتى فَقَدْ انْفَدْتُ نَفَقَتى وَاتْعَبْتُ بَدَنى وَقَطَعْتُ الْمَفازاتِ وَخَلَّفْتُ الْأَهْلَ وَالْمالَ وَماخَوَّلْتَنى وَآثَرْتُ ماعِنْدَكَ عَلى نَفْسى وَلُذْتُ بَقَبْرِ عَمَّ نَبِيِّكَ صلىالله عليه‌وآله وَتَقَرَّبْتُ بِهِ ابْتِغاءَ مَرضاتِكَ فَعُدْ بِحِلْمِكَ عَلى جَهْلى وَبِرَأْفَتِكَ عَلى ذَنْبى فَقَدْ عَظُمَ جُرْمى بِرَحْمَتِكَ ياكَرِيمُ يا كَرِيمُ .\r\nبارالها بر محمد وآل محمد درود فرست ، خداوندا ، من خود را در معرض لطف و رحمتت قرار داده‌ام بواسطهء ملازمت قبر عموى پيامبرت\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nصلىالله عليه‌وآله‌كه مرا ازخشم و انتقام خود نجات دهى در روزى كه صداها و فريادهاى خلق بسيار باشد و هر كس به كار خود مشغول گردد و از شخص خوددفاع كند ( كه شايد از غوغاى محشر برهد ) . اگر تو بر من در اين روز ترحم كنى ديگر مرا ترس و غم و اندوه نخواهد بود و اگر عقاب كنى كه تو مولاى مقتدر بر بندهء خود هستى . پس دراين روز مرا از كرمت محروم مگردان و مرا از درگاه لطفت بى برآورده شدن حاجت برمگردان كه من به قبر عموى پيامبر تو پناه آورده‌ام و به واسطهء او به تو تقرب جسته‌ام و به خشنودى تو و رحمت تو اميدوارم . پس ازمن بپذير ، و به حلم خود از ستمكارى من درگذر و با مهربانيت جنايتم را بر خودم ببخش كه گناهم بسيار گران است و ترس آن ندارم كه تو برمن ستم كنى ، بلكه از اعمال زشت خود در هنگام حساب ترسانم . خدايا بنگر كه امروز به قبر عموى پيامبرت روى آورده‌ام . پس به آبروى آن دو مرا از آتش دوزخ آزاد فرما و تلاشم را بى اثر و دعايم را بى پاسخ و صدايم راناشنوده قرار مده و بدون برآورده شدن حاجتهايم مرا ازدرگاهت باز مگردان اى فرياد رس هر غمگين و دل شكسته ، اى گشايش بخش هر دل پر از اندوه و حيرت زده و غريق مشرف بر هلاكت ، پس برمحمد و آل محمد درود فرست و آنچنان نظر لطفى به من كن كه تا ابد شقى نگردم و برنالهء زار واشك ديده و تنهايى من ترحم نما كه من به خشنودى تو اميدوارم و درجستجوى آن خيرم كه جز تو احدى آن را عطا نخواهد كرد پس اميدم را نااميد مگردان . خداوندا اگر مرا عقوبت كنى پس سرورى هستى كه توانايى بربندهء خود دارد كه او را به سزاى كارناشايسته اش برساند ، پس مرا از درگاهت بر مگردان و پيش از آنكه حاجتم را روا دارى ازدرت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبازمگردان ، اين آمدنم را ناكام مگذار كه من توشهء خود را صرف كرده و تنم را به رنج سفر انداختم و راه هاى خطرناك را پيمودم و خانه و خانواده و آنچه را كه مرا عطا كردى وا گذاردم و آنچه را كه نزد توست برگزيدم و آن را برخواستهء خود ترجيح دادم و به قبرعموى پيامبرت صلىالله عليه‌وآله پناه آوردم و به او در طلب رضا و خشنودى تو به تو تقرب جستم . پس تو با حلمت ستمكارى مرا بپوشان و به رحمتت گناهم را ببخش كه گناهم بسيار گران است . به رحمتت اى كريم ، اى كريم . « 1 » \r\nسپس به زيارت ديگر شهداى احُد مىايستيم و آنان رامخاطب قرار داده و چنين مىگوييم :\r\nالسَّلامُ عَلى رَسُولِ اللَّهِ السَّلامُ عَلى نَبِىِّ اللَّهِ السَّلامُ عَلى مُحَمَّدِبْنِ عَبْدِاللَّهِ السَّلامُ عَلى اهْلِ بَيْتِهِ الطَّاهِرينَ السَّلامُ عَلَيْكُمْ ايُّهَاالشُّهَداءُ الْمُؤْمِنُونَ السَّلامُ عَلَيْكُمْ يااهْلَ بَيْتِ الْأيمانِ وَالتَوْحيدِ السَّلامُ عَلَيْكُمْ يا انْصارَ دينِ اللَّهِ وَانْصارَ رَسُولِهِ عَلَيْهِ وَآلِهِ السَّلامُ سَلامٌ عَلَيْكُمْ بِماصَبَرْتُمْ فَنِعْمَ عُقْبَى الدَّارِ اشْهَدُ انَّ اللَّهَ اخْتارَكُمْ لِدينِهِ وَاصْطَفيكُمْ لِرَسُولِهِ وَاشْهَدُ انَّكُمْ قَدْ جاهَدْتُمْ فِى اللَّهِ حَقَّ جِهادِهِ وَذَبَبْتُمْ عَنْ دينِ اللَّهِ وَعَنْ نَبيِّهِ وَجُدْتُمْ بِأَنْفُسِكُمْ دُونَهُ وَاشْهَدُ انَّكُمْ قُتِلْتُم عَلى مِنْهاجِ رَسُولِ اللَّهِ فَجَزاكُمُ اللَّهُ عَنْ نبيِّهِ وَعَنِ الْأِسْلامِ وَاهْلِهِ افْضَلَ الْجَزاءِ وَ عَرَّفَنا وُجُوهَكُمْ فى مَحَلِّ رِضْوانِهِ وَمَوْ ضِعِ اكْرامِهِ مَع‌َالنَّبيينَ وَالصِّدّيقينَ وَالشُّهَداءِ وَالصَّالِحينَ وَحَسُنَ اوْلئِكَ رَفيقاً اشْهَدُانَّكُمْ حِزْبُ اللَّهِ وَانَّ مَنْ حارَبَكُمْ فَقَدْ حارَبَ اللَّهَ وَانَّكُمْ\r\n\r\n","description":"","footnote":" ( 1 ) . مفاتيح الجنان ، ص 331 ، چاپ اسلاميه . ","page_name":" 123 ","page_number":123},
  {"content":"\r\n\r\nلِمِنَ الْمُقَرَّبينَ الْفائِزينَ الَّذينَهُمْ احْياءٌ عِنْدَ رَبِّهِمْ يُرْزَقُونَ فَعَلى مَنْ قَتَلَكُمْ لَعْنَةُاللَّهِ وَالْمَلائِكَةِ وَالنَّاسِ اجْمَعينَ اتَيْتُكُمْ يا اهْلَ التَّوْحيدِ زائِراً وَ بِحَقِّكُمْ عارِفاً وَبِزِيارَتِكُمْ الَى اللَّهِ مُتَقَرِّباً وَ بِما سَبَقَ مِنْ شَريفِ الْأَعْمالِ وَ مَرْضى الْأَفْعالِ عالِماً فَعَلَيْكُمْ سَلامُ اللَّهِ وَرَحْمَتُهُ وَ بَرَكاتُهُ وَ عَلى مَنْ قَتَلَكُمْ لَعْنَةُاللَّهِ وَ غَضَبُهُ وَ سَخَطُهُ اللَّهُمَّ انْفَعْنى بِزِيارتِهِمْ وَ ثَبِّتْنى عَلى قَصْدِهِمْ وَتَوَفَّنى عَلى ماتَوَفَّيْتَهُمْ عَلَيْهِ وَ اجْمَعْ بَيْنى وَ بَيْنَهُمْ فى مُسْتَقَرِّ دارِ رَحْمَتِكَ اشْهَدُ انَّكُمْ لَنا فَرَطٌ وَ نَحْنُ بِكُمْ لا حِقُونَ .\r\nسلام بر رسول خدا ، سلام بر پيامبرخدا ، سلام بر محمد بن عبدالله ، سلام بر اهل بيت پاك او ، سلام بر شما اى شهيدان با ايمان ، سلام بر شما اى خانوادهء ايمان و توحيد ، سلام برشما اى يارى كنندگان دين خدا و ياران رسول خدا ( درودبراو وآلش ) . سلام برشماباد كه براى خدا درجهاد و دشوارىها صبر پيشه كرديد پس چه نيكو است عاقبت كار شما گواهى مىدهم كه خدا شما را براى ترويج دينش برگزيد وشما را براى رسولش انتخاب كرد و گواهى مىدهم كه شما در راه خدا جهاد كرديد و حق جهاد را بجاى آورديد و ازدين خداو پيامبرش دفاع كرديد وجانتان را در راه او فدا ساختيد و گواهى مىدهم بر آئين رسول خدا ( ص ) كشته شديد ، پس خدا از طرف رسول و اهل اسلام به شما بهترين پاداش را عطا فرمايد و چهره‌هاى شما را در بهشت رضوان و محل اكرامش به ما بنماياند با پيامبران وصدّيقان و شهدا وصالحان كه نيكو يارانى هستند . گواهى مىدهم كه شما حزب‌الله هستيد و البته هر كه با شما جنگ كرد با خدا جنگيده و شما از مقربان وسعادتمندان در درگاه خداوند هستيد ، آنان كه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nزنده‌اند ونزد پروردگارشان روزى مىخورند پس بر هر آنكس كه شما راكشت لعنت خدا و فرشتگان و همهء مردم باد . به سوى شما آمدم اى اهل توحيد ، براى زيارت شما با شناخت مقام والاى شما و با زيارت شما قرب به خدا را مىجويم و به كارهاى نيك واعمال پسنديده شما در گذشته آگاهم ، پس سلام خداو رحمت و بركات او بر شما باد . و بركسانيكه شما را به قتل رسانيدند لعنت و غضب و ناخشنودى خدا .\r\nخداوندا ! مرا از زيارت اينان بهره‌مند ساز و مرا در راهشان ثابت بدار و مرا آنگونه كه آنان مردند بميران و مرا با ايشان درمنزلگاه رحمتت ، همنشين گردان گواهى مىدهم كه شما پيشتازان ماييد و ما به شما خواهيم پيوست . « 1 » \r\n\r\n","description":"","footnote":" ( 1 ) . مفاتيح الجنان ، ص 333 ، چاپ اسلاميه . ","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nمنابع و مآخذ\r\nالاستيعاب\r\nاسدالغابه ، ابن اثير\r\nاصابه - ابن حجر\r\nاصول كافى\r\nاعيان الشيعه - سيد محسن امين\r\nبحارالانوار - علامه مجلسى\r\nتاريخ الجاهلية - عمر فروخ\r\nتاريخ گزيده - حمداللّه مستوفى\r\nتاريخ طبرى\r\nتاريخ يعقوبى\r\nتاريخ پيامبر اسلام - آيتى\r\nتاريخ بغداد - خطيب نيشابورى\r\nتفسير تبيان\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتفسير نسفى\r\nتفسير عياشى\r\nتنفيح المقال - مامقامى\r\nالتنبيه و الاشراف - مسعودى\r\nحبيب السير - خواند مير\r\nخصال - صدوق\r\nدايرة المعارف - اعلمى\r\nدائرة المعارف - بستانى\r\nدراسة فى طبيعة المجتمع العراقى ، دكتر على وردى\r\nرجال علامه حلّى\r\nالسيرة الحلبيه\r\nسيره ابن هشام\r\nسيرة اعلام النبى\r\nسيره ابن اسحاق\r\nسيرةالنبويه ( درحاشيه سيرة الحلبيه )\r\nسير اعلام النبلاء ، ذهبى\r\nشجره طوبى - حايرى شيرازى\r\nشهيد - مطهرى\r\nطبقات - ابن سعد\r\nالعرب قبل الاسلام - جرجى زيدان\r\nعقدالفريد\r\nفلسفه شهادت - على اكبر رضوانى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nقرآن مجيد\r\nكامل ابن اثير\r\nكشف الهاويه - شيخ ذبيح الله محلّاتى\r\nمغازى واقدى\r\nمجمع البحرين قهپانى\r\nمعجم رجال الحديث - سيد اميرعلى\r\nمستدرك الصحيحين - حاكم نيشابورى\r\nمقاتل الطالبيين ، ابوالفرج اصفهانى\r\nمعجم البلدان\r\nمعجم قبايل العرب\r\nالمعيار و الموازنه\r\nمناقب ابن شهر آشوب\r\nمعجم مااستعجم\r\nمفاتيح الجنان - شيخ عباس قمّى\r\nنهج البلاغه\r\n\r\n\r\n","description":"","footnote":"","page_name":" 129 ","page_number":129}
  ]