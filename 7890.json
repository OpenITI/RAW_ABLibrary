[
  {"content":"\r\n\r\nخوشه هاى طلايى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nخوشه هاى طلايى\r\nاز خرمن فضايل و مناقب يگانه منجى عالم بشريت و قائم اهل بيت عصمت و طهارت\r\nحضرت ولى عصر ( عج )\r\nباهتمام\r\nاستاد ارجمند آقاى محمد على مجاهدى ( پروانه )\r\nچاپ دوم\r\nبااصلاحات و اضافات\r\nانتشارات مسجد مقدس صاحب الزمان عج\r\nقم - جمكران\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : خوشه هاى طلائى\r\nبه اهتمام : استاد محمد على مجاهدى ( پروانه )\r\nنوبت چاپ : دوم\r\nناشر : انتشارات مسجد مقدس جمكران - قم\r\nحروفچينى : ميلاد\r\nليتوگرافى : تيزهوش - قم\r\nچاپخانه : امير - قم\r\nتيراژ : 5000 نسخه\r\n* كليه حقوق براى ناشر محفوظ است *\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ فهرست 
  ]\r\nبسم اللّه الرّحمن الرّحيم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n* غزلها و غزل مديحه‌ها * عنوان / شاعر / صفحه\r\nبه ياد مسجد جمكران / محمّد على مجاهدى ( پروانه ) / 23\r\nبرون خرام ز مغرب / ملّا محسن فيض كاشانى / 25\r\nپرده‌دار عالم / فؤاد كرمانى / 27\r\nسلالهء ريحان / ملك الشعراء ، صبورى خراسانى / 29\r\nامام عصر و زمان / شباب شوشترى / 31\r\nكى رفته‌اى ز دل ؟ ! / فروغى بسطامى / 33\r\nآفتاب گمشده / سيّد رضا مؤيّد / 35\r\nچشم به راه / محمّد على مجاهدى ( پروانه ) / 36\r\nدر مدح حضرت حجّت ( عج ) / محمّد على فتى تبريزى / 38\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنور حضور / ملّا محسن فيض كاشانى / 40\r\nناخدا / محمّد موحّديان قمى ( اميد ) / 42\r\nقباى فرج / محمّد موحّديان قمى ( اميد ) / 44\r\nمبشّران ظهور / محمود شاهرخى ( جذبه ) / 46\r\nتب عشق / محمّد جواد غفور زاده ( شفق ) / 48\r\nولىّ كردگار / محمّد آزادگان ( و اصل ) / 50\r\nدست گره گشاى تو . . . / شمس الفصحاء ، محيط قمى / 52\r\nغايب از نظر / مشفق كاشانى / 53\r\nكعبهء مقصود / محمّد على مجاهدى ( پروانه ) / 54\r\nپرده نشين / حاج ملّا هادى سبزوارى ( اسرار ) / 56\r\nكانون نور / محمّد على مجاهدى ( پروانه ) / 58\r\nبهشت عاشقان / امينى كاشانى / 60\r\nانتظار / عبّاس براتىپور / 62\r\nقبلهء جان / امينى كاشانى / 64\r\nمنتظران / مشفق كاشانى / 66\r\nفداى حضرت دوست / حاج ملّا هادى سبزوارى ( اسرار ) / 68\r\nكى ببينم ؟ / فخر الدّين عراقى / 70\r\nخم سربسته / فريد اصفهانى / 72\r\nگناه محبّت / ناصر فيض / 74\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدرمانم آرزوست / فخر الدّين عراقى / 76\r\nنقد جان / محمّد آزادگان ( و اصل ) / 78\r\nعروس ستارگان / محمّد على مجاهدى ( پروانه ) / 80\r\nاميد بشر / محمّد جواد غفور زاده ( شفق ) / 82\r\nشهر آينه‌ها / نعمت اللّه شمسى پور ( فاكر ) / 84\r\nصداى پاى تو / محمّد على مجاهدى ( پروانه ) / 86\r\nطور جنون / محمّد على مجاهدى ( پروانه ) / 88\r\nقامت دلجوى كيست ؟ / محمّد موحّديان قمى ( اميد ) / 90\r\nحجّت ثانى عشر / فصيح الزمان شيرازى ( رضوانى ) / 92\r\nشهريار صبح / مهدى الهى قمشه‌اى / 94\r\nكعبهء خورشيد / جعفر رسول‌زاده ( آشفته ) / 96\r\nاقامهء عشق / ناصر فيض / 98\r\nاختر شبگرد / محمّد على مجاهدى ( پروانه ) / 100\r\nبشارت / مفتون امينى / 102\r\nنقش نگار / حافظ شيرازى / 103\r\nخورشيد درخشان / نصير / 105\r\nپيدا شد / محمّد آزادگان ( و اصل ) / 107\r\nاز راه سوارى برسد / ناصر فيض / 109\r\nماه شعبان / حافظ شيرازى / 111\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمولاى شيعيان / صابر سيچانى / 113\r\nچشمهء نور / محمّد على مجاهدى ( پروانه ) / 115\r\nسلطان عصر / وصّاف / 117\r\nحلقه‌هاى اشك / جعفر رسول‌زاده ( آشفته ) / 119\r\nخبرم باز آيد / ملّا محسن فيض كاشانى / 121\r\nزده‌ام فالى / حافظ شيرازى / 122\r\nكوثر وصل / سيد مهدى حسينى / 124\r\nكمال عدل / حافظ شيرازى / 127\r\nسلالهء طه / محمد تقى براتى / 129\r\nشهريار گل / جعفر رسول زاده ( آشفته ) / 131\r\nامروز و فردا مىكند / ناصر فيض / 132\r\nاشك خونين / عبّاس حدّاد كاشانى / 134\r\nموج آئينه / محمّد رضا براتى / 136\r\nظهور سپيده / ناصر فيض / 138\r\nبه ياد مهدى ( عج ) / سيّد مهدى حسينى / 140\r\nمهر جهانتاب / محمود شريف صادقى ( وفا ) / 141\r\nشاهد غيبى / شمس الفصحاء ، محيط قمى / 143\r\nشوق كعبه / حافظ شيرازى / 145\r\nنقاب نور / محمّد آزادگان ( و اصل ) / 147\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nفتح باب / حافظ شيرازى / 149\r\nسراپردهء غيب / مشفق كاشانى / 150\r\nستارهء سحر / صغير اصفهانى / 152\r\nسفر آفتاب / محمّد على مجاهدى ( پروانه ) / 153\r\nلحظهء پرواز / محمّد على مجاهدى ( پروانه ) / 157\r\nشاهد مستور / ملك الشعراء صبورى خراسانى / 159\r\nداستان فراق / حافظ شيرازى / 161\r\nجاء الحق / صغير اصفهانى / 163\r\nدر ميلاد حضرت ولىّ عصر ( عج ) / امينى كاشانى / 165\r\nياد تو / عباس براتىپور / 167\r\nيوسف زهرا ( ع ) / محمّد خسرو نژاد ( خسرو ) / 168\r\nكيمياى نظر / محمّد على مجاهدى ( پروانه ) / 170\r\nاى حجّت حق / ميرزاى نوغانى خراسانى / 172\r\nامام منتظر / حدّاد كاشانى / 174\r\nكوكب رخشان / حافظ شيرازى / 176\r\nدر خلوت دل / عبّاس براتىپور / 177\r\nگوهر دين / محمّد على مجاهدى ( پروانه ) / 179\r\nبه جز وصال تو هيچ / فروغى بسطامى / 181\r\nدر استغاثه به حضرت مهدى ( عج ) / شهيد حسين شاهد / 183\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nپيك دعا / محمّد آزادگان ( و اصل ) / 185\r\nمن بندهء آنم / فروغى بسطامى / 187\r\nتوئى ، تو / ميرزا حبيب خراسانى / 189\r\nروزى دهد ذرّات را / اديب الممالك فراهانى / 191\r\nكوكبهء عدل / صادق سرمد / 193\r\nخوشا دردى كه . . . / فخر الدّين عراقى / 195\r\nاميد عارفان / دكتر ناظرزاده كرمانى / 197\r\nعدل جهان آرا / صغير اصفهانى / 199\r\nسر خمّ مى سلامت / فصيح الزمان شيرازى ( رضوانى ) / 201\r\n* قصائد * كوكب رحمت / دكتر قاسم رسا / 205\r\nپرده‌دار دين / طرب اصفهانى / 208\r\nدر مدح حضرت مهدى ( عج ) / كمپانى ( مفتقر ) / 213\r\nدور جهان به سلطنتش قائم / صفى عليشاه ( صفى ) / 217\r\nدر ميلاد حضرت قائم / خاتمى نورى / 223\r\nخضر پى خجسته / فصيح الزمان شيرازى ( رضوانى ) / 228\r\nدر مدح حضرت مهدى ( عج ) / كمپانى ( مفتقر ) / 231\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر مديح حضرت ولىّ عصر / ميرزا ابو الحسن حسينى فراهانى / 235\r\nفرد انتخاب / شمس الفصحاء ، محيط قمى / 239\r\nمولود صاحب / طرب اصفهانى / 242\r\nنهال روضه . . . / ملك الشّعراء ، صبورى خراسانى / 246\r\nدر مدح امام زمان / كمپانى ( مفتقر ) / 249\r\nدروازهء ظفر / محمّد على مجاهدى ( پروانه ) / 254\r\nسلطان امَم / جوياى تبريزى / 258\r\nاستغاثه به حضرت مهدى / كمپانى ( مفتقر ) / 260\r\nشه سرير ولايت / وحشى بافقى / 263\r\nتب انتظار / شهاب تشكّرى آرانى / 267\r\nشهسوار ملك / ابن حسام خوسفى / 270\r\nسرّ ازل / محمود شاهرخى ( جذبه ) / 276\r\nماه شعبان مىرسد / محمود شاهرخى ( جذبه ) / 280\r\nرخصت ظهور / محمد وارسته كاشانى / 284\r\nسالار جهان / طرب اصفهانى / 287\r\nدر مديحهء حضرت صاحب الزمان / دكتر قاسم رسا / 293\r\nچون هماى دولتش . . . / حاج ميرزا حبيب خراسانى / 297\r\nخورشيد پنهان / على موسوى گرمارودى / 302\r\nماه مهر پرور / طرب اصفهانى / 306\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآصف سليمان قدر / ابن حسام خوسفى / 310\r\nدر ميلاد ولىّ عصر / فصيح الزمان شيرازى ( رضوانى ) / 317\r\nظهور دولت حق / شمس الفصحاء ، محيط قمى / 320\r\nحىّ العالم / اديب الممالك فراهانى / 323\r\nسلطان وحدت / حكيم صفاى اصفهانى / 326\r\nخورشيد ماه شعبان / ميرزا نصر اللّه صبورى / 330\r\nآينهء غيب نما / محمد على فتى تبريزى / 334\r\nمهر جهان فروز / حزين لاهيجى / 337\r\nدست قدرت / جهانگيرخان ناظم الملك ( ضيائى ) / 340\r\nدر مدح امام زمان / آذر بيگدلى / 343\r\nكارفرماى قدر / صابر همدانى / 349\r\nخسرو زمانه / ملك الشعراء ، بهار خراسانى / 353\r\nامام مشرق و مغرب / طرب اصفهانى / 356\r\nمهدى مظفّر / سروش اصفهانى / 360\r\nحجّت حق ، صاحب الزّمان / عبرت نائينى / 364\r\nشاه غائب / ملك الشعراء ، بهار خراسانى / 367\r\nامام اكبر و اعظم / وفائى شوشترى / 372\r\nيك جهان جان / كمپانى ( مفتقر ) / 376\r\nصبح امّيد / محمّد موحّديان قمى ( اميد ) / 379\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنور مطلق / واعظ قزوينى / 382\r\nنور خدائى / دكتر ناظر زاده كرمانى / 387\r\nمسند آراى امامت / جوياى تبريزى / 389\r\nمولاى دين / طالب آملى / 393\r\nچشم عاشقان تا كى . . . / مهدى الهى قمشه‌اى / 398\r\nتو ظلّ خداى فرد يكتائى / مهدى الهى قمشه‌اى / 401\r\n* مثنويّات * منتظران را به لب آمد نفس / نظامى گنجوى / 407\r\nواسطهء فيض / صغير اصفهانى / 409\r\nخانهء خورشيد / محمّد على مجاهدى ( پروانه ) / 411\r\nمهدى موعود / عبّاس براتىپور / 417\r\nميلاد نور / محمود شاهرخى ( جذبه ) / 419\r\nپروردهء سايهء وجود / جلال الدين همائى ( سنا ) / 421\r\nخيز و جهان پاك ز ناپاك كن / ذاكر جوهرى / 425\r\nواسطهء فيض / رياضى يزدى / 427\r\nزمزمهء دلباختگان / ناصر مكارم شيرازى / 431\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n* ساير قالبهاى شعرى * در ميلاد با سعادت حضرت مهدى / امام خمينى / 437\r\nپرده نشين حرم لم يزلى / ملك الشعراء ، بهار خراسانى / 445\r\nدر استغاثه و توسّل / فخر الدّين عراقى / 450\r\nدر ميلاد بقيّه اللّه الاعظم / كمپانى ( مفتقر ) / 453\r\nشاهد بزم ازلى / ملك الشعراء ، بهار خراسانى / 458\r\nلواى صاحب الزمان / محمّد رضا براتى / 463\r\nپادشاه عصر / حكيم صفاى اصفهانى / 468\r\nمصلح كل / غلامرضا قدسى مشهدى / 472\r\nدو بند از يك ترجيع / حاج ملّا هادى سبزوارى ( اسرار ) / 477\r\nامير كشور صبح / سيّد مهدى حسينى / 480\r\nبهاريّهء مسمّط / مصطفى فيضى كاشانى / 482\r\nدو بند از هفده بند / خواجوى كرمانى / 486\r\nمناقب هفت معدن / ابن حسام خوسفى / 488\r\nمناقب هفت رنگ / ابن حسام خوسفى / 497\r\nمناقب هفت گل / ابن حسام خوسفى / 504\r\nشمع جهان افروز / غلامرضا سازگار ( ميثم ) / 511\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبسم اللّه الرحمن الرحيم بقيّة اللّه خير لكم ان كنتم مؤمنين\r\n\r\n[ مقدمه 
  ]\r\nجهان هستى با اين عظمت شگفت انگيز و نظم غير قابل توصيفى كه بر آن حكمفرما است ، همچنان در مسير كمال ره مىپويد و بشر را به تفكّر توحيدى فرا مىخواند ، مكاتب الحادى و مادّى پاسخگوى نيازهاى معنوى انسانها نيست .\r\nمسيحيّت ، كه بازيچهء دست ابر قدرتهاست ، نقش الهى خود را به دست فراموشى سپرده و رسالت خود را در انجام مراسم مذهبى خلاصه كرده است .\r\nامّت موسى نيز در اين شرب اليهود ، خود را به جمع زخارف دنيوى سرگرم كرده و پايگاههاى معنوى خود را يكى پس از ديگرى از دست داده است . امواج سهمگين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nحوادث ، مجال تفكّر را از كشتى شكستگان بىناخداى گرفته است . بشر دچار سردرگمى عجيبى شده و براى رهايى خود در جستجوى يك منجى تمام عيار است ، هر امّتى مصلح دادگرى را مىطلبد كه به اين همه نابسامانيها پايان بخشيده ، دست او را بگيرد و او را از اين ظلمت برهوت بيرون كشد . مرزها را از ميان بردارد و جغرافياى جهان را تغيير دهد .\r\nمدينهء فاضله‌اى بسازد كه شهروندان آن ، انسانهاى وارسته‌اى باشند از قيد و بند تعلّقات رسته ، انسانهاى طالب كمال و جوياى حقيقت ، انسانهاى متعالى . مصلحى كه ره آورد قيام جهانى او ، ساختن يك جامعهء توحيدى است .\r\nجامعه‌اى كه در سايهء انديشهء توحيدى ، جمال حقيقت را با تمام وجود به تماشا بنشيند .\r\nجامعه‌اى كه مفاهيم خير و صلاح و نيكبختى و سعادت ، اين واژه‌هاى مهجور فرهنگ بشرى را ، از نزديك لمس كند و برداشت اساطيرى از اين واژه‌ها را به برداشتى ملموس و عينى مبدّل نمايد .\r\nجامعه‌اى كه عدالت را با تمامى ابعاد آن از بن دندان پذيرا باشد و تيغ نهادن بر فرق على ( ع ) - اين عدل مجسّم - را\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنتواند تصوّر كند .\r\nجامعه‌اى كه چشمه سار زلال حكومت اسلامى را به منزلهء آب حياتى تلقّى كند كه اسكندر صفتان زمان را از آن نصيبى نيست و خضر پيشگان وادى هدايت و رحمت ، پاسدار آن بوده و تشنگان بيابان طلب را از آن سيراب مىسازند .\r\nشيعه ، از آغاز پيدايش تا كنون با نام مقدّس اين مصلح جهانى آشنا بوده و هست و در فراز و نشيبهاى زندگى دست توسّل به دامان اين ذخيرهء خداوندى زده و از انفاس قدسى آن حضرت چه در حضور و چه در غيبت ، بهره‌ها برده است .\r\nمهدى موعود ( عج ) را بعنوان تنها منجى انسانها تلقّى كرده و به بركت عنايات آن بزرگوار ، به اين باور رسيده است كه ظهور حضرتش حتمى الوقوع بوده و جهان هستى اين قلب طپنده را در سينهء خود بعنوان وديعهء الهى نگاه خواهد داشت تا مشيّت حضرت حق ، ظهور آن حضرت را اقتضا كند .\r\nمجموعه‌اى كه هم اكنون در پيش روى شما قرار دارد به همت انتشارات مسجد مقدّس صاحب الزّمان قم ( جمكران ) به زيور طبع آراسته گرديده و تصحيح آن بر عهدهء اين بىبضاعت كم فرصت بوده است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاشعارى كه در اين مجموعه فراهم آمده است از سينه سوختگان و دل افروختگانى است كه در كمند جذبه گرفتار آمده و با شور و حال ، مراتب ارادت و اخلاص خود را نسبت به ساحت مقدّس حضرت ولى عصر ارواح العالمين له الفداء ابراز داشته‌اند .\r\nوقتى تارهاى دلى حسّاس شد ، حتّى وزش ملايم يك نسيم هم آن را به ارتعاش در مىآورد ، خاصه نسيمى كه از كوى دلبر خيزد و عواطف شاعران دلباخته را برانگيزد .\r\nاميد است اين اثر ، در خلوت صاحبدلان شوريده حال راه يابد و در تبلور اشك شوريده حالان فرخنده فال نقشى داشته باشد . هر چند اين اثر حتّى تك خوشه‌اى هم از خرمن فضايل و مناقب آن حضرت به شمار نمىرود ولى به هر حال ران ملخى است كه توسّط مأموران بارگاه ، به درگاه سليمان دربان آن حضرت پيشكش گرديده است و لطف عميم و خلق كريم حضرتش نوازشگر اديبان سخن‌پرداز و عندليبان خوش آواز گلزار هميشه بهار اهل بيت عصمت و طهارت بوده و خواهد بود . بمنّه و كرمه\r\nمحمّد على مجاهدى ( پروانه ) قم - آذرماه 1368\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nغزلها و غزل مديحه‌ها\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nمحمّد على مجاهدى ( پروانه )\r\n\r\nبه ياد مسجد جمكران\r\n اگر درمان دردِ خويش مىخواهى بيا اينجا * دوا اينجا ، شفا اينجا ، طبيب دردها اينجا \r\n شكسته بالى ما ميدهد بال و پرى ما را * اگر از صدق دل آريم روى التجا اينجا \r\n طلب كن با زبان بى زبانى هر چه مىخواهى * كه سر داده‌ست گلبانگ اجابت را خدا اينجا \r\n به گوش جان توان بشنيد لبّيك خداوندى * نكرده با لب خود آشنا حرف دعا اينجا \r\n هزاران كاروان دل در اينجا مىكند منزل * اگر اهل دلى اى دل ، بيا اينجا ، بيا اينجا \r\n دل ديوانهء من همچو او گم كرده‌اى دارد * زِ هر درد آشنا گيرد سُراغ آشنا اينجا \r\n\r\n","description":"","footnote":"","page_name":" 23 ","page_number":23},
  {"content":"\r\n\r\n صداى پاى او در خاطر من نقش مىبندد * مگر مىآيد آن آرام جانها از وفا اينجا ؟ ! \r\n ز هر سو جلوه‌اى دل را به خود مشغول مىسازد * هزاران پرده مىبينند ارباب صفا اينجا \r\n به بوى يوسف گم گشته مىآيد مشو غافل * توان زد چنگِ دل بر دامن خير النّسا اينجا \r\n حديث عشق با « پروانه » مىگويى نمىدانى * كه مىسوزد بسان شمع از سر تا به پا اينجا \r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمّلا محسن فيض كاشانى\r\n\r\nبرون خرام ز مغرب\r\n صبا به لطف بگو ختم آل طاها را * كه فرقت تو به زارى بسوخت دل‌ها را \r\n قرار خاطر ما هم تو مىتوانى شد * ( كه سر به كوه و بيابان تو داده‌يى ما را ) « 1 » \r\n بُرون خرام ز مغرب كه تيره شد آفاق * ز رسم خويش بگردان طلوع بيضا را \r\n بيا بيا كه حضور تو مُرده زنده كُند * ز آسمان به زمين آورد مسيحا را \r\n نماند صبر و سكون بعد از اين به هيچ دلى * به وصل گل برسان بلبلان شيدا را \r\n\r\n\r\n","description":"","footnote":"\r\n( 1 ) اين مصراع از لسان الغيب حافظ شيرازى است\r\n","page_name":" 25 ","page_number":25},
  {"content":"\r\n\r\n خوش آن زمان كه به نور تو راه حق سپريم * طريق و منزل و مقصد يكى شود ما را \r\n نهد به پاى تو سر « فيض » و جان كند تسليم * گذشت قطره ز مستى چو ديد دَريا را \r\n\r\n","description":"","footnote":"","page_name":" 26 ","page_number":26},
  {"content":"\r\n\r\nفؤاد كرمانى\r\n\r\nپرده دار عالم\r\n خورشيد رُخ مپوشان در ابر زلف ، يارا * چون شب سيه مگردان روز سپيد ما را \r\n ما را ز تاب زلفت افتاد عقده بر دل * بر زلف خم به خم زن دست گره گشا را \r\n فخر جهانيان شد ننگ صنم پرستى * جانا ز پرده بنماى روى خدا نما را \r\n اى آشكار پنهان بُرقُع ز رُخ بر افكن * تا جلوه‌ات ببينم پنهان و آشكارا \r\n بى جلوه‌ات ندارد ارض و سما فروغى * اى آفتاب تابان هم ارض هم سما را \r\n بازآ كه از قيامت برپا شود قيامت * تا نيك و بد ببيند در فعل خود جَزا را \r\n\r\n","description":"","footnote":"","page_name":" 27 ","page_number":27},
  {"content":"\r\n\r\n اى پرده دار عالَم در پرده چند مانى * آخر ز پرده بنگر ياران آشنا را \r\n بازآ كه بىوُجودت عالم سكون ندارد * هجر تو در تزلزل افكند ما سواى را \r\n حاجت به توست ما را اى حجّت الهى * آرى به سُوى سلطان حاجَت بود گدا را \r\n عمرى گذشت و مانديم از ذكر دوست غافل * از كف به هيچ داديم سرمايهء بقا را \r\n ما را فكنده غفلت در بستر هلاكت * درمان كن اى مسيحا اين درد بىدوا را \r\n اى پرده دار عالم در پرده چند پنهان * بازآ و روشنى بخش دلهاى با صفا را \r\n\r\n","description":"","footnote":"","page_name":" 28 ","page_number":28},
  {"content":"\r\n\r\nملك الشّعراى صبورى\r\n\r\nسلالهء ريحان\r\n نوشين لبت كه زنده كند جان را * بخشد حيات چشمهء حيوان را \r\n چشمت به غمزه بنده كند دل را * لعلت به خنده زنده كند جان را \r\n از حسرت عقيق شكر خايت * خون در دل است لعل بدخشان را \r\n جُز روى تو فراز قد موزون * كس ديده بار سرو ، گلستان را ؟ \r\n گر خطّ تو سلالهء ريحان است * برخى شوم سلالهء ريحان را \r\n اينك تو را خداى به من داده است * پاداش مدح حجّت يزدان را \r\n\r\n","description":"","footnote":"","page_name":" 29 ","page_number":29},
  {"content":"\r\n\r\n آن مظهر خداى كه از صُورت * داده ظهور معنى سُبحان را \r\n قائم ، امام عصر ، كه ميلادش * ستوار كرده پايهء ايمان را \r\n از او بود حيات همه عالم * از اصل خرّمى بود اغصان را \r\n امروز از ولايت او ايزد * رونق فزُوده عالم امكان را \r\n\r\n","description":"","footnote":"","page_name":" 30 ","page_number":30},
  {"content":"\r\n\r\nشباب شوشترى\r\n\r\nامام عصر و زمان\r\n بگرد چشم بر افشان ز هر طرف مو را * كه جُز به سلسله نتوان گرفت آهو را \r\n گذر كن از لب جو تا ز شرم چون قارون * زمين فرو برد از شرم سرو دلجو را \r\n بچين زلف تو حال دلم كسى داند * كه بنگرد به سر انگشتِ باز ، تيهو را \r\n هزار سال پس از مرگ خويش ازو خجلم * كه بهر قتل من آزرده كرده بازو را \r\n بتا به مهر فلك طعنه مىزنى شك نيست * كه بر عتيبهء سامرّه سوده‌اى رُو را \r\n محلّ غيبت آن شه ، كه باز كرد امروز * پى ظهور خود ايزد ز رُخ نقاب او را \r\n\r\n","description":"","footnote":"","page_name":" 31 ","page_number":31},
  {"content":"\r\n\r\n امام عصر و زمان ، كهف امن و كان امان * كزو است وضع مدار اين سپهر نه تو را \r\n به حلّ عقد قضا قادر است و مختار است * پى اجازه دهد گر اشاره ابرو را \r\n ز بهر مدحت او در زمانه يارى باد * ز حق « شباب » ثنا گستر دُعاگو را \r\n\r\n","description":"","footnote":"","page_name":" 32 ","page_number":32},
  {"content":"\r\n\r\nفروغى بسطامى\r\n\r\nكى رفته‌اى ز دل ؟ !\r\n كى رفته‌اى ز دل كه تمنَّا كنم تو را * كى بوده‌اى نهفته كه پيدا كنم تو را \r\n غيبت نكرده‌اى كه شوم طالب حُضور * پنهان نگشته‌اى كه هويدا كنم تو را \r\n با صد هزار جلوه برون آمدى كه من * با صد هزار ديده تماشا كنم تو را \r\n بالاى خود در آينهء چشم من ببين * تا با خبر ز عالم بالا كنم تو را \r\n مستانه كاش در حرم و دير بگذرى * تا قبله‌گاه مؤمن و ترسا كنم تو را \r\n خواهم شبى نقاب ز رويت برافگنم * خورشيد كعبه ، ماه كليسا كنم تو را \r\n\r\n","description":"","footnote":"","page_name":" 33 ","page_number":33},
  {"content":"\r\n\r\n گر افتد آن دو زلف چليپا به چنگ من * چندين هزار سلسله در پا كنم تو را \r\n طوبى و سدره گر به قيامت به من دهند * يك جا فداى قامت رعنا كنم تو را \r\n زيبا شود به كار گه عشق كار من * هر گه نظر به صورت زيبا كنم تو را \r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسيّد رضا مؤيّد خراسانى\r\n\r\nآفتاب گمشده\r\n گر قسمتم شود كه تماشا كنم تو را * اى نور ديده جان و دل اهدا كنم تو را \r\n اين ديده نيست قابل ديدار روى تو * چشمى دگر بده كه تماشا كنم تو را \r\n تو در ميان جمعى و من در تفكّرم * كاندر كجا برآيم و پيدا كنم تو را \r\n هر صبح جمعه ندبه كنان در دعاى صبح * از كردگار خويش تمنّا كنم تو را \r\n يابن الحسن ! اگر چه نهانى ز چشم من * در عالم خيال ، هويدا كنم تو را \r\n گويند دشمنان كه تو بنموده‌اى ظهور * زين افتراى محض مبرّا كنم تو را \r\n همچون « مؤيّدم » به تكاپو ، مگر دمى * اى آفتاب گمشده پيدا كنم تو را \r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمحمّد على مجاهدى ( پروانه )\r\n\r\nچشم به راه\r\n ستاره باز بدامان شب دويد ، بيا * سرشك شوق ز چشمان شب چكيد ، بيا \r\n فروغ نقره‌يى مه به گِرد خيمهء شب * كشيد هاله‌يى از پرتو اميد ، بيا \r\n نيامدى كه شفق دامنى پر از خون داشت * كنون كه دست فلق جيب شب دريد ، بيا \r\n ستارهء سحرى كور سو زنان از دور * گشود پنجرهء صبح و آرميد ، بيا \r\n ستاره چشم به راه تو ماند تا دم صبح * سحر دميد و شد از ديده ناپديد ، بيا \r\n عروس چرخ حرير فروغ خود برچيد * افُق دوباره بساط سپيده چيد ، بيا \r\n\r\n","description":"","footnote":"","page_name":" 36 ","page_number":36},
  {"content":"\r\n\r\n بيا كه قافلهء شب ازين ديار گذشت * سپيده سرزد و مهر از افق دميد ، بيا \r\n نيامدى كه دل من حديث شب مىگفت * كنون كه قصّه به پايانِ خود رسيد ، بيا \r\n بِرَغم فتنهء بيدار و بخت خواب آلود * تراب بخواب توان ديد و سير ديد ، بيا \r\n بيا كه گوش دل من به كوچه كوچهء شوق * صداى پاى تو را بارها شنيد ، بيا \r\n بيا كه سير غزالان دشت خاطره‌ها * هزار شور غزل در من آفريد ، بيا \r\n بيا ، بيا كه دل بيقرار « پروانه » * بشوق روى تو از ديده سر كشيد ، بيا \r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاز محمّد على فتى تبريزى ( فتى )\r\n\r\nدر مدح حضرت حجّت ( عج )\r\n من كه دين محض مىدانم تولّاى تو را * چون ز سر بيرون توانم كرد سوداى تو را ؟ \r\n در حريمت آرزوى خاكسارى مىكنم * تا مگر چون خاك ره بوسم كف پاى تو را \r\n از حريم دل به عُمرى پاى ننهادم برون * كى سر صحرا بود مجنون شيداى تو را \r\n ديگر اى آرام بخش جان مكش پا از سرم * من كه در كانون دل پرداختم جاى تو را \r\n در فراقت رفت از كف طاقت و تاب و توان * دوستان بيقرار و ناشكيباى تو را \r\n اى نهان از ديده بيرون از حجاب غيب آى * تا ببينم آن جمال عالم آراى تو را \r\n\r\n","description":"","footnote":"","page_name":" 38 ","page_number":38},
  {"content":"\r\n\r\n ديد بايد تا به كى اى حجّت حق در جهان * بر مسلمانان مسلّط خصم رسواى تو را ؟ \r\n داد نيروى خدائى از پى احياى دين * ايزد دادار ، بازوى تواناى تو را \r\n عمر عالم خواهد آيد بر سر امّا تا به حشر * مادر گيتى نخواهد زاد همتاى تو را \r\n گشت روشن ديدهء احباب از ميلاد تو * گو كه غيرت كور سازد چشم اعداى تو را \r\n دُرد نوشان غمت تا روز محشر سرخوشند * نيست مخمورى ز پى ، سرمست صهباى تو را \r\n تا زدى دم از ولاى حجّت يزدان « فتى » * مىستايند اهل ايمان طبع والاى تو را \r\n با خط زرّين به تاريخ جهان كردند ثبت * در مديح حجّت حق ، شعر شيواى تو را \r\n از حساب روز محشر از چه پروا مىكنى ؟ * بس بود اين چامه زادراه ، فرداى تو را \r\n\r\n","description":"","footnote":"","page_name":" 39 ","page_number":39},
  {"content":"\r\n\r\nملّا محسن فيض كاشانى\r\n\r\nنور حضور\r\n يا رب كه كارها همه گردد به كام ما * نور حضور خويش فروزد امام ما \r\n ما بادهء محبّت او نوش كرده‌ايم * ( اى بى خبر ز لذّت شرب مدام ما ) « 1 » \r\n هرگز نميرد آنكه ازين باده زنده شد * ( ثبت است بر جريدهء عالم دوام ما ) « 1 » \r\n اى باد اگر به كوى امام زمان رسى * ( زنهار عرضه دار به پيشش پيام ما ) « 1 » \r\n گو همّتى بدار كه مخمور فرقتيم * شايد برآيد از مى وصل تو كام ما \r\n\r\n\r\n","description":"","footnote":"\r\n( 1 ) اين مصراع از لسان الغيب حافظ شيرازى است .\r\n","page_name":" 40 ","page_number":40},
  {"content":"\r\n\r\n از اشك در ره تو فشانديم دانه‌ها * ( باشد كه مرغ وصل بيفتد به دام ما ) 4 \r\n « فيضت » به صبح و شام ز جان مىكند سلام * پيكى كجاست تا برساند سلام ما \r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمحمّد موحّديان قمى ( اميد )\r\n\r\nناخدا\r\n يا صاحب الزّمان كه پناهى مرا ، بيا * دستم بگير تا نفتادم ز پا ، بيا \r\n خون شد دلم ز طعنهء بيگانگان و نيست * اكنون مرا به غير تو كس آشنا ، بيا \r\n عمرم گذشت و دولت وصلت نشد نصيب * تا سر بگيرم عمر خود از ابتدا ، بيا \r\n تا راهيان كرب و بلا بار بسته‌اند * اى رهگشاى قافلهء كربلا ، بيا \r\n تا كى به چنگ مرحب دوران حريم قدس ؟ * اى جانشين حيدر خيبر گشا ، بيا \r\n فُلك نجات ماست حسين و تو ناخدا * اى ناخداى كشتى خون خدا ، بيا \r\n\r\n","description":"","footnote":"","page_name":" 42 ","page_number":42},
  {"content":"\r\n\r\n طوفان فتنه موج فكن شد در اين محيط * بهر نجات شيعه ز گردابها ، بيا \r\n ما را ميان اين همه دشمن ز شرق و غرب * اكنون كه نيست جز به خدا اتّكا ، بيا \r\n اكنون كه بهر شيعه به كيش ستمگران * جرم و خطاست مهر و ولاى شما ، بيا \r\n تا انتقام خون شهيدان بىگناه * گيرى ز خصم بهر تسلّاى ما ، بيا \r\n اى حجّت زمان به زمان تو كى رواست * ريزد به خاك اين همه خون ناروا ، بيا \r\n از پيروان مكتب خونين انقلاب * بنگر به جبهه اين همه شور و نوا ، بيا \r\n اى روى حق نماى تو روح « اميد » جان * بنماى رو كه جان كنمت رو نما بيا \r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمحمّد موحّديان قمى\r\n\r\nقباى فرج\r\n بيا كه ديده به راه تو شد سپيد بيا * به زير بار غمت پشت ما خميد ، بيا \r\n ز فرط درد جدائى و رنج تنهايى * دل رميده دمى را نيارميد ، بيا \r\n ز طول شام سياه فراقت اى همه حسن * بسان روى تو شد موى ما سپيد ، بيا \r\n به جاى اشك روانى كه سوخت ز آه سحر * ز ديده در شب هجر تو خون چكيد ، بيا \r\n براى ديدنت اى آفتاب چرخ كمال * به اشتياق دل از ديده سر كشيد ، بيا \r\n دل شكسته ز پا شد ولى ز گلشن وصل * به دست ديده گل آرزو نچيد ، بيا \r\n\r\n","description":"","footnote":"","page_name":" 44 ","page_number":44},
  {"content":"\r\n\r\n در امتداد ره انتظار ، منتظَرا ! * ز خون منتظِران ، لاله‌ها دميد ، بيا \r\n هماى روح شهيدان حق ز مسلخ عشق * به عشق ديدن روى تو پر كشيد ، بيا \r\n به پاس حرمت خون شهيد و جانبازى * كه بس حماسه در اين نهضت آفريد ، بيا \r\n بيا كه پير جماران چو مهر عالمتاب * به تيغ نور گريبان شب دريد ، بيا \r\n بهار و عيد طبيعت گرفته رنگ عزا * چنان كه ملّت ما را نمانده عيد بيا \r\n ز جور خصم به تحميل جنگ و آتش و خون * كم است خانهء بىداغ و بىشهيد بيا \r\n ز بعد غيبت كبرايت اى امام زمان * زمانه روز خوشى را به خود نديد بيا \r\n كنون كه پنجهء قدرت نماى حق ز أزل * به قامت تو قباى فرج بريد بيا \r\n دو روز عمر اگر فرصتِ وصال نداد * به گاه دادن جان بر سر « اميد » بيا \r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمحمود شاهرخى ( جذبه )\r\n\r\nمبشّران ظهور\r\n شكفت غنچه و بنشست گل به بار ، بيا * دميد لاله و سُورى زهر كنار ، بيا \r\n بهار آمد و نشكفت باغ خاطر ما * تو اى روان سحر ، روح نوبهار ، بيا \r\n مگر چه مايه بود صبر ، عاشقان تو را ؟ * ز حد گذشت دگر رنج انتظار ، بيا \r\n زهر كرانه شقايق دميده از دل خاك * پى تسلّى دلهاى داغدار ، بيا \r\n ز عاشقان بلاكش نظر دريغ مدار * فروغ ديدهء نرگس ! به لاله زار ، بيا \r\n ز منجنيق فلك سنگ فتنه مىبارد * مباد آنكه فرو ريزد اين حصار ، بيا \r\n\r\n","description":"","footnote":"","page_name":" 46 ","page_number":46},
  {"content":"\r\n\r\n يكى به مجمع رندان پاكباز نگر * دمى به حلقهء مردان طُرفه كار ، بيا \r\n به سوى غاشيه داران مير عشق ببين * به كوى نادره كاران روزگار ، بيا \r\n چه نقشها كه نبشتند بر صحيفهء دهر * ز خونشان شده روى شفق نگار ، بيا \r\n طلايه‌دار تواند اين مبشّران ظهور * بپاس خاطر اين قوم حق گزار ، بيا \r\n در اين كوير كه سوزان بود روان سراب * تو اى سحاب كرم ! ابر فيض بار ! بيا \r\n ز دست برد مرا شور عشق و « جذبهء » شوق * قرار خاطر محزون بيقرار ، بيا \r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمحمّد جواد غفور زاده « شفق »\r\n\r\nتب عشق\r\n اى گوهر ولاى تو در جوهرم بيا * تا پر نشسته تير غمت در پَرم بيا \r\n آتش گرفتم از تب عشق تو ، سوختم * اى كرده سوز هجر تو خاكسترم بيا \r\n من رو به آستان تو آورده‌ام ز شوق * من انتظار وصل تو را مىبرم بيا \r\n ( والفجر ) ما طليعهء فجر ظهور توست * اى لحظهء طلوع تو در باورم بيا \r\n اكنون كه خطّ آتش و خون پيش روى ماست * اى داد خواه خون خدا در برم بيا \r\n من خواب را ز ديدهء دشمن ربوده‌ام * گاهى به خواب ديدهء پرسشگرم بيا \r\n\r\n","description":"","footnote":"","page_name":" 48 ","page_number":48},
  {"content":"\r\n\r\n دامن كشان ز دامنهء موج انفجار * اى سايهء عنايت حق بر سرم بيا \r\n وقتى گلوله‌هاى منوّر غروب كرد * اى آرزوى گمشده در سنگرم بيا \r\n يك عمر ميزبان غمت بوده‌ام تو هم * يك شب به ميهمانى چشم تَرَم بيا \r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمحمّد آزادگان ( و اصل )\r\n\r\nولىّ كردگار\r\n آن كه مىسايد به پاى عزّتش سر آفتاب * مىزند هر بامدادش بوسه بر در آفتاب \r\n ماهش از روى تمنّا حلقه بر در مىزند * بهر ديدارش بر آرد از افق سر آفتاب \r\n از كواكب آنكه مىسازد نثار مقدمش * در سحرگاهان هزاران درّ و گوهر آفتاب \r\n عالمى را گاه ميلادش چراغانى ببين * آسمان را بسته اندر طاق زيور آفتاب \r\n پا گذارد بر زمين ، صاحب زمان روزى مگر ، * در زمين مىگستراند سندس زر آفتاب \r\n اى ولّى كردگار ! اى حجّت ثانى عشر ! * اى ز رخسار دلارايت منوّر آفتاب \r\n\r\n","description":"","footnote":"","page_name":" 50 ","page_number":50},
  {"content":"\r\n\r\n بنگرد روزى مگر خورشيد سيماى تو را * هر صباح آرد سرى بيرون ز خاور آفتاب ! \r\n در نوازش بر سر زلف محبّت شانه‌سان * دشمنانت را بود در چشم ، نشتر آفتاب \r\n قرصهء نانى شود بر سفرهء احسان تو * اين سعادت گر شود بهرش ميسّر آفتاب \r\n مىكند بر شمسهء ايوان رضوان افتخار * گر شود روزى تو را گل ميخ منبر آفتاب \r\n در خسف مىماند و تاريكى جهان را مىگرفت * گر نبودش سايهء لطف تو بر سر آفتاب \r\n ذرّه‌يى مهر تو در دل داشت و آن را گر نداشت * منزلت بودش ز قدر ذرّه كمتر آفتاب \r\n « و اصل » دربار خود را سايه از سر وامگير * اى ز چهر عالم آرايت منوّر آفتاب \r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمحيط قمى\r\n\r\nدست گره گشاى تو حلّال مشكلات\r\n اى پايه جلال تو بالاتر از جهات * برتر بود مقام تو از درك ممكنات \r\n فرزند عسكرىّ و سليل محمّدى ( ص ) * جدّ تو هست ختم رُسل ، فخر كائنات \r\n فرخنده درگه تو بُوَد ساحل اميد * در بحر روزگار توئى كشتى نجات \r\n از پا فتاده‌ايم و به مشكل فتاده كار * دست گره گشاى تو ، حلّال مشكلات \r\n گويم به اين اميد ثنايت كه روز حشر * انعام من به روضهء رضوان كنى برات \r\n دارد ز لطف عام تو چشم كرم « محيط » * اى ريزه خوار خوان عطاى تو كائنات \r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمشفق كاشانى\r\n\r\nغايب از نظر\r\n بازآ كه دل هنوز به ياد تو دلبر است * جان از دريچهء نظرم چشم بر در است \r\n بازآ دگر كه سايهء ديوار انتظار * سوزنده‌تر ز تابش خورشيد محشر است \r\n بازآ كه باز مردم چشمم ز درد هجر * در موج خيز اشك چو كشتى شناور است \r\n بازآ كه از فراق تو اى غايب از نظر * دامن ز خون ديده چو درياى گوهر است \r\n اى صبح مهر بخش دل از مشرق اميد * بنماى رخ كه طالعم از شب سيه‌تر است \r\n زد نقش مهر روى تو بر دل چنان كه اشك * آئينه‌دار چهره‌ات اى ماه منظر است \r\n اى رفته از برابر ياران « مشفقت » * رُويت به هر چه مىنگرم در برابر است \r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمحمّد على مجاهدى ( پروانه )\r\n\r\nكعبهء مقصود\r\n بسر آمد شب هجران و سحر نزديك است * صبر كن ، صبر كه هنگام ظفر نزديك است \r\n رحمى اى باد خزان كز اثر همت اشك * نونهالى كه نشاندم به ثمر نزديك است \r\n همه را در رخ ياران نگران مىبينم * مگر اين قافله را وقت سفر نزديك است ؟ \r\n وقت آنست كه همت طلبيم از درِ دوست * كه بس از قافله دوريم و خطر نزديك است \r\n گر چه دور است ره كعبهء مقصود ، ولى * آزموديم كه بر اهل نظر نزديك است \r\n ناله‌هاى جرس قافله پر شور شده‌ست * همسفر ! كعبهء مقصود مگر نزديك است ؟ \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n هست تا گوهر دين در صدف غيب ، نهان * صدف چشم تر ما به گهر نزديك است \r\n گفتم از هجر رخت جان به لب آمد ، گفتا * نالهء سوخته جانان به اثر نزديك است \r\n پر و بال من و « پروانه » بگو سوزد شمع * كه سر آمد شب عشّاق و سحر نزديك است \r\n\r\n","description":"","footnote":"","page_name":" 55 ","page_number":55},
  {"content":"\r\n\r\nحاج ملّا هادى سبزوارى ( اسرار )\r\n\r\nپرده نشين\r\n شهر پر آشوب و غارت دل و دين است * باز مگر شاه ما بخانهء زين است ؟ \r\n آينهء روست يا كه جام جهان بين ؟ * آتش طور است يا شعاع جبين است ؟ \r\n با كه توان گفت اين سخن كه نگارم * شاهد هر جائى است و پرده‌نشين است ! \r\n شه تويى اى دوست در قلمرو دلها * كشور جانها تو را به زير نگين است \r\n خسروى عالمم به چشم نيايد * گر تو اشارت كنى كه چاكرم اين است \r\n بر سر بالين بيا كه آخر عمر است * رخ بنما كاين نگاه باز پسين است \r\n\r\n","description":"","footnote":"","page_name":" 56 ","page_number":56},
  {"content":"\r\n\r\n هر كه به روى تو ديد زلف تو ، گفتا * كفر به دين همچو شب به روز ، قرين است \r\n نيست چو بىنور لطف ، نار جلالت * نار تو خواهم كه رَشك خلد برين است \r\n در خورم « اسرار » تنگناى جهان نيست * مرغ دلم شاهباز سدره نشين است \r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمحمّد على مجاهدى ( پروانه )\r\n\r\nكانون نور\r\n به يمن مهر تو ، دل همنشين خورشيدست * كه ذرّه همدم مهر آفرين خورشيدست \r\n سياهروز از آن شد دل بلاكش من * كه بىفروغ رُخت ، همنشين خورشيدست ! \r\n اگر به توسن رهوار خود ، ركاب زند * به گَرد تو نرسد ، اين يقين خورشيدست \r\n دمى كه جلوه كنى اى جمال نورانى * به روى تو ، كه دم واپسين خورشيدست \r\n فروغ آن يد بيضا جهان منوّر كرد * كه دست تست كه در آستين خورشيدست \r\n به غير خوشه‌يى از خرمنت به دو نرسيد * ولى هنوز جهان خوشه‌چين خورشيدست \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n بر آفتاب پرستان بيا و خرده مگير * كه خاك كوى تو مُهر جبين خورشيدست \r\n ز راه و رسم دل عاشقان چه مىپرسى ؟ * كه ذرّه پيرو خورشيد و دين خورشيدست \r\n شبى به پيش تو دم زد ز پرتو افشانى * هنوز ماه فلك شرمگين خورشيدست \r\n بدرگه تو كجا سر توان نهاد از مهر * كه فرش تست كه عرش برين خورشيدست \r\n به جستجوى تو دل با كمند نور خوش‌ست * ببين كه ذرّه‌ى ما در كمين خورشيدست ! \r\n بسا شبا كه به ياد تو غرق نور شوم * دلى كه با تو نشيند ، قرين خورشيدست \r\n دلم ز مهر تو كانون نور مىگردد * چرا كه همدم مهر آفرين خورشيدست \r\n بيا كه سكّه به نام تو مىزند گردون * بيا كه نام تو نقش نگين خورشيدست \r\n\r\n","description":"","footnote":"","page_name":" 59 ","page_number":59},
  {"content":"\r\n\r\nامينى كاشانى ( امينى )\r\n\r\nبهشت عاشقان\r\n امروز بهار جان مصفّاست * خورشيد جهان بسى دل آراست \r\n امروز جهان آفرينش * چون باغ بهشت و خلد ، زيباست \r\n امروز تمام دشت و صحرا * غرق گل و در خور تماشاست \r\n بلبل به ترنّم‌ست و شادى * بر باغ نگر چه شور و غوغاست \r\n بر هر ورقى ز گل كه بينى * نقشى ز جمال دوست ، پيداست \r\n امروز قدم نهاده طفلى * كو چشم و چراغ جان و دلهاست \r\n\r\n","description":"","footnote":"","page_name":" 60 ","page_number":60},
  {"content":"\r\n\r\n هم نام محمّد ( ص ) است و احمد * فرزند على ( ع ) و جان زهراست \r\n امروز بهشت عاشقانش * ظلمت شكن جحيم فرداست \r\n ما را به جهان همين بود بس * كاو بر سر ما امير و مولاست \r\n اى شيعه بكوش در اطاعت * كز طاعت تو جهان مصفّاست \r\n\r\n","description":"","footnote":"","page_name":" 61 ","page_number":61},
  {"content":"\r\n\r\nعباس براتىپور\r\n\r\nانتظار\r\n بيا كه ديده‌ام از انتظار لبريزست * كوير سينهء تفتيده‌ام عطش خيزست \r\n شكوه رويش سكرآور بهارانى * كه بىطراوت رويت بهار ، پائيزست \r\n به باغ عاطفه عطر نگاه تو جاريست * مشام جان ز شميم تو عطر آميزست \r\n هميشه خاطر ما آشيان ياد تو باد * كه در هواى تو پرواز ، خاطر انگيزست \r\n بخوان كه نغمه‌ى تو معجز مسيحائى است * نواى گرم تو شورآور و شكر بيزست \r\n دلم ز حلقه‌ى مويت رها نمىگردد * كه گيسوان بلند بتان دلاويزست \r\n\r\n","description":"","footnote":"","page_name":" 62 ","page_number":62},
  {"content":"\r\n\r\n ز كوچه سار ديار دلم عبور نكرد * به غير دوست ، كه اين كوچه ، كوى پرهيزست \r\n بيا و بر دل آلوده‌ام نگاهى كن * كه پيش عفو تو كوه گناه ناچيزست \r\n\r\n","description":"","footnote":"","page_name":" 63 ","page_number":63},
  {"content":"\r\n\r\nامينى كاشانى ( امينى )\r\n\r\nقبلهء جان\r\n تا بر سر من سايهء آن سرو روانست * فارغ دلم از قيد غم و رنج زمانست \r\n در حسرت ديدار تو اى شمع شب افروز * چشمم بدر و خون دل از ديده روانست \r\n مجنون اگرش بود هواى رُخ ليلى * مجنون تو در وادى حيرت نگرانست \r\n بلبل كه كُند زمزمه‌ى عشق به گلشن * شور تو به سر دارد و در آه و فغانست \r\n بر خاك رهت گر سر تسليم نهادم * محراب دو ابروى توام قبله‌ى جانست \r\n بر چهرهء هر خسته دلى داغ تو پيداست * جز داغ « امينى » كه به دل سرّ نهانست \r\n\r\n","description":"","footnote":"","page_name":" 64 ","page_number":64},
  {"content":"\r\n\r\nصائم كاشانى\r\n\r\nآيت شكوفايى\r\n فروغ ديدهء تو آيت شكوفايىست * نگاه لطف تو اى گل بهار زيبايىست \r\n مگر به خواب گل از گلشنم نصيب آيد * خيال وصل چه شور آفرين و رؤيايىست \r\n تو از تبار كدامين ستارهء سحرى * كه چهر مهر مثالت چنين تماشايىست \r\n پيام عشق تو درمان تلخكاميهاست * كلام ناب تو تفسيرى از شكر خايىست \r\n بيا بيا كه طلوعت ، غروب نوميدىست * بيا بيا كه حضورت بهشت زيبايىست \r\n فروغ صبح اميدى حصار شب بشكن * سپيدهء تو به ظلمتسراى تنهايىست \r\n بهار عشق نگر در سرودهء « صائم » * كه واژه واژهء آن گلخروش شيدايىست \r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمشفق كاشانى\r\n\r\nمنتظران\r\n به انتظار تو دل بر سر نگاه نشست * كه رُخ نهفتى و جان بر سپند آه نشست \r\n به باغ ياد تو تا در شوم به گل چيدن * به شاخسار نظر ، قمرى نگاه نشست \r\n تو چون سپيده نتابيده از دريچهء بخت * به دامن سحر ، آيينهء پگاه نشست \r\n از آستانهء خورشيدى تو در پرواز * هماى نور كه در آشيان ماه نشست \r\n درآ درآ كه مرا درد انتظار تو كشت * بانتظار ، كه اين كشته بىگناه نشست \r\n به آب تيغ مگر سر كشد ز گلبُن داغ * قتيل عشق تو چون غنچه عذر خواه نشست \r\n\r\n","description":"","footnote":"","page_name":" 66 ","page_number":66},
  {"content":"\r\n\r\n به موج ، طعمهء توفان شديم همچو حباب * به جرم نخوتمان ، باد در كلاه نشست \r\n به كام منتظران اى فروغ جاويدان * طلوع نام تو در جام صبحگاه نشست \r\n به آرزوى جمالت ، جهان به خلوت راز * گزيد خانه و بر رُوزن نگاه نشست \r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحاج ملّا هادى سبزوارى ( اسرار )\r\n\r\nفداى حضرت دوست\r\n دل و جانم فداى حضرت دوست * نى ، فداى گداى حضرت دوست \r\n چشم فتّان او بلاى دلست * دل فداى بلاى حضرت دوست \r\n هست پاداش نيستى ، هستى * نيست شو در هواى حضرت دوست \r\n گر فنا شد وجود ما گو شو * باد دائم بقاى حضرت دوست \r\n از دل و دين و هست و نيست بِرَست * هر كه شد مبتلاى حضرت دوست \r\n هر كه را كشت خونبهايش شد * اى فداى بهاى حضرت دوست \r\n\r\n","description":"","footnote":"","page_name":" 68 ","page_number":68},
  {"content":"\r\n\r\n خلد و كوثر به جرعه‌اى به فروش * غير مگزين به جاى حضرت دوست \r\n دير جويان و هم حرم پويان * همه رو در سراى حضرت دوست \r\n جمله زير لواى رحمت بين * خاصه اهل ولاى حضرت دوست \r\n گاه جامم به لب گهى جانم * تا چه باشد رضاى حضرت دوست \r\n دم عيسى گرفت باد سحر * از دم جانفزاى حضرت دوست \r\n گشت « اسرار » از سرايَتِ فيض * مرغ دستانسراى حضرت دوست \r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفخر الدّين عراقى\r\n\r\nكى ببينم ؟\r\n كى ببينم چهرهء زيباى دوست ؟ * كى ببويم لعل شكر خاى دوست ؟ \r\n كى در آويزم به دام زلف يار ؟ * كى نهم يك لحظه سر بر پاى دوست ؟ \r\n كى بر افشانم به روى دوست جان ؟ * كى بگيرم زلف مشك آساى دوست ؟ \r\n اين چنين پيدا ، ز ما پنهان چراست * طلعت خوب جهان آراى دوست ؟ \r\n همچو چشم دوست بيمارم ، كجاست * شكّرى زان لعل جان افزاى دوست ؟ \r\n در دل تنگم نمىگنجد جهان * خود نگنجد دشمن اندر جاى دوست \r\n\r\n","description":"","footnote":"","page_name":" 70 ","page_number":70},
  {"content":"\r\n\r\n دشمنم گويد كه : ترك دوست گير * من بِرَغم دشمنان جوياى دوست \r\n چون « عراقى » واله و شيدا شدى * دشمن ار ديدى رُخ زيباى دوست \r\n\r\n","description":"","footnote":"","page_name":" 71 ","page_number":71},
  {"content":"\r\n\r\nفريد اصفهانى\r\n\r\nخم سربسته\r\n بتى كه راز جمالش هنوز سربسته‌ست * به غارت دل سودائيان كمر بسته‌ست \r\n عبير مهر به يلداى طرّه پيچيده‌ست * ميان لطف به طول كرشمه بر بسته‌ست \r\n بر آن بهشت مجسّم دلى كه رَه برده‌ست * درِ مشاهده بر منظرِ دگر ، بسته‌ست \r\n زهى تموّج نورى كه بىغبار صدف * در امتداد زمان نطفهء گهر بسته‌ست \r\n بيا كه مردمك چشم عاشقان همه شب * ميان به سلسلهء اشك تا سحر بسته‌ست \r\n به پاى بوس خيالت نگاه منتظران * ز برگ برگ شقايق پل نظر بسته‌ست \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n هزار سدّ ضلالت شكسته‌ايم و كنون * قوام ما به ظهور تو منتظَر بسته‌ست \r\n متاب روى ز شبگير جان بيتابم * كه آه سوخته ميثاق با اثر بسته‌ست \r\n به يازده خم مى گرچه دست ما نرسيد * بده پياله كه يك خم هنوز سربسته‌ست \r\n زمينه ساز ظهورند شاهدان شهيد * اگر چه ماتمشان داغ بر جگر بسته‌ست \r\n كرامتى كه ز خون شهيد مىجوشد * بسا كه دست دعا را ز پشت سر بسته‌ست \r\n در اين رحيل درخشان سوار همت ما * كمند جاذبه بر يال صد خطر بسته‌ست \r\n در اين رسالت خونين بخوان حديث بلوغ * كه چشم و گوش حريفان همسفر بسته‌ست \r\n قسم به اوج كه پرواز سرخ خواهم كرد * در اين ميانه مرا گر چه بال و پر بسته‌ست \r\n دل شكسته و طبع خيالبند « فريد » * به اقتداى شرف قامت هنر بسته‌ست \r\n\r\n","description":"","footnote":"","page_name":" 73 ","page_number":73},
  {"content":"\r\n\r\nناصر فيض ( فيض )\r\n\r\nگناه محبّت\r\n بهار را چه كند آن دلى كه خرّم نيست * مرا نديدنِ روى تو از خزان كم نيست \r\n غم ، آشناى دل و خانه‌زاد سوته دل‌ست * براى هر دلى اسباب غم فراهم نيست \r\n به جان دوست شبى نيست بى گل رويت * كه چشمهاى من آئينه‌زار شبنم نيست \r\n در انزواى غم انگيز و سرد تنهايى * اگر كه آتش ياد تو باشدم ، غم نيست \r\n ز باغ زمزمه بوى بهشت مىآيد * و اشك سوته دلان كم ز آب زمزم نيست \r\n من از گناه محبت چگونه توبه كنم * كسى كه مهر ندارد ، ز نسل آدم نيست \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n به پشت گرمى عشقت ، براستى سوگند * به غير دوست سرم پيش هيچكس خم نيست \r\n اگرچه زخمى آن اولين نگاه توام * مرا به غير نگاه تو هيچ مرهم نيست \r\n به تيغ ابروى تو از بلا نپرهيزم * پناه مىبرم آنجا كه گوشه‌يى امنىست \r\n حرام باد مرا بى تو لحظه‌اى شادى * كه بى تو عيد برايم كم از محرّم نيست \r\n بيا بيا گل نرگس كه بى تو گاه بهار * بهار را چه كند آن دلى كه خرّم نيست \r\n\r\n","description":"","footnote":"","page_name":" 75 ","page_number":75},
  {"content":"\r\n\r\nفخر الدّين عراقى\r\n\r\nدرمانم آرزوست\r\n يك لحظه ديدن رخ جانانم آرزوست * يكدم وصال آن مه خوبانم آرزوست \r\n در خلوتى چنان كه نگنجد كسى در آن * يك بار خلوت خوش جانانم آرزوست \r\n من رفته از ميانه و او در كنار من * با آن نگار عيش بدينسانم آرزوست \r\n جانا ، ز آرزوى تو جانم به لب رسيد * بنماى رُخ ، كه قوت دل و جانم آرزوست \r\n گر بوسه‌اى از آن لب شيرين طلب كنم * طيره مشو ، كه چشمهء حيوانم آرزوست \r\n ور لحظه‌اى به كوى تو ناگاه بگذرم * عيبم مكن ، كه روضهء رضوانم آرزوست \r\n\r\n","description":"","footnote":"","page_name":" 76 ","page_number":76},
  {"content":"\r\n\r\n وز روى آن كه رونق خوبان ز روى توست * دايم نظارهء رُخ خوبانم آرزوست \r\n بر بوى آن كه بوى تو دارد نسيم گل * پيوسته بوى باغ و گلستانم آرزوست \r\n سوداى تو خوشست و وصال تو خوشتر است * خوشتر از اين و آن چه بود ؟ آنم آرزوست \r\n ايمان و كفر من همه رخسار و زلف توست * در بند كفر مانده و ايمانم آرزوست \r\n درد دل « عراقى » و درمان من توئى * از درد بس ملولم و درمانم آرزوست \r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمحمّد آزادگان ( و اصل )\r\n\r\nنقد جان\r\n كاشكى آه شب اثر مىداشت * شب تنهائيم سحر ميداشت \r\n كاش تا شهر آرزو ، يك چند * مرغ جان رخصت سفر ميداشت \r\n اين رباط كهن نه منزل ماست * آدمى كاش بال و پر ميداشت \r\n قفسم را بجانب صحرا * روزنى بود يا كه در ميداشت \r\n سوختم ز انفعال بىثمرى * اين شجر كاش بار و بر ميداشت \r\n جان ز هجران به لب رسيد اى كاش * يار از چهره پرده بر ميداشت \r\n\r\n","description":"","footnote":"","page_name":" 78 ","page_number":78},
  {"content":"\r\n\r\n همچو بالاى فتنه خيز قدش * جلوه كى سرو كاشمر ميداشت \r\n دل به خال لبش اسير آمد * كاش يار از دلم خبر ميداشت \r\n نقد جانى كه بود آورديم * با يكى جلوه كاش بر ميداشت \r\n كاش بر اين بضاعت مُزجات * يوسف مصر جان نظر ميداشت \r\n « و اصل » از بهر ديدنش ميداد * جان و دل ، صد هزار اگر ميداشت \r\n بوى گُل خيزد از گِلش كه به دل * مهر موعود منتظر ميداشت \r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمحمّد على مجاهدى « پروانه »\r\n\r\nعروس ستارگان\r\n ز اشك دامن من رشك آسمان بوده‌ست * پر از ستاره چو دامان كهكشان بوده‌ست \r\n شبى نبوده كه بى غم دلم به روز آرد * هميشه خانهء دل پر زميهمان بوده‌ست \r\n از آتشى كه بجا مانده در قفس ، پيداست * كه برق حادثه با ما هم آشيان بوده‌ست \r\n در آستانهء پيرى جنون دل گل كرد * شكوفه بارى ما بين كه در خزان بوده‌ست \r\n ز كاروان سفر كرده آتشى برجاست * مگو كه قافلهء عشق بىنشان بوده‌ست \r\n در اين محيط كه خون چشمه چشمه مىجوشد * سرشك ماست كه درياى بيكران بوده‌ست \r\n\r\n","description":"","footnote":"","page_name":" 80 ","page_number":80},
  {"content":"\r\n\r\n شبى كه روى تو مىكرد جلوه ، جلوه نداشت * سرشك من كه عروس ستارگان بوده‌ست \r\n به شام هجر تو ديدم كه ماند از رفتار * سَوار عُمر كه با برق همعنان بوده‌ست \r\n خراب عشق تو را از بلا هراسى نيست * خرابه از خطر سيل در امان بوده‌ست \r\n به هر كجا كه روم صحبت از پريشانىست * مگر حكايت زلف تو در ميان بوده‌ست ؟ \r\n دو چشم منتظر من به كوچه كوچهء شوق * مدام در طلب صاحب الزّمان بوده‌ست \r\n شنيده‌ام كه به « پروانه » شمع محفل گفت * كه شعلهء تو به بال و مرا بجان بوده‌ست \r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمحمّد جواد غفورزاده « شفق »\r\n\r\nاميد بشر\r\n كسى كه بى تو سر صحبت جهانش نيست * چگونه صبر و تحمّل كند ؟ توانش نيست \r\n بسوز هجر تو سوگند ، اى اميد بشر * دل از فراق تو جسمى بود كه جانش نيست \r\n اسير عشق تو اين غم كجا بَرد كه دلش * محيط غم بود و طاقت بيانش نيست \r\n نه التفات به طوبى كند ، نه ميل بهشت * كه بىحضور تو حاجت به اين و آنش نيست \r\n كسى كه روى تو را ديد يك نظر چون خِضر * چگونه آرزوى عمر جاودانش نيست ؟ \r\n كسى كه درك كند فيض با تو بودن را * بحقّ حق كه عنايت به ديگرانش نيست \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n بهار زندگيم در خزان نشست ، بيا * ( بهار نيست به باغى كه باغبانش نيست ) \r\n كنار تربت زهرا تو گريه كن ، كه كسى * بجز تو باخبر از قبر بىنشانش نيست \r\n بيا و پرده ز راز شهادتش بردار * پسر كه بىخبر از مادر جوانش نيست \r\n بجز ولاى تو اى ماه هاشمى طلعت * « شفق » ستاره به هر هفت آسمانش نيست \r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنعمت اللّه شمسىپور « فاكر »\r\n\r\nشهر آينه‌ها\r\n بيا كه گلشن جان بىتو سبز و خّرم نيست * تو آگهى كه دلى از فراق بىغم نيست \r\n اسير بند غمت از دو كون آزادست * گداى كوى تو را حاجت دو عالم نيست \r\n كدام سينه ز هجر تو نيست آتشبار ؟ * كدام قامت موزون كه از غمت خم نيست ؟ \r\n شميم زلف تو پهلو زند به مشك ختن * صفاى اشك دو چشمت در آب زمزم نيست \r\n به پرتو رخ تو نيست مهر عالمتاب * به وسعت نظرت ، هفت بحر ، جز نم نيست \r\n فراغ خاطر اگر نيست از فراق تو هست * كدام اياغ دلى پر ز بادهء غم نيست ؟ \r\n\r\n","description":"","footnote":"","page_name":" 84 ","page_number":84},
  {"content":"\r\n\r\n خوشا گشودن بالى در آسمان خيال * دريغ طاير دل را پرى فراهم نيست \r\n به شهر آينه‌ها ، يوسف ملاحت و حُسن ! * بيا ببين كه اسير كمند تو كم نيست \r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمحمّد على مجاهدى « پروانه »\r\n\r\nصداى پاى تو\r\n بيا كه نقش تو در منظر دلم باقىست * صداى پاى تو در خاطر دلم باقىست \r\n كجا خيال تو از ياد من تواند رفت ؟ * كه نقش روى تو در منظر دلم باقىست \r\n اگر به چشمهء چشمِ دگر سرشكى نيست * بيا بيا كه هنوز آذر دلم باقىست \r\n اگر كه خرمن ما را به باد خواهى داد * كمى هنوز ز خاكستر دلم باقىست ! \r\n ز بام كوى محبّت كجا كنم پرواز * كه زخم تير غمت در پر دلم باقىست \r\n از آن شراب كه چشمت به كام جانم ريخت * هنوز مستى مى در سر دلم باقىست \r\n\r\n","description":"","footnote":"","page_name":" 86 ","page_number":86},
  {"content":"\r\n\r\n به جام باده چه حاجت بود مرا كه هنوز * شراب عشق تو در ساغر دلم باقىست \r\n اگر به سير گلستان شعر خواهى رفت * بيا كه شعر تو در دفتر دلم باقىست \r\n به كام خويش تو را ديده‌ام شبى در خواب * هنوز عطر تو در بستر دلم باقىست \r\n اگر چه شمع فرو مرد و سوخت « پروانه » * ولى سرشك غم و اخگر دلم باقىست \r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمحمّد على مجاهدى « پروانه »\r\n\r\nطور جنون\r\n نشدى غايب از انديشه كه پيدا كنمت * تو هويداتر از آنى كه هويدا كنمت \r\n چشم دل روشنى از مهر رخت ميگيرد * گم نكرده‌ست تو را ديده كه پيدا كنمت \r\n گرچه يك لحظه جدا از تو نبودم همه عمر * باز از شوق به هر لحظه تمنّا كنمت ! \r\n اشك نگذاشت تماشايى رويت باشم * سببى ساز كه بىپرده تماشا كنمت \r\n بسكه با خلق ز حُسن تو سخن مىگويم * ترسم آخر كه مه انجمن آرا كنمت \r\n اى دل از تيرگى آيِنهء خويش منال * دامنى اشك بياور كه مصفّا كنمت \r\n\r\n","description":"","footnote":"","page_name":" 88 ","page_number":88},
  {"content":"\r\n\r\n همچو آيينه اگر پاك و مصفّا گردى * محو رخسارهء جانانه سراپا كنمت \r\n در ره عشق مدد از خرد خام مگير * تا به تدبير جنون واله و شيدا كنمت \r\n شعله‌اى از قبس طُور جنون گير و بسوز * تا به صحراى طلب باديه پيما كنمت \r\n لن ترانى شنوى گر ارنى گوئى باز * پرده افگندم ازين راز كه بينا كنمت \r\n يك جهان درد اگر رو به تو آورد ، بيا * تا كه رو سوى وى آورده مداوا كنمت \r\n در غم مهدى موعود چو « پروانه » بسوز * تا چو او جرعه كش جام تولّا كنمت \r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمحمّد موحّديان قمى « اميد »\r\n\r\nقامت دلجوى كيست ؟\r\n يا رب اين آرايش خلقت به يمن روى كيست ؟ * وين منظم چرخ در چرخ از خم ابروى كيست ؟ \r\n مقصد از لولاك را دانستم و افلاك را * تاروپود خلقت آيا طرّه گيسوى كيست ؟ \r\n خلقت افلاك باشد از طفيل پنج تن * خلقت آن پنج تن خود از طُفيل روى كيست ؟ \r\n چارده محور تو بر گرودنهء خلقت زدى * گردش گردونه آيا جز تو با نيروى كيست ؟ \r\n آنكه باشد آخرين محور بر اين چرخ كمال * غير قائم تا قيامت قامت دلجوى كيست ؟ \r\n بود از خلقت ، تو را مقصد عبوديّت ولى * قدرت آن بندگى امروز در بازوى كيست ؟ \r\n\r\n","description":"","footnote":"","page_name":" 90 ","page_number":90},
  {"content":"\r\n\r\n عالمى را چشم امّيدست بر باغ بهشت * آنكه دل دارد هوايش ، جلوهء مينوى كيست ؟ \r\n شهرهء آفاق باشد ديدهء جادوى حُور * حور را مسحور چشم از نرگس جادوى كيست ؟ \r\n زلف شب مىگردد عطر آگين ز شبنم دم بدم * اينهمه عنبر فشانى از شكنج موى كيست ؟ \r\n شام هجران مىدهد بوى نسيم صبح وصل * اين نسيم ، از كدامين سو و اين بو ، بوى كيست ؟ \r\n لاله‌هاى سُرخ خون بارند در راه وصال * اين خط خونين مگر در امتداد كوى كيست ؟ \r\n مقدم مهديست گلباران و با خون ، لاله گون * ورنه اينسان عالم آرا طلعت نيكوى كيست ؟ \r\n عاشقان را سوى او باشد همه چشم « اميد » * ديدهء حق بين او تا آنكه بينى سُوى كيست ؟ \r\n\r\n","description":"","footnote":"","page_name":" 91 ","page_number":91},
  {"content":"\r\n\r\nفصيح الزّمان شيرازى « رضوانى »\r\n\r\nحجّت ثانى عشر\r\n هر كه از الماس گون تيغت به سر افسر گرفت * با كمال سرفرازى زندگى از سر گرفت \r\n عاقبت دل رفت اندر حلقهء گيسوى دوست * آخر اين ديوانه خود را در دم اژدر گرفت \r\n لعل نوشش چون پى بخشيدن جان گشت باز * خرده‌ها بر معجز عيساى پيغمبر گرفت \r\n دانهء خالش به تنهايى دل عالم رُبود * قاف تا قاف جهان بىمنّت لشكر گرفت \r\n گفت باشد لعل نوشينم حلاوت بخش قند * كار را زين حرف شيرين تنگ بر شكّر گرفت \r\n گشت هم بالين و هم بستر به ماه و آفتاب * هر كه جانان چون تو هم بالين و هم بستر گرفت \r\n\r\n","description":"","footnote":"","page_name":" 92 ","page_number":92},
  {"content":"\r\n\r\n آفتاب از آن بود روشن كه بر سر از ازل * سايهء لطف شهنشاه ملايك فر گرفت \r\n قائم آل محمّد « ص » حجّت ثانى عَشَر * آنكه زيب از روى او آئين پيغمبر گرفت \r\n نيمهء شعبان رسيد و از طلوع روى او * گويى امشب پرده از رخ خالق اكبر گرفت \r\n كرد از دامان نرجس مهدى اندر مهد ، جاى * عالم اكبر مكان در عالم اصغر گرفت \r\n دخت بكر طبع « رضوانى » ز فيض مدحتش * باز هم زينت گرفت و باز هم زيور گرفت \r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمهدى الهى قمشه‌اى\r\n\r\nشهريار صبح\r\n شبها ستاره ميشُمُرم ز انتظار صبح * بر ياد مهر روى تو اى شهريار صبح \r\n با ماه و اختران شب هجران نشسته‌ايم * تا كاروان بشارتى آرد ز يار صبح \r\n روزى سر آيد اين شب هجران تو شاد باش * وز پردهء فلك به در آيد نگار صبح \r\n بر عاشقى كه مژده برند از شب وصال * مرغ خيال او پرد از شاخسار صبح \r\n پروانه و من و دل و شمع و شب فراق * سوزيم ز اشتياق تو در انتظار صبح \r\n مرغان گلستان همه با سوز و ساز عشق * نالند خوش به ياد تو اى گلعذار صبح \r\n\r\n","description":"","footnote":"","page_name":" 94 ","page_number":94},
  {"content":"\r\n\r\n ترسم شب فراق كشد تا به روز حشر * چون دست عشق داده سپهر ، اختيار صبح \r\n با چشم اشكبار و دل آتشين چو شمع * بشتاب « الهى » از پى يار و ديار صبح \r\n\r\n","description":"","footnote":"","page_name":" 95 ","page_number":95},
  {"content":"\r\n\r\nجعفر رسول زاده « آشفته »\r\n\r\nكعبهء خورشيد\r\n اى به غفلت غنوده تا دم صبح * تو چه دارى خبر ز عالم صبح ؟ \r\n مرد حق مىدهد صفا همه شب * گُل رخساره را به شبنم صبح \r\n بوى گل مىدهد سرا پايش * چون صبا هر كه گشت همدم صبح \r\n چه شفا جويى از طبيب و دوا ؟ * معجز عيسوىست در دَم صبح \r\n چون سليمان ، جهان مسخّر كن * كه در انگشت توست خاتم صبح \r\n بهر ميقات كعبهء خورشيد * شستشو كن به آب زمزمِ صبح \r\n\r\n","description":"","footnote":"","page_name":" 96 ","page_number":96},
  {"content":"\r\n\r\n زخم شبهاى تلخ هجران را * مىدهد التيام ، مرهمِ صبح \r\n رسد از گَرد ره درين صحرا * موكب خسرو معظّم صبح \r\n مهدى ، آن شاه كشور خورشيد * بر فرازد به چرخ ، پرچم صبح \r\n چشم آشفتگان شام فراق * روشن آيد به روى خّرم صبح \r\n\r\n","description":"","footnote":"","page_name":" 97 ","page_number":97},
  {"content":"\r\n\r\nناصر فيض ( فيض )\r\n\r\nاقامهء عشق\r\n بهار ميرسد امّا دلم فغان دارد * بهار سرد دل من ، سر خزان دارد \r\n قسم به خون شهيدان كه از غم ياران * دلى نمانده كسى را كه شادمان دارد \r\n وضو گرفته به خونيم و در اقامهء عشق * بلال صبح ظفر را بگو ، اذان دارد \r\n چه مىشود گل نرگس در آيى ار به چمن * بيا كه مرغ دلم ميل بوستان دارد \r\n به يادوارهء نسل بهار ، خاك وطن * چه لاله‌ها كه به صحراى بيكران دارد \r\n به اشك پرده درم جان دوست خرده مگير * نمىتواند اگر راز دل نهان دارد \r\n\r\n","description":"","footnote":"","page_name":" 98 ","page_number":98},
  {"content":"\r\n\r\n بيا بيا ، كه به بوى تو روح سبز اميد * هميشه چشم و دلم اشك و خون روان دارد \r\n اگر چه چشمهء حيوان به خضر ماند ، ولى * چه سود ، بى تو اگر عمر جاودان دارد \r\n بيا كه اين تن خاكى بِرَغم آتش دل * به بوى ديدن جانان هنوز جان دارد \r\n حديث حادثه‌اى دل بگوى با سوسن * ز داغ لاله بگويد اگر زبان دارد \r\n زبان شعر من اين گرمى و لطافت را * ز « فيض » خاك در صاحب الزّمان دارد \r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمحمّد على مجاهدى ( پروانه )\r\n\r\nاختر شبگرد\r\n هميشه آتش دل شعله‌ور نمىماند * لهيب عشق چنين پر شرر نمىماند \r\n بجاز آه سبك سير ما نشانى نيست * كه از نسيم به گلشن اثر نمىماند \r\n بديده طفل سرشك را قرارى نيست * به دامن صدف ما گهر نمىماند \r\n ز بسكه عمر گل باغ عشق كوتاهست * مجال سير به اهل نظر نمىماند \r\n چنين كه اشك من از شوق روى او جارىست * ستاره‌اى به فلك جلوه‌گر نمىماند \r\n چراغ اختر شبگرد اشك روشن باد ! * كه شمع هستى ما ، تا سحر نمىماند \r\n\r\n","description":"","footnote":"","page_name":" 100 ","page_number":100},
  {"content":"\r\n\r\n اجل هميشه مرا در كمين جان بوده‌ست * بيا كه حلقهء چشمم به در نمىماند \r\n بيا در اين دم آخر بيا ، كه همچو حباب * ز عمر من نفسى بيشتر نمىماند \r\n دمى كه نقش تو بينم به هفت پردهء چشم * ز هفت پردهء نيلى اثر نمىماند \r\n خوشم كه در دل من ، اين هميشه عاشق او * به غير عشقِ رخِ منتظَر نمىماند \r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمفتون امينى\r\n\r\nبشارت\r\n اى دل بشارت مىدهم خوش روزگارى مىرسد * يا درد و غم طى مىشود ، يا شهريارى مىرسد \r\n گر كارگردان جهان ، باشد خداى مهربان * اين كشتى طوفان زده هم بر كنارى مىرسد \r\n انديشه از سرما مكن سر مىشود دورانِ وى * شب را سحر باشد ز پى آخر بهارى مىرسد \r\n اى منتظَر ! غمگين مشو قدرى تحمّل بيشتر * گردى به پا شد در افق ، گوئى سوارى مىرسد ! \r\n يار همايون منظرم آخر درآيد از درم * اميد خوش مىپرورم زين نخل بارى مىرسد \r\n كى بوده است و كى شود ملك غزل بىحكمران * هر دوره آن را خواجه‌اى يا شهريارى مىرسد \r\n « مفتون » منال از يار خود گر با تو گاهى تلخ شد * كز گل بدان لطف و صفا گه نيش خارى مىرسد \r\n\r\n","description":"","footnote":"","page_name":" 102 ","page_number":102},
  {"content":"\r\n\r\nحافظ شيرازى\r\n\r\nنقش نگار\r\n به حسن خلق و وَفا كس به يار ما نرسد * تو را در اين سخن انكار كار ما نرسد \r\n اگرچه حُسن فروشان به جلوه آمده‌اند * كسى به حُسن و ملاحت به يار ما نرسد \r\n بحقّ صحبت ديرين ، كه هيچ محرم راز * به يار يك جهت حق گزار ما نرسد \r\n هزار نقد به بازار كائنات آرند * يكى به سكّهء صاحب عيار ما نرسد \r\n دريغ قافلهء عمر آن چنان رفتند * كه گردشان به هواى ديار ما نرسد \r\n هزار نقش برآيد ز كلك صنع و يكى * به دلپذيرى نقش نگار ما نرسد \r\n\r\n","description":"","footnote":"","page_name":" 103 ","page_number":103},
  {"content":"\r\n\r\n دلا ز طعن حسودان مرنج و ايمن باشد * كه بد به خاطر امّيدوار ما نرسد \r\n چنان بزى كه اگر خاك ره شوى كس را * غبار خاطرى از رهگذر ما نرسد \r\n بسوخت « حافظ » و ترسم كه شرح قصّهء او * به سمع پادشه كامكار ما نرسد \r\n\r\n","description":"","footnote":"","page_name":" 104 ","page_number":104},
  {"content":"\r\n\r\nنصير\r\n\r\nخورشيد درخشان\r\n ترسم آخر كه شب هجر به پايان نرسد * روز وصلت به من بىسرو سامان نرسد \r\n ماه نو را نزنم با مه روى تو مثل * ذرّه هرگز كه بخورشيد درخشان نرسد \r\n هر چه از آتش دل سوزم و فرياد كنم * كس بداد من غمديدهء نالان نرسد \r\n دوش گفتم به طبيبى غم دل را ، گفتا * درد عشق است يقين دان كه بدرمان نرسد \r\n دل ديوانهء ما گشته چه خوش جاى گزين * شانه‌اى كاش بر آن زلف پريشان نرسد ! \r\n آنچنان گشته نهال قدت اى دوست بلند * كه مرا دست بر آن سيب زنخدان نرسد \r\n\r\n","description":"","footnote":"","page_name":" 105 ","page_number":105},
  {"content":"\r\n\r\n گو به يعقوب ، تو را صبر فراوان بايد * يوسف گم شده‌ات زود به كنعان نرسد \r\n خاطر خِضر چه جمع است ، يقين مىداند * كه سكندر به لب چشمهء حيوان نرسد ! \r\n آنچنان تيز رود مركب عُمر تو « نصير » * كه به گرد سُم آن برق شتابان نرسد \r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمحمّد آزادگان ( و اصل )\r\n\r\nپيدا شد\r\n شميمى از گل نرجس در اين گلزار پيدا شد * بشارت چشم بر راهان ! نشان از يار پيدا شد \r\n قرائن مژدهء وصل نگار پرده‌دار آمد * شواهد را نشان از وعدهء ديدار پيدا شد \r\n بگو ظلمت ستيزان را كه عمر شب بسر آمد * جهان را از ظهور منتظَر آثار پيدا شد \r\n در و ديوار اين عالم نشان از ظلم و كين دارد * ظهورش را علائم از در و ديوار پيدا شد \r\n مهيّا تا شود بهر قيامش صحنهء گيتى * ز هر سو نصرت اسلام در پيكار پيدا شد \r\n ز خون بر خاك ره بهر چه مىكارند آلاله * نشان از موكب فرّخ‌فر دلدار پيدا شد \r\n\r\n","description":"","footnote":"","page_name":" 107 ","page_number":107},
  {"content":"\r\n\r\n مگر آيينهء دلها ، تجلّيگاه يار آمد * كه صدها طوطى گويا شكر گفتار پيدا شد ؟ \r\n ز نقد جان خريداران حسن يوسف زهرا * هزاران لاله پيراهن سر بازار پيدا شد \r\n مگو « و اصل » همه گفتار ديدم ، نيست كردارى * كه در اين دوره در گفتارها ، كردار پيدا شد \r\n\r\n","description":"","footnote":"","page_name":" 108 ","page_number":108},
  {"content":"\r\n\r\nناصر فيض ( فيض )\r\n\r\nاز راه سوارى برسد\r\n دل طوفان زده‌ام تا بكنارى برسد * دستم اى كاش بدامان نگارى برسد \r\n پيش از آنى كه رسد جان به لب از دورى يار * كاش مىشد كه لبم بر لب يارى برسد \r\n روز و شب بر در ميخانهء چشمت من و دل * هى نشستيم كه از راه ، خمارى برسد \r\n روزگار من و دل بر سر اين كار گذشت * تا خزانى برود يا كه بهارى برسد \r\n رفتى از پيش من آنسان كه دعا مىكردم * كه مبادا گل روى تو به خارى برسد \r\n اشك مىبارم و مىكارم از آن دست دعا * شايد اين شاخهء بىبرگ به بارى برسد \r\n\r\n","description":"","footnote":"","page_name":" 109 ","page_number":109},
  {"content":"\r\n\r\n من در آيينه‌ى حسرت بنگاهى ديدم * مىتواند كه بخورشيد ، غبارى برسد \r\n مگذاريد كه از دست رود دامن دوست * بگذاريد دلم را كه به كارى برسد \r\n مستى از چشم تو نازم كه مدامست مدام * ورنه از باده به ما گاه گُدارى برسد ! \r\n كاش مىشد كه به مهمانى دل از سر مهر * صبح روشن رويى در شب تارى برسد \r\n با سر زلف تو بستيم قرارى ، چه كنيم ! * تا دل شب زدهء ما به قرارى برسد \r\n اى دل منتظر و خسته كنارم بنشين * منتظر باش كه از راه سوارى برسد \r\n\r\n","description":"","footnote":"","page_name":" 110 ","page_number":110},
  {"content":"\r\n\r\nحافظ شيرازى\r\n\r\nماه شعبان\r\n نفس باد صبا مشك فشان خواهد شد * عالم پير دگر باره جوان خواهد شد \r\n ارغوان جام عقيقى به سمن خواهد داد * چشم نرگس به شقايق نگران خواهد شد \r\n اين تطاول كه كشيد از غم هجران بلبل * تا سراپردهء گل نعره‌زنان خواهد شد \r\n گر ز مسجد به خرابات شدم ، خرده مگير * مجلس وعظ درازست و زمان خواهد شد \r\n اى دل ار عشرت امروز به فردا فكنى * مايهء نقد بقا را كه ضمان خواهد شد ؟ \r\n ماه شعبان منه از دست قدح كاين خورشيد * از نظر تا شب عيد رمضان خواهد شد \r\n\r\n","description":"","footnote":"","page_name":" 111 ","page_number":111},
  {"content":"\r\n\r\n گل عزيز است غنيمت شمريدش صحبت * كه به باغ آمد ازين راه و از آن خواهد شد \r\n مُطربا مجلس انس است ، غزل خوان سرود * چند گوئى كه چنين رفت و چنان خواهد شد \r\n « حافظ » از بهر تو آمد سوى اقليم وُجود * قدمى نِه به وداعش كه روان خواهد شد \r\n\r\n","description":"","footnote":"","page_name":" 112 ","page_number":112},
  {"content":"\r\n\r\nصابر سيچانى ( صابر )\r\n\r\nمولاى شيعيان\r\n گيتى امروز گلستان باشد * غيرت گلشن جنان باشد \r\n شد شب غم فزاى هجران طىّ * روز وصل جهانيان باشد \r\n در نشاطند جُملهء ذرّات * شور محشر مگر عيان باشد \r\n هاتفى گفت دانى از چه سبب * رشك خلد برين ، جهان باشد \r\n هست امروز نيمهء شعبان * جشن مولاى شيعيان باشد \r\n حجّت عصر ، قائم بالحق * آنكه ياور بر انس و جان باشد \r\n\r\n","description":"","footnote":"","page_name":" 113 ","page_number":113},
  {"content":"\r\n\r\n آنكه چون عرش و فرش ، لوح و قلم * خلقتش در طُفيل آن باشد \r\n بر در قدر و جاهش از جبريل * تا ابد سر بر آستان باشد \r\n حكم فرماى آسمان و زمين * از خداوند مستعان باشد \r\n نتوان وصف او كند سطرى * خامه را گر كه صد زبان باشد \r\n خم به درگاه او پى تعظيم * چون كمان پشت آسمان باشد \r\n هم بود ركن عالم امكان * هم شهنشاه لامكان باشد \r\n « صابرا » با ولاى او در حشر * هر گنهكار ، در امان باشد \r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمحمّد على مجاهدى ( پروانه )\r\n\r\nچشمهء نور\r\n روى ترا ز چشمهء نور آفريده‌اند * لعل تو از شراب طهور آفريده‌اند \r\n خورشيد هم به روشنى طلعت تو نيست * آيينهء ترا ز بلور آفريده‌اند \r\n پنهان مكن جمال خود از عاشقان خويش * خورشيد را براى ظهور آفريده‌اند \r\n منعم مكن ز مهر خود اى مه ، كه ذرّه را * مفتون مهر و عاشق نور آفريده‌اند \r\n خيل ملك ز خاك در آستان تو * مشتى گرفته پيكر حور آفريده‌اند \r\n عيسى وظيفه خوار لب روحبخش تست * كز يك دم تو نفخهء صور آفريده‌اند \r\n\r\n","description":"","footnote":"","page_name":" 115 ","page_number":115},
  {"content":"\r\n\r\n از پرتو جمال تو در كوه و برّ و بحر * سيناى عشق و نخلهء طور آفريده‌اند \r\n آلوده‌ايم و بيم به دل ره نمىدهيم * از بس ترا رحيم و غفور آفريده‌اند \r\n سرمايهء سُرور دل ما ز درد تست * درد ترا براى سُرور آفريده‌اند \r\n عمرى اسير هجر تو بود و فغان نكرد * بنگر دل مرا چه صبور آفريده‌اند \r\n از نام دلرباى تو همت گرفته‌اند * تا برج آخرين شهور آفريده‌اند \r\n عشّاق را به كوى وصال تو ره نبود * اين راه دور را به مسرور آفريده‌اند \r\n « پروانه » را در آتش هجران خود مسوز * كو را براى درك حضور آفريده‌اند \r\n\r\n","description":"","footnote":"","page_name":" 116 ","page_number":116},
  {"content":"\r\n\r\nوصّاف\r\n\r\nسلطان عصر ، مهدى صاحب زمان كند\r\n او را سزاست حمد كه ايجاد جان كند * وز قدرت آفرينِشِ كون و مكان كند \r\n آن ناخدا خداى كه اين فلك نُه فلك * جارى مدام بىمدد بادبان كند \r\n بر برگ گل نگارد ، مخفى رُموز عشق * بلبل بر او گمارد تا ترجمان كند \r\n آن قادرى كه نيشتر نيش پشّه را * كوپال مغز كلّهء پيل دَمان كند \r\n آن گِرد گَرد گردان آن چرخ چنبرين * گردنده طوق گردن گردنكشان كند \r\n بر آن برم سپاس كه ز الطاف بىقياس * سلطان عصر ، مهدى صاحب زمان كند \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n آن استقطس هستى و آن منبع وجود * كار كان جود را كرمش پشتبان كند \r\n بى پاس تو عجب نبود گر به كوه و دشت * بر گلّه ، گرگ گرسنه خود را شبان كند \r\n دانى كه چيست كار شهنشه به روزگار * روز و شبان به ماتم جدّش فغان كند \r\n « وصّاف » شد ز رنج روان چهره زعفران * با آنكه دفع رنج گران زعفران كند \r\n\r\n","description":"","footnote":"","page_name":" 118 ","page_number":118},
  {"content":"\r\n\r\nجعفر رسول زاده ( آشفته )\r\n\r\nحلقه‌هاى اشك\r\n جان را مَپُرس با غم هجران چه مىكند ؟ * با تيغ تيز ، پيكر عريان چه مىكند ؟ \r\n مستانه‌ى غمت مِى جنّت نمىخورد * سرگشته‌ى تو با سرو سامان چه مىكند \r\n بوديم خاك و با نِگهت كيميا شديم * بنگر به ذرّه ، مهر درخشان چه مىكند ! \r\n از ابر لطف توست كه سرسبز مانده‌ايم * در اين كوير تف زده ، باران چه مىكند ؟ \r\n ما را كه ديد بر سر كويش به خنده گفت : * بيمار ره نبرده به درمان ، چه مىكند ؟ ! \r\n اى صد بهار از تو شكوفا بيا ، بيا * باد خزان ببين به گلستان چه مىكند \r\n\r\n","description":"","footnote":"","page_name":" 119 ","page_number":119},
  {"content":"\r\n\r\n پرسيده‌اى كه دوست ز دشمن چه مىكشد ؟ * هيچ آگهى فراق تو با جان چه مىكند ؟ \r\n اى منتظَر بيا و نظر كن كه داغ هجر * با لاله‌هاى سوخته دامان چه مىكند \r\n در حسرت تو دربدرى شد نصيب خضر * ورنه به سير كوه و بيابان چه مىكند \r\n دست نياز سوى تو دارد و گرنه نوح * با زورق شكسته به طوفان چه مىكند \r\n از لوح دل نشويد اگر گَرد معصيت * اين حلقه‌هاى اشك به دامان چه مىكند \r\n « آشفته » خاك راه تو باشد ، بيا مپرس * اين مور زير پاى سليمان چه مىكند ؟ \r\n\r\n","description":"","footnote":"","page_name":" 120 ","page_number":120},
  {"content":"\r\n\r\nملّا محسن فيض كاشانى\r\n\r\nخبرم باز آيد\r\n اگر آن نائب رحمان ز درم باز آيد * عمر بگذشته به پيرانه سرم باز آيد \r\n دارم امّيد خدايا كه كنى تأخيرى * در اجل تا به سرم تاج سرم باز آيد \r\n گر نثار قدم مهدى هادى نكنم * گوهر جان به چه كار دگرم باز آيد \r\n آنكه فرق سَر من خاك كف پاى وىست * پادشاهى كنم ار او به سرم باز آيد \r\n كوس نو دولتى از بام سعادت بزنم * گر ببينم كه شه دين ز درم باز آيد \r\n مىروم در طلبش كوى بكو دشت بدشت * شخصم ار باز نيايد خبَرم باز آيد \r\n « فيض » نوميد مشو در غم هجران و منال * شايد ار بشنود آه سَحرم ، باز آيد \r\n\r\n","description":"","footnote":"","page_name":" 121 ","page_number":121},
  {"content":"\r\n\r\nحافظ شيرازى\r\n\r\nزده‌ام فالى و فرياد رسى مىآيد\r\n مژده اى دل كه مسيحا نفسى مىآيد * كه ز انفاس خوشش بوى كسى مىآيد \r\n از غم هجر مكن ناله و فرياد كه من * زده‌ام فالى و فرياد رسى مىآيد \r\n ز آتش وادى ايمن نه منم خرّم و بس * موسى اينجا به امّيد قبسى مىآيد \r\n هيچكس نيست كه در كوى تواش كارى نيست * هر كس آنجا به طريق هوسى مىآيد \r\n كس ندانست كه منزلگه معشوق كجاست * اينقدر هست كه بانگ جرسى مىآيد \r\n جرعه‌اى ده كه به ميخانهء ارباب كرم * هر حريفى ز پى ملتمسى مىآيد \r\n\r\n","description":"","footnote":"","page_name":" 122 ","page_number":122},
  {"content":"\r\n\r\n دوست را گر سَرِ پرسيدن بيمار غم است * گو بيا خوش كه هنوزش نفسى مىآيد \r\n خبر بلبل اين باغ بپرسيد كه من * ناله‌اى مىشنوم كز قفسى مىآيد \r\n يار دارد سَرِ صيد دل « حافظ » ياران * شاهبازى به شكار مگسى مىآيد \r\n\r\n","description":"","footnote":"","page_name":" 123 ","page_number":123},
  {"content":"\r\n\r\nسيد مهدى حسينى ( حسينى )\r\n\r\nكوثر وصل\r\n هر كه شيداى تو شد از دل و دين مىگذرد * شور عشق‌ست كه از آن و ازين مىگذرد \r\n نكهت ياد تو در خاطر من پيچيده‌ست * گويى از باغ دلم نافه‌ى چين مىگذرد \r\n خضر از كوثر وصل تو اگر نوش كند * ترك جان مىكند ، از ماء معين مىگذرد \r\n هر كه را دولت ديدار بهشت رخ توست * ديگر از نعمت فردوس برين مىگذرد \r\n روزگاريست كه در حسرت ديدار توايم * حيف ازين عمر كه بيهوده چنين مىگذرد \r\n اى صبا از سر كوى وى اگر مىگذرى * گو چه بر حال من زار و حزين مىگذرد \r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمحمّد آزادگان ( و اصل )\r\n\r\nيار از سفر رسيد\r\n شام دراز هجر ، عزيزان بسر رسيد * اينكه دهيد مژده كه يار از سفر رسيد \r\n بوى بهشتى گل سيماى مهدوى * پيچيد در فضا و به هر بوم و بر رسيد \r\n زان روحبخش رايحه با همت نسيم * عطر و شميم خوبتر از مشك تر رسيد \r\n نور ظهور طلعتش از مشرق كمال * تا ديدگاه مردم صاحب نظر رسيد \r\n اى عندليبِ خوش نفسِ گلشن اميد * فرياد زن كه منتظِران ! منتظَر رسيد \r\n مقصود حق ز خلق جهان گشت آشكار * احمد خصال ، حجّت ثانى عشر رسيد \r\n\r\n","description":"","footnote":"","page_name":" 125 ","page_number":125},
  {"content":"\r\n\r\n خلق ستم رسيدهء مظلوم را بگو * اينك ز راه ، منتقم دادگر رسيد \r\n يعقوب را بگو كه ميفشان دگر سرشك * بگشاى ديده بهر تو نور بصر رسيد \r\n از خون پاك پيكر عشّاق راه دوست * نخل بلند پايهء دين را ثمر رسيد \r\n « و اصل » كه باشدش دل خونين گواه عشق * بر مُهرِ دوست اين سند معتبر رسيد \r\n\r\n","description":"","footnote":"","page_name":" 126 ","page_number":126},
  {"content":"\r\n\r\nحافظ شيرازى\r\n\r\nكمال عدل\r\n بيا كه رايت منصور پادشاه رسيد * نويد فتح و بشارت به مهر و ماه رسيد \r\n جمال بخت ز روى ظفر نقاب انداخت * كمال عدل به فرياد دادخواه رسيد \r\n سپهر ، دور خوش اكنون كند كه ماه آمد * جهان به كام اكنون رسد كه شاه رسيد \r\n ز قاطعان طريق اين زمان شوند ايمن * قوافل دل و دانش كه مرد راه رسيد \r\n عزيز مصر بِرَغم برادران غيُور * ز قعر چاه برآمد به اوج ماه رسيد \r\n كجاست صوفى دجّال چشم ملحِد شكل * بگو بسُوز ، كه مهدىّ دين پناه رسيد \r\n\r\n","description":"","footnote":"","page_name":" 127 ","page_number":127},
  {"content":"\r\n\r\n صبا بگو كه چها بر سَرم در اين غم عشق * ز آتش دل سوزان و برق آه رسيد \r\n ز شوق رُوى تو جانا بر اين اسير فراق * همان رسيد كز آتش به برگ كاه رسيد \r\n مرو بخواب كه « حافظ » به بارگاه قبول * ز وِرد نيم شب و درس صبحگاه رسيد \r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمحمد تقى براتى ( براتى )\r\n\r\nسلاله‌ى طه\r\n مژده كه ميلاد منجى بشر آمد * فُلك هدى را دليل و راهبر آمد \r\n مژده كه آمد خديو عالم امكان * حجّت برحق امام منتظر آمد \r\n مژده كه خورشيد تابناك ولايت * بر فلك عدل و داد ، جلوه‌گر آمد \r\n نيمهء شعبان رسيد و منتظران را * شام غم افزاى انتظار سر آمد \r\n مايه‌ى اعزاز رهروان شريعت * مُحيى احكام و فخر بوالبشر آمد \r\n نخل ولايت بر اين شكوفه‌ى عصمت * بار دگر سرفراز و بارور آمد \r\n\r\n","description":"","footnote":"","page_name":" 129 ","page_number":129},
  {"content":"\r\n\r\n ديده‌ى نرجس بر آن جمال دل آرا * گويى بر قرص مه نظاره‌گر آمد \r\n حجّت ثانى عشر ، سلاله طه * مظهر ذات و صفات دادگر آمد \r\n مژده كه از كوى دوست دلشدگان را * پيك صبا در طليعه‌ى سحر آمد \r\n فيض عميمى كه از طفيل وجودش * عالميان را عطاى بىشُمر آمد \r\n ملك عدالت دگر فنا نپذيرد * دولت مسعود و معدلت اثر آمد \r\n مژده « براتى » كه روزگار وصال‌ست * ماه دلاراى من ز پرده در آمد \r\n\r\n","description":"","footnote":"","page_name":" 130 ","page_number":130},
  {"content":"\r\n\r\nجعفر رسول زاده ( آشفته )\r\n\r\nشهريار گل\r\n نگار من اگر از غيب در شهود آيد * به پاى بوسى او هر چه هست و بود آيد \r\n غبار درگه او تا كشد چو سُرمه به چشم * مسيح از فلك چهارمين فرود آيد \r\n به شوق ديدن آن شهريار گل ، بلبل * بوجد خيزد و در نغمه و سرود آيد \r\n طراز قامت او را فلك كشيد تكبير * چو او قيام كند ، چرخ در قعود آيد \r\n همان كه بركند از خاك ريشهء بيداد * همان كه بگسلد از ظلم تاروپود ، آيد \r\n امام عصر به اجراى حكم شرع مبين * ولى امر به برپائى حدود آيد \r\n ز هجر خاطر « آشفته » دارم و غم نيست * همان كه خواهدم اين غم ز دل زدود ، آيد \r\n\r\n","description":"","footnote":"","page_name":" 131 ","page_number":131},
  {"content":"\r\n\r\nناصر فيض ( فيض )\r\n\r\nامروز و فردا مىكند\r\n تا گره از زلف خود وا مىكند * صبح ما را شام يلدا مىكند \r\n تا زنم دل را به درياى غمش * دامنم را اشك دريا مىكند \r\n با خيالش مىروم از خويشتن * يار مىآيد تماشا مىكند \r\n كشتهء شمشير ابرويش منم * مىشناسد ، ليك حاشا مىكند ! \r\n در هواى ديدنش ديرىست دل * بادهء حسرت به مينا مىكند \r\n عمر ما را فرصتى ديگر نماند * او هنوز امروز و فردا مىكند ! \r\n\r\n","description":"","footnote":"","page_name":" 132 ","page_number":132},
  {"content":"\r\n\r\n قامت ما شد دوتا از بار هجر * عشق با ما اين چنين تا مىكند ! \r\n جذبهء چشم خمار آلود دوست * عارفان را باده پيما مىكند \r\n مىگذارد خواب گيسويش مگر ، * بىقرارى ، خواب آرامى مىكند ؟ ! \r\n گرچه مىدانستم از روز ازل * عاشقان را عشق ، رسوا مىكند \r\n « فيض » لطف دوست گر يارم شود * بس گره از كار دل وا مىكند \r\n\r\n","description":"","footnote":"","page_name":" 133 ","page_number":133},
  {"content":"\r\n\r\nعبّاس حدّاد كاشانى ( حدّاد )\r\n\r\nاشك خونين\r\n از دهان نمكين تو شكر مىريزد * يا دُر است آن هم از آن دُرج گهر مىريزد \r\n نُقل نَقلت چه حديثى است كه هر كس كه شنيد * به دهان گهر افشان تو زر مىريزد \r\n پيش درياى عطا و كرمت مىبينم * گنج پنهان شده و خاك به سر مىريزد \r\n زاغ كلكت به دهان شهد بلاغت دارد * يا كه طوطى است ز منقار شكر مىريزد ؟ \r\n من مى حُبّ تو خواهم ز چه رو ساقى دهر * جاى مى در قدحم خون جگر مىريزد \r\n گر بدين كوكبه آن كوكب رخشان آيد * جلوه‌اش آبروى شمس و قمر مىريزد \r\n\r\n","description":"","footnote":"","page_name":" 134 ","page_number":134},
  {"content":"\r\n\r\n گفتمش كيست بدين موهبت آيد ؟ گفتند : * مهدى است اين كه از او حشمت و فر مىريزد \r\n اين همان است كه گر تيغ كشد روز نبرد * از سر تيغ كجش فتح و ظفر مىريزد \r\n ز تبرّاى عدوى تو تبر را ديدم * ريشهء خصم بدانديش تو بر مىريزد \r\n به تماشاى گلستان اگر آيد اين سرو * دستهء گل به سرش دست قدر مىريزد \r\n باغبان هر گل نو رسته كه دارد در باغ * همچو جان در قدمش تازه و تر مىريزد \r\n به فراقش چكنم گر نكنم گريه مُدام * اشك خونين شب و روزم ز بصر مىريزد \r\n روشنى بخش چراغ شب دلها « حّداد » * طرفه اشكى است كه هنگام سحر مىريزد \r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمحمّد رضا براتى ( براتى )\r\n\r\nموج آئينه\r\n به موج آينه جز نور ناب نتوان ديد * در آفتاب بجز آفتاب نتوان ديد \r\n بدان جمال و شمايل كه در خيال منى * تو را جز آنكه ببينم به خواب نتوان ديد \r\n به حال خانه خرابان عشق ، مرحمتى * كه پايدار بناى حباب نتوان ديد \r\n سرشك ديده گل انتظار پرورده است * كه لطف اشك مرا در سحاب نتوان ديد \r\n دل بلاكش ما را چو زلف پرشكنش * دمى جدا شده از پيچ و تاب نتوان ديد \r\n ز جلوه‌هاى تو اى همدم هميشهء دل * خراب خانهء دل را خراب نتوان ديد \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n تو جان زنده دلانى كه در غياب و حضور * تو را برون ز دل شيخ و شباب نتوان ديد \r\n به لطف خويش ز خاطر مبر « براتى » را * كه غير مرحمت از آن جناب نتوان ديد \r\n\r\n","description":"","footnote":"","page_name":" 137 ","page_number":137},
  {"content":"\r\n\r\nناصر فيض ( فيض )\r\n\r\nظهور سپيده\r\n صداى بال ملايك ز دور مىآيد * مسافرى مگر از شهر نور مىآيد ؟ \r\n دوباره عطر مناجات با فضا آميخت * مگر كه موسى عمران ز طور مىآيد ؟ \r\n شراب ناب تبلور به شهر آوردند * تمام شهر به چشمم بلور مىآيد \r\n به باغ از غم داغ كدام گل گفتند ؟ * كه آتش از دل خاك نمور مىآيد ! \r\n به روى دست پر از شور شهر غيرت كيست ! * كه در تجسم سرخ شعور مىآيد ؟ ! \r\n ستاره‌يى شبى از آسمان فرو افتاد * و مژده داد كه صبح ظهور مىآيد \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n چقدر شانه‌ى غم‌بار شهر حوصله كرد * به شوق آنكه پگاه سرور مىآيد \r\n مسافرى كه شتابان به يال حادثه رفت * به بال سرخ شهادت صبور مىآيد \r\n به زخمهاى شقايق قسم هنوز از باغ * شميم سبز بهار حضور مىآيد \r\n مگر پگاه ظهور سپيده نزديك‌ست ؟ * صداى پاى سوارى زدور مىآيد \r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسيّد مهدى حسينى\r\n\r\nبه ياد مهدى « عجّ »\r\n دلم ز هجر تو در اضطراب مىافتد * بسان زلف تو در پيچ و تاب مىافتد \r\n شبى كه بىتوام اى ماه محفل افروزم * دلم ز هجر تو از صبر و تاب مىافتد \r\n تو آن مهى كه اگر مهر رخ برافروزى * ز چشم اهل نظر ، آفتاب مىافتد \r\n تو آن گلى كه ز پاكى طرواتى دارى * كه گل به پيش تو از رنگ و آب مىافتد \r\n به ياد روى تو اى گل عبور خاطر من * به باغ سبز غزلهاى ناب مىافتد \r\n اگر به گوشهء چشمى نظر كنى اى دوست * دعاى خسته دلان مستجاب مىافتد \r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمحمود شريف صادقى ( وفا )\r\n\r\nمهر جهانتاب\r\n از طلعت زيباى تو گر پرده بر افتد * ماه از نظر مردم صاحب نظر افتد \r\n گر پيش رُخت گل بزند لاف نكويى * از شاخه به يك جنبش باد سحر افتد \r\n در بادهء عشق تو ندانم چه اثرهاست * كز خويش هر آنكس كه خورد بىخبر افتد \r\n با كام هوس هر كه ره عشق تو پويد * با هر قدمى مرحله‌اى دور تر افتد \r\n اى حجّت ثانى عشر اى مهر جهانتاب * از طلعت زيباى تو كى پرده بر افتد ؟ \r\n گر ديدن روى تو به مرگ است ميسّر * با شوق دهم جان كه به رويت نظر افتد \r\n\r\n","description":"","footnote":"","page_name":" 141 ","page_number":141},
  {"content":"\r\n\r\n از فخر زنم طعنه بر افلاك چو گردى * از رهگذرت بر من بىپا و سر افتد \r\n اى منجى عالم ستم و جور شد از حدّ * بازآ كه ز دست متعّدى سپر افتد \r\n پر مظلمه شد دهر ، بيا تا شجر عدل * در سايهء جانپرور تو بارور افتد \r\n گر قُوتِ دل منتظران خونِ جگر شد * غم نيست ، چو وصل تو به خون جگر افتد \r\n اى منتقم خون شهيدان ره حق * مَپسند كه خونهاى مقدّس هدر افتد \r\n گويند دعاى سحرى راست اثرها * لطفى كه دعاهاى « وفا » كارگر افتد \r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمحيط قمى\r\n\r\nشاهد غيبى\r\n اى منتظران مژده كه آمد گه ديدار * بر بام برآئيد كه شد ماه ، پديدار \r\n آن شاهد غيبى كه نهان بود به پرده * از پرده به بزم آمد و از بزم به بازار \r\n باز آمد و از رنگ رخ و جلوهء بالاش * شد كلبهء ما رشك چمن غيرت گلزار \r\n برخاست شميم خوش آن طرّهء مشكين * يا قافلهء مشك رسيده است ز تاتار ؟ \r\n هر سال بهار ار چه بسى نغز و نكو بود * امسال نكوتر بود از پاروز پيرار \r\n عيد است و بود مولد مسعود شهِ كل * همنام شهنشاه رُسل ، احمد مختار \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n شاهنشه دين ، حجّت موعود كه باشد * بر قافلهء كون و مكان قافله سالار \r\n هم آمرو هم ناجى و هم صاحب امر است * هم قادر و هم عالم و هم فاعل مختار \r\n آن شمس ولايت كه فروغى است از او مهر * شد در مه شعبان بگه نيمه نمودار \r\n در طور جهان كرد تجلّى چو جمالش * شد شش جهت از نور رُخش مطلع انوار \r\n هادىّ امَم ، مظهر حق ، مهدى موعود * آن قائم غايب ز نظر ، واقف اسرار \r\n چون جان به تن و عقل به سر ، نور بديده * پيداست بَرِ عقل و نهان است ز انظار \r\n\r\n","description":"","footnote":"","page_name":" 144 ","page_number":144},
  {"content":"\r\n\r\nحافظ شيرازى\r\n\r\nشوق كعبه\r\n يوسف گم گشته باز آيد به كنعان غم مخور * كلبهء احزان شود روزى گلستان غم مخور \r\n اى دل غمديده حالت به شود دل بد مكن * وين سر شوريده باز آيد به سامان غم مخور \r\n گر بهار عمر باشد باز بر تخت چمن * چتر گل بر سر كشى اى مرغ خوشخوان غم مخور \r\n دوُر گردون گرد و روزى بر مُراد ما نرفت * دائما يكسان نماند حال دوران غم مخور \r\n هان مشو نوميد چون واقف نئى از سرّ غيب * باشد اندر پرده بازيهاى پنهان غم مخور \r\n اى دل ار سيل فنا بنياد هستى بر كند * چون تو را نوحست كشتيبان ، ز طوفان غم مخور \r\n\r\n","description":"","footnote":"","page_name":" 145 ","page_number":145},
  {"content":"\r\n\r\n در بيابان گر بشوق كعبه خواهى زد قدم * سرزنشها گر كند خار مغيلان غم مخور \r\n گر چه منزل بس خطرناكست و مقصد بس بعيد * هيچ راهى نيست كانرا نيست پايان غم مخور \r\n حال ما در فرقت جانان و ابرام رقيب * جمله ميداند خداى حال گردان غم مخور \r\n « حافظا » در كنج فقر و خلوت شبهاى تار * تا بود وِردت دعا و درس قرآن غم مخور \r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمحمّد آزادگان ( و اصل )\r\n\r\nنقاب نور\r\n پر مىكشد كبوتر دل با شتاب نور * تا پا نهادنش نگرد در ركاب نور \r\n معلوم گرددت سخن جوهر و عرض * گر پاك پيكرش نگرى در حجاب نور \r\n لعل لبش چو غنچه به هنگام صبحدم ؟ * يا آب داده‌اند عقيقى به آب نور ؟ \r\n دستى به تيغ موى شكافش به انتقام * در دست ديگرش جلوات كتاب نور \r\n سرزد سپيده ، خون به فلق موج مىزند * بازآ ، دويد در رگ شب هم شراب نور \r\n اللّه اكبرت شود از كعبه چون بلند * خوانند قدسيان ، غزل نغز و ناب نور \r\n\r\n","description":"","footnote":"","page_name":" 147 ","page_number":147},
  {"content":"\r\n\r\n شوق نماز توست كه مىگسترد شهيد * سجّاده‌هاى سرخ درون حُباب نور \r\n تا كى نهان به پرده غيبت جمال حق ؟ * تا چند چهر توست نهان در حجاب نور ؟ \r\n شد ديده‌ام سپيد چو مويم به راه تو * آخر دمى بر آر جمال از نقاب نور ! \r\n هر ديده را كه تاب تماشاى يار نيست * پنهان بود ز ديده‌ى مردم ز تاب نور \r\n « و اصل » بود حيات ز فيض دمادمش * خورشيد رحمت‌ست و نهان در سحاب نور \r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحافظ شيرازى\r\n\r\nفتح باب\r\n درآ كه در دل خسته توان در آيد باز * بيا كه در تن مرده روان درآيد باز \r\n بيا كه فرقت تو چشم من چنان در بست * كه فتح باب وصالت مگر گشايد باز \r\n غمى كه چون سپه زنگ ملك دل بگرفت * ز خيل شادى روم رخت زدايد باز \r\n به پيش آينهء دل هر آنچه مىدارم * بجز خيال جمالت نمىنمايد باز \r\n بدان مثل كه شب آبستن آمده است به روز * ستاره مىشمرم تا كه شب چه زايد باز \r\n بيا كه بلبل مطبوع خاطر « حافظ » * به بوى گلبن وصل تو مىسرايد باز \r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمشفق كاشانى\r\n\r\nسراپردهء غيب\r\n مردم ديده ، به هر سو نگرانند هنوز * چشم در راه تو ، صاحب نظرانند هنوز \r\n لاله‌ها ، شعله كش از سينهء داغند به دشت * در غمت ، همدم آتش جگرانند هنوز \r\n از سراپردهء غيبت خبرى باز فرست * كه خبر يافتگان بيخبرانند هنوز \r\n آتشى را بزن آبى به رُخ سوختگان * كه صدف سُوز جهان بد گهرانند هنوز \r\n « پرده بردار كه بيگانه نبيند آن روى » * غافل از آينه اين بىبصرانند هنوز \r\n رهروان در سفر باديه حيران تواند * با تو آن عهد كه بستند ، برآنند هنوز \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n ذرّه‌ها ، در طلب طلعت رويت ، با مهر * همعنان تاخته ، چون نو سفرانند هنوز \r\n سحر آموختگانند ، كه با رايت صبح * مشعل افروز شب بىسحرانند هنوز \r\n طاقت از دست شد ، اى مردمك ديده ، دمى * پرده بگشاى ، كه مردم نگرانند هنوز \r\n\r\n","description":"","footnote":"","page_name":" 151 ","page_number":151},
  {"content":"\r\n\r\nصغير اصفهانى ( صغير )\r\n\r\nستارهء سحر\r\n چو يار پرده ز رخسار بر گرفت امروز * جهان پير جوانى ز سر گرفت امروز \r\n بلى چگونه نگردد جهان پير ، جوان * كه يار پرده ز رخسار برگرفت امروز \r\n صبا ز غاليه بيزى چو طرّهء جانان * سبق به عنبر و بر مشك تر گرفت امروز \r\n هوا لطيف و فرحناك شد چو چهرهء حور * جهان چو خلد برين زيب و فر گرفت امروز \r\n سزد به خلد ببالد زمين كه زينت و فر * بسى ز خلد برين بيشتر گرفت امروز \r\n اگر چه بود مصفّا جهان ز مقدم عيد * صفاى تازه ز جاى دگر گرفت امروز \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n پريد طاير اقبال خاكيان جايى * كه همچو بيضه فلك زير پر گرفت امروز \r\n ز دست خويش مخور مى كه بايدت ساغر * ز دست دلبَر كى سيمبر گرفت امروز \r\n مرو به مجلس كوران كه بايدت منزل * به بزم مردم صاحبنظر گرفت امروز \r\n گر اهل ورد و دعائى ز خود مشو غافل * كه بايدت ز دعاها اثر گرفت امروز \r\n كه هست نيمه‌ى شعبان و حجّت بن حسن * نقاب از رخ همچون قمر گرفت امروز \r\n چو عسكرى پدرى با هزار شوق و شعف * به بر چو مهدى قائم ، پسر گرفت امروز \r\n پسر ولى خدا و ، پدر ولىّ خدا * چنين پسر به كنار آن پدر گرفت امروز \r\n ستاره‌ى سحر دين نمود دوش طلوع * نهال گلشن توحيد بر گرفت امروز \r\n از آسمان هويّت دميد خورشيدى * كه پرتو رخ او بحر و بر گرفت امروز \r\n\r\n","description":"","footnote":"","page_name":" 153 ","page_number":153},
  {"content":"\r\n\r\n خوشا به حال كسى كز محبّت آن شاه * ز حق برات نجات از سقر گرفت امروز \r\n براى راحت فردا و دفع هر بيداد * « صغير » دامن آن دادگر گرفت امروز \r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمحمّد على مجاهدى ( پروانه )\r\n\r\nسفر آفتاب\r\n به كوره راه شب اى ماهتاب با من باش * درين مسير پر از اضطراب با من باش \r\n كنون كه عزم سفر دارم از ديار غروب * به شهر نور ، تو اى ماهتاب با من باش \r\n چو ذرّه در تب خورشيد عشق مىسوزم * بيا و در سفر آفتاب با من باش \r\n چو ماه ، نهضت نورانيم به تاريكىست * ظفر شكوه ! درين انقلاب با من باش \r\n ز دامن فلك امشب ستاره بايد چيد * سپهر عشق ! درين انتخاب با من باش \r\n تو اى زلال‌تر از چشمه‌هاى هستى بخش * درين كوير سراسر سراب ، با من باش \r\n\r\n","description":"","footnote":"","page_name":" 155 ","page_number":155},
  {"content":"\r\n\r\n تو اى نسيم بهشتى كه عطر گل از توست * مباش اين همه پا در ركاب ، با من باش \r\n به شام تيرهء هجر و به صبح روشن وصل * درين دو لحظهء پر التهاب با من باش \r\n حجاب نور ، تو را مىكند ز من مستور * كنون كه محو توأم ، بىحجاب من باش \r\n نديدم از سفر عشق غير ناكامى * مگر كه از تو شوم كامياب با من باش \r\n بيا كه يك نفس از عمر بىامان باقىست * دمى كه محو شوم چون حباب با من باش \r\n كنون كه با نفس واپسين شود چُو حباب * بناى شيشه‌اى من خراب ، با من باش \r\n صلاى مهدى موعود مىرسد از چرخ * كه شد دعاى فرَج مستجاب با من باش \r\n نيامدى كه چو « پروانه » سوختم اى دوست * كنون كه شمع صفت گشتم آب با من باش \r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمحمّد على مجاهدى ( پروانه )\r\n\r\nلحظهء پرواز\r\n پروانه صفت دست به دامان شرر باش * آتش به دل افروخته و سوخته پر باش \r\n هر قطرهء اشك تو جگر گوشه‌ى دردست * اى ديدهء دريادل من پر ز گهر باش \r\n اينك كه نواى تو پر از مايهء شورست * در خدمت عشّاق چونى بسته كمر باش \r\n خواهى كه به دل هيچ غبارى ننشيند * چون زنده دلان همنفس باد سحر باش \r\n عمر تو اگر لحظهء پرواز ندارد * اين رشته بسوزان و هم اقبال شرر باش \r\n بشتاب و مياساى دمى از سفر عشق * با پاى دل اين مرحله را راهسپر باش \r\n\r\n","description":"","footnote":"","page_name":" 157 ","page_number":157},
  {"content":"\r\n\r\n اى رهرو عشق از خطر راه مينديش * دل را تو به دريا زن و گو پر ز خطر باش \r\n گر بهره‌يى از نعمت آزادگيت نيست * بارى برو و بنده‌ى ارباب نظر باش \r\n خواهى كه برى ره به سرا پرده‌ى تأثير * اى ناله در آميخته با سوز جگر باش \r\n ترسم كه كسى بر رخ او در نگشايد * اى ديده‌يى من دوخته چون حلقه به در باش \r\n اى دل چو نهد پاى به چشم ترم از مهر * سرگرم پذيرائى از آن پاك گهر باش \r\n او پيك مسيحا نفس حضرت مهدىست * خاك قدمش بوس و بگو كُحل بصر باش \r\n در بيخبريهاست گر اى دل خبرى هست * از دوست خبر بشنو و از خويش به در باش \r\n « پروانه » سر از پنجره‌ى صبر برون آر * حيران رخ شاهد رعناى ظفر باش \r\n\r\n","description":"","footnote":"","page_name":" 158 ","page_number":158},
  {"content":"\r\n\r\nملك الشّعراى صبورى\r\n\r\nشاهد مستور\r\n ماه من در پردهء جان است و دل آئينه دارش * در حجاب ناز پنهان است و بينم آشكارش \r\n غيبتش عين حضور است و حضورش عين غيبت * بيقرار از هجر او دل ، و اندرون دل قرارش \r\n يار گويان ، يار جويان هر كسى حيران و پويان * پاى در كوه و بيابان دست در آغوش يارش \r\n شاهدى مستور و ، عالم باخته دل در هوايش * آتشى در طور و ، موسى سوخته جان در شرارش \r\n كاخ ، روشن چون مه و پروين و ناپيدا چراغش * باغ ، خرّم از گل و نسرين و ناپيدا بهارش \r\n ماه در گردون ولى پوشيده انجم از شعاعش * شاه در موكب ولى بگرفته مردم از غبارش \r\n\r\n","description":"","footnote":"","page_name":" 159 ","page_number":159},
  {"content":"\r\n\r\n دَر ظهور خويش پنهان است جانان همچو حجّت * كاو بهر جا ظاهر است و چشمها در انتظارش \r\n حجّت حق ، فيض مطلق ، قائم آل محمّد * كافرينش را چو حق قائم به ذات حق مدارش \r\n آفتاب ار سر نهد بر حضرت او هست فخرش * آسمان گر ايستد بر درگه او نيست عارش \r\n بىنياز آن سر كه بر خاك مقدّس جبهه سايش * سرفراز آنكس كه بر كاخ همايون خاكسارش \r\n\r\n","description":"","footnote":"","page_name":" 160 ","page_number":160},
  {"content":"\r\n\r\nحافظ شيرازى\r\n\r\nداستان فراق\r\n زبان خامه ندارد سر بيان فراق * و گرنه شرح دهم با تو داستان فراق \r\n دريغ مدّت عمرم كه بر اميد وصال * به سر رسيد و نيامد به سر زمان فراق \r\n سرى كه بر سر گردون به فخر مىسودم * براستان ، كه نهادم بر آستان فراق \r\n چگونه باز كنم بال در هواى وصال * كه ريخت مرغ دلم پر در آشيان فراق \r\n كنون چه چاره كه در بحر غم به گردابى * فتاد زورق صبرم ز بادبان فراق \r\n بسى نماند كه كشتى عمر غرقه شود * ز موج شوق تو در بحر بيكران فراق \r\n\r\n","description":"","footnote":"","page_name":" 161 ","page_number":161},
  {"content":"\r\n\r\n اگر بدست من افتد فراق را بكشم * كه روز هجر سيه باد و خان و مان فراق \r\n رفيق خيل خياليم و همنشين شكيب * قرين آتش هجران و هم قران فراق \r\n چگونه دعوى وصلت كنم به جان كه شده‌ست * تنم وكيل قضا و دلم ضَمان فراق \r\n ز سوز شوق ، دلم شد كباب دور از يار * مدام خون جگر مىخورم ز خوان فراق \r\n فلك چو ديد سرم را اسير چَنبر عشق * ببست گردن صبرم به ريسمان فراق \r\n به پاى شوق گر اين ره به سر شدى « حافظ » * بدست هجر ندادى كسى عنان فراق \r\n\r\n","description":"","footnote":"","page_name":" 162 ","page_number":162},
  {"content":"\r\n\r\nصغير اصفهانى\r\n\r\nجاء الحق\r\n هر آنچه ميزنم از دفتر وجود ورق * نوشته است بخطّ جلى كه : جاء الحق \r\n نخست جلوهء خالق ، امام آخر خلق * يقين فراخته از غيب در عيان بيرق \r\n به يُمن مولد مسعود مهدى موعود * زمين به عرش برين از شرف گرفته سبق \r\n ولى مطلق حق ، آنكه كارگاه وجود * به دست او ز ازل تا ابد بود مطلق \r\n چگونه عالم ايجاد را نظامى بود * نمىگرفت ز اضداد اگر كه نظم و نسق ؟ \r\n از او قواعد اسلام راست استحكام * از او مسائل و احكام را بود رونق \r\n\r\n","description":"","footnote":"","page_name":" 163 ","page_number":163},
  {"content":"\r\n\r\n شد او به پردهء غيبت نهان و منتظرند * به مقدمش همهء خلق‌ها فرق به فرق \r\n براى آنكه نمايد نثار مقدم او * زمانه هستى خود را نهاده روى طبق \r\n « صغير » دانى در بحر ، زورقى بايد * به بحر معرفت امروز او بود زورق \r\n\r\n","description":"","footnote":"","page_name":" 164 ","page_number":164},
  {"content":"\r\n\r\nامينى كاشانى ( امينى )\r\n\r\nدر ميلاد با سعادت حضرت ولىّ عصر ( عج )\r\n آيد آن صبح درخشانى كه من مىخواستم * روشنى بخش دل و جانى كه من مىخواستم \r\n از نسيم جانفزاى گلشن آل رسول * بشكفد گلهاى بستانى كه من مىخواستم \r\n از بهارستان باغ و گلشن آل على * آمد آن سرو خرامانى كه من مىخواستم \r\n سالها در خلوت دل اشك حسرت ريختم * تا بيامد ماه كنعانى كه من مىخواستم \r\n ديدهء يعقوب جان من از آن شد پر فروغ * كآمد آن خورشيد رخشانى كه من مىخواستم \r\n در بهاران چون هزاران شكوه‌ها كردم به دل * تا به بار آمد گلستانى كه من مىخواستم \r\n\r\n","description":"","footnote":"","page_name":" 165 ","page_number":165},
  {"content":"\r\n\r\n سر به زانوى ندامت مىزنم در پاى دوست * تا رسد دستم به دامانى كه من مىخواستم \r\n چون « امينى » همّت از پير مغان كردم طلب * يافتم آن گوهر جانى كه من مىخواستم \r\n\r\n","description":"","footnote":"","page_name":" 166 ","page_number":166},
  {"content":"\r\n\r\nعباس براتى پور\r\n\r\nياد تو\r\n نهفته از نگهت آب مىخورد چشمم * در آب ديده اگر تاب مىخورد چشمم \r\n دل از شكن شكن گيسوى تو ياد آرد * چو بر تلاطم گرداب مىخورد چشمم \r\n ز شوق ديدن دلدار مىشوم لبريز * به طاق ابروى محراب مىخورد چشمم \r\n به ياد چهره‌ى خورشيدى تو مىافتم * اگر به مهر جهانتاب مىخورد چشمم \r\n سپهر سينه‌ى مهر توام به ياد آيد * چو بر لطافت مهتاب مىخورد چشمم \r\n هزار بار به از آفتاب بيدارىست * اگر به روى تو در خواب مىخورد چشمم \r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمحمد خسرو نژاد ( خسرو )\r\n\r\nيوسف زهرا\r\n اى آنكه بود منزل و مأواى تو چشمم * بازآ كه نباشد بجز از جاى تو چشمم \r\n در راه تو با ديدهء حسرت نگرانم * دارد همه دم شوق تماشاى تو چشمم \r\n اى يوسف زهرا كه سپيدست چو يعقوب * از حسرت ديدار دلاراى تو چشمم \r\n گر قابل ديدار جمال تو نباشد * اى كاش كه افتد به كف پاى تو چشمم \r\n تا چند دهى وعدهء ديدار به فردا ؟ * شد تار در انديشهء فرداى تو چشمم \r\n تا كور شود ديدهء بدخواه تو بگذار * يك لحظه فتد بر قد رعناى تو چشمم \r\n\r\n","description":"","footnote":"","page_name":" 168 ","page_number":168},
  {"content":"\r\n\r\n تا عكس تو در آينهء ديده‌ام افتد * بازست هما ره به تمنّاى تو چشمم \r\n هر سو نگران مردمك ديده از آنست * شايد كه فتد بر قد و بالاى تو چشمم \r\n بازآ و قدم نه به سر ديده كه شايد * روشن شود از پرتو سيماى تو چشمم \r\n آنقدر كنم گريه به يادت كه رود خواب * هر شب ز پى ديدن رؤياى تو چشمم \r\n چون ديدهء نرگس كه شد از روى تو روشن * دارد هوس نرگس شهلاى تو چشمم \r\n بگشوده سر راه تو دكّان محبّت * وا مىشود و بسته به سوداى تو چشمم \r\n من « خسرو » مدّاحم و با كثرت عصيان * باشد به جزا ، بر تو و آباى تو چشمم \r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمحمّد على مجاهدى ( پروانه )\r\n\r\nكيمياى نظر\r\n ز سوز عشق تو چون گرم التهاب شوم * چو شمع شعله كشم آنقدر كه آب شوم \r\n هزار چشمهء نور ازتو در دلم جارىست * به كهكشان روم و رَشك آفتاب شوم \r\n تو اى سلالهء خورشيد ، ذرّه پرور باش * مباد آنكه چو زلفت به پيچ و تاب شوم \r\n مشام من ز گل روى خود معطّر كن * كه با نسيم سبك سير همركاب شوم \r\n به شوق چشمهء وصل تو آمدم ، مپسند * كه در كوير غمت خسته از سراب شوم \r\n كنون كه دامنم از اشك شوق لبريزست * بيا كه من ز وصال تو كامياب شوم \r\n\r\n","description":"","footnote":"","page_name":" 170 ","page_number":170},
  {"content":"\r\n\r\n هزار شكوهء ناگفته در دلم باقىست * ولى چو لب به سخن آورى مجاب شوم \r\n من و غلامى درگاه مهدى موعود * كه با شنيدن نامش در انقلاب شوم \r\n در آن حريم كه نامحرم‌ست مهر منير * كيم كه ذرّه ناچيز آن جناب شوم ؟ \r\n به گرد شعله چو « پروانه » سوختم اى دوست * بدين اميد كه از عاشقان حساب شوم \r\n\r\n","description":"","footnote":"","page_name":" 171 ","page_number":171},
  {"content":"\r\n\r\nميرزاى نوغانى خراسانى\r\n\r\nاى حجّت حق پرده ز رخسار برافكن\r\n افسوس كه عمرى پى اغيار دويديم * از يار بمانديم و به مقصد نرسيديم \r\n سرمايه ز كف رفت و تجارت ننموديم * جز حسرت و اندوه متاعى نخريديم \r\n بس سعى نموديم كه بينيم رُخ دوست * جانها به لب آمد ، رخ دلدار نديديم \r\n ما تشنه لب اندر لب دريا متحيّر * آبى بجز از خون دل خود نچشيديم \r\n اى بسته به زنجير تو دلهاى محبّان * رحمى كه در اين باديه بس رنج كشيديم \r\n رُخسار تو در پرده نهانست و عيانست * بر هر چه نظر كرديم رُخسار تو ديديم \r\n\r\n","description":"","footnote":"","page_name":" 172 ","page_number":172},
  {"content":"\r\n\r\n چندانكه به ياد تو شب و روز نشستيم * از شام فراقت چو سحرگه ندميديم \r\n تا رشتهء طاعت به تو پيوست نموديم * هر رشته كه بر غير تو بستيم بريديم \r\n شاها بتولّاى تو در مهد غنوديم * بر ياد لب لعل تو ما شير مكيديم \r\n اى حجّت حق پرده ز رُخسار بر افكن * كز هجر تو ما پيرهن صبر دريديم \r\n ما چشم براهيم به هر شام و سحرگاه * در راه تو از غير خيال تو رهيديم \r\n اى دست خدا دست برآور كه ز دشمن * بس ظلم بديديم و بسى طعنه شنيديم \r\n شمشير كجت راست كند قامت دين را * هم قامت ما را كه ز هجر تو خميديم \r\n شاها ز فقيران دَرت روى مگردان * بر دَرگهت افتاده به صد گونه اميديم \r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحداد كاشانى ( حدّاد )\r\n\r\nامام منتظر\r\n ما كه از ديوانه هم ديوانه‌تر گرديده‌ايم * بسكه دنبال امام منتظَر گرديده‌ايم \r\n در بيابانها پى گمگشتهء خود سالها * با چراغ ماه هر شب تا سحر گرديده‌ايم \r\n در هوايت چون جرس گلبانگ شادى مىزنيم * زين سفر آمادهء صبح ظفر گرديده‌ايم \r\n از خُم صبّوحيان دايم صبوحى مىزنيم * آنقدر مستيم كز خود بى خبر گرديده‌ايم \r\n مىبريم از ايندر و آن در همه فيض حضور * خوب در دولت سرايت دربدر گرديده‌ايم ! \r\n بين هفتاد و دو ملّت پيش سنگ امتحان * از وجود كيمياى دوست زر گرديده‌ايم \r\n\r\n","description":"","footnote":"","page_name":" 174 ","page_number":174},
  {"content":"\r\n\r\n بىوجودت نيستى از هستى ما بهتر است * همچو مژگان تو از اقبال برگرديده‌ايم ! \r\n هر نهالى با تو بر گرديد در باغ اميد * بهر قطع ريشهء جانش تبر گرديده‌ايم \r\n از براى قلع و قمع دشمنان كفر كيش * از دم شمشير برّان تيزتر گرديده‌ايم \r\n در فلك با زَهره دُور زُهره مىچرخند و ما * در زمين عمرىست گرد يك قمر گرديده‌ايم \r\n دست افسوس است برهم مىزند هر شاخه‌يى * يعنى از تأثير آفت بىثمر گرديده‌ايم \r\n ما امام خويش را « حدّاد » مىدانيم كيست * در نظر بازى عجب صاحبنظر گرديده‌ايم \r\n\r\n","description":"","footnote":"","page_name":" 175 ","page_number":175},
  {"content":"\r\n\r\nحافظ شيرازى\r\n\r\nكوكب رخشان\r\n يا رب آن آهوى مشكين به ختن باز رسان * وان سهى سرو خرامان به چمن باز رسان \r\n دل آزردهء ما را به نسيمى بنواز * يعنى آن جان ز تن رفته به تن باز رسان \r\n ماه و خورشيد به منزل چو به امر تو رسند * يار مهروى مرا نيز به من باز رسان \r\n ديده‌ها در طلب لعل يمانى خون شد * يا رب آن كوكب رخشان به يمن باز رسان \r\n برو اى طاير ميمون همايون آثار * پيش عنقا سخن زاغ و زغن باز رسان \r\n سخن اينست كه ما بىتو نخواهيم حيات * بشنو اى پيك خبر گير و سخن باز رسان \r\n آنكه بودى وطنش ديدهء « حافظ » يا رب * به مرادش ز غريبى به وطن باز رسان \r\n\r\n","description":"","footnote":"","page_name":" 176 ","page_number":176},
  {"content":"\r\n\r\nعباس براتى پور\r\n\r\nدر خلوت دل\r\n چه زيباست روى تو در خواب ديدن * فروغ نگاه تو در آب ديدن \r\n چه زيباست رخسار خورشيدى تو * پس از پرده‌دارى مهتاب ديدن \r\n چه زيباست در چشمه‌ى نور ، چشمت * شكوفايى روشن ناب ديدن \r\n چه زيباست دور از شكوه حضورت * نگاه تو در چشم احباب ديدن \r\n چه زيباست تصوير روحانى تو * به يكباره در پيكر قاب ديدن \r\n چه زيباست در خلوت دل نشستن * جمال تو دور از تب و تاب ديدن \r\n\r\n","description":"","footnote":"","page_name":" 177 ","page_number":177},
  {"content":"\r\n\r\n چه زيباست در جستجويى عطشناك * لب عاشقان تو سيراب ديدن \r\n چه زيباست در چشم دريايى تو * نگاه خروشان گرداب ديدن \r\n چه زيباست در اقتداى نمازم * ترا در تجلّاى محراب ديدن \r\n چه زيباست گر پا گذارى به چشمم * نشستن كنارى و سيلاب ديدن \r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمحمّد على مجاهدى ( پروانه )\r\n\r\nگوهَر دين\r\n تا بكى در پرده مانى ماه من ؟ روشنگرى كن * تا كنى هر دلبرى را عاشق خود ، دلبرى كن \r\n جلوه‌يى كن ، زهره را چون ذرّه محو خويش گردان * رخ نما و مشترى را بر رخ خود مشترى كن \r\n تا بكى از دورى ماه رخت اختر شمارم ؟ * چرخ دين را مهر شو ، در آسمان روشنگرى كن \r\n شاهباز دين ز هر سو مىخورد تيرى ، خدا را * طاير بشكسته بال دين حق را شهپرى كن \r\n قاف تا قاف جهان پر شد ز ظلم اى حُجّت حق * تكيه زن بر مسند عدل الهى داورى كن \r\n موج كفر پهلو مىزند بر ساحل دين * نوح شو ، طوفان به پا كن ، فلك دين را لنگرى كن \r\n\r\n","description":"","footnote":"","page_name":" 179 ","page_number":179},
  {"content":"\r\n\r\n تا نداده حق پرستى جاى خود بر بُت پرستى * بت شكن شو چون خليل و دفع خوى آزرى كن \r\n تا بكى چرخ ستمگر بر مدار ظلم گردد ؟ * تا كند اندر مدار عدل گردش ، محورى كن \r\n كفر را از ريشه بركن ، ظلم را از بُن بر افكن * برق شو ، از دشمنان خرمن بسوزان ، تندرى كن \r\n تا بكى اى گوهر دين از صدف بيرون نيائى ؟ * ناخدا شو ، كشتى دين خدا را رهبرى كن \r\n تيغ بركش از نيام و ، قصد جان دشمنان كن * پاى برزن بر ركاب و ، حمله‌هاى حيدرى كن \r\n اى همه جانها به لب از هجر رويت ، چهره بگشا * وى همه آثار هستى از تو مشتق مَصدرى كن \r\n گر هواى يارى او را به سر « پروانه » دارى * تا توانى خدمت عشّاق پور عسكرى كن \r\n\r\n","description":"","footnote":"","page_name":" 180 ","page_number":180},
  {"content":"\r\n\r\nفروغى بسطامى\r\n\r\nبه جز وصال تو هيچ از خدا نخواسته‌ام\r\n به زير تيغ نداريم مدّعا جز تو * شهيد عشق تو را نيست خونبها جز تو \r\n بجز وصال تو هيچ از خدا نخواسته‌ام * كه حاجتى نتوان خواست از خدا جز تو \r\n خداى من نپذيرد دعاى قومى را * كه مدّعا طلبيدند از دعا جز تو \r\n مريض عشق تو را حاجتى به عيسى نيست * كه كس نمىكند اين درد را دوا جز تو \r\n كجا شكايت بىمهريت توانم بُرد ؟ * كه هيچكس ننهاده‌ست اين بنا جز تو \r\n فغان اگر ندهى داد ما گدايان را * كه پادشاه نباشد به شهرِ ما جز تو \r\n\r\n","description":"","footnote":"","page_name":" 181 ","page_number":181},
  {"content":"\r\n\r\n مرنج اگر برِ بيگانه داورى ببرم * كه آشنا نخورد خون آشنا جز تو \r\n دلا هزار بلا در ولاى او ديدى * كسى صبُور نديدم درين بلا جز تو \r\n « فروغى » از رخ آن مه گرت فروغ دهند * به آفتاب نبخشد كسى ضيا جز تو \r\n\r\n","description":"","footnote":"","page_name":" 182 ","page_number":182},
  {"content":"\r\n\r\nشهيد حسين شاهد\r\n\r\nدر استغاثه به حضرت مَهدى\r\n عمرم تمام گشت ز هجران روى تو * ترسم شها به خاك برم آرزوى تو \r\n با آنكه روى ماه تو از ديده شد نهان * عشّاق را هميشه بود ديده سوى تو \r\n خورشيد چهره‌ات چو نهان شد ز چشم خلق * شد روزشان سياه از اين غم چو موى تو \r\n دامن پر از ستاره كنم شب ز اشك چشم * چون بنگرم به ماه و كنم ياد روى تو \r\n گردش به باغ بهر تماشاى گل بود * گلهاى باغ را نبود رنگ و بوى تو \r\n همچون مسيح جان به تن مردگان دمد * گر بگذر نسيم سحرگه ز كوى تو \r\n\r\n","description":"","footnote":"","page_name":" 183 ","page_number":183},
  {"content":"\r\n\r\n تا كى ز هجر روى تو سوزيم همچو شمع * شبها به ياد روى تو و گفتگوى تو \r\n رحمى به حال « شاهد » از پا فتاده كن * تا كى بهر ديار كند جستجوى تو \r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمحمّد آزادگان ( و اصل )\r\n\r\nپيك دعا\r\n اى برتر از عروج ملك اعتلاى تو * باشد كمال نعمت رحمان ولاى تو \r\n آنكس كه ديد روى تو ، از غير ديده دوخت * بيگانه مىشود ز جهان آشناى تو \r\n عزم رميم را ز سخن روح ميدمد * سحر بيان لعل لب جانفزاى تو \r\n ملك و منال و جاه چه آيد به كار ما ؟ * بىاعتنا به جاه سليمان گداى تو \r\n يابن الحسن ، ولىّ خداوند ذوالجلال ! * تا كى نهان به پرده‌ى غيبت لقاى تو ؟ \r\n هر روز و هر شبيم دعا خوان ، مگر شود * پيك دعاى سوختگان رهگشاى تو \r\n\r\n","description":"","footnote":"","page_name":" 185 ","page_number":185},
  {"content":"\r\n\r\n حزب خدا و جُند خدايت ركابدار * فتح و ظفر كتيبهء نقش لواى تو \r\n كى مژده مىبرند به عيسى كه العجل * سوى نماز شد به زمين مقتداى تو \r\n بازآ ببين كه خاك وطن لاله‌زار شد * از خون گلرخان ذبيح مناى تو \r\n بنگر حسينيان زمان را كه مىكنند * ايثار جان چگونه به كرب و بلاى تو \r\n بازآ كه جان ما به لب آمد ز انتظار * اى جان فداى جلوهء احمد نماى تو \r\n با خون نوشته‌اند شهيدان به راه عشق * جان را چه ارزشى است كه گردد فداى تو ؟ \r\n « و اصل » چو سر برآورد از خاك ، باز هم * دارد سر سرودن مدح و ثناى تو \r\n\r\n","description":"","footnote":"","page_name":" 186 ","page_number":186},
  {"content":"\r\n\r\nفروغى بسطامى\r\n\r\nمن بندهء آنم كه ببوسد دَهن تو\r\n من بندهء آنم كه ببوسد دهن تو * وز هر دهنى نشنود الّا سخن تو \r\n ترسم به جنون كار كشد اهل خرد را * در سلسلهء زلف شكن در شكن تو \r\n انديشهء مردم همه از شور قيامت * تشويش من از قامت عاشق فكن تو \r\n شايد كه شود رنگ به خون دل شيرين * هر تيشه كه بر سنگ زند كوهكن تو \r\n بلبل خجل از زمزمهء مرغ دلِ من * گل منفعل از غنچهء شاخ چمن تو \r\n هر طاير خوش نغمه كه در باغ بهشت است * حسرت كشد از باغ گل و ياسمن تو \r\n\r\n","description":"","footnote":"","page_name":" 187 ","page_number":187},
  {"content":"\r\n\r\n از فخر نهد پا به سر يوسف مصرى * هر دل كه در افتاد به چاه ذقن تو \r\n پيداست كه هرگز ننهد روى به بهبود * زخم دل عشّاق ز مشك ختن تو \r\n بس جامهء طاقت كه بر اندام « فروغى » * گرديده قبا از هوس پيرهن تو \r\n\r\n","description":"","footnote":"","page_name":" 188 ","page_number":188},
  {"content":"\r\n\r\nميرزا حبيب خراسانى\r\n\r\nتوئى تو\r\n امروز امير در ميخانه توئى تو * فرياد رس اين دل ديوانه توئى تو \r\n مرغ دل ما را كه به كس رام نگردد * آرام توئى دام توئى دانه توئى تو \r\n آن مهر درخشان كه بهر صبح دهد تاب * از روزن اين خانه به كاشانه توئى تو \r\n آن وِرد كه زاهد به همه شام و سحرگاه * بشمارد با سبحهء صد دانه توئى تو \r\n آن باده كه شاهد به خرابات مغان نيز * پيمود به جام و خم و پيمانه توئى تو \r\n آن غل كه ز زنجير سر زلف نهادند * بر پاى دل عاقل و ديوانه توئى تو \r\n\r\n","description":"","footnote":"","page_name":" 189 ","page_number":189},
  {"content":"\r\n\r\n ويرانه بود هر دو جهان نزد خردمند * گنجى كه نهان است به ويرانه توئى تو \r\n در كعبه و بتخانه بگشتيم بسى ما * ديديم كه در كعبه و بتخانه توئى تو \r\n بسيار بگوئيم و چه بسيار بگفتيم * كس نيست به غير از تو در اين خانه توئى تو \r\n يك همت مردانه در اين كاخ نديديم * آن را كه بود همت مردانه توئى تو \r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاديب الممالك فراهانى\r\n\r\nروزى دهد ذرّات را\r\n تا ساقى ميخوارگان ، در جام ، صهبا ريخته * خون دل خم در قدح از چشم مينا ريخته \r\n چون او نباشد هيچكس ، سالار خوبان است و بس * خوبانش زين ره هر نفس ، سر در كف پا ريخته \r\n خورشيد ، شمع درگهش ، كيوان غلام درگهش * جانهاى شيرين در رهش ، طوعا و كرها ريخته \r\n با معجز عيسى لبش ، با نوش احمد مشربش * با دست قدرت قالبش ، حقّ تعالى ريخته \r\n بخشد يقين ذات را روزى دهد ذرّات را * اشباح موجودات را ، او در هيولا ريخته \r\n بر كاخ قصرش اى فتى ، نصر من اللّه آيتى * در جام فتحش شربتى ، انّا فتحنا ريخته \r\n\r\n","description":"","footnote":"","page_name":" 191 ","page_number":191},
  {"content":"\r\n\r\n چون پرده بردارد ز رُخ ، گيرد جهان از چارسو * از بس كرشمه ناز او از روى زيبا ريخته \r\n دجّالها را بر كشد ، با صد مذلّتشان كشد * هم نار گبران خامُشَد ، هم آب ترسا ريخته \r\n اى مهدى صاحب زمان كز عكس تيغت آسمان * رنگ شفق را جاودان بر خاك خضرا ريخته \r\n بنما رخ چون ماه را مرآت وجه اللّه را * و آن غمزهء جانكاه را كز چشم شهلا ريخته \r\n\r\n","description":"","footnote":"","page_name":" 192 ","page_number":192},
  {"content":"\r\n\r\nصادق سرمد ( سرمد )\r\n\r\nكوكبهء عدل\r\n گر چه از اهل جهان روى نهان ساخته‌اى * روشن از پرتو خود روى جهان ساخته‌اى \r\n ديدن طلعت تو چشم جهان بين خواهد * كه جهانى بسوى خود نگران ساخته‌اى \r\n آنچه پيداست به چشم تو نهانست ز ما * و آنچه پنهان بُود از ما تو عيان ساخته‌اى \r\n تو چو خورشيد پديدى ولى از فرط ظهور * رخ نهان از نظر پير و جوان ساخته‌اى \r\n عالم جم اگر از جنگ تبه گشت چه باك * كز پى صلح تو جا در دل و جان ساخته‌اى \r\n هر كجا كوكبهء عدل تو پرچم افراشت * عرصهء مظلمه را مهد امان ساخته‌اى \r\n\r\n","description":"","footnote":"","page_name":" 193 ","page_number":193},
  {"content":"\r\n\r\n هادى خلقى و مهدىّ حق و حجّت عصر * وز رُخ اهل جهان روى نهان ساخته‌اى \r\n بولاى تو كه فرمان ولايت با توست * بندهء درگه خود پادشهان ساخته‌اى \r\n هر كه شد پيرو تو ، پيروى از ظلم نكرد * كه ز بيداد گرش دادستان ساخته‌اى \r\n صاحب امرى و از حكم تو بيرون نبود * آنچه در دايرهء كون و مكان ساخته‌اى \r\n تو به خود قائم و قائم به تو عالم كه جهان * قائم از عدل كران تا بكران ساخته‌اى \r\n حجّت بالغهء عقلى و در روى زمين * پيرو حكم خود اعصار و زمان ساخته‌اى \r\n دولت حق طلب ار دولت « سرمد » طلبى * گر بدين سودا بىسود و زيان ساخته‌اى \r\n\r\n","description":"","footnote":"","page_name":" 194 ","page_number":194},
  {"content":"\r\n\r\nفخر الدّين عراقى\r\n\r\nخوشا دردى كه درمانش تو باشى\r\n خوشا دردى ! كه درمانش تو باشى * خوشا راهى ! كه پايانش تو باشى \r\n خوشا چشمى ! كه رخسار تو بيند * خوشا ملكى ! كه سلطانش تو باشى \r\n خوشا آن دل ! كه دلدارش تو گردى * خوشا جانى ! كه جانانش تو باشى \r\n خوشىّ و خرّمى و كامرانى * كسى دارد كه خواهانش تو باشى \r\n چه خوش باشد دل امّيدوارى * كه امّيد دل و جانش تو باشى \r\n همه شادىّ عشرت باشد ، اى دوست * در آن خانه كه مهمانش تو باشى \r\n\r\n","description":"","footnote":"","page_name":" 195 ","page_number":195},
  {"content":"\r\n\r\n گل و گلزار خوش آيد كسى را * كه گلزار و گلستانش تو باشى \r\n چه باك آيد ز كس ؟ آن را كه او را * نگهدار و نگهبانش تو باشى \r\n مپرس از كفر و ايمان بيدلى را * كه هم كفر و هم ايمانش تو باشى \r\n براى آن به ترك جان بگويد * دل بيچاره ، تا جانش تو باشى \r\n « عراقى » طالب درد است دايم * به بوى آنكه درمانش تو باشى \r\n\r\n","description":"","footnote":"","page_name":" 196 ","page_number":196},
  {"content":"\r\n\r\nدكتر ناظرزاده كرمانى\r\n\r\nاميد عارفان\r\n نبود به ملك هستى بجز از تو پادشاهى * چه شود اگر ز رحمت فكنى به من نگاهى \r\n تو امام انس و جانى تو اميد عارفانى * تو مدبّر جهانى همه عالمت سپاهى \r\n به خطا اگر دل من بدرى دگر نهد رو * برود ز كوره راهى نرود ز شاهراهى \r\n به چه كس اميد بندم كه به جهل خود نخندم * نبود جز آستانت به جهان دگر پناهى \r\n به اميد آنكه شايد نظرى كنى به حالم * بنهيم رو بسُويت من و شوق و اشك و آهى \r\n شب تار زندگانى تو در آسمان هستى * پى روشنى دلها به صفاى مهر و ماهى \r\n\r\n","description":"","footnote":"","page_name":" 197 ","page_number":197},
  {"content":"\r\n\r\n تو مرا به لطف پنهان همه وقت دستگيرى * بود از اميد پيدا دل من بر اين گواهى \r\n به ميان بحر حيرت چه غم از خروش طوفان * كه بود به ساحل حق چو توأم پناهگاهى \r\n دل منكران دين را نه صفا بود نه نورى * دلشان بود و ليكن چه دلى دل سياهى \r\n مكن اشتباه اى دل ز خداى خويش مگسل * كه بزرگتر از اين نيست به عالم اشتباهى \r\n به ولىّ عصر يا رب كه به ما ترحّم آور * كه بشر گناهكار است و كند گناه ، گاهى \r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمرحوم صغير اصفهانى\r\n\r\nعدل جهان آرا\r\n نيست بازار جهان را به از اين سودائى * كه دهى جان پى همصحبتى دانائى \r\n دوش پروانه چنين گفت به پيرا من شمع * سوزم اندر طلب صحبت روشن رائى \r\n بايدت خون جگر خورد به ياد لب يار * نيست در خوان محبّت به از اين حلوائى \r\n رفرف عشق بِنازم كه بَرَد عاشق را * تا به جائى كه نباشد دگر آنجا جائى \r\n پاىِ لرزان ، دلِ حيران رَه پُر چَه ، شب تار * دست گيرد مگر از كور دلان بينائى \r\n راستى كجروى چرخ فزون گشت ، كجاست * دست اختر شكنى ، پاى فلك فرسائى ؟ \r\n\r\n","description":"","footnote":"","page_name":" 199 ","page_number":199},
  {"content":"\r\n\r\n دست بيداد جهان ساخته ويران بايد * پا گذارد به ميان عدل جهان آرائى \r\n شادمان باش « صغيرا » كه خديوى عادل * باز طرح افگند از عدل و عطا دُنيائى \r\n\r\n","description":"","footnote":"","page_name":" 200 ","page_number":200},
  {"content":"\r\n\r\nفصيح الزّمان شيرازى ( رضوانى )\r\n\r\nسر خمّ مى سلامت\r\n همه هست آرزويم كه ببينم از تو روئى * چه زيان تو را كه من هم برسم به آرزوئى \r\n به كسى جمال خود را ننموده‌اى و بينم * همه جا به هر زبانى بود از تو گفتگوئى \r\n غم و درد و رنج و محنت ، همه مستعدّ قتلم * تو بِبُر سر از تن من ، ببر از ميانه گوئى \r\n به ره تو بسكه نالم ، ز غم تو بسكه مويم * شده‌ام ز ناله نالى ، شده‌ام ز مويه مويى \r\n همه خوشدل اينكه مطرب بزند به تار چنگى * من از آن خوشم كه چنگى بزنم به تار موئى \r\n چو شود كه راه يابد سوى آب تشنه كامى ؟ * چه شود كه كام جويد ز لب تو كامجوئى ؟ \r\n\r\n","description":"","footnote":"","page_name":" 201 ","page_number":201},
  {"content":"\r\n\r\n شود اينكه از ترحّم دمى اى سحاب رحمت * من خشك لب هم آخر ز تو تر كنم گلوئى ؟ \r\n بشكست اگر دل من بفداى چشم مستت * سر خمّ مى سلامت شكند اگر سبوئى \r\n همه موسم تفرّج به چمن رَوند و صحرا * تو قدم به چشم من نِه بنشين كنار جوئى \r\n نه به باغ ره دهندم كه گلى بكام بويم * نه دماغ اينكه از گل شنوم به كام بوئى \r\n ز چه شيخ پاك دامن سوى مسجدم بخواند * رُخ شيخ و سُجده گاهى سر ما و خاك كوئى \r\n نه وطن پرستى از من به وطن نموده يارى * نه ز من كسى به غربت بنموده جستجوئى \r\n بنموده تيره روزم ، ستم سياه چشمى * بنموده مو سپيدم ، صنم سپيد روئى \r\n نظرى به سوى « رضوانى » دَردمند مسكين * كه به جز درت اميدش نبود به هيچ سوئى \r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nقصائد\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\nدكتر قاسم رسا\r\n\r\nكوكب رحمت\r\n سحر از دامن نرگس بر آمد نوگلى زيبا * گلى كز بوى دلجويش جهان پير شد برنا \r\n چه صبح آمد ز درياى كرم برخاست امواجى * كه عالم غرق رحمت شد از آن امواج روح افزا \r\n خدا را ز آستين آمد برون دست درخشانى * كه خط نسخ اعجازش كشيده بر كف موسى \r\n سحر در نيمهء شعبان تجلّى كرد خورشيدى * كه از نور جبينش شد منوّر ديدهء زهرا \r\n قدم در عرصهء عالم نهاد آن پاك فرزندى * كه چشم آفرينش شد ز نورش روشن و بينا \r\n چه مولودى كه همتايش نديده ديدهء گردون * چه فرزندى كه مانندش نزاده مادر دنيا \r\n\r\n","description":"","footnote":"","page_name":" 205 ","page_number":205},
  {"content":"\r\n\r\n به صورت شبه پيغمبر بصولت تالى حيدر * به سيرت حجّت داور ولىّ والى و الا \r\n رخ او لالهء رضوان خط او سبزهء رحمت * لب او چشمهء كوثر قد او شاخهء طوبى \r\n شهنشاه قَدَر قدرت كه فرمان همايونش * چو منشور قضا گردد به هر كون و مكان اجرا \r\n به ختم انبيا ماند چو خواند خطبه در منبر * به شاه اولياء ماند چو تازد بر صف اعدا \r\n لب لعل روانبخشش چو آيد در سخن روزى * پى بوسيدنش آيد فرود از آسمان عيسى \r\n جهان پير چون يعقوب شد سرگشته و حيران * كه شد آن يوسف ثانى به چاه غيب ناپيدا \r\n بيا اى خسرو خوبان حمايت كن تو از قرآن * كه شد پا مال دين حق ز شرّ و فتنهء اعدا \r\n شها چشم انتظاران را ز هجران جان به لب آمد * بتاب اى كوكب رحمت چو خورشيد جهان آرا \r\n ز حد بگذشت مهجورى ز مشتاقان مكن دورى * رخ ماه اى نكو منظر مپوش از عاشق شيدا \r\n\r\n","description":"","footnote":"","page_name":" 206 ","page_number":206},
  {"content":"\r\n\r\n شبى در كلبهء احزان قدم بگذار تا گردد * شب تاريك ما روشن لب خاموش ما گويا \r\n تو گر لشكر بر انگيزى سپاه كفر بگريزد * تو گر از جاى برخيزى نشيند فتنه و غوغا \r\n بيا اى كشتى رحمت كه دنيا گشته طوفانى * چو كشتيبان توئى ما را رهان از جنبش دريا \r\n توئى فرماندهء مطلق امام و حجّت بر حق * توئى بر شيعيان سرور توئى بر بندگان مولا \r\n « رسا » در مقدمت امروز اشك شوق افشاند * به امّيدى كز آن خرمن بچينند خوشه‌اى فردا \r\n\r\n","description":"","footnote":"","page_name":" 207 ","page_number":207},
  {"content":"\r\n\r\nميرزا ابو القاسم محمّد نصير اصفهانى ( طرب )\r\n\r\nپرده‌دار دين\r\n از فرّ مقدم شه دين ، ختم اوصيا * آفاق ، با بَها شد و ايّام ، با صفا \r\n آفاق يافت زينت و ايّام تازه شد * از فرّ مقدم شه دين ، ختم اوصيا \r\n طوبى برين همايون ايّام دلپذير * بُشرى ازين مبارك مولود جانفزا \r\n مولود حجّة بن حسن ، صاحب الزّمان * آمد فراز و زد به سر آسمان لوا \r\n از بطن پاك نرجس و از صلب عسكرى * آمد گلى كه گلشن دين يافت زو صفا \r\n جَد ، مصطفى و فاطمه مادر ، على پدر * جز او كراست اين شرف و منزلت ، كرا ؟ \r\n پروردهء حسن ، ثمر دوحهء حسين * نوباوهء على ، گل گلزار مصطفى \r\n\r\n","description":"","footnote":"","page_name":" 208 ","page_number":208},
  {"content":"\r\n\r\n پيرايه بخش گوهر اسرار لم يزل * شيرازه بند دفتر ارزاق ما سوى \r\n سلطان عصر ، آنكه به قصر جلال او * شاهان تاجدار ، فقيرند و بينوا \r\n عرش برين به حضرت او گشته ملتجى * روح الامين به درگه او برده التجا \r\n تارى ز تاب مويش ، و الّليل را دليل * تابى ز عكس رويش ، و الشّمس را گوا \r\n خاك درش كه سرمهء چشم ملايك‌ست * در چشم مردمان بود آن خاك ، توتيا \r\n لطفش كند علاج همه زخم بىعلاج * نامش بود دواى همه درد بىدوا \r\n شايد براى غاليه‌ى زلف حور عين * خاكى كه آورد ز سر كوى او صبا \r\n بر كوه اگر بخوانى مدح و ثناى او * آيد صدا ز كوه كه روحى لك الفدا \r\n در چنبر اطاعت او ، كلّ ممكنات * در قبضه‌ى مشيّت او جمله ما سوى \r\n\r\n","description":"","footnote":"","page_name":" 209 ","page_number":209},
  {"content":"\r\n\r\n آفاق همچون روضه‌ى رضوان كند ز مهر * روزى كه پرده بر فكَند از مه لقا \r\n خورشيد مُنكسف شود و ماه مُنخسف * چون پرده بر گشايد از آن چهر دلربا \r\n روزى كه بر كف آرد آن تيغ حيدرى * جبريل بر فرازد بر فرق اولوا \r\n چون شير خشمناك در آيد به دشت كين * از كشته پشته سازد در عرصه‌ى غزا \r\n گريان قضا ببينى در ماتم قَدَر * مويان قَدَر بيابى بر كشتهء قضا \r\n از عدل و داد پر كند آن گونه روى خاك * كز شير شر ره شير خورند آهوان غذا \r\n بى حكم او نبارد از آسمان مَطَر * بى امر او نرويد از خاكدان ، گيا \r\n آن متكّى به تكيه گه لامكان كه هست * عرش برينش تكيه گه و مهر ، متّكا \r\n از امر او بتابد در آسمان نجوم * از حكم او بگردد گِرد زمين سما \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n از روى او پديدست انوار كردگار * وز راى او عيانست آثار انبيا \r\n تا ديد خال هاشمى او به زير موى * خون شد ازين قضيّه دل آهوى ختا \r\n نى واجب الوجود ولى ذات پاك او * چون واجب الوجود مبراست از خطا \r\n از عرش تا به كرسى و از لوح تا قلم * از ماه تا به ماهى از خاك تا هوا \r\n از نور تا به ظلمت ، از ديو تا پرى * از ذرّه تا بخورشيد از بدر تا سُها \r\n بر خوان نعمتش همه را چشم انتظار * بر فضل و رحمتش همه را روى التجا \r\n خِضر و مسيح و صالح و ايّوب و اليَسع * نوح و كليم و يوسف و يعقوب و ارميا \r\n ذو الكفل و لوط و يوشع و ادريس پاك دين * داود و هود و يونس و لقمان پارسا \r\n بالجمله تا به خاتم از آدم صفى * او را تمام مدحگر و منقبت سرا \r\n\r\n","description":"","footnote":"","page_name":" 211 ","page_number":211},
  {"content":"\r\n\r\n تا چند زير پرده‌اى اى پرده‌دار دين ؟ * از پرده كفر را بدرى پرده تا ، درآ \r\n جود و كرم تو راست ، لك الجود و الكرم * عزّ و علاتر است ، لك العزّ و العلا \r\n وصف و صفت تراست ، لك الوصف و الصّفة * مدح و ثنا تراست ، لك المدح و الثّنا \r\n فضل و نعم تراست ، لك الفضل و النّعم * ملك و بقا تراست ، لك الملك و البقا \r\n نعت تو انتهايى ، خالى ز ابتدا * مدح تو ابتدايى بيرون ز انتها \r\n چون من زبان گشايم در مدح حضرتت * روح الامين بگويد طوبى و مرحبا \r\n خواهد كس ار بهاى ثناى تو را دهد * باشد دو كون مدح تو را كمترين بها \r\n شاها « طرب » به مدح تو دم مىزند ز صدق * حاشا اگر قبول نفرمايى از عطا \r\n بوده‌ست پيشه ز آبا مدح توام به صدق * حاشا كه من ز پيشهء آبا كنم ابا \r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمرحوم كمپانى ( مفتقر )\r\n\r\nدر مدح حضرت مهدى\r\n برهم زنيد ياران اين بزم بىصفا را * مجلس صفا ندارد بى يار مجلس آرا \r\n بى شاهدىّ و شمعى هرگز مباد جمعى * بى لاله شور نبود مرغان خوشنوا را \r\n بى نغمهء دف و چنگ مطرب به رقص نايد * وجد سماع بايد كز سر برد هوا را \r\n جام مدام گلگون خواهد حريف موزون * بى مى مدان تو ميمون ، جام جهان نما را \r\n بى سرو قدّ دلجوى ، هرگز مجو لب جوى * بى سبزهء خطش نيست آب روان گوارا \r\n بى چين طرّهء يار ، تا تاركم زيك تار * بى موى او به موئى هرگز مخر خُتا را \r\n\r\n","description":"","footnote":"","page_name":" 213 ","page_number":213},
  {"content":"\r\n\r\n بى جامى و مدامى هرگز نپخته خامى * تا كى به تلخكامى سر مىبرى نگارا ؟ \r\n از دولت سكندر بگذر ، برو طلب كن * با پاى همت خضر سرچشمهء بقا را \r\n بر دوست تكيه بايد بر خويشتن نشايد * موسى صفت بيفكن از دست خود عصا را \r\n بيگانه باش از خويش و ز خويشتن مينديش * جُز آشنا نبيند ديدار آشنا را \r\n پروانه‌وش ز آتش هرگز مشو مشوّش * دانند اهل دانش عين بقا ، فنا را \r\n داروى جهل خواهى بطلب ز پادشاهى * كاقليم معرفت را امروزه اوست دارا \r\n عنوان نسخهء غيب ، سّر كتاب لا ريب * عكس مقدّس از عيب محبوب دلربا را \r\n آئينهء تجلّى معشوق عقلِ كلّى * سرمايهء تسلّى عشّاق بينوا را \r\n اصل اصيل عالم ، فرع نبيل خاتم * فيض نخست اقدم ، سرّ عيان خدا را \r\n\r\n","description":"","footnote":"","page_name":" 214 ","page_number":214},
  {"content":"\r\n\r\n در دست قدرت او لوح قدر زبونست * با كلك همت او وَقعى مَده قضا را \r\n اى هدهد صبا گوى طاووس كبريا را * بازآ كه كرده تاريك ، زاغ و زغن فضا را \r\n اى مصطفى شمائل وى مرتضى فضائل * وى احسن الدّلائل ياسين و طاوها را \r\n اى منشى حقائق وى كاشف دقائق * فرماندهء خلائق ربّ العلى عُلى را \r\n اى كعبهء حقيقت وى قبلهء طريقت * ركن يمان ايمان عين الصّفا ، صفا را \r\n اى رويت آيهء نور وى نور وادى طور * سرّ حجاب مستور از رويت آشكارا \r\n اى معدلت پناهى هنگام دادخواهى * او رنگ پادشاهى شايان بود شما را \r\n انگشتر سليمان شايان اهرمن نيست * كى زيبد اسم اعظم ديو و دد و دغا را ؟ \r\n از سيل فتنهء كفر اسلام تيره گون است * دين مبين زبون است در پنجهء نصارى \r\n\r\n","description":"","footnote":"","page_name":" 215 ","page_number":215},
  {"content":"\r\n\r\n اى هر دل از تو خرّم پشت و پناه عالم * بنگر دُچار صد غم يك مشت بينوا را \r\n اى رحمت الهى درياب « مفتقر » را * شاها به يك نگاهى بنواز اين گدا را \r\n\r\n","description":"","footnote":"","page_name":" 216 ","page_number":216},
  {"content":"\r\n\r\nصفى عليشاه ( صفى )\r\n\r\nدور جهان به سلطنتش قائم\r\n بر باد داد زلف مجعَّد را * در بند كرد عقل مجرّد را \r\n گر پى برى به لعل روانبخشش * باور كنى حيات مؤبّد را \r\n دارد دهان و ليك نشان از وى * يابد كسى كه هيچ كند خَود را \r\n هستش ميان ز هستى گر يك مو * جوئى كناره يا بى آن حد را \r\n دو طرّه‌اش به عين پريشانى * يكتا كند خيال مردّد را \r\n در پيرهن لطافت اندامش * باشد گواه ، روح مجسَّد را \r\n\r\n","description":"","footnote":"","page_name":" 217 ","page_number":217},
  {"content":"\r\n\r\n زاهد اگر به خواب بيند رويش * بتخانه كرد خواهد معبد را \r\n دو چشم او به فتنه گرى ماند * مستان جنگجوى مُعَربد را \r\n برده به طبع ، گوهر ياقوتش * رنگ عقيق و رونق بُسَّد را \r\n دانى كه خون ماست به جوش از چه * بينى اگر لطافت آن خَد را \r\n روز قيامت ار كه بر افرازد * آن سرو قامت از طرفى قد را \r\n روشن علامتى است رُخش در زلف * بر غيبت و ظهور ، « محمّد » را \r\n قائم كه حق ز دُور نخستين كرد * دائر به وى ولايت احمد را \r\n ظاهر به واحديّت اصلى شد * هر دورهء تجلّى ممتد را \r\n يكتا به وحدت است نه آن يكتا * كاوّل بود هزار و ده و صد را \r\n\r\n","description":"","footnote":"","page_name":" 218 ","page_number":218},
  {"content":"\r\n\r\n آن واحدى كش اوّل و ثانى نيست * بل ثانى است اوّل بىعد را \r\n ثانى نه آنكه بعد نُخست آيد * نبود نخست دوره سرمد را \r\n هرگز جُز او نبوده مديرى خوش * تا هست دور چرخ مُحدَّد را \r\n هرگز نبوده غير خط سبزش * آرايش اين رواق زبرجد را \r\n بر طىّ و نشر نيست جُز او حاكم * عصر وجود و ملك مخلّد را \r\n در ساحت تصرّف و تقديرش * نبود تفاوت اقرب و ابعد را \r\n نبود اگر ولايت ارشادش * روح الامين كند گم مرصد را \r\n دور جهان به سلطنتش قائم * تا كى كند قيام مجدّد را \r\n تجديد در ظهور بُوَد ورنه * تكرار نيست جلوهء اوحد را \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n روزى كه كس نبود شهادت گو * مىداد حق به ياد وى اشهد را \r\n تا آرد او به ياد بنى آدم * بر عهد خود لطيفهء اعهد را \r\n آن عهد برقرار بود هر دور * تا مظهر اوست مالك ذواليد را \r\n ابليس ترك سجدهء آدم كرد * نشناخت زو چو خاتم امجد را \r\n زان رو كه بسته بود به يأجوجان * انديشهء سكندريش سد را \r\n ديو و دَد ، آدمى نشود هر چند * آدم كند به قدرت حق دد را \r\n از كلك صنع بر وَرق هستى * بنگاشت نقش مقبل و مرتد را \r\n آيد بسى شكال كه اندر اصل * علّت چه بود اصلح و افسد را ؟ \r\n در مكتب حقايق چون او گفت * تشديد سخت گوى و بكش مد را \r\n\r\n","description":"","footnote":"","page_name":" 220 ","page_number":220},
  {"content":"\r\n\r\n شاگرد را چه جرم كشيد ارمد * يا سخت گفت حَرف مشدّد را \r\n در پيش آفتاب به بينائى * نتوان گشود ديدهء مرمد را \r\n در اصل چون صفا و كدورت بود * آينه و سفال معقّد را \r\n جرم سفال چيست كه ننمايد * آينه دار ابيض و اسود را ؟ \r\n موى ار نداشتند چو لحيائى * تقصير چيست كوسج و امرد را ؟ \r\n خوب و بد از مهيّت اشيا شد * ره نيست آنكه خوب كند بد را \r\n ماهيّت مظنّه بود بى شك * غير از يقين شناسى اگر حد را \r\n بر قدر قابليّت دَر قسمت * داد او وجود اشقى و اسعد را \r\n وضع جهان به وجه تناسب شد * بر جاى پا نبود محلّ يد را \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n اين جمله هست و هيچ نداند كس * جز ذات حق حقيقت و مقصد را \r\n رمزى است در نهاد بنى آدم * كز وى توان شناختن ايزد را \r\n آن قوّه گر نبود كجا مىكرد * بر عبد ، امر و نهى مؤكّد را ؟ \r\n دادت نشان به گنج وجود خود * تا وارهى ز جوع و نهى كد را \r\n جُز اين به عقل نايد كز حكمت * ايجاد كرد اشرف و انكد را \r\n آنجا كه ره به غير تحيّر نيست * عقل افكند چگونه مسند را \r\n نه عقل حاكم است نه علم اينجا * نه از چنين شناخت توان جد را \r\n آگه نه زان توان به خبر گشتن * چَند ار به هم نهند مجلّد را \r\n نامد خبر كه حال « صفى » چون شد * زان پس كه يافت شاهد و مشهد را \r\n\r\n","description":"","footnote":"","page_name":" 222 ","page_number":222},
  {"content":"\r\n\r\nخاتمى نورى ( نورى )\r\n\r\nدر ميلاد حضرت قائم\r\n ديدم ز يار پستهء خندان را * هم خطّ و خال ، هم لب و دندان را \r\n بگشود لب ندانم يا آن بُت * بر ما نمود چشمهء حيوان را ؟ \r\n با قامتى چو سرو ، خرامان شد * رونق ببرد ، سرو خرامان را \r\n چشمم به چشم آهوى مست افتاد * دادم ز كف لطيفهء ايمان را \r\n ابروست يا كه دوست به پيشانى * دارد نشان خنجر برّان را ؟ \r\n يك دست جام باده به ديگر دست * بگرفته بود ، زلف پريشان را \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n پس ناگهان به رقص و طرب برخاست * چونان كه مىربود دل و جان را \r\n با خنده مىسرود كه يا بُشرى * پيرايش عوالم امكان را \r\n افزود هر نفس كه تعالى اللّه * يا مرحبا خديو جهانبان را \r\n ميداد نيز مژده به گمراهان * اشراق آفتاب درخشان را \r\n مىگفت تهنيت ز سرمستى * ميلاد نيمهء شعبان را \r\n كز سُرّ من رأى خبرى آمد * چون هدهد از سبا و سليمان را \r\n يعنى تولّد پسرى زيبا * كارامش است خاطر خوبان را \r\n با نرگس آمده است گل سُورى * آراست باغ و صحن گلستان را \r\n مولود ميمنت اثرى كز وى * آرايش است روضهء رضوان را \r\n\r\n","description":"","footnote":"","page_name":" 224 ","page_number":224},
  {"content":"\r\n\r\n شاهنشهى كه نيست جز او مالك * ارواح يا ممالك ابدان را \r\n از او بجو فضيلت كَرَّمنا * وز او طلب مكارم انسان را \r\n يا بى در او معارف رَبّانى * بينى از او مظاهر عرفان را \r\n داناى محكم و متشابه اوست * واقف همه‌ى سرائر فرقان را \r\n بر علم انبيا بود او وارث * جامع صفات باب و نياكان را \r\n ادريس اوست ، صالح و اسماعيل * در وى بجوى حكمت لقمان را \r\n يعقوب اوست جامهء او دارد * بوى قميص ، يوسف كنعان را \r\n يحيى خصائل است و مسيحا دم * نور دو ديده ختم رسولان را \r\n فرزند او بود ، هم از او دارد * نام و نشان و كُنيت و عنوان را \r\n\r\n","description":"","footnote":"","page_name":" 225 ","page_number":225},
  {"content":"\r\n\r\n جز در ولىّ عصر كجا جوئيم * آثار صولت شه مردان را ؟ \r\n آئينهء طهارت و عصمت اوست * بنت النّبى ، مليكهء نسوان را \r\n جز در وجود او نتوان يابيم * پاكيزگى و پاكى دامان را \r\n او حجّت خداست ، به غير از او * نتوان دليل يا بى و برهان را \r\n كى مىكند اطاعت كورانه * در دست دارد آنكه چو قرآن را \r\n عاقل نيم اگر نگرم يكسان * رفتار زاغ و كبك خرامان را \r\n خفّاش را چه نسبت با خورشيد ؟ * شبتاب چيست ؟ بين مه تابان را \r\n اهريمن پليد نيابد راه * هرگز حريم ساحت يزدان را \r\n هر جا وزد نسائم رحمانى * نبود اثر وساوس شيطان را \r\n\r\n","description":"","footnote":"","page_name":" 226 ","page_number":226},
  {"content":"\r\n\r\n اى مالك ملوك جهان برخيز * خواهد چنين جهان چو تو سلطان را \r\n عجّل على ظهورك يا مهدى * تا انس و جان برد ز تو فرمان را \r\n ميزان عدل بر تو بود قائم * شاهين توئى دو كفّهء ميزان را \r\n هر ادعّا ز هر كه به غير از اوست * نبود به غير ملعبه ، صبيان را \r\n امّ الكتاب وصف تو را حاكى است * نبود نياز دفتر و ديوان را \r\n امّيد ميرود كه مصون دارى * در ظلّ خود گروه مسلمان را \r\n با عدل و داد خويش بيارايى * دنيا به ويژه كشور ايران را \r\n « نورى » منوّر است از آن طلعت * كارايد آفتاب درخشان را \r\n\r\n","description":"","footnote":"","page_name":" 227 ","page_number":227},
  {"content":"\r\n\r\nفصيح الزّمان شيرازى ( رضوانى )\r\n\r\nخضر پى خجسته\r\n خود دشمنى است دانش و فضل و هنر مرا * از صد هزار دشمن جانى بتر مرا \r\n بى دانشان نتيجه ببردند ، اى كه كاش * هرگز نبود دانش و فضل و هنر مرا \r\n هستم من آن درخت كه ابناى روزگار * هر دم زنند سنگ براى ثمر مرا \r\n گاهى براى ميوه و گه بهر سايه‌ام * ريزند شاخ و برگ تو ببرند بر مرا \r\n اى كاش باغبان ننشاندى مرا به باغ * ننمودى آب تربيتش بارور مرا \r\n اين عقده‌ام كشد كه چرا زاد مادرم * وز اينكه پروراند به دامن پدر مرا \r\n\r\n","description":"","footnote":"","page_name":" 228 ","page_number":228},
  {"content":"\r\n\r\n طاووس‌وار هر چه كنم باز بال و پر * بينم كه دشمن است همان بال و پر مرا \r\n بر هر كه چشم باز كنم از پى اميد * گر باشد آفتاب زند نيشتر مرا \r\n از سيلى است چهرهء زردم مدام سرخ * روزى حوالتست به خون جگر مرا \r\n دردا كه هر چه داد بر آرم ز سينه نيست * يك دادگر به دورهء بيدادگر مرا \r\n هم تند باد سخت حوادث بود وزان * هم آسمان فكنده به خرمن شرر مرا \r\n جز ديده چشم من به كسى نيست كز سرشك * پر كرده دامن از در و لعل و گهر مرا \r\n دارم ز سيم اشك و زر چهره اعتبار * باشد بس آبرو به همين سيم و زر مرا \r\n با اين سوانحم به كسى نيست حاجتى * حاجت بود به حجّت ثانى عشر مرا \r\n مهدى هادى آنكه به هر ورطه حافظ است * از چنگ حادثات و هزاران خطر مرا \r\n\r\n","description":"","footnote":"","page_name":" 229 ","page_number":229},
  {"content":"\r\n\r\n هر صبح و شام منتظرم كز ره كرم * دَردِ درون دوا كند آن منتظر مرا \r\n بر چشمهء حيات ز ظلمات گمرهى * آن خضر پى خجسته بود راهبر مرا \r\n « رضوانيا » به خاك درش چشم روشنم * كاين خاك از ازل شده كحل البصر مرا \r\n\r\n","description":"","footnote":"","page_name":" 230 ","page_number":230},
  {"content":"\r\n\r\nكمپانى ( مفتقر )\r\n\r\nدر مدح حضرت مهدى حجّة بن الحسن العسكرى عليه السّلام\r\n دلبرا ، دست اميد من و دامان شما * سر ما و قدم سرو خرامان شما \r\n خاك راه تو و مژگان من ار بگذارد * ناوك غمزه و يا خنجر مژگان شما \r\n شمع آه من و رخسارهء چون لالهء تو * چشم گريان من و غنچهء خندان شما \r\n لب لعل نمكين تو مكيدن حظّى است * كه نه طالع شودم يار نه احسان شما \r\n رويم از نرگس بيمار تو چون ليمو زرد * به نگردد مگر از سيب زنخدان شما \r\n نه در اين دائره سر گشته منم چون پرگار * چرخ سر گشته چو گوئى است به چوگان شما \r\n\r\n","description":"","footnote":"","page_name":" 231 ","page_number":231},
  {"content":"\r\n\r\n درد عشق تو نگارا نپذيرد درمان * تا شوم از سر اخلاص به قربان شما \r\n خضر را چشمهء حيوان رود از ياد اگر * رَسَدش رَشحه‌اى از چشمهء حيوان شما \r\n عرش بلقيس نه شايستهء فرش ره توست * آصف اندر صف اطفال دبستان شما \r\n نبود ملك سليمان همه با آن عظمت * مورى اندر نظر همت سلمان شما \r\n جلوهء ديد كليم اللَّه از آن ديد جمال * نغمه‌اى بود انا اللَّه ز بيابان شما \r\n طائر سدره‌نشين را نرسد مرغ خيال * به حريم حرم شامخ الأركان شما \r\n قاب قوسين كه آخر قدم معرفت است * اوّلين مرحلهء رفرف جولان شما \r\n فيض روح القدس از مجلس انس تو و بس * نفحهء صور صفيرى است ز دربان شما \r\n گرچه خود قاسم الأرزاق بود ميكائيل * نيست در رتبه مگر ريزه خور خوان شما \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n لوح نفس از قلم عقل نمىگردد نقش * تا نباشد نفس منشى ديوان شما \r\n هر چه در دفتر ملك است و كتاب ملكوت * قلم صنع رقم كرده به عنوان شما \r\n شده تا شام ابد دامن آفاق چو روز * زده تا صبح ازل سر ز گريبان شما \r\n چيست تورات ز فرقان شما رمزى و بس * يك اشارت بود انجيل ز قرآن شما \r\n هست هر سوره به تحقيق ز قرآن حكيم * آيهء محكمه‌اى در صفت شأن شما \r\n آستان تو بود مركز سلطان هُما * قاف عنقاى قدم شرفهء ايوان شما \r\n مهر با شاهد بزم تو برابر نشود * مه فروزان بود از شمع شبستان شما \r\n خسروا گر به مديح تو سخن شيرين است * ليكن افسوس نه زيبنده و شايان شما \r\n اى كه در مكمن غيبى و حجاب أزلى * آه از حسرت روى مه تابان شما \r\n\r\n","description":"","footnote":"","page_name":" 233 ","page_number":233},
  {"content":"\r\n\r\n بكن اى شاهد ما جلوه‌اى از بزم وصال * چند چون شمع بسوزيم ز هجران شما \r\n مسند مصر حقيقت ز تو تا چند تهى * اى دو صد يوسف صدّيق به قربان شما \r\n رخش همت بكن اى شاه جوانبخت تو زين * تا شود زال فلك چاكر ميدان شما \r\n زَهرهء شير فلك آب شود گر شنود * شيههء زهره جبين توسن غرّان شما \r\n « مفتقر » را نه عجب گر بنمائى تحسين * منم امروز در اين مرحله حسّان شما \r\n\r\n","description":"","footnote":"","page_name":" 234 ","page_number":234},
  {"content":"\r\n\r\nميرزا ابو الحسن حسينى ( فراهانى )\r\n\r\nدر مديح حضرت ولىّ عصر\r\n ترسم كه بسكه مىكشم از درد اضطراب * از من چو نور ديده كند يار اجتناب \r\n آهم ربوده خواب كسان وَرنه گفتمى * هرگز كسى مبيناد اين روز را به خواب \r\n از آب ديده بر سر دريا نشسته‌ام * با آنكه آب در بَدنم نيست چون حباب \r\n خواب آن چنان محال نمايد نظر به من * كز بخت خويشتن بنمايم قبول خواب \r\n گويا گداخته‌ست شكر خواب صبحدم * در آب ديدهء من همچون شكر در آب \r\n شد درد ، عاشق من و اين طرفه تركه من * چون عاشقان فشانم از ديده خون ناب \r\n\r\n","description":"","footnote":"","page_name":" 235 ","page_number":235},
  {"content":"\r\n\r\n بر چشم من چنين كه شد از روزگار تنگ * ترسم ز سايه‌اش نگذارد بر آفتاب \r\n بينم به چشم خويش قيامت كه اختران * از آسمان چشمم ريزند بىحساب \r\n پوشيده‌اند پرده‌نشينان چشم من * بر هفت پرده ، پردهء ديگر ، زهى حجاب \r\n پوشنده پرده مردم بر عيب خويشتن * بر پرده من چه پوشم ازينم در اضطراب \r\n عين الكمال دور ز عيشى كه كرده‌ام * از چشم خود پياله و از خون خود شراب \r\n از زلف و روى لاله رخان ديده بسته‌ام * كاين يك به مهر ماند و آن يك به مشك ناب \r\n ديگر چه واقعه‌ست كه چون طرّه‌هاى يار * از بوى و مشك و عنبر آيم به پيچ و تاب ؟ \r\n گفتم به اشك شويم از ديده رنگ خون * از خود بتر نمود به خون ديده‌ام خضاب \r\n هرگز گلى كه ديد كه رنگش فزون شود * هر چند بيش گيرد از وى كسى گلاب \r\n\r\n","description":"","footnote":"","page_name":" 236 ","page_number":236},
  {"content":"\r\n\r\n چسبيده آنچنان مژه‌هايم به هم كه نيست * امكان باز كردن آن هم به هيچ باب \r\n با درد برنيايد هرگز به حيله كس * بيهوده ديدهء من ، در شير كرد آب \r\n شيرى كه مىچكانم در ديده خون شود * آرى به اصل باشد هر چيز را مآب \r\n چون سايه اختيار نمودم به چشم درد * بارى روم به سايهء شاه فلك جناب \r\n شاه زمانه ، مهدى هادى لقب كه هست * معصوم از پدر به پدر تا ابو تراب \r\n شاهى كه آفتاب به رأى منير او * جويد بسان ذرّه به خورشيد انتساب \r\n شاها تو آن امامى كز خاك پاى تو * يعنى كه من ، سپهر برين مىكشد عتاب \r\n آن كس كه دامن تو به امّيد ديگرى * از كف گذاشت بس بود او را همين عذاب \r\n اين بس عذاب تشنه كه از آب بگذرد * وانگه به قصد آب نهد روى بر سراب \r\n\r\n","description":"","footnote":"","page_name":" 237 ","page_number":237},
  {"content":"\r\n\r\n گردانم اين كه ترك ادب نيست بنده را * گفتن مديح و كردن هر دم چنين خطاب \r\n باد آسمان به رفعت قدر رَفيع تو * امّا به شرط آنكه مبيناد انقلاب \r\n\r\n","description":"","footnote":"","page_name":" 238 ","page_number":238},
  {"content":"\r\n\r\nشمس الفصحاء محيط قمى ( محيط )\r\n\r\nفرد انتخاب\r\n عيدست و كرده دلبر من دست و پا خضاب * خوش رنگ تازه ريخته از بهر دل بر آب \r\n دارد براى بردن دل شيوه‌ها به چشم * ريزد بر آب و رنگ و برد دل ز شيخ و شاب \r\n تنها نه من ز نرگس مستش شدم ز دست * بر هر كه بنگرى ز همين باده شد خراب \r\n ماه هلال ابروى من برفروخت چهر * وز پرتو جمال بزد راه آفتاب \r\n آمد بهار و روز گل‌ست و زمان مُل * ساقى بيار باده به بانگ دف و رباب \r\n از سبزه شد بساط زمرّد بسيط خاك * وز كف فشاند لؤلؤ لالا بر آن سحاب \r\n\r\n","description":"","footnote":"","page_name":" 239 ","page_number":239},
  {"content":"\r\n\r\n از بهر دلربائى عشّاق بيقرار * سنبل به تار طرّه در افكند پيچ و تاب \r\n ز افغان عندليب و هياهوى ميكشان * بيدار چشم نرگس مخمور شد ز خواب \r\n همچون صنوبر قد جانان به چشم من * افكنده سايه سرو سهى در ميان آب \r\n ذرّات كائنات برقصند و در سماع * از يُمن مولد ملك مالك الرّقاب \r\n كهف امان ، پناه جهان ، صاحب الزّمان * شاهى كه سوده نه فلكش جبهه بر تراب \r\n مهدى ، ولىّ قائم و موعود و منتظر * آخر امام و يازدهم نجل بو تراب \r\n عنوان آفرينش و فهرست كن فكان * كز دفتر وجود بود فرد انتخاب \r\n با پايهء عنايت او پايد آسمان * در سايهء حمايت وى تابد آفتاب \r\n بى امر او نريزديك برگ از درخت * بى فيض او نبارد يك قطره از سحاب \r\n\r\n","description":"","footnote":"","page_name":" 240 ","page_number":240},
  {"content":"\r\n\r\n باشد گه تجلّى يزدان بى مثال * آن ذات حق نما چو برون آيد از حجاب \r\n گيرد ز عدل و دادش آرام ، روزگار * از ظلم و جور گيرد هر گاه انقلاب \r\n حصر محامدش نتوان كرد از آنكه هست * نطق الكن و محامد ، بيحدّ و بيحساب \r\n درمانده‌ام ، اغِثنى يا صاحب الزّمان * يا خاتم الأئمه و يا تالى الكتاب \r\n بگشا در عطا ز كرم بر رخ « محيط » * اى بى كف عطاى تو مسدود ، فتح باب \r\n\r\n","description":"","footnote":"","page_name":" 241 ","page_number":241},
  {"content":"\r\n\r\nميرزا ابو القاسم محمّد نصير اصفهانى ( طرب )\r\n\r\nمولود صاحب\r\n تعالى اللّه از فرّ مولود صاحب * جهان گشت با عيش و عشرت مصاحب \r\n جهان كهن تازه شد بار ديگر * ز مولود محمود مسعود صاحب \r\n چه روزىست يا للعجب اين نكو روز * كه ساكب بود فيض حق از جوانب \r\n چه روزىست پيروز و ميمون و خرّم * كه هست ابر رحمت به ذرّات ساكب \r\n چو شد طالع امروز خورشيد اعظم * به مغرب شد از شرم او مهر ، غارب \r\n بلى چون ز مشرق دمد شاه خاور * گريزان شوند اين نجوم ثواقب \r\n\r\n","description":"","footnote":"","page_name":" 242 ","page_number":242},
  {"content":"\r\n\r\n چو شد نور يزدان درخشان ز سهمش * شدند اهرمن سيرتان جمله‌ها رب \r\n چو افراشت حق رايت مهدوى را * چه باكى ز دجّال شوم محارب ؟ \r\n به يك ضربتش سوى دوزخ فرستد * از آن حيدرى تيغ تبّار ضارب \r\n ز گلزار نرجس گلى خنده زن شد * كه از مشربش جمله گلهاست شارب \r\n نه واجب تعالىست امّا ثنايش * چو واجب تعالىست بر خلق واجب \r\n همه خلق گمراه و او هست هادى * همه خصم مغلوب و او هست غالب \r\n خدا راست دست و جهان راست سرور * على راست شبل و نبى راست نائب \r\n چو مرفوع اعلام توحيد سازد * كند جمله مخفوض دين نواصب \r\n در آن دم كه تيغ دو دَم بر كف آرد * تهى سازد از جان گُردان قوالب \r\n\r\n","description":"","footnote":"","page_name":" 243 ","page_number":243},
  {"content":"\r\n\r\n زند بر دِرَم سكّه‌ى شرع احمد * نماند بجا نه مجوس و نه راهب \r\n ز بس ريزد از تيغ بر خاك هامون * شود پشته بر پشته مركوب و راكب \r\n پى مدح شاهان و گردن فرازان * نويسند نامش بطاق كتائب \r\n حساب مديحش نگنجد به دفتر * شود گر كه ذرّات عالم محاسب \r\n چو خورشيد تابد به هر ذرّه نورش * اگر مصلحت راست از ديده غائب \r\n گريزند ازو شير مردان هيجا * چنان كز برِ شير ، خيل ثعالب \r\n خدا را بود چون على مظهر الحق * عجب نبود از وى ظهور عجائب \r\n برون است مدحش ز تقرير ناطق * فزون است مدحش ز تحرير كاتب \r\n به بزم محبّان او گاه عشرت * مرتّب كند خوانچيش چونكه راتب \r\n\r\n","description":"","footnote":"","page_name":" 244 ","page_number":244},
  {"content":"\r\n\r\n حَمل آرد از چرخ و ماهى ز عمّان * ز خور گردهء گرم و از ثور رائب \r\n ز سهمش كه پشت فلك زوست چنبر * بلرزد عدو كش بطرقد مناكب \r\n شها خلق رفتند از دست يكسر * برون آى اى مظهر لطف واجب \r\n اجانب گرفتند ملك جهان را * ببر از ميان اين رسوم اجانب \r\n كند منقبت جبرئيل امينت * « طرب » كيست كت دم زند از مناقب ؟ \r\n\r\n","description":"","footnote":"","page_name":" 245 ","page_number":245},
  {"content":"\r\n\r\nملك الشّعراى صبورى ( صبورى )\r\n\r\nنهال روضهء خلدش حكايتى ز لب است\r\n پرى رخى كه خداوند زلف پرشكن است * بلاى كشور و آشوب شهر و ماه من است \r\n به زير هر خم جعدش هزار چين و شكن * ولى هزار دل و جان اسير هر شكن است \r\n فراز سَروَش از ماه و مشترى ثمر است * بگرد ماهش از مشك و غاليه رسن است \r\n نه همچو رنگ رُخ او شقيق در بُستان * نه همچو لعل لب او عقيق دَر يمن است \r\n فروغ ديدهء حُسن است و شاه خوبان است * چراغ مجلس انس است و شاه انجمن است \r\n نسيم از بر او بوى گل فراز آرد * كه خرمن گلشن اندر ميان پيرهن است \r\n\r\n","description":"","footnote":"","page_name":" 246 ","page_number":246},
  {"content":"\r\n\r\n به چين طرّهء او نافهء خطا نه شگفت * به چشم جادوى او بين كه آهوى ختن است \r\n اگر چه نرگس جادوى او نه هارونست * ولى به هاروت آموزگار مكر و فن است \r\n و گر چه لعل سخنگوى او نه ياقوت است * ولى به ياقوت افسوس خوار و خنده زن است \r\n چنان كه شمس رخش تافته ز مغرب زلف * علامتى ز ظهور ولىّ ذوالمنن است \r\n بزرگ آيت يزدان ولىّ و حجّت عصر * كه مرزبان زمين است و خسرو زمن است \r\n امام قائم شاهى كه مىتوان گفتن * چو ذات بيچون قائم به ذات خويشتن است \r\n به قلبش اندر ، اسرار غيب منكشف است * به جانش اندر ، انوار قدس مقترن است \r\n هواى او به سر خلق بهتر از خرد است * ثناى او به لب طفل ، خوش‌تر از لبن است \r\n نهال روضهء خلدش حكايتى است ز لب * زلال چشمهء خضرش حديثى از دهن است \r\n\r\n","description":"","footnote":"","page_name":" 247 ","page_number":247},
  {"content":"\r\n\r\n حيات نيست جهان را مگر به هستى او * كه اوست جان گرامى و اين جهان بدن است \r\n غياب اوست به عالم هميشه عين ظهور * چنان كه نور به چشم است و جان به تن است \r\n به راه او شهد اللَّه شهادت از دل و جان * اميد پير و جوان ، آرزوى مرد و زن است \r\n فلك به سنّت عيد ولادتش به نشاط * طراز داده ز انجم هزار انجمن است \r\n هلا به سنّت اين عيد ، رامش دل جوى * كه أفضل الأعمال است و أحسن السّنن است \r\n دو بزم عيش خدايى پى ولادت او * به عرش اعظم و در آستان بوالحسن است \r\n به بزم عيد تو پذرفته از « صبورى » باد * جواهرى كه سزاوار رشتهء سخن است \r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكمپانى ( مفتقر )\r\n\r\nدر مدح امام زمان\r\n همره باد صبا نافهء مشك ختن است * يا نسيم چمن و بوى گل و ياسمن است \r\n ديدهء دل شده رُوشن مگر اى باد صبا * همرهت پيرهن يوسف گل پيرهن است ؟ \r\n شده شام دل آشفتهء غمگين خوشبوى * مگر از طرف يمن بوى اويس قرن است ؟ \r\n يا مسيحا نفسى ميرسد از عالم غيب * كه دل مُرده دلان تازه‌تر از نسترن است \r\n نفخه‌اى ميوزد از عالم لاهوت بلى * نه نسيم چمن است و نه ز طرف يمن است \r\n مركز دائرهء هستى و قطب الاقطاب * آنكه با عالم امكان مثل رُوح و تن است \r\n\r\n","description":"","footnote":"","page_name":" 249 ","page_number":249},
  {"content":"\r\n\r\n مالك كن فيكون و ملك كون و مكان * مظهر سلطنت قاهرهء ذى المنن است \r\n بحر موّاج ازل چشمهء سرشار ابد * كاندر آن صبح و مسا روح قُدُس غوطه‌زن است \r\n طور سيناى تجلّى كه لبى همچو كليم * « ارِنِي » گو سر كويش همگى را وطن است \r\n يوسف مصر حقيقت كه دو صد يوسف حُسن * نتوان گفت كه آن دُرّ ثمين را ثمن است \r\n منشى دفتر انشاى قلم صنع خدا * ناظم عالم امكان به نظام حسن است \r\n آنكه در كشور ابداع مليك است و مطاع * واندر اقليم بقا مقتدر و مؤتمن است \r\n كلك لطفش زده بر لوح عدم نقش وجود * دست قهرش شرر خرمن دهر كهن است \r\n هم فلك را حَركت از حركات نفسش * هم زمين را ز طمانينهء نفسش سَكَن است \r\n دل و الا گهرش مخزن اسرار اللَّه * ديدهء حق نگرش ناظر سرّ و علن است \r\n\r\n","description":"","footnote":"","page_name":" 250 ","page_number":250},
  {"content":"\r\n\r\n حجّت قاطعه و قامع الحاد و ضِلال * رحمت واسعه و كاشف كرب و محن است \r\n حاوى علم و يقين حامى دين و آيين * ماحى زيغ و زلل ، محيى فرض و سنن است \r\n اى صبا با خبر مقدم يار آمده‌اى * خير مقدم كه نسيم تو روان بدن است \r\n گر از آن سرو چمان نيست تو را تازه بيان * صفحهء روى زمين بهر چه صحن چمن است ؟ \r\n ورنه تاريست از آن طرّه طرّار تو را * از چه دلها همه در دام تو صيد رسن است ؟ \r\n عرصهء دهر پر از نغمهء يا بُشرى شد * خبر ار هست از آن غبغب و چاه ذقن است \r\n و هم پنداشت كه دارد نفسِ باد صبا * شرح آن نقطهء موهوم كه نامش دهن است \r\n گر ندارد خبرى زان لب لعل شكرين * طوطى طبع من ، از چيست كه شكّر شكن است ؟ \r\n ورنه حرفى است از آن خسرو شيرين دهنان * بلبل نطق من از چيست كه شيرين سخن است ؟ \r\n\r\n","description":"","footnote":"","page_name":" 251 ","page_number":251},
  {"content":"\r\n\r\n اى نسيم سحرى اين شب روشن چه شبست * مگر امشب مه من شمع دل انجمن است \r\n چه شب است اين شب فيروز دل افروز و چه روز * مگر امشب شب اشراق دلارام من است ؟ \r\n مشرق شمس ابد مطلع انوار ازل * صاحب العصر ابو الوقت امام زمن است \r\n مظهر قائم بالقسط حجاب ازلى * مُعلن سرّ خفى مظهر ما قد بطن است \r\n جامع الشمل پس از تفرقهء اهل وفاق * باسط العدل پس از آنكه زمين پُرفتن است \r\n اى سليمان زمان ، پادشه عرش مكان * خاتم ملك تو تا كى به كف اهرمن است ؟ \r\n اى هماى ملأ قدس و حمام جبروت * تا به كى روضهء دين ، مسكن زاغ و زغن است ؟ \r\n اى رُخت قبلهء توحيد و درت كوى اميد * تا به كى كعبهء دلها همه بيت الوثن است ؟ \r\n پرده از سرّ انا اللّه بر انداز دمى * تا بدانند كه شايستهء اين ما و من است ؟ \r\n\r\n","description":"","footnote":"","page_name":" 252 ","page_number":252},
  {"content":"\r\n\r\n عرش با قصر جلال تو چو ارض است و سماء * عقل فعّال و كمال تو چو طفل و لبن است \r\n دل به دريا زده از شوق جمالت الياس * خضر از عشق تو سر گشتهء رَبع و دمن است \r\n كعبهء درگه تو قبلهء ارواح عقول * خاك پاك ره تو سجده‌گه مرد و زن است \r\n اى ز روى تو عيان جنّت ارباب جَنان * بى تو فردوس برين بر همه بيت الحزن است \r\n اى شه ملك قِدَم يكقدم از مَكمن غيب * وى مسيحا ز تو همدم دم باز آمدن است \r\n اى كه در ظلّ لواى تو كند گردون جاى * نوبت رايت اسلام برافراشتن است \r\n اى ز شمشير تو از بيم ، دل دهر دو نيم * گاه خونخواهى شاهنشه خونين كفن است \r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمحمّد على مجاهدى ( پروانه )\r\n\r\nدروازه ظفر\r\n كليد ميكده گم كرده‌ايم و در بسته‌ست * تو در گشاى اگر چَرخ فتنه‌گر بسته‌ست \r\n بريز مى كه به ميخانهء سخن دارى * هزار خم مى مرد افكنى كه دَر بسته‌ست \r\n زلال شعر تو عمر دوباره‌ام بخشيد * در اين كوير ، كه جانم به شعر تر بسته‌ست \r\n به شعر ناب تو اى پاسدار گنج سخن * كدام بيخبرى تهمت گهر بسته‌ست ؟ ! \r\n گهر ز شعر ترت كسب آبرو كرده است * در اين محيط كه بر روى طبع دَر بسته‌ست \r\n حلاوت سخنت را شكر كجا دارد ؟ * به طوطى سخن تو كه اين خبر بسته‌ست ؟ \r\n\r\n","description":"","footnote":"","page_name":" 254 ","page_number":254},
  {"content":"\r\n\r\n جمال شعر تو را طاقت تماشا نيست * كه آفتاب سخن راه بر نظر بسته‌ست \r\n درى كه اهل سخن بر رُخ تو بگشودند * كنون ز مردم نا اهل بىبصر بسته‌ست \r\n خوريم ما و « وفا » « 1 » چون تو خون دل كه هنر * كمر به خدمت مردان بيهنر بسته‌ست \r\n فلك به جرم هنر روزى تو و ما را * به لخت لخت دل و پارهء جگر بسته‌ست \r\n خداى از سر ما سايهء تو كم مكناد * كه دل اميد بدان نخل بارور بسته‌ست \r\n چه اختيار در اين بحر موج خيز فنا ؟ * كه دست ما ز قضا پنجهء قدَر بسته‌ست \r\n ندانم اينكه قدر چيست ؟ اينقدر دانم * كه بر فناى من و اهل دل كمر بسته‌ست \r\n مجال سير ندارم در اين قفس افسوس * چگونه بال گشايم كه بال و پر بسته‌ست \r\n\r\n\r\n","description":"","footnote":"\r\n( 1 ) آقاى محمود شريف صادقى ( وفا ) ، شاعر معاصر .\r\n","page_name":" 255 ","page_number":255},
  {"content":"\r\n\r\n زمانه طفل هوس پيشه ، بالهاى مرا * پس از شكستن و خستن به يكدگر بسته‌ست \r\n فريبِ جلوهء سالوسيان مخور كاين قوم * اميدشان به خدا نه ، به سيم و زر بسته‌ست \r\n به رغم داعيه داران غيب و كشف و شهود * خمى كه مخزن سرّ خداست ، سر بسته‌ست \r\n هميشه منتظر « او » دل اين بلاكش عشق * اميد خويش به مهدىّ منتظَر بسته‌ست \r\n دلم به ياد تو شبها ز حلقه حلقهء آه * هزار هاله به پيرامن قمر بسته‌ست \r\n فلق دميد كه پيك سپيده مىآيد * اگرچه بنجهء شب چشمه سحر بسته‌ست \r\n بگو به قافلهء صبر ، ترك منزل كن * كه گفته است كه دروازهء ظفر بسته‌ست ؟ \r\n از اين كوير گذشتن اميد مىطلبد * مگر اميد تو بر روى خلق دَر بسته‌ست ؟ \r\n همان خداى كه ره را ز نيل بگشايد * اميد راهروانرا به راهبر بسته‌ست \r\n\r\n","description":"","footnote":"","page_name":" 256 ","page_number":256},
  {"content":"\r\n\r\n حكايت منِ بيدل بپرس از « توفان » « 2 » * كه جُز تو از همه چشم اميد ، بر بسته‌ست \r\n به گرمى سخنم بين كه شمع از سر شرم * شده است آب كه دل از چه بر شرر بسته‌ست \r\n بيا كه نقطهء پايان عُمر « پروانه » ست * كه شمع بزم سحر قامت خطر بَسته‌ست \r\n\r\n\r\n","description":"","footnote":"\r\n( 2 ) آقاى سيّد مهدى فاطمى ( توفان ) ، شاعر گرانمايهء معاصر .\r\n","page_name":" 257 ","page_number":257},
  {"content":"\r\n\r\nميرزا داراب بيگ جوياى تبريزى ( جويا )\r\n\r\nسلطان امَم\r\n چون لخت جگر بر مژه‌ى عاشق زارست * هر برگ كه پاشيده ز گل بر سر خارست \r\n غلطانده به خون ، داغ دل سوخته‌ام را * خالى كه به رخسارهء آن لاله عذارست \r\n همچون نگه نرگس مخمور نكويان * آميخته با طبع تو ، شوقى به وقارست \r\n يك ره نظرى بر نگه عجز من انداز * كز حال دلم سوى تو پيغام گذارست \r\n « جويا » نفسى گوش به من دار كه نطقم * اينك پى مدّاحى شه ، شعر شعارست \r\n سلطان امَم ، خسرو دين ، مهدى هادى * كاندر جلوَش مهر برين غاشيه دارست \r\n آنى كه ز بيمايگى ، ار بحر و بر و كان * شرمنده‌ى دست تو ، به هنگام نثارست \r\n\r\n","description":"","footnote":"","page_name":" 258 ","page_number":258},
  {"content":"\r\n\r\n يك مشعله‌دار جلو قدر تو باشد * خورشيد كه بر خنگ فلك شاهسوارست \r\n آن جان كه نه قربان سرت ، ننگ وجودست * وان سر كه فداى تو نه ، سرمايهء عارست \r\n ز آنروى ، شب و روز ، فلك گرد تو گردد * كاين دايره را نقطه‌ى ذات تو مدارست \r\n از هيبت تيغت چو سپند از سر آتش * همدوش فغان ، خصم در آهنگ فرارست \r\n گل مشت زرى كه به صد خون دل اندوخت * بر راهگذار تو مهيّاى نثارست \r\n از صيدگهت ، روى زمين يك كف خاكست * وز رزمگهت ، چرخ برين مشت غبارست \r\n از فضل تو يك شمّه شمردن نتواند * گر ريگ صحارىست و گر موج بحارست \r\n كى ناطقه از عهده‌ى وصف تو برآيد * فضل تو زياد از حد و افزون ز شمارست \r\n ماننده‌ى شب باد سيه ، روى عدويت * باقى به جهان تا اثر ليل و نهارست \r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكمپانى ( مفتقر )\r\n\r\nاستغاثه به حضرت مهدى امام زمان « عج »\r\n آمد بهار و بىگل رويت بهار نيست * باد صبا مباد چو پيغام يار نيست \r\n بى روى گلعُذار مخوانم به لاله‌زار * بى گل نواى بلبل و شور هزار نيست \r\n بى سرو قدّ يار چه حاجت به جويبار * ما را سرشك ديده كم از جويبار نيست \r\n بى چين زلف دوست نه هر حلقه‌اى نكوست * تارى ز طرّه‌اش به ختا و تتار نيست \r\n بزمى كه نيست شاهد من شمع انجمن * گر گلشن بهشت بود سازگار نيست \r\n گمنام دهر گردد و ويران شود به قهر * شهرى كه شاه عشق در او شهريار نيست \r\n\r\n","description":"","footnote":"","page_name":" 260 ","page_number":260},
  {"content":"\r\n\r\n اى سرو معتدل كه به ميزان عدل و داد * سروى به اعتدال تو در روزگار نيست \r\n اى نخل طور نور كه در عرصهء ظهور * جُز شعلهء رخ تو نمايان ز نار نيست \r\n مصباح بزم انس به مشكوة قرب قدس * حقّا كه جُز تجلّى حُسن نگار نيست \r\n اى قبلهء عقول كه اهل قبول را * جُز كعبهء تو ملتزم و مُستجار نيست \r\n امروز در قلمرو توحيد ، سكّه زن * غير از تو اى شهنشه والاتبار نيست \r\n در نشئهء تجرّد و اقليم كن فكان * جز عنصر لطيف تو فرمان گذار نيست \r\n جُز نام دلرباى تو از شرق تا به غرب * زينت فزاى دفتر ليل و نهار نيست \r\n در صفحهء صحيفهء هستى به راستى * جُز خط و خال حُسن تو را اعتبار نيست \r\n وَندَر محيط دايرهء علم و معرفت * جُز نقطه بسيط دهانت مدار نيست \r\n\r\n","description":"","footnote":"","page_name":" 261 ","page_number":261},
  {"content":"\r\n\r\n با يكّه تاز عزم تو زانو دُوتا كند * اين توسن سپهر كه هيچش قرار نيست \r\n اى صبح رُوشن از افق معدلت درآى * ما را زياده طاقت اين شام تار نيست \r\n ما را ز قلزم فِتَن آخر الزّمان * جُز ساحل عنايت و لطفت كنار نيست \r\n در كام دوستان تو اى خضر رهنما * آب حيات جُز ز لبت خوشگوار نيست \r\n اى طاق ابروى تو مرا قبلهء نياز * از يك اشاره‌اى كه مشير و مشار نيست \r\n غير از حديث عشق تو اى ليلى قدم * مجنون حُسن روى تو را كار و بار نيست \r\n غير از طواف كوى تو اى كعبهء مراد * هيچ آرزو در اين دل امّيدوار نيست \r\n شور شراب لم يزلى در سر است و بس * جُز مست بادهء ازلى هوشيار نيست \r\n\r\n","description":"","footnote":"","page_name":" 262 ","page_number":262},
  {"content":"\r\n\r\nوحشى بافقى\r\n\r\nشه سرير ولايت\r\n سپهر قصد من زار ناتوان دارد * كه بر ميان كمر كين ز كهكشان دارد \r\n جفاى چرخ نه امروز مىرود بر من * به ما عداوت ديرينه در ميان دارد \r\n به كنج بيكسى و غربتم من آن مرغى * كه سنگ تفرقه دورش ز آشيان دارد \r\n منم خرابه نشينى كه گلخن تابان * به پيش كلبهء من حكم بوستان دارد \r\n كسى كه كرد نظر بر رُخ خزانى من * سرشك دم بدم از ديده‌ها روان دارد \r\n چه سازم آه كه از بخت واژگونهء من * به عكس گشت خواصى كه زعفران دارد \r\n\r\n","description":"","footnote":"","page_name":" 263 ","page_number":263},
  {"content":"\r\n\r\n دلا اگر طلبى سايهء هماى شرف * مشو ملول گرت چرخ ناتوان دارد \r\n كسى ز معركه‌ها سرخ رو بُرون آيد * كه سينه صاف چو تيغ است و يك زبان دارد \r\n چو كلك تيره نهادى كه مىشود دُو زبان * هميشه رو سيهى پيش مردمان دارد \r\n ز دستبرد اراذل مدام در بَند است * چو زر كسى كه دل خلق شادمان دارد \r\n كسى كه مار صفت در طريق آزار است * مدام بر سر كنج طرب مكان دارد \r\n خود آنكه پشت بر اهل زمانه كرد چو ما * رُخ طلب بره صاحب الزّمان دارد \r\n شه سرير ولايت محمّد بن حَسن * كه حكم بر سر ابناى انس و جان دارد \r\n كفش كه طعنه به لطف و سخاى بحر زند * دلش كه خنده به جود و عطاى كان دارد \r\n دهان كان زر اندود بازمانده چرا * اگر نه حيرت از آن دست زرفشان دارد ؟ ! \r\n\r\n","description":"","footnote":"","page_name":" 264 ","page_number":264},
  {"content":"\r\n\r\n اگر نه دامن چترش پناه مهر شود * ز باد فتنه چراغش كه در امان دارد ؟ \r\n به راه او شكفد غنچه تمنّايش * هواى باغ جنان آن كه در جهان دارد \r\n توئى كه رخش تو را از براى پاى انداز * زمانه اطلَس نه توى آسمان دارد \r\n برون خرام كه بهر سوارى تو مسيح * سمند گرم رو مهر را عنان دارد \r\n ز نور رأى تو و آفتاب ، ما در دهر * به مهد دهر دو فرزند تو امان دارد \r\n رسيد عدل تو جائى كه زير گنبد چرخ * كبوتر از پر شهباز سايبان دارد \r\n شها ز گردش دوران شكايتى است مرا * كه گر ز جا برَدم اشك ، جاى آن دارد \r\n ز واژگونى اين بخت خويش حيرانم * كه هر كه را دل من دوستر ز جان دارد \r\n هميشه در پى آزار جان زار من است * به قصد من كمر كينه بر ميان دارد \r\n\r\n","description":"","footnote":"","page_name":" 265 ","page_number":265},
  {"content":"\r\n\r\n حديث خود به همين مختصر كنم « وحشى » * كسى كجا سر تفسير اين بيان دارد \r\n هميشه تا كه بود كشتى سپهر كه او * ز خاك لنگر و از سد ره سايبان دارد \r\n به دهر كشتى عُمر مطيع جاهش را * ز موج خيز فنا دور و در امان دارد \r\n\r\n","description":"","footnote":"","page_name":" 266 ","page_number":266},
  {"content":"\r\n\r\nشهاب تشكّرى آرانى\r\n\r\nتب انتظار\r\n چو تاب طره به سيماى چون قمر شكند * سپاه ملك شب از جبههء سحر شكند \r\n چو درج لعل به گفتار نغز بگشايد * به نزد صيرفيان قيمت گهر شكند \r\n لب از شكر شكنى طوطيان فرو بندند * چو نوشخند لبش رونق شكر شكند \r\n تو شاخهء گل شادابى و هزاران را * به خارخار غمت خار در جگر شكند \r\n قيامتىست قريب ار به مه نگاه كنى * كه رشك روى تو آينهء قمر شكند \r\n خيال خود بفرست اى قرين بستر ناز * اگر چه خواب مرا در دو چشم تر شكند \r\n\r\n","description":"","footnote":"","page_name":" 267 ","page_number":267},
  {"content":"\r\n\r\n دل‌ست نخل غم و از شكستنش چه غم‌ست * كه از وفور ثمر شاخه‌ى شجر شكند ! \r\n بهاى گوهر نفس از شكست كم نشود * نفيس گردد مرجان جان اگر شكند \r\n به هيچ رو مده از دست خويش دامن صبر * كه دست صبر كله گوشهء ظفر شكند \r\n دريغ و درد ، تب انتظار مىكُشَدم * مگر به ديدن مهدىّ منتظر شكند \r\n امام عصر ، ولىّ خدا ، كه از ره حق * بتان كفر و ريا را به يكدگر شكند \r\n سمند فتح به ميدان كفر و كين تازد * سپاه فتنه به آفاق بحر و بر شكند \r\n پى دفاع ستمديدگان كمر بندد * سر سران ستمكاره سربسر شكند \r\n به كينه‌جويى ويرانى بناى صلاح * ز كاخ مَفسَده ديوار و بام و در شكند \r\n روا مدار اماما كه سنگ دشمن دين * دل چو آينهء دوست بيشتر شكند \r\n\r\n","description":"","footnote":"","page_name":" 268 ","page_number":268},
  {"content":"\r\n\r\n روا مدار اماما كه قوم مستكبر * حريم حكم خدا را به زور و زر شكند \r\n روا مدار اماما كه امّت صهيون * ز ميزبان عرب دست و پا و سر شكند \r\n بيا كه گردن اهريمنان عالم جور * به تيغ قاطعت اى مير دادگر شكند \r\n به مأمن حجر الأسود آى كز قدمت * زجاج عمر فسونگر بدين حجر شكند \r\n شهاب ثاقب خود را به شام تيره فرست * كه جادوى ستم ديو ازين شرر شكند \r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمحمّد بن حسام خوسفى ( ابن حسام )\r\n\r\nشهسوار ملك\r\n بازم نويد مژدهء دولت به جان رسيد * دل را سرور وصلت بخت جوان رسيد \r\n جانم به بوسه‌يى كه لبت وعده كرده بود * صد ره به آرزوى لبت بر دهان رسيد \r\n از رشك قامت و رخ و زلف تو بر چمَن * شرمندگى به سرو و گل و ضميران رسيد \r\n از فتنه‌هاى نرگس خوش منظر تو بود * هر ناتوانيى كه بدين ناتوان رسيد \r\n حيران آن بتم كه ازو اهل درد را * از پسته شكّر و ز شِكر ناردان رسيد \r\n دى بر گذار مىشد و از من كرانه كرد * افسوس عمر من كه چنين بر كران رسيد \r\n اى نوبهار عالم جان بر چمن خرام * كز نو بهار خاك چمن را نشان رسيد \r\n\r\n","description":"","footnote":"","page_name":" 270 ","page_number":270},
  {"content":"\r\n\r\n مشّاطهء بهار بگرديد بر چمن * چون نوبت طراوت سرو چمان رسيد \r\n بر حلّه‌هاى حجله نشينان طرف باغ * فيض سحاب بين كه چه لؤلؤ فشان رسيد \r\n در سر كشيد غنچه ز گل سيمگون سپر * چون بيد را بديد كه خنجر كشان رسيد \r\n رمز زَبور عشق ، بنفشه شنيد كاو * داود سان به سجده ، انابت كنان رسيد \r\n نرگس نگر كه در يَدِ بيضا ، عصا گرفت * همچون كليم با لب معجز رسان رسيد \r\n خاك زمين مرده بِدَم زنده كرده باد * گويى مسيح بود كه از آسمان رسيد \r\n اى باد بر گذر به چمن وقت صبحدم * پيغام ده به باغ كه سرو روان رسيد \r\n نشگفت اگر شكفت گل اندر درون مهد * اكنون كه دور مهدى آخر زمان رسيد \r\n آن شهسوار ملك كه بر قَدرِ او ، قَدَر * شد هم ركاب او و قضا هم عنان رسيد \r\n\r\n","description":"","footnote":"","page_name":" 271 ","page_number":271},
  {"content":"\r\n\r\n بستان شرع مصطفوى پژمريده بود * صد منّت از خدا كه ز نو باغبان رسيد \r\n آن افتخار دودهء عمران كه چون پدر * از راه منزلت ، شرف دودمان رسيد \r\n آن مقتداى هاشمى فاطمى نسب * كز اهل بيت طاهرهء خاندان رسيد \r\n اى آنكه پرتو لَمعات جلال تو * بر ذَروهء رفيع مَه و اختران رسيد \r\n يك ذرّه ز آفتاب جمال تو بر سپهر * از بهر تاب خسرو سيّارگان رسيد \r\n حكم جهان مطاع تو اى آفتاب مُلك * بگرفت مُلك مشرق و تا قيروان رسيد \r\n از برّه تا بحوت فلك بر طبق نهاد * اكرام ضيف را كه چنين ميهمان رسيد \r\n از فضلهء نوال تو چون ماه و آفتاب * هر صبح و شام خوان فلك را دونان رسيد \r\n از ترّه زار سبز فلك هفت مزرعه * هر شب بقَدر قَدرِ تو سبزىّ خوان رسيد \r\n\r\n","description":"","footnote":"","page_name":" 272 ","page_number":272},
  {"content":"\r\n\r\n بحر كف تو دست عطا را چو برگشاد * اى بس خجالتا كه به دريا و كان رسيد \r\n آن كس كه كرد رو به تو بىمنّت سؤال * بس گنج شايگان كه به دو رايگان رسيد \r\n نه پنجهء پلنگ و نه دندان گرگ يافت * هر گلّه‌يى كه همچو تو او را شبان رسيد \r\n آن كو ز موكب تو عنان مىكشيد باز * چون چرخ در ركاب تو بر سر دوان رسيد \r\n ميكرد دشمن از سر تيغ تو احتراز * تا چون قضاى بد به سرش ناگهان رسيد \r\n خمّ كمند خام تو چون جعد دلبران * از بهر طوق گردنِ گردنكشان رسيد \r\n آن صاعقه كه شعلهء آن ديو را بسوخت * بر جان دشمن تو ز نوك سنان رسيد \r\n خصم از مهابت سر تيغت جهان جهان * بگذاشت اين جهان و به ديگر جهان رسيد \r\n جز سينهء عدوى تو ديگر هدف نيافت * هر تير كز قضا به گشاد كمان رسيد \r\n\r\n","description":"","footnote":"","page_name":" 273 ","page_number":273},
  {"content":"\r\n\r\n آن كو نكرد مهر تو سرمايهء عمل * ناديده هيچ سود به دو صد زيان رسيد \r\n ما بر اميد روى تو از گردش قمر * تا كى مه لقاى تو خواهد عيان رسيد \r\n گر آفتاب طلعتت از مطلع ظهور * طالع شود بطالع ما ، وقت آن رسيد \r\n هر كس به قدر همت خود مىرسد به كام * گر همت آن بود كه توان ، مىتوان رسيد \r\n لطف تو گر كند به عنايت شفاعتى * چون آن زمان رسد كه رهى را زمان رسيد \r\n شايد كه بنده را چو دگر بندگان دهند * رخصت كه بنده رفت و به صدر جنان رسيد \r\n اين نكته‌هاى عشق كه الهام غيبىست * در عيب آن مكوش كه از غيب‌دان رسيد \r\n از كاشفات غيبى الهام روح بود * از لوح سينه آنچه مرا بر زبان رسيد \r\n اندر كفم چو كلك سه اسبه سوار شد * از نوك خامه بوسه مرا بر بِنان رسيد \r\n\r\n","description":"","footnote":"","page_name":" 274 ","page_number":274},
  {"content":"\r\n\r\n اندر لبم شمامهء عنبر شمايلىست * گويى بخاكبوس بر آن آستان رسيد \r\n گر قسمتم مطابق طبع سليم نيست * از خوان مكرمت به همان استخوان رسيد \r\n وَهمِ من از مكان جلال تو دور ماند * چندان كه رفت بر زِبَر لامكان رسيد \r\n مدح و ستايش من و جز من كجا رسد * آنجا كه جبرئيل تو را مدح خوان رسيد \r\n « ابن حسام » چون بتواند ؟ كجا و كى ؟ * بر بام رفعت تو به صد نردبان رسيد \r\n هر چند عندليب تواند ز طرف باغ * بر هر طرف كه بايدش از بوستان رسيد \r\n ليكن نه ممكن‌ست كه يا رد ز شاخ سرو * بر مسند هماى بلند آشيان رسيد \r\n تا آن زمان كه باغ جهان را ز روزگار * گاهى بهار باشد و گاهى خزان رسيد \r\n بادا جهان ز عدل تو اندر امان و امن * كاندر جهان ز عدل تو امن و امان رسيد \r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمحمود شاهرخى ( جذبه )\r\n\r\nسرّ أزل\r\n ماه من پرده ز رخساره چو برگيرد * مهر از شرم ، ره كوه و كمر گيرد \r\n گل اگر بيند آن طلعت زيبا را * رخ ز آزرم به خوناب جگر گيرد \r\n اگر آن شمع هُدى چهره بر افروزد * شب ظلمانى سيماى سحر گيرد \r\n اگر آن راحت جان زلف بر افشاند * همه آفاق دم نافهء تر گيرد \r\n از رُخش تابان ، انوار ازل گردد * وز دَمش گيتى ، آئين دگر گيرد \r\n كيميائى است عجب نَفحهء انفاسش * كه بهر قلب رسد طينت زر گيرد \r\n\r\n","description":"","footnote":"","page_name":" 276 ","page_number":276},
  {"content":"\r\n\r\n خار ازو خوى گل و لطف سمن يابد * سنگ ازو خاصيت لعل و گهر گيرد \r\n درد از حكمت او عين دوا گردد * زهر ، با رَحمتِ او طبع شكر گيرد \r\n شير با آهو آيد به يك آبشخور * صعوه با باز به يك لانه مَقر گيرد \r\n آب با آتش ، با مهر درآميزد * برّه با گرگ ره سير و سفر گيرد \r\n هم بر ابرار ، درِ خوف و خطر بندد * هم بر اشرار ، ره فتنه و شر گيرد \r\n ظلم از سَطوَتِ او راه عَدم پويد * عدل از دولت او قدر و خطر گيرد \r\n علم از حُرمت او عزّ و شرف يابد * شرع از عزّت او شوكت و فر گيرد \r\n كيست اين مظهر آيات كه گيتى را * قاف تا قاف بتائيد نظر گيرد \r\n حادث و ممكن با امر هُمايونش * آيد از پرده برون نقش و صُوَر گيرد \r\n\r\n","description":"","footnote":"","page_name":" 277 ","page_number":277},
  {"content":"\r\n\r\n رخصت از خادم ايوانش قضا يابد * رُتبت از منشى ديوانش قَدَر گيرد \r\n مالك ملك بقا سرّ ازل مهدى است * كه جهان فيض از آن رشگ قمر گيرد \r\n حجّت بالغه و هادى مطلق اوست * كه ازو كون و مكان نظم دگر گيرد \r\n پرتو ، افلاك از آن وجه حسن يابد * جلوه آفاق از آن نور بَصَر گيرد \r\n اى ولىّ اللَّه اعظم كه نشان تو * اهل هر كيش ز ابناى بشر گيرد \r\n آفتابى تو و ما دلشدگان « ذرّه » * چه شود مهر گر از ذره خبر گيرد ! \r\n اى جهانبان بنگر ملّت ايران را * كه به كف ز آتش سوداى تو سر گيرد \r\n تا بجان حُرمت ميراث تو دارد پاس * پيش پيكان بلا سينه سپر گيرد \r\n تا به پيمايد راه حرم وصلت * پاى از سر كند و دشت خطر گيرد \r\n\r\n","description":"","footnote":"","page_name":" 278 ","page_number":278},
  {"content":"\r\n\r\n گر به هر گام دو صد مرگ فراز آيد * قطع اين مرحله بى بوك و مگر گيرد \r\n راه پويد چو دمان سيلى بنيان كن * تا كه با رُوى ستم زير و زبر گيرد \r\n در بر كفر به ذلّت نسپارد تن * از خليج ار همه خون تا به خزر گيرد \r\n خصم روباه زبون است و نيارد تاب * تا به پيكار ، رَه ضيغم نر گيرد \r\n دوستدار تو به باطل ننهد گردن * گر كه دشمن سرش از پيكر ، برگيرد \r\n در دل آتش و خون ره سپرد چالاك * تا ببر شاهد گلگون ظفر گيرد \r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمحمود شاهرخى ( جذبه )\r\n\r\nماه شعبان مىرسد\r\n مژده اى دل دادگان كان راحت جان مىرسد * جان بر افشانيد مشتاقان كه جانان مىرسد \r\n مژده مهجوران كه طى شد دور صبر و انتظار * صبح وصل اينك بِرَغم شام هجران مىرسد \r\n مژده محرومان كه مىآيد ، همايون طلعتى * كز جمالش رنج و درد و غم به پايان مىرسد \r\n مژده اى لب تشنگان رشحهء ابر كرم * اينك آن يَنبوغ عذب آب حيوان مىرسد \r\n شاد باشيد اى گرفتاران غرقاب بلا * زانكه نوح اينك پى تسخير توفان مىرسد \r\n دردمندان بر شما اين درد و محنت نوش باد * كز نگاهى دردتان اينك به درمان مىرسد \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n تهنيت گويان و پاكوبان برافشانيد دست * آرزومندان كه اينك ماه شعبان مىرسد \r\n ماه ميلادِ مَهين فرماندهء ملك وجود * آنكه با طغراى او هستى به عنوان مىرسد \r\n حجّت قائم امام عصر ، موعود امَم * آنكه فيضش دم بدم بر ملك امكان مىرسد \r\n مظهر غيب مصون مُستَودع سرّ ازل * نور يزدان ، كهف ايمان ، روح قرآن مىرسد \r\n مالك ملك قضا سلطان ايوان قدر * وارث علم رسول و سرّ سُبحان مىرسد \r\n آن سنا برق حقيقت كز فروغ طلعتش * بر همه ذرّات هستى نور يزدان مىرسد \r\n آنكه بَرق قهر او چونان شرارِ آذرخش * بى امان در خَرمن ارباب طغيان مىرسد \r\n آنكه از انوار عدل دولت منصور او * دُور ظلم و رُوزگار غم به پايان مىرسد \r\n اى مقيم خلوت بيت الحزن يعقوب وار * غم مخور كز مصر عزّت ماه كنعان مىرسد \r\n\r\n","description":"","footnote":"","page_name":" 281 ","page_number":281},
  {"content":"\r\n\r\n اى امام منتظَر ، اى مظهر عدل خدا * بنگر اين محنت كه بر قوم مسلمان مىرسد \r\n دردمندان فلسطين را ببين بىخانمان * هر دم از دشمن بر آنان جور و خذلان مىرسد \r\n مسجد اقصى نگر در دست اشرار يهود * وان بلا كز اين خسان بر خلق لبنان مىرسد \r\n بنگر آن اعمال ننگين را كه از عمّال كفر * دم بدم بر مردم محروم افغان مىرسد \r\n هر كجا سوزد جهان در آتش ظلم و فساد * دود آه خلق تا بهرام و كيوان مىرسد \r\n صيحهء « وا مستغاثا » باشد از هر سو بلند * نالهء مستضعفان تا عرش رَحمان مىرسد \r\n شاد زى اكنون كه بانگ دولت منصور تو * از خروش انقلاب خلق ايران مىرسد \r\n صوت جانبخش عدالت كان بود فرياد تو * اينك از ناى خمينى از جماران مىرسد \r\n او بود بر مسند عزّت تو را نايب مناب * در جهان از او نداى عدل و احسان مىرسد \r\n\r\n","description":"","footnote":"","page_name":" 282 ","page_number":282},
  {"content":"\r\n\r\n نصرت او را طلب كن از خداوند قدير * ز آنكه از وى كار محرومان به سامان مىرسد \r\n خواهم از دادار بيچون تا شعاع آفتاب * بر زمين از طارم اين سبز ايوان مىرسد \r\n رايت قرآن به گيتى ماند اندر اهتزار * ز آنكه جان را روشنى زين مهر رخشان مىرسد \r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمحمّد وارسته كاشانى ( وارسته )\r\n\r\nرخصت ظهور\r\n آن خالقى كه جان به تن انس و جان دهد * زينت ز مُلك صنع به هفت آسمان دهد \r\n سو زندگى به آتش و توفندگى به باد * تسكين به خاك و سير به آب روان دهد \r\n تا رهسپر شوند بسوى حريم قرب * پاى روان به قافلهء كهكشان دهد \r\n تير شهاب تا فكَند سوى اهرمن * ماه نوى بدست فلك چون كمان دهد \r\n از روى خاك تيره به يكدم مسيح را * جا در سپهر بى مدد نردبان دهد \r\n كالاى نور گرچه ثمين است و پُر بها * بر مشترى ز راه كرم رايگان دهد \r\n\r\n","description":"","footnote":"","page_name":" 284 ","page_number":284},
  {"content":"\r\n\r\n بهر نجات مَردم سرگشته خضر را * آب حيات و زندگى جاودان دهد \r\n روزى به كوه قاف به عنقا كَرَم كند * وز سفرهء قَدَر به هما استخوان دهد \r\n هر شب هزار دانهء كوكب ز مرحمت * بر طاير سپهر بلند آشيان دهد \r\n حمد و ثناى او نتواند كند بيان * گر بنده را به هر سر مو صد زبان دهد \r\n خواهم ز راه لطف و كرم رخصت ظهور * در اين زمان به مهدى صاحب زمان دهد \r\n تا آن امام غايب و كَنز خفى حق * گردد عيان و چهره به عالم نشان دهد \r\n كوبد به بام هفت سما كوس معدلت * نيروى تازه بر تن پير و جوان دهد \r\n خرّم كند هزار نهال فسرده را * سر سبزى بهار به برگ خزان دهد \r\n روشن كند به نور هدايت چراغ جان * تاب و توان به پيكر هر ناتوان دهد \r\n\r\n","description":"","footnote":"","page_name":" 285 ","page_number":285},
  {"content":"\r\n\r\n موسى صفت دمار برآرد ز قبطيان * عيسى صفت به مردهء صد ساله جان دهد \r\n سازد شكار و شير ژيان را امين هم * گنجشك را به لانهء شاهين مكان دهد \r\n افساد را ز روى زمين ريشه‌كن كند * اصلاح بين گلّهء گرگ و شبان دهد \r\n رضوان به شوق و ذوق فراوان به دست او * زرّين كليد قصر رفيع جنان دهد \r\n قارون ز خاك سَر زند از شادى و سرور * گنج نهان خويش به او ارمغان دهد \r\n « وارسته » را به عرصهء محشر ز لطف خويش * گردد شفيع و سر خط عفو و امان دهد \r\n\r\n","description":"","footnote":"","page_name":" 286 ","page_number":286},
  {"content":"\r\n\r\nميرزا ابوالقاسم محمّد نصير اصفهانى ( طرب )\r\n\r\nسالار جهان\r\n امروز زمانه زيب و فر دارد * ايّام ، شرافت دگر دارد \r\n امروز خدا به ساكنان خاك * از ديدهء مرحمت نظر دارد \r\n امروز نحوست از زحل برخاست * مرّيخ سعادت قمر دارد \r\n امروز به كام ميكشان ، ساقى * مى از لب لعل چون شكر دارد \r\n امروز زمين به عرش پا سايد * امروز ملك به فرش سر دارد \r\n امروز همى ز طارم افلاك * جبريل به خاكدان گذر دارد \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n امروز مشام خاكيان مشكين * از لخلخه‌هاى مشك تر دارد \r\n يا للعجب اين چه روز پيروزست * كاقبال ز پيش ، بيشتر دارد ؟ \r\n مانا كه بود تولّد صاحب * كاين گونه زمانه زيب و فر دارد \r\n سالار جهان محمّد مهدى * كز راز جهانيان خبر دارد \r\n از مقدم او به نيمهء شعبان * آفاق طراوت دگر دارد \r\n خلقى همه منتظر به راه او * زان روى لقب به منتظَر دارد \r\n بابش علىست و فاطمه مامش * اين گونه كه مادر و پدر دارد ؟ \r\n جدّش نبى و خديجه‌اش جدّه * جز او كه جلال ، اينقدر دارد ؟ \r\n هر چند ز نسل بوالبشر باشد * از وى همه فخر ، بوالبشر دارد \r\n\r\n","description":"","footnote":"","page_name":" 288 ","page_number":288},
  {"content":"\r\n\r\n فخر پسر از پدر بود ، ليكن * صد فخر پدر ازين پسر دارد \r\n او ميوهء قلب مصطفى باشد * آن دوحه بلى چنين ثمر دارد \r\n او دوحهء باغ مرتضى باشد * آن باغ بلى چنين شجر دارد \r\n اين دُر ، صدفش بود بتول پاك * آن دُرج بلى چنين گهر دارد \r\n اين شه اثر خدا بود در دهر * آن ذات بلى چنين اثر دارد \r\n جبريل امين ز خاك درگاهش * قوت دل و قوّت بصر دارد \r\n آفاق كند چو روضهء فردوس * روزى كه ز رخ نقاب بر دارد \r\n بر خويش چو جوشن غزا پوشد * بر دست چو رايت ظفر دارد \r\n آن هندى حيدرى به كف گيرد * آن جوشن داودى به بر دارد \r\n\r\n","description":"","footnote":"","page_name":" 289 ","page_number":289},
  {"content":"\r\n\r\n با سيصد و سيزده نفر ياور * يارى ز خداى دادگر دارد \r\n با يارى كردگار كى حاجت * با سيصد و سيزده نفر دارد ؟ \r\n گريان به سر قَدَر ، قضا سازد * مويان به سر قضا ، قدر دارد \r\n لوث وَثَن از زمانه سازد پاك * نام صنم از ميانه بر دارد \r\n آثار پيمبران مرسَل را * از روى منير ، جلوه‌گر دارد \r\n بر خشك و تر جهان اگر بينى * در قبضهء حكم ، خشك و تر دارد \r\n چون حلقه به زير حيطهء فرمان * از خاور تا به باختر دارد \r\n كى مرغ گمان رسد به مدح او * گر فى المثل از فرشته پر دارد \r\n نادان بود آنكه با وجود او * چشم كرم از كس دگر دارد \r\n\r\n","description":"","footnote":"","page_name":" 290 ","page_number":290},
  {"content":"\r\n\r\n تنها نه منم ثناگر آن شاه * جبريل امين مديح گر دارد \r\n صد خاك نشين چو خضر و اسكندر * هر گوشه به خاك رهگذر دارد \r\n تا هادى راه دين بود مهدى * دل ايمنى از غم و خطر دارد \r\n از غول چه غم خورد درين وادى * هر كس كه چو خضر ، راهبر دارد \r\n چون من نخورد غم از گنه آن كو * اين گونه شفيعِ معتبر دارد \r\n در رستهء عاشقان كوى او * اين بنده متاع مختصر دارد \r\n برتر شود از فلك متاع من * آن شاه قبول خويش اگر دارد \r\n او راست مَقر به جنّة المأوى * خوش آنكه به كوى او مقر دارد \r\n جنّت همه بهرهء ولىّ اوست * چونان كه عدوى او سقر دارد \r\n\r\n","description":"","footnote":"","page_name":" 291 ","page_number":291},
  {"content":"\r\n\r\n امروز كس ار عدوى او باشد * فردا به جحيم ، مستقر دارد \r\n بر سفرهء جودكش بود گردون * دو قرص فطير ماه و خور دارد \r\n نخلىست وجود فايض الجودش * كز بخشش و فيض ، برگ و بر دارد \r\n حاشا كه « طرب » به راه عشق او * انديشهء جان و مال و سر دارد \r\n\r\n","description":"","footnote":"","page_name":" 292 ","page_number":292},
  {"content":"\r\n\r\nدكتر قاسم رسا ( رسا )\r\n\r\nدر مديحهء حضرت صاحب الزّمان\r\n صبح ، پيكى ز مسيحا دم جانان آمد * گفت برخيز كه آرام دل و جان آمد \r\n اين نسيم ملكوتى ز كدامين چمن است * كه چو انفاس سحر غاليه افشان آمد ؟ \r\n مىكند مرغ سحر زمزمه بر شاخهء گل * كه ز نرگس ثمرى پاك به دُوران آمد \r\n دعوى رهبرى اى جعفر كذّاب خطاست * كه به صد جلوه بُرون حجّت يزدان آمد \r\n سحر از پرده‌نشينان حَريم ملكوت * نغمه برخاست كه آن خسرو خوبان آمد \r\n مه تابان امامت ثمر باغ رسول * در سحرگاه شب نيمهء شعبان آمد \r\n\r\n","description":"","footnote":"","page_name":" 293 ","page_number":293},
  {"content":"\r\n\r\n تابش نور رُخش بر همه ذرّات وجود * روشنى بخش چو خورشيد درخشان آمد \r\n وارث علم نبى قوّت بازوى على * بهر افراشتن پرچم قرآن آمد \r\n چهره‌اى زهره بپوشان كه ز بام ملكوت * زهرهء فاطمه با چهرهء تابان آمد \r\n شهسوارى است كه با صولت و شمشير على * از پى كشتن كفّار به ميدان آمد \r\n مظهر حُسن حَسن اوست كه با وجه حَسن * پى آرامش دلهاى پريشان آمد \r\n آنكه اندر تن او خون حسين ابن على است * پى خونخواهى سالار شهيدان آمد \r\n در ره زهد و عبادت چو على ابن حسين * سوى حق قافله را سلسله جنبان آمد \r\n علم باقر همه با او است كه با مشعل نور * رهبر جامعهء بى سرو سامان آمد \r\n تا ز ناپاك كند مذهب صادق را پاك * با دو صد معجزه و حجّت و برهان آمد \r\n\r\n","description":"","footnote":"","page_name":" 294 ","page_number":294},
  {"content":"\r\n\r\n همچو كاظم كه بود قبلهء حاجات به خلق * دردمندان جهان را پى درمان آمد \r\n چون رضا تا كند او تكيه به او رنگ علوم * وارث خسرو دين شاه خراسان آمد \r\n اوست سرچشمهء تقوى و فضيلت چو جواد * منبع فيض و جوانمردى و احسان آمد \r\n هادى وادى حق از پى ارشاد بشر * با چراغ خرد و دانش و عرفان آمد \r\n يادگارى بود از عسكرى آن حجّت حق * تا جهان را كند از عدل گلستان آمد \r\n قائم آل محمّد شه اقليم وُجود * هان به فرماندهى عالم امكان آمد \r\n اى شه منتظر ، از منتظران چهره مپوش * كه دگر جان به لب از محنت دوران آمد \r\n ز جُدائى تو اى كوكب صُبح اميد * هر دم از ديدهء ما اشك به دامان آمد \r\n همه گويند كه مفتاح فرج صبر بود * صبر نتوان كه دگر عمر به پايان آمد \r\n\r\n","description":"","footnote":"","page_name":" 295 ","page_number":295},
  {"content":"\r\n\r\n خسروا ، جز تو در اين ملك سليمانى نيست * كى رسد مژده به موران كه سليمان آمد \r\n از پى تهنيت مقدم گل طبع « رسا » * نغمه پرداز چو مرغان خوش الحان آمد \r\n\r\n","description":"","footnote":"","page_name":" 296 ","page_number":296},
  {"content":"\r\n\r\nحاج ميرزا حبيب خراسانى\r\n\r\nچون هماى دولتش بال عدالت گسترد\r\n صبح چون خورشيد خاور ، سر ز مشرق بركند * ساقى خورشيد منظر ، باده در ساغر كند \r\n آفتابِ مىكند از مشرق ساغر طلوع * جلوه‌گاه بَزم را ، چون عرصهء خاور كند \r\n ساقى سيمين بدن ، از دَر دَرآيد سرگران * باده در مينا نمايد ، عود در مجمر كند \r\n زلف مشكين را پريشان سازد ، از سَر تا كمر * مشكوى عشّاق را ، چون طبلهء عنبر كند \r\n طرّهء جادوى او ، مه را ، به زنجير افكند * حلقهء گيسوى او ، خورشيد را چنبر كند \r\n كعبهء ابرويش ، ار زاهد ببيند ، در نماز * مىنپندارم كه رو ، در قبلهء ديگر كند \r\n\r\n","description":"","footnote":"","page_name":" 297 ","page_number":297},
  {"content":"\r\n\r\n كفر زلفش با چليپائى ، چُو زنّار افكند * بيم آن دارم كه عالم را ، همه كافر كند \r\n چين ابرويش به كين خلق ، از چين تاختن * دست را بر تير و تيغ و دشنه و خنجر كند \r\n تار گيسوى پر از چينش ز تبّت تا تتار * بسكه مشك افشان شود ، پر نافهء اذفر كند \r\n گاه بر دوش افكند زلف پريشان گه به سر * گاه از مشك سيه درع و گهى مغفر كند \r\n عارضش گويى ز بيم تير دلدُوز مژه * از دو گيسوى عبير افشان زره در بر كند \r\n از وفا لعلش شراب زندگى ، بخشد به خلق * از خطا خطّش به خون عاشقان محضر كند \r\n لعل جان بخشش كه مىبخشد به خلق آب حيات * خضر را از تشنگى همراه اسكندر كند \r\n گر ببيند قامتش را باغبان در صحنِ باغ * قامت شمشاد را از بيخ و از بن بركند \r\n نرگس مستش كشد خنجر به خون عاشقان * ترك چون سرمست گردد دست بر خنجر كند \r\n\r\n","description":"","footnote":"","page_name":" 298 ","page_number":298},
  {"content":"\r\n\r\n حقّهء گوهر فشان را ، چون گهر ريز آورد * محفل عشّاق را پُر لعل و پُر گوهر كند \r\n پستهء شكر شكن را چون شكر ريز آورد * محضر احباب را پر قند و پُر شكّر كند \r\n خاصه در روزى چنين ميمون كه فرّاش قضا * عرش را زينت نمايد فرش را زيور كند \r\n نى غلط گفتم كه از يُمن چنين روزى سزاست * فرش را صد مرتبت از عرش بالاتر كند \r\n چهرهء خورشيد را در محفل آرد عود سُوز * زهره و ناهيد را دَر بزم خنياگر كند \r\n مهر را مشعل فُروزد ، ماه را آئينه‌دار * شاهد افلاك را ، هندُوى را مشگر كند \r\n بهر ميلاد شهنشاهى كه دست قدرتش * با دم تيغ دو سر ، كار جهان يكسر كند \r\n برق تيغش گر كند ، بر خاطر گردون گذر * تودهء افلاك را ، چون تَلّ خاكستر كند \r\n نار قهرش گر زند ، بر گلشن جنّت شرر * چشمهء تسنيم را ، چون شعلهء آذر كند \r\n\r\n","description":"","footnote":"","page_name":" 299 ","page_number":299},
  {"content":"\r\n\r\n ابر لطفش قطره‌اى ، گر بر فشاند بر جحيم * نار دوزخ را ، زلال چشمهء كوثر كند \r\n آتش موسى پديد آرد ز سيناى وُجود * نفخهء عيسى عيان ، از لعل جانپرور كند \r\n نى غلط گفتم كه گر خواهد بميراند مسيح * زنده‌اش بار دگر ، از نفخهء ديگر كند \r\n پور آزر را در آذر افكند از امتحان * و آنكه آذر را بر او ، چون چشمهء كوثر كند \r\n گنج پنهان ، راز امكان ، اصل ايمان ، سرّ غيب * جمله را نور ازل ، ظاهر از اين مظهر كند \r\n ماضى و مستقبل ايجاد و هم ميقات كون * جمله را امر خُدا ، صادر از اين مصدر كند \r\n در كتاب جود و لوح بود و قرآن و جود * نام او را ذات حق ، سرلوحهء دفتر كند \r\n چون هماى دولتش ، بال عدالت گسترد * بيضهء افلاك را ، پنهان به زير پر كند \r\n نو بهار دين حق را ، فارغ از بيم خزان * گلشن توحيد را ، سر سبز و بار آور كند \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n صعوه را با باز ، در يك شاخ دَمساز آورد * پشه را با باد ، دَر يك بزم هم محضر كند \r\n گرگ را با ميش ، دَر يك گلّه چوپانى دهد * وحش را با طير ، دَر يك كاخ هم منظر كند \r\n باز با تيهو به يك گلزار ، پرواز آورد * شير با آهو ، به يك سرچشمه آبشخور كند \r\n حلقهء فرمانبَرى ، در گوش كيخسرو كند * طوق طوع و بندگى ، در گردن قيصر كند \r\n از ضياء مهر چهرش ، سنگ ، لعل و دُر شود * كيمياى قدرتش ، خاك سيه را زر كند \r\n در مديحش تهنيت را ، مىسزد رُوح القدس * اين همايون چامه از شعر « حبيب » از بر كند \r\n\r\n","description":"","footnote":"","page_name":" 301 ","page_number":301},
  {"content":"\r\n\r\nعلى موسوى گرمارودى\r\n\r\nخورشيد پنهان\r\n رخشنده خندهء سحر از شرق شد پديد * رنگ سياه شب ز رُخ آسمان پريد \r\n و آن تيره اخمهاى شب از چهرهء زمين * با بوسه‌هاى سرخ فلق ، گشت ناپديد \r\n تا خيمه‌هاى تيرهء شب را بر افكند * وانگه به پا كند به افق ، چادر سپيد \r\n از دامن خيام سحر ، دستهاى صبح * گل ميخهاى كوكب سيمينه ، مىكشد \r\n و آنگه سپيد رشته‌يى از نقره‌هاى خام * زين سوى تا بسُوى دگر در افق رسيد \r\n گويى كه از نيام ، يكى تيغ صيقلى * آمد برون و پردهء شام سيه بريد \r\n\r\n","description":"","footnote":"","page_name":" 302 ","page_number":302},
  {"content":"\r\n\r\n يا : كس ، سياه جامه‌يى از سيمگون تنى * آهسته از كنار برو دوش ، بر دريد \r\n اينك خور از ره آمد و در دشت خاوران * زرّين سپاه بىحد خود بر پرا كنيد \r\n تا چشم زخم كس ، نرساند به دو زيان * هر جا خور - اين عروس دل افروز - مىچميد \r\n ابر سياه ، دُود ز اسپند مىگرفت * وز پيش پيش در ره او تند مىدويد \r\n از سوى تابناك افق مىشتافت پيش ! * يك خيمه ابر پاك فرو هشتهء سپيد \r\n چونان كه : موجهاى كف آلودهء بلند * از دُور دست سينهء دريا شود پديد \r\n نك ، خور به جايگاه بلند خود ايستاد * وانگه به بال نور ، به هر سوى پر كشيد \r\n هم در كنار لالهء وحشى گزيد جاى * هم سوى سوسن و سمن بوستان چميد \r\n يك بوسه داد و جان و تن شبنمى ستد * بوسى گرفت و خون به رخ سُرخ گل دَويد \r\n\r\n","description":"","footnote":"","page_name":" 303 ","page_number":303},
  {"content":"\r\n\r\n و آنگاه تا به ديدهء « نرگس » نگاه كرد * برقى ز التهاب شگرفى در آن بديد \r\n زين برق التهاب به چشمان پاك او * دانست كز شكفتن يك غنچه شد پديد \r\n همراه بوسه‌هاى زر آفتاب صبح * در بوستان « سامره » اين غنچه بشكفيد \r\n يك لحظه در سراسر گيتى ز مولدش * هر سنگ و چوب دل شد و از شوق پر تپيد \r\n يك لمحه جان خستهء اين روزگار نيز * در بستر زمانه ، از اين مژده آرميد \r\n آزادگى سُرود كه ، شد « مهدى » آشكار * نك بندهاى بردگى و زور بگسليد \r\n آمد غريو عدل كه : اينك من آمدم * وين نغمه تا به كاخ ستم پيشگان رسيد \r\n لبخند كبر و ناز ستمبارگان ز بيم * چون جُغد از خرابهء لبهايشان پريد \r\n بر خار بوته‌هاى دل هر ستمگرى * آن غنچه‌هاى تلخ ستم نيز ، پژمريد \r\n\r\n","description":"","footnote":"","page_name":" 304 ","page_number":304},
  {"content":"\r\n\r\n بشكفت چون شكوفه كه در بوستان دمد * در شوره‌زار قلب ستمديدگان اميد \r\n باز آى اى چو بوى گل از ديده‌ها نهان * كز رَنج انتظار تو ، پشت فلك خميد \r\n بازآ كه ديده در همه نامردم جهان * ديرى است تا كه رادى و آزادگى نديد \r\n هر نغمه‌يى كه خاست ، فرو مُرد در گلو * زان بيشتر هنوز كه يا رد كند نشيد \r\n\r\n","description":"","footnote":"","page_name":" 305 ","page_number":305},
  {"content":"\r\n\r\nميرزا ابوالقاسم محمّد نصير اصفهانى ( طرب )\r\n\r\nماه مهرپرور\r\n از مشرق ولايت ، سر زد مهى منوّر * كز نور ماه رويش ، شد مهر نور گستر \r\n رخشنده آفتابى شد نور گستر امروز * كز پرتو جمالش ، خورشيد شد منوّر \r\n گرديد تا درخشان ، اين آفتاب رخشان * بر بام آسمانش اقبال بر زد اختر \r\n از گلشن نبوّت تا شد شكفته اين گل * از طيب مقدم او ، آفاق شد معطّر \r\n خرّم ز مقدم او گرديد جان احمد * روشن ز طلعت او گرديد چشم حيدر \r\n چون مشترى كه تابد بر آسمان سحرگاه * گاه سحر درخشيد آن ماه مهرپرور \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n از بوستان نرجس اين گل چو خنده زن شد * از شرم روى او گل در غنچه شد مُسَتّر \r\n بر فرش تا قدم زد آن شاه عرش كرسى * از فرّ مقدمش فرش از عرش گشت برتر \r\n شد سرّ ( كُنتُ كنزا ) امروز آشكارا * كامد به عرصهء خاك از بطن پاك مادر \r\n يا للعجب چه روزىست روز ولادت او * كايّام يافت رونق ، آفاق جست زيور \r\n برجى چو عسكرى را اينش رواست خورشيد * دُرجى چو نرجس پاك اينش سزاست گوهر \r\n شاهى كه انبيا را او هست مير و سالار * شاهى كه اوليا را او هست شاه و سرور \r\n شاهى كه دست عدلش بركند ظلم را بيخ * شاهى كه تيغ تيزش افكند فتنه را سر \r\n شاهى كه در سپاهش عيسى بود سپهدار * شاهى كه بر جنابش موسى بود ثناگر \r\n نبود عجب اگر خصم بگريزد از نهيبش * آرى چسان ستيزد روباه با غضنفر \r\n\r\n","description":"","footnote":"","page_name":" 307 ","page_number":307},
  {"content":"\r\n\r\n تير عقاب پرّش چون پر زند به گردون * نسرين چرخ از بيم ريزد در آشيان پر \r\n شمشير كفر سوزش عريان بود چو در رزم * برجا دگر نماند نامى ز كفر و كافر \r\n آن دم كه دشت هيجا گردد ز خون چو دريا * گردد نهنگ آسا در بحر خون شناور \r\n بر هر طرف كه تازد از كشته پشته سازد * چون دست كين بيازد زى ذو الفقار حيدر \r\n آنسان رواج گيرد دين خدا پرستى * كاندر جهان نماند بر جا بُتى و بُتگر \r\n در چنگ او به ميدان گردد سنان چو گردان * آرد به ياد گُردان آشوب روز محشر \r\n از بيم ، پيكر كوه ، لرزان شود چو سيماب * زير دو ران چو آرد يك ران كوه پيكر \r\n گوئى به پشت صرصر ، بنهاد پا سليمان * يا خود به زين دُلدُل بنشست باز حيدر \r\n روزى كه پرده گيرد از روى عالم آرا * از روى عالم آرا عالم كند منوّر \r\n\r\n","description":"","footnote":"","page_name":" 308 ","page_number":308},
  {"content":"\r\n\r\n با روى او نگويم وصف جمال يوسف * با كوى او نيارم نام بهشت و كوثر \r\n اى شاه كشور جان از دست رفت ايمان * دست يداللَّهى را ، از آستين برآور \r\n بگرفته از جوانب ، دين تو را اجانب * ساز از حُسام خونريز با خاكشان برابر \r\n بس رخنه‌ها كه بردند در حصن شرع يزدان * بس فتنه‌ها كه كردند در ملّت پيمبر \r\n فربه تنان چو جاموس بىننگ و نام و ناموس * از راه مكر و سالوس ، رشوت خور و فسونگر \r\n\r\n","description":"","footnote":"","page_name":" 309 ","page_number":309},
  {"content":"\r\n\r\nابن حسام خوسفى ( ابن حسام )\r\n\r\nآصف سليمان قدر\r\n دلى شكسته و محزون و خاطر مهجور * سپيده دم كه شدم مَحرم سراى سرور \r\n دل از شكايت دوران حكايتى مىگفت * شنيدم آيت تُوبوا الى اللَّه از لَب حور \r\n اگر چو شمع سوزد زبان من چه عجب * ز بس كه شعله زد آتش ز سينهء محرور \r\n حرارت جگرم در درون سينه گرفت * دل ار زتاب جگر گرم شد ، بود معذور \r\n مزاج گرم مرا معتدل كن اى ساقى * بيار بادهء كَاسا مِزاجها كافور \r\n من از عفونت ماء العنب بپرهيزم * كجاست ساقى بزم طرب ، شراب طهور ؟ \r\n\r\n","description":"","footnote":"","page_name":" 310 ","page_number":310},
  {"content":"\r\n\r\n چنان ز جام رحيق مذاب كن مستم * كه هوشيار نگردم مگر به نفخهء صور \r\n جهان ، فساد گرفت اى دريغ اهل صلاح * بر آفتاب غلو مىكند شب ديجور \r\n چراغ صومعه افروز را ز دود كنشت * نماند صفوت تاب و برفت رونق نور \r\n خطا و زلّت و عصيان بغايتى برسيد * كه زنده رشك برد بر فناى اهل قبور \r\n ربا و خمر و زنا و عقوق و ترك حقوق * حمايت طرف باطل و شهادت زور \r\n كراست منع مناهى بواجبى كردن * اگرچه كردن آن واجب‌ست بر جمهور \r\n هماى سايه فكن را مجال بال نماند * تو خود بگوى كه پرواز چون كند عصفور ؟ \r\n كسى به غيرت دين گر بر آورد دستى * بر او بفتنه غلو آورند اهل غرور \r\n كجا عزيز پدر يوسف گرامى قدر * كه تا به گرگ دهندش برادران غيور \r\n\r\n","description":"","footnote":"","page_name":" 311 ","page_number":311},
  {"content":"\r\n\r\n شگفت نيست مسيح ار چراغ بنشاند * ز باد فتنهء دجّال ظالم مغرور \r\n چگونه دامن شرع نبى نخارد خار * هزار بولهب اندر كمين نشسته ز دور \r\n ز دست حادثه ترسم كه سايه اندازد * بر آفتاب شريعت غبار فسق و فجور \r\n به احترام شريعت گرم رسيدى دست * به زجر بر سر زهره شكستمى طنبور \r\n چو دسترس نبود پاى ما و دامن صبر * به ستره‌اى بنشينيم حاليا مستور \r\n ميان دايره چون نقطه معتكف باشيم * به جور دور بسازيم تا به دور ظهور \r\n ظهور مهدى قائم كه چون سليمانش * مسخّرند به رغبت وحوش و جنّ و طيور \r\n برابرى نكند آفتاب با ظِلّش * تفاوت‌ست بلى در ميان ظلّ و حرور \r\n چنان كه پر بود از جور و كين جهان خراب * به دين و داد كند ضبط عدل او معمور \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n سراچه‌يىست ز بستان سراى تعظيمش * بسيط شش جهت و هفت باغ و هشت قصور \r\n رواق گلشن ايوان هشت قصر بديع * به جنب شرفهء بام رفيع او مقصور \r\n نثار موكب او ، افسر سر قيصر * غبار مقدم او ، فخر مغفر فغفور \r\n خرد كه عقل به شاگردى وى استادست * به نزد راى جناب جلال او مزدور \r\n ايا به ضابطهء عدل و داد در عالم * چو جدّ خويش به نام پيمبرى مشهور \r\n ز هستى بشريّت وجود پاك تو بود * كمال رغبت زوجيّت اناث و ذكور \r\n به باغ خلد عروسان نار پستان را * برسم و رتبت كابين ز مهر تست مهور \r\n چو كوس روز قيامت صفير بر دارد * ز نفخ روز قيامت خبر دهد شيپور \r\n بپوش درعهء جدّ شريف و درع پدر * وفوق جيدك قَلِّد بِسَيفِك المأثور \r\n\r\n","description":"","footnote":"","page_name":" 313 ","page_number":313},
  {"content":"\r\n\r\n تو از حجاب برون آى تا برون آيند * به نصرت تو شجاعان دين چو روز نُشور \r\n لواى فتح چنان نصب كن كه بنمايد * نشان آيت نصرت ز رايت منصور \r\n به روز معركه آيد تو را فرشته سپاه * به گاه مشوره روح القُدُس تو را دستور \r\n تو را به روز كتابت قدر بود كاتب * تو را به حكم امارت قضا دهد منشور \r\n تو را امين ملك بر يمين و ميكائيل * عَنِ الشّمال و بِالخلفِ صاحبُ النّاقور \r\n بر آن براق همايون ركاب برق شتاب * كه گاه سير سبق مىبرد ز باد دبور \r\n چو باد صبح گذر كن به بزمگاه چمن * ببر خمار مى از مغز نرگس مخمور \r\n ز هيبت تو كه يا رد كه بر زبان آرد * به عزم بزم طرب نام دختر انگور \r\n به زخم تيغ دو پيكر نه شِر كمان نه نفاق * به نوك نيزهء خطى نه كفرمان نه كفور \r\n\r\n","description":"","footnote":"","page_name":" 314 ","page_number":314},
  {"content":"\r\n\r\n چنان كه سور بر اعداى دين كنى ماتم * شود ز موكب تو ماتم احبّا سور \r\n جهان خلاص نگردد ز دست ظلمت شام * اگر نه صبح جمال تو بخشد او را نور \r\n اگر به كين تو دجّاليان بر آغالند * چه باك شير ژيان را ز بانگ كلب عقور \r\n چو بازوى تو شود قهرمان تيغ ، شوند * مخالفان به سر تيغ قاهرت مقهور \r\n شب‌ست و در گله گرگ و سحاب ، طوفان بار * شبان وادى ايمن ! بيا ز جانب طور \r\n بيا به مسند داودى اى خليفهء ارض * بپرس تا به چه تغيير ميدهند زبور ؟ \r\n تفقّدى بكن اى آصف سليمان قدر * كه غايب‌ست چرا هدهد از ميان طيور \r\n صبا بگوى به صالح كه بى صلاحى قوم * بدان رسيد كه از ناقه مىبرند جذور \r\n ايا محبّت تو در دل صدور عظام * بسان مغز متين در دل عظام صدور \r\n\r\n","description":"","footnote":"","page_name":" 315 ","page_number":315},
  {"content":"\r\n\r\n چو زهره گر بنمايى جبين ، جبين سايند * بر آستانهء تو آفتاب و ماه از دور \r\n جبين « ابن حسام » ست و خاك در گاهت * كه او به مدح و ثناى تو بنده‌يىست شكور \r\n اگر چه مدح تو گفتن زياده‌تر باشد * از آنچه كرد درين خاطر خطير ، خطور \r\n به قدر وسعت خود رشتهء لئالى نظم * نثار لعل تو كردم چو لؤلؤ منثور \r\n زمانه تا به شهور و سنين بود قائم * بر آستان تو بادا ، سر سنين شهور \r\n به دهر تا غم و تا خرّمى بود ، بادا * مخالفان تو غمگين ، متابعان ، مسرور \r\n\r\n","description":"","footnote":"","page_name":" 316 ","page_number":316},
  {"content":"\r\n\r\nفصيح الزّمان شيرازى ( رضوانى )\r\n\r\nدر ميلاد ولىّ عصر « عج »\r\n بعد از اينت دهم اى دل به دلاراى دگر * غير از اينم نبود هيچ دل آراى دگر \r\n بر سر كوى تو ما منزل و مأوى داريم * عاشقان را نبود منزل و مأواى دگر \r\n سر به سوداى سر زلف تو داريم و كنون * كاش مىبود سر ديگر و سوداى دگر \r\n وعدهء وصل به فردا دهى امّا ترسم * باز فردا دهيم وعدهء فرداى دگر \r\n دل گرفتار سر زلف چليپائى بود * شد گرفتار سر زلف چليپاى دگر \r\n گفتمش دل شده در حلقهء زلف تو اسير * گفت اين گمشده هم بر سر دلهاى دگر ! \r\n\r\n","description":"","footnote":"","page_name":" 317 ","page_number":317},
  {"content":"\r\n\r\n دل شيداى مرا هجر تو خون كرد و گذشت * بعد از اين واى به حال دل شيداى دگر \r\n چون سرم رفت به پايت سر ديگر طلبم * گر گذارى به سر ديگر من پاى دگر \r\n نسبت گل به رخ خوب تو دادن بيجاست * كه رخت جاى دگر دارد و گل جاى دگر \r\n به سرم دوست اگر سايه نيفكند چه غم * بندگان راست به سر سايهء مولاى دگر \r\n صاحب عصر و زمان آن كه سپهرش گويد * با ولاى تو مرا نيست تولّاى دگر \r\n موسى ار بانگ ( انا اللّه ) ز نخلى بشنيد * نبُد از نخل ، چنين نغمه ، بُد از جاى دگر \r\n زانكه دَر نيمهء شعبان به همه گشت عيان * كه شد اين نغمه بلند از قد و بالاى دگر \r\n زين سخن هم نه خدا گويمش ، امّا گويم * كه بود متّصل اين بحر به درياى دگر \r\n بلكه شد فاش در امروز كه عيسى هم داشت * فيض روُح القدسى را ز مسيحاى دگر \r\n\r\n","description":"","footnote":"","page_name":" 318 ","page_number":318},
  {"content":"\r\n\r\n چون كشد تيغ پى رَزم به هنگام ظهور * دارد آن عرصه و آن جنگ تماشاى دگر \r\n مىكند فاش خداوند على اعلى * دست و تيغ على و عالى و اعلاى دگر \r\n پدر و مادرى اين گونه نيارد فرزند * اگر آيند هزار آدم و حوّاى دگر \r\n اى مهين حجّت حق منتظران را به خدا * نيست هيچ از تو به غير از تو تمنّاى دگر \r\n به تولّاى تو « رضوانى » و شعر تر او * هست بحر دگر و لؤلؤ لالاى دگر \r\n\r\n","description":"","footnote":"","page_name":" 319 ","page_number":319},
  {"content":"\r\n\r\nشمس الفصحاء محيط قمى ( محيط )\r\n\r\nظهور دولت حق\r\n حديث موى تو نتوان به عمر گفتن باز * از آنكه عمر بود كوته و حديث دراز \r\n به راه عشق تو انجام كار تا چه شود * برفت در سر اين كار هستيم ز آغاز \r\n به طاق دلكش آن ابروان محرابى * كه دور از تو نباشد مرا حضور نماز \r\n اگر نه از دل من رسم سوختن آموخت * چرا دمى نكند شمع ترك سوز و گداز ؟ \r\n گرت هواست كه از خلق بىنياز شوى * زيادتى مطلب ، نصيب خويش بساز \r\n گناه بخت سيه بود و دست كوته ما * و گرنه سلسلهء موى دوست بود دراز \r\n\r\n","description":"","footnote":"","page_name":" 320 ","page_number":320},
  {"content":"\r\n\r\n نخست گام نهى پاى بر سر گردون * چو از نشيب طبيعت قدم نهى به فراز \r\n اگر سعادت جاويد بايدت اى دل * نماى شرح حقيقت سخن مگو ز مجاز \r\n حديث ليلى و مجنون عامرى بگذار * مخوان فسانهء محمود غزنوى و اياز \r\n مديح مَظهر حق ، مُظهر حقايق گوى * ثناى حجّت ثانى عشر نما آغاز \r\n سمىّ ختم رسل ، خاتم الائمه كه هست * نهان ز ديده و بر حضرتش عيان هر راز \r\n سليل خسرو دين ، عسكرى ، شه كونين * ولىّ حق ، شه دشمن گداز دوست نواز \r\n امام منتظَر خلق ، حجّت موعود * كه هست چشم جهانى به رهگذارش باز \r\n پناه كون و مكان ، صاحب الزّمان مهدى * ولىّ قائم بالسيف ، شهسوار حجاز \r\n خجسته نامش ز آن بر زبان نمىآرم * كه روزگار رقيب‌ست و آسمان غمّاز \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n به اوج جاهش جبريل عقل مىنرسد * به بال شوق كند تا ابد اگر پرواز \r\n شها ! حقيقت وحدت تويى و دور از تو * شده حقيقت و وحدت بدل به شرك و مجاز \r\n درآ پرده و از يك تجلى رخسار * غبار شرك ز مرآت ماسوى پرداز \r\n « محيط » زنده شود بعد مرگ ، گر شنود * ظهور دولت حق راست نوبت آغاز \r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاديب الممالك فراهانى\r\n\r\nحىّ العالم\r\n در صف بُستان نسيم گشت مهندس * شمع بر افروخت از شكوفهء مجلس \r\n راغ پر از نافه شد ز طرّهء سنبل * باغ پر از فتنه شد ز ديدهء نرگس \r\n آن چو نگاهى فكنده طرّهء مفتول * وين چو غزالى گشوده ديدهء ناعس \r\n مهر از آن پس كه شد به دَلو چو يوسف * در شكم حوت جا گرفت چو يونس \r\n در حَمَل اكنون ز روى شوق بگسترد * مسند شاهنشهى به صفّهء مجلس \r\n باغ دگر باره شد چه خواجهء منعم * زان پس كز غارت خزان بُد مفلِس \r\n\r\n","description":"","footnote":"","page_name":" 323 ","page_number":323},
  {"content":"\r\n\r\n برگ سمن چون قران و ليك مفسّر * لاله كتاب آمد و هزار مدرّس \r\n گل چو يكى راكب است و گلبن مركوب * باد فرس‌دار و اسب آمده فارس \r\n بلبل شيدا به بوستان متذكّر * لالهء لالا ز دوستان متجسّس \r\n باغ منزّل شد از نزول حوادث * چون دل فرزانه از هجوم هواجِس \r\n گوئى امروز نوبتى است كه در خاك * زاده شهى كو به چرخ حافظ و حارِس \r\n حضرت مهدى همى بزاد ز هادى * حىّ العالم همى دميد ز نرجس \r\n حضرت صاحب زمان كه بر درگاهش * گردن ناكس ، هميشه بادا ناكس \r\n نوبت يارى دوست قاسط و باسِط * درگه تدبير خصم اشوش و عابِس \r\n خصم خُدا را خصيم باشد و قاصِم * اهل هوا را انيس گردد و مونس \r\n\r\n","description":"","footnote":"","page_name":" 324 ","page_number":324},
  {"content":"\r\n\r\n پاك كند از سراج حق خط شبهت * دور كند از درون خلق وَساوِس \r\n مى نگذارد دَرون مرتع گيتى * گرگ به جِلد غَنَم شود متلبّس \r\n مىنهلد در طريق شرع به مانند * اين همه مردم مخالف و متشاكس \r\n كارد شاخ عطا به باغ و به صحرا * برّد بيخ خطا ز رطب و زيا بس \r\n اى تو دُرِ ناب و مردمان همه خاشاك * وى تو زرِ سُرخ و جمله پادشهان مِس \r\n كوى تو را من حَريم يزدان دانم * نه صف بيت الحرام و بيت المقدِس \r\n\r\n","description":"","footnote":"","page_name":" 325 ","page_number":325},
  {"content":"\r\n\r\nحكيم صفاى اصفهانى\r\n\r\nسلطان وحدت\r\n آن زلف باز دولت ، خورشيد زير بالش * هندوى سايه پرور ، در زير زلف و خالش \r\n كى آفتاب گويم ، روئى كه برنتابد * خورشيد آسمانى ، با ابروى هلالش \r\n از فرط خوبروئى زد راه عقل پيرم * طفلى كه نيست بيرون از هفت و هشت سالش \r\n ميمست غنچهء او ، جان پاى بند ميمش * دالست طرّه او ، دل دستگير دالش \r\n ديدى مرا و گفتى آشفته حالى ، آرى * سودائى غم عشق آشفته است حالش \r\n جان و دلى است ما را ، اين هر دو دَر كف او * جان خستهء كمندش ، دل بستهء دوالش \r\n\r\n","description":"","footnote":"","page_name":" 326 ","page_number":326},
  {"content":"\r\n\r\n از مور مىگريزم زين ضعف ، چون ستيزم * با آنكه مىگريزد شير نر از غزالش \r\n رندان مىپرستند ، مست مى الستش * دردى كشان مستند ، آلودهء زلالش \r\n بندش سلاسل دل ، تيغش حمايل جان * گر مىكشد مباحش ، ور مىكشد حلالش \r\n بگرفتم آنكه گشتم جبريل ، چون نمانم * از مركب بلوغش ، وز رفرف كمالش \r\n با فرق چون بگويم اسرار جمع جمعش * اين نغمه را نوازم در پردهء وصالش \r\n سلطان وحدت آمد با آنكه اوست يكتا * لاهوت از يمينش ، ناسوت از شمالش \r\n گر پيشتر بميرم از موت زنده گردم * نقلست موت عارف ، نقد است انتقالش \r\n قدّ قيامت دل هرگز دو تا نگردد * از قامت اولو الامر پيداست اعتدالش \r\n قطب مدير كامل ، غوث محيط اعظم * سلطان سر كه امر است بر ملك و بر مثالش \r\n\r\n","description":"","footnote":"","page_name":" 327 ","page_number":327},
  {"content":"\r\n\r\n آمد شه حقايق در كف كمند توحيد * گردن نهيد گردن ، دَر بند امتثالش \r\n با آنكه هر چه دارند خاقان و قيصر از اوست * خاقان دهد خراجش ، قيصر دهد منالش \r\n بر صدر پاسبانى گر بنگرى بر اين در * خورشيد را توان ديد گرد صف نعالش \r\n گر كوه را ببينى ، بى موى دوست ، بينى * از مويه همچو مويش ، از ناله همچو نالش \r\n بشكست حقّهء چرخ ، وا كرد عقدهء دل * دست قضا شكوهش ، شست قَدَر فعالش \r\n دجّال چون گريزد از كارزار مهدى * شير عرين چو غرّد ، قربان شود شگالش \r\n گاوست خويش پرور از بهر عيد قربان * دجّال ، گاو مهدى عيدست دَر قبالش \r\n و اصل مشو كه و اصل در سير نيست كامل * يعنى به وصل زن چَنگ ، دَر زلف اتصالش \r\n بى جسم و جان و دل شو ، با دوست متّصل شو * فانى است قطره تا هست از بحر انفصالش \r\n\r\n","description":"","footnote":"","page_name":" 328 ","page_number":328},
  {"content":"\r\n\r\n تو جانِ جانِ جانى ، از مرگ جسم مگريز * جان تو نيست فانى ، منديش ز ارتحالش \r\n چرخ دل « صفا » را از ابر كرد صافى * زان روست مطلع الشّمس ، مرآت مه صَقالش \r\n بيضاى دست موسى سر زد ز آستينش * عشق آتش مثالى است ، دل طور بيمثالش \r\n\r\n","description":"","footnote":"","page_name":" 329 ","page_number":329},
  {"content":"\r\n\r\nميرزا نصر اللّه صبورى ( صبورى )\r\n\r\nخورشيد ماه شعبان\r\n نگويمت كه مشو كافر و مسلمان باش * به هر شريعت و كيشى كه هستى انسان باش \r\n حيات بسته به آبست خاصه حيوان را * اگر به مذهب حيوانى ، آب حيوان باش \r\n به هر طريقه كه در عالم است سيرى كن * چو كافر از همه گشتى ، بيا مسلمان باش \r\n مقام كعبه‌ى گل شد جهان ز ويرانى * تو نيز كعبه‌ى دل را جهان ويران باش \r\n ره ار ز كفر به ايمان نمىبرى ، بارى * به كفر زلف بتان رهنماى ايمان باش \r\n تو را چه سود كه ايوان كنى چو كيوان نقش * ز نقش ايوان برخيز و نقش كيوان باش \r\n\r\n","description":"","footnote":"","page_name":" 330 ","page_number":330},
  {"content":"\r\n\r\n طريق صحبت جانان ز جان سبكبارىست * ز جان برون شو و سر تا به پاى ، جانان باش \r\n نه هر كه گوش نصيحت نيوش دارد و چشم * توان به معرفتش گفت آل عمران باش \r\n به باغ آتش بايد گلى چو روى خليل * كه تا بر آتش فرمان دهى گلستان باش \r\n نجات اگر چه به دانش ز قيد نادانىست * ز دانشى كه به حق راه نيست ، نادان باش \r\n جهان در آينه‌ى طلعت تو حيرانند * تو هم در آينه‌ى حُسن خويش حيران باش \r\n كم از مسيح نيى ، بال همتى بگشاى * به چرخ ، همنفس آفتاب تابان باش \r\n گرت هواست كه خورشيد ذرّهء تو شود * برقص ، ذرّهء خورشيد ماه شعبان باش \r\n مه ولادت شاهى كه از جمال وجوب * گرفت پرده كه نك در كمال امكان باش \r\n شه ولايت ما كان و ما يكون كه خداش * به عدل گفت شه ما يكون و ما كان باش \r\n\r\n","description":"","footnote":"","page_name":" 331 ","page_number":331},
  {"content":"\r\n\r\n جهان و چرخ چو خواهى برند فرمانت * تو هم چو چرخ و جهان بر درش به فرمان باش \r\n مگوى و مشنو ازين پس بجز مناقب او * وز آنچه گفته و بشنفته‌يى پشيمان باش \r\n زهى شهنشه اقليم غيب بسم اللّه * به بارگاه شهادت ، رحيم و رحمان باش \r\n نقاب لم يزل از چهر لا يزال انداز * به چهره آينهء ذات حىّ سبحان باش \r\n ز واجبى كم و از ممكنى فزون آخر * به اعتدال يكى زين دو كفّه ميزان باش \r\n وجود تو ز ازل شاهد وجود خداست * شهادت ازلى را برى ز كمان باش \r\n در انتظار تو جانهاى طالبان به لب‌ست * درآى و منتظران را به كالبد جان باش \r\n ز غيبت تو سر آسمان به سامان نيست * به ساز و برگ ظهورش بگو به سامان باش \r\n به دامن تو بود دست بندگان خداى * تو خواه دست خدا باش و خواه دامان باش \r\n\r\n","description":"","footnote":"","page_name":" 332 ","page_number":332},
  {"content":"\r\n\r\n به نام عدل ، جهان شد ز ظلم و جور خراب * به اسم ظلم ، تو معمار عدل و احسان باش \r\n به ذوالفقار بزن دست و پاى كن به ركاب * نهنگ لُجّهء درياى خون قربان باش \r\n پناه قرآن هر حجّتى به هر عصرىست * كنون كه حجّت عصرى ، پناه قرآن باش \r\n هميشه تا به جهان نام نيك بندد نقش * كه نقش دولت جاويد را جهانبان باش \r\n جهان ز فيض قدوم تو روضه باد و مرا * هواى مهر تو گويد به روضه ، رضوان باش \r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمحمّد على فتى تبريزى ( فتى )\r\n\r\nآينهء غيب نما\r\n اى نهان ساخته از ديدهء ما صُورتِ خويش * به دراز پردهء غيب آى و نما طلعت خويش \r\n طاق شد طاقتِ ياران بگشا پَرده ز رُخ * اى نهان ساخته از ديدهء ما صُورت خويش \r\n نه همين چشم به راه تو مسلمانانند * عالمى را نگران كرده‌اى از غيبت خويش \r\n آمد از غيبت تو جان به لب منتظران * همه دادند ز كف حوصله و طاقت خويش \r\n بى رخت بسته به روى همه درهاى اميد * بگشا بر رُخ احباب دَر از رحمت خويش \r\n گر چه غرقيم به درياى گناهان ، ليكن * شرمساريم و خجالت زده از غفلت خويش \r\n\r\n","description":"","footnote":"","page_name":" 334 ","page_number":334},
  {"content":"\r\n\r\n روى دل سوى تو داريم به صد عجز و نياز * جز تو ابراز نداريم به كس حاجت خويش \r\n جز تو ما را نبود ملجايى اى حجت حق * باد سوگند تو را بر شرف و عصمت خويش \r\n « دست ما گير كه بيچارگى از حد بگذشت » * بگشا مشكل ما را به يَدِ همت خويش \r\n روزگارى است كه از جهل و نفاق و نخوت * هر كسى رنج كسان مىطلبد ، راحت خويش \r\n تا كه بر كار خلايق سرو سامان بخشى * گير با دست خدائى عَلَمِ نهضت خويش \r\n توئى آن گوهر يك دانهء درياى وجود * كه خداوند جهان خواند تو را حجّت خويش \r\n ساخت حق آينهء غيب نما روُى تو را * نِگَرد خواست در آن آينه تا طلعت خويش \r\n هست ميلاد همايون تو آن عيد كه حق * در چنين روز عيان كرد مهين آيت خويش \r\n يافت زان روى شرف نيمهء شعبان كامروز * شامل حال جهان كرد خدا رحمت خويش \r\n\r\n","description":"","footnote":"","page_name":" 335 ","page_number":335},
  {"content":"\r\n\r\n قرب حق يافت به تحقيق كسى كو به صفا * با تو پيوست و گسست از دگران الفت خويش \r\n خوش زدى دم ز مديح ولى عَصر « فتى » * كه فزودى به بر اهل ولا حُرمت خويش \r\n كوش در بندگى آل على با دل و جان * تا كند شامل حال تو خدا رَحمت خويش \r\n\r\n","description":"","footnote":"","page_name":" 336 ","page_number":336},
  {"content":"\r\n\r\nشيخ محمّد على حزين لاهيجى ( حزين )\r\n\r\nمهر جان فروز\r\n در صبح عارض از خط مشكين نقاب كش * اين سرمه را به چشم ترِ آفتاب كش \r\n زاهد نماز بى ره تقوى درست نيست * سجّادهء ورع به شط باده ، آب كش \r\n تا چند بار غم ؟ دو سه رطل گران بگير * تا كى حديث جم ؟ دو سه جام شراب كش \r\n در قيد خويشتن نتوان زيستن دمى * دست از خودى بشو ، نفسى چون حباب كش \r\n زان پيشتر كه زخم اجل كارگر شود * مطرب بيا و زخمه به تار رباب كش \r\n غرق عرق چنين رخ ناز آفرين چراست ؟ * جانا تو را كه گفت كه از گل ، گلاب كش ؟ ! \r\n\r\n","description":"","footnote":"","page_name":" 337 ","page_number":337},
  {"content":"\r\n\r\n اى چرخ دست فتنه بلندست ، خويش را * زير لواى خسرو عاليجناب كش \r\n مهدى بگو و از شرف نامِ ناميش * طغراى فخر بر ورق آفتاب كش \r\n صهباى ذكر دوست خرد سوز شد « حزين » * آتش شو ، از جگر نفسِ شعله تاب كش \r\n دلدار در دلست گر از ديده غايب است * عرض نياز را به بساط خطاب كش \r\n اى مهر جان فروزِ نهان در حجاب ابر * عالم گرفت تيرگى ، از رخ نقاب كش \r\n گرد كرشمه از كف نعلين خويش ريز * اين توتيا به چشم سفيد ركاب كش \r\n بىپرده حسن شاهد شرع آشكار كن * يك ره نقاب از رخ امّ الكتاب كش \r\n طرح عمارتى به جهان خراب ريز * دست زمانه از ستم بيحساب كش \r\n هنگام داورىست كنون ، زال دهر را * گيسو كشان به محكمهء احتساب كش \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n با ما به كين برآمده عمريست روزگار * اين انتقام از فلك كج حساب كش \r\n گرد از سُمِ سمند برانگيز ، وز شرف * در ديدهء سپهر مُعلَّى جناب كش \r\n زين سرمه چشم منتظران را كحيل كن * گلگونهء طرب به رخ شيخ و شاب كش \r\n بتخانه در مدينهء اسلام كى رواست ؟ * لات و هبل برآر و بدار عقاب كش \r\n گرد خجالت از رخ ما عاصيان بشوى * خط بر صحيفهء عمل ناصواب كش \r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمرحوم جهانگير خان ناظم الملك ( ضيائى )\r\n\r\nدست قدرت\r\n همايون طالعى جانبخش و خُرّم * جهان افروز شد خورشيد عالم \r\n جمال شاهد قدسى برافروخت * دو گيتى گلستانى گشت خرّم \r\n رياحين در رهش گسترده دامن * ورق ريزان گلستانش به مقدم \r\n به نكهت داده هر جان را حياتى * كه شد هر جسم از او روحى مجسّم \r\n به يمنش نه فلك گرديده پويا * به نورش تابناك اين خاك مُظلَم \r\n به جودش بسط روزى بر خلايق * به احسانش دو گيتى شد مُنَعَّم \r\n\r\n","description":"","footnote":"","page_name":" 340 ","page_number":340},
  {"content":"\r\n\r\n زهى شاهى كز الطاف الهى * دهد نور هُدى بر ترك و ديلم \r\n اساس اختلافات مذاهب * بر اندازد ز بيخ و بُن به عالم \r\n از او گيتى شود پُر عدل و پُر داد * وز او آسايش گيتى فراهم \r\n شود هم آشيان تيهو و شهباز * شود همداستان آهو و ضيغم \r\n كجا باشد مجال غم به جائى * كه بگشايد لواى دوست پرچم \r\n بيا اى حجّت دادار قدّوس * بناى عدل را بگذار محكم \r\n بيا اى آيت عظماى يزدان * روانبخش دو صد عيسى بن مريم \r\n بيا اى نفحهء صُبح سعادت * گره بگشاى از اسرار مبهم \r\n بر آى اى آفتاب چرخ اقبال * كه بگشايد سحاب تيره از هم \r\n\r\n","description":"","footnote":"","page_name":" 341 ","page_number":341},
  {"content":"\r\n\r\n گرفته آسمان گرد كدورت * بشوى اين گرد زين گردَنده طارم \r\n بر آر از آستين آن دست قدرت * بكن آئين ايمان را منظّم \r\n برآر اى ناخدا دست خدائى * كه كشتى مانده در گرداب مبرم \r\n « ضيائى » مىكند لطفى گدايى * به مجموع پريشانان عالم \r\n\r\n","description":"","footnote":"","page_name":" 342 ","page_number":342},
  {"content":"\r\n\r\nلطفعلى بيك آذر بيگدلى\r\n\r\nدر مدح امام زمان « عج »\r\n دميد از شاخ زرّين گل ، چكيدش سيمگون شبنم * عيان شد طلعت عيسى ، فشاند از شرم خوى مريم \r\n نفس زد صُبح وز انفاسش اديم خاك شد جنبان * چنان كز نفح روح آويخت جان در قالب آدم \r\n شرار افشان ز دود نار نمرودى خليل است اين ؟ ! * و يا از گريهء هاجر عيان شد چشمهء زمزم ؟ ! \r\n برآمد يوسف صدّيق خور ، زين هفت قصرش سر * ز چاك دامن پاكش ، صبا از راستى زد دم \r\n و يا از حيرت رويش بُتان مصر گردون را * شد از كفها به دامن از شفق ريزان دمادم ، دم \r\n برآمد از تواضع ، موسى خو را سر از ساحل * فرو رفت از تفرعن ، قبطيان را سر به نيلى يم \r\n\r\n","description":"","footnote":"","page_name":" 343 ","page_number":343},
  {"content":"\r\n\r\n و يا اسكندر روز آمد از ظلمات شب بيرون * به دست ، آيينهء خورشيد و روشن گشت از آن عالم \r\n سپيده دم ز تيغ زرنگار خور شفق گون شد * افق ، چون پهلوى ديو سپيد از خنجر رستم \r\n خمار آمد ز چشم اختران ، زين خسروانى خم * و يا آورد پا ( صاحب ) به زين اشهب از ادهم \r\n شه دين مهدى هادى ، كه باد او را به هر وادى * ولى در عشرت و شادى ، عدو در محنت و ماتم \r\n نهال جود را غارس ، ديار عدل را حارس * سمند فتح را فارس ، حريم قدس را محرم \r\n به جز سايل ، نباشد حكم كس بر وى روان ، امّا * پذيرد حكم او هم پيش از آن دم كو برآرد دم \r\n به جان از نارش افتد تف ، به دشمن گر زند سيلى * شود دينارش اندر كف ، به سايل گر دهد درهم \r\n به هر كو وعده‌يى داده ، وفايش كرده آماده * ز يك پشت و شكم زاده ، وفا با وَعده‌اش توأم \r\n رسد بر كوثر جنّت اگر از برق خشمش تف * چكد بر آتش دوزخ ، اگر از ابر لطفش نم \r\n\r\n","description":"","footnote":"","page_name":" 344 ","page_number":344},
  {"content":"\r\n\r\n زند رضوان چو نمرود ، اندر آتش خرقهء رنگين * كند مالك خليل آسا گل آگين جامهء مظلم \r\n به اجماع امم ، روزى كه در آخر زمان گردد * زمين چون زلف خوبان تيره و آشفته و درهم \r\n نشيند بر سرير سرورى ، شاه فلك جاهى * كه از عدلش جهان گردد جو روى نو خطان خرّم \r\n ولى هر يك به اسم ديگر و رسم دگر خواندش * زبان عالمى گردان ، بنام او مگر ابكم \r\n يهودش داند از نسل يهودا ، ماشيَع نامش * مجوسش زادهء زردشت و ترسا زادهء مريم \r\n مسلمانش شمارد فاطمى يكسر ولى زايشان * همى گويند فوجى كان گهر باشد نهان در يَم \r\n هنوز از راح روح او را ، سبوى جسم رَنگين نه * هنوزش جامهء تن از فروغ جان نشد مُعلَم \r\n همانا در حيات او ، دو شبهه راه ايشان زد * كه هر يك زان دو با وسواس صد شيطان بود منضم \r\n يكى اين : كادمى را نيست مقدور آنقدر جُنبش * ولى گشت از حيات خضر ، حلّ اين شبههء محكم \r\n\r\n","description":"","footnote":"","page_name":" 345 ","page_number":345},
  {"content":"\r\n\r\n دگر اين : گر نظرها چون بود غايب ، چه سُود از وى ؟ * به عالم آنچه منظور از حيات اوست دَر عالم \r\n ندانند اين كه هر چيزى وجود او بود لطفى * ظهورش نيز لطفى ديگر است از ايزد اكرم \r\n چو خور كز روشنى سازد جهان روشن ، نمىبينى * كه باشد روشنى ده ، گر بود در ابر پنهان هم ؟ \r\n من و چون من كسى كز مسلمين مهر على « ع » دارد * كنونش زنده مىدانيم و زنده زان بنى آدم \r\n ولى دارد دو روزى مصلحت را رخ نهان ، تا خود * جهان از دود ظلم و آه مظلومان شود مظلم \r\n سمند فتح تا تازد ، جهان از ظلم پردازد * ز بطحا رايت افرازد ، ظفر بر رايتش پرچم \r\n شها وقت است كز ايوان گذارى پاى در ميدان * كنى بر دردها درمان ، نهى بر زخمها مرهم \r\n شكايتها بود در دل ، صبورم ، چون شكيب اولى * حكايتها بود بر لب ، خموشم جون توئى اعلم \r\n خَلَت اوطاننا من نور وجه الاتقيا ، اطلع * غلت ابداننا من نار ظلم الاشقيا ، ارحم \r\n\r\n","description":"","footnote":"","page_name":" 346 ","page_number":346},
  {"content":"\r\n\r\n كنى دجّال را تا غرق نيل تيغ چون قبطى * به افناى تو روزى چند زال چرخ شد ملهم \r\n چنان كز هاتف غيب آمد از فرعونيان پنهان * به گوش مادر موسى نداى فاقذفي في اليم \r\n تو آن عاجز نوازى ، كز جلالت شحنهء عدلت * به جبهه آورد چون چين ، به حاجب افكند چون خم \r\n صعاوى را دهد در حلقهء چشم آشيان شاهين * غزالان را بود روز و شبان از پى شبان ضيغم \r\n ضعيفان را در ايام تو آرام است و از بأست * كند گرگ از بره ، شاهين ز تيهو ، شير از آهو ، رَم \r\n به روز رزم كاندر دل نماند شهسواران را * خيال يارى از خال و گمان دوستى از عمّ \r\n زمين از خون خونريزان چو رنگين چهرهء روسى * هوا از گرد شبديزان ، چو مشكين طرّهء ديلم \r\n صداى پاى عزرائيل ، در گوش زمين مضمر * هواى ناى اسرافيل ، بر دوش هوا مدغم \r\n فلك را هفت پرويزن ز آه خسته بيزد تف * زمين را هفت پيراهن ، ز خون كشته گيرد نم \r\n\r\n","description":"","footnote":"","page_name":" 347 ","page_number":347},
  {"content":"\r\n\r\n چو گرد فتنه بار انگيزى اى منصُور از مركب * چو بند ذو الفقار آويزى اى معصوم از معصم \r\n به سنگين تيغ ، سوزى مزرع افلاك را خرمن * به رنگين رمح سازى مهملات خاك را معجم \r\n سزد ريزى ز بس زال فلك را خون فرزندان * كه بيرون نارد از تن تا قيامت جامهء ماتم \r\n به اين آهنگ ، بس ناميده مرغان كهن شاها * ولى گويا چو من ناليده باشد عندليبى كم \r\n به غير از خاطرم كايد به دامن شاهد نظمش * دمد روح القدس چون ز آستين فكر بكرم دم \r\n نه هر فرزند كز بى شوى زن آيد شود عيسى * نه هر بى شوى زن كاورد فرزندى بود مريم \r\n نجويد ، تا زمين جويد ره آسايش از گردون * نگردد ، تا فلك گردد به گرد مركز عالم \r\n مگر در معبر مسدود ، پاى دشمنانت ره * مگر دَر گردن مقصُود ، دست دوستانت خم \r\n\r\n","description":"","footnote":"","page_name":" 348 ","page_number":348},
  {"content":"\r\n\r\nصابر همدانى\r\n\r\nكار فرماى قدر\r\n به مشام آيدم امروز از آن طرّه شميم * مگر از ساحت كوى تو گذر كرد نسيم ؟ \r\n طرّهء پر شكنت نيست اگر مشك ختن * پس چرا ساخته مدهوش دلم را به شميم ؟ \r\n زير آن طرّهء افكنده تو را دانهء خال * ماند آن نقطه كه ساكن شده در حلقهء جيم \r\n وصف خلق حسنت خواست كند در بر خلق * آنكه پيوسته سخن گفت ، ز جنّات نعيم \r\n محرم كعبهء كوى تو بود محرم راز * ورنه بيهوده تو را راه نيابد به حريم \r\n من نه آنم كه دهم مهرهء مهر تو ز دست * گرچه كرده جگرم ، خون دل از غصّه دو نيم \r\n\r\n","description":"","footnote":"","page_name":" 349 ","page_number":349},
  {"content":"\r\n\r\n غم شبهاى فراق تو به پايان نرسد * جُز كه با مدح و ثناى ولىّ اللَّه كريم \r\n كار فرماى قضا ، مُمضى فرمان قدر * ناظم بارگه عدل خداوند رحيم \r\n آخرين مظهر اسماء و صفات احدى * اوّلين شخص زمان ، قادر بىمثل و حكيم \r\n قائد شرع نبى ، حافظ احكام نبى * « قائم آل محمّد » شه ذو القدر فخيم \r\n آنكه گر از رخ خود ، پردهء غيبت فكند * رَود از خاطر گيتى ، يد بيضاى كليم \r\n حجّت بالغ حق ، آنكه به هنگام سخن * عيسى آسا ز دمش ، زنده شود عظم رميم \r\n غيبت او ز نظرها بود ، از فرط ظهور * عيب بينائى ما بوده به تصديق فهيم \r\n گر بگويم كه ثنايش ، به جهان كار من است * عقل گويد كه منِه ، پاى تو بيرون ز گليم \r\n مدح او را بسزا ، از من دل خسته مخواه * همه دانند كه حادث نبرد پى به قديم \r\n\r\n","description":"","footnote":"","page_name":" 350 ","page_number":350},
  {"content":"\r\n\r\n مؤمن او به جهان نيست ، مگر نطفهء پاك * منكر او به زمان نيست ، مگر نفس لئيم \r\n خسروا پادشها ، بنده نوازا ملكا * اى كه پهلو زده درگاه تو بر عَرش عظيم \r\n من اگر نيستم ، از زمرهء خاصان درت * شادم از اينكه بود پرتو مهر تو عميم \r\n فرق يار تو و اغيار تو ، اين است كه هست * دل اين جاى اميد و دل آن خانهء بيم \r\n به غلامى نَسزَد خصم تو ، چون خواجه سرود * ( روح را صحبت ناجنس ، عذابى است اليم ) \r\n كرده دَر چارده آئينه تجلّى رُخ حق * آخرين آينه دارى تو بر عقل سليم \r\n قادر ار بود به آوردن همچون تو پسر * مادر دهر نمىگشت ز بعد تو عقيم \r\n گرنه مهر تو و آباء تو باشد به دلم * باد بر همچو منى ، لعنت شيطان رجيم \r\n تا اثر هست به آه دل مظلوم و غريب * تا بود در خور احسان بشر ، طفل يتيم \r\n\r\n","description":"","footnote":"","page_name":" 351 ","page_number":351},
  {"content":"\r\n\r\n تا سزاوار شنيدن بود ، اشعار صحيح * تا بود لايق تكذيب ، خبرهاى سقيم \r\n تا بود مهرت ، ثابت به دل « صابِر » زار * تا بود وقت نوشتن به سر نام تو ميم \r\n دل انصار تو خرّم چو دل اهل جنان * دل اغيار تو پر غم چو دل اهل جحيم \r\n\r\n","description":"","footnote":"","page_name":" 352 ","page_number":352},
  {"content":"\r\n\r\nملك الشعراء محمّد تقى بهار خراسانى ( بهار )\r\n\r\nخسرو زمانه\r\n اى به روى و به موى ، لاله و سوسن * سبزه دارى نهفته در خَزِ ادكن \r\n سوسن تو شكسته بر سر لاله * لالهء تو شكفته در بُنِ سوسن \r\n لب لعلت گرفته رنگ ز مرجان * سر زلفت ربوده بوى ز لادن \r\n آفت جانى از دو غمزهء دلدوز * فتنهء شهرى از دو نرگس پرفن \r\n هر كجا دست بر زنى به سر زلف * رود از خانه بوى مشك به برزن \r\n زلف را بيهده مكاه كه باشد * دل عشّاق را به زلف تو مسكن \r\n خود به گردن تر است خون جهانى * كى رسد دست عاشقانت به گردن \r\n\r\n","description":"","footnote":"","page_name":" 353 ","page_number":353},
  {"content":"\r\n\r\n نرم گردد كجا دل تو به افغان * كه به افغان نه نرم گردد آهن \r\n من نجويم به جز هواى دل تو * تو نجوئى بجز بلاى دل من \r\n نازش تو همه به طرّهء گيسو * نازش من همه به حجّت ذو المن \r\n مهدى بن الحسن ستودهء يزدان * شاه علم آفرين و جهل پراكن \r\n كار گيتى ازوست جمله به سامان * پايهء دين از اوست محكم و متقن \r\n خرّم آن روى كش نمايد ديدار * فرّخ آن دست كش رسيد به دامن \r\n پاى از جادهء خلافش بر كش * دست در دامن ولايش برزن \r\n اى ولى خداى خيز و ز گيتى * بيخ ظلم و بن ستم را بر كن \r\n پدرى را توئى پسر كه هزاران * گردن بت شكست و پشت برهمن \r\n\r\n","description":"","footnote":"","page_name":" 354 ","page_number":354},
  {"content":"\r\n\r\n بتگرانند و بت پرستان در دهر * خيز و تنشان بسوز و بتشان بشكن \r\n چند اى خسرو زمانه به گيتى * بى تو خاصان كنند ناله و شيون \r\n مسند شرع را هم اكنون بى تو * كفر برچيد ، خيز و مسند بفكَن \r\n به فلك بر فراز رايت نصرت * خاك در چشم ديو خيره بيا كن \r\n خيمهء عدل را به پا كن و بنشين * كه ستمگر شد اين زمانهء ريمن \r\n قومى از كردگار بيخبران را * جايگاه تو گشته ممكن و مسكن \r\n تيغ خونريزى از نيام برون كن * وز چنين ناكسان تهى كن ممكن \r\n خرّم آن روز كاين چنين بنشينى * اى گداى در تو چرخ نشيمن \r\n رايت دين مصطفى به فرازى * ز حدّ ترك تا مداين و مدين \r\n\r\n","description":"","footnote":"","page_name":" 355 ","page_number":355},
  {"content":"\r\n\r\nميرزا ابو القاسم محمّد نصير اصفهانى ( طرب )\r\n\r\nامام مشرق و مغرب\r\n جهان پير شد ديگر جوان از رحمت يزدان * ز مولود امام عصر ، آن مولاى انس و جان \r\n زمين و آسمان خندان شد از مولود پاك او * شد از مولود پاك او ، زمين و آسمان خندان \r\n وصىّ احمد مرسل ، امام آخر و اوّل * كه بى امرش بود مُختل ، نظام عالم امكان \r\n نه بى امرش بود رخشنده در افلاك ، مهر و مه * نه بى حكمش بود افلاك گرد خاك سر گردان \r\n بود او روح و گردون تن كه روح و تن فداى او * بود او جان و عالم جسم ، جان قربان آن جانان \r\n امام مشرق و مغرب كه اندر مغرب و مشرق * بود جارى سليمان وار حكم او بر انس و جان \r\n\r\n","description":"","footnote":"","page_name":" 356 ","page_number":356},
  {"content":"\r\n\r\n نه بى امرش دمد سنبل ، نه بى حكمش برويد گل * خبير از حال جزو و كل ، ولى قادر سبحان \r\n تن و جانم فداى او ، سرم قربان پاى او * كه سودى بى ولاى او ندارد طاعت يزدان \r\n بود خورشيد و پنهان است باز از فرط پيدائى * بلى خورشيد نورانى ز پيدائى بود پنهان \r\n نباشد گر وجود فايض الجود كريم او * نرويد از زمين سبزه ، نبارد بر زمين باران \r\n اگر دامن بيفشاند برين نه كاخ مينائى * قباى اطلس نه آسمانش كى سزد دامان \r\n شهنشاهى ، يد اللَّهى كه هست از ماه تا ماهى * همه در حكم فرمانش ، چو گوى اندر خم چوگان \r\n بود خورشيد اندر بارگاهش كمترين بنده * بود جمشيد اندر پيشگاهش كمترين دربان \r\n بر آب چشمهء حيوان نبردى خضر هرگز پى * نبودى گر دليل خضر سوى چشمهء حيوان \r\n نبودى هادى موسى اگر در تيه حيرانى * بُدى در تيه حيرت همچنان سرگشته و حيران \r\n\r\n","description":"","footnote":"","page_name":" 357 ","page_number":357},
  {"content":"\r\n\r\n نبودى ياور عيسى اگر بردار جانبازى * كجا عيسى شدى از دار سوى گنبد گردان \r\n شميم مهر او گر با خليل اللّه نَبُد همره * نمىشد آتش نمرود بر وى سورى و ريحان \r\n كجا ذو النّون رهايى تا بيوم يُبعثون جستى * ز بطن تون نبودى گر شفيع او بَرِ منّان \r\n چو آدم دم ز نام نامى او زد ، مكرّم شد * وز آن شد توبهء آدم قبول حضرت سبحان \r\n خليل و يوسف و داود و نوح و صالح و يونس * شعيب و موسى و عيسى و هود و يوشع و لقمان \r\n سراسر مدح خوان او تمامى وصف ران او * ز آدم تا به خاتم جمله او را گشته مدحت خوان \r\n به دو ختم وصايت چون نبّوت شد به جدّ او * نه من گويم خدا اين نكته را فرموده در قرآن \r\n قرين وصل يوسف گشت از وى پير كنعانى * عزيز مصر سلطانى شد از وى يوسف كنعان \r\n نبودى ناخداى كشتى نوح ارنه از يارى * كجا كشتى او رستى ز موج و لطمهء طوفان \r\n\r\n","description":"","footnote":"","page_name":" 358 ","page_number":358},
  {"content":"\r\n\r\n چو باغ از ابر آذارى به وجد آيد ز مدحش تن * چو شاخ از باد نوروزى به رقص آيد ز شوقش جان \r\n وصىّ مطلق و شير حق آن شاهى كه از شادى * چو مدح او كنم جوشد مرا خون در رگ و شريان \r\n ز خاك پاى او يك قطره باشد چشمهء كوثر * ز طرف كوى او يك شمّه باشد روضهء رضوان \r\n « طرب » تا دم ز مدح او زدم در كشور دانش * سزد گر پايهء جا هم بود بالاتر از كيوان \r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسروش اصفهانى\r\n\r\nمهدى مظفّر\r\n اى موى فرو هشته در ميان * ساعد سمن و سينه پرنيان \r\n دلخواه و دلاشوب و دلفريب * دلبند و دلاويز و دلستان \r\n بوى از سر زلفت ربوده مشك * رنگ از رُخ رَنگينت ارغوان \r\n پيش رُخ و بالاى تو خجل * ماه فلك و سرو بوستان \r\n سرخى ستدند از لبت سه چيز * بيجاده و ياقوت و ناردان \r\n جُز گيسويت اى فتنهء چگل * جُز ابرويت اى قبلهء بتان \r\n\r\n","description":"","footnote":"","page_name":" 360 ","page_number":360},
  {"content":"\r\n\r\n از قير نديدم همى كمند * وز غاليه نشنيده‌ام كمان \r\n بگشاى سر زلف مشكبو * خواهى كه شود مشك رايگان \r\n تو مير بتان زمانه‌اى * من مدح گر صاحب الزّمان \r\n مهدى مظفّر امام عصر * اميد امم ، شاه انس و جان \r\n بر روى زمين حجّت خداى * در كون و مكان امر او رَوان \r\n بر مسند شرع و سرير حكم * هم بار خدا هم خدا يگان \r\n در حكم وى اين چرخ گِرد گرد * چون گوى كه در حكم صولجان \r\n تا بوده جهان هيچگه نبود * از حجّت يزدان تهى جهان \r\n ممكن نشود خيمه بى ستون * ايمن نبود گلّه بىشبان \r\n\r\n","description":"","footnote":"","page_name":" 361 ","page_number":361},
  {"content":"\r\n\r\n كشتى بودش ناخدا به كار * تا آنكه رساندش بر كران \r\n بىراهبر ما را گذاشتن * دُور است ز دادار مهربان \r\n چون مهر ار پس ابر غيبت است * يك چند پى مصلحت نهان \r\n ليكن اثرش آفتاب وار * پيداست بهر جا و هر مكان \r\n پوشيده نماند به زير ابر * بيرون شود از ابر ناگهان \r\n روشن كند از نور خود زمين * با رايت عدل آيت امان \r\n روزى كه به پيروزى و ظفر * رايات فرازد به فرقدان \r\n انگشترىِ مصطفى به دست * شمشير على بسته بر ميان \r\n آيد ز پى ياريش فرود * آن روز مسيحا ز آسمان \r\n\r\n","description":"","footnote":"","page_name":" 362 ","page_number":362},
  {"content":"\r\n\r\n خاصان خدايش ز شرق و غرب * تا زند به خدمت يكان يكان \r\n اى خسرو اسلام شاد زى * تو شاد و به تو خلق شادمان \r\n تا هست زمين بر زمين تو باش * تا هست جهان بر جهان تو مان \r\n\r\n","description":"","footnote":"","page_name":" 363 ","page_number":363},
  {"content":"\r\n\r\nعبرت نائينى\r\n\r\nحجّت حق ، صاحب الزّمان\r\n تا پرنيان سبز به بَر كرد بوستان * كوه از پرند سرخ بپوشيد طيلسان \r\n تا شد ز سبزه مخزن پيروزه مرغزار * از لاله گشت معدن ياقوت بوستان \r\n در آبدان شكوفه تو گويى كسى به عمد * افكنده است زورق سيمين در آبدان \r\n در بر نمود كرتهء سبز و سپيد و سُرخ * از سبزه و شكوفه و گل دشت و گلستان \r\n اطراف جويبار بنفش و كبود شد * سر زد ز بس بنفشه و نيلوفر اندر آن \r\n بر سرخ گل نگر كه بود برفراز شاخ * همچون عقيق بر سر پيروزه خيزران \r\n\r\n","description":"","footnote":"","page_name":" 364 ","page_number":364},
  {"content":"\r\n\r\n گويى كه لاله غاليه دانى است از عقيق * باد بهار غاليه‌اش هشته در ميان \r\n وان قطره باران اندر ميان گل * ماند گلاب را به عقيقين گلاب‌دان \r\n خاكست مشكبوى و نسيم است مشكبيز * دشت است با طراوت و ابر است دُر فشان \r\n خندد به ابر غنچه و گريد به غنچه ابر * زان خنده خلق خُرّم و زين گريه شادمان \r\n افزون شود صفاى گلستان و لطف باد * بر ساحتش چو باد بهارى شود وَزان \r\n زين نقشهاى طرفه و زين رَنگهاى نغز * نتوان نهاد فرق ، زمين را ز آسمان \r\n گويى مگر ز تبّت آمد به اين ديار * تا تنگهاى مشك يكى كشن كاروان \r\n وان را ز هم گشود و پراكند بر هوا * و آورد باد و ريخت به صحرا و بوستان \r\n و ايدون به هر كجا گذرى از نسيم باد * آيد شميم مشك همى بر مشام جان \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n بر گرد جام لعل بود دانه‌هاى در * آن قطره‌هاى ژاله بر اطراف ارغوان \r\n امروز باغبان ز گل آورد دسته‌اى * كز رَنگ و بُو چنو نبود مشك و بهرمان \r\n گفتم مگر شكفته گل اندر ميان باغ * گفتا شكفته است و بر او مرغ نغمه خوان \r\n فردا يكى به حكم تفرّج بيا به باغ * تا باغ خلد بنگرى امروز در جهان \r\n گلزار از طروات و بستان ز خرّمى * از روضهء بهشت برين مىدهد نشان \r\n بلبل به گلبن اندر و قمرى به شاخ سرو * خوانند مدح حجّت حق ، صاحب الزّمان \r\n آن كو طفيل بودِش او ، بود عالم است * چون كالبد كه بودش او باشد از روان \r\n پيدا بود كه هست جهان جسم و شخص او * جان ويست ، از آن بود از ديده‌ها نهان \r\n\r\n","description":"","footnote":"","page_name":" 366 ","page_number":366},
  {"content":"\r\n\r\nملك الشّعراء محمّد تقى بهار خراسانى ( بهار )\r\n\r\nشاه غائب\r\n خيز و طعنه بر مه و پروين زن * در دل من آذر بر زين زن \r\n بند طرّه بر من بيدل نِه * تير غمزه بر من غمگين زن \r\n يك گره به طرّهء مشكين بند * صد گره برين دل مسكين زن \r\n يك سخن ز دو لب شيرين گوى * صد گواژه بر لب شيرين زن \r\n خواهى ار زنى ره تقوى را * زان دو زلف پر شكن و چين زن \r\n تو بدين لطيفى و زيبايى * رو قدم به لاله و نسرين زن \r\n\r\n","description":"","footnote":"","page_name":" 367 ","page_number":367},
  {"content":"\r\n\r\n گه ز غمزه ، ناوك پيكان گير * گه ز مژّه ، خنجر و زو بين زن \r\n خواهى ار كُشى ، كُش و نيكو كُش * خواهى ار زنى ، زن و شيرين زن \r\n گر كُشى به خنجر مژگان كش * ور زنى به ساعد سيمين زن \r\n گر همى بَرى ، دل دانا بر * ور همى زنى ، ره آيين زن \r\n گه سرود نغز دل آرا ساز * گه نواى خوب نو آيين زن \r\n بامداد ، بادهء روشن خواه * نيمروز ساغر زرّين زن \r\n رو « بهار » ازين سخنان امروز * بر سخنوران خطِ ترقين زن \r\n زين تذرو و كبك چه جويى خير * رو به شاهباز و به شاهين زن \r\n شو پياده ز اسب طمع و آنگاه * پيل وش به شاه و به فرزين زن \r\n\r\n","description":"","footnote":"","page_name":" 368 ","page_number":368},
  {"content":"\r\n\r\n تا طبر زد آورى از حنظل * گردن هوا به تبر زين زن \r\n تا جهان كژيت نبنمايد * كحل راستى به جهان بين زن \r\n گرت ملك و جاه برين بايد * تن به ملك و جاه فرودين زن \r\n بنده شو به درگه شه ، وانگاه * كوس پادشاهى و تمكين زن \r\n شاه غائب ، آنكه فلك گويدش * تيغ اگر زنى به ره دين زن \r\n رو ره اميرى چونان گير * شو درِ خديوى چونين زن \r\n اى ولىّ ايزد بيچون ، خيز * ره برين گروه ملاعين زن \r\n بر بساط دادگرى پا نه * بر كميت كينه‌ورى ، زين زن \r\n گه به حمله بر اثر آن تاز * گه به نيزه بر كتف اين زن \r\n\r\n","description":"","footnote":"","page_name":" 369 ","page_number":369},
  {"content":"\r\n\r\n خيمهء خلاف اعادى را * بركن از جهان و به سجّين زن \r\n دين حقّ و معنى فرقان را * بر سرِ خرافهء پارين زن \r\n از ديار مشرق بيرون تاز * كوس خسروى به دَرِ چين زن \r\n پاى بر بساط خراقين نِه * تكيه بر سرير سلاطين زن \r\n پيش خيل بد مَنِشان شمشير * چون امير خندق و صفّين زن \r\n بامداد تيرهء خون خصم * بر بياض دين خط تزيين زن \r\n بر كران اين چمن نوخيز * با سنان آخته ، پرچين زن \r\n تا به راستى گرود زين پس * بانگ بر جهان كژ آيين زن \r\n چهر عدل را ز نو آذين بند * كاخ مجد را ز نو آيين زن \r\n\r\n","description":"","footnote":"","page_name":" 370 ","page_number":370},
  {"content":"\r\n\r\n گر فلك ز امر تو سر پيچد * بر دو پاش بندى رويين زن \r\n طبع من زده‌ست دَرِ مَدحت * نيك بشنو و دَرِ تحسين زن \r\n بر گشاى دست كرم ، وانگاه * بر منِ فسردهء مسكين زن \r\n تا جهان بود ، تو بدين آيين * گام بر بساط نو آيين زن \r\n\r\n","description":"","footnote":"","page_name":" 371 ","page_number":371},
  {"content":"\r\n\r\nملا فتح اللّه شوشترى ( وفائى )\r\n\r\nامام اكبر و اعظم\r\n چو گشت رايت داراى روزگار عيان * سپاه ظلمت شب منهدم شد از ميدان \r\n مگر تو گفتى شد ، نور مهدوى ظاهر * مگر تو گفتى شد ، رجعت امام زمان \r\n ولىّ حضرت داور ، وصىّ پيغمبر * خليل حيدر صفدر ، خلاصهء امكان \r\n ز انبيا همه اقدم ، بر اوصيا همه خاتم * امام اكبر و اعظم ، خليفهء رحمان \r\n به وصف قدرش يك نسخه سر بسر تورات * به مدح ذاتش يك آيه جملهء قرآن \r\n قصايدى كه به مدحش نوشته كاتب صنع * نخست مطلع آن ، هَل اتى علَى الانسان \r\n نه واجبست و نه ممكن ، وجود كامل او * بود چنان كه توان گفتنش هم اين و هم آن ! \r\n\r\n","description":"","footnote":"","page_name":" 372 ","page_number":372},
  {"content":"\r\n\r\n ولىّ مطلق و فيض نخستِ جلوهء حق * كمال قدرت و غيب زمين و غوث زمان \r\n همه ملايك ، از بهر خدمتش چاكر * همه خلايق ، بر خوان نعمتش مهمان \r\n اگر ز صنف مَلَك خوانمش ، زهى تهمت ! * وگر ز نوع بشر خوانمش ، زهى بهتان ! \r\n تام ريزه خورِ خوان نعمت اويند * ز جنّ و انس و وضيع و شريف و خرد و كلان \r\n اگر كه پرتو لطفش معين ذرّه شود * شود چو مهرِ درخشنده در فلك تابان \r\n شرار آتش قهرش اگر به بحر افتد * شود ز چشمهء خورشيد ، خشك‌تر عمّان \r\n نهيب قهرش اگر در رسد به گوش فلك * اسَد به دامن جَدى و حَمَل شود پنهان \r\n سحاب جودش اگر قطره را كند يارى * شود جهان همه دريا ، كرانه تا به كران \r\n اگر به ابلق ليل و نهار اشاره كند * كه تا روند عنان بر عنان به يك عنوان \r\n\r\n","description":"","footnote":"","page_name":" 373 ","page_number":373},
  {"content":"\r\n\r\n روند گوش به گوش از نهيب سطوت او * چنان كه تفرقهء روز و شب ز هم نتوان ! \r\n به مهر و ماه كند امر اگر به سرعت سير * به نيم لحظه نمايند طى ، طريق زمان \r\n اگر كه ذره‌اى از علم او به خلق رسد * شوند خلق جهان هر يكى چو صد لقمان \r\n اگر ز وسعت خُلقش مدد به نقطه رسد * كند به دايره ، مركز احاطه دايره‌سان \r\n اگر ز چهرهء عَفوش نقاب برخيزد * به هر گناه شود عذر خواه ، صد غفران \r\n ز وصف قدر و جلالش ، زبان ناطقه لال * نمىرسد به كمالش قياس و وهم و گمان \r\n خوش آن زمان كه درآيد برون ز مكمن غيب * شود جهان همه از يمن مقدمش چو جنان \r\n ز جور و ظلم و تعدّى جهان شود ايمن * بعهد عدلش گردد زمانه امن و امان \r\n كه آشيانه كبوتر كند به چنگل باز * به گلّه ، گرگ شود پاسبان به جاى شبان \r\n\r\n","description":"","footnote":"","page_name":" 374 ","page_number":374},
  {"content":"\r\n\r\n نفاق و كفر به ايمان بَدَل شود ، كه اگر * به نى دمند برآيد از آن صداى اذان \r\n شها به جان تو سوگند ، شوق ديدارت * ز ناشكيب دلم برده صبر و تاب و توان \r\n نه روز هجر سرآيد ، نه عمر مىماند * رسيده عمر به پايان و هجر ، بىپايان \r\n به قدر صبر توام عمر نوح مىبايد * كه تا خلاص توان شد مگر ازين طوفان \r\n اگرچه لايق مدحِ تو نيست اشعارم * ولى چه چاره جز اينم نبود در دكّان \r\n صفات مصطفوى گر برون ز ادراك است * به قدر قوّه نُموده‌ست قدر خود حَسّان \r\n ز مدح او نشد افزون مقام مصطفوى * ولى بماند ز حَسّان به روزگار ، نشان \r\n منم « وفائى » ، كز يمن همتت امروز * گذشته رشتهء نظمم ز گوهر غلطان \r\n به مدحت تو شدم نكته سنج و نغمه سرا * كه دوستى را معيار باشد و ميزان \r\n\r\n","description":"","footnote":"","page_name":" 375 ","page_number":375},
  {"content":"\r\n\r\nكمپانى ( مفتقر )\r\n\r\nيك جهان جان\r\n اى حريمت كعبهء توحيد را ركن يمان * آستانت مستجار است و درت دار الأمان \r\n پيش كرسى جلالت عرش كمتر پايه‌اى * بيت معمور جمالت قبلهء هفت آسمان \r\n چرخ اعظم همچو گويى در خم چوگان تُست * خرگهت را كهكشان آسمان يك ريسمان \r\n شاهبازان فضاى قدس را عنقاى قاف * يكّه تازان محيط معرفت را قهرمان \r\n شاهد زيباى بزم جمعِ جمع و شمعِ جمع * دُرّهء بيضاى وحدت ناظم عقد جُمان \r\n هيكل جود و فُتوّت را توئى انسان عين * خانهء وحى و نبوّت را چراغ دودمان \r\n\r\n","description":"","footnote":"","page_name":" 376 ","page_number":376},
  {"content":"\r\n\r\n چيست با فرمان تو كلك قضا ، لوح قدر * هر دو در ديوان تو خدمتگزار و ترجمان \r\n فيض سبحانى و آن لاهوت ربّانى قرين * امر كاف و نون و آن عزم همايون توأمان \r\n مادر گيتى طفيل طفل مطبخ خانه‌ات * خوان احسان تو را آباء علوى ميهمان \r\n در گلستان حقايق شاخهء طوبى توئى * در چمنزار معارف قدّ سرو تو چمان \r\n اى به طلعت صورتى بيرون ز مرآتِ خيال * وى به رفعت سرّ معنايى كه نايد در گمان \r\n قاب قوسين دو ابروى تو اى رفرف سوار * عالمى را مىزند بر هم به آن تير و كمان \r\n شاه اقليم ولايت مالك كون و مكان * خسرو ملك هدايت صاحب عصر و زمان \r\n قطب اقطاب طريقت يا مدار معرفت * حامل سّرِ حقيقت يا محلّ ايتمان \r\n اى كفيل دين و آئين حافظ شرع مبين * كس ندارد جُز تو ميثاق الهى را ضمان \r\n\r\n","description":"","footnote":"","page_name":" 377 ","page_number":377},
  {"content":"\r\n\r\n حجّت حق بر جهان و بهجت كون و مكان * گلشن دين از تو خرّم روح ايمان شادمان \r\n مردم چشم دو گيتى روشن از ديدار تُست * همتى اى روشنائى بخش چشم مردمان \r\n بار بستند از اين دنياى دون جانهاىِ پاك * يك جهان جانى براى يك جهانى جان بمان \r\n اى خداوند حرم اى محرم اسرار غيب * تا به كى باشد حرم در دست اين نامحرمان \r\n باز شد بيت الصمد بيت الصنم يا للأسف * كاسر اصنام ، كو بازوى حيدر نشان \r\n خانه‌هاى قدس حق را پاى پيلان محو كرد * خاندان نجد را ايزد كند بىخانمان \r\n خانه‌هايى را كه برتر بود از سبع شداد * خانه‌هايى را كه بودى رَشك جنّات ثمان \r\n خسروا صبر و تحمّل پيشه كردن تا به كى * تيشه بى انديشه زن بر ريشهء اين ظالمان \r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمحمّد موحّديان قمى ( اميد )\r\n\r\nصبح امّيد\r\n ظلمت شب به سر آمد تو بيا مهدى جان * نور حق جلوه‌گر آمد ، تو بيا مهدى جان \r\n اى كه از آمدنت رفتن دوران سياه * خود نشانى دگر آمد ، تو بيا مهدى جان \r\n نايبت روح خدا بين كه به تاريكى شب * جلوه‌گر چون قمر آمد ، تو بيا مهدى جان \r\n چون سحر مىرسد از صُبح دهد مژده همى * مژده اينك سحر آمد ، تو بيا مهدى جان \r\n تو همان صبح اميدى كه پس از ظلمت شب * از طلوعت خبر آمد ، تو بيا مهدى جان \r\n صاحب دولت حق اى مَلِك مُلك وجود * دولتت مستقر آمد ، تو بيا مهدى جان \r\n\r\n","description":"","footnote":"","page_name":" 379 ","page_number":379},
  {"content":"\r\n\r\n از سر دولت اسلامى و اسلام عزيز * وقت دفع خطر آمد ، تو بيا مهدى جان \r\n حمله در جانب ياران تو و دين خداى * خصم بيدادگر آمد ، تو بيا مهدى جان \r\n چند اى روح روان رُخ بنمايى تو نهان * صبر عشّاق سر آمد ، تو بيا مهدى جان \r\n زان همه لطف تو و ياريت از جبههء حق * دشمنت در بدر آمد ، تو بيا مهدى جان \r\n دشمنان زينكه فقط گوشهء چشم تو بماست * سعىشان بىاثر آمد ، تو بيا مهدى جان \r\n حال كز همت ما در دل شيطان بزرگ * آتشى شعله‌ور آمد ، تو بيا مهدى جان \r\n خلق مستضعف عالم شده بيدار ز خواب * روز فتح و ظفر آمد ، تو بيا مهدى جان \r\n بس كه از آمدنت ديده شد آثار و نشان * چشم ما سوى در آمد ، تو بيا مهدى جان \r\n ياد مظلومى جدّ تو حُسين بن على * هر زمان در نظر آمد ، تو بيا مهدى جان \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n بهر خونخواهى او وز پى آزادى قُدس * سينه‌ها چون سپر آمد ، تو بيا مهدى جان \r\n لاله كارى شده راه تو وجب در وَجبش * بس ز خون لاله بر آمد ، تو بيا مهدى جان \r\n نوجوانان همه با يادِ تو در جبهه به خون * جسمشان غوطه‌ور آمد ، تو بيا مهدى جان \r\n آبيارى شده با خون ، شجرِ دين نبى * كاين چنين بارور آمد تو بيا مهدى جان \r\n از غم مام و پدر ، همسر و طفلان شهيد * داغها بر جگر آمد تو بيا مهدى جان \r\n هر كه افزوده‌تر از عشق « اميد » ش به تو شد * بر تو مشتاق‌تر آمد تو بيا مهدى جان \r\n\r\n","description":"","footnote":"","page_name":" 381 ","page_number":381},
  {"content":"\r\n\r\nملّا محمّد رفيع واعظ قزوينى\r\n\r\nنور مطلق\r\n نيست در اقليم هستى اى دل محنت قرين * آنقدر شادى كه كس خندد به وضع آن و اين \r\n چون رَحِم دان تنگناى دهر پر آشوب را * روز و شب مىبايدت خون خورد در وى چون جنين \r\n پيش عاقِل ، يك دل پر درد باشد گوى چرخ * نزد دانا ، يك رُخ پُر گرد پَهناى زمين \r\n شعله‌سان گردن مكش از چرب نرميهاى او * آب شمشير است نرميهاى اين چرخ برين \r\n همچو برگ گل سر خود گير ازين باغ خراب * از زمين و آسمان چون عافيت دُورى گزين \r\n شاه اطلس بخش باشى يا گداى ژنده پوش * عاقبت چون ميروى ، خواه آن چنان خواه اين چنين \r\n\r\n","description":"","footnote":"","page_name":" 382 ","page_number":382},
  {"content":"\r\n\r\n چون فريدون يا سكندر يا سليمان گر شوى * كو فريدون كو سكندر ، كو سليمان ، كو نگين ؟ \r\n بر در دلها پى نان همچو رسوايى مگرد * در دل گيتى چو راز اهل دل پنهان نِشين \r\n قيمت جنس شهادت درهم و دينار نيست * نقد رايج از تهيدستى است در بازار دين \r\n تنگى احوال ، عارف را كمند وحدتست * سختى ايّام ، مفلس را حِصار آهنين \r\n از گرفتن خويشتن را زير دست كس مكن * مىتوان تا آسمان بودن چرا باشى زمين ؟ \r\n برنيايد غير نوميدى ز دونان هيچ كام * نيست بحر بخل را موجى بجز چين جَبين \r\n با كمال بيكمالى ، در كمال نخوتند * نيست ما اهل جهان ديگر كمالى بيش از اين \r\n با كمال بى رگى چندين رگ گردن نگر ! * با دو صد عالم سبك مغزى بيا لنگر ببين ! \r\n از رگ گردن جهان شد بيشه ، يا رب كى شود * همچو شمشير از غلاف آيد برون سالار دين ؟ \r\n\r\n","description":"","footnote":"","page_name":" 383 ","page_number":383},
  {"content":"\r\n\r\n حجّت حق ، نور مطلق ، صاحب الامر ، آنكه او * بحر زخّار امامت راست موج واپسين \r\n هستى نه آسمان ، از بهر ذات پاك اوست * چون وجود حلقهء انگشتر از بهر نگين \r\n مهر تابان از فلك پيش فُروغ رُوى او * بر زمين افتاده هر شب همچو چشم شرمگين \r\n هستى او دَر جهان چون آب در گُلها نهان * فيض او دَر شش جهت پنهان چو در موم انگبين \r\n غايبانه عرض حال خويشتن تا كى كنم * روبرو خواهم كه گويم حال دل را بَعد از اين \r\n كى شود يا رب كه آرى پاى دولت در ركاب * چَتر شاهى بر سر از بال و پر روح الامين \r\n يكّه تاز ظلم ، ميدان جهان را بسته است * هست خالى جايت اى لشكر شكن در صَدر زين \r\n تا نيايد دامن عهدت به كف ايّام را * كى تواند پاك شد از گرد بدعت روى دين \r\n همچو شخص چشم بر راهى كه بر تلها رَود * رفته عيسى دَر رَهت بر آسمان چار مبين \r\n\r\n","description":"","footnote":"","page_name":" 384 ","page_number":384},
  {"content":"\r\n\r\n دست در ايّام ما ، هر چند دست بدعت است * شرع هم دارد ز تو دستى ولى در آستين \r\n پشت محراب از فراقت مانده بر ديوار غم * چوب منبر بى تو چون حنّانه دارد صد حنين \r\n چون صف مژگان چشم كور مىآيد به چشم * بى تو صفهاى نماز اى پيشواى شرع و دين \r\n بى تو حرف وعظ در دلهاى غفلت پيشگان * گشته همچون آتش افسرده خاكستر نشين \r\n از براى جُستجويت ، شوقها را صد ثنا * در فراق روزگارت صبرها را آفرين \r\n خود نهان و پر ز فيضت عالمى چون بوى مشك * اى فداى خاك پايت ، صد هزاران مشك چين \r\n همچو نور ديده‌ها از پرده بيرون نِه قدم * اى تو نور ديده‌هاى اوّلين و آخرين \r\n بحر از هر موج دارد مصرعى دَر شأن تو * قطرهء ما چُون كند با مدحت اى شاه گزين \r\n بر نيامد از سخن كارى كه من مىخواستم * دست شوق ما و دامان خموشى بعد از اين \r\n\r\n","description":"","footnote":"","page_name":" 385 ","page_number":385},
  {"content":"\r\n\r\n همچنان كز جيب شب خورشيد تابان سر زند * همچنان كز خواب نگشايند چشم اهل زمين \r\n سر زند يا رب ز شرق غيب ، مهر ذات تو * تا شود بيدار بخت شيعيان دل حَزين \r\n\r\n","description":"","footnote":"","page_name":" 386 ","page_number":386},
  {"content":"\r\n\r\nدكتر ناظرزاده كرمانى\r\n\r\nنور خدائى\r\n اى دل شيداى ما گرم تمنّاى تو * كى شود آخر پديد طلعت زيباى تو \r\n گر چه نهانى ز چشم دل نبود نااميد * مىرسد آخر به هم چشم من و پاى تو \r\n زادهء نرگس توئى ديده چو نرگس بره * مانده كه بيند مگر لالهء حمراى تو \r\n صنعت مغرب شكست رونق بازار دين * باز شكستش دهد رونق كالاى تو \r\n تيره بماند جهان نور نتابد ز شرق * تا ندهد روشنى روى دل آراى تو \r\n اين همه نو دولتان ، غرّه به جاه جلال * كاش كند جلوه‌اى غرّهء غَرّاى تو \r\n باش كه فرعونيان مست ستم ناگهان * خيره شود چشمشان از يد و بيضاى تو \r\n\r\n","description":"","footnote":"","page_name":" 387 ","page_number":387},
  {"content":"\r\n\r\n از بشر بُت‌پرست جّد تو بُتها شكست * بت شكن آخر است همت والاى تو \r\n گوش بشر پر شده است از خبر اين و آن * باز چه آيد به گوش كى رسد آواى تو \r\n سوخت ضعيف از ستم پاى بنه در ميان * تا بكشد انتقام دست تواناى تو \r\n نور خدايى چرا روى نهان مىكنى * كس نكند جُز خدا حَلّ معمَّاى تو \r\n بد منشان را كنون تصفيه‌اى در خور است * وين نكند جُز به حق طبع مصفّاى تو \r\n ظلم جفا گستران چون بنهايت رسيد * بيخ ستم بر كند عدل هويداى تو \r\n گو همه دجّال باش رُوى زمين كز فلك * هم قدم موكبت هست مسيحاى تو \r\n دفتر ايّام را معنى و خط ناقص است * هر ورقش گر نداشت جلوهء امضاى تو \r\n نيمهء شعبان بود روز اميد بشر * شادى امروز ما نهضت فرداى تو \r\n\r\n","description":"","footnote":"","page_name":" 388 ","page_number":388},
  {"content":"\r\n\r\nميرزا داراب بيگ جوياى تبريزى ( جويا )\r\n\r\nمسند آراى امامت\r\n تنگ عيشم دارد از بس دور چرخ چنبرى * چون شميم غنچه‌ام در دام بى بال و پرى \r\n همچو بوى گل قوى پروازم از پهلوى ضعف * هر نسيمى بال سَعيَم را نمايد شهپرى \r\n خوب و زشتى ، هر بد و نيكى برم روشن بود * در بغل دارم ز دل آئينهء اسكندرى \r\n مانده است از طبع من ، معنى تراشى يادگار * همچنان كز خامهء مانى ، فن صورتگرى \r\n زورق تن را كه طوفانىست در درياى عشق * دل طپيدن بادبانى كرد و حيرت ، لنگرى \r\n چون نسيم از هر گلى هر دم نصيبى مىبرم * زين گلستان نگذرم مانند صرصر ، سرسرى \r\n\r\n","description":"","footnote":"","page_name":" 389 ","page_number":389},
  {"content":"\r\n\r\n نالهء پر سوز قمرى دم بدم گويد بلند * آتشى دارم نهان در خرقهء خاكسترى \r\n از پى آرام دل چون قطره خود را جمع ساز * شورش درياست آرى در خور پهناورى \r\n تيره روزان را بود فيض از دم روشندلان * صبحدم آئينهء شب را كند صيقل گرى \r\n سينه‌ام از داغ سوداى تو گلزار بهشت * از گل نظّاره‌ات در شيشهء اشكم ، پرى \r\n سامرى شاگرد چشم مست او در ساحرى * ختم گرديده‌ست ز آنرو ساحرى بر سامرى \r\n فوج آه من ز فيض شوخى يادش بود * تا قيامت بر هوا در رقص چون خيل پرى \r\n قيمت نازش به بالا رفته است از قتل من * موج خونم مىكند شمشير او را جوهرى \r\n در پناه عجز ، ايمن مانى از بيداد چرخ * صيد را نبود حصارى خوبتر از لاغرى \r\n مىطپد مانند دل در سينه ، جسمم در لحد * گر چنين مستانه بر خاك مزارم بگذرى \r\n\r\n","description":"","footnote":"","page_name":" 390 ","page_number":390},
  {"content":"\r\n\r\n هر كه از خود بگذرد شاهنشه وقت خودست * داغ بر سر مىكند ديوانگان را افسرى \r\n خاكسارى تا كرا گردد نصيب از عاشقى ؟ * تا كه يابد از شهى بر زير دستان برترى ؟ \r\n تا به كى « جويا » غزل خواهى سرودن زانكه نيست * مطلبى جز منقبت گويى تو را از شاعرى \r\n به كه باشى مدح سنج آنكه بر خاك درش * جبهه سايد هر سحرگه آفتاب خاورى \r\n مسند آراى امامت ، مهدىِ هادى كه هست * چون شه مردان به ذات او مسلّم سرورى \r\n آنكه گر سازند در ايّام عدل او بجاست * از پر شهباز ، تير تركش كبك درى ! \r\n مىسزد در بحر بى پايان قدرش گر كند * مه حبابى ، هاله گردابى ، فلك نيلوفرى \r\n حكم خردى گر نويسد بر بزرگان شوكتش * مىكند نه چرخ جا در حلقهء انگشترى \r\n چون نباشد بر سر بازار محشر رو سفيد * هر كه چون مه گشت نور مهر او را مشترى \r\n\r\n","description":"","footnote":"","page_name":" 391 ","page_number":391},
  {"content":"\r\n\r\n بر زمين زد شام عيد از ماه نو مضراب را * حكم او چون زهره را مانع شد از خنياگرى \r\n غير آباى تو نشناسد كسى قدر تو را * قيمت گوهر كه مىداند به غير از گوهرى \r\n تا شدم در وصف رأى روشنت مدحت نگار * مىكند هر نقطه در طومار شعرم اخترى \r\n ديدهء او باد چون روى غلامانت سفيد * باشد آن كس را كه از غير تو چشم ياورى \r\n مدح مانندِ تويى نبود مجال چون منى * كى تواند داد « جويا » دادِ مدحت گسترى \r\n به كزين پس منقبت را ختم سازم بر دعا * تا مَلَك آمين سرا باشد به چرخ چنبرى : \r\n تا ببخشد فيضِ آبادى بساط خاك را * نقش نعلين تو ، يعنى آفتاب خاورى \r\n خاك خوارى باد بر سر ، دشمن دين تو را * دوستانت را بر اعداى تو باشد سرورى \r\n\r\n","description":"","footnote":"","page_name":" 392 ","page_number":392},
  {"content":"\r\n\r\nطالب آملى\r\n\r\nمولاى دين\r\n طبعم كند در آتش معنى سمندرى * وانگه فشاند از پر و بال آب كوثرى \r\n نطقم ز پرده‌هاى صنم خانهء خيال * هردم به جلوه آرد بتهاى آزرى \r\n از آتشين طبيعت غرّاى روشنم * معنى چكد چو شعشعه از شمع خاورى \r\n چون خامه‌ام سبيل كند عَنبرين سواد * آهوى چين خجل شود از نافه گسترى \r\n يوسف تراود از در و ديوار خاطرم * امّا تهى است مصر من از جوش مشترى \r\n ارباب طبع با خرد مستقيم من * اجزاى فهم را همه سازند مَسطرى \r\n آندم كه ناف آهوى كلكم بريده چرخ * افشاند سرمه‌وار بر او مشك اذفرى \r\n\r\n","description":"","footnote":"","page_name":" 393 ","page_number":393},
  {"content":"\r\n\r\n اينك هنوز يكسر مو كم نمىشود * از زخم او تراوش خونهاى عنبرى \r\n ابكار خاطرم همه مريم طبيعتند * عيسى به مهدشان در ، بىننگ شوهرى \r\n و آن عيسيان نادره هر يك به مُعجزى * در مهد مادرى زده كوس پيمبرى \r\n با من سخنوران كه در اين عَرصهء سخن * هر لحظه مىزنند نواى برابرى \r\n گويندشان به فاش كه اينك نشسته است * با نغمه‌يى كه اين من و اين لاف همسرى \r\n انصاف نيست ورنَه در اين عرصهء كلام * بر من مسلّم است طريق سخنورى \r\n مجموعهء خيال من آمد به روى كار * منسوُخ گشت نسخهء ديوان انورى \r\n آتش فشاند عنصر طبعم بر اين بساط * با خاك گشت يكسان ابيات عنصرى \r\n آن مايه گوهر است مرا در سحاب نظم * كز حمل آن بنالد صد بحر اخضرى \r\n\r\n","description":"","footnote":"","page_name":" 394 ","page_number":394},
  {"content":"\r\n\r\n امّا چه سود كاين گهر ناب را اگر * بر دشمنان فشانم از نيك گوهرى \r\n آن كُور باطنان نشناسند از سفال * با آنكه خويش را همه گيرند جوهرى \r\n با اين طبيعت كج و اين فهم دون اساس * هر يك سپرده‌اند به خود نظم گسترى \r\n نظمى چنان كه هر نقطى از سواد آن * داغ برص نهد به عذار سخنورى \r\n مشهور گشته‌اند بدين طبع در جهان * از يمن اينكه طالعشان كرده ياورى \r\n وَرنى نظر به پرتوشان ، بر تو واجبست * غسل زبان اگر به غلط نامشان برى \r\n از شرم اين سياه دلان مىبرم پناه * بر درگه امام زمان ، پور عسكرى \r\n مولاى دين محمّد مهدى كه شرع او * داده رواج قاعدهء دين جعفرى \r\n فتواى او كه نسخهء عيساى ملّت است * جانها دميده در تن شرع پيمبرى \r\n\r\n","description":"","footnote":"","page_name":" 395 ","page_number":395},
  {"content":"\r\n\r\n تا فرش عدل او شده زينت گر زمين * برچيده دست ظلم ، بساط ستمگرى \r\n عاجز چنان قوى شده اكنون كه روُبهان * گسترده‌اند فرش ز نطع غضنفرى \r\n جا كرده در جبلّت شاهين ز عدل او * و همى كه بود لازم طبع كبوترى \r\n جودش بدان رسيده كه گر نسبتى دهم * دست جواد او را با ابر آزرى \r\n بيچاره ابر از عَرق انفعال خويش * ريزد به خاك مايهء صد بحر اخضرى \r\n بازم به مَدح او زده سر مطلعى ز صُبح * كان نظم مىكند به گهرها برابرى \r\n اى شرع تو مروّج دين پيمبرى * زيب از تو يافته روش شرع گسرى \r\n دعوىّ غبن عُمر كنند اهل روزگار * بر روزگار چون تو نشينى به داورى \r\n يك دل كم است مهر تو را ز آنكه مهر تو * دارد هزار ذرّه چو اين مهر خاورى \r\n\r\n","description":"","footnote":"","page_name":" 396 ","page_number":396},
  {"content":"\r\n\r\n تا ذرّه ذرّه را دل ديگر بر آورد * نقّاش داده دل را شكل صنوبرى \r\n تا چند شام كفر كند عرض تيرگى * وز بيم ، صبح دين نكند پيرهن درى ! \r\n وقتست كز نشيمن اقبال مستدام * چون خور برون خرامى با تيغ حيدرى \r\n وانگه به سعى ، بازوى اسلام بر كشى * زين روبهان كفر لباس غضنفرى \r\n يك چند گرد معجرشان مغفرى به فرق * بنماى معجزى كه كند باز معجرى \r\n بشكن شكسته زورقشان را به موج قهر * وانگاه ده به دجلهء خونشان شناورى \r\n جمعى كز آن ميانه به اسلام مايلند * فرمايشان به جادّهء شرع رهبرى \r\n « طالب » رسيد وقت دعا دست دل بر آر * وانگه به دين دعا كن ختم ثناگرى : \r\n شرعت هميشه تازه بود در ميان خلق * وين رَسم خوش اساس نيابد مكرّرى \r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمهدى الهى قمشه‌اى\r\n\r\nچشم عاشقان تا كى ريزد از فراقت خون\r\n اى جمال زيبايت ، ظلّ حُسن يزدانى * گشته آشكار از وى ، سرّ غيب پنهانى \r\n اى رُخت به نيكوئى ، ماه در شب عالم * چهرهء دل آرايت ، آفتاب نورانى \r\n اى به كشور ايمان ، شهريار بىهمتا * وى به عرصهء امكان گنج علم سُبحانى \r\n چهرهء دل‌آرا را ، بر جهانيان بنما * چند رخ نهان سازى ، اى كه بر جهان جانى \r\n آيت خدائى تو ، جان مصطفائى تو * قلب مرتضائى تو ، هفت سرّ قرآنى \r\n ز انتظار عالم را ، از كرم برون آور * ساز مُلك گيتى را رَشك باغ رضوانى \r\n\r\n","description":"","footnote":"","page_name":" 398 ","page_number":398},
  {"content":"\r\n\r\n ما به محفل عشقت ، همچو شمع و پروانه * سوز عاشقى در دل ، داغِ دل به پيشانى \r\n چند ديدهء ما را ، در رهت كنى جيحون * رُوشن از رُخت گردان ، اين جهان ظلمانى \r\n بر كمال صنع خويش ، حق تبارك اللّه گفت * چون تو را به حُسن آراست ، ربّ نوع انسانى \r\n از تو بر سر آدم ، تاج عزّ كرّمنا * نوح را توئى رهبر ، ز انقلاب طوفانى \r\n موسى از جلالت يافت ، ملك عزّت و دولت * عيسى از جمالت گشت ، فرد قدس روحانى \r\n زان جمال قدّوسى ، پرده بر فكن كز عشق * بر رُخت شود حيران ، چشم ماه كنعانى \r\n هم نهان و هم پيدا ، در مثل چو خورشيدى * گرچه از نظر چنديست ، زير ابر ، پنهانى \r\n اى عجب به پنهانى ، مىزند ره دلها * نرگست به شهلايى ، زلفت از پريشانى \r\n از رُخت نقاب افكن ، راز عالمى بگشا * تا عيان شود بر خلق ، سرّ اوّل و ثانى \r\n\r\n","description":"","footnote":"","page_name":" 399 ","page_number":399},
  {"content":"\r\n\r\n حال ما مسلمانان ، درهم است و بى سامان * درد ما شود درمان ، از لبت به آسانى \r\n از عطاى مسكينان ، ملك حُسن و احسانت * كم نگردد اى منعم ، چون عطاى رَحمانى \r\n راه سخت و منزل دور ، شام تار و مَه بى نور * پاى خسته دل رنجور ، رهبرا تو خود دانى \r\n كار دل شده مشكل ، دور ، كشتى از ساحل * روزگار نامقبل ، داد از اين پريشانى \r\n چشم عاشقان تا كى ، ريزد از فراقت خون * درمند هجرانم ، اى طبيب درمانى \r\n خاطر « الهى » را از رُخت چو ماه افروز * كز غمت شب هجران ، در هم است و ظلمانى \r\n\r\n","description":"","footnote":"","page_name":" 400 ","page_number":400},
  {"content":"\r\n\r\nمهدى الهى قمشه‌اى\r\n\r\nتو ظلّ خداى فرد يكتائى\r\n اى شاهد حسن غيب يَزدانى * اى مظهر اقتدار سُبحانى \r\n اى مصلح عالم اى جهان آرا * اى پرتو آفتاب ربّانى \r\n اى آيت غيب ذات ناپيدا * پيدا به تجليّات رحمانى \r\n باز آى و جهان به عدل و داد آراى * تا چند درون پرده پنهانى \r\n باز آى و جهان چُو تار گيسويت * مپسند به ظلمت و پريشانى \r\n باز آى و دل جهانيان مگذار * زين بيش در انتظار و حيرانى \r\n\r\n","description":"","footnote":"","page_name":" 401 ","page_number":401},
  {"content":"\r\n\r\n باز آى و دو چشم انتظار ما * از طلعت خود نماى نورانى \r\n اى ياور و يارت ايزد يكتا * لطف ازَلَت كند نگهبانى \r\n ملك و ملكوت را توئى رهبر * بر غيب و شهود هم تو سلطانى \r\n بر كشور شرع مصطفى بنگر * اى خُسرو تاجدار ايمانى \r\n اين خانهء شرع را عمارت كن * از لطف كه مىكشد به ويرانى \r\n اى روى تو شمع محفل عالم * در شام جهان تو ماه تابانى \r\n اى مظهر سرّ آدم و خاتم * اى با تو عصاى پور عمرانى \r\n برتر ز فصاحت از مسيحائى * وز حسن فزون ز ماه كنعانى \r\n باز آى و بگير كشور دين را * زين گمشدگان تيه نادانى \r\n\r\n","description":"","footnote":"","page_name":" 402 ","page_number":402},
  {"content":"\r\n\r\n بازآ كه جهان رهائى از ظلمت * از شعشعهء رُخت به آسانى \r\n اى مهر سپهرِ علم و دين بازآى * عالم شده شام تار ظلمانى \r\n ما را سر خوان جود احسانت * بپذير تو از كرم به مهمانى \r\n اى رهبر عالم ، اى كه صد خضر است * از شوق لقاى تو بيابانى \r\n ما تشنهء جُرعهء وصال تو * تو چشمهء كوثرى و رضوانى \r\n خلقى همه تشنگان ديدارت * اى آب حيات و خضر روحانى \r\n تو ظلّ خداى فرد يكتائى * تو منبع لطف و جود احسانى \r\n لطفى كن و خلق را ز غم بِرهان * بنماى رُخ اى جمال سُبحانى \r\n بر طرّهء شه « الهيا » دِل بند * بگسل ز تعلّقات جسمانى \r\n\r\n","description":"","footnote":"","page_name":" 403 ","page_number":403},
  {"content":"\r\n\r\n گر غرق گناهى اى « الهى » باز * نوميد مشو ز لطف رحمانى \r\n بر حجّت غيب حق توسّل جو * هر جا كه به كار خويش درمانى \r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nمثنويات\r\n\r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\nنظامى گنجوى\r\n\r\nمنتظران را به لب آمد نفس\r\n اى مدنى برقع و مكّى نقاب * سايه نشين چند بود آفتاب ؟ \r\n منتظران را به لب آمد نفس * اى ز تو فرياد به فرياد رس \r\n ملك بر آراى و جهان تازه كن * هر دو جهان را تو پر آوازه كن \r\n سكّه تو زن تا امرا كم زنند * خطبه تو خوان تا خُطَبا دم زنند \r\n باز كش اين مسند از آسودگان * غسل ده اين منبر از آلودگان \r\n ما همه جسميم بيا جان تو باش * ما همه موريم سليمان تو باش \r\n\r\n","description":"","footnote":"","page_name":" 407 ","page_number":407},
  {"content":"\r\n\r\n شحنه توئى قافله تنها چراست * قلب تو دارى علم آنجا چراست \r\n خلوتى پرده اسرار ، شو * ما همه خفتيم ، تو بيدار شو \r\n ز آفت اين خانهء آفت پذير * دست بر آور همه را دست گير \r\n\r\n","description":"","footnote":"","page_name":" 408 ","page_number":408},
  {"content":"\r\n\r\nصغير اصفهانى\r\n\r\nواسطهء فيض\r\n اى فلكت پايهء كاخ وقار * اى ملكت چاكر و خدمتگزار \r\n واسطهء فيضى و خلّاق جود * عالم امكان به تو دارد وُجود \r\n شاه و گدا جمله غلام تواند * ريزه خور سفرهء عام تواند \r\n ابر به فرمان تو بارد همى * خار به حُكم تو گل آرد همى \r\n خسرو عدلت چو فرازد عَلَم * ظلم نهد روى به سوى عَدم \r\n مهروش آفاق مسخّر كنى * عالمى از چهره منوّر كنى \r\n\r\n","description":"","footnote":"","page_name":" 409 ","page_number":409},
  {"content":"\r\n\r\n خواست صغير اى شه عالى جناب * ختم به نام تو شود اين كتاب \r\n گفت به تاريخ دو مصرع كه آن * آمدش از روح قُدُس بر زبان \r\n آنكه ز وى هست جهان را قيام * مهدى موعود بود و السّلام \r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمحمّد على مجاهدى ( پروانه )\r\n\r\nخانهء خورشيد\r\n باز غم آمد به سراغ دلم * آمد و افروخت چراغ دلم \r\n باز غم آهنگ دلم مىكند * بى خبر از آب و گلم مىكند \r\n چنگ چو بر چنگ دل من زند * راه من سوخته خرمن زند \r\n دل به غمش ، صافى و بيغش شده‌ست * دل تو مگو پارهء آتش شده‌ست \r\n از شرر درد بر افروخته * شمع شده ، آب شده ، سوخته \r\n در قفس سينه قراريش نيست * با من دل سوخته كاريش نيست \r\n\r\n","description":"","footnote":"","page_name":" 411 ","page_number":411},
  {"content":"\r\n\r\n زمزمه‌اى در دل شب مىكند * گمشدهء خويش ، طلب مىكند \r\n وِردِ لبش زمزمهء دوست ، دوست * منتظر آمدنش ، اوست ، اوست \r\n ديدهء من لحظه شمارى كند * تا به رخش آينه‌دارى كند \r\n سنگرم از جلوه منوّر شده‌ست * دامنم از اشك ، مطهّر شده‌ست \r\n اشك به شوق آمده يارى كند * در دل شب آينه كارى كند \r\n ديده پر از اشك و دلم پر ز خون * يك دو قدم ماند ، فقط تا جنون \r\n باز دل من ره سودا گرفت * كار جنونست كه بالا گرفت \r\n نبض من آهنگ دگر مىزند * اين دل شب كيست كه در مىزند ؟ \r\n اى دل غافل به خدا اوست ، نيست ؟ * آنكه زد آهسته به در ، دوست نيست ؟ \r\n\r\n","description":"","footnote":"","page_name":" 412 ","page_number":412},
  {"content":"\r\n\r\n گر كه نه يار است پس اين بوى كيست ؟ * عطر خوش خرمن گيسوى كيست ؟ \r\n راه قرار دل من مىزند * چنگ به تار دل من مىزند \r\n انجمن افروز شب تارى است * با مَنَش اين گونه سر يارى است \r\n گاه به اين دل شده سر مىزند * اوست كه آهسته به در مىزند \r\n با دل من گرم سخن مىشود * همدم تنهائى من مىشود \r\n آمده آن مايهء امّيد من * در دل شب سر زده خورشيد من \r\n آنچه نمىداشتم امّيد شد * سنگر من خانهء خورشيد شد \r\n آمد و در خانهء دل خانه كرد * زلف پريشان مرا شانه كرد \r\n دست نوازش به سرم مىكشيد * بيشتر از پيشترم مىكشيد \r\n\r\n","description":"","footnote":"","page_name":" 413 ","page_number":413},
  {"content":"\r\n\r\n در نگهش راز نهان خفته بود * راز نهان دو جهان خفته بود \r\n بام و در از بوى خدا پر شده‌ست * بوى خدا در همه جا پر شده‌ست \r\n من شده‌ام محو سرا پاى او * ديدهء دل غرق تماشاى او \r\n وِرد لب من همه يا مهدىست * وانچه كنم زمزمه يا مهدىست \r\n زمزمهء من نه همين ذكر اوست * سنگ به شوق آمده تكبير گوست \r\n نام خوشش نقش نگين من است * عشق رخش مذهب و دين من است \r\n سلطنت عشق به نام وىست * خضر نبى پير غلام وىست \r\n آمده يعقوب به ديدار او * يوسف مصرى است خريدار او \r\n خال رخش دانهء دام آفرين * باد بر اين دانه و دام ، آفرين \r\n\r\n","description":"","footnote":"","page_name":" 414 ","page_number":414},
  {"content":"\r\n\r\n دل نه همين عاشق رخسار اوست * هر چه بسيجىست گرفتار اوست \r\n در عجبم نخل برومند دين * نخل برومند و تنومند دين \r\n همچو منى را به كنار آمده‌ست * فصل خزان‌ست و بهار آمده‌ست ! \r\n گفتمش : آيينهء تو اشك من * گفت : توئى آينه اى خط شكن \r\n كار چو بىما و منى مىكنى * خود شكنا ! خط شكنى ميكنى \r\n چون دل تو ره به خدا داشته‌ست * ره به حريم دل ما داشته‌ست \r\n ورنه اگر دور شوى از خدا * راه من و تو شود از هم جدا \r\n خلوت دل گر كه حرم كرده‌اى * اين همه از دولت غم كرده‌اى \r\n هيچ دلى بى الَم و غم مباد * سايهء غم از سر دل كم مباد \r\n\r\n","description":"","footnote":"","page_name":" 415 ","page_number":415},
  {"content":"\r\n\r\n همدم غم هم سخن درد باش * غم محك مرد بود ، مرد باش \r\n در دل محنت زدگان جاى اوست * ما دل بيدرد نداريم دوست \r\n جام مرا پر ز مى نور كرد * قلب مرا آينهء طور كرد \r\n با منِ دلداده سخن گفت و رفت * قصّه‌اى از عشق به من گفت و رفت \r\n رفت و دل خاطره انگيز برد * همره خود جان مرا نيز برد \r\n ديدمش از دور كه بر كوه و دشت * همچو نسيم سحرى مىگذشت \r\n\r\n","description":"","footnote":"","page_name":" 416 ","page_number":416},
  {"content":"\r\n\r\nعباس براتىپور\r\n\r\nمهدى موعود\r\n گوهرى از صدف بحر وجود * پرده از چهرهء رخشنده گشود \r\n سر زد از عرش يكى اختر پاك * تا كند جلوه بر اين عالم خاك \r\n نخل توحيد ثمر آورده است * مادر دهر پسر آورده است \r\n آفتاب كرم و جود دميد * عاشقان ! مهدى موعود رسيد \r\n گلى از گلشن سرمد آمد * قائم آل محمد ( ص ) آمد \r\n تا كه از چشم جهان گشته نهان * سيل اشك است ز هر ديده روان \r\n اى نهان گشته در آفاق بيا * چشم عالم به تو مشتاق بيا \r\n\r\n","description":"","footnote":"","page_name":" 417 ","page_number":417},
  {"content":"\r\n\r\n كز دم گرم تو و فيض حضور * عالم تيره شود آيت نور \r\n شام عشاق فروزنده شود * عالمى با نفست زنده شود \r\n باب رحمت به جهان باز شود * عشق با نام تو آغاز شود \r\n عالم از فيض وجود تو بپاست * آفرينش ز براى تو بجاست \r\n بى تو لبريز شده كاسهء صبر * آفتابى و پس پردهء ابر \r\n از شهيدان ره سرخ حسين * تا مريدان و خط پير خمين \r\n چشم اميد به تو دوخته‌اند * در رهت شمع دل افروخته‌اند \r\n اى جمال تو فروزندهء مهر * وى به راهت نگران چشم سپهر \r\n اى جمال ملكوتى ! بدر آى * يوسف مصر ! به سوى پدر آى \r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمحمود شاهرخى ( جذبه )\r\n\r\nميلاد نور\r\n امشب شب فرخندهء ميلاد نور است * بى پرده نور غيب مطلق دَر ظهور است \r\n امشب عيان گرديد آن سرّ نهانى * كو خواند بر موسى حَديث لن ترانى \r\n امشب به بزم قدس ، شورى عاشقانه است * لاهوتيان را از طرب بر لب ترانه است \r\n نخل مراد انبياء امشب ثمر داد * شاخ اميد اولياء باليد و بر داد \r\n در كارگاه غيب ، نقشى تازه بستند * امشب كتاب شرع را شيرازه بستند \r\n بشكفت امشب سرّ حق در جان نرگس * سر زد گل توحيد از دامان نرگس \r\n\r\n","description":"","footnote":"","page_name":" 419 ","page_number":419},
  {"content":"\r\n\r\n سر زد ز بُرج غيب و از شرق حقيقت * مهر منير حق سنا بَرقِ حقيقت \r\n آن كو كه موعود امم سرّ كتاب است * فرمانش نافذ ، منطقش فصل الخطابست \r\n آن مُنجى مستضعفان آن مصلح كل * آن آفتاب معدلت مهر تفضُّل \r\n آن ركن شرع و أصل دين و عين ايمان * آن وارث علم رسول و روح قرآن \r\n آن دُرّ درج معرفت آن بحر احسان * كز وى رسد فيض خدا بر ملك امكان \r\n آن طلعت حق مطلع انوار سرمد * آن قُرّة العين على ، نفس محمّد \r\n مهدى كه در ملك بقا صاحب زمانست * يادَش چراغ سينهء مستضعفانست \r\n بادا طلوع كوكب اين گوهر پاك * فرخنده بر مستضعفان عرصهء خاك \r\n\r\n","description":"","footnote":"","page_name":" 420 ","page_number":420},
  {"content":"\r\n\r\nجلال الدّين همائى ( سنا )\r\n\r\nپروردهء سايهء وجود\r\n اى حجّت قائم الهى * اى بندگى تو پادشاهى \r\n اى آيت انّه هو اللّه * اى از همه سرّ هستى آگاه \r\n اى بر سر خلق ظلّ ممدود * اى هادى دين ، امام موعود \r\n آئينهء ذات كبريائى * مرآت تجلّى خدائى \r\n روشنگر جلوهء مظاهر * در وحدت مظهرى و ظاهر \r\n مفتاح خزاين مطبّق * مصباح شريعت هو الحق \r\n همنام نبى خاتمى تو * هم رتبهء اسم اعظمى تو \r\n\r\n","description":"","footnote":"","page_name":" 421 ","page_number":421},
  {"content":"\r\n\r\n تو شاهد خلوت شهودى * پروردهء سايه‌ى وجودى \r\n تو حجّت دين كردگارى * نوباوهء باغ هشت و چارى \r\n هر چند ز ديده‌ها نهانى * روشن كن بزم اين جهانى \r\n ما تشنه ، تو چشمهء حياتى * ما غرقه ، تو كشتى نجاتى \r\n بشتاب كه مانده‌ايم در شست * درياب كه رفته‌ايم از دست \r\n اى وارث تخت شاه لولاك * اى صاحب امر ، اين مثواك ؟ \r\n ديرىست كه در ره تو پوئيم * اى راحت جان كجات جوئيم ؟ \r\n اندر طلب توايم دَروا * در مكّه و ذى طوى و رَضوى \r\n عمرىست كه ما در اشتياقت * سوزيم در آتش فراقت \r\n\r\n","description":"","footnote":"","page_name":" 422 ","page_number":422},
  {"content":"\r\n\r\n ما خشك زبان به تر زبانى * در وصف تو آب زندگانى \r\n اندر قدم تو جان فشانيم * مپسند كه تشنه لب بمانيم \r\n اى چشمهء زندگى ، خدا را * مگذار در آب ، تشنه ما را \r\n ما عاشق زار بيقراريم * در راه تو چشم انتظاريم \r\n وقت است كه پرده برگشايى * رخسار به عاشقان نمايى \r\n از روى جميل پرده بگشاى * بىپرده جمال خويش بنماى \r\n « مائيم و نواى بينوايى » * اى برگ و نواى جان ، كجائى ؟ \r\n اى پايهء دين و ركن ايمان * اى راحت روح و رامش جان \r\n ما را به ره تو آه و زارى است * بشتاب كنون ، كه وقت يارى است \r\n\r\n","description":"","footnote":"","page_name":" 423 ","page_number":423},
  {"content":"\r\n\r\n ما را به در تو استغاثه‌ست * الغوث كه موقع اغاثه‌ست \r\n گشته‌ست جهان ز ظلم ، لبريز * اى داور دادگر ز جا خيز \r\n در منتظران به عين احسان * بنگر كه ز حد گذشت هجران \r\n درياب به مكرمت « سنا » را * از وى بپذير اين ثنا را \r\n اكنون كه مقام اضطرارست * ما را به دعاى ندبه كارست \r\n يا رب به حق رسول بطحا * يا رب به حق علىّ و زهرا \r\n يا رب به حق دو سبط اكرم * كان پنج تنند ، اسم اعظم \r\n چشم دل ما به خلوت راز * بر روى امام عصر كن باز \r\n ادعوك بحقّ من تقرّب * عجّل فرج الامام يا رب \r\n\r\n","description":"","footnote":"","page_name":" 424 ","page_number":424},
  {"content":"\r\n\r\nذاكر جوهرى\r\n\r\nخيز و جهان پاك ز ناپاك كن\r\n اى ولى عصر و امام زمان * اى سبب خلقت كون و مكان \r\n اى به ولاى تو ، تولّاى ما * مهر تو آئينهء دلهاى ما \r\n تا تو ز ما روى نهان كرده‌اى * خون به دل پير و جوان كرده‌اى \r\n خيز و ببين اى شه دنيا و دين * كفر گرفته همه روى زمين \r\n عالم ما عالم ديگر شده * آينهء دهر مكدّر شده \r\n شرع نبى يك سره بر باد رفت * دين ز كف بنده و آزاد رفت \r\n خانهء ايمان همه ويران ببين * گبر و مسلمان ، همه يك سان ببين \r\n\r\n","description":"","footnote":"","page_name":" 425 ","page_number":425},
  {"content":"\r\n\r\n خيز و بكش تيغ دوسَر از نيام * اى شه منصور پى انتقام \r\n خيز و جهان پاك ز ناپاك كن * روى زمين پاك ز خاشاك كن \r\n اى به تو امّيد همه خاكيان * بلكه اميد همه افلاكيان \r\n شمس و فلك شمسهء ايوان توست * جنّ و ملك بندهء دَربان توست \r\n مَطلع و الشّمس بود روى تو * مَظهر وَ الّليل دُو گيسوى تو \r\n ديدهء خلقى همه دَر انتظار * كز پَس اين پرده شوى آشكار \r\n مُحتَجب از خلق جهان تا به كى ؟ * در پس اين پرده نهان تا به كى ؟ \r\n ما كه نداريم به غير از تو كس * اى شه خوبان تو به فرياد رس \r\n « ذاكر » بيچاره همه صُبح و شام * مىكند از دُور به كويت سلام \r\n\r\n","description":"","footnote":"","page_name":" 426 ","page_number":426},
  {"content":"\r\n\r\nمحمّد على رياضى يزدى ( رياضى )\r\n\r\nواسطهء فيض\r\n خيز درين روز خوش و ماه خوب * خنده كن و كف بزن و پا بكوب \r\n بر رخ گل بوسه زن و حال كن * رقص كن و سبزه لگد مال كن \r\n طرف كله كج بنِه و شاد باش * غم مخور ، از بند غم آزاد باش \r\n خيمه بسر چشمهء خورشيد زن * جام مى از ساغر توحيد زن \r\n در افق مشرق بطحاى دين * كعبهء حق ، قبلهء اهل يقين \r\n دست خدا پردهء شب را شكافت * صبح شد و نور خداوند تافت \r\n\r\n","description":"","footnote":"","page_name":" 427 ","page_number":427},
  {"content":"\r\n\r\n كبكبهء موكب سلطان رسيد * منتظران نيمهء شعبان رسيد \r\n دست خدا ، هيمنهء ذوالفقار * باز شد از غيب جهان آشكار \r\n پاى على بر لب دوزخ رسيد * تا نزند نعرهء ( هل من مزيد ) \r\n اى ز وجود تو ، وجود همه * رشحه‌يى از بود تو ، بودِ همه \r\n هستى عالم همه از هست توست * خير دو عالم همه در دست توست \r\n بودِ همه از تو و بودِ تو لطف * غيبتت از ما و وجودِ تو لطف \r\n واسطهء فيض خدايى تويى * در دو جهان علّت غايى تويى \r\n خلق خدا را به خدا رهبرى * نور دل و ديدهء پيغمبرى \r\n سيّدى و قافله سالار ما * دست خدايىّ و ، نگهدار ما \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n حجّت حق ، قطب زمان ، روح دين * نور خدا در ظلمات زمين \r\n آيت كبراى خداى جهان * مهدى موعود ، امام زمان \r\n اى زده بر بام فلك ز آگهى * بيرق توحيد خليل اللّهى \r\n ماه كه خود نعل سمند تو نيست * شمس كه خود دود سپند تو نيست \r\n هر دو عيانند و تو خورشيد جان * در عقب پردهء غيبت نهان \r\n پرده‌نشين و به همه جا ناظرى * غايبى و در همه جا حاضرى \r\n خيز و ز رخساره بر افكن نقاب * اى خجل از سايهء تو آفتاب \r\n خيز كه آيات تو از ياد رفت * سنّت اجداد تو تو بر باد رفت \r\n دفتر اوراق تو تارج شد * ملك شد و ، تخت شد و ، تاج شد \r\n\r\n","description":"","footnote":"","page_name":" 429 ","page_number":429},
  {"content":"\r\n\r\n پرده بر انداز كه بى روى تو * روز همه شد چو شب موى تو \r\n ما همه دلدادهء روى توييم * خاك نشين سر كوى توييم \r\n غيبت اگر مىكنى ، از ما چرا * حال كه شد ، غيبت كبرى چرا \r\n طبع « رياضى » كه غزلخوانِ توست * خاك بَرِ رفعت ايوان توست \r\n به كه دم از طبع ( نظامى ) زند * ختم ، سخن را به ( نظامى ) كند : \r\n اى مدنى برقع و مكّى نقاب * سايه نشين چند بود آفتاب \r\n خطبه بخوان تا خطبا دم زنند * سكّه تو زن تا امَرا كم زنند \r\n منتظران را به لب آمد نفس * اى به تو فرياد ، به فرياد رس \r\n\r\n","description":"","footnote":"","page_name":" 430 ","page_number":430},
  {"content":"\r\n\r\nناصر مكارم شيرازى\r\n\r\nزمزمهء دلباختگان\r\n برو اى باد صبا كن گذرى * ببر از ما سوى آن شه خبرى \r\n تو مهين پادشه خوبانى * تو در اين پيكر عالم جانى \r\n به خدا طاقت ما طاق شده * ديده از بهر تو مشتاق شده \r\n جام دل از غم تو لبريز است * سينه پر اخگر و آتش‌خيز است \r\n ديده گريان و جگر پر خون است * خوب دانى كه درونم چون است ! \r\n مونس و منتظر جانهائى * تسليت بخش دل شيدائى \r\n\r\n","description":"","footnote":"","page_name":" 431 ","page_number":431},
  {"content":"\r\n\r\n با همه فقر خريدار توام * عاشق خسته و افكار توام \r\n فاش مىگويم : دلباخته‌ام * به تو از غير تو پرداخته‌ام \r\n فاش مىگويم : مجنونِ توام * طالب و واله و مفتون توام \r\n من از آن روز كه بشناختمت * يك نگه كردم و دل باختمت \r\n كمربند گيت را بستم * به صف چاكريت پيوستم ! \r\n تو همان عيسى رُوح الّلهى * وارث صدق كليم اللَّهى \r\n آدم و نوح نبىّ اللَّهى * بهترين پور خليل الّلهى \r\n تو محمّد تو حسين و حَسنى * يادگار و خلف بُوالحسنى \r\n صدف كون و مكان را گهرى * از همه پاكدلان پاك‌ترى \r\n\r\n","description":"","footnote":"","page_name":" 432 ","page_number":432},
  {"content":"\r\n\r\n بهر ديدار تو در تاب و تبم * سخت سودائى آن خال لبم \r\n در رهت خيل شهيدان تا چند ؟ * دوستان بيسر و سامان تا چند ؟ \r\n در سماوات هدايت قمرى * تو ز خوبان جهان خوبترى \r\n همه از يُمن تو روزى خوارند * آسمانها همه اندر كارند ! \r\n گر نبودى تو ، افلاك نبود * آب و باد ، آتش و هم خاك نبود \r\n آدم بوالبشر از كتم عدم * ننهادى به جهان هيچ قدم \r\n سوخته ز آتش كين خرمن دين * ظلم و بيداد شده جايگزين \r\n « همه از ظلم و ستم خسته شده » * جمله درهاى فرج بسته شده \r\n عدل افسانه شده چون عنقا * قلب خونابه شده چون صهبا \r\n\r\n","description":"","footnote":"","page_name":" 433 ","page_number":433},
  {"content":"\r\n\r\n رفته بر باد از آن صُلح و قرار * بر جهان سايه فكن استكبار ! \r\n روح افسرده و دل پژمرده * آسمان خفته ، خلايق مرده \r\n چهرهء خلق جهان مسخ شده * سخن حق عملا نسخ شده \r\n دوستانت همه سر گردانند * واله و غمزده و حيرانند \r\n حاش للّه كه عنايت نكنى * مخلصان غرق كرامت نكنى \r\n « ناصرم » از كرمت آگاهم * كمترين خادم آن دَرگاهم \r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nساير قالبهاى شعرى\r\n\r\n","description":"","footnote":"","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\nامام خمينى\r\n\r\nدر ميلاد با سعادت حضرت مهدى « عج »\r\n مژده فروردين ز نو بنمود گيتى را مسخّر * جَيشش از مغرب زمين بگرفت تا مشرق سراسر \r\n رايتش افراشت پرچم زين مقرنس چرخ اخضر * گشت از فرمان وى در خدمتش گردون مقَرّر \r\n بر جهان و هر چه اندر اوست يكسر حكمران شد \r\n قدرتش بگرفت از خطّ عرب تا ملك ايران * از فراز تودهء انورس تا سر حّدِ غازان \r\n هند و قفقاز و حبش بلغار و تركستان و سُودان * هم طراز دشت و كوهستان و هم پهناى عمان \r\n دولتش از فرو حشمت تالى ساسانيان شد \r\n\r\n","description":"","footnote":"","page_name":" 437 ","page_number":437},
  {"content":"\r\n\r\n كرده لشكر را ز ابر تيره اردوئى منظم * داد هر يك را ز صرصر باديه پيمائى ادهم \r\n بر سران لشكر از خورشيد نيّر داد پرچم * رعد را فرمان حاضر باش دادى چون شب جم \r\n برق از بهر سلام عيد نو آتش فشان شد \r\n چون سران لشكرى حاضر شدند از دور و نزديك * هم اميران سپه آماده شد از ترك و تاجيك \r\n داد از امر قضا بر رَعد غرّان حكم موزيك * زان سپس دادى بر آن غژمان سپه فرمان شلّيك \r\n تودهء غبر از شلّيك يلان بمباردمان شد \r\n از شليك لشكرى بر خاك تيره خون بريزد * قلبها سوراخ و اندر صفحهء هامون بريزد \r\n هم به خاك تيره از گردون دو صَد مليون بريزيد * زهرهء قيصر شكافد قلب ناپلئون بريزد \r\n ليك زان بمباردمان عالم بهشت جاودان شد \r\n\r\n","description":"","footnote":"","page_name":" 438 ","page_number":438},
  {"content":"\r\n\r\n روزگار از نوجوان گرديد و عالم گشت بُرنا * چرخ پيروز و جهان بهروز و خوش اقبال دنيا \r\n در طرب خورشيد و در رقص و به عشرت شد ثريّا * بسكه اسباب طرب گرديده از هر سو مهيّا \r\n پير فرتوت كهن از فرط عشرت نوجوان شد \r\n سر بسر دوشيزگان بوستان چون نو عروسان * داشته فرصت غنيمت در غياب بوستانبان \r\n كرده خلوت با جوانهاى سَحابى در گلستان * رَفته در يك پيرهن با يكديگر چون جان و جانان \r\n من گزارش را نمىدانم دگر آنجا چسان شد \r\n ليك دانم اينقدر گل چون عروسان بارور گشت * نسترن آبستن آمد سنبل تر ذو الثمر گشت \r\n آن عقيمى را كه در دِى بخت رفت اقبال برگشت * اين زمان طفلش يكى دوشيزه وان ديگر پسر گشت \r\n موسم عيشش بيامد سوگواريش كران شد \r\n\r\n","description":"","footnote":"","page_name":" 439 ","page_number":439},
  {"content":"\r\n\r\n چند روزى رفت تا ز ايّام فصل نو بهارى * وقت زائيدن بيامدشان و روز طفل دارى \r\n دست قدرت قابله گرديد و هر يك را به يارى * زاد آن يك طفلكى مه پاره وين سيمين عُذارى \r\n پاك يزدان هر چه را تقدير فرمود آنچنان شد \r\n دختر رُز اندك ، اندك شد مهى رُخساره گلگون * غيرت ليلى شد و هر كس ورا گرديد مَجنون \r\n غمزه زد تا رفته رفته ميفروشش گشت مفتون * خواستگارى كردش و بُرد از سَراى مام بيرون \r\n از نتاجش بادهء گلرنگ روح افزاى جان شد \r\n سيب سيم اندام فتّان گشت و شد دلدار عيّار * گشت پنهان پشت شاخ از برگ محكم بَست رُخسار \r\n تا كه روزى ديد او را و به جان گشتش خَريدار * بسكه رو بر آستانش سود آن رنجور افكار \r\n چهره‌اش زرد و رُخش پُر گرد و حالش ناتوان شد \r\n\r\n","description":"","footnote":"","page_name":" 440 ","page_number":440},
  {"content":"\r\n\r\n جانفزا بزمى طرب انگيز و خوش آراست بلبل * تا كه آيد در حبالهء عقد او گل بى تأمّل \r\n تار صلصل زد ز نو طوطى و گرم رَقص سنبل * بسكه روح افزا طرب انگيز شد بزم طرب ، گل \r\n بر خلاف شيوهء معشوقگان تصنيف خوان شد \r\n اين اساس شادى اندر تودهء غبرا مهيّاست * يا كه اندر بوستانهاى زمينى عيش برپاست \r\n خود در اين نوروز اندر هشت جَنّت شور و غوغاست * قدسيان را نيز در لاهوت جَشنى روح افزاست \r\n چونكه اين نوروز با ميلاد مهدى توأمان شد \r\n مصدر هر هشت گردون مبدأ هر هفت اختر * خالق هر شش جهت نور دل هر پنج مصدر \r\n والى هر چار عنصر حكمران هر سه دفتر * پادشاه هر دُو عالم حُجّت يكتاى داوَر \r\n آنكه جُودش شُهرهء نه آسمان بل لا مكان شد \r\n\r\n","description":"","footnote":"","page_name":" 441 ","page_number":441},
  {"content":"\r\n\r\n مصطفى سيرت على فر فاطمه عصمت حسن خو * هم حسين قدرت على زهد و محمّد علم و مَه رو \r\n شاه جعفر فيض و كاظم علم و هفتم قبله گيسو * هم تقى تقوا نقى بخشايش و هم عسكرى مو \r\n مهدى قائم كه در وى جمع اوصافى چنان شد \r\n پادشاه عسكرى طلعت نقى حشمت تقى فر * بو الحسن فرمان و موسى قدرت و تقدير جعفر \r\n علم باقر زهد سجّاد و حسينى تاج افسر * مُجتبى حكم و رضيّه عصمت و دولت چو حيدر \r\n مصطفى اوصاف مجلاى خداوند جهان شد \r\n جلوهء ذاتش به قدرت تالى فيض مقدّس * فيض بيحدّش به بخشش ثانى مجلاى اقدس \r\n نورش از كُن كرد بر پا هشت گردون مقرنس * نطق من هر جا چو شمشير است در وصف وى اخرس \r\n لنگ پاى عقل در وَصف وى اندر گل گمان شد \r\n\r\n","description":"","footnote":"","page_name":" 442 ","page_number":442},
  {"content":"\r\n\r\n دست تقديرش به نيرو جلوهء عقل مجرّد * آينهء انوار داور مظهر اوصاف احمد \r\n حكم فرمانش مُحكّم امر گفتارش مسدّد * در خصايل ثانى اثنين ابُو القاسم محمّد \r\n آنكه از يزدان ولى بر جمله پيدا و نهان شد \r\n روزگارش گر چه از پيشينيان بودى مؤخّر * ليك از آدم بود فرمانش تا عيسى مقرّر \r\n از فراز تودهء غَبرا تا گردون اخضر * وز طراز قبّهء ناسوت تا لاهوت يكسر \r\n بندهء فرمانبرش گرديد و عبد آستان شد \r\n پادشاها ! كار اسلام است و اسلامى پريشان * در چنين عيدى كه بايد هر كسى باشد غزلخوان \r\n بنگرم از هر طرف هر بيدلى سر در گريبان * خسروا از جاى برخيز و مدد كن ز اهل ايمان \r\n خاصه اين آيت كه پشت و ملجأ اسلاميان شد \r\n\r\n","description":"","footnote":"","page_name":" 443 ","page_number":443},
  {"content":"\r\n\r\n تا ولايت بر ولىّ عصر مىباشد مقرّر * تا نبوّت را محمّد تا خلافت راست حيدر \r\n تا كه شعر من بود از شهد چون قند مكرّر * پوست زندان رگ سنان و مژهّ پيكان موى نشتر \r\n باد آنكس را كه خصم جاه تو از انس و جان شد \r\n\r\n","description":"","footnote":"","page_name":" 444 ","page_number":444},
  {"content":"\r\n\r\nملك الشّعراى بهار\r\n\r\nپرده‌نشين حريم لم يزلى اوست\r\n مژده كه روى خدا ز پرده بر آمد * آيت داور به خلق ، جلوه‌گر آمد \r\n بيخبران را ز فيض كُل خبر آمد * مَظهر كُل دَر لباس جُزء در آمد \r\n معنى واجب گرفت صُورت امكان \r\n شعشعه گسترد جلوهء صمدانى * گشت عيان سرّ صادرات نهانى \r\n طاقِ طلب را قويم گشت مبانى * شاهد غيبى رسيد و داد نشانى \r\n از لمعات جمال قادر سُبحان \r\n\r\n","description":"","footnote":"","page_name":" 445 ","page_number":445},
  {"content":"\r\n\r\n از فلك كون تافت اختر تجريد * نفس احد سر زد از هيولى توحيد \r\n لم يلد امروز يافت كسوت توليد * آنكه به دو زنده گشت هر سه مواليد \r\n وانكه به دو تازه گشت چار خشيجان \r\n عقل نخستين بزرگ صادر اوّل * كالبد مستنير و جان مُمَثَّل \r\n راه هُدى را يكى فروخته مشعل * هادى و مهدى سمىّ احمد مرسل \r\n « حجّت غايب » ولى ايزد منَّان \r\n قاعده پرداز كارگاه الهى * راز جهان را دلش خبير كماهى \r\n جاهش برتر ز حَدّ لايتناهى * فكر بكُنه جلال و قدرش واهى \r\n عقل به قرب كمال و جاهش حيران \r\n\r\n","description":"","footnote":"","page_name":" 446 ","page_number":446},
  {"content":"\r\n\r\n پرده نشين حريم لم يزلى اوست * شاهد غيبى و دلبر ازلى اوست \r\n مرشد و مولا و پيشوا و ولى اوست * بارى ، سرّ خفى و نور جلى اوست \r\n خواهَش پيدا شمار و خواهَش پنهان \r\n اى قمر تابناك بُرج امامت * وى گهر آبدار دُرج كرامت \r\n اى به قد و قامت تو شور قيامت * خيز و بر افراز يك ره آن قد و قامت \r\n خيز و بر افروز يك ره آن رُخ رخشان \r\n غير تو اى كنز مخفى احديّت * كيست كه پيدا كند كنوز هويّت \r\n از تو عيان است جلوهء صمديّت * هيچ تو را با خداى نيست دوئيّت \r\n ذات تو با ذات هوست يكسر و يكسان \r\n\r\n","description":"","footnote":"","page_name":" 447 ","page_number":447},
  {"content":"\r\n\r\n خيز و عيان كن به خلق ، جلوهء دادار * خيز كه حق خفت و گشت باطل ، بيدار \r\n گر نكنى پاى در ركاب ظفر بار * منتظرانت زنند اى شه ابرار \r\n دست به دامان شهريار خراسان \r\n زادهء موسى كه طور اوست حريمش * عيسى گردون نشين غلام قديمش \r\n هر دو جهان ريزه خوار كفّ كريمش * آن كه به فرمان واجبُ التعظيمش \r\n بر جهد از نقش پرده ضيغم غژمان \r\n خرگه ناسوت هست پايهء پستش * مسند لاهوت جايگاه نشستش \r\n عقلِ خردمند گشته واله و مستش * غير خدايش مخوان كه هست شكستش \r\n بخ بخ از اين عز و اين جلالت و اين شان \r\n\r\n","description":"","footnote":"","page_name":" 448 ","page_number":448},
  {"content":"\r\n\r\n ذاتش آيينهء خداى نما شد * گرچه خدا نيست كى جُدا ز خدا شد \r\n درگه او زيب بخش عرش علا شد * هر كه به درگاه او ز روى صفا شد \r\n ز اهل صفا شد بسان خواجهء دوران \r\n\r\n","description":"","footnote":"","page_name":" 449 ","page_number":449},
  {"content":"\r\n\r\nفخر الدّين عراقى\r\n\r\nدر استغاثه و توسّل به پيشگاه مقدس حضرت بقية اللّه الأعظم « عج »\r\n مه من نقاب بگشا ز جمال كبريائى * كه بتان فرو گذارند اساس خودنمائى \r\n شده انتظارم از حد چه شود ز دَر دَرآئى * ز دُو ديده خون فشانم ز غمت شب جدائى \r\n چكنم كه هست اينها گِل باغ آشنائى \r\n چه كَسَم چكاره‌ام من كه رَسم به عاشقانت * شرف است اينكه بوسم قدم ملازمانت \r\n به اميد استخوانى كه هما برد ز خوانت * همه شب نهاده‌ام سر چو سگان بر آستانت \r\n كه رقيب در نيايد به بهانهء گدائى \r\n\r\n","description":"","footnote":"","page_name":" 450 ","page_number":450},
  {"content":"\r\n\r\n چو ز دستبرد دشمن رُخ خود عيان نمايد * ز عذار لاله گونش چمن ارغوان نمايد \r\n رُخ خود پى نظاره چو به گلستان نمايد * مژه‌هاى چشم يارم به نظر چنان نمايد \r\n كه ميان سنبلستان چَرَد آهوى ختائى \r\n چو جمال حُسن مطلق كه ز جلوه بىنياز است * دل مبتلاى محمود به غمزهء اياز است \r\n چو مدار شوخ چشمان همه عشوه است و نازست * در گلستان چشمم ز چه رو هميشه باز است \r\n به اميد آنكه شايد تو به چشم من درآئى \r\n به حديث لعل گاهى زَنَدم ره دل و دين * كشدم نياز گاهى به كمند زلف پُر چين \r\n زندم به تير مژگان كشدم به خنجر كين * به كدام مذهب و دين به كدام ملّت است اين \r\n كه كشند عاشقى را كه تو عاشقم چرائى \r\n\r\n","description":"","footnote":"","page_name":" 451 ","page_number":451},
  {"content":"\r\n\r\n چو بناى كار عشّاق به سوز و ساز ديدم * ره حُسن و عِشق يكسر به نياز و ناز ديدم \r\n ز جهانيان گروهى همه در مجاز ديدم * به قمارخانه رفتم ، همه پاكباز ديدم \r\n چو به صومعه رسيدم همه زاهد ريائى \r\n ز حدوث پا كشيدم به قِدم رهم ندادند * ز وجود دم زدم من به عَدم رهم ندادند \r\n به كنشت سجده بردم به صنم رهم ندادند * به طواف خانه رفتم به حرم رهم ندادند \r\n كه تو در برون چه كردى كه درون خانه آئى \r\n سحرى بخواب بودم كه صبا ز در بر آمد * كه نويد وصل گويا ز ديار دلبر آمد \r\n همه مژده باد گويان كه شب غمت سرآمد * در دير مىزدم من كه ندا ز در درآمد \r\n كه درآ درآ « عراقى » تو هم از آنِ مائى \r\n\r\n","description":"","footnote":"","page_name":" 452 ","page_number":452},
  {"content":"\r\n\r\nكمپانى ( مفتقر )\r\n\r\nدر ميلاد بقيّة اللّه الاعظم امام زمان « عج »\r\n فيض روح قدسى باز طبع مرده را جان داد * عندليب نطقم را دستگاه دستان داد \r\n بلبل غزلخوان را جاى در گلستان داد * طوطى شكرخا را ره به شكرستان داد \r\n كام تشنهء ما را خضر آب حيوان داد \r\n موج عشق بىپايان قطره را به دريا برد * باد ، مشت خاكى را برتر از ثريّا برد \r\n دستبرد اسكندر هر چه داشت دارا برد * عشق يار شهر آشوب عقل را به يغما برد \r\n از تنم توانائى برد و آه سوزان داد \r\n\r\n","description":"","footnote":"","page_name":" 453 ","page_number":453},
  {"content":"\r\n\r\n آسمان به آزادى كوس خير مقدم زد * زهره با دو صد شادى نغمهء دمادم زد \r\n عشرت خدادادى ساز عيسوى دم زد * صورت پريزادى راه نسل آدم زد \r\n فتنهء رخش بر باد نقد دين و ايمان داد \r\n شمع شاهد وحدت باز در تجلّى شد * نقش باطل كثرت محو « لا » و « الّا » شد \r\n تا كه رايت نصرت زيب دوش مولا شد * ساز نغمهء عشرت تا به عرش اعلى شد \r\n عيش و كامرانى را شاه عشق فرمان داد \r\n شاد باش اى مجنون صبح شام غم آمد * با قدى بسى موزون ليلى قدم آمد \r\n اسم اعظم مكنون مظهر اتم آمد * گنج گوهر مخزون معدن كرم آمد \r\n تخت پادشاهى را عزّ و شان شايان داد \r\n\r\n","description":"","footnote":"","page_name":" 454 ","page_number":454},
  {"content":"\r\n\r\n آفتاب لاهوت از مشرق ازل سر زد * تا ابد شرر اندر آفتاب خاور زد \r\n باز سينهء سينا شعله از جگر بر زد * باز پور عمران را مرغ شوق دل پر زد \r\n دور باش غيرت سر در حريم امكان داد \r\n صورتى نمايان شد از سرادق معنى * طلعتى بسى زيبا قامتى بسى رعنا \r\n فرق فَرقَدان سايش زيب تاج كرَّمنا * رانده رفرف همت تا مقام « أو أدنى » \r\n بزم ( لي مع اللّه ) را رونقى فراوان داد \r\n سرّ مستتر آمد در مظاهر اعيان * غيب مستتر آمد در مشاهد عرفان \r\n شاه مقتدر آمد در قلمرو امكان * مير منتصر آمد در ممالك امكان \r\n خيل دردمندان را حق صلاى درمان داد \r\n\r\n","description":"","footnote":"","page_name":" 455 ","page_number":455},
  {"content":"\r\n\r\n آنكه نسخهء ذاتش دفتر كمالاتست * مصحف كمالاتش محكمات آياتست \r\n اولين مقاماتش منتهى النّهاياتست * طور نور و ميقاتش پرتوى از آن ذاتست \r\n جلوهء دلارايش جان گرفت و جانان داد \r\n بزم غيب مكنون را اوست شاهد مشهود * ذات حق بىچون را اوست فيض نامحدود \r\n عاشقان مفتون را اوست غايت مقصود * دوستان دلخون را اوست مهدى موعود \r\n در قلوب مشتاقان نام ناميش جان داد \r\n اى ز ماه تا ماهى بندگان فرمانت * مسند شهنشاهى لايق غلامانت \r\n بزم لى مع اللّهى خلوتى است شايانت * جلوه‌اى بكن گاهى تا شويم قربانت \r\n جان ز كف توان دادن ليك يار نتوان داد \r\n\r\n","description":"","footnote":"","page_name":" 456 ","page_number":456},
  {"content":"\r\n\r\n اى حجاب ربّانى تا به چند پنهانى * اى تو يوسف ثانى تا به كى به زندانى \r\n شد محيط امكانى همچو شام ظلمانى * جلوه كن به آسانى همچو صُبح نورانى \r\n بيش از اين نشايد تن زير بار هجران داد \r\n\r\n","description":"","footnote":"","page_name":" 457 ","page_number":457},
  {"content":"\r\n\r\nملك الشّعرا ، محمّد تقى ( بهار ) خراسانى\r\n\r\nشاهد بزم ازلى\r\n باز در جلوه‌گرى شد صنمى ، جلوه‌گرى * دلبرى پرده‌نشين ، شاهِدَكى ، پرده درى \r\n باخبر از همه وز عاشق خود بيخبرى * نكند در دل او نالهء عاشق اثرى \r\n هيچ با ما دل او را سر احسان نبود * دل او ، او را گويى كه به فرمان نبود \r\n دل من برده ز نو لعبت شيرين سخنى * شاهدى ، ماهرخى ، سرو قدى ، سيم تنى \r\n رخ و بالايش چون نارى بر نارونى * دل من پيشش چون مرغى بر بابزنى \r\n در همه گيتى امروز به خوبى سمر است * زانچه در خوبى انديشه كنى خوبتر است \r\n\r\n","description":"","footnote":"","page_name":" 458 ","page_number":458},
  {"content":"\r\n\r\n دير گاهىست كه كرده‌ست مكان در دل من * به غم عشقش آميخته آب و گل من \r\n هله جُز ناله و افغان نبود حاصل من * بفزوده‌ست غمش مشكل بر مشكل من \r\n كيست كاين مشكل آسان كند انشاء اللّه * بنده نتواند ، يزدان كند انشاء اللّه \r\n بسكه آن شوخ جفا پيشه ، جفا پيشه كند * دل من زين غم و انديشه پر انديشه كند \r\n هجر و وصلش چو به گلزار دل انديشه كند * آن يكى ريشه كند و آن دگرى ريشه كند \r\n سوزد از آتش هجرش دل محنت كش من * ليك وصلش زند آبى به سر آتش من \r\n چه دلست اينكه يكى روز به سامان نبود * پند نپذيرد و از كرده پشيمان نبود \r\n روز و شب جُز كه در آن چاه زنخدان نبود * چه گنه كرد كه جُز در خور زندان نبود \r\n\r\n","description":"","footnote":"","page_name":" 459 ","page_number":459},
  {"content":"\r\n\r\n با چنين بيهده دل دست ز جان بايد شست * اين چنين گفت مرا پير ره از روز نخست \r\n دل گر از راه برون رفت به راه آورمش * پردهء خود سرى و كبر ز هم بر درمش \r\n پس به خلوتگه معشوق حقيقى برمش * برم اندر حرم شاه و كنم محترمش \r\n تا مگر از دل و جان بندگى شاه كند * هم مرا روزى از راز شه آگاه كند \r\n شاه خوبان كه بجز جانب درويش نديد * آنكه شد عاشق و معشوق بجز خويش نديد \r\n روى او را ز صَفا چشم بدانديش نديد * ديدهء عاشق از يك نظرش بيش نديد \r\n كاين چنين شور غم عشق به هم درفكند * آه اگر روزى آن پرده ز رُخ بر فكند \r\n\r\n","description":"","footnote":"","page_name":" 460 ","page_number":460},
  {"content":"\r\n\r\n كيست معشوق من ؟ آن شاهد بزم ازلى * مظهر جلوهء حق ، سرّ خفى ، نور جلى \r\n سرو بستان نبى ، شمع شبستان على * محرم اندر حرم قرب شه لَم يزلى \r\n هادى مهدى ، داراى جهان حجّت عصر * آنكه بر رايت او خواند خدا آيت نصر \r\n ايزد از روز ازل كاين گل پاكيزه سرشت * اين برومند شجر ، در چمن دهر بكشت \r\n به دو دستش دو كليد از قِبَل خويش بهشت * تا بدين هر دو گشايد درِ سجّين و بهشت \r\n بدسگالش را در كام ربايد سجّين * نيك خواهش را آغوش دهد حُور العين \r\n هفت دوزخ ز لهيب غضبش يك لهب است * هشت جنّت ز رياض كرمش يك خشب‌ست \r\n نه فلك را شرف از درگه او مكتسب‌ست * خلقت ذاتش ايجاد جهان را سبب‌ست \r\n\r\n","description":"","footnote":"","page_name":" 461 ","page_number":461},
  {"content":"\r\n\r\n او خدا را همه از خلقت گيتى غرض‌ست * ذات او جوهر و باقى همه گيتى عرض‌ست \r\n تا جهان بوده‌ست اين نور جهان آرا بود * بود از آن روز كه نى آدم و نى حوّا بود \r\n او سليمان بُد و او عيسى و او موسى بود * نوح و يونس را او همره در دريا بود \r\n آسمان بود و زمين بود و بَشر بود و مَلَك * نور او گه به زمين بود عيان گه به فلك \r\n گر نهان‌ست يكى روز عيان خواهد شد * آشكار از رخش آن راز نهان خواهد شد \r\n در همه گيتى فرمانش روان خواهد شد * آنچه خواهيم به حمد اللّه آن خواهد شد \r\n تا رسد دست من آن روز بِدان دامن پاك * نَهَم امروز بدين در ، سرِ طاعت بر خاك \r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمحمد رضا براتى ( براتى )\r\n\r\nلواى صاحب الزمان\r\n از نفس بهار بين غاليه‌سا نسيم را * گل به فضا پراكند روح‌فزا شميم را \r\n زنده كند بار دگر دَمِ صبا رميم را * زلف بنفشه نو كند خاطرهء قديم را \r\n شود ز عشق در نوا دوباره تاروپود من \r\n به باغ مرغ خوشنوا به شاخه بسته آشيان * به دشت كبك پا نهد به روى فرش پرنيان \r\n ز مى پياله ميدهد به دست ياس و ارغوان * به عشوه نرگس آورد به جان ياسمن توان \r\n شكوفه نقره بيخته به دشت و دامن چمن \r\n\r\n","description":"","footnote":"","page_name":" 463 ","page_number":463},
  {"content":"\r\n\r\n ز خاك ، مرده مىجهد ، مگر نشور مىدمد ؟ * و يا به امر ايزدى مَلَك به صور مىدمد ؟ \r\n دوباره جلوه‌هاى حق ز كوه طور مىدمد * ز شاخه شاخهء شجر لواى نور مىدمد \r\n عروس غنچه ميدَرد ميان حجله پيرهن \r\n قامت سرو ناز را بر لب جويبار بين * نرگس عشوه باز را مى زده و خمار بين \r\n قمرى و سار و صعوه را بر سر شاخسار بين * دامن دشت و باغ را پُر گل و پُر نگار بين \r\n زمين پس از فسردگى به آفتاب شسته تن \r\n نهاده دل غمِ جهان به سوى عشق رو كند * ز تاب زلف پُر شكن هماره گفتگو كند \r\n بسانِ غنچه بشكفد حديث رنگ و بو كند * ز نغمه كوه و دشت را چو پُر ز هاى و هو كند \r\n كند اسير خويش را به طرهء شكن شكن \r\n\r\n","description":"","footnote":"","page_name":" 464 ","page_number":464},
  {"content":"\r\n\r\n ز روى خشمگين خود زمين فرو نهاده چين * چو نو عروس بسته گل به تار زلف عنبرين \r\n بهشت را به دامن پُر از گل بهار بين * زمين چو پُر نگار شد ز مفرش زمرّدين \r\n به آسمان رسد نوا ز بلبلان نغمه زن \r\n جمال يار جلوه‌گر ز مشرق پياله‌ها * به دست ميكشان ببين ز برگ رز حواله‌ها \r\n ز روى گل غبار غم زدوده اشك ژاله‌ها * خرد به مشرب جنون بسوخته رساله‌ها \r\n فضا عبير بيز شد ز بوى نافهء ختن \r\n بناز دلستان من نهد قدم به گلستان * به مقدمش نهاده سر ز شوق جان عاشقان \r\n به دلبرى ز دلبران ربوده طاقت و توان * جمال حق ز طلعتش بود چو آفتاب عيان \r\n ز نسل پاك عسكرى ز دودمان بو الحسن \r\n\r\n","description":"","footnote":"","page_name":" 465 ","page_number":465},
  {"content":"\r\n\r\n همان وجود نازنين كه جان ما فداى او * بقاى ممكنات را بدانم از بقاى او \r\n نبرده پى به ذات او كسى بجز خداى او * همان كه پُر شود جهان ز عدل او زراى او \r\n نهند سر به طاعتش جوان و پير و مرد و زن \r\n جهان شمول مىشود لواى صاحب الزمان * به مدحتش زبان جان ز ماسوا مديحه خوان \r\n جهان اگر شود زبان به مدح او چه مىتوان ؟ * فراتر است از سخن فراتر است از بيان \r\n در او نهان از او عيان صفات و ذات ذوالمنن \r\n سحر دريد جيب شب سرآمد انتظارها * نشاط و شوق موجزن ز جان بيقرارها \r\n كه ديده يك گل آورد به همرهش بهارها * گل بهشت آفرين شكوه لاله‌زارها \r\n گشود ديده بر جهان مهين خديو مؤتمن \r\n\r\n","description":"","footnote":"","page_name":" 466 ","page_number":466},
  {"content":"\r\n\r\n به مژدهء ولادتش جهان پير شد جوان * نيوش نغمه‌هاى خوش ز قدسيان از آسمان \r\n محبّ او ز غم رها دلش ز شوق شادمان * « براتى » و محبّ او به محفلش ترانه‌خوان \r\n به عرش مىرسد نوا از اين خجسته انجمن \r\n\r\n","description":"","footnote":"","page_name":" 467 ","page_number":467},
  {"content":"\r\n\r\nحكيم صفاى اصفهانى\r\n\r\nپادشاه عصر\r\n از شاخ سرو ، مرغ سحر خيز زد صفير * برخيز ، من غلام تو اى ترك بى نظير \r\n سلطان سُرخ گل زد ز نگار گون سرير * اى لالهء تو رهزن و مشك تو دستگير \r\n با گونهء چو لاله بياور شراب پير * در پاى گل كه عالم فرتوت شد جوان \r\n از كاخ سر پس از مه ارديبهشت زن * خرداد شد تو خيمه بر اطراف كشت زن \r\n ز آب فسرده نار كف زرد هشت زن * بردار خشت خم ، سر گردون به خشت زن \r\n آن خاك خشك بر سر آن پير زشت زن * اى خوب‌تر بگونه ز خورشيد آسمان \r\n\r\n","description":"","footnote":"","page_name":" 468 ","page_number":468},
  {"content":"\r\n\r\n زلف تو مشك ناب فرو هشته بر پرند * بر پاى دل ز يك سر مويت هزار بند \r\n تا شد لواى عشق تو از بام دل بلند * بنيان هستى من و ما را ز بيخ كند \r\n اى طرّهء تو فتنهء دلهاى دردمند * اى گونهء تو آفت جانهاى ناتوان \r\n ساقى بيا كه چون بط آهنگ شط كنيم * در شط مى شنا چو شتابنده بط كنيم \r\n ادراك سرّ جام جم از هفت خط كنيم * از ناى بط شهود دم بار بط كنيم \r\n جان را رهين خون گرانبار بط كنيم * در پيشگاه ميكدهء صاحب الزّمان \r\n ختم ولايت نبوى ، پادشاه عصر * ذاتى كه سرّ سرّ نبوّت بدوست حصر \r\n آن شاه كش به بام الوهيّت است قصر * باب امم ، امام مسلّم ، خداى نصر \r\n موجود بىبدايت و بىانتها و حصر * مولود در مكان ، پدر پير لامكان \r\n\r\n","description":"","footnote":"","page_name":" 469 ","page_number":469},
  {"content":"\r\n\r\n طفلى كه پير بود و فلك بوَد در قماط * سرّى كه ملك را به ملك داد ارتباط \r\n كويش بهشت و رهگذر كوى او صراط * سارى است همچو نقطهء توحيد از نقاط \r\n در صورت سليمان ، در كسوت بساط * در عقل و نفس و طبع و هيولى و جسم و جان \r\n مشكوة سرّ اوست ولينعمت مسيح * از دولت گداى درش ، دولت مسيح \r\n در كيش اوست پيش امم دعوت مسيح * از خوان اوست ريزه خورى حضرت مسيح \r\n روحى كه جلوه كرد در او صورت مسيح * آمد برون ز خلوت و شد عيسى زمان \r\n عيسى پياده‌يىست به ظلّ لواى تو * تو پادشاه امرى و عيسى گداى تو \r\n من با زبان عيسى گويم ثناى تو * اى مهدى وجود كه جانها فداى تو \r\n دجّال شرك خانه گرفته است جاى تو * توحيد كن كه جاى بپردازد اين عوان \r\n\r\n","description":"","footnote":"","page_name":" 470 ","page_number":470},
  {"content":"\r\n\r\n خورشيد آسمان ولايت كجا و ظل ؟ * خير البشر كجا و بشر ؟ دل كجا و گِل ؟ \r\n روح اللّه آيتىست ز انسان معتدل * عيسى لطيفه‌يىست از آن لطف متّصل \r\n اى فتنهء مشاهده دلبر كجا و دل ؟ * مهدى كجا و عيسى ، جانان كجا و جان ؟ \r\n مهدى ظهور جمع جميع حقايقست * بر به دو و ختم ، قادر و قيّوم و فائقست \r\n اسما شقيق و مهدى باغ شقايقست * هست اين حديقه‌يى كه محيط حدايقست \r\n عيسى دقيقه‌يىست كه از آن دقايقست * مهديست مظهر كل در مَحضر عيان \r\n اى جامع لطيف كه در هر دليت جاست * در دل نشسته‌يى تو و دل خانهء خداست \r\n يك كشور و دو سلطان ؟ در عهدهء خطاست * حق را دوئى نگنجد ، اين مسلك « صفا » ست \r\n توحيد سرّ خاص سلاطين اولياست * يك پادشاست بر همه عالم خدايگان \r\n\r\n","description":"","footnote":"","page_name":" 471 ","page_number":471},
  {"content":"\r\n\r\nغلامرضا قدسى مشهدى\r\n\r\nمصلح كل\r\n اى كه در حُسن كسى همسر و همتاى تو نيست * جلوهء ماه فلك چون رُخ زيباى تو نيست \r\n سرو افراخته چون قامت رعناى تو نيست * كيست آن كو به جهان واله و شيداى تو نيست \r\n گرچه پنهان نظر روى نكوى تو بود * چشم ارباب بصيرت همه سوى تو بود \r\n آتش عشق تو در سينه نهفتن تا كى ؟ * همه شب از غم هجر تو نخفتن تا كى ؟ \r\n طعنه ز اغيار تو اى يار ، شنفتن تا كى ؟ * رُوى ناديده و اوصاف تو گفتن تا كى ؟ \r\n چهره بگشاى كه رُخسار تو ديدن دارد * سخن از لعل تو اى دوست شنيدن دارد \r\n\r\n","description":"","footnote":"","page_name":" 472 ","page_number":472},
  {"content":"\r\n\r\n اگر اى مه ز ره مهر بيائى چه شود * نظرى جانب عشاق ، نمائى چه شود \r\n غنچهء لب به تكلّم بگشائى چه شود * همچو بلبل به چمن نغمه سرائى چه شود \r\n بى گل رُوى تو گلزار ندارد رُونق * از صفاى تو صفا يافته گيتى ، الحق \r\n دل بود شيفتهء طرّهء مويت اى دوست * چشم ما هست شب و روز به سويت اى دوست \r\n جان به لب آمده از دورى رويت اى دوست * كس نياورد خبر از سر كويت اى دوست \r\n ره نبرديم به كوى تو و خون شد دل ما * رفت بر باد فنا از غم تو حاصل ما \r\n خاطر ما ز فراق تو پريشان تا چند * دوستان از غم تو بىسر و سامان تا چند \r\n خانهء دل بود از هجر تو ويران تا چند * در پس پردهء غيبت شده پنهان تا چند \r\n پرده اى ماه فروزنده ز رُخسار فكن * تا جهان را كنى از ماه جمالت روشن \r\n\r\n","description":"","footnote":"","page_name":" 473 ","page_number":473},
  {"content":"\r\n\r\n رُوى زيباى تو اى دوست نديديم آخر * گلى از گلشن وصل تو نچيديم آخر \r\n نغمه‌ى رُوح فزايت نشنيديم آخر * چون هلال از غمت ايماه خميديم آخر \r\n روز ما تيره‌تر از شب بود از دورى تو * زده آتش به دل ما غم مستورى تو \r\n شب تار همه را ماه دل افروز توئى * عارفان را به خدا معرفت آموز توئى \r\n داور و دادرس و دادگر امروز توئى * مصلح كُل توئى و بر همه پيروز توئى \r\n هر كه آزاده و دانشور و صاحبنظر است * بهر اصلاح جهان منتظرِ منتظَر است \r\n ما همه بنده ، توئى صاحب ما سرور ما * نبود جُز تو كسى قائد ما رهبر ما \r\n چون توئى در همه جا حامى ما ياور ما * در پناه تو بود ملّتِ ما كِشورِ ما \r\n سايهء لطف تو تا بر سر احباب بود * دل ز مهر تو چو خورشيد جهانتاب بود \r\n\r\n","description":"","footnote":"","page_name":" 474 ","page_number":474},
  {"content":"\r\n\r\n ما همه عاشق دلداده و جانانه توئى * رهبر مردم آزاده و فرزانه توئى \r\n صَدف دين خدا را دُر يك دانه توئى * قدمى رنجه نما ، صاحب اين خانه توئى \r\n خانهء صبر ز هجران تو گرديده خراب * از ره لطف و كرم منتظران را دَرياب \r\n خاطر آشفته چنين پيرو قرآن مپسَند * بى پَناه اين همه افراد مسلمان مپسَند \r\n بيش از اين ذلّت اين جمع پريشان مپسند * دوست را دست خوش فتنهء دوران مپسند \r\n تا به كى نزد كسان بيكس و ياور باشيم * چند از دُورى رُوى تو دَر آذر باشيم \r\n سوى ما كن نظرى از پى دلدارى ما * كه كند غير تو از مهر و وفا يارى ما ؟ \r\n تا تو از لطف نيايى به هوا دارى ما * كه دهد خاتمه آخر به گرفتارى ما \r\n ما همه منتظر مقدم فرخندهء تو * تا ببينيم مگر چهرهء تابندهء تو \r\n\r\n","description":"","footnote":"","page_name":" 475 ","page_number":475},
  {"content":"\r\n\r\n دل افسردهء ما را زغم آكنده ببين * مسلمين را ز همه جاى پراكنده ببين \r\n آشنا را بر بيگانه سر افكنده ببين * از غم بيهنرى يكسره شرمنده ببين \r\n چه بگويم كه تو خود آگهى از راز نهان * بارى آنجا كه عيان است چه حاجت به بيان \r\n بى تو ما دَر كف بيگانه گرفتار شديم * خون جگر از ستم دشمن مكّار شديم \r\n تو سرى خور ز هوسرانى اشرار شديم * در بر خلق جَهان خوارتر از خار شديم \r\n اجنبى پاى چو در كشور اسلام نهاد * هستى ملّت ما را ز جفا داد بباد \r\n سالها دم زند از مهر و ولايت قدسى * مىكند صبح و مسا مدح و ثنايت قدسى \r\n فكند كاش سر خويش به پايت قدسى * تا كند جان خود از شوق فدايت قدسى \r\n چه شود گر كنى از لطف به « قدسى » نظرى * تا كه از نخل وصال تو بچيند ثَمرى \r\n\r\n","description":"","footnote":"","page_name":" 476 ","page_number":476},
  {"content":"\r\n\r\nحاج ملّا هادى سبزوارى ( اسرار )\r\n\r\nدو بند از يك ترجيع\r\n سر خيل بتان نازنينى * غارتگر عقل و كفر و دينى \r\n اى صاحب خرمن لطافت * لطفى بنما به خوشه چينى \r\n ز ابروت به قصد مرغ جانم * زه كرده كمان و دَر كمينى \r\n با جمله وفا به ما جفا چند * با غير چنان به ما چنينى \r\n هر كس كه بديدت آفرين گفت * چون صورت گيتى آفرينى \r\n چون مردم ديدگان بديده * اندر دل مردمان مكينى \r\n\r\n","description":"","footnote":"","page_name":" 477 ","page_number":477},
  {"content":"\r\n\r\n آن به كه به گوشه‌اى نشينم * يا رخت كشم به سرزمينى \r\n از آتش دل همى گدازم * در هجر بسوزم و بسازم \r\n اى آفت عقل و غارت هوش * تا چند كنى ز ما فراموش \r\n دل را ز مژه چشانده‌اى نيش * وز نوش لبان نداده يك نوش \r\n تا حلقهء زلف تو بديدم * شد حلقهء بندگيم در گوش \r\n نخل قدت ار به بر دَر آيد * عمر ابد آيَدَم در آغوش \r\n طاقى به مقام خوبرويى * ابروت كشيده تا بناگوش \r\n خوش آنكه دهم به دست جامت * تو نوش كنى و گويمت نوش \r\n يك جرعه دهى ز لعل ، كافتم * تا روز شمار مست و مدهوش \r\n\r\n","description":"","footnote":"","page_name":" 478 ","page_number":478},
  {"content":"\r\n\r\n زين بعد بر آن سَرَم كه باشم * در كنج غمى نشسته خاموش \r\n از آتش دل همى گدازم * در هجر بسوزم و بسازم \r\n\r\n","description":"","footnote":"","page_name":" 479 ","page_number":479},
  {"content":"\r\n\r\nسيّد مهدى حسينى ( حسينى )\r\n\r\nامير كشور صبح\r\n كرده مستم شراب ناب غمت * زده‌ام جامى از شراب غمت \r\n در شب تار آسمان دلم * سر بر آورده آفتاب غمت \r\n مىروم سمت انتخابى سرخ * مىنهم پاى در ركاب غمت \r\n شاخه‌هاى اميد را روياند * در كوير دلم سحاب غمت \r\n ندهم من به عالمى اى دوست * لحظه‌يى شور و اضطراب غمت \r\n غم عشقت به جانم آتش زد * سوختم من در التهاب غمت \r\n\r\n","description":"","footnote":"","page_name":" 480 ","page_number":480},
  {"content":"\r\n\r\n سوختم ، سوختم در آتش غم * پيكرم گشت يكسر آتش غم \r\n آسمان دلم دوباره گرفت * باز شادى ز دل كناره گرفت \r\n باز از برق آه شب خيزى * خِرمَن هستيم شراره گرفت \r\n غمزه‌يى با سپاه مژگانش * ملك دل را به يك اشاره گرفت \r\n باز از ياد يار پرده‌نشين * طپش قلب من شماره گرفت \r\n داغ از كهكشان چشمانم * آسمان ، آسمان ستاره گرفت \r\n شعرم از وصف تو چو عاجز ماند * راه تشبيه و استعاره گرفت \r\n اى يگانه امير كشور صبح * حجّت حق امير لشكر صبح \r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمصطفى فيضى كاشانى ( فيضى )\r\n\r\nبهاريّه‌ى مسمّط\r\n بهار آمد به بستان ، لاله خندانست پندارى * چمن از عطسهء گل ، عطر بارانست پندارى \r\n دمن ، عطّار مشك اذفر و بانست پندارى * شكوفه دلستان از لطف بارانست پندارى \r\n نسيم جانفزا از كوى جانانست پندارى * و يا نوروز مىگويد ، بهار آمد ، بهار آمد \r\n به بستان كلّه بندد ابر آزارى چو افسرها * گهى غرّان ، گهى پيچان چو ضيغمها ، چو اژدرها \r\n گهى از شوق گريد چون سمنبرها به زيورها * گهى خندد چو آذر مهر با لبخند آذرها \r\n كند آمادهء نوروز نرگس ، سيمها ، زرها * چو بلبل با شتاب اينك ز راه مرغزار آمد \r\n\r\n","description":"","footnote":"","page_name":" 482 ","page_number":482},
  {"content":"\r\n\r\n گل سورى به باغ و لاله در دشت و دمن خندد * گلايل مستى آغازيده و با صد دهن خندد \r\n رُزِ صد برگ از صهباى شبنم بى سخن خندد * ز مستى ارغوان گاهى به او ، گاهى به من خندد \r\n قدح آرام و مينا پر صدا در پاى دن خندد * كه نوروز همافر با سپاه گل به بار آمد \r\n خروشان سيل مىپيچد به خود از طرف كهساران * رود تا بستر دريا ز يمن قطرهء باران \r\n حدوث آفرينش را نگر از قطره تا عمّان * كهن ، نو گردد و نو كهنه با هر گردش دوران \r\n ز طفلى تا جوانى گير و زان پس پيرى و پايان * جهان ، فانى ، بقا مخصوص ذات كردگار آمد \r\n بهار آمد ، جهان مرده بيدارست پندارى * چمن از ياس و نسرين ، عطر بازارست پندارى \r\n نسيم مشكساى باغ ، عطّارست پندارى * نهان در جيب بستان مشك تاتارست پندارى \r\n\r\n","description":"","footnote":"","page_name":" 483 ","page_number":483},
  {"content":"\r\n\r\n و يا بوى عبير از دامن يارست پندارى * و يا از چين و خلّخ بارها مشك تتار آمد \r\n بهار خرّم آمد ، خرّمى بايد دلارا را * فروغ آتش زردشت ، بنگر كوه و صحرا را \r\n برون ريز از نهان دل غم امروز و فردا را * به ارژنگ طبيعت بين هزاران نقش زيبا را \r\n بخوان در نقش گلبرگ طرى نقش اهورا را * به توحيدش نگر قمرى كه بر شاخ چنار آمد \r\n درين نوروز ، ما را نيست يارى در بر اى ساقى * سرت گردم ، به شادى ريز مى در ساغر اى ساقى \r\n ميى با نشأهء افيون ، بطبع آذر ، اى ساقى * كه غم بنشسته يكسالست ما را بر در اى ساقى \r\n برون كن از دل خونين به جامى ديگر اى ساقى * مهيّا باش كاينك نوبت بوس و كنار آمد \r\n\r\n","description":"","footnote":"","page_name":" 484 ","page_number":484},
  {"content":"\r\n\r\n به شادى دست افشان باش ، گاه عيش و سور آيد * به مستى ترك هستى كن ، كه ايّام سرور آيد \r\n كه مهدى از پس غيبت ، بشادى در ظهور آيد * به شام ظلمت ظلم و ستم ، خورشيد نور آيد \r\n اميد نااميديها به قلب ناصبور آيد * به ميلاد امام عصر ، خلقى جان نثار آمد \r\n شب و روز و مه و سالست « فيضى » با غم و حرمان * دلش خرّم شود آيا به ديدار رخ جانان ؟ \r\n اميد بى پناهان ، قطب عالم ، سرور امكان * امام عصر ، پور عسكرى ، آن قائد دوران \r\n به شمشير عدالت باز بُرَّد ريشهء عدوان * اگر گردد چنين ، گويم بهار آمد ، بهار آمد \r\n\r\n","description":"","footnote":"","page_name":" 485 ","page_number":485},
  {"content":"\r\n\r\nابو العطاء كمال الدّين محمود خواجوى كرمانى ( خواجو )\r\n\r\nدو بند از هفده بند\r\n به مقدم خلف منتظر ، امام همام * مسيح خضر قدوم و خليل كعبه مقام \r\n شعيب مدين تحقيق ، حجّة القائم * عزيز مصر هُدى ، مهدى سپهر غلام \r\n خطيب خطبهء افلاك ، مُنهى ملكوت * اديب مكتب اقطاب ، محيى اسلام \r\n شه ممالك دين ، صاحب الزّمان كه زمان * بدست رايض طوعش سپرده است زمام \r\n به انتظار وصول طليعتش خورشيد * زند درفش درفشنده صبحدم بر بام \r\n نه در ولايت او درخورست رايت ريب * نه با امامت او لايق‌ست آيت عيب \r\n\r\n","description":"","footnote":"","page_name":" 486 ","page_number":486},
  {"content":"\r\n\r\n چو شمع جان من از نور حق منوّر باد * دماغ من ز نسيم خرد معطّر باد \r\n مرا كه مالك ملك ملوك معرفتم * جهان معرفت و ملك دين مسخّر باد \r\n دلم كه مهر زند آل زر بر احكامش * فداى حكم جهانگير آل حيدر باد \r\n ضمير روشن « خواجو » كه شمع انجمن‌ست * چراغ خلوتيان رواق شش در باد \r\n روان او كه شد از آب زندگى سيراب * رهين منّت ساقى حوض كوثر باد \r\n در آن نفس كه بود مرغ روح در پرواز * مباد جز به رخ اهل بيت چشمش باز \r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمحمّد بن حسام خوسفى ( ابن حسام )\r\n\r\nمناقب هفت معدن\r\n چو گشت در تتق چنبرى نهان گوهر * بريخت كوكب دُرّى بر آسمان گوهر \r\n نثار انجم رخشنده بر مجرّه ببين * چو جوهرى كه در آرد به ريسمان گوهر \r\n چو لعبتى كه كنندش نثار در دامن * ستاره ريخته در ذيل كهكشان گوهر \r\n برين طبقچهء پيروزه بين ز دُرّ عدن * درون خوان زمرّد ز اختران گوهر \r\n شهاب بين كه بسان سنان رويين تن * چگونه ريخته بر طرف هفت خوان گوهر \r\n ز دود تيره كه بر شد به سقف دود اندود * گرفت آتش رخشنده در ميان گوهر \r\n\r\n","description":"","footnote":"","page_name":" 488 ","page_number":488},
  {"content":"\r\n\r\n برين رواق روان در نگر به سيّاره * كه ديده‌ست بر آب روان ، روان گوهر ؟ \r\n چنان كه شاهد شامى همى كند ايثار * ز دُرّ درّى بر فرق فرقدان گوهر \r\n ز ثابتات فلك ترك رومى از سر بام * كند نثار قدوم خدايگان گوهر \r\n امام مهدى هادى كه از جلالت و قدر * فراز طارم نه طاق چرخ دارد صدر \r\n سپيده دم كه برآمد چو آتش از كان ، لعل * حصار نيلى شب شد زمرّدى زان لعل \r\n بريخت سونس « 1 » ياقوتى از كليچهء زر * بسود جوهرى آسمان به سوهان لعل \r\n ببرد رنگ سياه از رخ شب شبه رنگ * شعاع حوز كه نتابد دگر بدانسان لعل \r\n نثار كرد فلك هفت دامن از لؤلؤ * چو سنگ خاره برون داد از گريبان لعل \r\n\r\n\r\n","description":"","footnote":"\r\n( 1 ) سونس : براده و ريزه‌هايى از فلز كه از دم سوهان ريزد ( فرهنگ نفيسى ) .\r\n","page_name":" 489 ","page_number":489},
  {"content":"\r\n\r\n چو عاشقى كه به رغبت گزد لب معشوق * ز خاره خاورى خور كند به دندان لعل \r\n به بوى آنكه مگر خاتم ائمهء دين * نهد ز دايره در نقطهء نگين‌دان لعل \r\n نگين خاتم فرمان گزار او دارد * همان خواص كه در خاتم سليمان لعل \r\n ز برق تيغ مخالف گزاى صاعقه‌زاى * كند ز خون عدو روى خاك ميدان لعل \r\n قضا بطوع كند دست طوق در كمرش * گرش اجازه دهد ، بس بود همين قَدَرش \r\n برآمد از گلوى تنگ اهرمن ياقوت * بريخت زَيبق حل كرده از دهن ياقوت \r\n نهاد ، مشعله افروز طارم چارم * به جاى شمع درخشنده در لگن ، ياقوت \r\n سپهر ، افسر يوسف خريد از دم گرگ * به جاى دُرّ ثمين داد در ثمن ياقوت \r\n گشاد بال سيه مرغ آتشين منقار * سرش ز لعل درخشنده و بدن ياقوت \r\n\r\n","description":"","footnote":"","page_name":" 490 ","page_number":490},
  {"content":"\r\n\r\n مگر كه صبح دم از من گرفت گوهرِ دم * ز درج سينه برون آورد چو من ياقوت \r\n ز بهر پشيكش دست مهدى هادى * سپهر بين زده بر قبّهء مجن ياقوت \r\n شهى كه بازوى او روز رزم اگر خواهد * به نوك نيزه بر اندازد از عدن ياقوت \r\n شهاب خنجر سبزش چنان ببارد لعل * كه ابر باديه بر دامن دمن ياقوت \r\n ز گِرد شكّر او تا مگس بپروازد * فرشته از پر خود بسته بادزنِ ياقوت \r\n امين وحى كه تنزيل از آسمان آورد * به خاكبوس درش ، سر بر آستان آورد \r\n ايا ز تيغ تو بر گردن رقاب ، عقيق * درون خاره ازو گشته درّ ناب عقيق \r\n چو برق تيغ تو بر تيغ شعله اندازد * بجاى آب فرو بارد از سحاب عقيق \r\n نهيب نهى تواند ز دل شراب ، شرار * چنان فكند كه شد گونهء شراب ، عقيق \r\n\r\n","description":"","footnote":"","page_name":" 491 ","page_number":491},
  {"content":"\r\n\r\n على الصّباح كند صنع زرگر خورشيد * نگين مهر تو را لعل آفتاب ، عقيق \r\n فروغ تيغ تو خارا چنان به جوش آورد * كه گشت در جگر سنگ خاره آب عقيق \r\n ز خون زمرد تيغ تو يافت جوهر ، لعل * به روز معركه ز انسان كه پر سداب « 2 » عقيق \r\n ز تاب تيغ تو خون در دل عدو بفسرد * چنان كه در دل خارا ز آفتاب ، عقيق \r\n ز خون ديده و دل با وجود سنگدلى * به سوك جدّ تو رُخ مىكند خضاب ، عقيق \r\n ز بس كه گريه كند شام بر حسين شهيد * شود به چشم شفق لؤلؤ مذاب ، عقيق \r\n هنوز شام درين تعزيت سيه پوش است * هنوز عالم كرّوبيان پر از جوش است \r\n چو گشت قصر كواكب نگار پيروزه * ببود منظر نيلى حصار ، پيروزه \r\n\r\n\r\n","description":"","footnote":"\r\n( 2 ) سداب : گياهى است از ردهء دو لپّه‌ييهاى جدا گلبرگ كه سردستهء تيرهء سداييان مىباشد ، برگهايش ضخيم و آبدار و سبز مايل به آبى است ( فرهنگ معين ) .\r\n","page_name":" 492 ","page_number":492},
  {"content":"\r\n\r\n ايا به معول « 3 » فكر از ضمير سينهء صاف * كشيده ذهن تو بر هر كنار ، پيروزه \r\n چو جوهرى كه برون آورد ز معدن سنگ * به زخم آهن خارا گزار ، پيروزه \r\n بنوك خامه كه صرّاف لؤلؤ سخن‌ست * بيا ز كان طبيعت بر آر پيروزه \r\n بدان اميد كه روزى مگر توانى كرد * نثار لعل خداوندگار ، پيروزه \r\n امام مشرق و مغرب كه روز پيروزىست * ز گرد موكب او آبدار ، پيروزه \r\n ايا به مقدم خضرا نثار تو ، چون خضر * دميده سبزه چو بر رهگذار ، پيروزه \r\n ز مقدم تو ، بَرد روزگار پيروزى * به خاتم تو ، كند افتخار ، پيروزه \r\n هلال حلقه به گوش تو شد ، از آن دارد * ز راه مرتبه در گوشوار ، پيروزه \r\n\r\n\r\n","description":"","footnote":"\r\n( 3 ) معول : تكيه‌گاه ، جاى تكيه ، ابزارى آهنين كه بدان كوه كنند ( غياث اللّغات ، فرهنگ نفيسى ) .\r\n","page_name":" 493 ","page_number":493},
  {"content":"\r\n\r\n اساس گلشن پيروزه را مدار به تست * بسيط مركز شش گوشه را قرار به تست \r\n ايا دهان تو را در حجاب ، مرواريد * چو حقه‌يى كه بود پر خوشاب ، مرواريد \r\n چو شبنمى ز عرق بر رخ تو بنشيند * بود صفاش چو بر آفتاب ، مرواريد \r\n وگر به نسبت تشبيه بر قمر چون نجم * و يا بر آب ، بجاى حباب ، مرواريد \r\n جواهر از صدف سينهء تو بنمايد * بدان مثال كه در آب ناب ، مرواريد \r\n بريزد از قلمت همچو لؤلؤ منثور * عبارت سخنت بر كتاب ، مرواريد \r\n چو در ركاب كنى پا ، ز ميخ نعلينت * هزار بوسه دهد بر ركاب ، مرواريد \r\n مرا چو نرگس جدّ تو در خيال آيد * ز چشم من بچكد همچو آب ، مرواريد \r\n چو ياد واقعهء كربلا دهند به ميغ * بجاى نم بچكاند سحاب ، مرواريد \r\n\r\n","description":"","footnote":"","page_name":" 494 ","page_number":494},
  {"content":"\r\n\r\n شفق ز گريهء خونين ، چنان شد آبله چشم * كه شد خضاب ز لعل مذاب ، مرواريد \r\n ز سوز سينه كه در آفتاب مىگيرد * ز آب ديدهء او ، ديده آب مىگيرد \r\n چو آفتاب كه بيرون دهد زكان ، مرجان * شود ز گوهر او ، بام آسمان ، مرجان \r\n به قصد قتل خوارج برون خرام ز غيب * ز خون روانه كن از حلق گردنان ، مرجان \r\n ز برق لمعهء آن افعى زُمُرّد نيش * شراره مى ده و از خصم مى ستان ، مرجان \r\n چو هست بر دل تيغت حلال ، خون حرام * چنان بريز كه يابند رايگان مرجان \r\n روانه كن ز سرِ تيغ آبگون هر دم * ز خون خصم چو آبِ روان ، روان مرجان \r\n شهاب تيغ تو همچون سحاب صاعقه ريز * دهد عدوى تو را از سر سنان ، مرجان \r\n بهار لطف تو بخشد به ابر نيسان ، سان * به لاله كسوت لعل و به ارغوان ، مرجان \r\n\r\n","description":"","footnote":"","page_name":" 495 ","page_number":495},
  {"content":"\r\n\r\n منم كه بهر نثار تو طبع غوّاصم * برآرد از صدف سينه هر زمان ، مرجان \r\n كمينه بندهء تو زردرو ز شرم گناه * عنايتى كه شود رنگ زعفران ، مرجان \r\n به يك كرشمه نظر ، خاك تيره گلشن كن * ضمير صافى « ابن حسام » روشن كن \r\n\r\n","description":"","footnote":"","page_name":" 496 ","page_number":496},
  {"content":"\r\n\r\nمحمّد بن حسام خوسفى\r\n\r\nمناقب هفت رنگ\r\n هر صبحدم كه چرخ كند طيلسان سپيد * از موكب سپيده شود آسمان سپيد \r\n بر بام چرخ ، دامن اين فرش عبقرى * گردد ز تاب خسرو سيّارگان سپيد \r\n اين رابعه كه معبد او دير عيسوىست * آيد برون ز صومعه دامن كشان سپيد \r\n بازيچه‌هاى چرخ مُشَعبَد ، برآورد * هر بامداد مهرهء مهر از دهان سپيد \r\n داراى ملك روم ، به يغماى شب رود * تا زنگبار را بكند خان و مان سپيد \r\n گردد ز برق مشعلهء آتشين عذار * آفاق را ز دودهء شب دودمان سپيد \r\n\r\n","description":"","footnote":"","page_name":" 497 ","page_number":497},
  {"content":"\r\n\r\n عالم شود به نور و ضيا بعد تيرگى * چون روى و راى قائم آخر زمان سپيد \r\n مهدى كه مهد دين ز جنابش جلال يافت * طغراى دولت نبوى زو مثال يافت \r\n سر بر كشيد آتش رخشان ز آب سرخ * بنمود تيغ صبح سفيد از قراب سرخ \r\n فرّاش صنع بر سر بام سه آشكو * بر پاى كرد خيمهء زرّين طناب سرخ \r\n آمد گل سپيد برون از قماط سبز * زان پس كه بُد چو غنچه به زير نقاب سرخ \r\n بيدار گشت نرگس خوش خواب ترك روز * چون چشم گلرخى كه در آيد ز خواب سرخ \r\n پولاد آب دادهء تيغ فلك شكافت * گشت از فروغ شعشعهء آفتاب سرخ \r\n گوئى كه تيغ قائم آل محمّدست * از خون خصم كرده زمين را خضاب سرخ \r\n روزى بود كه خنجر سر سبز او كند * گردنكشان طاعت او را رقاب سرخ \r\n\r\n","description":"","footnote":"","page_name":" 498 ","page_number":498},
  {"content":"\r\n\r\n روى زمين كه پر بود از فتنهء فساد * هم پشتى عدالت او پر كند ز داد \r\n اى كرده تيغ تو رخ اعدا ز بيم زرد * روى مخالفان تو بادا مقيم زرد \r\n خصم تو زرد روى ز بيمارى نفاق * آرى عجب مدار كه باشد سقيم زرد \r\n نور رخ تو بود به وادى مقدَّس * آن آتشى كه ديد در آن شب كليم زرد \r\n همچون مسيح زنده كنى مرده را به دم * زان پس كه كرد مرده عظام رميم زرد \r\n مقصودم از ثناى تو گفتن رضاى تست * آن نيستم كه رخ كنم از بهر سيم زرد \r\n ايمن كن از عذاب اليم به روز حشر * چون چهره‌ها شود ز عذاب اليم زرد \r\n عشّاق در ره تو به خون شسته‌اند روى * يا رب مباد روى كرام كريم زرد \r\n اى آفتاب مشرق عدل از افق بتاب * بنگر چه ذرّه‌هاست هوادار آفتاب \r\n\r\n","description":"","footnote":"","page_name":" 499 ","page_number":499},
  {"content":"\r\n\r\n اى از سخاى لطف تو باغ بهار سبز * وز موكب تو گلشن خضرا نگار سبز \r\n رهبان اين رباط ز بهر تو مىكند * هر بامداد طارم چارم حصار سبز \r\n تا سنبل تو غاليه بر ماه مىكشد * گوئى بنفشه مىدمد از لاله زار سبز \r\n با قامت تو راست نيايد به اعتدال * سروى كه سركشى كند از جويبار سبز \r\n بستان شرع مصطفوى تازه شد كه كرد * باب تواش به آب سر ذو الفقار سبز \r\n وقتست اگر تو نيز كنى باغ معدلت * ز آب سحاب خنجر دريا نثار سبز \r\n يك ره خضر بكوى تو او را گذر فتاد * خاكش به زير پى شد ازين رهگذار سبز \r\n خضر خَضر لباس كه چندين ثبات يافت * از مشرب زلال تو آب حيات يافت \r\n اى بام قصر قدر تو اين گلشن كبود * فرش جلالت تو برين مسكن كبود \r\n\r\n","description":"","footnote":"","page_name":" 500 ","page_number":500},
  {"content":"\r\n\r\n همچون فرشته از پر طوطى ، كبوتران * دارند طوق طوع تو در گردن كبود \r\n اى آفتاب ملك كه اندر هواى تو * خورشيد ذرّه‌اىست ازين روزن كبود \r\n بهر نثار فرق تو ، هر شب بر آورند * چندين هزار دانه ازين معدن كبود \r\n هر نو بهار ، مدح تو خواند به صد زبان * گه لالهء مُعَصفَر و گه سوسن كبود \r\n هر شب فلك ز مضجع جدّ تو شهيد تو * عطفى آل يافته بر دامن كبود \r\n آنكو قباى جدّ تو همرنگ آل كرد * فرداش در كشند به پيراهن كبود \r\n در چشم خونفشان شفق كحل عين كن * بر اهل شام ، دعوى خون حسين كن \r\n از تيغ تست دايرهء اخضرى بنفش * فرش بساط كارگه عبقرى بنفش \r\n شمشير نيلفام تو بر آسمان بتافت * شد چون بنفشه گلشن نيلوفرى بنفش \r\n\r\n","description":"","footnote":"","page_name":" 501 ","page_number":501},
  {"content":"\r\n\r\n پولاد كار چرخ كند تيغ آفتاب * همرنگ خنجر تو به صنعتگرى بنفش \r\n تيغ بنفشه رنگ تو سر سبز باد كوست * چون تيغ نيل پيكر مستنصرى بنفش \r\n بر بام چار طاق ، ز بهر تو مىكنند * هر بامداد پنجرهء ششدرى بنفش \r\n بهر در جناب جلال تو ، كرده‌اند * چون حلقه هفت دايرهء چنبرى بنفش \r\n هر شب به سوك جدّ تو بر اوج خويشتن * مه طيلسان كبود كند ، مشترى بنفش \r\n برخيز و تيغ بركش و عزم قتال كن * بر تيغ خويش ، خون خوارج حلال كن \r\n در شب نگون كن اى مه دين اختر سياه * يعنى ز شاميان بستان افسر سياه \r\n از موكب چهار مهه پر ستاره روى * بر فرق آفتاب بنه مغفر سياه \r\n كشور سياه گشت ، كجا آفتاب تو * تا بستُرد سياهى ازين كشور سياه \r\n\r\n","description":"","footnote":"","page_name":" 502 ","page_number":502},
  {"content":"\r\n\r\n بفرست حلقهء سر زلفت به دست شام * شب را ببند پاى ازين منظر سياه \r\n بوئى ز خُلق خود به نسيم صبا سپار * بشكن رواج رايحهء عنبر سياه \r\n « ابن حسام » را نگر از كثرت ذنوب * با نامهء مشوّشهء ابتر سياه \r\n لطفى بكن كه محو ، سياهى شود مگر * آب شفاعت تو ازين دفتر سياه \r\n گر دولت قبول تو گردد ميسّرم * شايد كه پاى بوس مقيمان اين درم \r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمحمّد ابن حسام خوسفى ( ابن حسام )\r\n\r\nمناقب هفت گل\r\n بسكه شوخ‌ست و فريبنده و رعنا نرگس * گوئيا چشم تو دارد نظرى با نرگس \r\n تا گل عارض خوش رنگ تو بيند شب و روز * هيچ بر هم ننهد ديدهء رعنا نرگس \r\n با سرافرازى قدّ تو به نظّارهء سرو * شرم دارد كه كند ديده به بالا نرگس \r\n چشم مخمور تو در چشمهء چشمم چه خوش‌ست * خوش بود خرّم و خوش بر لب دريا نرگس \r\n جهت خدمت « قائم » بتواضع شب و روز * مانده بر پاى و سرافكنده به يك جا نرگس \r\n قائم آل محمّد كه ز گرد قدمش * همچو آيينه كند ديده مصفّا نرگس \r\n\r\n","description":"","footnote":"","page_name":" 504 ","page_number":504},
  {"content":"\r\n\r\n اى كه بر صحن چمن گل نه به زيبايى تُست * لاله را با همه خوبى سر لالايى تست \r\n گر شود با رخ خوب تو برابر لاله * بنهد سركشى و خرّمى از سر ، لاله \r\n گر كُله دارى جاه تو ببيند روزى * بيش بر سر ننهد تاج مُزَوّر لاله \r\n مگر از شمع رخت مشعله دارى ، آموخت * كه بر افروخت به سر شمع منوّر ، لاله \r\n گر به صحرا به خرامى به تماشاى بهار * در سُم اسب تو ريزد ورقِ زر لاله \r\n ور به جولان فكنى تازىِ خارا سُم را * در گريبان كند از نعل تو عنبر ، لاله \r\n دوش بر صفحهء گل مرغ دلاويز سحر * مىنوشت از ورق من غزل تر لاله \r\n صفت حُسن تو مرغان چمن مىدانند * گرچه دانند و ليكن نه چو من مىدانند \r\n دوش بگشاد ز هم باد صبا دفتر گل * مرغ خوش نغمه برآمد به سر منبر گل \r\n\r\n","description":"","footnote":"","page_name":" 505 ","page_number":505},
  {"content":"\r\n\r\n خيلتاشان رياحين به چمن بنشينند * همه را ديده و دل بر گل و بر منظر گل \r\n آيت خلق تو بلبل به رياحين مىگفت * گرم گشت از دم او چون دم او مجمر گل \r\n اى ز خلق تو دم باد صبا غاليه بوى * وى ز بوى تو معطّر دم جانپرور گل \r\n جعد را تاب ده و تاب عمامه بگشاى * بشكن رونق سنبل ، بستان افسر گل \r\n بنشين تا ز چمن باد صبا برخيزد * بر سر و فرق تو ايثار كند زيور گل \r\n عمل و علم و شجاعت همه يك جا دارى * ( آنچه خوبان همه دارند تو تنها دارى ) \r\n اى به گلزار تو با زينت و فر ، نيلوفر * آب لطف تو كند تازه و تر ، نيلوفر \r\n آفتاب سر تيغ تو اگر شعله زند * بفكند از سر خود ، خود و سپر ، نيلوفر \r\n تاج بر فرق نِه و بر طرف باغ خرام * تا كله بفكنَد از تارك سر ، نيلوفر \r\n\r\n","description":"","footnote":"","page_name":" 506 ","page_number":506},
  {"content":"\r\n\r\n چون و شاقان سرايى ز پى خدمت تو * به غلامىّ تو بسته‌ست كمر نيلوفر \r\n نسزد چون بسزد بر قد تو كسوت آل * عطفى جيب قباى تو مگر نيلوفر \r\n تُكمهء درعهء تو سبز و عقيقى و كبود * غنچهء صد ورق و لاله دگر نيلوفر \r\n اى رياض چمن جان ز دم مشكينت * خرّم و تازه چو از باده سحر ، نيلوفر \r\n نفس باد صبا مجمره دار از دم تست * نافهء مشك خطا غاليه بار از دم تست \r\n با خطِ تو نكند طرّه نمايى سنبل * با دَم تو نكند غاليه سايى سنبل \r\n با خَم طُرّهء پرچين تو كان مشك ختاست * به كند گر نكند نافه گشايى سنبل \r\n باد ، بويى ز دمت برد به اطراف چمن * بافت زان دم نفس مشك ختايى سنبل \r\n خواست سنبل كه كند با نفَست همنفسى * دم مزن گفتمش آيا تو كجايى سنبل \r\n\r\n","description":"","footnote":"","page_name":" 507 ","page_number":507},
  {"content":"\r\n\r\n سنبل از بندگيت آب رخى مىجويد * گفت لطف تو كه هم بندهء مايى سنبل \r\n با خطت سنبل تر مشك فروشى مىكرد * گفتمش بس كه تو در عين خطايى سنبل \r\n از نسيم نَفَس مهدى قائم باشد * خرّم و تازه چو از خاك بر آيى سنبل \r\n اى كه خاك درت از سنبل تر خوشبوتر * عكس رخسار تو از شمس و قمر نيكوتر \r\n اى ز گلهاى بهارى گل بى خار سمن * تازه و خرّم و خوش همچو رخ يار ، سمن \r\n چون ستاره‌ست برين دايرهء زنگارى * بر سر گلبُن خضرا به شب تار ، سمن \r\n مهدى از مهد جناب تو بياموخت كه ساخت * تكيه گه بر زِبَر طارم زنگار ، سمن \r\n با خود از دست تو آموخت زر افشانى را * كه بريزد به چمن درهم و دينار ، سمن \r\n سوك آباى تو دارد كه سر افكنده به پيش * چون بنفشه بنشسته‌ست به تيمار ، سمن \r\n\r\n","description":"","footnote":"","page_name":" 508 ","page_number":508},
  {"content":"\r\n\r\n مهد عزّت بنه اى مهدى هادى در باغ * تا كند خردهء زر بر سرت ايثار ، سمن \r\n چون گشاده‌ست به رخسار تو نرگس ديده * چون كه شادست به ديدار تو بر بار سمن \r\n همچو گل كز تُتُق غنچه برون آرد سر * وقت شد كز حُجُب غيب خرامى تو بدر \r\n همه شب با دل خرّم ، لب خندان ، سوسن * كند آزاديت اى سرو خرامان ، سوسن \r\n پاى در دامن انديشه به مدّاحى تُست * سر فرو برده ز فكرت به گريبان ، سوسن \r\n پيچ و تاب از شكن طرّهء سنبل بگشاى * تا كه بر باد دهد زلف پريشان ، سوسن \r\n تا ثناى تو بر اوراق چمن بنويسد * قلم تيز گرفته‌ست به دندان سوسن \r\n دستهء گل كه در اوصاف تو بست « ابن حسام » * تازه‌تر زين ندمد از گل حَسّان ، سوسن \r\n دستهء هفت گل از باغ طبيعت بستم * كس نبسته‌ست بدينسان ز گلستان سوسن \r\n\r\n","description":"","footnote":"","page_name":" 509 ","page_number":509},
  {"content":"\r\n\r\n تحفهء اين گل رنگين بپذير از سر لطف * همچنان چون پدرت از كف سلمان سوسن \r\n هر كسى تحفه به نوعى ز دل و جان آورد * مور ، بال ملخى پيش سليمان آورد \r\n\r\n","description":"","footnote":"","page_name":" 510 ","page_number":510},
  {"content":"\r\n\r\nغلامرضا سازگار ( ميثم )\r\n\r\nشمع جهان افروز\r\n اى رخت مهر دل فروز همه * وى ز شفقت شده دلسوز همه \r\n حُسن تو ، عاشقى آموز همه * بى تو چون شام سيه ، روز همه \r\n ما از آن شمع جهان افروزيم * كه ز هجران رُخت مىسوزيم \r\n ما كه لب تشنهء ديدار توايم * همه ناديده ، خريدار توايم \r\n نه خريدار ، گرفتار توايم * نه گرفتار ، كه بيمار توايم \r\n اى خوش آن روز كه رخ بنمايى * دل و جان همه را بر بايى \r\n\r\n","description":"","footnote":"","page_name":" 511 ","page_number":511},
  {"content":"\r\n\r\n چشم ما حلقه صفت شام و سحر * هست در فكر تو پيوسته به در \r\n همچو يعقوب ز هجران پسر * اين نوشتيم ، بخوناب جگر \r\n كاى فروزنده‌تر از ماه ، بيا * يوسف فاطمه ! از چاه درآ \r\n خون مظلوم ، تو را ميخواند * آه محروم ، تو را ميخواند \r\n اشك معصوم ، تو را ميخواند * قلب مغموم ، تو را ميخواند \r\n تو گشايندهء مشكلهايى * تو شفابخش همه دلهايى \r\n دادگاه تو به پا گردد كى ؟ * قامت ظلم ، دو تا گردد كى ؟ \r\n حقّ مظلوم ، ادا گردد كى ؟ * خصم ، محكوم فنا گردد كى ؟ \r\n تا به كى فاطمه گويد پسرم ؟ * تا كى اسلام بگويد پدرم ؟ \r\n\r\n\r\n","description":"","footnote":"","page_name":" 512 ","page_number":512}
  ]