[
  {"content":"\r\n\r\n\r\nجلد چهارم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد چهارم\r\nبنام خداى بخشاينده مهربان\r\n\r\n[ ادامهء ابواب عناصر و كائنات فضا معادن كوهها نهرها شهرها و اقاليم 
  ]\r\n\r\nباب بيست و نهم : بادها ، سبب آنها ، نوع آنها\r\n\r\nآيات قرآن مجيد\r\n1 - البقرة ( 164 ) گردانيدن بادها .\r\n2 - الاعراف ( 57 ) و او است كه ميفرستد بادها را مژده بخش پيش از رحمت خود 3 - الحجر ( 26 ) و فرستاديم بادها را آبستن كن 4 - الاسراء ( 69 ) پس بفرستد بشما بادى طوفانى و شما را غرقه كند 5 - الأنبياء ( 81 ) و از آن سليمان بود باد تند روان ميشد بفرمانش بسوى زمينى كه در آن بركت نهاديم .\r\n6 - الفرقان ( 48 ) و او است كه فرستاد بادها را مژده‌بخش پيش از رحمتش 7 - النّمل ( 62 ) و كيست كه ميفرستد بادها را مژده‌بخش پيش از رحمت خود 8 - الروم ( 44 ) و از آيات او است كه ميفرستد بادها را مژده‌بخش و تا بچشاند بشما از رحمتش و روان شود كشتى بفرمانش و شما بجوئيد از فضل او و شايد شكر گزاريد 51 و اگر بفرستيم بادى و بينند آن را زرد بپايند پس از آن در ناسپاسى .\r\n9 - الذاريات ( 1 )   وَ الذَّارِياتِ ذَرْواً   ، 41 - و در عاد كه فرستاديم بدانها بادى نازاد\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n10 - القمر ( 19 ) راستى فرستاديم بدانها بادى تند در روزى نحس و مستمر 11 - المرسلات ( 1 - 3 )   وَ الْمُرْسَلاتِ عُرْفاً   . . .\r\n\r\nتفسير\r\n: « او است كه بادها را فرستاده مژده » رازى گفته : باد هوائى است متحرك ، و حركت نه در ذات او است و نه لازم ذاتش و گر نه هميشه بود ناچار اين حركت كار فاعل مختار است كه خدا جل جلاله است ، فلاسفه گفته‌اند ، سببى ديگر دارد و آن اينست كه از زمين دود بسيار گرمى برخيزد و بالا رود تا نزديك هواى چسبيده بفلك و چرخان با آن ، كه مانع از بالا رفتنش گردند ، بلكه آن را از آن سو كه ميچرخانند به سختى برگردانند و بهر سو پراكنده شود و بادها بوجود آيند و هر چه اين دودها بيش باشند و بالا رفتن آنها نيرومندتر باشد از برگشت آنها بادى تندتر برآيد اين خلاصه سخن آنها است ولى به چند راه باطل است .\r\n1 - دود كه ريزه‌هاى خاك است از خود گرمى ندارد و گرم شده و به زودى دگرگون مىشود و چون بالا رود و بطبقه سرد هوا رسد سرد مىشود و ميماند و از كجا بطبقه هوائى مىرسد كه با فلك ميچرخد ؟\r\n2 - اگر بدان جا رسند و برگردند بايد عمودى برگردند ، زيرا زمين جسمى است سنگين و عمودى فرود مىآيد با اينكه ، ملاحظه ميكنيم كه بادها بسوى راست و چپ در حركتند .\r\n3 - برگشت ريزه اجزاء زمين حركت سختى ندارد چنانچه برگشت گردى كه بادها بالا برند و برانگيزند هموار است تا جايى كه كسى آن را احساس نكند با اينكه بسا سرعت باد به جائى رسد كه درخت را از بن بركند و كوه را ويران سازد و دريا بموج اندازد 4 - اگر چنين باشد بايد در بادهاى سخت‌تر گرد بيشترى باشد ولى چنين نيست زيرا بادهاى بسيار سخت در سطح دريا بوزند و گرد و غبارى ديده نشود و گفته آنها باطل است .\r\nمنجمين گفتند وزش باد اثر ستاره‌ها است و آن هم نارواست زيرا اگر اثر طبع ستاره باشد بايد هميشه بوزد و اگر شرطى دارد بايد با حصول آن باد در همه جا آيد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nو چنين نباشد ، و بعلاوه بيان كرديم كه اجسام همانند و اختصاص ستاره معينى در وقتى باثرى نياز باراده فاعل مختار دارد و ثابت شد محرك باد خداست كه فرمود : و او است كه بادها را ميفرستد .\r\n« نشرا » بنون يعنى پراكنده بهر سو و اين خود هم دليل ديگر است بر اينكه باد اثر قدرت خدا است زيرا هوا خود يك طبع دارد و نسبت افلاك و اختران هم به آن يكى است و نبايد پراكنده باشند جز بقدرت خداوند « تفسير رازى ج 14 ص 140 ط مصر » و در ص 141 آن گفته است : «  بَيْنَ يَدَيْ رَحْمَتِهِ  » مقصود از رحمتش همان باران است ، اگر گويند : بسا باران آيد و باد پيش از او نيايد گوئيم آيه دلالت ندارد كه پيش از هر بارانى باد است و اعتراض بى مورد است ، بعلاوه ممكن است باشد و ما آن را نفهميم .\r\nو از ابن عمر است كه بادها هشت قسم باشند كه چهار آنها عذابند بنام : قاصف ، عاصف ، صرصر و عقيم ، و چهار ديگر رحمت ، بنام : ناشرات ، مبشرات ، مرسلات و ذاريات ، و از پيغمبر صلى اللَّه عليه و آله و سلم است كه من با باد صبا يارى شدم و عاد بباد دبور نابود شدند و جنوب باد بهشتى است ، و از كعب است كه اگر خدا سه روز باد را از بنده‌هايش ببندد بيشتر زمين بگندد .\r\n« پس فرستد بشما بادى شكننده » طبرسى - ره - در ( ج 6 ص 428 ) مجمع گفته : يعنى چون در دريا سوار كشتى باشيد بادى كشتى شكن فرستد ، و گفتند : حاصب باديست كه در خشكى نابود كند و قاصف آنكه در دريا « پس شما را غرق كند بدان چه ناسپاسى كنيد » نسبت بنعمتهاى خدا .\r\n« آنكه فرستد بادها را » بيضاوى در ( ج 2 ص 248 ) تفسيرش گفته : يعنى باد شمال و صبا و جنوب كه بادهاى رحمتند و اما دبور باد عذابست و از اين است فرموده پيغمبر صلى اللَّه عليه و آله « بار خدايا بسازش رياح و نسازش ريح » و ابن كثير و حمزه و كسائى « الريح » خوانده‌اند بمعنى جنس باد . . .\r\n« پس بينند آن را زرد » يعنى اثر باد يا زراعت بدنبال آن زرد گردد و گفته‌اند خود باد زرد باشد زيرا باد زرد باران ندارد « هر آينه بگردند پس از آن ناسپاس » و\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاين آيه كفار را بناپايدارى و ناانديشى و زود پريشان شدن و سست رأى بودن نكوهش كرده زيرا خوش انديش را بايد چون باران بند آيد كار به خدا گزارد و با استغفار به دو پناهنده شود و از رحمتش نوميد نگردد و بشكر و عبادت پردازد هنگام رحمت و از آن سرمست نشوند و چون زرع آفت ديد شكيبا باشند و ناسپاسى نعمت او نكنند .\r\nميگويم : تفسير ذاريات ببادها كه خاك انگيزند و گياه خشك گذشت و طبرسى در ( ج 9 ص 159 ) مجمع گفته : باد نازاد آنست كه خيرى ندارد و ابرى نيارد و تلقيحى نكارد ، و خوراكى نباشد ، و سودى جاندار نرساند و چون زنى نازاد باشد زيرا باديست نابودكننده ، و در ( ص 160 ) گفته : باد صرصر ، يعنى تند و گفته‌اند سرد از صرّ است بمعنى سردى ، روز نحس مستمر يعنى شومى آن پيوسته بود تا 7 شب و 8 روز تا آنها را كشت و گفته‌اند روز آخر چهارشنبه ماه بوده ، عياشى آن را بسندى از ابى جعفر عليه السّلام روايت كرده : گويم : باز هم تفسير «   الْمُرْسَلاتِ عُرْفاً   » ببادهاى پياپى گذشت ، و «  فَالْعاصِفاتِ عَصْفاً  » ببادهاى سخت ، و «  النَّاشِراتِ نَشْراً  » ببادها كه ابر را براى باريدن پهن كنند .\r\n\r\n[ روايات 
  ]\r\n1 - در فقيه ( 142 ) علىّ عليه السّلام فرمود : باد سر دارد و دو بال .\r\nبيان : بسا مقصود تشبيه باد است بپرنده كه بهر سو ميپرد و در آغاز اندك است وانگه چون پرنده بال گشايد ، و اللَّه يعلم .\r\n2 - در فقيه ( 143 ) : از كامل كه گفت بهمراه ابى جعفر عليه السّلام در عريض بودم ، باد تندى وزيد و آن حضرت تكبير ميگفت . و فرمود : تكبير باد را برگرداند ، و فرمود : خدا باد را نفرستد جز رحمت باشد يا عذاب و چونش به بينيد بگوئيد « بار خدايا از تو خواهيم نيكى آن و نيكى آنچه براى آنش فرستادى ، و به تو پناه بريم از بدى آن و بدى آنچه براى آنش فرستادى ، و تكبير بلند گوئيد كه آن را در هم شكند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n3 - رسول خدا صلّى اللَّه عليه و آله و سلم فرمود : باد هرگز بىپيمانه برون نشده جز در بارهء عاد كه بر دربانانش سركشى كرد و در مانند سوراخهاى سوزن برون شد و قوم عاد را نابود كرد .\r\n4 - امام صادق عليه السّلام فرمود : چه باد خوبيست جنوب گرما را از مستمندان ببرد و درخت را آبستن كند و رودخانه‌ها را سيلابى نمايد .\r\n5 - علىّ عليه السّلام فرمود : بادها پنجند ، يكى عقيم كه به خدا از شرش پناه بريم و پيغمبر صلى اللَّه عليه و آله چنان بود كه چون باد زرد يا سرخ ميوزيد چهره‌اش ميگرديد و زرد ميشد و ترسان و هراسان مينمود تا قطره‌اى باران آيد و رنگش برگردد ، و ميفرمود رحمت بر شما آمد .\r\n6 - در توحيد مفضل كه امام صادق عليه السّلام فرمود : اى مفضل تو را بر باد و آنچه در آنست آگاه كنم : آيا نبينى چون بايستد چگونه اندوهى جان‌ستان آرد و تندرستها را پريشان كند ، و بيماران را بكاهد ، و ميوه‌ها را تباه سازد ، و سبزيها را بگنداند ، و تنها را وبائى سازد ، و غلّات را دچار آفت سازد ، از اين روشن است كه وزش باد تدبير حكمتدار و مصلحت جوى خلق است ، و از هواء خاصيت ديگرى هم به تو گوشزد كنم ، آواز اثرى است كه از برخورد اجسام در هواء نقش بندد ، و هواء آن را به گوش رساند ، مردم روز تا شب در كارها و حوائج خود سخن گويند ، و اگر اثرش در هوا بجا ماند چنانچه نوشته در كاغذ جهان از آن پر شود و آنها را گرفتار سازد ، و نيازشان بتازه كردن و عوض كردنش بيش از نياز بتازه كردن كاغذ است زيرا گفته بيش از نوشته است .\r\nو آفريننده حكيم - جل قدسه - اين هوا را كاغذى سبك ساخته تا سخن را تا هر جا برساند ، و باز پس رود تا صفحهء تازه و پاكى بجاى آن آيد ، و پيوسته سختگير باشد تو را همين نسيم بنام هواء بس كه از مصالحش عبرت‌گيرى و خدا را بشناسى زيرا كه آن زندگى تن است و با نفس آن را بدرون كشد و از برون نسيم روحبخش آن را فراگيرد ، و مركب آواز باشد تا آن را از دور به گوش رساند و بوها را از جايى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبه جائى برساند ، ننگرى كه بوى از آن سوى آيدت كه باد وزد و هم آواز ، و هم او پذيراى گرما و سرماى پى در هم است كه وسيله بهى جهانند ، و اين باد وزنده از او است .\r\nباد از اجسام تراود و ابر را از اينجا به آنجا براند تا سودش همگانى باشد ، ابر را در هم كند تا ببارد و از هم بگسلد تا سبك شود و نازك گردد و درخت را آبستن كند . و كشتيها را به راه برد ، و خوراكها را نرم سازد ، و آب را خنك كند و آتش را برافروزد ، و هر چه تر است خشك كند ، و خلاصه هر چه در زمين است زنده كند ، اگر باد نبود گياه پراكنده ميشد ، جاندار ميمرد ، هر چيزى داغ ميشد و تباه ميگرديد .\r\nبيان : اينكه فرموده هوا آن را مىرساند دلالت دارد بر مذهب منصور از اينكه هوا بآواز كيفيتى يابد چنانچه در جاى خود شرح آن ثبت است .\r\nدر علل ( ج 2 ص 133 ) : بسندش از عزرمى كه من با امام ششم در حجر زير ناودان خانه كعبه نشسته بودم و مردى با ديگرى در گفتگو بود و بهمراه خود ميگفت به خدا تو نميدانى باد از كجا وزد ، امام ششم عليه السّلام به او گفت : تو ميدانى از كجا وزد گفت : نه ، ولى من از مردم شنيده‌ام . من به امام گفتم : باد از كجا وزد ؟\r\nفرمود : باد زير ركن شامى زندانى است ، و چون خدا عزّ و جلّ خواهد چيزى از آن را بفرستد آن را از سمت راست برآرد و باد جنوب باشد و يا از چپ و شمال باشد ، و يا از صباء و صباء باشد و يا از ناحيه دبور و دبور باشد ، سپس فرمود نشانه‌اش اينست كه تو مىبينى هميشه اين ركن در جنبش است تابستان باشد يا زمستان شب باشد يا روز .\r\nدر معاني الاخبار : بسندش آن را آورده ، و در كافى ( ج 8 ص 271 ) بسند خود مانندش آورده .\r\nبيان : بسا مقصود از زندانى بودن باد اينست كه فرشته‌هاى بادوزان هنگام وزيدن باد بالاى آن ايستند ، و شايد مقصود از جنبش آن جنبش پارچه‌اى باشد كه بر\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآن آويخته است .\r\nدر علل ( ج 2 ص 264 ) : بسندش تا رسول خدا صلى اللَّه عليه و آله كه فرمود : بادها را دشنام ندهيد كه فرمانبرند و كوهها و ساعت و روزها و شبها را دشنام ندهيد تا گناهكار شويد و بشما برگردد .\r\nبيان : مقصود اينست كه همه اينها در فرمان خدايند و از خود اختيارى ندارند و دشنام آنها بى جا است و برميگردد بلكه در زمينه كفر و شرك است جز اينكه از آنچه كار آنها بدان برميگردد بيخبرند ، همچنان كه در خبر وارد شده دشنام ندهيد روزگار را كه آن خداست ، يعنى آنكه كار كند ، و شما بخاطر آن دشنام دهيد در حقيقت خداست .\r\n9 - در تفسير على بن ابراهيم ( 448 ) گويد « و در عاد چون فرستاديم بدانها باد نازاد » كه نه درخت را آبستن كند و نه گياه رويد ، و در روايت ابى جارود از ابى جعفر عليه السّلام در قول خدا « پس فرستاديم به آنها باد صرصر » صرصر يعنى سرد « در ايام نحسات » روزهاى شوم .\r\n10 - و از همان « و فرستاديم بادهاى آبستن كن » كه آبستن كنند درختها را .\r\n11 - در علل ( ج 2 ص 264 ) : بسندش از سيّارى كه راوى گفت :\r\nپرسيدم از امام ششم عليه السّلام چرا باد شمالش ناميدند ؟ گفت : چون از شمال عرش آيد .\r\nبيان : نسبت به كسى كه رو بشمال دارد ركن شامى كه از آن باد وزد در چپ او باشد و حجر الاسود در سمت راستش و در خبر است كه عرش برابر كعبه است و جهاتش با آن برابر است و توضيح آن روايت صدوق است در علل بسندش از بريد عجلى كه به امام ششم عليه السّلام گفتم : چگونه مردم حجر الاسود و ركن يمانى را ببوسند و دو ديگر را نبوسند ، فرمود چون حجر الاسود و ركن يمانى در سمت راست عرشند و همانا خدا تبارك و تعالى فرموده تا آنچه در راست عرش است بوسه شود .\r\nگفتم : چگونه مقام ابراهيم در سمت چپش افتاده ؟ فرمود : چون ابراهيم در\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nقيامت مقامى دارد و محمد صلى الله عليه و إله و سلم هم مقامى دارد ، و مقام محمّد صلى اللَّه عليه و آله و سلم در راست عرش است و مقام ابراهيم در چپ آن ، و مقام ابراهيم مقام اوست در قيامت و عرش پروردگار رو به پيش است نه رو به پس .\r\nو حاصلش اينست كه خانه كعبه در برابر عرش است در دنيا و آخرت و خانه چون مرديكه رو بمردم دارد روى او سمتى است كه در دارد و چون كسى از سوى در به خانه رو كند مقام و ركن شامى در سمت راست او است و حجر الاسود و ركن يمانى در سمت چپش و اگر خانه آدمى باشد در برابرش بر عكس باشد سمت راستش برابر سمت چپ ما است و بر عكس « عرش پروردگار ما رو به پيش است » يعنى چون مردى رو در رو و بسا در خبر سيّارى آن سو كه پهلوى ركن شامى است شمال ناميده براى آنكه شمال ناتوانتر است و چون اشراف اجزاء كعبه كه حجر و ركن يمانى است در برابر آنست ناتوان گردد و شمال محسوب شود .\r\n12 - در علل ( ج 1 ص 31 ) : بسندى تا وهب كه گفت : باد نازاد زيرا اين زمين است كه بر روى آنيم و 70 هزار مهار آهن دارد و چون خدايش بر قوم عاد مسلط كرد دربانان باد از خدا عزّ و جلّ اجازه خواستند كه از آن به اندازه سوراخ بينى گاوى برآيد . و اگر خدا اجازه داده بود چيزى بر روى زمين نميماند جز اينكه آن را ميسوخت و خدا عزّ و جلّ بدربانان باد وحى كرد كه به اندازه سوراخ انگشترى آن را بوزيد و عاد بدان نابود شدند و خدا عزّ و جلّ بدان كوهها را و تپه‌ها و بلنديها و شهرها و كاخها را در روز قيامت از جا بركند و اينست معنى قول خداى عزّ و جلّ « از تو پرسند از كوهها بگو پروردگارم همه را بركند تا بن و زمين را پهنا دشتى بىگياه سازد كه در آن كژى و بلندى نباشد » و طه 106 و آن را عقيم گويند براى آنكه عذاب در درون گرفته و از رحمت تهى شده چون نازادى رحم و مرديكه فرزند نيارد الخبر ) .\r\n13 - قصص راوندى : بسندش از امام ششم عليه السّلام كه فرمود : چون بادها\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبرانگيزند ، و گرد سفيد و سياه و زرد آرند همان رميم قوم عاد باشد ( يعنى خاك استخوان آنها ) .\r\nبيان : ممكن است مخصوص بلاد نزديك بسر زمين عاد باشد چون مدينه - ضاعف اللَّه شرفها - و عموم آن هم دور نيست .\r\n14 - عياشى : از امير المؤمنين عليه السّلام كه رسول خدا صلى اللَّه عليه و آله فرمود : باد را دشنام مدهيد كه آن مژده است ، و آن بيم است ، و آن آبستن كن است ، بخواهيد از خدا خيرش را و پناه بريد به دو از شرش .\r\nبيان : يعنى فرمانبر است و برانگيخته خدا است ، مژده باران آرد و جز آن يا براى بيم است ، و يا آبستن كردن درختان ، باراندن باران بهر سرزمين چنانچه گذشت ، و دشنامش بيهوده است سودى بشما ندهد بلكه زيان دارد و از خدا سودش را خواهيد و بخواهيد كه شرش را از شما بگرداند .\r\n15 - عياشى : از امام پنجم كه خدا را بادهاى رحمت آبستن كن است كه پيش از رحمت خود بوزد .\r\n16 - در كافى ( ج 3 ص 92 ) : بسندش از ابى بصير كه از امام ششم عليه السّلام پرسيدم از چهار باد : شمال ، جنوب ، صبا و دبور و به او گفتم : مردم گويند : شمال از بهشت است و جنوب از دوزخ .\r\nفرمود : براى خدا لشكرها است از باد كه عذاب دهد بدانها هر كه را خواهد از از گنهكاران ، هر بادى فرشته دارد كه بدان گماشته است ، و چون خدا عزّ و جلّ خواهد مردمى را بنوعى عذاب كند بفرشته گماشته بدان نوع باد كه خواهد ابزار عذاب باشد وحى كند تا آن را برانگيزد بمانند شيرى خشمگين ، فرمود : هر كدام را نامى است ، نشنيدى قول خدا عزّ و جلّ را « دروغ شمردند عاد پس چگونه بود عذاب و بيم من ، راستى كه فرستاديم بدانها بادى صرصر در روزى نحس مستمر ، 29 القمر » و فرمود : و بادى نازاد . 41 - الذاريات » و فرمود : « بادى در آن عذابى درد - ناك ، 24 - الاحقاف » و فرمود « پس رسيدش گردبادى كه آتش داشت ، و سوخت ،\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n266 ) البقرة » .\r\nاينها بادهاى خدايند براى هر كه خواهد كه از گنهكاران عذاب كند فرمود :\r\nخدا را عزّ و جلّ بادهاى رحمت بر آور است و جز آن كه پيش از باران بوزدشان ، چون بادى كه ابر را برانگيزند براى باران ، و چون بادها كه ابر را ميان آسمان و زمين نگهدارند و بادها كه ابر را بفشارند تا ببارد بفرمان خدا ، و چون بادها كه ابر را بپاشند ، و چون بادها كه خدا در قرآن شمرده .\r\nو اما چهار باد بنام : شمال ، جنوب ، صبا و دبور همانا نامهاى فرشته‌هاى گماشته بدانها است و چون خدا خواهد باد شمال وزد فرشته‌اى را بدين نام فرمايد تا بر خانه كعبه فرو آيد و بر ركن شامى بايستد و پر زند و باد شمال آنجا كه خدا خواهد از دريا و خشكى منتشر شود ، و چون خدا خواهد باد جنوب وزد فرشته‌اى را بنام جنوب فرمايد تا بر خانه كعبه فرو شود ، و بر ركن شامى ايستد و پر زند تا باد جنوب در خشكى و دريا كه خدا خواهد پراكنده شود ، و چون خدا خواهد باد صبا وزد فرشته‌اى بنام صبا را فرمايد تا بر خانه كعبه فرو آيد و بر ركن شامى ايستد و بال زند و باد صبا هر كجا خواهد از خشكى و دريا پراكنده گردد ، و چون خدا خواهد باد دبور فرستد فرشته‌اى را بدين نام فرمايد تا بر خانه كعبهء فرو آيد و بر ركن شامى مىايستد و پر زند و باد دبور هر جا خدا خواهد از خشكى و دريا پراكنده گردد .\r\nوانگه امام عليه السّلام فرمود : آيا نشنوى گويند : باد شمال ، باد جنوب ، باد صبا و باد دبور همانا منسوب گردد بفرشته‌هاى گماشته بر آن .\r\nدر خصال ( 123 ) بسندى از ابن محبوب مانندش را آورده - تا گفته - «  فَكَيْفَ كانَ عَذابِي وَ نُذُرِ  » و بادهائى را در عذاب نام برده و فرموده : پس باد شمال و باد صبا و باد جنوب و باد دبور نيز بفرشته‌هاى گماشته بدان وابسته شده .\r\nبيان : قوله عليه السّلام « پراكنده شود باد شمال » توهم نشود كه لازم آيد همه بادها از سوى قبله باشند براى اينكه فرشته بزرگ است و ميتواند سر بال خود را از هر\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجا به حركت آرد و باد را بهر جا بفرستد و فرمان دارد بر خانه كعبه ايستد براى شرافت آن و براى اينكه محل و مصدر رحمت خدا است ، و گفته‌اند زدن پر كنايه از فرمان وزش است كه فرشته بباد ميدهد .\r\nنشنيدى گويد » گويا امام به اين تعبير استدلال كرده كه بايد باد جز اين نامدارها باشد چون ظاهر اضافه اختصاص را رساند نه اينكه بيان خود مضاف باشد و گر چه گوينده‌ها اين معنا را ندانند چون آن را از پيشتران خود شنيده‌اند تا برسد به كسى كه آن را دانسته به كار بسته .\r\n17 - در كافى ( ج 8 ص 217 ) : بسندش از امام ششم عليه السّلام كه خدا تبارك و تعالى بادى دارد بنام « ازبب » اگر به اندازه سوراخ بينى گاوى از آن بفرستد آنچه ميان آسمان و زمين است بشوراند و آن جنوب است .\r\nبيان : و آن جنوب است از كلام يكى از راويانست يا خود امام ( ع ) و بهر تقدير بسامراد از آن نوعى از جنوب است يا نزديك به آنست ، در قاموس گفته : ازبب چون احمر باد كژيست ميان جنوب و صبا و گفته بكناء باد كژى است ميان دو باد ديگر ( و كژ باد ميان بادها را با نامهاى مخصوصى شرح داده كه از نظر عمومى چندان سودى ندارد ) .\r\n18 - در نوادر راوندى : بسندى تا رسول خدا صلّى اللَّه عليه و آله كه فرمود : من با باد صبا يارى شدم و عاد با دبور نابود شده‌اند ، و باد جنوب نوزد جز آنكه خدا بدان بارانى دهد و در نهرى سيل روان سازد .\r\n19 - در احتجاج ( 194 ) : امام صادق عليه السّلام در پاسخ يكى از پرسشهاى زنديق فرمود : اگر باد چند روز بند آيد همه چيز تباه شود و ديگرگون گردد ، و از آن حضرت از جوهر باد پرسيد فرمود : باد هواء است و چون حركت كند باد باشد و چون آرام است هواء نام دارد و قوام دنيا بدانست . اگر سه روز باد بايستد هر چه بر روى زمين است تباه شود و بگندد ، چون باد بمانند باد بزنى فساد را دفع كند از همه چيز و آن را پاكيزه سازد ، و او چون روح است كه وقتى از تن برآيد تن تباه شود و دگرگون\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nگردد ،  فَتَبارَكَ اللَّهُ أَحْسَنُ الْخالِقِينَ  .\r\n20 - در كافى ( ج 8 ص 92 ) ؟ بسندش از امام پنجم عليه السّلام كه راستى براى خدا عزّ و جلّ بادهاى رحمت است و بادهاى عذاب ، . اگر خواهد باد عذاب را رحمت كند مىكند ، ولى باد رحمت را عذاب نسازد ، چون خدا رحمت خود را از هيچ مردمى كه او را اطاعت كردند دريغ نداشته جز پس از آنكه سر از طاعت باز زدند ، و چنين نمود با قوم يونس كه پس از آنكه به دو گرويدند بدانها رحمت آورد با اينكه عذاب بر آنها مقدر كرده بود و رحمتش آنها را در گرفت و عذاب مقدرشان را رحمت نمود و برگردانيد با آنكه او را فرو آورده بود و آنها را فرا گرفته بود چون ايمان آوردند و به دو لابه كردند .\r\nفرمود : باد عقيم آن باديست كه عذابست و هيچ رحم و هيچ گياهى از آن آبستن نگردد ، و آن باد از زير هفت زمين برآيد ، و از آن هرگز باد بر نيامد جز بر قوم عاد هنگامى كه خدا بر آنها خشم كرد و دربانان را فرمود تا از آن به اندازه گشادى يك انگشتر بر آرند .\r\nفرمود : بر دربانان سركشى كرد و به اندازه يك سوراخ بينى گاو بر آمد از خشمى كه بر قوم عاد داشت فرمود : دربانان از آن ناليدند بدرگاه خدا عز و جلّ كه پروردگارا آن از فرمان ما سركشى كرد ما ميترسيم هلاك كند آن مردمى كه گناه تو را نكردند و زمين تو را آباد كردند ، فرمود : خدا جبرئيل را به دو فرستاد و با بالش آن را بجاى خودش برگرداند و به او گفت : به همان اندازه كه فرماندارى برآ ، فرمود :\r\nبه همان اندازه بر آمد و قوم عاد و هر كه در حضور آنها بود نابود كرد .\r\n21 - شهاب : از پيغمبر صلّى اللَّه عليه و آله كه من با باد صبا يارى شدم و عاد بباد دبور نابود شدند .\r\nالضوء : صبا باديست از پشت سر نمازگزار وزد و دبور بر عكس آنست و شمال از سمت راست او آيد و جنوب در برابر آنست . . . و پندارند دبور ابر را در هوا براند و چون بالا گيرد از آن دست كشد و صبا به دو رو آورد ، و آن را به روى هم نهد تا در هم\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nشود و يكپارچه گردد ، و جنوب بدنباله آن رسد و به او يارى دهد ، و شمال ابر را از هم بپاشد و نكباء ميان صبا و شمال است ، و آنچه در حديث است اشاره به يارى پيغمبر صلّى اللَّه عليه و آله بصبا چون خدا آن را بلشكر احزاب فرستاد و آنها را گريزان كرد .\r\n22 - از ابن عمر : بادها 8 باشند 4 رحمت 4 عذاب ، رحمت آنها : ناشرات ، مبشرات ، مرسلات و ذارياتند ، و عذابشان : عقيم و صرصر در خشكى و عاصف و قاصف در دريا .\r\n23 - و روايت است كه باد نابود كن عاد بمانند حلقه انگشترى بود .\r\n27 - از مجاهد : كه خدا عزّ و جلّ باد را نفرستاده جز با پيمانه مگر بر قوم عاد كه بر دربانان سركشى كرد و بىاندازه بر آمد .\r\n25 - در حديث است كه خدا تعالى در بهشت بادى آفريد ، و راستى كه فروتر از آن دريست بسته و اگر آن در گشاده شود آنچه ميان آسمان و زمين است بر باد رود ، و آن ازبب است كه نزد شما جنوب گفته شود .\r\n26 - از عوام بن حوشب كه جنوب از بهشت بر آيد و بر دوزخ گذرد و اندوهش از آنست و بركتش از بهشت و شمال بر عكس آنست و خوشيش از بهشت است و بديش از دوزخ ، گفتم : من شنيدم باد گرم جز باد شمال نباشد كه بر ريگهاى تافته و زمينهاى رو بخورشيد گذرد و از لطافت و رقت آنها بيشتر داغ شود ، و چون شراره آتش بوزد و بكشد و سياه كند .\r\n27 - كعب گفت : اگر خدا باد را از زمين سه روز بند آرد آنچه ميان آسمان و زمين است بگندد .\r\n28 - و شيوه پيغمبر صلّى اللَّه عليه و آله و سلم بود كه چون بادى پر هيجان ميديد ميفرمود :\r\nبار خدايا رياحش ساز و ريحش مساز بيشتر آنچه در قرآن بلفظ رياح آمده در خير است و ريحش بر عكس و گفته‌اند : ريح هواء متحرك است و فائده حديث اينست كه خدا در احزاب يارى خود را با باد صبا انجام داد كه بر چهره آنها مىخورد و غبار در چشمشان\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nميپاشيد و از مقاومت ياران پيغمبر درماندند ، راوى حديث سعيد بن جبير است از ابن عباس .\r\n29 - در در منثور ( ج 1 ص 164 ) : از ابىّ بن كعب كه هر چه در قرآن بلفظ رياح است رحمت است و هر چه بلفظ ريح است عذاب است .\r\n30 - از ابن عباس كه آب و باد دو تا از لشكرهاى خدايند ، باد لشكر بزرگتر خدا است . ( . . . ) 31 - و از ابن عباس و ابن عمر ، گفتند باد هشت است ، 4 - رحمت و ( ) 4 - عذاب ( بشرح شماره 22 ) جز اينكه ابن عباس بجاى ذاريات ، رخاء آورده .\r\n22 - و در روايت ديگر بادها هفت باشند ، صبا ، دبور ، جنوب ، شمال ، حزوق . نكباء ، باد راستا ، صباء از مشرق آيد و دبور از مغرب ، جنوب از چپ قبله و شمال از راست قبله ، و اما نكباء ميان صباء و جنوب است و حزوق ميان شمال و دبور ، باد راستا نفسهاى مردم است ( 600 ص 161 ) .\r\n33 - و از حسن است كه بادها را بر خانه كعبه نهادند ، چون خواهى آن را بدانى پشت به خانه كعبه بده كه باد شمال از شمالت آيد ، از پهلوى حجر و جنوب از سمت راستت از پهلوى حجر الاسود ، و صبا از برابرت كه رو به خانه كعبه است ، و دبور از پشت كعبه .\r\n34 - و از حسن بن على جعفى ( . . . ) : گفت از اسرائيل بن يونس پرسيدم نام باد از چه گرفته شده ؟ گفت : از قبله ، شمالش شمال آنست ، جنوبش جنوب آن ، صبا از پيش روى آن آيد و دبور از پس آن .\r\n35 - از ابن عباس گفت : شمال ميان جدى و مطلع خورشيد است و جنوب ميان مطلع خورشيد و سهيل ، صبا ميان مغرب خورشيد تا جدى ، و دبور ميان مغرب آن تا سهيل .\r\n36 - از كعب است كه اگر باد سه روز از مردم بند آيد البته آنچه ميان آسمان\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو زمين است بگندد .\r\n37 - از صفوان بن سليم كه رسول خدا صلّى اللَّه عليه و آله و سلم فرمود : باد را دشنام ندهيد و از شرش به خدا پناه دهيد .\r\n38 - از ابن عباس كه مردى باد را لعن كرد ، پيغمبر فرمود : باد را لعن مكن كه فرمانبر است ، چون هر جا كه بى جا لعن كند لعنش به خودش برگردد .\r\n39 - از ابن عباس كه هرگز باد نوزيد جز آنكه پيغمبر صلّى اللَّه عليه و آله و سلم بر دو زانو برنشست و گفت : بار خدايا رياح باشد و ريح نباشد ، بار خدايا رحمتش ساز و عذابش مساز ، ابن عباس گفت : تفسير آن در قرآنست « فرستاديم بر آنها باد صرصر » « فرستاديم بر آنها باد نازاد » و فرمود « فرستاديم بادها را آبستن كن » و فرستاديم بر آنها بادهاى مژده بخش » ( . . ج 1 ص 165 ) .\r\n40 - و از مجاهد : كه بادى وزيد و دشنامش دادند ؛ ابن عباس گفت :\r\nدشنامش ندهيد كه رحمت آرد و عذاب ولى بگوئيد : بار خدايا رحمتش ساز و عذابش مساز .\r\n41 - عبد الرحمن بن ابى ليلى گفت كه رسول خدا صلّى اللَّه عليه و آله فرمود : دشنام ندهيد شب و روز و ماه و خورشيد ، و نه باد را زيرا آنها برانگيخته شوند رحمت براى مردمى و عذاب براى ديگران .\r\n42 - از ابن عباس كه باد نازاد باد سختى است كه درخت آبستن نكند و بر نيارد ، نه بركت دارد و نه سود باران از آن نبارد و درخت بر نگيرد ( ج 6 ص 115 در منثور ) .\r\n43 - و از ابن عمر كه باد در دوم زمين زندانيست ، و چون خدا خواست عاد را نابود كند به دربان باد فرمود : كه بادى فرستد كه عاد را نابود كند ، گفت : پروردگارا به قدر يك سوراخ بينى نره گاو بفرستم ؟ خدايش فرمود : نه ، كه زمين و هر كه در آنست وارو شوند ، ولى به اندازه سوراخ يك انگشتر بفرست ، و همين است كه خدا فرموده واننهاد بر زمين چيزى جز مانند خاكسترش گردانيد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n44 - و از سعيد بن مسيب است كه گفت : آن باد جنوب است .\r\n45 - ( . . ص 259 ) : و از على عليه السّلام كه : فرو نيايد قطره‌اى آب جز با پيمانه بدست فرشته مگر در طوفان نوح كه به دو اجازه رسيد بىنظر دربانان برآيد و اينست معنى قول خدا « راستى كه ما چون آب سركشى كرد ، 13 - الحاقه » ، و هيچ باد فرو نشده جز با پيمانه بدست فرشته جز در روز عاد كه به دو بىنظر دربانان اجازه رسيد و بر آمد ، و آنست قول خدا « ببادى صرصر و سركش » از نظر دربانان ، 6 - الحاقه .\r\n46 - و از او است كه پيغمبر صلّى اللَّه عليه و آله فرمود : من بصبا يارى شدم و عاد بدبور نابود شدند ، فرمود : بدربانان اجازه نرسيد كه بر عاد باد فرستند جز به اندازه جاى انگشتر از آن و سركشى » كرد بر دربانان از هر سوى درها بر آمد و اينست قول خدا « ببادى صرصر سركش ، فرمود : بر دربانان سركشى كرد و بنا بودى بيابان گردان آنها آغاز كرد » و آنها را با همه رمه‌ها و چادرها به شهر آورد ، و چون آن را ديدند گفتند « اين باد كه بر ما رخ داده بارنده است ، و چون سايه‌بان آنها را فراگرفت : مردم و رمه‌ها پيش تاختند و خود را بدرون مردم شهر كشيدند و آنها را در هم كوبيده و همه نابود شدند .\r\n47 - و از قبيصة بن ذويب ، گفت : هيچ باد برنيايد جز آنكه دربانانى دارد و اندازه و شمار و وزن و پيمانش را ميدانند تا بباد عاد رسيد و از آن بادى تراويد كه اندازه و وزن و پيمانش را ندانستند ، از خشم براى خدا ، از اين رو سركش نام گرفت ، و آب همچنين بود تا داستان نوح عليه السّلام شد و از اندازه بدر رفت و از اين رو سركش نام گرفت .\r\n48 - بسندى تا رسول خدا صلّى اللَّه عليه و آله كه بادها هشتند : 4 عذاب و 4 رحمت ، عذابشان عاصف ، صرصر ، عقيم و قاصف است ، رحمتشان ، ناشرات ، مبشرات ، مرسلات و ذارياتند ، خدا مرسلات را بفرستد تا ابر را برانگيزند ، وانگه مبشراتش آبستن كنند و سپس ذاريات آن را بدوشند بمانند پستان شتر تا باران دهد و آنها\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nلواقح باشند ، وانگه ناشراتش پراكنده سازند هر جا خواهد .\r\n49 - ( . . ص 303 ) و از خالد بن عرعره كه مردى برخاست و از على عليه السّلام پرسيد ، عاصفات كدامند ؟ فرمود : بادها باشند .\r\nدنباله‌ايست فلاسفه بر اصول خود گفتند چون بخار از سردى و فشار طبقه زمهريريه سنگين شد و به زير آمد بر اثر حركت خود گرم شود و پهن گردد و اين باد است ، و بسا به زير افتادن از اثر ابرهائى باشند كه آنچه هوا پهلوى خود دارند بجنبانند چون خلاء نشدنى است ، و باد از سوئى بسوئى رود ، و بسا كه بر اثر از هم باز شدن هوا باشد از يكسو و پرت شدن آن از سوى ديگر ، و بسا بسبب سرد شدن دودهاى بالا رفته تا طبقه زمهريريه و برگشت آنها باشد .\r\nگفتند برخى بادها زهرناك و سوزانست چون بواسطه اشعه آسمانى سوخته و يا ته‌مانده ماده شهابست يا بسر زمين گرمى كه آتشين بوده گذر كرده ، و بسا بر اثر برخورد و باد سخت يا چند باد از هر سو كه اجزاء دودى با خود دارند چرخشى پديد گردد كه آن را گرد باد خوانند ، و بسا گردبادهاى بزرگ تيكه ابرى يا بخارى در درون دارند كه بر آمده است و نمود آتش چرخانى به خود گيرند .\r\nو وزشگاه بادها 12 است كه از تقاطع دائره نصف النهار و دو دائره موازى آن كه مماس دو نقطه ظهور و خفاء ميباشند با دائره مشرق و مغرب اعتدالى و دو دائره برابر آن كه مساوى رأس السرطان و رأس الجدى هستند در افق 12 بخش بر آيد و هر يك از اين بادها را نامى است . و چهار آنها نزد عرب مشهورند كه باد شمال ، باد جنوب ، باد صبا كه شرقى است و باد دبور كه غربيست ميباشند و بادهاى ديگر را نكباء گويند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nباب سىام آب انواع آن درياها و غرائب آنها و آنچه در آنها نابود شود سبب شد و جزر و نهرهاى خوب و بد\r\n\r\nآيات قرآن مجيد\r\n1 - ابراهيم ( 32 ) و مسخر كرد برايتان كشتى را تا در دريا بفرمانش روان شود و مسخر كرد برايتان نهرها را .\r\n2 - النحل ( 14 و 15 ) و او است كه مسخر كرد دريا را تا بخوريد از آن گوشت تازه و برآريد از آن زيورى كه در بر كنيد ، و بنگريد در آن كشتيها را شكافنده دريا و تا بجوئيد از فضل خدا و شايد شكر گزاريد ، و افكند در زمين لنگرها تا شما را نلرزاند و هم نهرها را .\r\n3 - الفرقان ( 53 ) او است كه در آميخت دو دريا اين شيرين و گوارا و اين شور و ناگوار و نهاد ميان آنها ميانجى و بركنارى روشن .\r\n4 - النمل ( 61 ) و نهاد ميانشان نهرها و نهاد برايش لنگرها و نهاد ميان دو دريا پرده‌اى .\r\n5 - فاطر ( 12 ) برابر نيند دو دريا اين شيرين و گوارا و خوش نوش و اين شور و تلخ و از هر دو ميخوريد گوشت تازه و بر آوريد زيورى كه در بر كنيد و بنگرى كشتيها را در آن شكافنده و تا بجوئيد از فضل او و شايد شكر گزاريد .\r\n6 - الشورى ( 22 - 25 ) و از آياتش كشتيهاى روان در دريا است مانند كوهها اگر خواهد باد را بند آرد و بگردند واقف در پشت آن راستى در اين آياتيست براى هر بردبار بسيار شكرگزار ، يا آنكه گرفتارشان كند بدان چه كردند\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو بگذرد از بسيار كارها . و بدانند آنها كه ستيزه جويند در آياتش كه چاره‌اى ندارند .\r\n7 - الجاثيه ( 12 ) خدائى كه فراهم كرد برايتان دريا فراهم كرد برايتان دريا تا كشتى بفرمانش در آن روان باشد و تا از فضلش بجوئيد و شايد شكر كنيد .\r\n8 - الطور ( 61 ) و سوگند بدرياى جوشان .\r\n9 - الرحمن ( 19 - 24 ) آميختند دو دريا بهم بر خوردند ، ميانشان ميانجى است ستم نكنند ، بكدام نعمتهاى پروردگارتان تكذيب كنيد ، برآيد از آنها لؤلؤ و مرجان . بكدام آيه پروردگارتان تكذيب كنيد ، از اوست كشتيهاى روان دريا چون كوهها .\r\n10 - الملك ( 30 ) بگو بنگريد اگر آب شما به زير كشد ، كيست كه براتان آب روان و ديدنى آورد .\r\n11 - المرسلات ( 27 ) و نوشانديم بشما آب گوارا .\r\n\r\nتفسير\r\n: « كشتى براتان فراهم » كار نجار را به خدا وابسته براى اينكه اگر درخت سخت نبود كه كشتى را شايد و آهن و ابزار ديگر كه آن را بايد ، و فهمى كه ساختن آن را تواند و آبى كه كشتى رانى در آن مسير آيد و بادها كه آن را ببرند و حركت سخت آنها و پهنى و عمق نهر و دريا سودى از ساخت كشتى برده نميشود ، و چون خدا آفريننده همه اينها است و مدبر و مسخر اين امور وابستن آن به خدا نيكو است ، و گفته‌اند چون كشتى به دلخواه ناخدا در دريا روانست گويا دريا جانورى مسخر او است بفرمان و نيروى خدا « و مسخر كرد بر انان نهرها » چون از آب دريا براى زراعت كمتر بهره برند خدا نهرها و چشمه‌ها را كه بدان زراعت آبيارى شود يادآور بنده‌هاى خود نمود ، و نيز آب دريا نوشيدنى نيست و آب نهرها نوشيدنيست .\r\n« و او است كه دريا را مسخر كرد » يعنى براى كشتيرانى و غواصى لؤلؤ آماده ساخت « تا از آن گوشت تازه بخوريد » كه ماهى است و تازه‌ترين گوشت و زود فاسد شود و در خوردنش شتاب كنند ، و براى قدرت‌نمايى كه در آب ناگوارش گوارا و تازه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nآفريده « زيور كه در بر كنيد » چون لؤلؤ و مرجان « و بنگريد كشتيها را در آن شكافنده » كه با پوزه و دماغه خود آب را ميشكافند و بنگ آن را بر مىآورند .\r\n« و او است كه آميخته دو دريا را » بيضاوى در ( ج 2 ص 167 ) تفسيرش گفته :\r\nواگذاشته دو دريا را كنار هم و بهم پيوسته و درون هم نروند يكى خوشگوار و تشنگى بر ، و ديگرى شور تند و ميان آنها پرده نهاده و نفرت از هم و مرز معين چون دجله كه به دريا ريزد و فرسنگها پيش رود و با آن نياميزد و مزه نگرداند ، و گفته‌اند :\r\nمقصود نيل است كه در درياى بزرگ شور ريزد و زمين ميانجى آنها است . . . ( پايان ) و گفته شده رود آمل بدرياى خزر ريزد و بگوارائى خود بماند و با آب شور نياميزد و ميان دريا از آن آب شيرين برگيرند و بسا اگر اين خبر درست باشد در آيه در آيد نيز .\r\n« برابر نيند دو دريا » نمونه‌اى آورده براى مؤمن و كافر ، فرات ، تشنگىشكن است ، و سائغ خوش نوش « اجاج » شور سوزان « از هر دو بخوريد » در ضمن وصف دو دريا است و آنچه در آنها است ! يا براى كامل نمودن نمونه است و مقصود اينست كه چونان كه دو دريا با اينكه فوائدى مشترك دارند در هدف ذاتى آب برابر نيند زيرا يكيشان آميخته‌اى دارد كه آن را تباه و دگرگون كرده و از سرشت خود بدر برده مؤمن و كافر هم برابر نيستند گرچه در برخى صفات چون دليرى و بخشش شريكند براى آنكه در بزرگترين خاصيت انسانى جدا هستند و يكى از سرشت اصلى خود بدر رفته نه ديگرى .\r\nيا آنكه آب شور از كافر برتر است چون در برخى اوصاف سودمند با آب شيرين شريك است و مقصود از زيور لؤلؤ و ياقوتست « و از آيات او است كشتيهاى كوه مانند دريا » كه چون كوههاى بزرگ با باد در دريا شتابان روانند و چون باد بند آيد بمانند و در اينها دليل است بر وجود صانعى سبب‌ساز و نيروى كامل و حكمت تامه او ، زيرا خدا هر سوى زمين را بيك نوع گياه و كالا مخصوص ساخته و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبا نقل و تبادل آنها بوسيله كشتى سودهاى كلان بدست آيد « بمانند واقف بر پشت دريا » .\r\n« براى هر صبّار » يعنى با همت و خوددار بر انديشه در آيات خدا و نعم او يا هر مؤمن كامل زيرا روايت است كه ايمان دو نيم است ، نيمى صبر است و نيمى شكر « يا هلاكشان كند » با طوفان غرقه آور « بجزاى آنچه كردند » . . .\r\n« خدائى كه مسخر كرد براتان دريا را » و آماده كشتيرانى نمود . . .\r\n« درياى مسجور » پر و جوشان روايت شده كه خدا در روز قيامت درياها را آتش سازد و دوزخ را با آنها به جوش آرد ، يا بمعنى آميخته است و گفته‌اند مسجور نام دريائى است در آسمان كه بحر حيوانست « مرج البحرين » يعنى دو دريا روان كرد در كنارهم و ميان آنها پرده‌اى از قدرت خدايا زمين برآورد كه درهم نشوند و خاصيت خود را نبازند .\r\nطبرسى در ( ج 6 ص 201 ) مجمع گفت : مقصود درياى آسمان و درياى زمين است ، زيرا در آسمان دريائيست كه خدا بقدرت خود آن را نگهدارد و از آن باران بارد و در هر سال بوسيله باران بهم خورند و در ميان آنها پرده‌ايست جلوگير از فرود شدن درياى آسمان و بالا شدن درياى زمين ، از ابن عباس و جز او ، و گفته‌اند مقصود درياى فارس و درياى روم باشند كه دنبالشان بهم برخورده و جزيره‌هائى ميان آنها فاصله است و برزخ ، و گفته‌اند مرج دو دريا آميختن دو طرف آنها است در برخورد با هم بىآنكه همه آنها درهم شوند . . .\r\n« برآيد از آنها لؤلؤ و مرجان » در خرد و درشت ، و مرجان مهره‌ايست سرخ و اگر درست باشد كه در تنها از درياى شور بر آيد و « منها » فرموده براى آنكه از محلّ اجتماع هر دو است يا براى اينكه چون بهم پيوستند يك چيز به حساب آيند و آنچه از يكى برآيد بهر دو گرايد ، بيضاوى در ( ج 2 ص 485 ) گفته و رازى در ( ج 29 ص 101 ) تفسيرش گفته : لؤلؤ جز از درياى شور برنيايد پس چگونه گفته است « از هر دو » جواب آن به چند وجه است :\r\n1 - ظاهر كلام خدا درست‌تر است از گفته مردمى كه مورد اعتماد نباشند تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nآنكه گفته لؤلؤ تنها از درياى شور است همين را دانسته براى اينكه غواصان تنها آن را از درياى شور برآورند ( ولى لازم نباشد كه جز در آن يافت نشود ، ) پذيرفتيم ولى چرا نگوئيد صدف بفرمان خدا از آب شيرين به آب شور آيد ، و چگونه اين انحصار دانسته شود با اينكه امور آشكار زمين به تجار بيابان نورد و جهان گرد نهان ماند و چگونه تك درياها بر آنها نهان نماند .\r\n2 - اگر گفته آنها درست باشد كه بر نيايد جز از آب شور باز هم چند راه دارد يكى اينكه توليد لؤلؤ در صدف از قطره باران است كه از آب شيرين آسمانست و دوم اينكه توليد در محل برخورد دو دريا است سپس پس از بسته شدن در صدف براى شورى صدف بدرياى شور آيد ، مانند زنى كه دچار ويار است و در آنجا سنگين گردد و نتواند بدرياى شيرين برگردد ، سپس برخى وجوه گذشته را ذكر كرده است .\r\nطبرسى - ره - گفته : « از هر دو برآيد » يعنى از آب آسمان و آب دريا زيرا چون قطره‌ها از آسمان به دريا چكد صدفها دهن گشايند و لؤلؤ از آن قطره‌ها باشد از ابن عباس و از اين رو دو بحر را حمل كرده بدرياى آسمان و درياى زمين ، و گفته‌اند شيرين و تلخ برخورند و تلقيح شوند و لؤلؤ بر نيايد جز از مورد برخورد شيرين با تلخ و اين نزد ملاحان معروف است ( پايان ) مجمع ( ج 9 ص 201 ) گويم : «  لَهُ الْجَوارِ  » يعنى كشتيها « منشئات » داراى شراع بلند يا ساخته‌شده‌ها يا برآورد موج و گردش در دريا بنا بر كسر شين در قرائت حمزه و ابو بكر « بكدام نعمت پروردگار خود تكذيب كنيد » از آفرينش مايه‌هاى كشتى و ارشاد بگرفتن و ساختن آنها و روان كردن در دريا ابزارى كه جز خدا تعالى نتواند آفريد .\r\n«  إِنْ أَصْبَحَ ماؤُكُمْ غَوْراً  » يعنى فرو رود در زمين كه دلوها بدان نرسند ، ماء معين يعنى روان يا آشكار « و نوشانديم بشما آب گوارا » با آفرينش نهرها و منابع آن .\r\n\r\n[ روايات 
  ]\r\n1 - در علل ( ج 2 ص 240 ) و عيون ( ج 1 ص 242 ) : بسندى تا گويد مردى شامى از امير المؤمنين عليه السّلام پرسيد مدّ و جزر چيستند ، فرمود : فرشته‌اى بنام رومان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nگماشته است بدرياها و چون دو گام در دريا نهد آب بالا آيد و مدّ باشد و چون آنها را از آب برآورد فرو كشد و جزر شود .\r\n2 - در علل ( . . . ) : بسندى از ابن عباس كه همين جواب را در پرسش از مد و جزر داده .\r\n\r\nبيان [ در سبب جزر و مد 
  ]\r\n: . . من گويم حكماء در سبب مدّ و جزر چند قول دارند و سخنى درست ندارند ، و آنچه در خبر ذكر شده درست‌تر و معتدل‌تر است ، و من يكى از موثقين را شنيدم كه گفت چيز بزرگى را ديدم كه از هوا به دريا كشيده ميشد و آبش بالا مىآمد و چون آن چيز ميرفت آب ته ميكشيد و جزر ميشد و اما آنچه حكماء در بارهء آن گفته‌اند در رسالهء اخوان الصفا اينست :\r\nعلت بالا آمدن آب دريا و كشش آن در ساحل و كولاك و باد آن در هر سو و هر وقت از زمستان و تابستان و بهار و پائيز براى اينست كه آب داغ مىشود و باز - ميگردد و جاى وسيعترى ميخواهد و اجزاء آن از هر سو كه پنج است شرق و غرب و راست و چپ و بالا همديگر را هل ميدهند و جابجا ميكنند و در ساحل موجهاى مختلف از هر جهت پديد ميشوند ، و اما كولاكهاى موسمى اثر تشكل فلك و اخترانست و پرتو آنها در سطح دريا در آفاق و چهار جهت ، و اتصالات ماه بدانها در 28 هشت منزل خود چنانچه در كتب احكام نجوم ذكر شده .\r\nو اما علت مدّ برخى درياها وقت بر آمدن ماه و نهان شدن آن بخصوص اينست كه در ته آنها سنگ سخت است و چون ماه به آنها بتابد و پرتوش برگردد آنها را گرم و لطيف كند و بالا آورد و موج گيرد و مدّ حاصل شود و نهرها كه در اين درياها ريزند به عقب برگردند و بالا گيرند و وضع آنها تا ماه ميان آسمانست همين است و چون فرو آيد جوش دريا آرام گردد و سرد شود و بقرارگاه نخست خود روند و سطح آن پائين كشد و نهرها در آن روان شوند ، و بدين شيوه‌اند تا ماه بافق غربى آن درياها رسد ، و چون بافق شرقى بازگردد مد شروع شود تا باز ماه بالاى سررسد و چون فرو آيد مد تمام شود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاگر گويند چرا پرتو خورشيد در مد و جزر اثر ندارد كه بسطح درياها ميتابد ما جوابش را در رساله علل و معلومات بيان كرديم .\r\nمسعودى در مروج الذهب گفته : مد اينست كه آب به عادت خود روانست و جزر برگشت آبست بر خلاف شيوه خود ، اين مدّ و جزر در درياى حبشه است كه درياى چين و هند است و در درياى بصره و فارس : و درياها بر سه گونه‌اند ، برخى جزر و مدّ روشن و آشكار دارند ، و برخى جزر و مد نهانى دارند و برخى هيچ جزر و مد ندارند و مردم در علت آن نزاع دارند .\r\nبرخى آن را اثر ماه دانند . براى اينكه با آب هم جنس است و آن را گرم مىكند و باز مىكند و بالا مىآيد چون ديگى كه تا نيمه يا ثلث آب دارد و چون به جوش آيد پر گردد و در حس بيش شود زيرا حرارت هر جسمى را از هم باز مىكند و سردى آن را بهم ميفشارد و ته درياها داغ مىشود و زمينش شيرين ميگردد و مستحيل ميگردد و گرم مىشود مانند بالوعه‌ها و چاهها ، و چون آب گرم شد پهن مىشود و فزون ميگردد و اجزاءش همدگر را هل ميدهند و جهش ميگيرند و نياز بجاى بيشترى دارند .\r\nو چون ماه پر روشن شود گرمى سختى در جو پديد كند و آب فزايد و اين مد ماهانه است ، و گروهى گفتند اگر مد و جزر بر اثر گرمى و سردى آب دريا باشد چون ديگ كه بجوشد و بالاگيرد و سرد شود پائين رود بايد اثر خورشيد در آن بيشتر باشد چون گرمى آن بيش است و بايد مد با برآمدن خورشيد آغاز شود و جزر با غروبش با اينكه چنين نيست ، و اينان پندارند كه علت مد و جزر بخارها است كه در درون زمين پديد شوند كه پيوسته بر آيند و بهم درآيند و فزايند و آب را بالا آرند تا مايه آنها از زير آب كم شود و از اثر ساقط شوند و باز آب بجاى خود برگردد ، و از اين رو جزر و مد در شب و روز و زمستان و تابستان و در نهانى ماه و بر آمدن آن در نهانى خورشيد و برآمدنش وجود دارد .\r\nگفته‌اند اين خود به چشم ديده شود زيرا پايان هر جزرى آغاز مدّ است و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپايان هر مدى آغاز جزر براى آنكه اين بخارها پيوسته توليد شوند و بجاى هم آيند براى آنكه چون آب درياها بتك نشينند بخار زمين را برآرند و هر گاه آب برگردد بخار پديد شود و چون بالا آيد بخار كم شود .\r\nو مردم ديندار گفته‌اند : هر چه سبب طبيعى آن دانسته نيست كار خدا است و دليل بر يگانگى و حكمت او است و مد و جزر علت طبيعى معلومى ندارند ، ديگران گفتند جوشش آب دريا يك عارضه طبيعى است مانند جوشش صفراء و خون در طبع آدمى كه در هر حالى مايه‌اى دارند و چون نيرو گرفت جهش كند وانگه خرده خرده فرو نشيند تا باز آيد .\r\nگروهى ديگر همه آنچه گفتيم نادرست دانند و گويند هواى روى دريا پيوسته به آب بدل شود و از آنست كه سطح آب برآيد و بجوشد و مد پديد شود و بر اثر جوشش آب مستحيل بهواء شود و كم گردد و فرو كشد و جزر رخ دهد و پيوسته چنين است و بدنبال يك ديگرند و هميشه آب هوا شود و هوا آب گردد ، و بسا اين پديده هنگامى كه ماه پر نور است بيشتر باشد زيرا ماه پرنور بيشتر هواء را آب سازد ، و ماه سبب فزونى مد است نه مد زيرا بسا كه مد در اوقات محاق ماه هم وجود دارد ، و مد و جزر درياى فارس بيشتر اوقات از سپيده‌دم است .\r\nو بيشتر كشتيرانانى كه به اين دريا و جزيره‌هايش رفت و آمد دارند گويند مدّ و جزر در بيشتر اين دريا در سال جز دو بار نيست يك بار در ماه‌هاى تابستانى از شرق بشمال تا 6 ماه و پس از آن آب در شرقيهاى اين دريا و درياى چين بالا گيرد ، و يك بار هم در زمستان كه مدّ از غرب بجنوب باشد تا شش ماه وانگه آب در غربيهاى دريا و جزيره‌هاى چين بالا گيرد .\r\nو بسا دريا بوسيله باد در حركت آيد ، زيرا چون خورشيد در سمت شمال باشد هوا بسوى جنوب چرخد و از اين رو درياهاى جنوبى در تابستان پر آب ميشوند و بالا ميگيرند چون هوا بجنوب سرازير مىشود و آب را با خود ميبرد و آب در شمال كم مىشود و چون خورشيد در جنوب باشد هوا از جنوب بشمال سرازير شود و آبهاى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nجنوبى را بشمال آورد و آب در جنوب كم شود ، و جابجا شدن آب دريا در دو ميل كلى شمال و جنوب جزر و مدّ ناميده شده است و مد جنوب جزر شمال است و مد شمال جزر جنوب .\r\nو اگر يكى از ستاره‌هاى سياره با ماه در يكى از دو ميل موافق شود عمل مد و جزر سخت گردد ، و انقلاب آب دريا به سمت مخالف جاى خورشيد سخت شود ، اين نظر از كندى و احمد بن خطيب سرخسى حكايت شده كه گفتند : دريا با حركت بادها حركت دارد ( پايان ) .\r\nو خلاصه اينست كه نهر بصره و نهرهاى نزديكش در هر روز و شب دو بار مد دارند هميشه و وابسته بطلوع و غروب خورشيد و بالا و پائين بودنش نيست و آن را مد روزانه نامند و هنگام فزايش روشنى ماه سخت‌تر است و آن را مدّ ماهانه نامند و ممكن است وابسته به ماه باشد چون بيشتر در پى آنست و هنگام فزودن روشنى ماه پديد شود .\r\nولى ظاهر آن است كه اگر اثر فزودن روشنى آن بود بايد بهمراه آن يا پس از آن باشد كه ماه در دريا اثر كند با اينكه بدين معنا در پى آن نيست و بر فرض اينكه اثر ماه باشد شكى در بطلان گفته نخست كه دليل آن را گرم شدن دريا بروشنى ماه كه هم جنس آنست دانسته و هم گرم شدن فضا را بدان وابسته نادرست است بلكه گفته‌اند روشنى ماه فضا و اجسام را سرد مىكند چنانچه بتجربه رسيده .\r\nآرى بسا عقل روا داند كه ماه در مد اثر كند براى ارتباطى كه ميان روشنى آن و آنست گرچه وجه آن را ندانيم ولى باز هم بىاثرى مقارنه و تاخير در آن احتمال را سست سازد و نادرست بودن ارتباط مد روزانه به ماه روشن است و ارتباط آن باختران به تنهائى يا بهمراه ماه بسيار از باور دور است و تاثير گرمى اختران در آن ظاهر الفساد است .\r\nو قول دوم كه اثر بخارهاى درونى زمين است مورد اعتراض است از اين نظر كه اگر بخارهاى بسيار و درهم باندازه‌اى كه در يارى به اين عظمت را به جوش آرند و از درون زمين يكباره برآيند چنانچه ظاهر كلام است بايد در هر شبانه روزى شكاف\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهولناكى در زمين پديد آرند كه باز و بسته شود و بسا كسى شك در بطلان آن ندارد و اگر زمين شكاف بر دارد چه دليلى دارد كه بسته شود و احتمال اينكه علتش شكاف در نزديك آنست در نهايت بعيد است .\r\nو اگر بخار خرده خرده از زمين بر آيد بايد دريا پيوسته بجوشد نه اينكه به طرز مد و جزر پر و خالى گردد قول سوم كه گفته‌اند اثر جهش طبايعند ايرادش اينست كه اگر طبايع بىسبب بجهند كه باطل است و اگر گويند جهش ذاتى طبع است كسى آن را نگفته است و اگر گويند سبب نامعلومى دارد جوابى براى مسأله نيست زيرا سؤال از سبب است . و آنچه در قول چهارم آمده كه براى انقلاب خورشيد است از شمال و جنوب وجهى ندارد و منطبق با خصوصيات مد و جزر نيست .\r\nو بهتر اينست كه گفته شود اثر قدرت و حكمت خدا است بوسيله فرشته اگر خبرش درست باشد يا اسباب ديگرى كه مصلحت داند زيرا خدا سبب‌ساز است و وقت معين كن آنها ، و ما مكلف ببررسى اسباب آن نيستيم گرچه ممكن است برخى وجوه ياد شده در آن اثر كنند ، و خدا كه داند آن را تدبير كند ، براى ما همان فهم بهره‌ها و سودهاى آن بس است .\r\n3 - در خصال ( 117 ) : بسندى تا رسول خدا صلّى اللَّه عليه و آله كه : 4 نهر از بهشتند : فرات نيل سيحون و جيحون ، فرات در دنيا و آخرت همان آب است ، نيل عسل است ، سيحون نهر مى و جيحون نهر شير .\r\nبيان : فرات برتر نهرها است بحسب اخبار كه در كتاب مزار آوردم ، نيل در مصر معروف است ، سيحون و جيحون را در نهايه گفته دو نهرند در پايتخت‌ها نزد مصيّصه و طرسوس ، و در قاموس گفته : سيحان نام نهريست در شام و ديگرى در بصره و سيحون نهريست در ما وراء النهر و نهريست در هند ، جيحون نهر خوارزم است و جيحان نهر شام و روم و معرب جهانست ( پايان ) .\r\nو بيرجندى در يك رساله‌اش گفته : نهر فرات از كوههاى ارزن روم سرچشمه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nگيرد و بمشرق روان شود تا بملطيه و آنگه سميساط و بكوفه رسد و ببطائح ( دشتها ) ريزد ، و گفته : نيل بهترين نهرها است چون سرچشمه‌اش دور است و به روى سنگها و ريگها گذر كند و گل و لاى ندارد و سنگ در آن سبزه بندد مانند ديگر نهرها و بتندى از جنوب بشمال آيد ، و فزونى آن هنگام كاستن آبهاى ديگر است ، و سر چشمه‌هايش در جنوب خط استواء و غير معمور است و از اين رو بطور تحقيق سرچشمه آن معلوم نيست .\r\nيكى از حكماء يونان گفته نهريست كه از پيوست ده نهر فراهم شود كه ميان هر دوتاشان 22 فرسنگ فاصله است و همه در درياچه‌اى ريزند و از آن نهر رو بمصر برآيد و به سمت شمال گرايد تا بمصر رسد و چون از آن گذرد در « شنطوف » دو تيره شود و به دريا ريزد ، و گفته سرچشمه سيحان در طول 58 درجه و عرض 44 درجه است و از شمال بسوى جنوب ببلاد روم و ارمن گذر كند تا نزديك مصيصه و با جيحون همراه شود و بدرياى روم ريزند ميان اياس و طرسوس و سرچشمه نهر جيحان در طول 58 درجه و عرض 46 درجه است و در بزرگى نزديك بفرات است و از شمال بجنوب ميان كوههاى مرز روم روانست تا بشمال مصيصه گذرد و به دريا ريزند ( پايان ) .\r\nو بدان كه اين خبر از طريق مخالفين هم رسيده جز اينكه از « الفرات » تا آخر خبر در آن نيست و در تفسيرش اختلاف دارند ، طيبى در شرح مشكاة گفته :\r\nسيحان و جيحان جز سيحون و جيحون باشند و هر دو نهر بسيار بزرگى باشند ، و ذكر خصوص آنها براى سود بسيار آنها است كه مانند نهرهاى بهشت باشند .\r\nيا مقصود اينست كه چهار نهر اصلى بهشت بنام اين نهرهاى بزرگ‌تر و سودمندتر دنيا ناميده شدند ، زيرا سودهاى دنيا نمونه سودهاى ديگر سرايند و همچنان زيانهاى آن ، قاضى گفته : منظور از اينكه از نهرهاى بهشتند اينست كه مردم آن همه ايمان آرند و نوشنده‌هايشان ببهشت روند ، و درست‌تر اينست كه ظاهرشان منظور\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاست و يك مايه بهشتى دارند ، و در معالم التنزيل است كه خدا آنها را از بهشت فرو آورده و در كوهها سپرده چون فرموده «  فَأَسْكَنَّاهُ  - جا داديمش ، 19 المؤمنون » .\r\nگويم : در وجه يكم شباهت با نهار دنيا از نظر گوارائى و خوش هضمى و بركت است و در دوم اين نهرها بانهار بهشت مانند شدند از نظر شهرت و سود و گوارائى و در سوم وجه شباهت مجاورت و سودبخشى است .\r\nو من مىگويم : ظاهر خبر با دنباله‌اى كه در خصال است اشتراك نام است و اينها هم نام نهرهاى بهشتند براى فضل و بركت و پرسودى ، و بسا مقصود اينست كه اصل اين نهرها از بهشت است و چون به دنيا آمدند آب نموده شدند و سرچشمه داشتن آنها با اين منافى نيست زيرا بسا كه پديدش نخست آنها براى آب بهشت بوده ، يا آب بهشت در آنها ريخته شود چنانچه ما ندانيم ، يا مقصود بهشت دنيا است چنانچه در كتاب معاد گذشت و آب آن از زير زمين به اين سرچشمه‌ها روان است و از آنها پديدار شود .\r\nو مؤيد است في الجمله براى اين وجوه روايت كلينى ( در ج 6 كافى ص 388 ) بسند كالموثق از امام ششم عليه السّلام كه در فرات هر روزه چند جهش از بهشت بريزد و بسند ديگر كه تا امير المؤمنين عليه السّلام رسيده فرمود : اين نهر شما يعنى فرات در آن دو ناودان از بهشت ميريزد .\r\nو از على بن الحسين عليهما السّلام كه در هر شب فرشته‌اى از آسمان فرو آيد كه سه مثقال مشك بهشت با خود دارد و آن را در فرات بريزد ، و در شرق و غرب زمين نهرى پر بركت‌تر از آن نيست ( ج 6 كافى ص 389 ) و اما تأويل باينكه اهل اين انهار و نوشنده‌هاشان ببهشت ميروند در خصوص فرات روشن است زيرا بيش مردم كنار آن امامى و دوست خاندان پيغمبرند چنانچه آزموده شده .\r\nو كلينى هم باسناد خود در ( ج 6 ص 388 كافى ) از امام ششم عليه السّلام روايت كرده\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكه نپندارم كس را با آب فرات كام بردارند جز اينكه ما خاندان را دوست دارد و فرمود : اهل كوفه را با فرات سيراب نكردند جز نكته‌اى دارد ، و فرمود : دو ناودان از بهشت در آن ريخته شود ، گويم : نكته‌اش رسوخ دوستى اهل بيت است در دل آنان ، و از امير المؤمنين عليه السّلام در ( . . ص 386 ) كه : اگر مردم كوفه با آب فرات كام نوزادان خود را بردارند شيعيان ما باشند و اما براى سه نهر ديگر در اين خبر فضيلتى نديدم ، بلكه كلينى در ( . . ص 361 ) كافى روايت كرده از امير المؤمنين عليه السّلام كه آب نيل مصر دل را بميراند .\r\n4 - در در منثور ( ج 5 ص 8 ) از ابن عباس از پيغمبر صلّى اللَّه عليه و آله و سلم كه خدا از بهشت به زمين 5 نهر فرو آورد : سيحون كه نهر هند است و جيحون نهر بلخ ، و دجله و فرات دو نهر عراق و نيل نهر مصر ، خدا آنها را از يك چشمه‌اى در پائين‌ترين درجه‌هاى بهشت بر دو بال جبرئيل فرو آورد ، و در كوهها سپرد و سودمند براى زندگى مردم است .\r\nو اينست قول خدا « و فرو فرستاديم از آسمان آبى و آن را در زمين جا داديم » چون هنگام خروج ياجوج و مأجوج شود خدا جبرئيل را بفرستد تا از زمين قرآن و همه دانش و حجر الاسود و مقام ابراهيم و تابوت موسى و هر چه دارد ، و اين 5 نهر را به آسمان بالا برد و اينست قول خدا « و راستى ما بر بردن آن البته توانائيم » و چون اين چيزها از زمين بالا روند اهل زمين خبر دنيا و ديگر سرا را از دست دهند .\r\n5 - در شرح نهج ابن ميثم : كه چون امير المؤمنين از جنگ جمل فارغ شد براى مردم خطبه خواند ، خدا را سپاس گفت و ستايش نمود و بر پيغمبر صلّى اللَّه عليه و آله درود فرستاد ، و براى مرد و زن مؤمن و مسلمان آمرزش خواست و آنگه فرموده‌اى مردم بصره ! اى مردم سرزمين انقلاب كه سه بار بر اهلش منقلب گشته و خدا چهارم را بخير گذراند و خطبه را چنانچه در كتاب فتن گذشت كشيد ، گفت : آيا براى شما فراهم كرده بامداد و شام كند براى به‌سازى زندگى شما ، و دريا را وسيله فزونى اموال\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nشما نموده .\r\nبيان : « آب بر شما بام و شام كند » اشاره بمد و جزر است و به سازى زندگى سود آنست ، زيرا اگر هميشه آب كم بود و به حد مدّ نميرسيد زراعت و نخلستان آنها سيراب نميشدند ، و اگر هميشه فزون بود زمينهاى آنها غرق ميشد ، و در كم و بيش آب سود ديگريست كه شستن پليديها و ازاله خبائث باشد از كناره نهرها و بسا سودهاى ديگر دارند و در حركت كشتيها اثر بخشند و جز آن .\r\n6 - در اعلام الورى : بسندى كه در آغاز خلافت عمر يك يهودى از نژاد هارون از امير المؤمنين عليه السّلام پرسيد از نخست قطره‌اى كه بر زمين چكيده و از نخست چشمه كه بر زمين روان شده و از نخست درخت كه بر آن جنبيده .\r\nفرمود : اى هارون زاده شما ميگوييد نخست قطره كه بر زمين چكيد آنگاه بود كه يكى از دو پسر آدم ديگرى را كشت و چنين نيست ولى هنگام حيض حواء بود پيش از آنكه پسرها را زايد ، و شما ميگوييد : نخست چشمه كه بر زمين روان شد چشمه‌ايست كه در بيت المقدس است ، چنين نيست بلكه چشمه زندگانيست كه موسى و جوانش بهمراه ماهى شور خود بر سر آن رسيدند و ماهى در آن افتاده و زنده شد ، اين آب به هيچ مرده نرسد جز كه زنده شود .\r\n7 - در اكمال الدين : بسندى از امام ششم مانند آن را آورده جز آنكه گفته يهودى گفت : به من خبر ده از نخست درختى كه بر زمين روئيده و از نخست چشمه كه بر زمين روان شده ، و از نخست سنگى كه بر زمين نهاده شده امير المؤمنين عليه السّلام فرمود : نخست درخت كه بر زمين روئيده بپندار يهود زيتونست و دروغ گفتند و همانا نخله عجوه است كه آدم عليه السّلام از بهشت با خود آورد و در زمين كشت و اصل همه نخله‌ها است نخست چشمه كه بر زمين روان شد يهود پندارند چشمه بيت المقدس است زير سنگ و دروغ گفتند آن چشمه زندگانيست كه كسى بدان نرسد جز كه زنده ماند و خضر در پيش قراول ذى القرنين بود كه چشمه زندگانى را ميجست و خضر آن را يافت و از آن نوشيد و ذو القرنين آن را نيافت .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو نخست سنگ كه بر زمين نهاده شده يهود پندارند سنگ بيت المقدس است و دروغ گويند همانا حجر الاسود است كه آدم عليه السّلام آن را با خود از بهشت آورد و بر ركن نهاد و مردمش استلام كنند سپيدتر از برف بود و از گناهان و معاصى آدميزاده سياه شد .\r\nگويم : هر دو خبر درازند و من با سندهاشان در باب نصّ امير المؤمنين بر 12 امام عليه السّلام در مجلد نهم آنها را آوردم در كتاب اقاليم و بلدان و انهار براى فرات فضائل بسيار است .\r\n8 - روايت است كه 4 نهر از بهشتند : سيحون و جيحون نيل و فرات .\r\n9 - و از على عليه السّلام فرمود : اى مردم كوفه در اين نهر شما دو ناودان از بهشت ميريزد .\r\n10 - روايت است از جعفر صادق عليه السّلام كه از آب فرات نوشيد و فزونى خواست و خدا را سپاس گفت و فرمود : چه بركت فراوانى دارد اگر مردم بركتش را ميدانستند بر دو كناره‌اش چادر ميزدند در آن فرو نرود دردمندى جز اينكه به شود .\r\nو از سدّيست كه در زمان عمر بالا آمد و انار بزرگى بيرون انداخت چون انار دانه و عمر به مسلمانان گفت آن را ميان خود بخش كنند و معتقد بودند از انار بهشت است .\r\n11 - رسول خدا صلّى اللَّه عليه و آله فرمود : نيل از بهشت بر آيد و اگر در گاهى كه بر آيد بجوئيد برگ بهشت را در آن بدست آوريد و بنقل از كتاب عجائب الاخبار در وصف برخى درياها گفته : در اين دريا پرنده‌ايست كه پدر و مادر را ارجمند دارند و چون پير شوند و نتوانند خود را اداره كنند دو تا از جوجه‌هاى آنها بيايند و آنها را بدوش خود بجاى محكمى برند و برايشان آشيانه‌اى سازند و توشه و آب بدانها رسانند تا بميرنند و اگر يكى از جوجه‌ها پيش از آنها مرد از جوجه ديگرشان آيند و همين كار را بكنند و همچنين ، اينست شيوه آنها .\r\n22 - در قرب الاسناد : بسندى كه فرمود :  يَخْرُجُ مِنْهُمَا اللُّؤْلُؤُ وَ الْمَرْجانُ  يعنى از آب آسمان و از آب دريا چون ببارد صدفها دهن گشايند در دريا و آب\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nباران در آنها ريزد و لؤلؤ خرد از قطره خرد است و لؤلؤ درشت از قطره درشت .\r\n14 - در كامل الزياره : بسندش از امام ششم ، فرمود : دو نهر مؤمن باشند و دو نهر كافر ، دو كافر نهر بلخ است و دجله و دو مؤمن ، نيل مصر و فرات ، فرزندان خود را با آب فرات كام برداريد .\r\nبيان : جزرى در نهايه گفته : در حديث است كه : دو نهر مؤمنند و دو نهر كافر ، اما دو مؤمن نيل است و فرات . و اما دو كافر دجله و نهر بلخ : اين دو را مؤمن گفته بتشبيه چون خودبخود و بيرنج بر زمين روان شوند و زراعت را سيراب كنند ، آن دو را كافر دانسته براى آنكه سيراب نكنند جز با رنج و زحمت ، و اين دو در خير و رحمت چون دو مؤمن باشند ، و آن دو در كم سودى كافر ( پايان ) .\r\nمن گويم : بسا اينكه فرمود « كام برداريد » اشاره دارد كه در ايمان و كفر اثرى دارند ، و آن در فرات روشن است چنانچه دانستى ، و اما در نيل مصر بسا شقاوت مردمش بر اثر خاك آن باشد كه بد است چنانچه در اخبار رسيده و اگر در جز آن روان بود چنين نبود .\r\nنهر بلخ همان جيحونست ، بيرجندى گفته : مايه‌اش از حدود بدخشانست در طول 99 درجه و عرض 37 درجه سپس نهرهاى بسيارى با آن گرد شوند و به سمت مغرب و شمال تا حدود بلخ برود ، و از آن بگذرد تا ترمد و آنگه به مغرب و جنوب رود تا ولايت زمَّ در طول 89 درجه و عرض 37 درجه ، سپس به همان سو رود تا جايى كه 88 درجه طول 39 درجه عرض دارد سپس بگذرد تا بدرياچه خوارزم ريزد .\r\nو نهر دجله مشهور است و سرچشمه آن از ميافارقين زير دو دژ ذى القرنين است و از شمال غربى بجنوب رود و به شهر آمد گذرد و به شهر موصل و سرَّمن‌رأى و بغداد سپس بواسطه آنگه بدرياى فارس بريزد 15 - عياشى : بسندى از يكى دو امام كه چون خدا فرمود : « اى زمين آبت فروكش و اى آسمان واگير ، 45 هود » زمين گفت من فرمانبرم تنها آب خودم را فرو دهم و نبايدم آب آسمان را هم فرو كشم و آب خود را فرو كشيد و آب آسمانى بجا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nماند و درياى گرد زمين شد 16 - در كافى ( ج 1 ص 409 ) : بسندش از امام ششم عليه السّلام كه : جبرئيل با پايش پنج نهر را كند و زبانه آب بدنبالش ميرفت ، فرات دجله ، نيل مصر ، مهران و نهر بلخ هر چه را آبيارى كنند يا از آنها آبيارى شود از امام عليه السّلام است ، و هم درياى گرد دنيا بيان : بيرجندى گفته ، مهران نهر سند است از ناحيه ملتان ، گذر كند و بجنوب منحرف شود و بمنصوره گذرد تا بدرياى « ديبل » ريزد ، و آن رود بزرگى است و آبش بسيار گوارا چون نيل مصر و نهنگ هم دارد ، و گفته‌اند چون به طول 107 درجه و عرض 23 درجه رسيد دو شعبه شود يكى بدرياى هند ريزد و ديگرى پيش رود و پس از مسافتى بدرياى هند ريزد .\r\nو اين خبر را در فقيه ( 159 ) بسندى صحيح از ابى بخترى روايت كرده و بآخرش افزوده كه آن افسيكون است ، و شايد از خود صدوق است و مايه اشكال شده چون معرب « آبسكون » است كه درياى خزر است و آن را درياى گرگان و درياى طبرستان و مازندران هم گويند بدرازاى 800 ميل و پهناى 600 ميل و رودهاى بسيارى در آن ريزد چون رود آتل ( آمل ) و اين دريا گرد جهان نيست بلكه گردش زمين است از هر سو و به بحر محيط پيوسته نيست ، و شايد آن را چنين تفسير كرده براى آنكه از محيط چيزى بدست نيايد و آن هم مسلم نيست .\r\nيكى از افاضل بهر مطيف بر وزن مفحم خوانده كه اسم مفعول يا اسم مكان باشد از طواف يعنى احاطه شده ولى سست است چون اسم مفعولش مطاف يا مطوف است يا مطاف بفتح ميم ، و بسا خواندند « مطيف » بتشديد ياء فتحه‌دار و آن هم درست نيايد باب تفعيل آن طواف و اسم مفعولش مطوّف آمده و بايد « مطيّف به الدنيا » گفته شود .\r\nآرى در قابوس طيّف بمعنى طوف آمده ( پايان ) ولى حملش بدين معنى هم تكلف دارد و آنچه در كافى است بهتر است و مقصود اينست كه درياى گرد دنيا هم از امام عليه السّلام است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n16 - نوادر راوندى : رسول خدا صلى اللَّه عليه و آله فرمود : بدترين يهود يهود بيسانند و بدترين ترسا در نجران بهتر آب كه روى زمين جوشيد آب زمزم و بدتر آن آب برهوت . يك وادى در حضرموت كه جان كافران در آن وارد شوند .\r\nبيان : در قاموس است كه بيسان دهى است در شام . و دهى در مرو و مكانى در يمامه و يكم در اينجا اظهر است ، و نجران موضعى است در يمن . در نهايه است كه در حديث است « نه عدوى است و نه هامه » هامه سراست و نام پرنده است و مقصود حديث همين است ، چون عرب بدان فال بد ميزدند و آن پرنده شب است و گفته‌اند : جغد است ، و گفته شد : عرب معتقد بودند كه جان كشته‌اى كه خونخواهى نشده هامه شود و فرياد كشد : سيرابم كنيد ، سيرابم كنيد ، و چون خونخواهى شد پرواز كند گفته شده ، پنداشتند استخوان مرده است ، و گفته‌اند جان او است كه هامه شود و بپرد و آن را « صدى » ناميدند . و اسلام آن را نهى كرد و از آنشان باز داشت . در قاموس است كه صدى تن مرده آدمى است ، و پرنده‌اى كه از سر كشته برآيد چون پوسيده گردد به پندار جاهليت .\r\n17 - كتاب غارات : از ابراهيم بن محمّد ثقفى كه آن را باصبغ بن نباته رسانيده گفت : پرسش شد امير المؤمنين عليه السّلام از نخست چيزى كه بر زمين ناليد ، فرمود :\r\nوادى يمن بود كه اول بار آب از آن جوشيد .\r\n18 - در كتاب النوادر از على بن اسباط : بسندى كه فرمود : اگر در فرات رعايت عدالت شود همه زمين را سيراب كند بيان : شايد مقصود همه زمينهاى كنار و نزديك به آنست 19 - در منثور : از جابر بن عبد اللَّه كه شنيدم رسول خدا صلّى اللَّه عليه و آله ميفرمود : آب زمزم براى هر چه منظور شود سود دهد ، هر كه آن را براى بيمارى نوشد خدا شفايش دهد ، يا براى گرسنگى خدا او را سير كند . يا براى حاجت خدا آن را بر آورد .\r\nحكيم ترمدى گفته : پدرم برايم باز گفت : شبى تاريك بطواف پرداختم و به سختى بولم گرفت و مرا برنج انداخت و ترسيدم اگر از مسجد بدر آيم پا بر پليدى گذارم\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nچون وقت حج بود ، و به ياد اين حديث آمدم و بزمزم در آمدم و از آن نوش كردم و تا صبح آسوده شدم 20 - و از همان ( ج 6 ص 142 ) از ابن عباس «  مَرَجَ الْبَحْرَيْنِ يَلْتَقِيانِ  » يعنى فرستاد دو دريا را « و  بَيْنَهُما بَرْزَخٌ  » يعنى پرده ميانشان بود «  لا يَبْغِيانِ  » بهم نياميختند و از او هم روايت شده كه مقصود درياى آسمان و درياى زمين است كه هر سال بهم بر خورند ، « لؤلؤ و مرجان از آنها برآيد » چون ببارد صدفها در دريا دهان گشايند و هر چه از قطره‌هاى باران در آنها فرو چكد لؤلؤ شود 21 - از على بن ابى طالب است كه مرجان لؤلؤ درشت است و از ابن عباس هم مانند آن 22 - در روايت ديگر از او مرجان لؤلؤ خرد است ( . . ص 142 ) 23 - از ابن مسعود : مرجان مهره سرخى است 24 - از عمير بن سعد كه ما نزد على عليه السّلام بوديم كنار شط فرات . و كشتى گذشت و آن حضرت اين آيه را خواند « از او است كشتيهاى برافراشته در دريا بمانند كوهها ( . . ص 163 ) 25 - در مجمع البيان ( ج 7 ص 102 ) بسندى از پيغمبر صلّى اللَّه عليه و آله كه راستى خدا تعالى 5 نهر از بهشت فرو آورد : سيحون نهر هند ، جيحون نهر بلخ ، دجله و فرات دو نهر عراق و نيل نهر مصر . همه را از يك چشمه فرو آورد و در زمين روان كرد و سود مردم را در هر نوع زندگى در آنها نهاد كه فرمود : « و فرو آورديم از آسمان آبى به اندازه و در زمينش جا داديم و راستى با ببردن آن توانائيم » .\r\n26 - در كافى : بسندى از يونس بن ظبيان يا معلى بن خنيس كه به امام ششم عليه السّلام گفتم : براى شما از اين نهرها چيست ؟ لبخندى زد و فرمود : راستش خدا تعالى جبرئيل را فرستاد و فرمودش با انگشت بزرگ پايش هشت نهر در زمين بكند چون سيحان و جيحان كه نهر بلخ است و خشوع نهر شاش و مهران نهر هند ، نيل مصر ، دجله و فرات ، هر آنچه آب دهند و يا از آنها سيراب شوند از ما است و هر چه از ما است\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاز شيعه‌هاى ما است و دشمن ما را از آن بهره نيست جز اينكه غصب كند و به زور ببرد .\r\nو راستى دوست ما را سعه و فراوانى بيش است از ميان آسمان و زمين ! سپس اين آيه را خواند « بگو آن براى كسانيست كه گرويدند در زندگى دنيا » كه از آنها غصب شده « و مخصوص آنها است روز قيامت و دچار غصب نباشند » « 1 » .\r\nتوضيح : شايد لبخند امام از اينست كه سهمى را از آن آنها دانسته نه همه را و برخى اين سخن را نمونه افسانه‌اى دانستند براى بيان پديد شدن نهرها در زمين و بيان اينكه بقدرت خدا تعالى است ردّ بر فلاسفه كه آنها را مستند به طبيعت دانند ، در برخى نسخه‌ها جيحون بو او است و آن در نهر بلخ درست‌تر است و تعبير بجيحان از اشتباه راويانست و اگر از خود امام عليه السّلام باشد اشتباه از لغويين است و شاش طبق گفته قاموس شهريست در ما وراء النهر ، و اين نهر چنانچه بيرجندى گفته است به اندازه دو سوم جيحون و سرچشمه‌اش در بلاد ترك در عرض 42 درجه و طول 71 درجه است و از مغرب جنوبى به خجند گذرد وانگه بفاراب و بدرياى خزر بريزد و نام خشوع در كتب لغت و جز آن برايش نيامده .\r\n« او استقت » يعنى آنچه اين نهرها از آن آب گيرند كه درياى گرد جهانست يا درياى آسمانست از ما است و مقصود اصل و فرع نهرها است يا مقصود اينست كه آنچه از آنها آب داده شود بوسيله ابزار و چاه و هر چه هم آب بر آنها روان شود و اين اظهر است .\r\nو در مجمع البيان ( ج 4 ص 413 ) در تفسير آيه گفته : ابن عباس گويد : يعنى مؤمنان شريك مشركانند در خوشيهاى دنيا و در آخرت خاص مؤمنان شود و مشركان را در آن بهره نباشد ( پايان ) .\r\n\r\n\r\n","description":"","footnote":"\r\n( 1 ) بنا بر اين خبر هر دو عبارت آيه راجع بمؤمنانست و تعرض به حال كفار ندارد و با شركت آنها با مؤمنان در دنيا در نعمتها اشاره ندارد ولى در تفسير ابن عباس نعمت دنيا را مشترك دانسته و نعمت آخرت را مخصوص مؤمنان و روايت نظر باستحقاق دارد و تفيسر ابن عباس بدان چه شده است ( شرح مترجم ) .\r\n","page_name":" 38 ","page_number":38},
  {"content":"\r\n\r\nو بدان كه يكى از دو نهر را شرح نداده براى آنكه در مقام تفصيل همه نبوده چنانچه واژه ( منها ) ميفهماند ، و گفته شده چون سيحان نام دو نهر است يكى در شام و ديگرى در بصره از آن هر دو را اراده كرده ، و لفظ مشترك را براى دو معنا آورده ، و اين بعبد است و بسا كه يكى را راويان انداخته باشند ، و لفظ خبر جيحان و جيحون باشد و برخى نسخه برادران يا راويان گمان كردند يكى فزونى است و آن را انداخته ، و بنا بر اين شرح تمام است .\r\n\r\nيك فائده . [ در بارهء درياها 
  ]\r\nنيشابورى در تفسير قول خدا تعالى  وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ  » گفته است : آبى كه گرد معموره زمين است و آن را درياى محيط گويند از سمت جنوب شرقى جدا از غربى چهار خليج بميان معموره زمين دارد .\r\n1 - خليج بربرى در حدود بربر از زمين حبشه ( درياى مديترانه ) با 160 فرسخ درازا و 35 فرسخ پهنا كه در گوشه غرب آن بلاد كفار حبشه و برخى زنگيانست و بر شرق آن بلاد مسلمانان حبشه .\r\n2 - درياى احمر به طول جنوب تا شمال 460 فرسخ و پهناى نزديك پايان 60 فرسخ ، و ميان كناره آن تا فسطاط مصر بر شرق نيل سه روز راه خشكى است و در ضلع غربيش برخى بلاد بربر و حبشه و بر ضلع شرقى آن راه مدينه پيغمبر است براى كاروانهاى مصر و حبشه تا حجاز و تا سواحل يمن و عدن بر دنباله شرقى آن .\r\n3 - خليج فارس بدرازاى 460 فرسخ از جنوب بشمال و پهناى تقريبى 180 فرسخ و در كناره‌هاى ضلع غربيش بلاد عمان است ر از اين رو آن را درياى عمان گويند و همه ولايت عرب و تيره‌هايش از حجاز و يمن و طائف و جز آن و بيابانهاشان ميان گوشهء غربى اين دريا و شرقى درياى سرخ است و از اين رو معموره ميانشان را جزيرة العرب خوانند كه مكه زادها اللَّه شرفا - در آنست ، و سواحل شرقى آن بلاد فارس وانگه هرموز و مكرانست و سپس سواحل سند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n4 - درياى سبز به شكل سه گوش كه از جنوب بشمال است و ضلع شرقى آن بلاد فارس است و سپس هرموز و مكران و پيوسته است بدرياى محيط شرقى و ضلع غربيش در حدود 500 فرسخ است و بر سواحل آن ولايات چين است و از اين رو آن را درياى چين ميخوانند ، و از گوشه غربى آن تا گوشه درياى فارس را درياى هند نامند چون برخى بلاد هند در كناره آنست .\r\nو از گوشه غربى آن خليج بزرگى از سمت جنوب ببسيارى از بلاد مغرب گذر كند و برابر سرزمين سودان باشد و ببلاد مصر و سودان پايان يابد و از سوى شمال ببلاد روس و جلالقه و صقالبه گذرد تا بلاد روم [ و شام 
  ] و تنگه‌اى از شمال آن جدا شود تا سرزمين مسلمانان بلغار بنام درياى ( ورنك ) بدرازاى صد فرسخ و پهناى 33 فرسخ و چون از آن نواحى گذشت از پشت كوهها و زمينهائى كه نه راه دارند و نه سكنه بسوى مشرق كشيده شود ، و تنگه ديگر بنام درياى ( طرابزون ) ( آبسكون خ ب ) از آن جدا شود .\r\nاينها درياهاى پيوست بدرياى محيطند و آنچه بدان پيوسته نيست بزرگترشان درياى طبرستان و گيلان و باب الابواب و خزر و ابسكون است كه اين ولايات در كنارش باشند شكل آن مستطيل است از مشرق به مغرب بيش از 250 فرسخ و از جنوب بشمال در حدود 200 فرسخ است .\r\nو از عجائب درياها جانوران گوناگون در بزرگى و نوع و صنف هستند و هم جزيره‌هائى كه در آنها است كه گفته‌اند در درياى هند 1370 جزيره است كه جزيره بزرگى از آنها در پايان دريا برابر زمين هند در ناحيه مشرق است و نزد بلاد چين « سرانديب » نام دارد ، گردش 3 هزار ميل است ، در آن كوههاى بزرگ و رودهاى بسيار است و ياقوت سرخ از آن بدست آيد ، و گردش 19 جزيره آبادان است كه در آنها شهرها و آباديهاى بسياريست و از جزائر اين دريا يكى كله است كه معدن قلع است و ديگرى سريره كه معدن كافور است ، و غرائب دريا بسيار است و از اين رو گفته‌اند : از دريا بگو و باك مدار ، از يك خردمندى پرسيدند\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاز عجائب دريا چه ديدى ؟ گفت سلامت ماندن خود مرا .\r\n\r\nتتمه‌ايست : [ در بارهء چشمه‌ها 
  ]\r\nحكماء در سبب جوشيدن چشمه‌ها گفتند : چون بخار از سوراخهاى زمين در درونش زندانى شد بسوئى رود و خنك شود و آب گردد و مخلوط با بخار باشد ، و بواسطه تراكم و فشار بخارهاى تازه كه بيش از گنجايش زمين است زمين را بشكافد و چشمه از آن برآيد و ادامه جريانش يا بواسطه فشار دنباله‌هاى آنست يا بواسطه كششى كه نشدن خلاء پديد آرد چون بخارى كه آب شد و به روى زمين آمد بايد جايگزينى پيدا كند تا خلأ نشود و آن هم باز آب شود و برآيد ، و هر جزئى بدنبال جزئى باشد .\r\nو اما چشمه‌هاى ايستاده از بخارهائى باشند كه مايه و نيروى بسيارى ندارند تا بهم فشار آرند ، و اما آب كاريزها و چاهها از بخارهاى كمى باشند كه نتوانند زمين را بشكافند و برآيند و چون سنگينى زمين از جلو آنها برداشته شد در پى هم آيند و اگر راه بيرون شدن ندارند چاه باشند و اگر دارند قنات باشند و قنات چون چشمه‌هاى روانست و چاه چشمه‌هاى ايستاده .\r\nو بسا اين گونه آبها چنانچه ابو البركات بغدادى گفته : از ذره‌هاى آبى باشند كه در سوراخهاى زمين بهم پيوندند و پديد آيند ، و اين بهتر است زيرا آب چشمه‌ها و چاهها و كاريزها بر اثر برف و باران فزون شوند شيخ در نجات گفته چون ابن بخارها چشمه‌ها گشودند آب درياها بواسطه ريختن آنها بالا گيرند و از درياها و دشتها و رودها و دره‌هاى كوه بخارهاى ديگرى بر آيند و جاگزين آنچه آب شده گردد و پيوسته اين جريان بگردد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nباب سى و يكم زمين و چگونگى آن و آنچه خدا در آن براى مردم آماده كرده و كليات احوال عناصر و آنچه فروتر زمين است\r\n\r\nآيات قرآن مجيد :\r\n1 - البقره ( 21 و 22 ) ايا مردم بپرستيد پروردگار خود را كه شما را آفريده و آنان كه پيش از شما بودند شايد پرهيزكار شويد آنان كه زمين را بسترتان ساخت و آسمان را برپا كرد و فرو آورد از آسمان آب و برآورد بدان از ميوه‌ها روزى شما را و نسازيد براى خدا همگنانها با اينكه ميدانيد .\r\n2 - الرعد ( 3 و 4 ) و او است كه پهن كرد زمين را در آن لنگرها نهاد و نهرها و از هر ميوه در آن جفت با هم ، فرا گيرد شب روز را راستى در اين نشانه‌ها است براى مردمى كه بينديشند و در زمين تيكه‌هاايست كنار هم و باغها از انگور و زرع و نخل جفته و تك كه يك آب نوشند و آنها را در خوراك بهم برترى داديم راستى در اين نشانه‌ها است براى مردمى كه خردمندى كنند .\r\n3 - ابراهيم ( 32 - 34 ) خدا كه آفريده آسمانها و زمين را و فرو آورد از آسمان آب و برآورد بدان از برها روزى شما را و فراهم كرد كشتى تا روان شود در دريا بفرمانش و فراهم كرد براتان نهرها را و مسخر كرد براتان خورشيد و ماه را پويان و مسخر كرد براتان شب و روز را و بشما داد از هر چه خواستيد و اگر بشماريد نعمت خدا را آمارش نتوانيد راستي آدمى البته ستمكار و ناسپاس است .\r\n4 - الحجر ( 19 - 20 ) و زمين را كشانديم و افكنديم بر آن لنگرها و رويانديم در آن از هر چيز سنجيده و ساختيم براى شما در آن زندگيها و كسانى كه نيستيد روزى ده آنها .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n5 - النحل ( 10 - 18 ) او است كه فرود آورد از آسمان آب براى شما از آن نوش كنيد و از آن درختى است كه در آن بچرانيد بروياند براى شما بدان زراعت و زيتون و نخل و انگور و از هر ميوه راستى در آن نشانه‌ها است براى مردمى كه بينديشند و مسخر كرد براى شما شب و روز را و خورشيد و ماه را و اختران مسخرند بفرمانش راستى در آن نشانه‌ها است براى مردمى كه خردمندى كنند و آنچه آفريد براى شما در زمين با رنگ گوناگون راستى در آن نشانه‌ها است براى مردمى كه يادآورى كنند و اوست كه مسخر كرد براى شما دريا را تا بخوريد از آن گوشت تازه و برآريد از آن زيورى كه در بر كنيد و ببينى در آن كشتىها را شكافنده و تا بجوئيد از فضل او و شايد شكر كنيد و افكند در زمين لنگرها را تا شما را نلرزاند و رودها و راهها شايد راه يابيد و نشانه‌ها و به اختر شما راه يابيد - تا فرمايد - و اگر بشمريد نعمت خدا را آمار نتوانيد راستى خدا پر آمرزنده و مهربانست .\r\n6 - الكهف ( 7 ) راستى ما ساختيم آنچه بر زمين است زيور آن تا بيازمائيم آنان را كدام خوش رفتارند .\r\n7 - طه ( 53 - 55 ) از اوست آنچه در آسمانها است و آنچه در زمين و آنچه زير خاك است ، و خدا فرمود ، آنكه ساخت زمين را گهواره شما و شما را در آن براهها برد و فرو آورد از آسمان آب و برآورديم بدان انواع گياهان چندى بخوريد و چهارپايانتان را در آن بچرانيد راستى در آن نشانه‌ها است براى صاحبان خرد از آنتان آفريديم و در آنتان برگردانيم و از آنتان برآريم بار بار ديگر .\r\n8 - الأنبياء ( 31 ) و نهاديم در زمين لنگرها تا نلرزاند آنها را و نهاديم در آن درّه‌ها را راه تا شايد راه يابند .\r\n9 - الشعراء ( 7 و 8 ) ننگرند زمين را كه چند رويانديم در آن از هر نوع ارجمند راستى در اين نشانه‌ايست و نيستند بيشترشان گرونده .\r\n10 - الشعراء ( 144 - 149 ) آيا رها شويد در آن آسوده در باغها\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو چشمه‌ها و زرعها و نخل ارجمند كه گلش نرم و لطيف است و بتراشيد از كوهها خانه‌هائى مرفه .\r\n11 - النمل ( 6 و 61 ) و آيا كسى كه آفريد آسمانها و زمين را و فرو آورد براى شما از آسمان آب و رويانديم بدان باغهاى خرم كه نسزد براى شما درختش را برويانيد آيا با خدا معبوديست بلكه آنان مردمى باشند منحرف يا كسى كه ساخت زمين را قرارگاه و نهاد ميانش رودها و نهاد برايش لنگرها و نهاد ميان دو دريا پرده آيا معبوديست بهمراه خدا بلكه بيشترشان ندانند .\r\n12 - لقمان ( 10 و 11 ) آفريد آسمان را بىستونى كه ببينيد و افكند در زمين لنگرها تا شما را نلرزاند و پراكند در آن از هر جانور و فرو آورديم از آسمان آب پس رويانديم در آن از هر نوع ارجمند اينست آفريده خدا به من نمائيد چه آفريدند آنها كه جز اويند بلكه ستمكاران در گمراهى روشنند .\r\n13 - فاطر ( 27 و 28 ) ببينى كه خدا فرو آورده از آسمان آب و برآورديم بدان ميوه‌هاى چند رنگ و كوههاى سفيد و سرخ و همه رنگ و سياه زغالى و از مردم و جانوران و چهار پايان چند رنگ همچنين همانا بترسند بنده‌هاى دانشمند از خدا كه خدا عزيز است و آمرزنده .\r\n14 - يس ( 33 - 36 ) و نشانه‌ايست برايشان زمين مرده كه آن را زنده كنيم و بر آورديم از آن دانه‌اى كه بخوريد و نهاديم در آن باغها از نخل و انگور و روان كرديم در آن چشمه‌ها تا از ميوه‌اش بخورند و از آنچه بكارند بدست خود آيا شكر نكنند منزه است آن خدا كه همه انواع را آفريد از آنچه بروياند زمين و از خود آنان و از آنچه ندانند .\r\n15 - المؤمن ( 64 ) آن خدا كه ساخت براتان زمين را قرارگاه و آسمان را بر پا .\r\n16 - السجده ( 39 ) و از آياتش اينست كه بينى زمين را فرود و چون فرو آريم بر آن آب بجنبد و بر آيد راستى كه آن كسى كه زنده‌اش كند البته زنده كن مرده‌ها\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاست زيرا او بر هر چه توانا است .\r\n17 - الشورى ( 29 ) و از آياتش آفرينش آسمانست و زمين است و آنچه در آنها پراكنده است از جانور و او بر جمع آنها چون خواهد توانا است .\r\n18 - الزخرف ( 10 ) آنكه ساخت براى شما زمين را گهواره و ساخت براى شما در آن راهها شايد ره يابيد .\r\n19 - الجاثيه ( 13 ) و فراهم كرد براى شما آنچه در آسمانست و آنچه در زمين همه از او است راستي در اين نشانه‌ها است براى مردمى كه بينديشند .\r\n20 - ق ( 7 و 8 ) و زمين را كشش داديم و افكنديم در آن لنگرها و رويانديم در آن از هر نوع خرّم ، بخاطر بينائى و يادآورى براى هر بنده بازگشت‌كننده .\r\n21 - الذاريات ( 48 و 49 ) و زمين را گسترديم و چه خوب گسترنده بوديم و از هر چيز دو جفت آفريديم شايد شما يادآور شويد .\r\n22 - الرحمن ( 10 - 12 ) زمين را نهاد براى مردم در آن ميوه است و نخل غنچه‌دار و دانه پوسته‌دار و گل ، بكدام نعمت پروردگار خود تكذيب كنيد .\r\n23 - الحديد ( 17 ) بدانيد خدا زنده كند زمين را پس از مرگش البته بيان كرديم براتان آيات را شايد بفهميد .\r\n24 - الطلاق ( 12 ) خدائى كه هفت آسمان آفريد و مانندشان زمين آفريد ، ميانشان فرمان فرو آورد تا بدانيد البته خدا بر هر چه توانا است و البته دانشش همه چيز را فرا گرفته .\r\n25 - الملك ( 15 ) او است كه زمين را رام شما كرد برويد بر شانه‌هايش و بخوريد از روزيش .\r\n26 - نوح ( 19 و 20 ) و خدا ساخت زمين را بساط شما تا راه رويد در راه‌هاى دره‌هايش .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n27 - المرسلات ( 25 - 28 ) آيا نساختيم زمين را گيرنده ، براى زنده و مرده ، و نهاديم در آن لنگرها بلند و نوشانديم بشما آب گوارا ، واى آن روز بر دروغ‌شماران .\r\n28 - النبأ ( 6 - 16 ) آيا نساختيم زمين را بستر ، و كوهها را ميخ ، و آفريديم شما را جفت ، و نموديم خوابتان را آسايش . و نموديم شب را پرده و پوشش ، و نموديم روز را براى زندگى ، و ساختيم بالاى سرتان هفت چيز سخت ، و ساختيم چراغ فروزان ، و فرو آورديم از فشارنده‌ها آب جوشان ، تا برآريم با ان دانه و گياه ، و بهشتان پر درخت .\r\n29 - الطارق ( 12 ) و به زمين شكاف‌دار .\r\n30 - الغاشيه ( 17 - 20 ) آيا ننگريد بشر كه چگونه آفريده شده ، و به آسمان كه چگونه بالا رفته ، و بكوهها كه چگونه وادارند ، و به زمين كه چگونه پهن است .\r\n31 - الشمس ( 6 ) سوگند به زمين و آنكه كشيدش .\r\n\r\nتفسير\r\n« آنكه شما را آفريد » گفته‌اند خدا در اينجا 5 دليل برايشان بر شمرده دو تا از انفس كه آفرينش خود و پدرانشان باشد و سه از آفاق كه گستردن زمين و بر پا كردن آسمان و امور حاصله از هر دوشان چون باران از آسمان و بار و بر از زمين بسبب آن و سبب اين تنظيم روشن است ، زيرا نزديكتر چيزها بآدمى خود او است و آنگه اصل او سپس زمين كه جاى او است و قرارگاهش بر آن نشينند و خوابند و بگردند چنانچه بر بستر ، سپس آسمانى كه چون گنبد اين قرارگاه است ، و آنگه آنچه از آميزش اين جايگاه و سايه‌انداز برآيد از باران و از بار و برى كه چون نژاد از شكمش برآيد هر نوع غذا و انواع ميوه‌ها كه روزى آدميزاده‌اند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nو نيز آفريدن مردم مكلّف زنده و توانا اصل همه نعمتها است چون آفريدن زمين و آسمان به شرط وجود انسان و نيرو داشتن او برايش سودمند است و بايد اصل را پيش از فرع نام برد بعلاوه هر دلالتى كه در آسمان و زمين بر وجود صانع هست در آدمى هم هست باضافه زندگى و نيرو و شهوت و خرد و چون دليلى كاملتر است تقديم را شايد .\r\nو فراش نام زير انداز است و نبايد زمين سطحى برابر باشد چنانچه گمان شده و خواه چنين باشد يا به شكل كره باشد ميتوان بسترش ناميد چون بزرگ است و پهناور ولى بستر بودنش وابسته به آنست كه در جاى طبيعى خود كه ميانه افلاك است آرام باشد چون هر جسم سنگين بطبع خود به زير گرايد و هر سبك بفراز و فراز از هر سو سمت آسمانست و زير سمت مركز .\r\nو چنانچه حركت زمين زير پاى ما بسوى آسمان بعيد است حركت آن در سوى ديگر كه برابر ما است بعيد است چون آن فرو شدن بالا رفتن بآسمانست و در آرامش و پادارى زمين در جاى خودش نيازى بآويزه‌اى از بالا يا ستونى از ريزش ندارد همان غريزهء ميل بمركز كه خدا به دو داده بس است « راستى خدا نگهدار آسمان و زمين را از اينكه از جا در روند و اگر در روند ديگرى نتواند آنها را پس از آن نگهدارد ، 42 فاطر » .\r\nو از نعمت خدا بر بنده‌اش اينست كه زمين را سخت نساخته مانند سنگ و نه نرم و فروكش مانند آب تا خواب كردن و راه رفتن بر آن آسان باشد و زراعت و مسكن‌سازى در آن ميسر گردد و هم كندن چاه و كشيدن نهرها ، و ديگر اينكه آن را لطيف نساخته تا پرتو در آن بماند و گرمى دهد و گذر ( و مجاورت خ آب ) بر آن بشود .\r\nو ديگر اينكه پاره‌اى از آن را از آب كه بايد درون آن باشد بر آورده تا براى زندگى جانوران و مردم آماده باشد ، و سبب بيرون افتادن آن كه نزديك يك چهارم است اينست كه كره تمام نباشد و با آب يك كره باشد به چند دليل .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n1 - آنكه اختران بر مردم مشرق زودتر طلوع و غروب دارند تا بر مردم مغرب .\r\n2 - هر چه به سمت شمال نزديكتر شوى قطب ظاهر سمت جدى بالاتر آيد و قطب برابرش فروتر شود و در جنوب به عكس است و براى كسانى كه ميانه اين دو سمت باشند اين اختلاف تركيب شود و نشانه‌هاى ديگر كره بودن كه مردم خشكى و دريانشينان در آنها موافقند ، و كوههاى هر چند بلند آن را از كره بودن بيرون نبرند زيرا چون زبرى باشند كه با نرمى كره منافات دارند نه با دائره‌گيرى آن .\r\nو نعمت ديگر : همه چيزها است كه در زمين پديد شوند از معادن و گياه و جانور و آثار آسمانى و زمينى كه تفصيل آنها را جز آفريننده آنها نداند .\r\nو ديگر اينست كه زمين تيكه‌هاى گوناگون دارد از سست و سخت و نرم و ناهنجار كه هر كدام حاجتى بر آرند و سودى دارند كه در زمين تيكه‌هاى كنار هم است .\r\nو ديگر رنگهاى آنست كه كوهها هموار دارند و سپيد و سرخ و سياه .\r\nو ديگر : شكاف بردارند كه گياه از آنها بر آيد « و زمين شكافدار » .\r\nو ديگر : آب باران را به خود كشند « و فرود آورديم از آسمان آبى به اندازه و جا داديم آن را در زمين » .\r\nديگر : چشمه‌ها و رودهاى بزرگ كه در آن روانست « و زمين را كشش داديم » .\r\nديگر : طبع كريم و پر بخشش زمين است كه يك دانه ستاند و هفتصد باز دهد « چون يك دانه كه هفت خوشه روياند و در هر خوشه يك صد دانه است ، 221 - البقره » » .\r\nو ديگر : زندگى و مرگ آنست « و نشانه‌ايست براشان زمين مرده كه آن را زنده سازيم » .\r\nو ديگر : جانوران گوناگون « و پراكنده در آن از هر جنبندهء » « و رويانديم\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر آن از هر نوع خرم » چند رنگى آنها خود دليلى است ، و مزه‌هاى گوناگونشان دليلى ، و بوهاى چندشان دليلى ، برخى خوراك آدميند و برخى خوراك بهائم « بخوريد و بچرانيد چهارپايانتان را » از آنست خوراك و از آنست نانخورش ، و رمان دارد ، و ميوه‌ها آرد ، جامه تن آدمى پرورد از پنبه و كتان و مو و پشم جانوران ، و ابريشم و پوست .\r\nديگر : سنگهاى گوناگون كه برخى زيور باشند و برخى براى ساختمان و سنگهاى بسيار براى آتش‌گيره ، بنگر به ياقوت سرخ كه كمياب و كم سود است و گران ، و آنها كه پرسودند ، فراوان و ارزان .\r\nديگر : آنچه خدا در آن سپرده است از معدنيهاى خوب مانند طلا و نقره .\r\nسپس بينديش كه آدميان پيشه‌هاى دقيق و صنعت و هنر در آوردند تا ماهى را از تك دريا و پرنده را از اوج هواء بدست آوردند ، و نتوانستند طلا و نقره بسازند براى آنكه سودش بتوانگران رسد و عزت و قدرت آن را طلبد و حكمت آفرينش باطل شود و از اين رو خدا در آن را بست و زبانزد شد كه هر كه از كيميا مال جويد مفلس شود ديگر : درختان شايان براى ساختمان و سقف و هيزم است كه در كوه و جنگل است و چه نيازى به آنها است براى نان پختن و طبخ غذا .\r\nو بسا آنچه از سودها را نگفتيم بيش از آنها است كه شمرديم و چون خردمند در اين غرائب و عجائب انديشد بمد بر حكيم و تقدير ساز دانا اعتراف كند ، اگر گوش شنوا و چشم بينا و دل عبرت‌گير داشته باشد .\r\nو اما سودهاى آسمان خدا آنها را با چراغها آراسته « و البته آراستيم آسمان دنيا را بچراغها » و هم به ماه « و نهاد ماه را در آنها روشن » بخورشيد ، « و ساخت خورشيد را چراغ » و بعرش « پرورنده عرش بزرگ » و بكرسى ، « كرسيش فرا دارد آسمانها و زمين را » و بلوح ، « در لوحى محفوظ » و بقلم « ن و القلم و بدان چه نگارند » و آن را سقف محفوظ ، و هفت طبقه ، و هفت محكم ناميد و يادآور شد كه آفريدنش حكم رسا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدارد و هدفهاى درست « پروردگارا نيافريدى اين را بيهوده » « و نيافريديم آسمان و زمين و آنچه ميان آنها است بيهوده اينست گمان آنان كه كافر شدند » .\r\nاعمال در آن بالا روند ، و انوار از آن به زير برآيند قبله دعا است و مركز ضياء و صفا بهترين رنگها كه پرتو افكني است از آن او كرده و نيكوتر شكل مستدير را اخترانش رجوم ديوانند و نشانه‌ها كه بدان در ظلمات خشكى و دريا رهيابند براى خورشيد طلوعى فراهم كرد و او را براى برآورد نيازها بهر طرف چرخانيد و غروبي آوردش تا آرامش و سكون در هر جا حكمفرما شوند و نيروى هاضمه به كار افتد و غذا را بهر جا برساند .\r\nو نيز اگر طلوع نداشت آبها يخ ميزدند و سردى و كثافت غلبه ميكردند ؛ و حرارت غريزيه خرده خرده بخموشى ميگرائيد و اگر غروب نداشت زمين و هر چه دارد ميسوخت و چون چراغى است كه براى اهل خانه به اندازه نياز افروخته شود و خموش گردد تا بيارامند و نور و ظلمت با همه جدائى در مصلحت ساكنان زمين يار و همكارند .\r\nو از بالا رفتن و پائين كشيدن زمين در مدار خود خدا چهار فصل پديد كردند و در زمستان گرما در درون درخت و گياه بجوشد تا مايه بار و بر در آن پديد گردد و هوا در هم شود و ابر و باران فراهم آيد و تن جانداران با تو كشيدن حرارت در درونشان نيرومند گردد در بهار طبيعت بجنبش آيد و مايه‌هاى درونى برايند درخت گل دهد و جاندار به گل آيد و در تابستان هوا گرم شود تا ميوه‌ها برسند و زائدهاى تن تحليل روند و روى زمين خشك شود و آماده آبادى و زراعت گردد در پائيز سرما و خشكى پديد گردند و بدنها خرده خرده آماده زمستان گردند .\r\nو اما ماه دنبال خورشيد و جايگزين او است و شماره سال و حسابست و اوقات شرعى با آن مضبوط گردند و نموّ و سيرابى از آن برآيند ، خدا در برآمدنش مصلحتى نهاده و در نهانيش مصلحتى حكايت است كه يك اعرابى شب خوابيد و شترش را گم كرد و چون ماه بر آمد آن را جست و رو به ماه كرد و گفت : خدايت نقش بست و روشن كرد ؛ و در هر برجت چرخانيد و چون خواست برافروخت و چون خواست خموش\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nكرد و چيزى كم ندارى تا برايت بخواهم اگر به من شادى بخشيدى خدا به تو روشنى بخشيده و در اين باره اشعارى سرود .\r\nجاحظ گفته : چون در اين جهان انديشى خانه‌اى باشد آماده براى برآورد هر نياز ، آسمانش سقف افراشته است و زمينش فرش گسترده و اختران رشته كشيده‌اش چراغ افروخته و آدمى صاحب آن است و دست‌انداز بدان ، هر گياهى آماده است براى سود او ، و هر نوع جاندار در خدمت او ، اين جمله روشنى است در اينكه جهان با تدبير كامل و حكمت رسائى آفريده شده و نيروئى بىاندازه .\r\nو آنگه اختلاف دارند كه آسمانست كه برتر است يا زمين ، برخى گفتند آسمان چون عبادتگاه فرشته‌ها است و پاك از هر گناه ، و چون آدم گنه كرد از بهشت فرو شد و خدايش فرمود : نافرمان من در كنار من نباشد ، و خدا فرموده « و نموديم آسمان را سقفى محفوظ ، و فرمود : و الا است آنكه در آسمانها بروجى نهاد و در بيشتر نام آسمان پيش از زمين است ، آسمانها اثر بخشند و زمين اثرپذير و اثر بخش‌برتر است .\r\nديگران گفتند ؛ بلكه زمين برتر است . زيرا خدا چند بقعه زمين را ببركت ياد آورده و فرموده « راستى نخست خانه كه در زمين براى مردم نهاده شد آنست كه در مكه است و مبارك است ، 98 - آل عمران » و « در بقعه مباركه ، ( ) 31 - القصص » و « تا مسجد اقصا كه بركت داديم گردش را » الاسراء آيه 2 و « و مشارق زمين و مغارب آن كه گردشان را بركت داديم ، 137 » كه مقصود سرزمين شام است و همه زمين را هم با بركت شمرده كه « بركت نهاد در آن و اندازه گرفت قوتهايش را در چهار روز ، 11 - فصّلت » .\r\nاگر گويند : در بيابانهاى بىآب هلاكت بار چه بركتى است ؟ گويم : آنها مساكن و حوش و چراگاه و در صورت نياز مسكن مردم است و مسكن خلقى كه جز خدا تعالى آنها را نداند و براى همين بركتها است كه خدا فرموده « و در زمين نشانه‌ها است براى باورداران ، 21 - الذاريات » در شرافت آنها كه از آن سود برند\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nچنانچه فرمود «  هُدىً لِلْمُتَّقِينَ  » پيغمبران را از آن آفريد  « مِنْها خَلَقْناكُمْ  59 - طه » و در آنشان سپرده « و در آنتان باز گردانيم » و گرامى داشت پيغمبرش مصطفي را و همه زمين را مسجد و طهور نمود برايش .\r\nو مقصود از اينكه ميوه‌ها را به آب بر آورده - با اينكه بر اثر نيرو و خواست او پديد شدند اينست كه آب را مايه آنها نموده چون نطفه براى فرزند با اينكه ميتواند هر چيز را بىمايه و سبب بيافريند چنانچه خود اسباب و مايه‌ها را ولى در اين تدريج و سبب‌سازى حكمتى است كه روشنفكران از آن بينا شوند و هوشمندان از آن عبرت گيرند .\r\nو مقصود اينست كه جزئى از آب را از آسمان فرو نموديم و برخى ميوه‌ها از آن برآورديم ، و شما كه اينها را ميدانيد همتا براى خدا نسازيد زيرا اگر بينديشيد خرد شما وادارتان كند كه اينها آفرينندهء يگانه‌اى دارند كه بدانها نماند و كسى كار او را نتواند .\r\n« و او است كه كشيد زمين را » رازى ( ج 19 ص 2 ) تفسيرش بطور خلاصه گفته : زمين را به اين اندازه معين ساخت نه بيش و نه كم با اينكه ميشد كمتر يا بيشتر باشد و اين اندازه معين را مخصّصى بايد و اندازه‌گيرى ، و ابو بكر اصمّ گفته : مدّ ، پهن كردن تا آنجاست كه بدرك آيد يعنى حجم زمين را بزرگ كرده و گر نه سود كامل نداشت .\r\nو قومى گفتند زمين گرد بود و خدا آن را از زير خانه كعبه پهن كرد تا اينجا و آنجا ، و اين در صورتيست كه زمين مسطح باشد نه كره ، و آن خلاف دليل است ، و كشش زمين با كره بودن آن مخالفت ندارد زيرا در كره بزرگ هر قطعه سطحى نمايد .\r\n« نهاد در آن لنگرها » يعنى كوههاى پايدارى كه جابجا نشوند و دليل بودن آنها بوجود صانع قادر حكيم به چند وجه است .\r\n1 - طبع زمين يكى است ، و بر آمدن كوه در يكجايش بايد بآفرينش تواناى حكمتدار باشد ، فلاسفه گفتند : پيدايش كوه از درياهاى اين سوى زمين است\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكه گلى چسبنده بر آوردند و خورشيد بتابش خود آن را سنگ كرده چون كوزه‌هاى آبجو وانگه آب ته كشيده و بقيه چنين شده و كوه پديد گرديده ، و در دوران قديم بر اثر اينكه حضيض خورشيد در شمال بوده كه با اوج آن حركتى دارند و نزديك زمين بوده و بيشتر آن را داغ كرده و آبها را در آن كشيده و درياها را به ربع شمالى آورده و چون اوج و حضيض خورشيد بجنوب منتقل شدند خرده خرده درياها را بدان سو كشيدند و اين كوهها در شمال بجا ماندند و اين خلاصه سخن آنها است در اين باره و از چند راه نادرست است .\r\nيكم : هر دريا گل دارد پس چرا يكسو كوه بر آمده و در يكسو بر نيامده .\r\nدوم : برخى كوهها را مشاهده كنيم كه سنگهايش مانند ساختمان روى هم چيده شده‌اند رده بر رده و چون خشت كه بناء بسازد ، و اين تركيب از تاثير خورشيد در گل بعيد است كه حاصل شود .\r\nسوم : اكنون اوج خورشيد نزديك اول سرطانست و بايد 9 هزار سال پيش از شمال بجنوب آمده باشد و بايد در اين دراز مدت كوهها از هم پاشيده و فرو ريخته باشند و بايد سنگى برجا نمانده باشد و چنين نيست و دانستيم كه سببى كه آنها ذكر كردند سست است .\r\n2 - كانهاى هفتگانه فلزات و معادن جواهر نفيس كوهها دليل بر وجود صانعند بعلاوه از معادن زاغ و نمك و نفت و قير و كبريت چون زمين و كوه يك طبع دارند و خورشيد يك اثر و اين خود دليل روشنى است بر خدا و نيروى او كه بممكن و پديده نماند .\r\n3 - كوهها سبب پديد شدن نهرهاى آبند بر زمين چون سنگ سخت است و وقتى بخارهاى درون زمين بالا آمدند زير كوه بمانند و بدنبال هم تكامل يابند و آبها بسيار زير كوه پديد شود و با فشار خود كوهها را بشكافند و بر زمين روان شوند و سود كوه در پديدش نهرها از اين راه است و از اين رو بيشتر جاها كه خدا نام كوه برده است بدنبالش أنهار آورده چون اين آيه « و نهاديم در آن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nلنگرهاى بلند و نوشانديم بشما آب گوارا ، 28 - المرسلات » .\r\nسپس خدا آفرينش عجيب گياه را دليل آورده « و از همه بار و برها » - الخ - زيرا چون دانه در زمين افتد و ترى زمين در آن اثر كند برآيد و بزرگ شود و زبر و ريزش بشكافد و از زبر جوانه گياه برآيد و از زير در زمين ريشه بندد و اين خود شگفتى دارد براى آنكه دانه يك طبع دارد و اثر طبع و فلك و اختر هم در آن يكى و با اين از زبرش جرمى بالا رو پديد شود و از زيرش ريشه‌اى فرود در تك زمين و پديد شدن دو طبع ضد از يك طبع نشدنى است و دانيم كه اين تدبير خداوند حكيم و مقدر قديم است نه اثر طبع و خاصيّت ماده .\r\nوانگاه درختى كه رويد از يك دانه برخى چوب شود و برخى گل و برخى ميوه و در يك ميوه چند طبع جدا است چون گردو كه چهار نوع پوست دارد دو پوسته رو كه چوبند و پوست گرد مغز كه زيرش پوست نازك ديگريست و چون نارنج كه پوستش گرم و خشك و گوشتش گرم و ترشيش سرد و خشك و دانه‌اش گرم و خشك است ، و چون انگور كه پوست و هسته‌اش سرد و خشكند ، و گوشت و آبش گرم و تر ، و توليد چند طبع جدا از يك دانه با اينكه اثر طبع و فلك و اختر يكى است بايد بقدرت خداى حكيم و قديم باشد .\r\nو مقصود از زوجين اثنين ، دو صنف است ، و اختلاف و دوئيت يا در مزه است چون شيرين و ترش يا طبع چون گرم و سرد ، يا رنگ چون سپيد و سياه و لفظ ( دو تا ) اشاره است با اينكه هر فردى از دو اصل بوجود آيد چون آدمى كه از آدم و حواء است و همچنين .\r\n« راستى در آن نشانه‌ها است براى مردمى كه انديشند » همانا در اين اشاره است بردّ فلاسفه كه پديده‌ها را با اختلاف اشكال كواكب وابندند و بايد اين شبهه را دفع كرد و آن دو راه دارد .\r\n1 - اگر بپذيريم كه اين درست است بايد افلاك و اوضاع مختلفه آنها اثر واجب\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nالوجود ذاتى قادر حكم باشند .\r\n2 - آنچه در آيه‌هاى بعد ياد آورده كه « در زمين تيكه‌هاى كنار همند » الآية به دو تقرير : يكم در زمين چند تيكه با طبع جدا كنار همند ، يكى شوره‌زار و يكى خاك خالص ، يكى سخت و يكى سنگزار يا ريگزار و يكى گل چسبنده و همه در كنار هم و اثر خورشيد و اختران در آنها برابر و اين دليل است كه اختلاف اوصاف آنها بقدرت خدا است دوم : يك تيكه زمين يك آب مىخورد و زير يك آفتابست و ميوه‌ها آورد كه مزه و رنگ و طبع و خاصيت آنها از هم جدا است تا آنجا كه در يك خوشه انگور همه دانه‌ها شيرين و رسيده است و يكى ترش و نارس با اينكه اثر طبع و فلك در همه يكى است .\r\nو در اينجا نمونه عجب‌ترى هست ، برخى گلهايند كه يك روى آنها بسيار سرخ و روي ديگر بسيار سياه است با اينكه گل بسيار نازك و نرم است و نميشود گفت اثر خورشيد بيك سوى آن رسيده نه ديگرى ، و اين دليل قطعى است بر اينكه همه بتقدير خدا است نه اثر اتصالات اختران و اينست مقصود از قول خدا تعالى « يك آب خورند و برخى را در خوردن به ديگرى برترى داديم » .\r\nو بدين حجت تمام است زيرا اين پديده‌هاى زميني را مؤثرى بايد و گفتيم اين مؤثر اختر و فلك و طبع نيستند و دانسته شود كه فاعلى است مختار جز اين چيزها ، در اينجا دليل تمام است و جاى انديشه نيست و در اينجا فرمود : « راستى در آن نشانه‌ها است براى مردمى خرددار » زيرا اين حجت را جوابى نيست جز اينكه گفته شود اينها بىمؤثر پديد شدند و خردمند آن را نگويد . . . ( ج 19 ص 3 - 8 بطور خلاصه و نقل بمعنا ) از تفسير رازى .\r\n« خدا است كه آفريد آسمانها و زمين را » « و فراهم كرد براى شما كشتى را » بدين منت نهاد بر بنده‌هايش چون خدا بهر گوشه زمين يك نعمت خاصى داده . و نقل آن بجاى ديگر سود بازرگانى دارد و بايد با كشتى خشكى باشد كه شتر است يا كشتى دريا و آن را خدا به خود بسته براى اينكه ابزار كشتى و فن كشتى سازى را\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاو بوجود آورده و او است كه آب را آماده كشتيرانى آفريده و باد كشتى بر آفريده و گر نه كشتيرانى نميشد و چون خدا آنها را آفريد كشتى را از آن خود دانسته و مسخر امر خود معرفى كرده كه شأن بزرگانست .\r\n« و مسخر كرد براتان نهرها را » چون آب دريا شور است و فرود براى زراعت كم سود ، خدا بگشودن نهرها و چشمه‌ها نعمت خود را تمام نمود تا آب بزراعت و گياه روان شود و نيز آب دريا نوشيدن را نشايد « و بشما داده هر چه خواستيد » به زبان حال و آمادگى خود « اگر بشماريد نعمت خدا را آمارش نتوانيد » رازى در ج 19 ص 129 - 30 ) تفسيرش گفته : چون آدمى خواهد بداند كه نميشود همه نعمتهاى خدا را بر شمرد بايد در يك رشته آن بينديشد تا درماندگى خود را بفهمد و ما دو نمونه بياريم .\r\n- پزشكها گفتند پىها دو بخش دارند يكى در مغز و ديگرى در استخوانهاى پشت ، در مغز هفت باشند و رنج بردند تا حكمت هر كدام را بدانند ، و شك ندارد كه هر كدام از آن هفت پره‌هاى بسيارى دارند و هر كدام آنها هم رشته‌هائى نازكتر از مو دارند كه باندام گذر كنند و اگر يك رشته ناساز شود بيمارى رخ دهد ، اين رشته‌هاى نازك بسيارند و هر كدام را وظيفه‌ايست ، چون آدمى انديشد بداند كه هر كدام از اين رشته‌هاى پى نعمتى است بزرگ كه اگر از دست برود زيان بزرگى دارد ، و بفهمد كه راهى ندارد كه آنها را به خوبى بشناسد و درستى گفته خدا را كه « اگر شماره كنيد نعمت خدا را نتوانيد آمار گرفت » بفهمد .\r\nهمين ملاحظه را در رگهاى خون بكن و در رگهاى تنفس كه هر كدام را اعضاء تك و مركبى است بحسب كيف و كم و وضع و فعل و پذيرش فعل ، و در اينجا دريائى است بىكناره ، و چون اين را در تن يك آدمى ملاحظه كردى ، نعمتهاى خدا را در جان و روحش بسنج زيرا عجائب عالم ارواح بيش از عالم اجساد است .\r\nچون احوال عالم جانداران را ملاحظه كردى باحوال افلاك و اختران و طبقات عناصر و عجائب خشكى و دريا و گياه و حيوان بپردازد تا بدانى كه اگر همه خردها\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبا هم يكى شوند و بدان كس در عجائب حكمت خدا بينديشد نسبت بكمترين چيزها از آن نفهمد جز اندكى فسبحانه و تقدس عن اوهام المتوهمين .\r\nنمونه دوم : يك لقمه خوراك كه بردارى و بدهن گذارى ببين از كجا آمده و بكجا ميرود . اين يك لقمه نان فراهم نشده مگر در كالبد همه جهان بروش هر چه درست‌تر ، زيرا گندمى بايد و آن نرويد مگر در چهار فصلى باشد و طبايع تركيب شوند و بادها بوزند و بارانها بيايند ، و اينها نشوند جز با چرخش افلاك و پيوند اختران بهم به وضع خاصى از حركت و كيفيت و جهت و نظمى در تندى و كندى و پس از وجود گندم ابزار آرد كردن و پختن بايد و براى آن ابزار آهنين از درون كوهها لازم است و براى ساخت آنها ابزار آهنين ديگر به كار رفته است تا بنخست ابزار آهنى رسيده و آن چگونه شكل گرفته و پس از اين همه بايد چهار عنصر زمين و آب و هوا و آتش فراهم باشند تا از آرد نان پخت .\r\nاينها همه بررسى پيش از لقمه است و بررسى پس از آن اينست كه خداوند چگونه تنها را آفريده كه از اين لقمه سود برند و چه زيانى از آن بتن حيوان رسد و در كدام عضو باشد و اينها را ندانى جز با علم تشريح و طب كامل ، و روشن شد كه سود يك لقمه را نتوان فهميد جز بفهميدن همه اين امور كه خرد از درك يك ذره از اين مباحث در ماند و روشن شد كه « اگر نعمت خدا را در شمار آريد نتوانيد آمارش بر داريد » ( پايان سخن او ) .\r\nو من گويم : روش ديگرى هست دقيقتر و پهناورتر از آنچه او گفته و آن اينست كه چون نعمتهاى بر يك آدمى را چون زيد فهميدى از آسمانها و اختران و عرش و كرسى و همه ارضيات كه در وجود و بقايش اثر دارند ، همه آنها به عمر و هم تعلق دارند اين هم باز نعمتي است بر زيد زيرا وجودش وابسته به او است چون آدمى در منش خود اجتماعى است و همچنان نسبت به ديگران ، و نعمت بر جانوران هم كه در وجود انسان اثر دارند نعمتى است بر زيد به حساب خودش و به حساب اينكه نعمت است بر هر فرد از بشر كه وجودشان در او اثر دارد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو بايد شماره اين نعمتها را در شماره اشخاص و جانوران ضرب كرد به اندازه نامتناهى و از آن پس چون وجود زيد وابسته به پدر و مادر است هر نعمت بر آنها و معاصرانشان و پدران آنها نعمت بر او است و همه اين شماره‌هاى بىپايان را در شماره بىپايان بارهاى ناپايان در هم ضرب كنيم و بپردازيم به همه اعصار گذشته تا آدم و حوا و ضرب كنيم هر كدام از اين مراتب را در مراتب حاصله پيش و اين حساب از گنجايش علم بشر بيرونست .\r\nو اگر همه حساب‌رسان جن و انس جمع شوند بررسى به حساب يك مرتبه را هم نتوانند ، با اينكه هر قطره دريا و هر ذره هوا و زمين نعمت بر هر شخص باشند ، منزه است خدائى كه حساب يك شعبه از نعمت بىپايانش را جز خودش نداند ، سپاس بر او بشمار هر نعمت كه بما و ديگران داده است .\r\n« راستى كه انسان ستمكار است » بر نعمت و بر خود و بسيار ناسپاس است .\r\n« از هر چيز سنجيده » بترازوى حكمت و به اندازه نياز چون سنجش وسيله شناخت اندازه است ، و هر چيزى از نعمت و سود وزن و اندازه دارد و مقدارى از عناصر و اثر خورشيد و اختران در آن معلوم است .\r\nو تناسب در زيبائى و لطافت دارد ، و گفته‌اند مقصود چيزهائيست كه وزن شوند مانند طلا ، مس و نقره و جز آن .\r\n« و نهاديم براتان در آن » زمين و كوهها ، و موزونها « معايش » اسباب زندگى « و براى آنها كه شما رازقشان نباشيد » از عيال و بنده و خدمتكار كه روزى ده حقيقى آنها خدا است نه پدران ، و آقايان و مخدومان ، و به حكم تغليب انعام و جانوران و پرنده‌ها در آن واردند چون قول خدا « هيچ جنبنده نيست جز روزيش بر خدا است « بروياند بدان براتان زراعت » كه غذاء اصلى است « و زيتون » كه ميوه است و غذا هم هست چون روغن بسيار دارد « و نخل و انگور » كه بهترين ميوه هستند ، « و از همه ميوه‌ها » .\r\nديگر زمخشرى گفته : و « من » آورد و نفرمود : همه ميوه‌ها چون همه ميوه‌ها جز\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدر بهشت نباشند ، و گفته‌اند غذاى حيوانى را پيش داشت كه فرمود « و چهارپايان را براى شما آفريديم كه در آن گرمى و سودها داريد و از آنها ميخوريد » بر غذاى گياهى براى اينكه نعمت در آن بزرگتر است و به بدن انسان مانندتر است ، و در بيان غذاى حيوان درخت را مقدم بر غذاى انسان كه زرع و جز آنست بنا بر مكارم اخلاق كه توجه آدمى به زير دست خود بيش از خود بايد .\r\n« و آنچه براتان آفريد در زمين » از جانور و درخت و ميوه و جز آن « بهر رنگ جدا » كه با برابرى همه در طبع و تأثير فلك نشانه وجود صانع تعالى است .\r\n« رواسى » كوههاى پايدار « تا نلرزاند شما را » و افكند بران رودها و راهها تازه يابيد » بمقاصد خود و بشناخت خدا « و نشانه‌ها » كه رهنماى رهگذران است از كوه و دره و باد و جز آن « و بستاره ره يابيد » در خشكى و دريا بشبها . . .\r\n« و نهاديم آنچه بر زمين زيور آن » از مواليد سه‌گانه كه معادن و گياهان و جانورانند و اشرف همه انسانست و گفته‌اند مكلفين مقصود نيستند چون آنچه بر زمين است زيور حقيقي نيست بلكه براى آزمايش مردم است و شامل خود مردم نيست چه فرمود « براى اينكه بيازمائيم كدام خوشرفتارترند » .\r\n« و از او است آنچه در آسمانها است » رازى در ( ج 22 ص 8 ) تفسيرش گفته مالك است آنچه را در آسمانست از فرشته و ستاره و جز آن آنچه در زمين است از معدن و فلز و آنچه در هواست و مالك آنچه است كه زير خاك است ، اگر گفته شود ( ثرى ) سطح زيرين جهانست و زيرش چيزى نيست كه از خدا باشد ؟ گوئيم : ثري در لغت خاك نمدار است و بسا زير جهان زمين چيزى باشد چون گاو يا ماهى يا صخره يا هواء باختلاف روايات ( پايان ) .\r\nطبرسى در ( ج 7 ص 2 ) مجمع گفته : ثرى خاك نم‌دار است و مقصود نهفته‌هاى زير آنست از گنجها و مرده‌ها « آنكه زمين گهواره شما نمود » كه چون گهواره در آن بياسائيد « و در آن براى شما راه بر آورد » ميان كوهها و درّه‌ها و بيابانها كه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nسفر كنيد و سود بريد « و از آسمان براى شما باران فرو كرد و بر آورديم بدان » گفته‌اند در ابن جمله از خود آورد براى دلالت آن بكمال قدرت و حكمت و اعلام اينكه همه چيز بخواست او است « انواع از گياه پراكنده » و در صورت و صفت و سود كه برخى مردم را شايد و برخى چهارپايان را از اين رو فرمود : « بخوريد و چهار پايانتان را در آن بچرانيد يعنى آماده است براى سود و علف‌چر .\r\n«  لِأُولِي النُّهى  » يعنى خردمندان امام صادق عليه السّلام فرمود : مائيم اولو النهى و از امام باقر عليه السّلام كه رسول خدا صلّى اللَّه عليه و آله فرمود : بهترين شما اولو النهى هستند ، گفته شد يا رسول اللَّه كيانند اولو النهى ؟ فرمود : صاحبان اخلاق نيك ، و آرمانهاى سنگين وصله ارحام و خوشرفتاران با مادران و پدران ، و احوال پرسان از بينوايان و همسايگان و يتيمان كه اطعام كنند ، و صلح و سلامت در جهان فاش كنند ، و نماز بخوانند و مردم در خوابند « از آن شما را آفريديم » كه نخست پدر شما از خاك است و نخست مايه بدن شما خاك است و وجه ديگرى هم براى آن در خبر بيايد ان شاء اللَّه . . .\r\n« و نهاديم در زمين و كوه دره‌ها كه راه باشند و شايد راه يابند » .\r\n« آيا ننگريد به زمين » و عجائبش « از هر نوع ارجمند » و پر سود و اين آگهى است باينكه هر گياهى سودى دارد تنها يا با ديگرى .\r\n« و زمين را فرش شما نموديم » تا بر آن قرار گيريد « و از هر چه دو جفت آفريديم » يعنى دو نوع « تا شايد يادآور شويد » و بدانيد تعدد از خواص ممكناتست و واجب بالذات تعدد و قسمت نپذيرد ، و از امام رضا عليه السّلام در خطبه طولانى كه در كتاب توحيد با شرح آن گذشت آمده كه : بضدّ ساختن اشياء با هم دانسته شد كه ضد ندارد ، و با همگان ساختن آنها دانسته شد كه همتا ندارد .\r\nروشنى را ضد تاريكى نمود ، و خشكى را ضد ترى ، و زبرى را ضد نرمى ، سردى را با گرمى ، دور از هم آنها را الفت بخشيد ، و نزديك بهم آنها را جدا كرد تا تفرقه آنها دليل بر مفرق باشد و تأليف آنها دليل بر مؤلف و اينست قول خدا « و از هر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nچيز دو نوع آفريديم شايد شما يادآور شويد » .\r\n« و زمين را نهاديم براى انام » همه آفريده‌ها و گفته‌اند انام جاندارانند « نخلهاى غنچه‌دار » يعنى نهانست در ليف و سعف و ظرف غنچه كه همه سودمندند مانند خود خرما « ريحان » گل بوئيدنى يا روزى خوردنى از اينكه گويند : بيرون شدم بجويم ريحان اللَّه را يعنى روزى خدا را و از امام رضا عليه السّلام است كه «  وَ الْأَرْضَ وَضَعَها لِلْأَنامِ  » يعنى زمين را براى مردم نهاد . و « در آن ميوه است و نخل غنچه‌دار » كه خرما در آن بزرگ شود و برآيد و فرمود : حب : گندم است و جو و هر دانه ، و عصف انجير است و ريحان آنچه از آن بخورند .\r\n« پس بكدام از نعمتهاى پروردگارتان ناسپاسى كنيد » خطاب با جن و انس است و در حديث است كه در باطن خطاب بدوتاى اولى است ( ابى بكر و عمر ) و مقصود اينست كه بكدام از دو نعمت ناسپاسيد ، بمحمد يا على ، و در خبر ديگر به پيغمبر يا وصىّ .\r\n« و از زمين بمانند آنها » طبرسى در ( ج 10 ص 130 ) مجمع گفته : يعنى زمين در شماره چون آسمانها است نه در كيفيت زيرا وصف آسمان مخالف وصف زمين است ، و در قرآن آيه‌اى نيست كه دلالت كند زمين هم مانند آسمان هفت است جز اين آيه « 1 » و خلافى نيست در اينكه آسمانها بر زبر يك ديگرند ولى زمينها را برخى گويند بر زبر يك ديگرند چون آسمانها زيرا اگر تو پر باشند يك زمينند ، و هر زمين خلقى باشند كه آنها را خدا چنانچه خواسته آفريد .\r\nو ابو صالح از ابن عباس روايت كرده كه هفت زمين بر زبر هم نيستند ، درياها\r\n\r\n\r\n","description":"","footnote":"\r\n( 1 ) آيه ظهورى ندارد كه زمين هفت است زيرا مثل همانند در ماهيت است و اين معنا در اينجا مقصود نيست و منظور همانندى در وصفى است و چنانچه آن وصف ممكن است شماره باشد ممكن است همان وصف مخلوقيت باشد و منظور اين باشد كه زمين هم مانند آسمانها آفريده خداست و اگر ذهن از متعارف خالى شود شايد اين معنا اظهر از مانندى در شماره باشد ( شرح مترجم ) .\r\n","page_name":" 61 ","page_number":61},
  {"content":"\r\n\r\nميانشان فاصله است ، و آسمان بر همه سايه دارد ، و خدا داناتر است بدان چه علمش را ويژه خود ساخته و بر بنده‌هايش نامعلوم است .\r\nو عياشى بسندش از ابى الحسن عليه السّلام روايت كرده كه دو كفش را گشود و راست را بر چپ نهاد و فرمود : اين زمين دنيا است و آسمان دنيا گنبد آنست ، زمين دوم بالاى آسمان دنيا است و آسمان دوم گنبد آنست و زمين سوم بالاى آسمان دوم است و آسمان سوم گنبد آنست تا چهارم و پنجم و ششم را بيان كرد و فرمود : زمين هفتم بالاى آسمان ششم است و آسمان ششم گنبديست بر آن ، و عرش رحمان بالاى آسمان هفتم است « 1 » و اينست معناى قول خدا « هفت آسمان و مانند آنها از زمين كه فرمان ميان آنها فرو آيد » و فرماندار پيغمبر است كه روى زمين است .\r\nهمانا فرمان از بالا آيد از ميان آسمانها و زمين و بنا بر اين معنا اينست كه فرشته‌ها فرمانهاى خدا را به پيغمبران آورند ، و گفته‌اند مقصود اينست كه فرمان زندگى برخى و مرگ برخى يا سلامت زنده‌اى و نابودى ديگرى ، و توانگرى آدمى و درويشى ديگرى و گردش كارها وفق حكمت از سوى خدا ميان آسمانها و زمينها فرو شوند ( پايان ) .\r\nرازى در ( ج 30 ص 40 ) تفسيرش گفته : كلبى گفته : آفريد هفت آسمان بر زبر هم چون گنبد « و از زمين مانند آنها » هفت طبقه بهم چسبيده چنانچه مشهور است زمين 3 طبقه دارد يكى زمين خالص و ديگرى زمين گل و سومى روباز كه بخشى در خشكى است و بخشى در دريا و آن معموره زمين است و دور نيست كه زمين بمانند هفت آسمان است منظور هفت اقليم باشد كه وابسته بهفت آسمانند و هفت سياره\r\n\r\n\r\n","description":"","footnote":"\r\n( 1 ) اين روايت هر زمين را يكى از سيارات دانسته كه از عناصر آفريده شده‌اند چنانچه امروز ثابت شده و آسمان همان فضاى بالاى آنها است كه چون گنبدى بر آنها احاطه دارد و بايد اين روايت را كرامتى روشن شمرد گر چه تعبير از هر سياره به زمين معروف نيست ( شرح مترجم ) .\r\n","page_name":" 62 ","page_number":62},
  {"content":"\r\n\r\nزيرا هر سياره‌اى را خواصى است كه در اقليمى آثارش پديدار شود و به اين اعتبار زمين هفت است .\r\nاين وجوهى است عقل پذير و وجوه ديگر تفسير عقل ناپذيرند مثل اينكه گفته‌اند :\r\nهفت آسمان نخست آنها موجى است خود دار و دومى صخره است و سومى آهن و چهارم مس و پنجمى نقره و ششم طلا و هفتم ياقوت يا قول آنكه گفته : ميان هر دو آسمان صد سال راه است و كلفتى هر كدام هم صد سال راه است كه نزد اهل تحقيق معتبر نيست و ممكن است بيش از آن باشد و خدا داناتر است كه چيست و چگونه است ( پايان ) .\r\n( تا بدانيد ) علت آفرينش را يا فرو شدن فرمانروا يا هر دو را چه هر كدام دليل كمال قدرت و دانش اويند « ذلولا » رام و هموار براى راه يافتن شما « برويد بر شانه‌هايش در هر سو و بر كوه » و اين مثل نهايت زبونى است زيرا شانه شتر راكب ناپذير است ، و چون تا شانه زير بار رود بايد بسيار زبون باشد « و از نعمت خدا بخوريد و بسوى او است برگشت » .\r\n« كفاتا » گيرنده و در خود جا دهنده و از ابى عبيده است كه در زندگى مردم را بر پشت خود جا دهد و بگيرد و پس از مردن در درون خود گيرد و به خود چسباند و از امير المؤمنين عليه السّلام است كه نگاهى بجبانه كرد « گورستان » فرمود : اين در بر گير مرده‌ها است ، و نگاهى بخانه‌ها نمود و گفت : اين در بردارنده زنده‌ها است .\r\n « وَ خَلَقْناكُمْ أَزْواجاً »  يعنى اشكالى مانند هم يا نرو ماده تا نژاد از شما بر آيد و بهره از هم بريد ، يا اصنافى از سفيد و سياه و خرد و درشت و جز آن « و خواب شما را سبات نموديم » يعنى آسايش يا بريدن از كارهاى روزانه و گردش كه مرگ حقيقي نيست .\r\n« و شب را جامه شما نموديم » كه چون پرده با تاريكى خود شما را بپوشاند « و روز شما را معاش » . . « و فرو آورديم از ابرهاى فشارنده آبى پر ترشح » چون كه باد حركت همان ابرها است كه بهم فشار وارد سازند . . .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n«  ذاتِ الصَّدْعِ  » يعنى شكاف بردار ببر آمدن گياه و چشمه‌سار « آيا ننگريد كه شتر چگونه آفريده شده » كه دليل كمال قدرت و حسن تدبير خداست كه بارهاى سنگين را بسرزمينهاى دور ميكشد و با بزرگى خود فرمانبردار است براى مهار دارش ، هر گياه را مىخورد و تا ده روز تاب تشنگى دارد تا بتواند بيابانهاى دور را پيمايد و سودهاى ديگر هم دارد ، و خصوص آن را ياد آورده براى آنكه عجب‌تر چيزيست كه عرب داشته از نوع شتر .\r\nو گفته‌اند مقصود از آن ابر است « و به آسمان كه چگونه بالا برده شده » بىستون و پايه « و بكوهها كه چگونه وادار شدند » محكم و پايدار و از اين رو بدان منحرف نشوند . . .\r\n\r\n[ روايات 
  ]\r\n- در احتجاج ( 193 ) : از هشام بن حكم كه زنديق در پرسش خود از امام ششم عليه السّلام گفت : روز پيش از شب است ؟ فرمود : آرى روز پيش از شب آفريده شده و خورشيد پيش از ماه ، و زمين پيش از آسمان ، زمين بر ماهى است ، ماهى در آب آب در صخره‌اى تهى ، صخره بر شانه فرشته ، فرشته بر ثرى ، ثرى بر باد ، باد بر هواء كه قدرتش نگهدار است ، و زير باد نازاد جز هواء نباشد و ظلمات ، پس از آن نه تنگى است ، نه گشادى و نه چيزى كه تو هم شود .\r\nسپس كرسى را آفريد و آسمانها و زمين را در درونش جا داد ، كرسى از هر چه آفريده بزرگتر بود ، سپس عرش را آفريد بزرگتر از كرسى .\r\n2 - تفسير على بن ابراهيم بسندى تا يكى اصحاب كه از امام ششم پرسيده شد كه زمين بر چيست ؟ فرمود : بر ماهى ، گفتند ماهى بر چيست ، فرمود : بر آب ، آب بر چيست ؟ فرمود : بر ثرى . ثرى بر چيست ؟ فرمود : دانش دانشمندان در اينجا پايان يابد و از آن نگذرد .\r\n3 - و از همان ( 418 ) : بسندى از ابان بن تغلب كه پرسيدم از امام ششم عليه السّلام را كه زمين بر چه است ؟ فرمود : بر ماهى گفتم ماهى ؟ فرمود : بر آب گفتم آب بر چى است ؟ فرمود : بر صخره گفتم : صخره بر چيست ؟ فرمود : بر شاخ نرّه گاوى املس\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nگفتم : آن نرّه گاو بر چى است ؟ فرمود : بر ثرى گفتم : ثرى بر چيست ؟ فرمود : هيهات در اينجا دانش علماء گمراه است .\r\nكافى ( ج 8 ص 89 ) بسندش مانندش را آورده ( در شرح روضه كافى بيان مفصلى در اين حديث آورديم بدان جا مراجعه شود ( از مترجم ) .\r\nبيان : املس يعنى پشتش سالم است ، و شايد مقصود اينست كه از اين بار دچار زخم پشت نشده . در قاموس گفته : ثرى خاك نم‌دار است يا خاكى كه تر شود و گل نشود ( پايان ) « علم علماء گمراه است » يعنى جز معصومين يا خود آنان چون دستور كتمان داشتند از ديگران و مردم علم آنها را گم كردند و بسا گفته شود مقصود از ثرى خير كامل است يعنى قدرت كه همه موجودات بدان پا برجايند و گفتند : ثرى پايان موجوداتست و چون تعقّل نفى صرف بر فهم مردم سخت بوده بگمراهى علم تعبير كرده .\r\n4 - در تفسير ( 446 ) : بسندش از حسين بن خالد كه از امام رضا عليه السّلام پرسيدم از  وَ السَّماءِ ذاتِ الْحُبُكِ  فرمود : آسمانها وابسته بزمينند و انگشتان خود را در هم كرد ، گفتم : چگونه وابسته بزمينند با اينكه خدا ميفرمايد : « بر آورد آسمانها را بىستون كه بينيد » فرمود : سبحان اللَّه آيا نميفرمايد بىستون ديدنى ؟ گفتم :\r\nچرا فرمود : پس ستونى هست ولى ديده نشود :\r\nگفتم : قربانت اين چگونه باشد گفت : كف چپ خود را گشود و كف راستش را بر آن نهاد و فرمود : اين زمين دنيا است كه آسمان دنيا بالايش گنبد است ، و زمين دوم بالاى آسمان دنيا است و آسمان دوم بالايش گنبد است و زمين سوم بالاى آسمان دوم است و آسمان سوم بالايش گنبد است ، و زمين چهارم بالاى آسمان سوم است و آسمان چهارم بالايش گنبد است ، و زمين پنجم بالاى آسمان چهارم است و آسمان پنجم بالايش گنبد است ، و زمين ششم بالاى آسمان پنجم است و آسمان ششم بالايش گنبد است ، و زمين هفتم بالاى آسمان ششم است و آسمان هفتم بالايش گنبد است و عرش رحمان تبارك و تعالى بالاى آسمان هفتم است و آنست قول خدا « آنكه آفريد هفت آسمان و از زمين مانند آن ، فرو آيد فرمان در اين ميان » .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو اما صاحب الامر پس رسول خدا است و وصى پس از او كه بر روى زمين بر پا است ، و همانا فرمان از بالاى آسمانها و زمينها به او فرو آيد ، گفتم : زير پاى ما جز يك زمين نيست ؟ فرمود : زير پاى ما جز يك زمين نيست و راستى شش زمين ديگر بالاى سر ما هستند .\r\nعياشى از حسين بن خالد مانندش را آورده .\r\nبيان : فيروزآبادى گفته « حبك » بمعنى بستن و محكم كردن و خوب ساختن جامه است ، حبك آسمان راههاى اخترانست و تحبيك توثيق و نقشه كشى است ( پايان ) و مقصود از اينكه آسمان محبوك است به زمين اينست كه بدان وابسته است ، و هر آسمانى گنبد زمينى است ، و چون اين مخالف حس و عيانست ممكن است آن را به دو وجه تاويل كرد :\r\n1 - كه بباور نزديكتر و بشواهد عقليه موافق‌تر است اينست كه مقصود از زمين هر عنصرى جز آسمانست و مقصود نفى اين توهم است كه ميان آسمان و زمين خلا باشد بلكه پر از عناصر ديگر است ، و مقصود از هفت زمين اين زمين باشد و شش آسمان بالاى سر ما ، زيرا زمين قرارگاه است و آسمان سايه سر و بالا پس روى اين زمين زمين ما است و آسمان يكم سايه سر ما ، و سطح محدّب آسمان يكم قرارگاه و زمين فرشته‌هاى پايدار آن و آسمان دوم سايه سر آنها و همچنين تا برسد به آسمان هفتم كه ديگر زمين نيست چنانچه زمين ما آسمان و سايه سر ديگران نيست ولى 6 آسمان ميانه از نظرى زمينند و از نظرى آسمان .\r\n2 - مقصود اين باشد كه هفت آسمان كره‌هاى جدا از هم هستند و ميان هر كدام زمينى است ، و آسمانها توى هم نيستند چنانچه مشهور است بلكه بالاى يك ديگرند و بهم تكيه دارند . . و اما صاحب الامر يعنى صاحب اين فرمانى كه نازل مىشود و بايد به او رسد « 1 » .\r\n\r\n\r\n","description":"","footnote":"\r\n( 1 ) اين حديث كه بطور خلاصه از تفسير مجمع البيان هم نقل شد . تقريريست روشن از نظريه نيوتن كه بوجه معجزه‌آسائى از امام هشتم روايت شده زيرا اين ستون نامرئى ميان آسمان و زمين همان قوه جاذبه عمومى است كه بست و بند همه اجزاء و موجودات فضا است و آسمان در زبان قرآن و حديث چنانچه در پيش گفتيم همان فضاى بالاى سر است كه توده‌اى ماده سيال هوائى دارد و در اخبار از آن بموج مكفوف تعبير شده و زمين همان كره‌هاى سياراتند كه توده‌اى از عناصر زمين ما آنها را تشكيل داده است و آنچه مؤلف - ره - در وجه اول تأويل آن گفته بسيار ناروا و خلاف صريح روايت به نظر مىآيد ( شرح مترجم ) .\r\n","page_name":" 66 ","page_number":66},
  {"content":"\r\n\r\n5 - در عيون ( ج 1 ص 241 ) و علل ( ج 2 ص 280 ) در خبر شامى است كه از امير المؤمنين عليه السّلام پرسيد كه زمين از چه آفريده شده ؟ فرمود : از كف آب .\r\n6 - عياشى : از معصوم كه : « در زمين تيكه‌هاى كنار همند » يعنى زمين خوب پهلوى زمين شوره‌زار است و از آن نيست ، مانند بيگانه‌اي در يك قبيله .\r\n7 - در اختصاص ( 4 ) كه ابن سلام از پيغمبر صلّى اللَّه عليه و آله و سلّم پرسيد ، ستون ( 60 ) چيست ؟ فرمود : زمين است كه 60 ريشه و رگ دارد و مردم به 60 رنگ آفريده شدند .\r\n8 - معانى الاخبار : بسندش از حماد بن عيسى كه امام ششم عليه السّلام نگاهى بگورها كرد فرمود : اى حماد اينها نگهدار مرده‌هايند ، و نگاهى بخانه‌ها كرد و فرمود : اينها نگهدار زنده‌هايند و سپس اين آيه را خواند « آيا نساختيم زمين را گيرا و نگهدار زنده‌ها و مرده‌ها 25 - 26 - المرسلات » ، و روايت است كه مو و ناخن هم زير خاك شوند ( 342 ) .\r\nبيان : شايد مقصود زير خاك كردن مو و ناخن است كه مستحب است و در كفات احياء منظور است يا در اموات چون بيجانند .\r\n9 - در عيون ( ج 1 ص 137 ) : بسندى از امام چهارم عليه السّلام در تفسير قول خدا عزّ و جلّ « آنكه ساخت زمين را بستر شما و آسمان را بر پا داشت » فرمود : زمين را طبع پسند و هم آهنگ تنهاى شماست ، سخت گرمش نساخت تا شما را بسوزاند و سخت سردش نساخت تا شما را يخ زده سازد ، و باد تند نوزيد تا سر شما را درد آورد ، و بوى بد تندش نداد تا شما را بكشد و نه نرم و فروكش تا غرقه‌تان كند ، و نه سخت و سنگين تا نتوانيد خانه بسازيد و گور مرده‌ها را بكنيد ، ولى آن را باندازه‌اى كه سود\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبريد متين و خوددار نمود كه تن و ساختمان شما را نگهدارد ، و آن را آماده خانه - سازى و گور پردازى شما كرد و بسيارى سودها و اينست كه زمين را بستر شما نموده .\r\nسپس فرمود آسمان را بر پا داشت چون سقفى بالاى سر شما كه خورشيد و ماهش و اخترانش بسود شما گردانند ، سپس خدا عزّ و جلّ فرمود « و فرو آورد از آسمان آب » يعنى باران كه از بالا فرو آرد تا به همه قله كوهها و تپه‌ها و درّه‌هاى شما برسد ، و آن را قطره‌هاى خرد و تند و نرم و تند نمود تا زمينهاى شما آن را بمكد و آن را يك تيكه نفرستاد تا زمين و درخت و زراعت و ميوه شما را تباه كند .\r\nسپس خدا عزّ و جلّ فرمود : « پس بر آورد از آن براى شما روزى » يعنى از آنچه از زمين برآورد روزى شما است « نسازيد براى خدا همتايان » و نمونه‌ها از بتان كه نه بفهمند و نه بشنوند و نه بنگرند و نه توانى دارند و « شما ميدانيد » كه اينان توانائى بر اين نعمتهاى بزرگ كه خداوند تبارك و تعالى بشما داده ندارند .\r\nاحتجاج ( 253 ) باسنادى تا ابى محمّد عليه السّلام مانندش را آورده .\r\n10 - در توحيد ( 199 ) : بسندى از امام ششم عليه السّلام كه زينب عطر فروش قيچ نزد زنان و دختران رسول خدا صلّى اللَّه عليه و آله و سلّم آمد ، به آنها عطر فروشى ميكرد ، نزد آنها بود كه رسول خدا صلى اللَّه عليه و آله وارد شد و فرمود : چون بيائى خانه‌هاى ما خوشبو شود ، گفت :\r\nخانهات ببوى خودت خوشبوتر است يا رسول اللَّه ، فرمود : چون بفروشى پر كن ( نيكى كن خ ب ) و غش و دغلى مكن كه تقوى مآبتر و با بركت‌تر است ، گفت : نيامدم فروش كنم ، همانا آمدم بزرگى خدا را از شما بپرسم فرمود : جلّ جلاله ، برخى از آن را به تو باز گويم .\r\nفرمود : اين زمين و هر چه در آنست و بر آنست در بر آنچه زير آنست ( آسمان ) چون حلقه‌ايست كه در دشت پهناور تهى افتاده ، و اين هر دو و هر چه در آنها و بر آنها است برابر آسمان برتر خود چون حلقه‌اى باشند در دشت پهناور تهى ، و همچنين است آسمان سوم تا هفتم ، و آنگه اين آيه را خواند « آفريد هفت آسمان و از زمين مانند آن » .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو اين هفت با آنچه در آنها و بر آنها است بر پشت خروس چون حلقه‌اى باشند در دشتى پهناور و تهى ، خروس دو بال دارد يكى در مشرق و يكى در مغرب و دو پايش در تك است ، اين هفت با خروس و هر چه در او و بر او است بر صخره‌اند چون حلقه‌اى بر دشت پهناور تهى و همه اينها با آنچه در آنها و بر آنها است بر پشت ماهى چون حلقه‌اى باشند در دشت پهناور تهي و اين همه با ماهى در برابر درياى تاريك چون حلقه‌اى در دشت پهناور تهى ، و همه اينها با درياى تاريك در برابر هواء چون حلقه‌اى در دشت پهناور تهى ، و همه اينها باهواء در برابر ثرى چون حلقه‌اى در دشت پهناور تهى ، سپس اين آيه را خواند « از او است آنچه در آسمانها است و آنچه در زمين و آنچه زير ثرى است ، 6 - طه » سپس گزارش بريده است .\r\nو همه اينها باثرى و آنچه در آن و بر آنست در برابر آسمان يكم چون حلقه ايست در دشت پهناور تهي ، و اين آسمان دنيا و آنچه در آن و بر آنست نزد آنكه بالاى آنست چون حلقه‌ايست در دشت پهناور تهى ، و اين دو آسمان نزد سومي چون حلقه‌ايست در بيابان پهناور تهى ، و اين و اين سه نزد چهارم با هر چه در آنست و بر آنست چون حلقه‌ايست در دشت پهناور تهى ، تا رسيد به آسمان هفتم ، و اين هفت و هر چه بر آن و در آنست نزد درياى خوددار از مردم زمين چون حلقه‌ايست در دشت پهناور تهى ، و اين هفت و آن درياى خوددار برابر كوههاى تگرگ چون حلقه‌ايست در دشت پهناور تهى سپس اين آيه را خواند « و فرو آرد از آسمان كوهها كه در آن تگرگ است ، 43 - النور » .\r\nو اين هفت و بحر مكفوف و كوههاى تگرگ نزد حجب نور چون حلقه‌ايست در دشت پهناور تهى كه 70 هزار حجابند و نورشان ديده ربا است ، و همه اينها نزد هواء كه دلها را سرگردان سازد چون حلقه‌ايست در دشت پهناور تهى ، و همه با هواء و حجب در كرسى چون حلقه‌ايست در دشت پهناور تهى ، سپس اين آيه را خواند فرا دارد كرسى او آسمانها و زمين را و سنگين نباشد بر او نگهداريشان ، 255 - البقره » .\r\nو همه اينها با كرسى در برابر عرش چون حلقه‌ايست در دشت پهناور تهى ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nوانگه اين آيه را خواند « رحمان بر عرش استوار است ، 5 - طه » و بر ندارند آن را فرشته‌ها مگر با گفتن : لا إله الا اللَّه و لا حول و لا قوة الّا باللَّه العلىّ العظيم .\r\nكافى ( ج 8 ص 153 ) : بسندش از حماد بن خلف مانندش آورده .\r\nبيان : اينكه فرمود : « سپس قطع شد خبر نزد ثرى » چنانچه در كافى است يعنى خبرش بما نرسيده يا دستور گزارش آن را نداريم . . و در كافى پس از « كوهها از تگرگ » چنين است : و اين هفت با بحر مكفوف و كوههاى تگرگ نزد هواء كه دلها در برش سرگردانند چون حلقه‌ايست در بيابان تهى ، و اين همه با هواء نزد حجب نور چون حلقه‌اى در بيابان تهى ، و اين همه با حجب نور نزد كرسى - تا گويد - و اين آيه را خواند «  الرَّحْمنُ عَلَى الْعَرْشِ اسْتَوى  » و آنگه گفته :\r\nدر روايت حسن حجب پيش از هواء است كه دلها در آن سرگردانند ، يعنى روايت در كتاب حسن بن محبوب چنين است و موافق نقل صدوق است .\r\nو بدان كه اين خبر دلالت دارد بر اينكه زمينها چند طبقه‌اند بر زبر هم ، و بسا اعتراض شود به اين خبر كه اگر هفت زمين و خروس و ماهى و درياى تيره و هواء و ثرى در برابر آسمان يكم چون حلقه‌اى باشند در بيابان تهى بايد همه روى هم در برابر فلك ماه اندازه محسوسى نباشند با اينكه خود زمين در برابر آن قدر محسوسى دارد بدليل گرفتن ماه و اختلاف منظر و جز آن كه در علم ابعاد و اجرام روشن است .\r\nو بسا جواب گفته‌اند كه نسبت ميان اين موجودات در زبان اين حديث از نظر جرم نيست چون مخالف عقل و براهين هندسه و حساب قطيعه است بلكه منظور تناسب در حكم و مصالح وجود و آفرينش آنها است كه بعقل درك نشوند ، و مقصود اينست كه آنچه ما توانيم از آثار صنع و عجائب حكمتش درك كرد نسبت محسوسى با آنچه از ما در پس پرده است ندارد .\r\nو ديگران جواب داده‌اند منظور سنجش از نظر ثقل است نه از نظر حجم و طبقه يكم كه زمين است بر طبقه دوم سنگينى ندارد جز مانند حلقه‌اى بر بيابان پهناور خواه حجمش كمتر از آن باشد خواه بيشتر .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nگويم : بنا بر احتمالى كه پيش گفتيم كه هفت آسمان جزء آسمان دنيايند چنانچه ظاهر آيه كريمه است اين تشبيه وارد در خبر نياز بتأويل ندارد ، و خدا بحقائق موجودات داناتر است .\r\n11 - در توحيد مفضل : امام صادق عليه السّلام فرمود : اى مفضل بينديش در آنچه خدا عزّ و جلّ اين چهار اصل را بر آن آفريده تا به خوبى نياز برآور باشند ، مانند پهناورى اين زمين و اگر آن نبود كافى نبود براى نشيمن و مزارع و چراگاه مردم و براى جنگل چوب و هيزم و گياهان داروئى و معدنهاى پر سود ، و بسا كسى اين بيابانهاى تهى ، و دشتهاى هراس آور را بيهوده داند و بگويد چه سودى دارند اينها مأواى جانداران وحشى و چراگاه آنهايند ، و آماده براى نوسازى شهرها و مساكن مردم كه بدان نياز دارند ، چه بسيار بيابانها و دشتها كه كاخ و باغ شدند بواسطه نقل مكان مردم و اگر زمين پهناور نبود مردم در تنگنا بودند و جز ماندن در وطن چاره‌اى نداشتند در صورتى كه مايه غم او بود و چاره‌اى جز نقل مكان نداشت .\r\nببين چگونه اين زمين پايدار و آرام است و وطن و قرارگاه همه چيز و مردم مىتوانند براى مقاصد خود در آن بكوشند ، براى آسايش بران نشينند و براى آرامش در آن بخوابند ، و اگر لرزان و وارونه‌گر بود ، نميتوانستند در آن خانه بسازند و تجارت به راه اندازند و بصنعت و جز آن پردازند ، و با لرزش زمين خوشى نداشتند ، چنانچه هنگام زمين لرزه اندكي از خانه‌ها بگريزند .\r\nاگر گويند : چرا زمين‌لرزه شود ؟ بايد گفت : براى پند و بيم مردم تا از گناه خوددارى كنند ، و چنين است بلاء در تن و مالشان كه بمصلحت آنها است و ذخيره آنها مىشود اگر خوب باشند و در آخرت ثواب دارند كه در امور دنيا برابر آن نيست ، و بسا مزد آن را در دنيا بيند اگر بمصلحت عامه و خاصّه باشد .\r\nزمين بطبع خدا دادش مانند سنگ سرد است و خشك و فرق ميان آنها اينست كه سنگ خشك‌تر است ، ببين اگر همه زمين مانند سنگ سخت بود گياهى كه زندگى جاندارانست ميروئيد ؟ و زراعت و خانه‌سازى ميشد ؟ آيا نبينى مانند سنگ سخت\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنيست و نرم و سست است و اعتماد را شايد و يك تدبير خداوند حكيم اينست كه :\r\nدر آفرينش زمين ورزشگاه شمال را بلندتر از ورزشگاه جنوب ساخته ، و خدايش چنين نساخته مگر براى اينكه آبها به روى زمين روان باشند و آن را سيراب كنند و فزونيش به دريا ريزد ، و چنانچه سطحى را شيب دهند تا آب بر آن نماند به همين جهت وزشگاه شمال از جنوب بالاتر است ، و گر نه آب بر زمين ميماند و جلو كار مردم را ميگرفت و راه را ميبريد و ميبست .\r\nو اگر آب فراوان نبود و از چشمه‌ها و رودخانه‌ها نميجوشيد ، تنگ ميشد و نياز برآور مردم براى نوشيدن خود و حيوانات و زراعتكارى و درخت آنان نبود ، و نه براى وحوش و پرنده و درنده ، و ماهيان و جانوران دريا ، و در آن سودهاى ديگر است كه تو ميدانى و از بزرگداشتش غافلى ، بعلاوه از آنچه معروف است كه زندگى همه چيز زمين است از جاندار و گياه از آن شربت سازند كه نرم و خوش‌نوش است ، تن را نظيف كنند ، و اثاث را از چرك ، با آن گل سازند و به كار زنند ، و آتش نشانى نمايند ، و خسته با آن حمام گيرد و آسايش از خستگى بيند ، و مقاصد ديگرى كه هنگام نياز بدان قدرش معلوم شود .\r\nاگر ترديد دارى در سود اين آبها بسيار و درياهاى پهناور و بگوئى چه نيازى بدانست ، بايد بدانى كه آنها پايگاه و جولانگاه اصناف ماهى و جانور دريائى ، و معدن لؤلؤ و ياقوت و عنبرند و انواع ديگر كه از دريا برآرند ، و در كناره‌هاى دريا عود خوشبو و انواعى از عطر و گناهان داروئى رويد و پس از آن دريا مركب مردم است و وسيله حمل كالاهاى بازرگانى كه از شهرهاى دور آرند ، چنانچه از چين به عراق ، اگر اين كالاهاى تجارتى جز با دوش حمل نميشدند كساد ميشدند و بدست صاحبانش در شهر خود ميماندند ، زيرا هزينه حمل آن از بهايش بالا ميزد و كسى بگرد آن نميگرديد و دو فساد پيدا ميشد يكى نبودن اين چيزهاى مورد نياز و ديگرى قطع معاش كارگران آن .\r\nهمچنين اگر هواء فراوان نبود مردم از دود و بخار زمين و دريا خفه ميشدند ،\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nو به ابر و شبنم تبديل نميگرديدند ، و وصفش به اندازه كفايت گذشت .\r\nآتش همچنين است ، اگر مانند هواء همه پراكنده بود ، جهان و آنچه در آنست ميسوخت ، ولى چاره نبود كه گاهى بايد باشد : ، چون در بسيارى حوائج سودمند است ، و آن در درون چوبها سپرده شد تا هر گاه خواهند آن را بجويند و با مايه و هيزمش نگهدارند تا نياز خود برآرند و خاموش نشود ، و يكباره در هيزم نگيرد و پخش نشود تا همه را بسوزاند ، بلكه خرده خرده در آن در گيرد تا بهره‌اى سالم بدهد بىزيان .\r\nو وصف ديگرش آنست كه ويژه نياز آدميزاد است نه جانداران ديگر ، اگر آدمى آتش نداشته باشد زيان بسيار بيند در زندگى ولى حيوانات آن را به كار نبرند و سودى از آن ندارند ، و چون خدا چنين مقدّر كرده بآدمى كف و انگشت داده كه براى گيراندن آتش و به كار زدنش آماده باشد ، و مانند آن را ببهائم نداده و آنها را سازگار با غذاى خام كرده و بردبار در برابر سرما تازيانى چون آدمى نكشند از نبود آتش .\r\nو فائده كوچك ديگر آتش عين چراغ است كه مردم برگيرند و هر نيازى در شب دارند با آن برآرند ، و اگر اين فائده در آتش نبود مردم چون اهل قبور زندگى كردند ، و چه كسى ميتوانست در شب بنويسد يا حفظ كند يا چيزى ببافد ، و چه حالى داشت كسى كه شب دچار دردى ميشد و ميخواست آن را با ضماد يا گرد يا داروى ديگر درمان كند . و اما سودش در پخت غذا و گرمشدن و خشك كردن و تحليل همه چيزها و مانند آن بسيارتر است از شماره و روشنتر است از اينكه نهان باشد .\r\nبيان : . . . اينكه فرمود : « ورزشگاه شمال بالاتر است » يعنى چون زمين كره حقيقى وصاف نيست در اكثر معموره شمال بلندتر از جنوب است ، از اين رو بيشتر رودها چون دجله و فرات و جز آن از شمال به جنوب روانند ، و چون آب درون زمين هم در پستى و بلندى تابع زمين است چشمه‌ها هم همچنين از شمال به جنوب روانند تا بر زمين روان شوند و از اين رو شوند از اين رو و در اجتماع بئر و بالوعه شمال را بلندتر اعتبار كردند ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو چون در آنچه گفتم انديشه كنى بفهمى حكم امام عليه السّلام را در اين باره و بدانى كه باكره بودن زمين منافات ندارد .\r\nو از اين خبر برآيد كه نوعى ياقوت در دريا پديد شود ، و گفته‌اند : منظور از آن مرجانست ، و بسا مقصود اينست كه از آن برآرند گر چه در آن پديد نشود . . .\r\n12 - در منثور ( ج 6 س 238 ) : از ابن عباس پرسيده شد آيا زير زمين آفريده ايست ؟ گفت : آرى ، ننگرى بقول خدا تعالى « آفريد هفت آسمان و از زمين مانند آن فرمان فرود آيد ميانشان » .\r\n13 - و از قتاده در تفسير ( همان آيه ) كه در هر آسمانى و هر زمينى خلقى از او است ، فرمانى از او است ، قضائى از او است .\r\n14 - و از مجاهد در قول خدا «  يَتَنَزَّلُ الْأَمْرُ بَيْنَهُنَّ  » كه از آسمان هفتم تا زمين هفتم پر است .\r\n15 - و از حسن در تفسير آيه كه ميان هر آسمانى و هر زمينى خلقى است و امرى .\r\n16 - از ابن جريج كه : به من رسيده پهناى هر آسمانى 500 سال راه است و ميان هر دو زمينى 500 سال ، و به من خبر رسيد كه باد ميان زمين دوم و سوم است ، زمين هفتم بالاى ثرى است كه نامش تخوم است و ارواح كفار در آنند ، و چون روز قيامت شود آنها را ببرهوت افكند ، و ثرى بالاى آن سنگ است كه خدا فرمود : « در صخره ، 18 - لقمان » و صخره بر نرّه گاويست كه دو شاخ دارد و سه پا و روز قيامت همه آب زمين را ببلعد ، نرّه گاو بر ماهى گرد سرش چرخيده زير هفتم زمين و دو سويش بسته است زير عرش و گفته‌اند فروتر زمين تكيه دار بر ميان دو شاخ گاو ، و گفته‌اند بلكه بر پشت تو و نامش يهموت است .\r\nو خبرم رسيده كه عبد اللَّه بن سلام از پيغمبر صلى اللَّه عليه و آله پرسيد حوت بر چه باشد ؟\r\nفرمود : بر آبى سياه و ماهى در آن چون يك ماهى شماها است در اين درياها ، و بازگو شدم كه شيطان خود را به ماهى رساند و او را بزرگ نمايد و به او گويد ، آفريده‌اى عزيزتر از تو نيست و قوىتر از تو نيست ، و ماهى آن را به خود گيرد و بجنبد و زمين\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبلرزد ، و خدا ماهى خردى فرستد و در گوش او جا دهد و چون خواهد بجنبد آن ماهى در گوشش بجنبد و او آرام گيرد .\r\n17 - از ابن عباس در «  وَ مِنَ الْأَرْضِ مِثْلَهُنَّ  » كه هفت زمين و در هر زمينى پيغمبريست چون پيغمبر شما ، آدمى چون آدم شما ، نوحى چون نوح شما ، ابراهيمى چون ابراهيم شما ، و عيسائي چون عيساى شما ( ج 6 ص 239 ) .\r\n18 - از ابن عمر كه رسول خدا صلّى اللَّه عليه و آله و سلّم فرمود : ميان زمين و زمينى كه پهلوى آنست كه مسافت 500 سال راه است ، و بالاتر زمين بر يك ماهى است كه دو سويش در آسمان بهم برخورده‌اند ماهى بر صخره است بدست فرشته است دوم زمين جاى باد است و چون خدا خواست هلاك عاد را بدربان باد فرمود : بر عاد باد فرستد . گفت پروردگارا به اندازه سوراخ بينى گاو باد بدانها فرستم خدا فرمود در اين صورت زمين و هر كه بر آنست وارو شوند ، ولى به اندازه انگشترى بفرست و همانست كه خدا در كتابش فرموده « واننهاد هر چه بر آن آمد جز اينكه خاكسترش ساخت » .\r\nدر سوم زمين سنگ دوزخ است ، در چهارم كبريت دوزخ ، گفتند : يا رسول اللَّه دوزخ كبريت دارد ؟ فرمود : آرى بدان كه جانم بدست او است در آن واديها است از كبريت كه اگر كوههاى بلند بدان فرستاده شوند آب گردند ، در پنجم زمين مارهاى دوزخند كه دهانشان چون واديست و كافر را بگزند و گوشتى از او بر تخته گوشت نماند ، در ششم زمين عقربهاى دوزخند ، كه كوچكترشان چون استران پالان‌دار است بكافر نيش زند كه سوزش دوزخ را فراموش كند ، در هفتم زمين سقر است و در آن ابليس در غل آهن است از پيش و پس ، و چون خدا خواهد براى آنچه خواهد او را آزاد كند .\r\n19 - از ابى درداء كه رسول خدا فرمود كناره زمين 500 سال راه است و زمين دوم همچنين است ، و ميان هر دو زمين همچنين است .\r\n20 - از ابن عباس كه آقاى آسمانها آنست كه عرش در آنست و آقاى زمينها زمين ما است .\r\n21 - از كعب كه هفت زمين بر صخره‌اند و صخره بر كف فرشته و فرشته بر بال ماهى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو ماهى در آب كه بر باد است و باد بر هواء ريح عقيمى كه آبستن نسازد و راستى كه شاخهايش بعرش آويزانست .\r\n22 - از ابى مالك كه صخره زير زمين پايان خلق است و بر چهار گوشه‌اش چهار فرشته است كه سرشان زير عرش است .\r\n23 - و از او است كه صخره زير زمينها بر پشت ماهى است و زنجير بر گوش ماهى است .\r\n24 - از ابن عباس كه نخست چيزى كه خدا آفريد قلم بود و به او فرمود : بنويس گفت : خدايا چه بنويسم ، فرمود : بنويس تقدير از امروز جاريست بدان چه باشد تا روز قيامت ، سپس نامه را پيچيد و قلم را برداشت و عرشش بر سر آب بود ، و بخار آمد بر آمد و از آنها آسمانها بدر آمد و سپس نون را آفريد و زمين را بر آن پهن كرد و زمين بر نون است ، نون جنبيد و زمين لرزيد و كوهها را بر آن كوبيد ، كوهها تا قيامت بر زمين ميبالند سپس ابن عباس خواند   ن وَ الْقَلَمِ وَ ما يَسْطُرُونَ   .\r\n25 - و از ابن عباس كه رسول خدا صلى اللَّه عليه و آله فرمود : نخست خلق خدا قلم است و ماهى ، و گفت چه نويسم ؟ فرموده همه چيز را تا روز قيامت سپس خواندن و القلم و نون همان ماهى است .\r\n26 - و از او است كه رسول خدا فرمود : نون آن ماهى است كه زمين بر آن استوار است ، و قلم آنچه خداى عزّ و جلّ از تقديرات خوب و بد و سود و زيان نگاشته   وَ ما يَسْطُرُونَ   يعنى كرام كاتبون .\r\n27 - در نوادر راوندى : بسندش كه دو مرد آمدند نزد رسول خدا صلى اللَّه عليه و آله و يكى به ديگرى گفت : بنام خدا و بركت بنشين رسول خدا صلّى اللَّه عليه و آله فرمود : بنشين بر ما تحت خود ، آن مرد عصا بر زمين ميزد رسول خدا صلّى اللَّه عليه و آله فرمود : آن را مزن كه مادر مهربانيست بشما .\r\n28 - و به همين سند كه رسول خدا صلّى اللَّه عليه و آله فرمود : دست به زمين بكشيد كه مادر شما است و بشما مهربانست .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبيان : در نهايه گفته : در حديث است كه دست به زمين كشيد و او را نوازش دهيد ، كه بشما مهربانست » يعنى چون مادر نسبت به فرزند ، چون از آن آفريده شديد و در آن زندگى كنيد و پس از مرگ بدان باز گرديد و مقصود از دست كشيدن تيمم به آنست و گفته‌اند مقصود پيشانى نهادنست در حال سجده بر روى خاك بىحامل ( پايان ) .\r\nمن گويم : بسا شامل نشستن بر روى زمين بىفرش و غذا خوردن بر آن بىسفره هم بشود بقرينه خبر يكم .\r\n29 - در علل محمّد بن على بن ابراهيم است : كه علت فرو نكشيدن زمين خون را اينست كه چون قابيل برادرش هابيل را كشت آدم بر زمين خشم كرد و به اين سبب زمين خون را نپذيرد .\r\n30 - در علل ( ج 1 ص 1 - 2 ) بسندى تا آنچه كه يك يهودى از امير المؤمنين عليه السّلام در ضمن مسائلى پرسيد به من بگو قرارگاه زمين چيست ؟ فرمود : جز شانه فرشته نيست و دو گام آن فرشته بر صخره است و صخره بر شاخ گاو پاهاى گاو بر پشت ماهى در درياى فروتر ، دريا بر تاريكى است ، و تاريكى بر عقيم و عقيم بر ثرى و جز خدا عزّ و جلّ كس نداند زير ثرى چيست .\r\n31 - در نهج البلاغه ( ج 1 ص 356 ) امير المؤمنين عليه السّلام در خطبه توحيد فرمود :\r\nسكون و حركت بر او روا نيست ، چگونه بر او روا باشد آنچه را او بوجود آورده ، و به دو باز گردد آنچه را او آغاز كرده ، و در او پديد شود آنچه را او پديد كرده ، در اين صورت ذاتش تفاوت پذيرد و كنهش تجزيه گردد ، و نشود كه ازلى باشد و بايد پس داشته باشد چون پيش دارد ، و كمال جويد چون او را كاستي بايست شده .\r\nبيان : يكى از شارحان نهج در بيان گفته او عليه السّلام كه « كنهش تجزيه پذير باشد » گفته : اشاره دارد به نفى جوهر فرد ، و قول او « بايد پس داشته باشد چون پيش دارد »\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nتأييد آنست ، زيرا هر كه بجوهر فرد معتقد است حركت را بر آن روا دارد با اينكه دو سو ندارد .\r\n\r\nيك فايده [ در مورد كرويت زمين 
  ]\r\nماديين و مهندسان رياضى همه گويند زمين در دورنماى خود كره است و هم آبى كه بر آن گرد آمده ، و هر دو چون يك كره شدند ، آب دائره كاملى نيست و چون كره‌ايست تهى كه بخشى از آن را بريده‌اند و زمين را درونش نهاده‌اند تا با آب يك كره شده و با اين وضع سطح زير و روى آب صاف نيستند چون سطح رو دچار امواج است و سطح زيرين دچار دندانه‌هاى سطح زمين ، خدا نزديك يك چهارم كره زمين را از آب بر آورده بمحض عنايت خود يا باسبابى كه گذشت ، تا جاى جانوران نفس كش و برخى تركيباتى باشد كه براى حفظ خود نياز به غلبه عنصر خشك و سخت دارند و پيوند اندام و بند : دليل بر كره بودن زمين چند چيز است .\r\n1 - آنچه پيش گفتيم كه طلوع و غروب اختران در بخش شرقى پيش از طلوع و غروب آنها است در بخش غربى بتناسب بعد آنها در اين دو سو چنانچه از بررسى كسوفها بويژه در ماه در بخشهاى مختلف دانسته شده زيرا كسوف در ساعات برابر در بعد نصف النهار نيستند و اختلاف آنها به اندازه ابعاد بخشها دليل است بر كروى بودن زمين كه برابر برآمدگى آنست در هر جا دنبال هم بر يك سنجش ميان شرق و غرب .\r\n2 - فزايش ارتفاع قطب و اختران شمالى و فرو شدن هر چه بيشتر اختران جنوبى براى كسانى كه بشمال ميروند و بر عكس براى كسانى كه بسوى جنوب ميروند به اندازه راهى كه طى كنند روشن كند كه ميان جنوب و شمال دائره‌ايست بر زمين ، و اگر نقل مكان از هر جهت باشد يعنى بجنوب غربى يا شمال غربى دائره بودن در همه امتدادها است .\r\n3 - ماه كه بگيرد دائره وار مينمايد و اين دليل است كه بخش روشن و تاريك زمين دائره است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n4 - اختلاف ساعات روزهاى بلند و كوتاه در مكانهائى كه طول آنها برابر است و جز آن و اگر زمين به شكل استوانه‌اى بود كه دو قاعده آن بر دو قطب قرار داشتند ستاره ابدى الظهور نبوده بلكه يا همه اختران طلوع و غروب داشتند يا همه ستاره‌ها در پشت دائره قاعده آن ابدى الخفاء بودند و ستاره‌هاى خارج از قاعدهء استوانه طلوع و غروب داشتند و چنين نيست .\r\n5 - كسى كه بسوى شمال رود پيوسته ستاره‌هائى كه در شمال بر او پديد است ناپديد گردند و اختران ناپديد بر او پديد شوند باندازى كه سير كند ، و اين دليل است كه زمين از شمال بجنوب هم گرد است .\r\n6 - دليل بر گرد بودن سطح آب درياهاى ايستاده اينست كه كشتى سواران دريا نخست سر كوهها را بينند و چون نزديكتر شوند خرده خرده پائين‌تر بينند تا بن كوه .\r\nگفتند : دندانها كه بر اثر كوه و دره به روى زمين است آن را از كره بودن جسمى بيرون نبرد ، زيرا بلندترين كوهها 2 و يك سوم فرسخ است و نسبتش بجرم زمين چون نسبت يك دوم پهناى جو است بكره‌اى كه قطرش يك ذراع است و باز هم كمتر ، و از سخن بيشتر متاخران بر آيد كه منظور از عدم اخلال اين چيزها بدور نماى كره بودن زمين اينست كه شكل كروى آن بهم نميخورد مانند تخم مرغى كه يك دانه جو به روى آن بچسبد كه شكل آن را تغير ندهد .\r\nو اعتراض شده كه ما نپذيريم زمين با اين دندانه‌ها يا تخم مرغ با يك دانه جو كه بر آن چسبند مشكل كروى يا بيضى بماند زيرا نمود اينها روى آنها شكل را از حد كرويت يا بيضى بودن خارج مىكند .\r\nو بسا براى كره بودن زمين با وجود اين دندانه‌ها و دره‌ها بوجه ديگر تقرير شود و گفته شود كره زمين از نظر واقع بكره بودن حسى ميماند ، بيانش اينست كه ديد چيزها بدورى و نزديكى مختلف مىشود ، نزديك بزرگتر از حجم واقعى ديده شود و دور خردتر و اين روشن است و مورد اتفاق معتقدين بانطباع و خروج شعاع هر\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدو است بنا بر اينكه اين اختلاف ناشى از ديد مرئى از نزديك و دور بر اثر اختلاف زاويه ديد است كه در مركز جليديه و در رأس مخروط شعاعى پديد شود بحسب تو هم بيننده يا بحسب واقع هنگام انطباق قاعده شعاع بر سطح مرئى ، هر چه مرئى نزديكتر باشد زاويه شعاعى گشاده‌تر است و هر چه دور تر باشد تنگتر است و محققان فلاسفه گفتند : ديد مطابق حجم واقعى هر چيز هنگامى است كه زاويه شعاعى به اندازه قائمه و 90 درجه باشد ، و بنا بر اين چون فرض شود كه زاويه شعاعى نسبت بقاعده مخروط شعاع قائمه باشد بايد بعد ميان رأس مخروط و قاعده برابر نصف قطر قاعده باشد چنانچه در اصول هندسه ثابت شده ، و چون قطر زمين بىترديد بيش از دو هزار فرسخ است بحجم واقعى خود در مسافت كمتر از هزار فرسخ ديده نشود ، و پر معلوم است كه كوهها و دره‌هاى زمين بحسب عادت از اين مسافت دور محسوس نباشند و شكل زمين در اين ديد كره كامل نمايد .\r\nسپس بپندار آنها زمين و اجزاء زمين و دائره‌هاى زمين در زمان مأمون و پيشتر مساحت شده ، دائره عظيمه زمين 8000 فرسخ است و قطرش 5 / 2545 تقريبا و حاصل ضرب قطر در محيط مساحت سطح زمين است كه مىشود 20360000 فرسخ و يك چهارم آن مساحت ربع مسكون زمين است .\r\nولى اندازه معموره ربع مسكون كه از خط استواء تا تمام ميل كلى است ( در حدود 66 درجه ) مساحتش 3765420 فرسخ است ، فرسخ نزد همه 3 ميل است و هر ميل 4 هزار ذارع نزد محدثين و 3 هزار ذراع نزد قدماء ، هر ذراع 44 انگشت است نزد محدثين و 32 نزد قدماء ، هر انگشت نزد همه به اندازه شش جو معتدل است كه شكم هر يك به پشت ديگرى باشد .\r\nگفته‌اند زمين 3 طبقه دارد يكم زمين خالص گرد مركز ، طبقه گل مجاور آب سوم طبقه باز و بيرون از آب كه بخار و دخان در آن حبس شوند و معادن و گياهان و جانوران در آن پديد گردند ، پندارند همه عناصر بسيطه زلالند و پرده از ديد پس خود نشوند جز اختران و زمين صرف گرد و مركز هم زلال است و دو طبقه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nديگر بسيط نيستند و از اين رو تيره‌اند ، و خدا طبقه آشكار زمين را تيره و غبارگون ساخته تا نور پذيرد و عناصر فراز آن را زلال و لطيف نموده تا نور از آنها گذرد و پرتوش بجز آنها رسد ، زيرا بيشتر اثر بخشى خورشيد و ماه و اختران ديگر بواسطه پرتو مستقيم و منعطف و برگردان آنها است باذن خدا تعالى ، گفته‌اند زمين در ميانهء آسمان چون مركز كره است و مركز حجمش با مركز عالم يكى است ، و اين به چند دليل است .\r\n1 - ارتفاع كواكب و انحطاط آنها در مدت ظهورشان برابر است .\r\n2 - هميشه نيمى از فلك پديد است و نيمى نهان .\r\n3 - سايه آفتاب از هنگام طلوع و هنگام غروب هنگامى كه در مدارى باشد كه شب و روز برابر است يا در دو جزء برابر از دائره‌اى كه به حركت خاصه خود آن را طى مىكند برابر است .\r\n4 - ماه گرفتن هنگامى است كه دو قطر خورشيد و ماه برابر هم باشند ، از دليل يكم فهميده شود كه زمين سمت شرق يا غرب عالم نيست و از دليل دوم فهميده شود كه سمت بالا سر يا پائين پا نيست و از دليل سوم فهميده شود كه بسوى يكى از دو قطب نزديكتر نيست ، و از دليل چهارم فهميده شود كه بيكى از اين جهات يا جهات ديگر متمايل نيست .\r\nو چنانچه مركز حجم زمين با مركز عالم يكى است همچنين است مركز ثقل آن براى اينكه هر سنگينى بطبع خود ميان زمين كشيده شود چنانچه آزموده شده بنا بر از ميانه حركت بخارج ندارد و در آن آرام دارد و از همه جهت خود را بسوى مركز كشاند بطور برابر و بناچار مركز ثقل حقيقى آن با مركز تقريبى حجم عالم يكى است و در ميان جهان استوار است و لرزش و پريشانى ندارد ، و چون چيزهاى سنگينى كه از يكسو بسوى ديگر كشيده شوند نسبت به زمين بسيار اندكند مركز ثقل را جابجا نكنند ، و هر جزئى از زمين جدا شود بدان كشش دارد و آن را از هر سو باشد به خود ميكشد بىپريشانى و ترديد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاينست گفتار فلاسفه در اينجا و ما جز اين ندانيم كه همه بقدرت قادر توانا و دانا و خواست مدبر حكيم است چنانچه به زودى بدانى ان شاء اللَّه شيخ مفيد - قدس سره در كتاب مقالات گفته : من گويم : جهان همان آسمان و زمين است و آنچه ميان آنها است از جواهر و اعراض و ميان يگانه پرستان در آن خلافى نشناسم .\r\nمن گويم : بسا مقصودش از سماوات عرش هم باشد با كرسى و حجب و منظورش رد جواهر مجرده است كه حكماء بدان عقيده دارند . سپس ( ره ) گفته : ميگويم فلك گرد زمين است و بر آن ميچرخد و خورشيد و ماه و اختران ديگر در آنند و زمين در ميانست چون نقطه ميان يك دائره ، و اين عقيده ابى القاسم بلخى و گروهى يگانه پرستاست ، و بسيارى از قدماء و منجمين : و جمعى از معتزله بصره و ديگران از مردم مذهبى با آن مخالفند ، و ميگويم فلك حركت گردانى دارد چون دائره بر كره و اين مذهب بلخى و جمعى موحدانست ، و زمين چون كره است ميان فلك و هميشه آرام است و بيحركت و علت آرامى آن اينست كه در مركز است و مذهب ابى القاسم و بيشتر قدماء و منجمين است ، و جبّائى و پسرش و ديگران از صاحب‌نظران و مقلّدان و متكلمان با آن مخالفند .\r\nسپس گفته - و ميگويم جهان پر است از عناصر و جواهر و خلاء ندارد و اگر خلاء بود امتياز ميان مجتمع و پراكنده جواهر جهان و اجسام آن ممتاز نبود ، و اين مذهب خصوص ابى القاسم از بغداديها است و مذهب اكثر قدماء متكلمان و جبائى و پسرش و جمعى متكلمان حشويه و جبريه و مشبهه با آن مخالفند .\r\nسپس گفته - و گويم مكان همانست كه بر هر چيزى از هر سو فرا است ، و حركت جوهر جز در مكان نشايد ، وقت هنگامى است كه براى چيزى مشخص شود و پديده جدائى نيست ، زمان نام حركت فلك است و از اين رو فعل در ذات خود نياز بوقت و زمان ندارد ، و همه موحدان بدان معتقدند .\r\nاز سيد مرتضى - رحمه اللَّه - پرسيدند ، آيا فضا پايانى دارد ؟ و قديم تعالى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآن را ميداند ؟ اين فضا چيست ؟ وراء طبقه هشتم زمين و طبقه هشتم آسمان فضا هست يا نه ؟ اگر گوئى : نه ، از تو خواهيم پس از ملاء چيست ؟ و پرسيم خداى تعالى ميداند پايان آن را ؟ اگر گوئى : آرى از تو خواهيم كه پس از آن پايان چيست ؟\r\nو او - ره - جواب داد كه فضاء بطور حقيقت نه موصوف بتناهى است نه بلا تناهى و توصيف آن بدان بر وجه مجاز است و ظاهر گوئى ، و ميدانيم كه آن جوهر است نه عرض ، نه قديم ، نه حادث ، نه ذات و نه معلومى چون معلومات ، و اما طبقه هشتم زمين را كه ندانيم و آنچه قرآن بدان گويا است ، « هفت آسمان است و بمانند آنها از زمين » و جز آنها را نتوان دانست از دليل عقلى يا شرعى ( پايان ) .\r\nو من گويم : بسط سخن در اين امور خروج از مقصود كتابست ، و جاى آن علم كلام است « 1 » .\r\n\r\n\r\n","description":"","footnote":"\r\n( 1 ) بيشتر اين مباحث و عقائد وابسته بعقيده چهار عنصر و نه فلك مسلك يونانيست و اين عقائد طبق بررسى دانشمندان اخير باطل است و هر چه بر آن بافته شده به كلى بىاعتبار است ( شرح مترجم )\r\n","page_name":" 83 ","page_number":83},
  {"content":"\r\n\r\n\r\nباب سى و دوم در بخش زمين به اقاليم و ذكر كوه قاف و كوههاى ديگر و چطور آفريده شدند و سبب زمين لرزه\r\n\r\nآيات قرآن مجيد\r\n2 - النحل ( 15 ) و افكند بر زمين لنگرهاى كوه تا نلرزاند شما را .\r\n2 - الكهف ( 93 - 98 ) تا چون رسيد بميان دو سد يافت در پيش آنها مردمى تا فرمايد - باشد وعده پروردگارم درست .\r\n3 - الأنبياء ( 31 ) و ساختيم در زمين لنگرها تا نلرزاند شما را و ساختيم در آن دره‌ها را راه شايد رهيابند ( 95 ) تا باز شدند يأجوج و مأجوج و آنان از هر تپه فرو ريزند .\r\n4 - لقمان ( 10 ) و افكند در زمين لنگرهاى كوه تا نلرزاند شما را .\r\n5 - فاطر ( 27 ) از كوهها راه دار و سپيد و سرخ و چند رنگ و بسيار سياهند .\r\n6 - ص ( 18 ) راستى ما مسخر كرديم كوهها را بهمراهش كه تسبيح گويند در شام و بام .\r\n7 - ق ( 7 ) افكنديم در آن لنگرهاى كوه .\r\n8 - الطور ( 1 ) و سوگند بطور - و فرمود ( 10 ) و روان شوند كوهها به خوبى .\r\n9 - المرسلات ( 27 ) و نهاديم در آن لنگرهاى كوه .\r\n10 - النبأ ( 6 ) آيا نساختيم زمين را بستر و كوه را لنگر .\r\n11 - الغاشيه ( 19 ) و بسوى كوهها كه چگونه وادار شدند .\r\n12 - التين ( 1 ) سوگند به تين و زيتون و طور سيناء .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nتفسير\r\n: « تا نلرزاند شما را » گفته‌اند زمين چون سقف از اثر گام ميلرزيد و خدايش با كوههاى بلند لنگر انداخت تا نلرزد ، و از ابن عباس روايت كردند كه گفت : زمين روى آب پهن شد و مانند كشتى اهل خود را بر ميگرداند ، و خدا كوهها را فرستاد ، سپس اختلاف دارند كه براى چه كوهها سبب آرامش زمين شدند و چند وجه گفتند كه ما برخى را بياوريم :\r\n1 - آنچه فخر رازى در ( ج 2 ص 8 ) تفسيرش گفته : چون كشتى را به روى آب اندازند از سوئى بسوئى كژ شود و پريشان باشد و چون اجرام سنگين در آن نهند روى آب آرام گيرد ، و چون خدا زمين را روى آب آفريد لرزيد پس كوهها را آفريد و ميخ آن نمود و آرام شد براى سنگينى آنها ، و جاى چند اعتراض هست .\r\n1 - اين علت تراش يا حركت اجسام را طبعى داند يا كار خدا بنا بر اول گوئيم بىترديد زمين از آب سنگين‌تر است و بايد در آن فرو رود نه روى آن بماند تا بلرزد بخلاف كشتى كه چوبى است تهى و روى آب ميماند و ميلرزد و چون سنگين شود ، آرام گيرد پس اين دو جدا هستند و قياس درست نيست . و اگر طبع اثر ندارد و سنگينى و فرو رفتن در آب و فراگيرى آب به زمين همه كار خداست ، و آرامش زمين هم كار خداست نبايد گفت : زمين ميلرزيد و خدا بوسيله سنگينى كوه آن را آرام كرد .\r\n2 - لنگر شدن كوه براى زمين معناش اينست كه زمين روى آب بماند و نلرزد از اين سو بدان سو و اين در صورتيست كه آبى كه زمين بر آن مستقر شده ايستاده و آرام باشد گوئيم سبب آرامش خود آن آب چيست در اينجاى مخصوص اگر گوئى بطبع خود در اينجا آرام است ديگر معنا ندارد بگوئى بسبب اينكه خدا كوهها را لنگر كرده آرام است و اگر بگوئى آرامش آن كار خداست گوئيم چرا آرامش خود زمين را كار خدا ندانيم پس اين علت فاسد است .\r\n3 - همه زمين يك جسم است و اگر يك جا بسوئى ميل كند حالش براى مردم\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپديد نشود ، اگر گوئى چگونه لرزش زمين بر اثر بخار درونش بمردم پديد شود هنگام زمين لرزه گوئيم بخارها در يك تيكه كوچك زمين حبس شوند و چون فشار آرند حركت آن پديد شود مانند جنبش عضوى از تن آدمى ولى اگر همه زمين بجنبند پديد نشود نبينى كشتى سوار حركت كشتى را حسّ نكند هر چه هم تند باشد ( پايان ) .\r\nو ممكن است پاسخ از اعتراض يكم باينكه طبع آن ميل بمركز است ولى چون سبك باشد موج آب بفشار آن را حركت دهد و از جاى طبيعى خود بگرداند و بلرزه افتد و تيكه‌اى از آن فرو شود و تيكه‌اى بر آيد ، و چون خدا آن را با كوهها سنگين كرد تا امواج آب مقاومت كرد و آنها چون ميخش بر جا داشتند .\r\nو از اينجا جواب اعتراض دوم هم دانسته شد زيرا توقف لنگر گرفتن زمين با كوه بر اينكه آب در جاى مشخصى آرام باشد ممنوع است و جواب اعتراض سوّم اينست كه منظور از منتى كه خدا بر نهاده تنها اين نيست كه حركت پديد نشود تا گفته شود ، حركت كلى زمين براى مردم پديد نشود بلكه منظور اينست كه سبب غرق برخى تيكه‌هاى زمين نشود بعلاوه ظاهر اينست كه حركت نامحسوس در صورتيست كه در يك سو و بيك وضع باشد چون حركت وضعى پيوست يا حركت كشتى بيكسو بىپريشانى و اگر حركت در چند سو باشد و پريشان باشد مانند كشتى متلاطم احساس مىشود .\r\nو اينست فرق ميان حال زمين لرزه و حركت همه زمين در پديدارى و ناپيدائى و اگر فرض كنيم يك تيكه زمين هم بيكسو رود و پريشان نباشد احساس نشود چنانچه حركت همه زمين بيكسو بهر حال اگر حركت به چند سو و پريشان باشد احساس شود خواه در تيكه‌اى باشد يا در همه زمين .\r\n2 - آنچه خود اين فاضل در ( ج 20 ص 9 ) تفسيرش گفته و برگزيده آنجا كه گفته : آنچه در اينجاى مشكل نزد من است اينست كه گفته شود بدلائل يقينى ثابت\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشده كه زمين كره است و كوهها در سطح آن چون پره و دندانه است .\r\nو اگر اينها نبود و صاف بود به كمتر سببى ميچرخيد و ميلرزيد زيرا جرم بسيط مستدير گر چه بذات خود حركت را نبايد ولى باندك سبب به حركت آيد و چون اين كوهها دندانه دار بر گرد آنند و بطبع خود بمركز كشيده شوند براى سنگيني بمانند ميخ كره زمين را نگهدارند و اين كوهها چون ميخهاى كوبيده بر كره‌اند كه مانع حركت آنند و از لرزش زمين بطور حركت مستدير جلوگيرند ، اينست آنچه در اين باره بخاطرم رسيد ( پايان ) .\r\nبدان اعتراض شده كه سخنش دچار پريشانيست زيرا آغازش اينست كه خود دندانه‌هاى كوهين زمين وسيله پايدارى و آرامش آنست براى آنكه آب ميان اين دندانه‌ها مانع حركت زمين است و جابجا شدن آن بنا بر اين علت آرامش همان كوههاى درون دريا است به آنچه در ربع بىآب مسكونست ، و اين خلاف امتنان در آفرينش كوهها است و خلاف قول خدا كه « نهاد بر آن لنگرها از بالايش » و گفت اينكه كوههاى درون آب هم بالاى زمينند دور است ، با اينكه بسا كوههاى درون آب كمك به حركت زمين باشد نه سبب آرامش چنانچه اگر همه كره آب بموج افتد يا آنچه نزديك به آنست .\r\nو بسا كه در موقع حركت تيكه‌هائى از آب مانع حركت آن گردند و يا اينكه هواء مقارن كوههاى ربع ظاهر مانع شوند كه امواج آب زمين را حركت دهند و ميخهاى هوائى آن باشند چنانچه كوههاى درون آب مانعند از اينكه باد آن را بجنباند ، بنا بر اين كوهها در خشكى و دريا گاهى كمك حركت زمين باشند و گاهى مانع آن ، و سنگين بودن كوهها و شكل آنها در آرامش زمين اثرى ندارند .\r\nولى از اينكه گفته « جرم بسيط - الخ - بر آيد كه ساده بودن سبب حركت زمين است و شايد براى اين باشد كه اجزاء بسيط و ساده متناسبند با اجزاء مكان و طبع خواستار انطباق مركز ثقل زمين است بر مركز عالم بهر وضع باشد و آب نميتواند كره زمين را جابجا كند ولى ميتواند آن را بچرخاند بخلاف جسم مركب و دندانه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدار كه هر جزئش بايد وضع خاصى داشته باشد چون برابر بودن يكى از دو قطب مثلا و اين فائده از تركيب اجزاء زمين برآيد گرچه كوه و برآمدگى هم در ميان نباشد .\r\nو منت‌گذارى بآفرينش خود كوه نيست بلكه از جهت تركيب است مگر اينكه منظور اين باشد كه سبب سكون حالت تركيبى و دندانه‌داريست ، و ظاهر توصيف كوهها ببلندى اينست كه ارتفاع در اين مقصود اثر دارد مگر اينكه وصف از نظر فائده‌هاى ديگر باشد كه بر آن بار شود و بنا بر اين سنگينى كوهها در آرامش زمين اثر ندارند چنانچه از دنباله كلامش برآيد كه هر كدام از اين كوهها بطبع خود متوجه مركز عالمند و سنگينى كوه با سختى آن چون ميخى است كه مانع گردش كره زمين است ، و با اين حال مانع از حركت شرقى و غربى نيست بلكه كمك آنست .\r\nو بسا مقصودش اينست كه سبب آرامش مستند بكوه هر سه امر است ، و بسا كه طبع زمين را براى استقرارش در جاى خود بس دانسته ولى مانعى از گردش وضعى آن خواسته ، و از اين رو در پايان گفته : و مانع باشند از لرزش و پريشانى زمين يعنى از چرخيدن آن .\r\n3 - آنچه بخاطر من رسيده كه اثر كوهها در آرامش زمين براى درهم شدن ريشه‌هاى درونى آنها است در ژرفاى زمين با يك ديگر بطورى كه نميگذارند از هم بپاشند و پراكنده شود ، و بمانند ميخها هستند كه در تيكه‌هاى چوبين در ميكوبند تا آنها را بهم ميچسبانند و نگه ميدارند و اين براى كسانى كه چاههاى عميق در زمين ميكنند روشن است كه بسنگهاى سخت بر ميخورند .\r\nو ملاحظه ميكنى كه بيشتر تيكه‌هاى زمين ميان كوههائى باشند كه بر گرد آنند و گويا با پيوست آنها با تيكه‌هاى سنگى از زير چون ظرف آنهايند كه نميگذارند از هم بپاشند و جدا شوند .\r\n4 - يكى از محققان گفته سود ميخ اينست كه در برخى موارد چيزى را از حركت نگه مىدارد و آرام ميسازد و لازمه اين آرامش استوار بودنست و صحت تصرف در آن ، و سود كوهها و دندانه‌هاى زمين اينست كه زير آب نرفته و جانوران بر آن\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاستوارند و گردش دارند .\r\nو از اين رو با ميخ وجه مشترك دارند كه سبب استوارى و مانع از بيقراريند و ميخ گفتن صخور و كوهها خوبست و تعبير بلرزش و نفى آن از اين نظر است كه صحيح است گفت اگر جانوران دچار غرق شوند استقرارى بر زمين ندارند در صورتى كه كوهها نباشند و بر زمين هم نسبت لرزش و بىقرارى در اين صورت صحيح است و توان گفت اگر كوهها در روى زمين نبودند زمين دچار لرزه و اضطراب بود نسبت بجانوران خود .\r\n5 - مقصود از كوههاى بلند پيغمبران و اوصياء و علماء است و مقصود از زمين دنيا و تعبير از اينان بكوه بلند براى اينست كه مانند كوه سنگين و استوار و پناه مردمند و چون ميخ وسيله آرامش امور جهان و آسايش و جلوگيرى از لرزش دلها و لغزش نوع انسانند و مرجع مهمات و حوائج ، دانشمندان در زمين ميخهاى خدا باشند .\r\n6 - مقصود از اينكه كوهها ميخ زمينند اينست كه وسيله راه جستن و به مقصود رسيدنند و از لرزش در اشتباه و گرفتارى بگمگاه جلوگيرند ، اين سه جهت را برخى ناهنجار گويان كه شيوه او تاويل بلا سبب و دليل آيات و اخبار است بيان كرده ، و اين دليرى بر مالك روز جزاء و افتراء بحجج پروردگار جهانيان است .\r\n7 - مقصود از زمين تيكه‌هاى آنست نه كلّ آن و كوهها ميخ و نگهدار هر تيكه زمينند از لرزش بدنبال حبس بخار بفرمان خدايا باسباب ديگر كه آفريننده داند و اين وجه نزديك بباور است و آنچه راجع به زمين لرزه در حديث ذو القرنين آيد مؤيد آنست .\r\n\r\n[ كلامى در بارهء ذو القرنين 
  ]\r\nگويم : اما حديث ذو القرنين و سدّ و جز آن از احوال او در مجلد پنجم در شرح حالش گذشته . و در اينجا برخى از گذشته را بروايت ديگر بياوريم .\r\nثعلبى در عرايس از قول اهل كتب آورده كه : ذو القرنين رومى و پسر يگانهء پيره زنى بود و نام او اسكندروس بود ، يا « عياش » بندهء خوبى بود و چون پادشاه شد خدا به دو وحى كرد كه اى ذى القرنين منت بر سراسر مردم مبعوث كردم و حجت بر آنها ساختم : اين تعبير خواب تو است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nدر روى زمين هفت امت بهفت زبان باشند كه تو بر همه مبعوثى ، ميان دو امت پهناى زمين فاصله است و ميان دو امت درازى زمين و 3 امت در ميان زمين باشند و آنها پرى و آدمى و ياجوج و مأجوجند ، دو امت در دو طرف طول زمين آنكه در مغربست « ناسك » خواننده و آنكه در مشرق است « منسك » و امتى كه در كناره جنوب زمين است « هاويل » باشد و آنكه در كناره شمال است « قاويل » .\r\nچون خدا چنين فرمود : ذو القرنين گفت معبودا مرا به كار بزرگى واداشتى كه اندازه‌اش را جز خودت نداند ، به من بگو با اين همه مردم با چه نيرو برترى جويم ، با چه سپاه سرورى كنم ، با چه صبرى بسازم ، با چه زبانى سخن كنم ، چگونه زبانشان را بفهم ؟ و با چه گوشى بشنوم ؟ با چه ديدى بنگرم ؟ با چه دليلى با آنها مرافعه كنم ؟ با چه خردى بر خرد آنها چيره شوم ؟ با چه دل و حكمتى آنها را اداره كنم ؟ با چه فرمانى ميان آنها دادگسترى كنم ؟ با چه بردبارى با آنها شكيبا باشم ؟\r\nبا چه معرفتى ميان آنها قضاوت كنم ؟ با چه دانشى كارشان را انجام دهم ؟ با چه دستى بر آنها بتازم ؟ با چه پائى سرزمين آنها را گام زنم ؟ با چه توانى شماره‌شان كنم ؟ با چه لشكرى بجنگ آنها روم ؟ با چه نرمشى با آنها الفت گيرم ؟\r\nمعبودا از آنچه گفتم چيزى ندارم توئى مهربانى كه كسى را جز به آنچه تواند فرمان ندهى خدا فرمود : من تاب همه آنچه بدوشت نهادم به تو مىدهم ، گوشت را باز كنم تا هر چه را شنوى ، فهمت را باز كنم تا هر چه را بفهمى ، زبانت را بهر چه گويا سازم و چشمت را بهر كه بينا ، برايت شمار گيرم و بازويت را توانا سازم تا بهراس نيفتى و پايه‌ات محكم سازم تا چيزى بر تو چيره نشود و دلدارت كنم و پهلوان تا بر هر چه بتازى و چيزى نبازى ، هيبت به تو دهم تا از چيزى نترسى ، و تاريكى را برايت مسخر نمايم ، چون به او چنين گفته شد خود در مقام حركت برآمد و مردمش او را به اقامت ميخواندند با اصرار و او گفت چاره‌اى جز طاعت خدا نيست .\r\nو به آنها فرمود : مسجدى بدرازاى 400 ذارع برايش بسازند و در آن ستونها بر پا دارند ، گفتند : چگونه آن را بسازيم ؟ گفت : چون ديوارها\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nساختيد آن را تا برابر سر ديوارها پر از خاك كنيد ، آنگه از توانگر و درويش به اندازه توانشان طلا بگيريد و تيكه كنيد و ميان خاكها بريزيد ، و با تخته‌هاى چوب و مس و الواح مسين سقف را بزنيد ، در ازاى هر تخته چوب 224 ذراع و فاصله دو ديوار 200 ذراع و بلندى ديوار 22 ذراع ، سپس مستمندان را بخوانيد تا خاكها را بيرون كشند و خرده طلاهاى آن را براى خود بردارند و البته بسرعت آن را انجام دهند براى طلاها .\r\nاين كار را كردند مستمندان خاكها را بيرون بردند و سقف بر پا ماند و مستمندان توانگر شدند و 40 هزار لشكرى از آنها فراهم كرد و به چهار بخش نمود و هر لشكرى 10 هزار ، و آنها را سان ديد 1400000 تن بودند ، 800000 از خودش و 600000 از لشكر دارا ، و 40 هزار از مستمندان ، و حركت كرد بسوى ملت مغرب زمين و اينست قول خدا تعالى « تا چون رسيد بفرودگاه خورشيد يافتنش در چشمه‌اى از لجن فرو ميرود » يا در چشمه‌اى داغ بنا بر قرائت ديگر .\r\nو چون به مغرب رسيد مردى ديد كه جز خدا شمار آنها را نداند و جز خدا تعالى برابرى نيرو و دليرى آنها را نتواند ، زبانهاى چندى داشتند و نظرهاى مختلفى و اينست قول خداى تعالى « يافت نزد آن مردمى » يعنى مردم بسيارى كه بدانها گفته شود « ناسك » .\r\nو چون چنين ديد آنها را ظلمت‌گير كرد و با سه لشكر آنها را محاصره كرد و آنها را بطاعت خداى يگانه دعوت كرد برخى گرويدند و برخى سرباز زدند و رو گردانيدند و ظلمت را بر آنها مسلط كرد تا در دهان و بينى و گوش و چشم و درون آنها رفت و ميان خانه‌ها و اتاقهاشان در آمد و از بالا و هر سو آنها را فرو گرفت و در آن بجنبش آمدند و سرگردان شدند .\r\nو چون نگران شدند از اينكه نابود شوند هم آواز به او ناليدند و ظلمت را از آنها برداشت و بازور آنها را گرفت ، و يك سپاه بزرگ از ملتهاى عظيم تشكيل داد و آنها را بدنبال خود كشانيد و ظلمت از پس آنها آنان را ميراند و پاسبانى ميكرد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو نور در جلو رهبر و رهنماى آنها بود و به سمت راست زمين ميرفتند تا بملت جنوب بنام ( هاويل ) برسند .\r\nو خدا دل و دست و رأى و خرد و نظر او را مسخر كرد ، در هيچ كارى خطاء نميكرد و بپيشروى امتها روان شد و همه بدنبالش ، و چون به دريا يا آبگاهى ميرسيد كشتيها ميساخت از تخته‌هاى كوچك مانند استر و آنها را رده ميكرد در يك ساعت و همه همراهان خود را با آنها ميگذرانيد و چون از درياها و رودها گذر ميكرد كشتيها را باز ميكرد و هر تخته‌اى را بدست يكى از همراهان ميداد كه بردنش آسان مينمود و بدين شيوه خود را به « هاويل » رسانيد ، و كار آن را مانند « ناسك » يكسره كرد .\r\nو از آنجا بسوى منسك كه در مشرق بود رفت و آن را هم مسخر كرد و لشكرى هم از آن فراهم نمود و از سمت شمال بسوى « قاويل » رهسپار شد كه ملتى در برابر « هاويل » بودند ، و همه پهناى زمين ميان آنها فاصله بود ، و چون بدان رسيد كار آن را هم ساخت و لشكرى هم از آن فراهم كرد و اينست قول خداى تعالى « تا چون بمطلع خورشيد رسيد يافت كه بر مردمى بر آيد كه نساختيم براشان جز آن پرده‌اى » يعنى مسكنى كه در آن باشند .\r\nقتاده گفته : يعنى ميان آنها و خورشيد پرده نبوده براى آنكه در مكانى بودند كه ساختمان بر آن استوار نميشد و در سردابها بسر ميبردند تا شب كه بر مىآمدند براى زندگى و كشت ، حسن گفته : سرزمين آنها ساختمان را نگه نميداشت و چون خورشيد بر مىآمد زير آب ميرفتند و چون غروب ميكرد برون مىآمدند و ميچريدند مانند چهار پايان ابن جريج گفته ؛ و يك بار سپاهى بر سر آنها آمدند و مردم آن بدانها گفتند مبادا خورشيد بر شما بتابد در اينجا گفتند ما بمانيم تا خورشيد بر آيد و آن را بنگريم ، و همه مردند ، و گفتند : همه از آنجا گريزان شدند .\r\nكلبى گفته : مردمى بودند لخت و نابينا به حق بنام منسك ، گفته : مردى بنام عمرو بن مالك بن اميه باز گفت كه در سمرقند مردى ديدم كه در جمعى مردم گرد خود حديث ميكرد و از يكى پرسيدم چه ميگويد ؟ گفت از حال مردمى كه خورشيد\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبدانها بر آيد ، گفت من از چين گذشتم و از حالشان پرسيدم گفتند يك شبانه روز با آنها فاصله دارى . رهنمائى را مزدور كردم و شبانه نزد آنها رفتم و ناگاه ديدم هر كدام يك گوش خود را فرش كردند و ديگرى را به روى خود كشيده و همراه من زبان آنها را ميدانست و به آنها گفت : آمديم بنگريم چگونه خورشيد برميآيد .\r\nدر اين ميان آواز زنجيرى بلند شد و من از هوش رفتم و چون به هوش آمدم ديدم مرا چرب كرده بودند و چون خورشيد روى آب برآمد بمانند روغن زيت به جوش آمد و گوشه آسمان چون خيمه‌اى نمود و چون خورشيد بر آمد مرا با يارم در سرداب خود در آوردند ، و چون روز بر آمد بماهي گرفتن پرداختند و آن را در آفتاب ميانداختند و پخته ميشد .\r\nثعلبى گفته دانايان باخبار قدماء گفتند : چون ذو القرنين از كار امم اطراف زمين پرداخت و بشرق و غرب چرخيد بسوى امم ميانه زمين رو آورد از پرى و آدمى و يأجوج و مأجوج و در ميان راه در پايان شرقى سرزمين ترك امتي خوب از آدميان به او گفتند : اى ذى القرنين ميان اين دو كوه آفريده‌هائى از خدا باشند كه بآدمى نمانند و بجانوران مانند ، گياه بيابان خورند و جانداران و وحوش را شكار كنند و همه حشرات زمين را از مار و عقرب و هر جانورى را ميخورند كه خدا آفريده ، و خدا خلقى ندارد بمانند آنها فزون شوند ، و اگر مدتى بگذرد آنقدر فزون شوند كه بىترديد روى زمين را پر كنند و مردم آن را بيرون كنند و بر آنها غلبه كنند و تباهى ببار آورند ، و سالى نگذرد كه ما نگرانيم سر آنها از ميان اين دو كوه بر ما بتازد .\r\n« آيا مالياتى برايت به عهده گيريم » كه مزد تو باشد « بر اينكه ميان ما و آنها سدى بسازى » كه جلوگير باشد و بما نرسند « ذو القرنين گفت آنچه خدا به من داده بهتر است » از خراج شما ولى با من كمك كنيد با نيروى خود تا ميان شما و آنها ديوارى بسازم ، گفتند : اين نيرو چيست ؟ گفت كار كارگر و استاد كه خوب بسازد و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nابزار كار گفتند . ابزار كار چيست ؟ گفت « تيكه‌هاى آهن بياوريد » و مس بياوريد گفتند با چه نيرو آهن و مس را ببريم ، معدن ديگرى از زير زمين براى آنها بر آورد بنام « سامور » كه سخت‌تر و سفيدتر فلزيست كه خدا آفريده ، و سليمان ستونهاى بيت المقدس و سنگهايش را با آن بريده و هم جواهرش را .\r\nو آنگه ميان دو كوه را اندازه گرفت و آهن و مس را با آتش ذوب كرد ، و تيكه‌ها چون سنگهاى بزرگ ساخت ، سپس مس را آب كرد و چون گل ملاط آن سنگهاى آهنين نمود و بساختن آن پرداخت و نقشه ساختمانش چنانچه مورّخان گفته‌اند اين است ، ميان دو كوه را اندازه گرفت 100 فرسخ بود و پايه آن را كند تا به آب رسيد .\r\nو پهناى سد را 50 فرسخ گرفت ، و آنگه ، هيزم ميان دو كوه نهاد و آهن روى آن چيد و باز هيزم روى آن چيد و يك رده آهن و يك رده هيزم روى هم چيد تا برابر دو كوه دو سمت سد شد .\r\nو آنگه آتش بر آن نهاد و گفت بدميد تا همه آتش شد و مس آب شده بر آن ريخت و آتش رده هيزمها را بلعيد و مس گداخته بجايش آمد تا آهن و مس با هم تركيب شدند . و چون پارچه برد يمنى نمودار شد از زردى و سرخى مس و از سياهى آهن و مس ، و سد دراز و محكم و بزرگى شد چنانچه خدا فرموده « نتوانند بر آن برايند و نتوانند بر آن سوراخى پديد آرند » .\r\nقتاده گفته ، مردى گفت : يا نبى اللَّه سد يأجوج و مأجوج را ديدى ؟ براى من وصف كن فرمود : چون برد يمنى است يك رده سياه و يكى سرخ فرمود : من آن را ديدم ، و گفته‌اند : جاى سد پشت « ملاذجرد » نزديك مشرق تابستان و فاصله‌اش تا خزره 72 روز راه است .\r\nو از على بن ابى طالب عليه السّلام روايت شده كه فرمود : ذو القرنين از مشرق تا مغرب را مالك شد ، دوستى از فرشته‌ها داشت بنام « رفائيل » بديدن او مىآمد ، يك روز\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدر ميان گفتگو ذو القرنين گفت : اى رفائيل از عبادت خودتان در آسمان به من بازگو گريست و گفت : اى ذو القرنين عبادت شما در برابر عبادت ما چه ارزشى دارد در آسمان فرشته‌هايند كه هميشه ايستاده و ننشينند ، و برخى پيوسته به سجده و سر بر ندارند ، برخي در ركوع و بلند نشوند هرگز ، ميگويند : سبحان الملك القدوس رب الملائكه و الروح ، ربنا ما عبدناك حق عبادتك .\r\nذو القرنين به سختى گريست و گفت : من ميخواهم زنده مانم ، حق عبادت پروردگارم را ادا كنم رفائيل ، گفت : راستى اين را ميخواهى ؟ گفت : آرى ، رفائيل ، گفت : خدا را در زمين چشمه‌ايست بنام چشمه زندگى و خدا با خود عهد بسته هر كه از آن نوشد نميرد تا خودش از خدا مرگش را خواهد ، ذو القرنين گفت :\r\nشما جاى اين چشمه را ميدانيد : گفت : نه ، ولى در آسمان گويند : خدا را در زمين ظلماتيست كه پاى آدمى و پرى بدان نرسيده ، و ما پنداريم آن چشمه در اين ظلمت است .\r\nذو القرنين همه علماء مدرس كتب و آثار نبوت را جمع كرد و به آنها گفت : شما در كتب خدا و احاديث انبياء و گفتار علماى پيش از خود يافتيد كه خدا را در زمين چشمه‌ايست بنام چشمه زندگى ؟ همه گفتند : نه ، جز يكى از آنها بنام فتخير ( خضر خ ب ) كه گفت : من در وصيت‌نامه آدم يافتم كه خدا در زمين ظلمتى آفريده كه پاى آدم و پرى بدان نرسيده و در آن چشمه جاويد ساخته ، ذو القرنين گفت :\r\nراست گفتى ، سپس فقهاء و اشراف و ملوك را بسيج كرد و بسوى مشرق رفت 12 سال تا بگوشه تاريكى رسيد و تاريكى ديد كه تاريكى شب نبود ، و در آنجا لشكر گاهى بر پا كردند و همه دانشمندان لشكرش را گرد آورد و گفت : ميخواهم وارد اين ظلمت شوم .\r\nگفتند پادشاها پيغمبران و شاهان پيش از تو قصد اين ظلمت نكردند تو هم آن را مخواه كه ميترسم برايت اتفاق بدى افتد و مردم زمين تباه شوند ، گفت : ناچار بايد آن را بپيمايم ، گفتند : اى پادشاه از ظلمت دست بردار و آن را مخواه زيرا\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاگر ما دانستيم كه در آن به مقصود خود رسى و خدا بر ما خشم نكند بدنبالت مىآمديم ولى ما از خدا ترس داريم كه رنج آورد و زمين و آنچه در آنست تباه شوند ، ذو القرنين گفت : من ناچارم از اينكه در آن بروم علماء گفتند : خود دانى .\r\nذو القرنين گفت : كدام مركبها تيز بين ترند ؟ گفتند : اسب ، گفت ، چه اسبى تيزبين‌تر است ؟ گفتند ماده ، گفت : از ماده‌ها كدام تيز بين‌ترند ؟ گفتند ، نزائيده‌ها ذو القرنين فرستاد و 6000 هزار كره اسب ماده فراهم كرد و 6000 هزار مرد چالاك و خردمند از سپاه خود برگزيد و بهر كدام اسبى داد و خضر را فرمانده دو هزار نمود و ذو القرنين با 4 هزار ماند ، و به باقى مردم گفت تا 12 سال در اينجا بمانيد اگر ما برگشتيم كه بسيار خوب و گر نه ببلاد خود بر گرديد ، خضر گفت ، پادشاها ما در ظلمت راه ميرويم و يك ديگر را نبينم و اگر گم شديم چه كنيم ، ذو القرنين به او يك دانه سرخ داد و گفت : چون گرفتار گم شدن شويد اين مهره را بينداز تا فرياد زند و گمشده‌ها بدان باز آيند .\r\nخضر يك منزل پيش از ذو القرنين بود از هر جا كوچ ميكرد ذو القرنين بار مينهاد ، در اين ميانه كه خضر ميرفت بدره‌اى رسيد و بدلش افتاد كه چشمه زندگى در آنست بر لب آن دره‌ايست داد و بيارانش گفت : از اينجا حركت نكنيد ، و آن مهره را انداخت و پس از مدتى طولانى بنك آن را شنيد و نزد آن رفت ديد در كنار چشمه است .\r\nخضر جامه در آورد و در چشمه رفت و ديد سپيدتر از شير است و شيرين‌تر از عسل از آن نوشيده و در آن غسل كرد و وضوء ساخت و جامه‌ها را پوشيد . و آنگه مهره را بسوى يارانش افكند و فرياد كرد و خضر بدنبال آوازش نزد ياران خود برگشت و سوار شد و گفت : بنام خدا برويد .\r\nذو القرنين آن وادى را نيافت و از آن گذشت و 40 شبانه روز در تاريكى رفتند و بيك روشنائى رسيدند كه نه از خورشيد بود و نه از ماه ، زمينى سرخ بود و ريگستان و در آن زمين كاخى بود يك فرسخ در يك فرسخ درى داشت .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nذو القرنين قشون خود را در آنجا فرود آورد و تنها بدان كاخ در آمد و ديد يك ميله آهن بر روى ديوار كاخ است و پرنده سياهى از بينى بدان مهار شده و ميان آسمان و زمين آويزانست و چون خش و خش ذو القرنين را شنيد گفت :\r\nاين كيست ؟ گفت من ذو القرنينم گفت : آنچه پس خوددارى تو را بس نبود تا خود را به من رساندى ؟ آن پرنده گفت : اى ذو القرنين برايم حديث بگو ، گفت بپرس .\r\nگفت : ساختمان آجر و گچ در زمين بسيار شده ؟ گفت : آرى ، پرنده پرى گشود و باد كرد تا يك سوم آن آهن را گرفت ، گفت : اى ذو القرنين ساز و آواز بسيار شده ؟ گفت : آرى ، پرنده پر زد و دو سوم آهن را پر كرد و گفت : آيا گواهى بدروغ فراوان شده ؟ گفت : آرى و پرنده پرى زد و همه آهن را پر كرد و ميان دو ديوار كاخ را سد كرد و ترسيد ( برد و زانو نشست خ ب ) .\r\nذو القرنين سخت ترسيد و پرنده گفت : نترس به من حديث كن گفت : بپرس گفت : آيا مردم از شهادت بيگانگى خدا دست كشيدند ؟ گفت : نه ، پرنده تا يك سوم به خود پيوست ، سپس گفت : اى ذو القرنين ، مردم نماز واجب را ترك كردند ؟\r\nگفت : نه پرنده يك سوم ديگر جمع شد ، سپس گفت : اى ذو القرنين مردم غسل جنابت را وانهادند ؟ گفت : نه پرنده به صورت اول شد .\r\nبعد گفت : پله‌هاى اين كاخ را بگير و بالا رو او ترسان بالا رفت و نميدانست چه در پيش دارد تا بالاى پله‌ها رسيد و در آنجا پشت بام پهنى بود كه پيكره مرد جوانى ايستاده با جامه سپيد در آن بود كه رو به آسمان برداشته و دو دست بر دهان نهاده و چون خش خش ذو القرنين را شنيد گفت : اين چيست ؟ گفت : من ذو القرنين هستم گفت : اى ذو القرنين راستى قيامت نزديك است و من در انتظار فرمان پروردگارم كه در صور بدمم .\r\nسپس صاحب صور از پيش خود چيزى برداشت مانند سنگ و بذوالقرنين گفت آن را بگير ، اگر آن سير شد تو سير شوى و اگر گرسنه شد گرسنه گردى ، ذو القرنين آن\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nسنگ را گرفت و نزد يارانش فرود آمد ، و هر چه ديده بود به آنها باز گفت سپس علماء قشونش را جمع كرد و گفت : به من خبر دهيد از اين سنك كه چيست ؟ گفتند : صاحب صور در باره آن به تو چه گفت ؟ گفت : به من گفت : اگر اين سير شود تو سير شوى و اگر گرسنه شود تو گرسنه شوى . علماء آن سنگ را در يك كفه ترازو نهادند و سنگى مانندش در كفه ديگر و ترازو را بلند كردند و سنگى كه ذو القرنين آورده بود سنگين‌تر بود ، و باز سنگ ديگر گذاردند و سنك ديگر تا 1000 رسيد و آن از همه سنگين‌تر بود ، و دانشمندان همه گفتند دانش ما به جائى نرسد .\r\nو در اين ميان خضر رسيد و ترازو را بدست گرفت و سنگى به اندازه آن سنگ در كفه ديگر نهاد و مشتى خاك بر رويش ريخت و ترازو را بلند كرد و برابر در آمد و همه دانشمندان روى بر خاك نهادند و براى خدا سجده كردند و گفتند : سبحان اللَّه دانش ما باينجا نرسيد هزار سنگ نهاديم و كم آمد .\r\nخضر گفت : پادشاها سلطنت خدا عزّ و جلّ به آفريده‌هايش چيره است و فرمانش بر آنها روانست و حكمش جاريست ، خدا خلق خود را بهم آزموده و گرفتار كرده ، دانا را بدانا ، و نادان را بنادان ، دانا را بنادان و نادان را بدانا تو را به من آزموده و مرا به تو ذو القرنين گفت : راست گفتى ما را از اين مثل آگاه كن .\r\nگفت : اين مثلى است كه صاحب صور برايت زده : كه خدايت بر همه بلاد شاهى داده و به تو داده آنچه به كسى نداده و تو را بزمينهائى گامزن نموده كه ديگرى را نكرده ، و تو سير نشدى ، و هوست كشاند تا از كشور خدا بدان جا رسيدى كه قدم آدمى و پرى نرسيده ، و اين مثل است كه آدميزاد هرگز سير نشود جز اينكه مشتى خاك گور روى او ريزند ، ذو القرنين گريست و گفت : راست گفتى در شرح اين مثل از اين رو ديگر دنبال شهرى نروم پس از اين سفرم تا بميرم .\r\nسپس برگشت تا چون بميانه ظلمات رسيد گام بر دره زبرجد نهاد و همراهانش\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nچون خش خش زير پاى خود و اسبهاشان شنيدند ، گفتند : پادشاها زير پاى ما چيست گفت : از آن برگيريد كه هر كه برگيرد پشيمانست و هر كه هم برنگيرد پشيمانست ، برخى از آن برگرفتند و برخى نه ، و چون از تاريكى بر آمدند زبرجد بود و گيرنده از كمى پشيمان شد و ناگير از اينكه چرا نگرفته .\r\nگويد : رسول خدا پيوسته ميفرمود : خدا رحمت كند برادرم ذو القرنين را اگر در آغاز كارش بدرّه زبرجد رسيده بود چيزى از آن را وانميگذاشت تا همه را بدسترس مردم رساند چون دنيا طلب بود ولى وقتى بدان رسيد كه ترك دنيا كرده بود و نيازى بدان نداشت ، سپس بعراق برگشت ، و ملوك الطوائف را تأسيس كرد و در ميان راه در شهر زور مرد ، و على بن ابى طالب عليه السّلام فرمود : تا دومه الجندل برگشت و در آنجا ماند تا مرد ( پايان )\r\nطبرسى - ره - در ( ج 6 ص 494 ) مجمع گفته : در شرح قول خدا « راستى يأجوج و مأجوج مفسدند در زمين » كه : بمردم خروج ميكردند و آنها را ميكشتند و گوشت آنها و گوشت حيواناتشان را ميخوردند ، گفته‌اند : در بهار خروج ميكردند و همه سبزه‌ها را ميخوردند و هر چه خشك بود ميبردند ، از كلبى گفته‌اند مقصود اينست كه در آينده فساد خواهند كرد ، و در خبر است از حذيفه كه پرسيدم از رسول خدا صلّى اللَّه عليه و آله از يأجوج و مأجوج فرمود : يأجوج يك امتند و مأجوج امت ديگر هر كدام 400 امتند كه نميرد از آنها تنى تا هزار مرد از نژاد خود را بيند كه اسلحه بر دوش است .\r\nگفتم : يا رسول اللَّه وصف كن آنها را براى ما ، فرمود : سه دسته‌اند يكدسته‌شان چون آذرند گفتم : يا رسول اللَّه ، آذر چيست ؟ فرمود : درختى است بلند در شام ، و دسته‌اى درازا و پهناشان يكيست و اينانند كه هيچ كوه و آهنى برابرشان نايستد و دسته ديگرى باشند كه يك گوش خود را فرش كنند و ديگرى را لحاف و بفيل و هر وحش و شتر و خنزير بر نخورند جز آنكه آن را بخورند ، هر كدامشان بميرد او را بخورند پيشقراولشان بشام رسد و دنباله‌شان در خراسان باشد ، آب رودهاى مشرق\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nرا بنوشند و آب درياى خزر را .\r\nوهب و مقاتل گفته‌اند : از فرزندان يافث بن نوح پدر تركهايند ، سدى گفته تركها دسته‌اى غارتگر بودند از يأجوج و مأجوج و چون سد را ذو القرنين بست بيرون آن ماندند قتاده گفته : ذو القرنين سد را به روى 21 عشيره بست و يكى بيرون سد ماند و آنان تركند ، كعب گفته : نژادى شاذّند از آدميزاده‌ها چون آدم روز محتلم شد و نطفه‌اش با خاك آميخت و خدا از آن آب و خاك يأجوج و مأجوج را آفريد از پدر بما پيوسته‌اند نه از مادر ، اين دور از باور است .\r\n. . . - او رحمه اللَّه در تفسير ( ق ) گفته ( ج 9 ص 141 ) نام كوهى است گرد زمين از زمرد سبز و سبزى آسمان از آنست ، از ضحاك و عكرمه ، و در تفسير « و الطور » ( ج 9 ص 163 ) گفته : خدا بكوهى سوگند خورده كه با موسى در زمين مقدس بر آن سخن گفته است ، گفته‌اند : مقصود هر كوهى است چون خدا انواع نعمت به دو سپرده . . .\r\n\r\n[ روايات 
  ]\r\n- 1 - در خصال ( ج 2 ص 10 ) بسندش از امام صادق عليه السّلام كه : دنيا هفت اقليم است يأجوج و مأجوج ، روم ، چين ، زنج ، قوم موسى و اقاليم بابل بيان : شايد مقصود بيان اقاليم جهانست از نظر ساكنان آنها و بيان اختلاف صورت و رنگ و طبع آنها و اگر منظور حصر بشر در آنها باشد اقليم بابل شامل عرب و عجم است و اقليم چين شامل همه تركها و اقليم زنج شامل هنود و بسا مقصود بيان اصناف عجيب آدمى است و اين روشنتر است ، و مقصود از قوم موسى اهل جابلقا و جابرسا است چنانچه گذشت .\r\n2 - در خصال ( ج 2 ص 3 ) : بسندش از پيغمبر صلى اللَّه عليه و آله كه : از كوههائى كه در روز موسى ( هنگام خواست ديد خدا ) از جا پريدند هفت كوهند كه بحجاز و يمن پيوستند ، در مدينه احد است و ورقان ( بواو كسره‌دار ) و در مكه : ثور ، و ثبير ، و حرى و در يمن ، صبر ( چون كتف ) و حضور ( چون صبور ) .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n3 - در خصال ( 123 ) بسندش از حسين بن زيد كه به من خبر رسيده خدا عزّ و جلّ كوه را از چهار چيز آفريده ، از درياى اعظم گرد دنيا ، و از آتش و از اشك چشم فرشته‌اى بنام ابراهيم و از چاهى خوب ، حديث طولانى است و به اندازه نياز از آن باز گرفتيم .\r\nبيان : در بيشتر نسخه‌ها بجاى جبل خيل بمعنى اسب آمده است و بهر تقدير مجاز و استعاره‌اى در آن به كار رفته و به امام پيوسته نيست و گويا در لفظ بئر بمعنى چاه تحريفى باشد و واژه ديگر باشد .\r\n4 - در تفسير على بن ابراهيم ( 643 ) «   ق - وَ الْقُرْآنِ الْمَجِيدِ   » ق كوهى است گرد دنيا آنور يأجوج و مأجوج و سوگند است .\r\n5 - و از همان ( 595 ) : بسندى از يحيى بن ميسره خثعمى كه شنيدم ابى جعفر عليه السّلام ميفرمود : «  عسق  » شماره سالهاى امام قائم است و « ق » كوهى است گرد دنيا از زمرد سبز و سبزى آسمان از آنست و همه علم على عليه السّلام در «  عسق  » .\r\n6 - در عيون ( ج 1 ص 241 ) و علل ( ج 2 ص 380 ) در خبر شامى كه از امير المؤمنين عليه السّلام پرسيد خدا كوهها را از چه آفريد : فرمود : از امواج .\r\n7 - در بصائر : بسندش از ابى جعفر عليه السّلام كه على عليه السّلام دارا شد هر چه در زمين است ، و زير آن دو ابر بر او نمايان شدند ، سركش و رام و سركش را برگزيد .\r\nدر سركش دارائى آنچه است كه زير زمين است و در رام دارائى آنچه بالاى زمين است ، و بر سركش گردش كرد در هفت زمين و سه را ويران يافت و چهار را آبادان .\r\n8 - و در همان : بسندش از سوره از ابى جعفر عليه السّلام فرمود : ذو القرنين مخير شد ميان دو ابر ورام را برگزيد و سركش را وانهاد براى مولاى شما گويد : گفتم سركش كدام است ؟ فرمود : هر ابرى كه رعد و صاعقه و يا برق دارد كه مولاى شما بر آن سوار شود ، هلاكه او برابر نشيند و باسباب هفت آسمان و هفت زمين برآيد ، پنج آبادانند و دو تا ويران .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبيان : شايد آبادى پنجم اندك است كه در خبر پيش از ويرانها شمرده شد .\r\n9 - در بصائر : بسندش از ابى جعفر عليه السّلام كه خدا گرد دنيا كوهى آفريده از زبرجد سبز ، و سبزى آسمان از آنست ، و خلقى آفريده كه مكلف بواجبات خلق او از نماز و زكات نيستند و همه دو مرد از اين امت را لعن كنند ، و نام آنها را برد .\r\n10 - جامع الاخبار : از پيغمبر صلى اللَّه عليه و آله قاف را پرسيدند و پشت قاف را ، فرمود در پس آن 70 سرزمين طلا است ، و 70 سرزمين نقره 70 از مشك كه در پس آن هفتاد زمين پر فرشته است و نه گرم است و نه سرد در ازاى هر زمين 1000 سال راه است ، گفتند از پس فرشته‌ها چيست ؟ فرمود : پرده‌اى از تاريكى ، پشت آن چيست فرمود : پرده‌اى از باد ، پشتش چيست ؟ فرمود : پرده‌اى از آتش ، در پس آن چيست ؟\r\nفرمود : مارى گرد همه جهان كه تا روز قيامت خدا را تسبيح گويد و پادشاه همه مارها است ، در پس آن چيست ؟ فرمود : پرده از نور .\r\nگفت در پس آن چيست ؟ فرمود : دانش و قضاى خدا و پرسش شد از پهنا و درازا و گردى قاف فرمود : هزار سال پهنا دارد از ياقوت سرخ است ، سماقش از نقره سپيد ، و ته چسپش از زمرد سبز و سه شاخه از نور دارد ، يكى در مشرق ، و يكى در مغرب و ديگرى در ميان آسمان كه بر آن سه سطر نگاشته 1 -   بِسْمِ اللَّهِ الرَّحْمنِ الرَّحِيمِ 2 - الْحَمْدُ لِلَّهِ رَبِّ الْعالَمِينَ    3 - لا إِلهَ إِلَّا اللَّهُ   : مُحَمَّدٌ رَسُولُ اللَّهِ  .\r\n11 - در درّ منثور ( ج 5 ص 309 ) از كعب در قول خدا « تا نهان شد در پرده 32 - ص » فرمود : پرده‌اى از ياقوت سبز در گرد خلائق كه آسمان از آن سبز است و گويند آسمان سبز و دريا از آسمان سبز شده و گويند : درياى سبز بيان : اخبار اين هر دو كتاب ضعيف است و سنى سند و مانند آنها و برخى گفتار در باره آن در باب عوالم گذشت .\r\n12 - در كتاب اقاليم و بلدان : رسول خدا صلى اللَّه عليه و آله فرمود : هر كه آيه  فَسُبْحانَ اللَّهِ \r\n\r\n","description":"","footnote":"","page_name":" 102 ","page_number":102},
  {"content":"\r\n\r\n حِينَ تُمْسُونَ  را - تا  وَ كَذلِكَ تُخْرَجُونَ  ، 17 - 19 الروم » را بخواند به شماره هر دانه برف كه بر كوه سبلانست حسنه برايش نوشته شود ، گفته شد يا رسول اللَّه سبلان چيست ؟ فرمود زمينى در ارمنيه و آذربايجان كه يك چشمه از بهشت دارد و قبرى از پيغمبران .\r\nابو حامد اندلسى گفته بر سر اين كوه چشمه بزرگى است با اينكه بسيار بلند است و آبش از برف سردتر و چون عسل است در خوشگوارى ، و از درون همين كوه آب گرمى در آيد كه تخم مرغ را بپزد و مردم براى مصالح خود بدان رو آورند و در ته اين كوه درخت و چراگاه بسيار است و يك گياهى دارد كه هر آدمى يا جاندارى بخورد فورا بميرد .\r\nقزوينى گفته : ديدم اسب و رمه‌هاى ديگر در اين كوه ميچريدند و چون بدان گياه ميرسيدند چون طرد شده ميگريختند و از قزوينى آورده كه در يكى از ديه‌هاى قزوين كوهى است و كسى بالايش رفته بود به من باز گفت كه بر آنست صورت هر حيوان از هر نوع و صورت هر صنف انسان كه بيشمارند و سنگ شدند و در ميان آنها شبانى است كه بر عصايش تكيه زده و رمه گرد او سنگ شده و زنى كه ماده‌ئى را ميدوشد و سنگ شده زنى كه بچه‌اش را شير ميدهد و سنگ شده و همچنين بكش و برو 13 - و گفته : حكايت است كه مردى از همدان نزد امام صادق عليه السّلام آمد و امام به او گفت از كجا آمدى ؟ گفت : از همدان فرمودش كوه راوندش ميشناسى ؟ گفت :\r\nقربانت آن اروند است فرمود : آرى راستى در آن چشمه‌ايست از چشمه‌هاى بهشت .\r\nبيان : آن كوه بهر دو ناميده ميشده و صحيح راوند بوده و امام او را تصديق كرد چون نزد آنها چنين معروف بوده .\r\nگفته : كوه قاف گرد زمين است چون سفيدى چشم گرد سياهى آن پشت قاف از سراى ديگر است نه از اين جهان يكى از مفسران گفته : خدا را در پس قاف زمينى است سفيد چون نقره زلال كه 40 روز سير خورشيد دراز است و در آن فرشته‌ها\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nرو بعرش دارند و از هيبت خدا ندانند كنار آنها چيست و از آدم و ابليس خبرى ندارند و چنين باشند تا روز قيامت و گفته‌اند روز قيامت آن بجاى زمين ما آيد و اللَّه اعلم و گفته : سرانديب كوهى است بالاتر چين در درياى هند و همانست كه خدا آدم را از بهشت بدان فرو آورد و جاى پايش در آنست كه در سنگى بدرازى 70 وجب فرو رفته و بر اين كوه تابشى است چون برق و كس نتواند بدان نگاه كند و هر روز باران دارد و قدمگاه آدم را ميشويد و گردش چند نوع ياقوت و سنگهاى با ارزش است و چند جور عطر و گياههاى داروئى بيشمار و آدم از اين كوه را تا كنار دريا كه دو روز راه است يك گام زد .\r\nو گفته : از عبادة بن صامت حكايت است كه ، ابو بكر مرا نزد پادشاه روم فرستاد تا او را با سلام بخوانم و رفتم تا به بلاد روم رسيدم و كوه اهل كهف بما نمايان شد و بديرى رسيديم و از اهلش از آنها پرسيدم و ما را بر سردابى در كوه باز داشتند و چيزى به آنها داديم كه آنان را به بينيم و بهمراه آنها در آمديم و درى آهنين داشت و آن را گشودند .\r\nرسيديم با تاقى بزرگ كه در كوه كنده بود و در آن 13 مرد به پشت خوابيده بودند و هر كدام جبه‌اى تيره بتن داشتند و عبائى تيره از سر تا پا به خود پيچيده بودند ندانستيم جامه آنها پشم است يا كرك ولى از ابريشم محكمتر بود و بر آن دست زديم و از محكمى زنگ ميزدند موزه‌هائى تا نصف ساق بر پا داشتند كه نعل دوخته و كامل داشتند و مانند خز بودند و باندازه‌اى نرم كه مانندشان ديده نشود .\r\nگفت چهره هر يك را باز كرديم درخشان و خوش‌رنك و خوش تركيب بودند چون چهره جوانانى خرم كه برخى تار سفيد در مويشان بود و موهاى برخى بافته و برخى بهم چسبيده بود و زى مسلمان داشتند و بآخرشان رسيديم و ناگاه در چهره يكيشان زخم تازه شمشيرى بود كه گويا همان روز زده باشند از حالشان پرسيدم و آنچه در باره آنها ميدانند گفتند سالى يك بار بديدن آنها آيند و مردم اين ناحيه بر در غار جمع شوند و كسانى بر بالين آنها آيند و چهره و جامه آنها را گردگيرى كنند و ناخن آنها را بگيرند و سبيلشان را بزنند و آنها را به حال خود وانهند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nگفتم ميدانيد چه كسانند و چند سال است در اينجايند ؟ گفتند در كتب آنها است كه پيغمبرانى بودند و 400 سال پيش از مسيح يكباره بر مردم اين بلاد مبعوث شدند از ابن عباس است كه اصحاب كهف هفت كسند .\r\n14 - در نوادر على بن اسباط بسندى از جابر بن عبد اللَّه انصارى گفت : يك روز رسول خدا صلّى اللَّه عليه و آله و سلّم در مسجد نزد ما آمد و گفت : در اينجا كيست ؟ گفتم يا رسول اللَّه من و سلمان فارسى ، فرمود : سلمان مولايت على را بخوان كه در باره او از خداوند عالميان فرمانى رسيده ، گويد : سلمان رفت و على را از خانه‌اش آورد ، و چون نزد پيغمبر صلّى اللَّه عليه و آله رسيد با او مدتى طولانى خلوت كرد و راز گفت بنهان از ما ، و از چهره رسول صلى اللَّه عليه و آله مانند رشته درّ عرق سرازير بود و از خرمى ميدرخشيد .\r\nو چون از راز گوئى او برگشت فرمود : شنيدى و دانستى يا على آن را نگهدار ، سپس فرمود : اى جابر عمر را بخوان و ابا بكر را و آنها را آوردم و فرمود : اى جابر عبد الرحمن بن عوف را هم نزد من بخوان و من او را هم دعوت كردم ، و چون آمد ، بسلمان فرمود : بخانه‌ام سلمه برو و آن جاجيم خيبرى را بياور .\r\nطولى نكشيد كه سلمان آن را آورد فرمود بازش كنيد و به آن سه تا گفت روى آن بنشينيد و هر كدام بر گوشه‌اى نشستند و رسول صلّى اللَّه عليه و آله و سلّم رازى دراز با سلمان فرمود و به او گفت تو هم بنشين بر گوشه چهارم ، و آنگه فرمود : يا على بنشين ميان بساط و آنچه‌ات فرمودم بگو كه اگرش بر كوه گوئى روان شود و اگرش بر زمين گوئى از دنبالت تيكه شود و هر كه در بر تو است بهم پيچد ، و اگر با آن مرده‌ها را بخوانى بفرمان خدا تو را پاسخ گويند .\r\nيكى از آنها گفت ، يا رسول اللَّه صلّى اللَّه عليه و آله اين خاص على است ؟ فرمود آرى ، آن را بدانيد براى او ، سلمان گويد چون همه در جاى خود نشستند بساط بجنبش آمد و او را جز ميان آسمان و زمين نديديم ، و چون سلمان برگشت گزارش داد كه آنها ميان آسمان و زمين رفتند ندانستند بمشرق ميروند يا مغرب تا بساط آنها را بر غارى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبزرگ فرو آورد كه يكدر از سنگ واحد داشت . سلمان گفت : فرمان رسول صلّى اللَّه عليه و آله و سلّم را اجراء كردم .\r\nگفتم چه فرمانى ، گفت : فرمود چون بساط بجاى خود در زمين نشست و ما بدر غار رفتيم به ابو بكر فرمايم بر اصحاب غار سلام دهد و بر همه ، منش فرمودم و او بآواز بلند ترش سلام داد و جوابى نشنيد ، باز سلام داد و جوابى نگرفت و همه همراهان و من آن را گواهى كرديم ، وانگه بعمر فرمان دادم و او هم ببلندتر آوازش سلام داد و جوابى نگرفت و سلام ديگر داد و جوابى نشنيد و همه همراهان و من آن را هم گواهى كرديم سپس نوبت عبد الرحمن بن عوف شد و او همچنين بود و گواهى براى او هم انجام شد و سپس من بر خواستم و بفريادى كه سنگ و درّه‌ها شنيدند سلام دادم و جواب نگرفتم ، بعلى گفتم قربانت پدر و مادرم تو فرمانده مائى بجاى رسول صلّى اللَّه عليه و آله تا بر گرديم و همه فرمانبريم و رسول صلّى اللَّه عليه و آله به من فرموده تو را فرمايم بر اصحاب اين غار سلام دهى در پايان ديگران ، اينست آنچه كه خدا بدان شرف و رفع در حاجت را خواسته .\r\nعلى بر خاست و آهسته سلام كرد ، در با ناله سختى باز شد ، و نگاه كرديم درون غار پر از آتش و هراس كرديم و آنان گريختند ، گفتم بر جاى خود باشيد تا بشنويم چه گويد و باكى بر شما نيست برگشتند و على عليه السّلام باز سلام كرد كه : درود بر شما اى جوانان با ايمان بپروردگار خود ، جواب گفتند : درود بر تو اى علي و رحمت خدا و بركاتش و بر كسى كه تو را فرستاده است پدران و مادران ما بقربانت اى وصىّ محمّد خاتم النبيين و پيشواى مرسلين و نذير عالمين و بشير مؤمنين ، از ما به او سلام برسان با رحمت خدا اى امام متقيان البته ما بنبوت پسر عمت گواهيم و بولايت و امامت تو درود بر محمّد صلّى اللَّه عليه و آله روزى كه زاد و روزى كه مرد و روزى كه زنده شود .\r\nگفت : باز على عليه السّلام سلام داد و جواب گفتند : بر تو درود و رحمت خدا و بركاتش مولاى ما . امام ما سپاس خدا را كه ولايت تو را بما نمود و از ما بدان پيمان سدّ و ايمان و عقيده ما را بدان فزود و بر تقوى پايدارمان كرد ، البته شنيدند همراهانت كه ولايت از آن تواست نه آنها و به زودى بدانند آنان كه ستم كردند چه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسرانجامى دارند .\r\nسلمان گفت چون اين را شنيدند رو بعلى كردند و گفتند شنيديم و گواهيم نزد پيغمبر ، واسطه شو كه بخشنوديت از ما خشنود شود سپس على عليه السّلام كلامى را كه رسول خدا صلّى اللَّه عليه و آله به او ياد داده بود به زبان آورد و ندانستيم بمشرق ميرويم يا مغرب تا مانند پرنده دور پروازى بر در مسجد فرود آمديم .\r\nو رسول خدا نزد ما بيرون شد و فرمود : چه گونه ديديد ، همه همراهان همزبان اصحاب كهف شهادت دادند و گفتند عقيده آنها را داريم ، فرمود : اگر عمل كنيد رهجو باشيد و نيست بر رسول جز رساندن روشن فرمان خدا ، و اگر عمل نكنيد اختلاف كنيد ، هر كه وفا كند خدا با او وفا كند و هر كه بيوفا شود بسر وارونه شود ، آيا پس از شناخت و اتمام حجت ؟ بدان كه جانم بدست اوست فرماندارم كه بشما فرمان دهم با او بيعت كنيد و فرمانش ببريد ، بيعت كنيد با او ، فرمان بريد از او كه وحى بدان نازل شده « آيا كسانى كه گرويديد فرمانبريد از خدا و رسول و اولى الأمر خود » جابر گفت با او بيعت كرديم .\r\nرسول خدا صلّى اللَّه عليه و آله و سلّم فرمود : اگر استوار مانيد بر روش على در ولايت او بنوشانيم بشما آب گوارا ، و نعمت بريد از بالا و زير پاى خود ، و اگر بر آن استوار نشويد قول شما مختلف گردد و دشمن شاد شويد البته شما جزء بجزء پيرو بنى اسرائيل باشيد ، اگر بسوراخ سوسمارى رفته‌اند شما هم برويد بدنبالشان و خوشا بر كسى كه پس از من بولايت على بماند تا بميرد و به من رسد و از او خشنودم ، جابر گفت : رفتن و برگشتن آنان از رفتن خورشيد از نيمه روز بود تا هنگام عصر .\r\n15 - در در منثور - ( ج 6 ص 101 ) از ابن عباس كه خدا تعالى در پس اين زمين دريائى گردش آفريده ، و در پس آن كوهى آفريده بنام ( ق ) كه آسمان دنيا بر آن چرخد ، و در پس آن نيز كوهى است هفت برابر اين زمين ، و خدا در پس آن هم دريائى گردش آفريده و پس از آن هم كوهى است بنام ( ق ) كه آسمان دوم بر آن چرخد ، تا هفت زمين ، هفت دريا ، هفت كوه شمرد و گفت اينست معنى قول خدا\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو دريا را مدادش سازيم پس از آن هفت دريا باشد ، 27 - لقمان » .\r\n16 - و از عبد اللَّه بن بريده كه : ق ، كوهى است از زمرد گرد جهان كه دو پهلوى آسمان بر آنست .\r\n17 - از مجاهد كه : ق ، كوهى است گرد زمين .\r\n18 - از ابن عباس كه خدا كوهى آفريده بنام ق ، و بر گرد عالم و ريشه‌هايش تا صخره‌ايست كه زمين بر آنست و چون خدا خواهد قريه‌اى را بلرزاند آن كوه را فرمايد تا ريشه‌اى كه پهلوى آنست بجنباند و زمين آن قريه بلرزد .\r\n19 - در علل ( ج 2 ص 241 ) و در مجالس صدوق بسندى از امام ششم عليه السّلام كه چون ذو القرنين بسد رسيد از آن گذشت و بظلمات رفت و در آن فرشته‌اى ديد بر كوهى بدرازى 500 ذارع آن فرشته بوى گفت : پشت سرت راهى نبود ؟ ذو القرنين گفت : تو كيستى ؟ گفت فرشته رحمان و گماشته بر اين كوه كه هر كوهى خدا عزّ و جلّ آفريده ريشه بدان دارد ، و چون خدا خواهد شهرى را بلرزاند به من وحى فرستد و آن را بلرزانم .\r\nعياشى : بسندى تا رسول خدا صلّى اللَّه عليه و آله در جواب پرسش از زلزله امام ششم همين را فرموده .\r\nدر فقيه : بىسند آن را آورده بيان : « پشت سرت راهى نبود » يعنى با همه پهناورى زمين در آنجا چرا اينجا آمدى ؟ 20 - در علل ( ج 2 ص 241 ) : بسندش از امام ششم عليه السّلام كه چون خدا عزّ و جلّ زمين را آفريد ماهى را فرمود تا آن را بدوش برداشت و با خود گفت به نيروى خودم آن را برداشتم و خدا عزّ و جلّ يك ماهى يك وجبى را فرستاد و در سوراخ بينى او در آمد و چهل صباح پريشان شد ، و چون خدا خواهد زمينى را بلرزاند آن ماهى كوچك را بوى نمايد و از ترس زمين را بلرزاند .\r\nدر فقيه : بىسند مانندش را آورده ( 142 )\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n21 - در علل ( ج 2 ص 241 ) : بسندى تا يكى از دو امام كه خدا عزّ و جلّ ماهى را فرمود تا زمين را برداشت و هر شهرى روى يك پولك آن قرار گرفت ، و چون خدا خواهد آن شهر را بلرزاند ماهى را فرمايد تا آن پولك را بجنباند ، و اگر آن پولك بلند كند زمين بفرمان خدا وارو شود .\r\nدر فقيه : بىسند از امام صادق عليه السّلام مانندش را آورده .\r\nبيان : صدوق - ره - پس از ذكر اين سه حديث گفته است در فقيه : زلزله بدين سه سبب واقع شود و اين اخبار اختلافى ندارند ( پايان ) ظاهر كلامش اينست كه زمين لرزه يك بار بسبب نخست است و يك بار بسبب دوم و يك بار بسبب سوم ، و بسا كه در هر زمين لرزه هر سه سبب موجود باشند ، و بسا كه علت دوم در زمين لرزه سراسريست چون زمين لرزه قيامت ، و سومى در آنجا كه بدنبالش فرو كشيدن و انقلاب و دگرگونى بزرگى در زمين بوجود آيد و خلاصه زمين لرزه‌اى بزرگ ، و سبب يكم در زلزله‌هاى اندك و جزئيست ، و مؤيد خبر يكم است كه بيشتر زمين لرزه‌ها از كوهها آغاز ميشوند و هر ده كه بكوه نزديكتر است لرزه آن سخت‌تر است .\r\n22 - در كافى ( 356 - روضه ) : بسندى از تميم بن حاتم ، گفت : با امير المؤمنين عليه السّلام بوديم و زمين لرزيد و وى آن را ماليد و فرمود : آرام باش ، تو را چه مىشود ؟ وانگه بما رو كرد و فرمود : هلا اگر آن زمين لرزه بود كه خدا گفته البته پاسخ مرا ميداد ولى آن نيست .\r\n24 - در علل ( ج 2 ص 242 ) : بسندى كه : تميم بن حذيم گفت : با على بوديم عليه السّلام كه ببصره رو كرديم در يك منزلى زمين لرزيد و على عليه السّلام بر آن دست زد و به او گفت : تو را چه شود ؟ وانگه بما رو كرد و پيغمبر فرمود : اگر آن زمين لرزه بود كه خدا عزّ و جلّ در كتابش گفته به من پاسخ ميداد ولى آن نيست .\r\nبيان : اين اشارتست كه مقصود از ( الانسان ) در سوره زلزال امير المؤمنين عليه السّلام است كه به زمين گويد : تو را چه شود ؟ و زمين به دو گزارش دهد چنانچه در علل ( ج 2\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nص 243 ) از فاطمه عليها سلام است كه : در عهد ابى بكر زمين لرزه شد - و حديث را كشانده تا گفته :\r\nعلى عليه السّلام به آنها فرمود : گويا هراس كرديد از آنچه بينيد ، گفتند : چگونه نهراسيم و مانندش را هرگز نديديم ، فرمود دو لبش را جنبانيد و دست به زمين زد و فرمود : تو را چه شود ؟ آرام باش و آرام شد و فرمود : منم آن مردى كه خدا فرموده « چون زمين بلرزد به خود و بدر اندازد بارهايش را و آدمى گويد او را چه شده » منم آن آدمى كه به او گويم تو را چه شده « آن روز گزارش دهد » به من گزارش دهد ، و اينست معنى قول او كه اگر آن زمين لرزه بود كه خدا گفته در قرآنش يعنى در سورهء زلزال و آن زمين لرزه قيامت است به من پاسخ ميداد يعنى گزارش ميداد و با من سخن ميگفت ولى آن نيست يعني زلزله قيامت .\r\n24 - در علل ( - 242 ) بسند گذشته از محمّد بن سليمان ديلمى كه پرسيدم از امام ششم عليه السّلام زلزله چيست ؟ فرمود آيتى است ، گفتم : سببش چيست ؟ فرمود خدا تبارك و تعالى بريشه‌هاى زمين فرشته‌اى گماشته و چون خواهد زمينى لرزد به او وحى كند كه فلان ريشه را بجنبان و او ريشه‌هاى آن زمين را بجنباند و اهل آن بجنبند .\r\nگويد : گفتم : چون چنين شود چه كنم ؟ فرمود : نماز كسوف را بخوان و چون تمام كردى به سجده افت و در آن بگو « اى آنكه نگهدارى آسمانها و زمين از اينكه از جا بكنند و اگر از جا بكنند ديگرى نتواند آنها را نگهدارد از آن پس و راستى او بردبار و آمرزنده است ، بازدار بدى را از ما كه بر هر چيز توانائى .\r\nدر فقيه ، باسنادش مانندش آورده بيان : آيتى است يعنى نشانه خشم يا توانائى او است . . و در فقيه پس از غفورا گويد : اى كسى كه آسمان را نگهدارى تا بر زمين نيفتد بازدار . . .\r\n25 - در كافى ( 255 - روضه ) : بسندش از امام ششم كه آن ماهى كه زمين را بدوش دارد در دل گفت : زمين را بنيروى خود بر ميدارم خدا عزّ و جلّ يك ماهى كمتر از شبر و بزرگتر از فتر ( ميانه سبابه و ابهام ) در بينى او فرستاد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو 40 روز بيهوش شد و خدا به او رحم كرد و بدر آمد و چون خدا عزّ و جلّ خواهد زمين بلرزد آن ماهى را به اين ماهى فرستد و چون آن را بيند پريشان شود و زمين بلرزد .\r\n26 - در علل محمّد بن على بن ابراهيم است كه : سبب زمين لرزه پولك پشت ماهى حامل زمين است و چون خدا عزّ و جلّ خواهد زمينى لرزد يا مكانى ماهى پولك آنجا را بلند كند و بجنباند و آن زمين بلرزد .\r\n27 - در توحيد مفضل : امام صادق عليه السّلام فرمود : اگر كسى گويد چرا اين زمين ميلرزد ، به او گفته شود زلزله و مانندش پند و بيم مردم است تا رعايت خود كنند و از گناه دست كشند .\r\n\r\nچند فائده\r\n\r\n1 [ در مورد اقاليم سبعه 
  ]\r\nمعموره زمين بهفت اقليم بخش شده ، گفتند دائره عظيمه معدل النهار در سطح زمين خط استواء است كه آن را دو بخش شمالى و جنوبى كند و با دائره ديگرى كه بر دو قطب آن گذرد چهار بخش است كه بخش است بالاى شماليش معموره زمين است و بخشهاى ديگر يا زير آبند و نامسكون ، يا معمورند و نامعلوم ، طول هر بخش 160 درجه است و پهنايش يك چهارم دائره برابر 90 درجه .\r\nو اين يك چهارم هم همه معموره نيست بلكه بخشى از آن در شمال كه عرض آن از 66 درجه تمام ميل كافى فزونست براى سردى بيش زندگى جانور را نشايد و در معموره هم درياهاى بسياريست برخى پيوست بدرياى محيط و برخى جدا چنانچه دانستى ، و كوهها و تپه‌ها و بيشه‌ها و دشتها و باتلاقها و بيابانهاى بىآب هم آباد نميشوند ، در جنوب خط استواء اندكي آبادى از زنگيها و سودانيها هست كه در شمار معموره نياوردند .\r\nو آغاز معموره نزد منجمين جزائر خالدات بوده كه اكنون زير آب رفته‌اند و برخى آنها را مبدأ طول دانسته و برخى كناره درياى مغرب را كه ده درجه از آن دور است ، و پايان آبادى سمت مغرب نزد آنها « كنك ذر » است كه پندارند جايگاه ديوان است و ميان اين دو نهايت را بر خط استواء گنبد زمين نامند و سپس معموره را از عرض با\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدوائرى موازى خط استواء بهفت اقليم پخش كردند كه طول هر كدام از مشرق تا مغربست و عرض آن به اندازه تفاوت نيم ساعت روزهاى بلندتر چون احوال هر اقليم در گرما و سرما و مزاج و رنگ و اخلاق بهم مانند .\r\nمبدأ اقليم يكم تا 12 و يك سوم درجه است و بلندترين روزش 12 و سه چهارم ساعت و از خط استواء تا اينجا را در شمار معموره نياوردند چون آباديش كم است و برخى آن را هم جزء اقليم يكم دانسته و بهر تقدير خلافى نيست كه آغاز اقليم دوم از عرض 20 و يك دوم و بلندترين روزش 13 و يك چهارم ساعت است .\r\nو مساحت اقليم يكم بقول اول چنانچه بيرجندى گفته 662044 فرسخ و نصف است ، و شهرهاى مشهورش نجران ، جنيد ، صعده ، صنعاء ، سحار ، سندان و كولم و علاقى است .\r\nبرخى گفتند اين اقليم از طول شرقى و چين آغاز شود و به رودهاى بزرگى بگذرد ، و بكناره‌هاى درياى جنوبى و بخشي از اراضى چين و برخى بلاد جنوبى ميان هند و سند ، سپس بر جزيره ( كرك ) كه پيش از اين در فرمان پادشاه يمن بود و سپس بخليج فارس و جزيرة العرب و بر بيشتر بلاد يمن گذر كند چون معلى ، حضر - موت ، صنعاء زبيد ، عدن ، شهر ، قلهات ، ظفار ، سبا ، مدينه طيبه ، صحار ، قصبه عمان ، سپس بر درياى سرخ و پايتخت حبشه و بلاد نوبه و معدن طلاى سودان مغرب و بلاد بربر تا محيط غربى .\r\nدر اين اقليم 50 شهر مشهور است و 20 كوه و 30 رود بزرگ ، رنگ بيشتر سكنه آن سياه است ، و آن را وابسته به زحل دانند ، و مساحت سطح ميان خط استواء و اقليم يكم 1116735 و يك ششم فرسخ است و شهرهاى معروفش : عدن ، شبام ، حضرموت ، مرباط سقوطره و جزيره سرانديب و جزيره لامرى و جزيره كله و غانه و كوكو و سقاله ، بربرا ، و زغاوه از بلاد زنگ ، و هدبه و زيله از بلاد حبشه .\r\nو مساحت اقليم دوم 572066 و يك سوم فرسخ و شهرهاى مشهورش مكه ، مدينه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nضاعف اللَّه شرفهما ، تيماء از بلاد شام ، ينبع ، جده ، خيبر ، بطن مر ، طائف ، فيد فرع ، يمامه ، احساء قطيف ، بحرين ، قفط ، صعيد ، اسيوط ، اسوان ، اسناء عيذاب مالطه از اقصاى مغرب ، و سوس اقصى . سجلماسه ، ديبلى از بلاد سند ، مكران بيرون ، منصوره ، صنم سومنات ، از بلاد هند و كنبايت ، ماهوره و قنّوج .\r\nبرخى گفتند : اين اقليم از آغاز طولش از بلاد چين است و ببلاد يمن و معظم بلاد هند چون دهلى گذرد و بشمال كوههاى معروف در بلادشان و بمعظم ديار سند بگذرد چون منصوره و به عمان رسد و جزيرة العرب را در زمين نجد و تهامه طى كند و بطائف و مكه و مدينه رسول صلّى اللَّه عليه و آله و يثرب ، هجر ، قطيف بحرين هرمز كرمان گذرد و قلزم را قطع كند و به صعيد مصر رسد و نيل را ببرد و بسر زمين مغرب رسد و باواسط بلاد آفريقا و سپس بلاد بربر گذرد و بدرياى محيط رسد و در اين اقليم هم 50 شهر مشهور است و 20 كوه و 20 رود و مردمش سبزه‌اند و پندارند وابسته بخورشيد است .\r\nآغاز اقليم سوم در عرض 27 و يك دوم است و بلندترين روزش 13 سه چهارم ساعت و مساحت سطحش 46091 يك پنجم فرسخ و شهرهاى مشهورش : اسكندريه ، منفلوط از بلاد سعيد و اكثر بلاد واقعه بر نيل رشيد دمياط از بلاد مصر و قلزم در كنار درياى يمن فسطاط مصر عين الشمس آن اسفى از دورترين بلاد مغرب سلا ، فاس ، مراكش درعه ، ميله ، تاهرت قسطينه و سطيف كه همه از شهرهاى مغربند تينزرت تونس قابس ، قيروان ، مهديه ، صفاقس ، طرابلس ، و قصر احمد همه از بلاد آفريقا و عزه عسقلان ، قيساريه ، رمله ، بيت المقدس همه از بلاد فلسطين نابلس و عكا بيان صور عمان كرك بيروت صيدا اذرعات بصرى دمشق صرخد همه از بلاد شام هيت قادسيه حيره و كوفه انبار بغداد صرصر مدائن بابل و نعمانيه نهروان و قصر ابن هبيره و نهر ملك همه از بلاد عراق و اطرافش بصره ابله عبادان طيب سوس قرقوب شوشتر حبى عسكر مكرم اهواز دورق و ارجان كه همه جز سه تاى اول از بلاد خوزستانند .\r\nسيف البحر جور ابرقوه كازرون نوبندجان فيروزآباد شيراز بيضاء\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاصطخر فسا دارابجرد همه از بلاد فارس و اطرافش يزد بافق برد سير جيرفت سيرجان زرند بم و هرموز همه از بلاد كرمان زرنج شروان و بست همه از بلاد سيستان ملتان از بلاد سند و از بلاد هند و زيتون چين و اصفهان و اردستان و طبس فيروزكوه ميمند غزنه كابل .\r\nو برخى گفتند : اين اقليم از مشرق زمين چين و پايتختش آغاز شود و بوسط كشور هند و قندهار و كشمير گذر كند و از مولتان سند ، زابل ، بست ، سيستان ، كيج ، يزده - سير كرمان ، خبيص ، يزد ، فارس ، اصفهان ، اهواز ، عسكر ، كوفه ، بصره ، واسط ، بغداد ، و مدائن و از اينها بديار ربيعه و مضر ، دمشق ، حمص ، بيت المقدس ، صوريه ، طبريه ، قيساريه ، عسقلان ، مدين بگذرد و بگوشه‌اى از زمين مصر چون دمياط ، فسطاط و اسكندريه ، و از آن پس ببلاد افريقا و بلد قيروان ، سوس طرابلس مغرب و سپس بعشيره‌هاى سرير در زمين مغرب ، بلاد طنجه و بمحيط رسد ، شمار شهرهاى مشهور آن 128 است ، 33 كوه و 22 رود دارد و رنگ بيش مردمش سبزه است و پندارند وابسته بعطارد است .\r\nاقليم چهارم : از عرض 33 درجه و 40 دقيقه است و بلندترين روزش 14 و يك چهارم ساعت و مساحت سطحش 378038 و يك چهارم فرسخ است و بلاد مشهورش :\r\nقصر عبد الكريم : طنجه ، سبته ، تلمسان و بجايه از بلاد مغرب ، بوند قصر احمد از بلاد افريقا اشبيليه قرطبه مالقه غرناطه بليسه همه از بلاد شام و توابعش جزيره يابسه جزيره مايرقه كه در آن درياچه‌ايست كه گردش 9 ميل است جزيره سردانيه جزيره صقليه جزيره وسامس ، جزيره رودس ، جزيره قبرس .\r\nهمه اين جزيره‌ها در درياى رومند ( مديترانه ) و طرسوس ، اياس ، ارطه ، مصيصه ، برس‌برت . تلّ حمدون همه از بلاد ارمن . طرابلس . بليناس . بعلبك .\r\nعرقه . جبيله از بلاد شام سبس صهيون بغراس . حارم . حصن اكراد حمص . حماة .\r\nشيزر . مرعش . حصن منصور . منبج . معرّة . قنسّرين . سميساط كه برخى از شهرستان حلب و برخى از شامند و حلب حرّان . رقه كه هر دو از ديار مضرند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nماردين از ديار ربيعه . ميافارقين از ديار جزيره . قرقيسا . جيران . نصيبين .\r\nجزيره ابن عمر . سنجار از ديار ربيعه . تلّ اغفر ، موصل . حديثه . دقوقاء .\r\nآمد . عانه . سعرت . تكريت . سامرَّاء . دسكره . جلولاء . خانقين . حلوان برخى از عراق و برخى از جزائر . دلّى از بلاد هند . انطاليا از بلاد روم . ارزن . بدليس .\r\nارجيس همه از ارمنيه سلماس ، خوى . مراغه . اوجان . اردبيل . ميانج . مرند تبريز همه از بلاد آذربيجان :\r\nموقان اربل . شهر زور . قصر شيرين . صيمره . دينور . سيروان . ماسبدان .\r\nسهرورد . زنجان . و نهاوند . همدان ، بروجرد . قزوين . ابهر . ساوه ، آبه جربادقان ، قم ، طالقان ، كاشان ، رى ، كرج كه بيشتر از بلاد جبلند .\r\nلاهيجان ، رودبار ، سالوس ، ناتل ، ارجان ، آمل ، سارى همه از بلاد طبرستان سمنان ، دامغان ، بسطام ، استرآباد ، آبسكون ، گرگان ، دهستان ، خسروجرد ، سبزوار اسفراين ، نيشابور ، نسا ، طوس ، نوقان ، ابيورد ، قوهستان قاين زوزن جزجرد ، بوزجان ، سرخس ، بوشنج ، هراة ، بادغيس ، ملين ، شيورغان ، اسفراز ، مرورود مروشاهجان ، فارياب ، شهرستان ، سمنگان ، همه از خراسان و توابع ، بدخشان ، ترمد ، ختلان ، وخش ، صغانيان شومان آثينه همهء از بلاد مغرب گفته‌اند كه آن شهر حكيمانست از يونان .\r\nيكى از افاضل گفته : اين اقليم ميانه اقليم و معموره عمده جهانست و از بلاد چين آغاز شود و ببلاد تبت داخل گذرد و به جرجير خطا ختن و كوههاى كشمير و بدخشان و صغانيان و كابل و گذر كند به طخارستان غور بلخ ترمد هرات مرو شاهجان مرورود سرخس جوزجان فارياب غرجستان بارود نسا سبزوار طوس نيشابور اسفراين قهستان قومس گرگان طبرستان آمد قم آمل كاشان همدان ابهر قزوين ديلم ساوه الموت كرج گيلان مازندران سارى سمنان دامغان استرآباد بسطام نهاوند دينور حلوان شهرزور زنجان سلطانيه اردبيل موصل سامرهء ارمينيه مراغه تبريز سنجار نصيبين سمياط ملطيه ارزنجان رأس العين\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nقاليقلا سميساط حلب انطاكيه قنسرين طرابلس شام حمص طرسوس جزيرهء قبرس رودس و در زمين مغرب ببلاد فرنگ و طنجه گذر كند و بدرياى محيط رسد و در رقاق اندلس و بلاد مغرب در آن 212 شهر مشهور و 25 كوه و 22 رود است و رنگ عموم اهاليش ميان سبزه و سفيد است و بنا بر اصح وابسته بمشتريست بپندار آنها و اما اقليم پنجم : از عرض 39 درجه آغاز شود و بلندترين روزش 14 و سه چهارم ساعت است و مساحت سطحش 299493 فرسخ و 3 دهم است و شهرهايش : اشبونه شنترين بطليوس مارده طليطله مرسيه دانيه مدينه سالم سرقسطه طرطوشه لارده هيكل الزهره اربونه انقوريه عموريه آق‌شهر قونيه قيساريه اقسرا مليطه سيواس توقات ارزن ارزنجان موش ملازجرد اخلاط شروان نشوى بردغه شمكور تفليس بيلقان باب الابواب گنجه سلطانيه فراوه كركنج كات زمخشر هزار اسب درغان طواويس بيكند كرمنيه نخشب كش اربنجن اشنيخن سمرقند كشانيه شاش تيكت ايلاقى اسروشنه ساباط خجند شاوكت تنكت امسيكث كلمان فرغانه قبا ختن ، خيوه ، روميّة الكبرى ، ما قذونيه از اطراف قسطنطنيه .\r\nيكى از افاضل گفته : اين اقليم از دورترين بلاد ترك آغاز شود و به همه ترك‌نشينهاى مشهور بگذرد تا حد كاشغر ، ختن . بيت المقدس ، فرغانه ، طراز ، خجند و ميگذرد به شروان ، خوارزم ، بخارا ، شاش ، نسف سمرقند ، كش درياى خزر و ديار ارمينيه و برخى بلاد روم چون عموريه ، قونيه ، آقسراى ، قيصريه ، سيواس ، ارزن الروم ، و بگذرد بكناره درياى شام و بلاد اندلس تا بدرياى محيط رسد ، 200 شهر مشهور دارد ، 30 كوه ، 15 رود رنگ مردمش سفيد است و بپندار آنها وابسته بزهره است .\r\nاقليم ششم : از عرض 43 و يك دوم آغاز شود و بلندتر روزش 15 و يك چهارم ساعت است و مساحت سطحش 235034 فرسخ و دو سوم و شهرهايش كه مشهورند : تطليه ، تبلوته ، بردال لمريا ، جزيره نقريت ، اماسيه قسطمونيه سنوب ، جند ، فاراب\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاسفيجاب ، طراز ، شلج ، خان‌بالق ، كاشغر سموره ، لنبرديه بينذه ، بندقيه ، برشان قسطنطنيه ، بلنجر .\r\nيكى از محققان گفته از بلادش معظم روم است و خزر و تركستان ، از مشرق آغاز شود و بجايگاه تركهاى شرق گذرد و ميان درياى طبرستان را قطع كند و به خزر ، موقان ، سقسين و صقالبه ، بلاد آس ، اران ، باب الابواب ، روس گذرد و آنگه به معظم بلاد روم چون قسطنطنيه و بشمال اندلس ، ببحر محيط رسد 90 شهر مشهور دارد ، 11 كوه ، چهل رود ، رنگ بيشتر مردمش سرخ است و نزد آنها وابسته به ماه است .\r\nاقليم هفتم : از عرض 47 و يك چهارم آغاز شود بلندتر روزش 15 و سه چهارم ساعت است ، مساحت سطحش 187721 فرسخ و دو سوم است ، در اين اقليم آبادانى كم است شهرهاى مشهورش : كرّش ارزق ، صراى ، كه شاه‌نشين است براى تاتار ، اكل ، يلار يا بلغار ، افجا كرمان ، صارى كرمان ، قرقرصلغات ، كفا ، صيقچى ، شنتياقر ، هرقلة برخى گفتند طولش از مشرق است و بنهايات تركهاى شرق گذرد و بشمال بلاد يأجوج و مأجوج .\r\nسپس بر غياض و كوهها كه آشيانه وحوش است از تركها و آنگه به بلغار روس و صقالبه و درياى شام را قطع كند و بدرياى محيط رسد ، 22 شهر و 11 كوه و 40 رود دارد و رنگ مردمش ميان سرخى و سفيديست و وابسته بمريخ است نزد آنها و مردمش از سردى شش ماه در حمامها بسر برند و آخر اقاليم آنجا است كه 5 / 50 درجه است و بلندتر روزش 16 و يك چهارم ساعت است و آنگه تا عرض 90 درجه را از اقاليم نشمرند .\r\nو بدان كه خط استواء از شرق چين آغاز مىشود و بجزيره « جمكوت » ميگذرد و بجنوب بلاد چين و به « كنگ ذر » از زمينهاى چين سپس بر جزائر « زأره » بنام سر زمين طلا ، و بجنوب جزيره سرانديب ميان دو جزيره كله و سريره و بميان جزائر ديويره ( ديو خ ب ) و آنكه بشمال جزائر زنج و معظم بلاد آنها و بشمال جبال قمر و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nجنوب سودان غربى تا درياى محيط .\r\nاما بلندترين روز ما وراى اقاليم سبعه : در عرض 54 درجه و كسرى 17 ساعت و در عرض 58 درجه 18 ساعت ، در عرض 61 درجه 19 ساعت ، و در 63 درجه 20 ساعت كه در آن جزيره‌ايست بنام تولى و گفته‌اند مردمش در زمستان در حمام زندگى كنند و مشهور است كه پايان معموره است و در عرض 64 و يك دوم 21 ساعت .\r\nبطلميوس گفته مردم اينجا قومى از صقالبه‌اند ناشناخته ، و بنا بر اين پايان معموره در عرض آنجا است ، و در عرض 65 درجه و كسرى 22 ساعت است و در عرض 66 درجه 23 ساعت و در تمام ميل كلى 24 ساعت و در عرض 67 و يك چهارم درجه يك ماه ، و در عرض 70 درجه و يك چهارم كم دو ماه ، در عرض 73 و يك دوم سه ماه ، و در عرض 78 و يك دوم چهار ماه ، و در عرض 84 درجه پنج ماه در قطب 90 درجه شش ماه .\r\nبرخى جز اقاليم از شمال را دو بخش كرده بخشى كه معموره است و جزء اقاليم نيست و بخشى كه از هر دو نيست آغاز بخش يكم از 53 درجه است كه روزش تا 16 و يك چهارم ميرسد و مساحت سطحش 75132 و يك چهارم فرسخ است و در آنست جزيره برطانيه ، و جزيره صوراق جزيره تولي و شهر يأجوج و مأجوج گفته‌اند عرض اين شهر 63 درجه و طولش 172 و يك دوم درجه است بخش دوم از عرض 66 و يك دوم درجه است و روزش به 47 ساعت ميرسد و مساحت سطحش 42247 و يك پنجم فرسخ است و گفته‌اند : در عرض 75 درجه مكانى است كه مردمش زمستان در حمامند و زبانشان فهميده نشود .\r\n\r\n2 - در بيان وضع خاص خط استواء و آفاق مايله\r\n: دائره افق هر نقطه از خط استواء همه مدارهاى يوميه مربوطه را به دو نيم برابر كند و از اين رو شب و روز در همه سال برابرند و هر نقطه از فلك نهانى و عيانى برابر دارد و مايه اختلاف تنها تندى و كندى حركت غريبه است در هر دو نيمه بالا و پائين كه آن هم بسيار اندك و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنامحسوس است .\r\nخورشيد در يك سال دو بار بالاى سر اهل خط استواء ميرسد كه دو نقطه اعتدال بهارى و پائيزيست و از بالاى سر آنها بيش از اندازه ميل كلى دور نشود ( 23 درجه و كسرى ) خورشيد نصف سال در شمال آنها است و نيم ديگر در جنوب و سايه به همين نسبت در شمال است و در جنوب بر عكس خورشيد ، و به اين سبب داراى 8 فصلند ، دو بهار و دو تابستان و 2 پائيز و دو زمستان ، و چرخش فلك در آنجا دولابى است و از بالاى سر و آفاق خط استواء آفاق مستقيمه نام دارند .\r\nشيخ ابن سيناء گفته : خط استواء معتدلترين سرزمينها است زيرا خورشيد بالاى سرشان درنگ فزونى ندارد ، بلكه به زودى از سوئى بسوئى ميرود ، و تندترين حركت را در ميل و بعد دارد و حرارت تابستان آنها سخت نيست ، بعلاوه برابرى شب با روز در هميشه گرما و سرما را تعديل كنند و معتدل شود ، و قضاوت كرده كه گرمترين سرزمينها در تابستان زير ميل كلى خورشيد است ( عرض 23 درجه تقريبا ) زيرا خورشيد در حدود دو ماه بالاى سر آنها ميماند در روزهاى بلند و شبهاى كوتاه .\r\nفخر رازى بقضاوت نخست او اعتراض كرده كه ماندن خورشيد بر خط استواء گر چه كم است ولى در همه سال پر هم از آن دور نيست و در حكم بالاى سر است ، و ما جاهائى را بنگريم كه اكثر ارتفاع خورشيد بر آنها برابر كمترين ارتفاع آنست از بالاى سر مردم خط استواء و تابستانش به سختى گرم است ، و از اينجا دانسته شود كه گرمى زمستان خط استواء چند برابر گرمى تابستان اينجا است ، و گفته است معتدلترين سرزمينها اقليم چهارم است .\r\nمحقق طوسى - ره - گفته : اگر مقصود از اعتدال يك نواخت بودن هوا در همه سال است شك ندارد كه اين معنا در خط استواء رساتر از همه جا است چنانچه شيخ گفته و اگر مقصود اعتدال ميان گرما و سرما است شك ندارد كه خط استواء چنين نيست\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو دليلش سياهى رنگ مردم آنست از زنگيان و اهل حبشه و مجعد بودن موى آنها و نشانه‌هاى ديگر گرماى سخت ، در اقليم چهارم بر عكس است و دليل بر اين است كه هوايش معتدل‌تر است .\r\nبلكه از كلى فزونى آبادانى و نژاد در اقاليم سبعه دليل است كه هواى آنها از ديگر جاهاى زمين معتدل‌تر و زيست‌بردارتر است ، و وسط هفت اقليم از دو سويش معتدلتر است و اثر گرما و سرما ، در دو سويش روشنند .\r\nو بنا بر آنچه او - قدس سره - گفته : ساكنان اقليم چهارم از ديگران در خلقت و اخلاق معتدلترند ، و هوش و فهم بيشترى دارند ، از اين رو معدن حكماء و علماء است و پس از آنها مردم دو اقليم 3 و 5 قرار دارند .\r\nولى مردم اقاليم ديگر كمبود سرشت دارند و دليلش زشتى چهره و بد خلقى است براى اينكه پر از تابش خورشيد سوختند يا از كمبود آن پخته نشدند ، چون مردم حبشه و زنگبار در اقليم اول و دوم و مردم يأجوج و مأجوج و برخى صقاليه در اقليم 6 و 7 .\r\nو اما آفاقى كه عرض آنها كمتر از 90 درجه است بر پنج بخشند .\r\n1 - عرض كمتر از ميل كلى 2 - برابر ميل كلى 3 - برابر تمام ميل كلى ( 63 درجه ) 4 - پيش از ميل كلى و كمتر از تمامش 5 - بيش از تمام ميل كلى ، در تمام اين آفاق يك قطب معدل النهار بالاى زمين است به اندازه عرض بلد و ديگرى به همان اندازه زير زمين است از نظر افق ، و همه اين آفاق معدل النهار را بر نصف و با زاويه قائمه قطع كنند و چرخش فلك در آنجا حمائلى است و يكور و مدارهاى روزانه ديگر را به دو تيكه مختلف قطع كنند و قوسهاى ظاهر مدارهاى شمالى بزرگتر از تيكه قوس ديگر است كه زير زمين است .\r\nو در جنوب واروى آنست و از اين رو شب و روز در آنها برابر نيستند مگر وقتى خورشيد در همان نقطه اعتدال باشد كه اول حمل و اول ميزانست ، و برابرى گاهى حقيقى است و گاهى تقريبى ، و چون خورشيد در برجهاى شمالى است روز\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبلندتر است و در برجهاى جنوبى شب بلندتر است ، و هر چه عرض بلد بيشتر باشد تفاوت ميان شب و روز بيشتر است .\r\nو هر مدارى كه به اندازه ارتفاع قطب از افق دور باشد خودش و هر چه درون آنست تا بقطب شمال از اختران و مدارها ابدى الظهور است و نظيرش از طرف جنوب ابدى الخفاء اينها اوضاع مشترك ميان پنج بخشند .\r\nو اما وضع مخصوص ببخش يك كه عرضش كمتر از ميل كلى است اينست كه هر مدارى دور تر از معدل است به اندازه عرض بلد منطقة البروج را در دو نقطه كه بعد برابر دارند از محل انقلاب قطع مىكند و چون خورشيد بدان نقطه رسد در نيم روزش سايه نباشد و چون خورشيد پس از آن باشد در سمت قطب ظاهر سايه به سمت قطب نهان افتد در نيم روز و چون در قوس ديگر باشد سايه نيم روز به سمت قطب ظاهر افتد .\r\nو نقصان ارتفاع خورشيد دو نهايت دارد يكى در جهت قطب ظاهر كه بيشتر است و دوم در جهت قطب خفى كه كمتر است ، و فصلهاى سال در اين آفاق برابر نيستند بلكه چون دو نقطه نامبرده بهم نزديك باشند مانند عرض 22 درجه تابستان از فصلهاى ديگر درازتر گردد براى اينكه خورشيد دو بار با فاصله كم بالاى سر آنها رسد و گرما كم نشود ، و بسا كه از چهار فصل بيشتر باشد در صورتى كه دو نقطه مذكوره دور باشند ولى مانند هم نباشند براى اختلاف نهايت دورى خورشيد از بالاى سر در دو جهت بخلاف خط استواء كه دورى آن برابر است .\r\nو اما در بخش دوم كه عرض برابر ميل كلى است مدار انقلابى كه سوى قطب ظاهر است به سمت سر گذرد و مدار انقلاب ديگر بسوى پا و ارتفاع خورشيد يك نهايت بيش ندارد و در جانب كم شدن و در فزودن تا نود درجه ميرسد و هميشه سايه نيم روز بسوى قطب ظاهر است مگر در يك روز كه خورشيد در نقطه انقلاب بالا سر است كه در آن سايه نيست .\r\nو يكى از دو قطب فلك البروج هميشه ظاهر است و قطب برابرش هميشه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنهانست ، و ارتفاع خورشيد از يك نقطه انقلاب خرده خرده فزون گردد تا نقطه انقلاب ديگر و برگردد كم شود تا دوباره باز گردد بدان و سال چهار فصل برابر دارد نه بيشتر .\r\nو اما در بخش سوم خورشيد هيچ گاه به بالاى سر نرسد و دو ارتفاع دارد اعلى و آن به اندازه مجموع ميل كلى و عرض بلد است ، و اسفل و آن به اندازه فزونى تمام عرض بلد است بر ميل كلى ، اوضاع ديگر چنانست كه گذشت .\r\nو در بخش چهارم مدار نقطه انقلاب سمت قطب ظاهر ابدى الظهور است و مدار نقطه انقلاب برابر ابدى الخفاء و قطب ظاهر فلك البروج بالاى سر است و قطب برابر زير پا ، و دائره منطقة البروج در سال يك بار با دائره افق منطبق شود سپس نيم شرقى منطقه يك بار از افق بالا آيد و نيم ديگر پائين افتد سپس جزء نهانش تيكه تيكه در اجزاء نيم افق شرق طلوع كند و نيم ظاهر خرده خرده نهان شود در نصف افق غربى در شبانه‌روز تا اينكه وضع فلك به حال اول برگردد ، و روز در اين آفاق خرده خرده بلند شود تا به اندازه يك شبانه روز گردد كه همه روز باشد در وقتى كه خورشيد بنقطه انقلاب ظاهر رسد .\r\nو روز از رسيدن مركز خورشيد بدائره افق آغاز شود ، و اگر حساب روز بروشنى باشد و نهانى اختران روز در اينجا يك ماه دراز گردد چنانچه « ساوذسيوس » آن را در رساله بيان حال مساكن روشن كرده ، سپس شبى بسيار كوتاه آيد كه شفق و سپيده دمش يكى است و خرده خرده فزايد تا بدرازى يك شبانه روز گردد و باز روزى بسيار كوتاه بدنبالش آيد و همچنين و اينجا پايان معموره سمت شمال است و پس از آن بواسطه سرماى سخت معموره وجود ندارد .\r\nو اما در بخش پنجم بزرگترين مدارهاى ابدية الظهور منطقة البروج در دو نقطه طرف قطب ظاهر قطع مىكند كه دوريشان از معدل النهار برابر است ، و بزرگتر مدار ابدية الخفاء هم آن را دو نقطه برابر قطع مىكند و منطقة البروج چهار قوس مىشود كه دو نقطه اعتدال و دو نقطه انقلاب ميان آنهايند و آنكه نقطه انقلاب سمت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nقطب ظاهر ميان آنست ابدى الظهور است و مدت بودن خورشيد در آن بلندتر روز است و دومى كه نقطه انقلاب ديگر در آنست هميشه نهانست و تا خورشيد در آنست شب است و درازتر شب است .\r\nو دو قوس ديگر آنكه اول حمل ميان آنست بر عكس طلوع كند يعنى در آخرش پيش از اول نمايان شود ولى درست غروب كند يعنى اولش پيش از آخر غروب كند اگر قطب ظاهر شمالى باشد و اگر جنوبى باشد طلوع آن راستا است و غروبش معكوس و آن قوس كه ميزان ميان آنست ضدّ آن باشد ، و براى تصوّر طلوع و غروب معكوس و آسانى فهمش مثالى آوردند كه ما آن را نياورديم با سائر احكام آن چون فائده چندانى ندارد .\r\nو اما عرض 90 درجه وضع غريبى دارد و آن دو نقطه قطب معدل است كه يكى بالاى سر مىشود و ديگر سمت پا و دائره معدل النهار منطبق بر افق مىگردد و حركت شبانه روزى فلك در آنجا آسيا مانند است و بدور خود ميچرخد و از اين حركت مشرق و مغربى نيست و نه باعتبار حركات ديگر چون تميزى ميسّر نيست ، و نصف النهارى نيست و در هر جهت ممكن است خورشيد و اختران ديگر بپايان ارتفاع خود رسند و ممكن است طلوع و غروب كنند و نيمى از فلك معدل النهار در سمت قطب بالا سر ابدى الظهور و نيم برابر ابدىّ الخفاء .\r\nو خورشيد تا در نيم ظاهر فلك البروج است روز است و تا در نيم نهان شب و همه سال يك شبانه روز است و كم و بيش آنها به يكديگر براى تندى و كندى حركت خاصه خورشيد است كه در حدود هفت شبانه روز ما مىشود .\r\nو در اين روزگار به اين اندازه روزش از شبش بيش است در صورتى كه طلوع و غروب خورشيد ميزان شب و روز باشند ولى اگر ميزان روشنى و تاريكى باشند روزشان هفت ماه و هفت روز است و شبشان در حدود پنج ماه زيرا از ظهور روشنى آفتاب تا طلوعش پانزده روز طول ميكشد و همچنين از غروبش تا نهان شدن روشنيش چنانچه « ساوذسيوس » آن را ثابت كرده و اگر روز سپيده‌دم تا غروب شفق باشد ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nروزشان هفت ماه و هفده شبانه روز ما است تقريبا .\r\nمحقق طوسى - قدس سرّه - گفته : مدت غروب شفق و طلوع سپيده آنجا برابر 50 روز ما است و ارتفاع خورشيد و انحطاطش برابر ميل كلى است ، و سايه اندازه‌ها دوائر تقريبا متوازى بر مركز خود پديد آرند كه وقتى خورشيد در نقطه انقلاب ظاهر است خردتر آنها است و بزرگترشان هنگامى كه خورشيد مقارن افق است و نزديك دو نقطه اعتدال ، و هيچ كدام اختران را از نظر حركت اولى طلوع و غروب نباشد و طلوع و غروب آنها به حركت دوم مخصوص خود آنها است كه در افق جاى مشخصى ندارد .\r\nو اخترانى كه عرض آنها از منطقة البروج كمتر از ميل كلى است به حركت خاصه خود طلوع و غروب دارند ، و هر كدام مدارشان در قطب ظاهر از منطقة البروج دور تر است و زمان ظهورشان بيشتر از آنست بدان نزديكتر است ، و اخترانى كه عرضشان برابر ميل كلى است در هر دورى به حركت خاصه خود با افق تماس گيرند يا از رو و يا از زير ، و آنها و اخترانى كه عرض آنها در يكى از دو سوى فلك البروج بيش از ميل كلى است طلوع و غروب ندارند ، بلكه يا هميشه ظاهرند يا هميشه نهان .\r\n\r\n3 [ سبب پيدايش سنگ و كوه 
  ]\r\n- گفته‌اند بيشتر سبب پيدايش سنگ و كوه اثر حرارت است در گل چسبنده تا تر و خشكش خوب بهم بسته شود بخواست خدا تعالى ، و بسا كه آب روان بر اثر قوت معدن سنگ‌ساز يا طبع زمين سنگ گردد و چون حرارت فزونى با گل نرمى برخورد يكباره يا خرده خرده سنگ بزرگى پديد گردد .\r\nو اگر بر اثر زلزله توده بلندى از خاك و گل بالا گيرد يا ساختمان نهائى روى هم ويران شود و سنگ شوند و اجزاء گلى كه از اثر حرارت سنگ مىشود سست و سخت باشند اجزاء سست بر اثر آب و باد زدوده شوند و بتدريج فروگيرند و دره شوند و اجزاء سخت بجا مانند و كوه شوند .\r\nو بسا باسباب ديگر دره و كوه پديد گردند و بسا كوه ديده شود كه سنگ آن مانند رده‌هاى ديوار رده رده بالاى هم چيده شده و ميان آنها ملاط مانندى خاك فاصله است و اين بر اثر آنست كه رده زير سنگ شده و روى آن ماده سنگ ناپذيرى نشسته و بالاى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nآن سنگ ديگرى تكوين شده .\r\nو در بسيارى از سنگها كه شكسته شوند از درون آنها اجزاء جانوران آبى پديد شوند و اين نشانه آنست كه اين معموره پيشتر زير دريا بوده و گل چسبنده بسيارى فراهم شده سنگ شده پس از آنكه بيرون افتاده و از اين رو كوه بسيار است و دره و دشتهاى ميان آنها بر اثر سيلابها و بادها پديد آمده‌اند .\r\nچنين گفته‌اند و سخنى هم در اين باره گذشت و حق اينست كه خدا تعالى كوهها را بفضل و قدرت خود آفريده بىسبب مادى يا باسبابى كه دانسته نشوند براى ما و اين اسبابى كه ذكر شدند همه نارسايند و اگر رسا بودند چرا از آن زمان كه حكما كوهها را بررسى و آمار كردند كوه تازه‌اى پديد نشده جز آنكه گفته شود چون در آغاز آفرينش زمين زلزله و جنبش در زمين بسيار بوده سبب حدوث اين كوهها شده و چون پديد شدند زمين بر جا و آرام شده و كوه تازه‌اى پديد نگرديده چنانچه آيات و اخبار هم بر آن دلالت دارند .\r\nسپس بدان كه سود كوهها بسيار است :\r\n1 - ميخهاى زمينند چنانچه گذشت و چشمه‌ها و ابرها كه سود فراوان دارند بيشتر از كوهها پديدار گردند بلكه چشمه‌ها جز از زمين سخت سنگين يا كنار آن برنجوشند چنانچه در شفاء گفته : چون رودخانه‌هاى معروفه جهان را بررسى كنى سرچشمه‌هاى همه از كوهستانست .\r\n2 - گوهرهاى معدنى از آنها پديد شوند و گياههاى فراوان و درختهاى بزرگ و جنگلى از آنها است .\r\n3 - غارهائى در آنها پديدارند و مأواى جانوران و برخى مردم جهانند .\r\n4 - نشانه‌هاى راه و بلادند براى مردم و معدن سنگهاى آسيا و ساختمانى هستند و جز آن از سودهاى بسيارى كه اندكى از آنها را خرد بشرى دريافته و از دريافت بسيارى از آنها عاجز است .\r\nامام صادق عليه السّلام در خبر توحيد بروايت مفضّل بن عمر فرمود : بنگر اى مفضّل\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبه اين كوههاى درهم از گل و سنگ كه نادان پندارند زياديست و نيازى بدان نيست با اينكه سودهاى بسيار دارند يكى برف در آنها ريزد و در قلّه آنها بماند براى رفع نياز و آب شود و از آن چشمه‌هاى آب روان گردند كه مايه رودخانه‌هاى بزرگ باشند و انواعى از گياه و گياهان داروئى در آنها رويند كه در دشتها نرويند .\r\nو در آنها غارها و سوراخهاى فراوانند كه جايگاه جانوران درنده‌اند ، و بر آنها دژهاى محكم توان ساخت براى حذر كردن از دشمنان . و از آنها سنگ براى ساختمان و براى آسيا برگيرند ، و در معدن انواعى از جواهر است و مقاصد ديگرى كه جز آفريننده آنها نداند .\r\n\r\n4 [ سبب زمين لرزه 
  ]\r\nدر باره سبب پديد شدن زمين لرزه و رجفه گفتند : بخار و دود و باد در درون زمين درهم شوند و بر اثر سختى زمين نتوانند از مجارى آن برايند و بر اثر فشار آنها زمين بلرزه آيد و چون سخت باشد زمين را بشكافد و به زير كشد و از آن آتش جهد و بخار و دود درون را شعله‌ور كند بويژه اگر چرب و روغنى باشند ، و بر اثر شكافتن زمين آواز مهيب پديدار گردد .\r\nو بسا از افتادن تيكه‌اى از زمين در دره‌هاى درونى زمين لرزه پديد آيد ، و گاهى هم افتادن قله كوهى بر زمين آن را بلرزه آورد ، و بسا كه برخى اطراف زمين ماده كبريتى باشد و از آن دودى به هوا برخيزد كه رطوبت و بخار دارد و از آميزش دود كبريت با بخار هواء ماده چربى پديد گردد ، و بواسطه پرتو اختران و جز آن شعله گيرد و در شب شعله‌هاى تابان ديده شوند .\r\nشارح مقاصد گفته : بسا در تيكه‌اى از زمين جنبشى پديد آيد و روى آن بجنبد و آن را زلزله نامند و اين در صورتيست كه در درون زمين بخار يا دود يا باد و جز آن پديد گردد و زمين سخت و بىسوراخ باشد يا سوراخهايش ريز باشند و مانع از خروج آنها گردد و به خود پيچند و زمين را بلرزانند و بسا بفشار خود آن را بشكافند ، و بسا از آن آتش جهد و بانگ هراس‌آور بر آيد ، بسا از آنها خروشي شنيده شود براى اينكه باد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسخت است .\r\nلرزش در زمينهاى سست پديد نگردد چون بخار به آسانى از آنها بر آيد ، و در تابستان كمتر باشد چون سختى زمين در آن كم است ، زمينهاى زلزله خيز اگر در آنها چاه بسيار كنده شود تا وسيله بيرون شدن بخار فزون گردد زلزله كم شود .\r\nو بسا گرفتن خورشيد سبب پديدارى زمين لرزه گردد براى اينكه حرارت پرتو خورشيد يكباره نابود مىشود و سردى سوراخهاى درون زمين بادها را متمركز سازند و ترديد ندارد كه سرماى يكباره اثر بيشترى از سرماى تدريجى دارد ، اينها را و مانند آن را از حكماء نقل كرده و گفته : بجان خودم ، اخبار وارده در استناد اين آثار بقدرت خداوند مختار قطعى است و راه راست روشن است ولى آن را كه خدا نور هدايت نداده از خود نورى ندارد - پايان - و كسى كه خود را پيرو آثار ائمه ابرار داند و دلبند بآيات و اخبار گفته : چون بخار و دود فراهم در تهيگاههاى زمين بجاى رگهاى آنند و بقواى روحانيه جنبانند در حديث آمده كه چون خداى سبحان خواهد زمينى را بلرزاند فرشته‌اى را فرمايد تا رگهايش بجنباند مردمش بجنبد و بهر تعبيرى كه بدين ماند باختلاف بيان شده - و العلم عند اللَّه - پايان .\r\nمن گويم : بارها دانستى تاويل اخبار و آيات بىضرورت عقلى يا معارض نقلى دليريست بر عزيز جبّار ، و ما در باره همه اين پديده‌ها همان را گوئيم كه در آيات و اخبار رسيده ، و آنچه خرد ما بدان رسا نيست علم آن را بائمه عليه السّلام وانهيم .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nباب سى و سوم در حرمت خوردن خاك و آنچه از آن حلال شده\r\n- در مجالس صدوق : بسندش از امام پنجم عليه السّلام كه : هر كه خاك خورد دچار بيمارى خارش تن گردد و درد بواسير ، و درد بد در او بجوشد و نيروى ساق و گامش برود ، و هر چه از كارش بدنبال آن كم شود از او باز خواست شود و كيفر بيند .\r\nدر مجالس شيخ : بسندى مانندش را آورده .\r\nدر ثواب الاعمال : بسندى مانندش را آورده ( 237 ) .\r\nدر محاسن : بسندى مانندش را آورده ( 565 ) 2 - در خصال ( 20 ) : بسندى در سفارشهاى پيغمبر صلّى اللَّه عليه و آله و سلّم بعلى عليه السّلام اى على سه كار از وسواس باشند . خاك خوردن ، ناخن بدندان چيدن و ريش بدندان گزيدن .\r\n3 - و از همان ( 103 ) : بسندش از ابى الحسن يكم عليه السّلام كه چهار از وسواسند : خوردن خاك و پرز كردن كلوخ ، چيدن ناخن بدندان و گزيدن ريش .\r\nبيان : از وسواسند يعنى وسوسه شيطان يا از اثر وسواس نام كه از شيطانها است چنانچه خدا فرموده «  الْوَسْواسِ الْخَنَّاسِ  » جوهرى گفته : وسوسه حديث نفس است و خلاصه اينست كه اينها از كارهاى شيطانيند كه آدمى بدان وادار شود و تركشان دشوار باشد .\r\n4 - در عيون : بسندش از ياسر كه يك افسرى از امام هشتم عليه السّلام از خوردن خاك پرسيد و گفت : يكى از كنيزانش خاك مىخورد ، امام خشم كرد و فرمود :\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nخاك خوردن حرام است مانند مردار خوردن و خون و گوشت خوك ، آنها را از آن باز دار .\r\n5 - در مجالس ابن شيخ بسندش از سعد بن سعد اشعرى كه از امام هشتم عليه السّلام پرسيدم از خاكى كه مردم ميخورند فرمود : هر خاكى خوردنش حرام است مانند مردار ، خون و آنچه بنام جز خدا ذبح كنند ، جز خاك قبر حسين عليه السّلام كه درمان هر درديست .\r\nدر خرائج : بسندى مانندش را آورده .\r\n6 - در علل ( ج 2 ص 219 ) : بسندش از امام ششم عليه السّلام كه خدا عزّ و جلّ آفرينش آدم را از خاك روا داشت و خوردنش بر نژادش حرام كرد .\r\nدر محاسن ( 565 ) از حسن بن على مانندش را آورده .\r\n7 - در علل ( 219 ) : بسندش كه امام ششم عليه السّلام فرمود : خوردن گل حرام است چون گوشت خوك هر كه آن را بخورد و بميرد من به او نماز نگزارم جز گل قبر ، هر كه از هوس آن را بخورد شفاء در آن نباشد .\r\nبيان : كلينى در ( ج 6 ص 265 ) كافى بسندش آن را روايت كرده و هم ابن قولويه در كامل الزياره و بجاى « اكله » « كله » دارند - تا گفته : جز گل قبر كه در آن درمان هر درديست ، و هر كه بهوس آن را بخورد برايش درمانى ندارد » و نماز نخواندن آن حضرت بر او منافى نيست با وجوب نماز بر او باينكه ديگرى را فرمايد تا بر او نماز بخواند ، و اين يك تأديب شرعى است براى نفرت نمودن مردم از آن و خود اثر بخش‌تر است از تعزيرات .\r\n8 - در علل ( ج 2 ص 219 ) : بسندى از امام ششم عليه السّلام كه : هر كه در خوردن گل اصرار كند در خون خود شريك شده .\r\nدر محاسن ( 565 ) مانندش را آورده .\r\n9 - در علل ( ج 2 ص 220 ) بسندى از امام ششم عليه السّلام كه ؛ هر كه گل كوفه را بخورد گوشت مردم را خورده چون كوفه نيزار بوده و آنگه گورستان\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nهر چه گرو آن بوده شده ، و فرمود رسول خدا صلّى اللَّه عليه و آله فرموده : هر كه گل خورد ملعونست .\r\nبيان : دلالت دارد بر عدم جواز خوردن گل قبر امير المؤمنين عليه السّلام و اين علت دلالت دارد بر شدت حرمت خصوص گل كوفه و اطرافش ، و دلالت دارد كه خوردن گل قبر حسين عليه السّلام هم از جايى كه گمان باشد با گوشت مردم آميخته روا نيست ، و بيشتر جاهايش جز آنچه بضريح مقدس پيوسته است در اين زمانه چنين است .\r\n10 - در علل ( . . . ) : بسندى از ابى جعفر عليه السّلام كه از كار ناشى از وسوسه و بيشتر دامهاى شيطان خوردن گل است ، كه مايه بيمارى تنست ، و درد انگيز است و هر كه گل خورد و ناتوان شود از انجام كارى كه پيش از خوردن آن ميكرد بازپرسى شود از كاستى كارش و كيفر كشد .\r\nدر ثواب الاعمال ( 237 ) : بسندى مانندش را آورده در محاسن ( 565 ) از على بن الحكم مانندش آورده بيان : در كافى و جز آن گفته : آرزو كردن كار وسوسه است و بيشتر دامهاى شيطان ، و بسا آنچه در نسخه‌هاى ديگر است روشنتر است ، در محاسن اكبر بباء نقطه دار است يعنى بزرگترين دامهاى شيطان .\r\n11 - در كامل الزياره ( 285 ) : بسندش از سعد بن سعد گفت : پرسيدم امام هشتم عليه السّلام را از گل : فرمود : خوردن گل حرام است مانند مردار ، خون و گوشت خوگ جز گل قبر حسين عليه السّلام كه در آن درمان از هر درد است و امان از هر خوف .\r\n12 - و از همان ( 286 ) : بسندى از يكى از دو امام عليه السّلام كه : خدا تبارك و تعالى آدم را از گل آفريد پس گل را بر نژادش حرام كرد گفتم : چه گوئى در گل قبر حسين عليه السّلام ، فرمود : بر مردم حرامست گوشت خود را بخورند ، و حلال است خوردن گوشت ما ولى به اندازه يك نخود .\r\n13 - و از همان ( 286 ) : بسندش از امام ششم عليه السّلام فرمود : هر گلى خوردنش\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبر آدميزاده حرام است جز گل قبر ابى عبد اللَّه عليه السّلام هر كه براى درمان دردى آن را بخورد خدا او را شفا بخشد .\r\n14 - در محاسن : بسندش از امام ششم عليه السّلام كه خوردن گل باعث نفاق است .\r\n15 - در همان ( 565 ) : بسندى كه رسول خدا صلّى اللَّه عليه و آله و سلّم فرمود : هر كه گل خورد و بميرد بر مردن خود كمك كرده .\r\n16 - و در همان ( . . . ) بسندى از امام ششم عليه السّلام كه بعلى گزارش مردى داده شد كه گل مىخورد ، و وى او را بازداشت و فرمود : مخورش كه اگر خورديش و مردى خودكشى كردى .\r\n17 - و از همان ( 565 ) بسندش از كلثم بنت مسلم كه نام گل نزد ابى الحسن عليه السّلام برده شد ، فرمود : تو ميدانى كه از دامهاى شيطانست ؟ راستى از دامهاى بزرگ او است و از درهاى سترگش .\r\n18 - در مكارم ( 190 ) پرسيده شد امام ششم از گل ارمنى كه براى شكسته و اسهالى برگيرند ، رواست گرفتنش ؟ فرمود : باكى ندارد آن گل گور ذى القرنين است و گل قبر حسين عليه السّلام به از آنست .\r\nدر المتهجد : بسندى مانند آن در دعوات راوندى از آن امام مانند آن 19 - سدير از امام صادق عليه السّلام روايت كرد كه : هر كه جز براى شفا از گل قبر حسين عليه السّلام بخوريد گويا از گوشت ما خورده 20 - در طب الائمه : بسندى از امام پنجم كه مردى بوى از زحير ناليد ، فرمود :\r\nگل ارمنى بگير و به آتش جوشش بياور و از آن سفوف كن ( و درمان جوخ ب ) كه از آن آرام شوى .\r\n21 - و از او عليه السّلام در باره زحير ، فرمود : يك جزء از خربق سفيد ، يك جزء از بذر قطونا ، يك جزء از صمغ عربى و يك جزء از گل ارمنى بگير و با آتش نرمى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبجوشان و از آن سفوف كن .\r\n22 - در كامل الزياره ( 280 ) : بسندى كه پرسيده شد امام ششم از گل حائر كه آيا درمانى دارد ؟ فرمود : از آن تا فاصله 4 ميل درمان جويند ، و همچنانست گل قبر جدم رسول خدا صلّى اللَّه عليه و آله و سلّم و گل قبر حسن و على و محمّد از آن برگير كه شفاء هر درد و بيماريند ، و سپر از هر چه بترسى ، و هيچ داروئى با آنها برابر نيست جز دعاء و همانا بىاثرى آنها از آنچه است كه از ظرف بدانها آميزد و از بىاعتقادى كسى كه به آنها درمان كند و حديث را ذكر كرده تا گفته - و به من رسيده برخى كه از تربت چيزى برگيرند خوارش شمارند تا آنجا كه در توبره استر و الاغ و در ظرف خوراك و خرجين نهند ، و چگونه كسى كه چنين است از آن درمان جويد و شفاء خواهد .\r\nبيان : شيخ بهائى در كشكول بسندى از ابى حمزه ثمالى روايت كرده كه به امام صادق عليه السّلام گفت : من ياران خودمان را بينم كه براى شفا از گل قبر حسين عليه السّلام برگيرند آيا شفائى كه گويند در آن هست ؟ فرمود ، از قبر تا چهار ميل آن وسيله شفاء است ، و همچنانست قبر رسول خدا صلّى اللَّه عليه و آله و سلّم و قبر حسن و على و محمّد عليه السّلام كه از آنها بگير كه شفاء هر بيماريند ، و سپر از هر چه از آن ترسند ، سپس فرمود آن را بزرگدار و با يقين بتأثير بگير و چون گرفتى مهر كن ، پايان .\r\nگويم : اين خبر به اين دو سند دلالت دارد بر جواز استشفاء به خاك قبر پيغمبر صلّى اللَّه عليه و آله و امامان ديگر و كسى از اصحاب بدان قائل نيست و با عموم و خصوص اخبار ديگر هم مخالف است ، ممكن است حمل آن بدرمان‌جوئى بجز خوردن مانند با خود داشتن و دست بدان كشيدن و مانند آنها و مقصود از على يا امير المؤمنين است يا امام سجاد ، و محمّد ، باقر عليه السّلام است و باحتمال بعيد خود پيغمبر است بوجه تأكيد .\r\n23 - در متهجد : كه امام ششم فرمود : هر كه از گل قبر حسين عليه السّلام بخورد جز براى شفا گويا گوشت ما را خورده .\r\n24 - گفته : روايت است كه مردى به امام صادق عليه السّلام گفت : من شنيدم ميگفتى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخاك حسين از داروهاى تنها است ، و البته به هيچ دردى نرسد جز آن را بشكند ، فرمود :\r\nاين را گفتم : تو را چه مىشود ؟ گفت : من آن را خوردم و سود نبردم .\r\nفرمود : راستش دعائى دارد كه هر كه آن را به كار زند و آن دعا را نخواند بسا كه سودى نبرد ، گفت دعاء تناول آن چيست ؟ فرمود : آن را بايد ببوسى و به چشم نهى پيش از خوردن و فزودن از يك نخود هم نخوري ، هر كه بيش از آن خورد گويا از گوشت ما خورده و از خون ما مكيده ، و چون خوردى بگو - و دعا را ذكر كرده 25 - در عيون ( ج 1 ص 104 ) : بسندى از مسيب بن زهير كه امام هفتم به او از مرگ و دفن خود خبر داد ، و فرمود : گور مرا بيش از چهار انگشت بر نياوريد كه از هم باز باشند ، و از خاك من براى تبرك چيزى برنداريد كه تربت ما همه حرامند جز تربت جدّم حسين بن على عليه السّلام كه خدا عزّ و جلّ آن را شفاء براى شيعيان و دوستان ما ساخته - الخبر .\r\n46 - در كامل الزياره : بسندى از محمّد بن مسلم كه او بيمار بود و امام صادق عليه السّلام برايش شربتى فرستاد و آن را نوشيد و فورا اثر كرد و از درد آزاد شد ، پس بر او وارد شد و گفت شربت را چگونه يافتى ؟ گفت از خود نوميد بودم و آن را نوشيدم و به شدم و خدمت آمدم و گويا از بند رها شدم ، فرمود : اى محمّد راستى در آن شربت از خاك گور پدرانم بود ، و آن بهتر دارو است و از آن عدول مكن كه ما از آن بنوشانيم بفرزندان و زنان خود و از آن هر خوبى را بينيم .\r\nبيان : اين خبر دلالت دارد بر جواز داخل كردن تربت در داروها براى شفاء و احواط اينست كه بيش از يك نخود نباشد ، و تعبير باحوط براى آنست كه خاك و گل كه در مأكولات مستهلك شوند حكم بحرمت آن مشكل است .\r\n27 - در معانى الاخبار : بسندى از معمر كه از ابى الحسن عليه السّلام پرسيدم در باره روايت مردم در باره گل و كراهت آن ، فرمود آن در تر است و اين در باره كلوخ .\r\n28 - و روايت شده كه رسول خدا صلّى اللَّه عليه و آله از خوردن كلوخ نهى كرد ( در معانى الاخبار 263 ) .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nميگويم : ظاهر خبر يكم اينست كه حرمت طين مخصوص به گل تر است نه كلوخ خشك چنانچه صدوق از ظاهرش فهميده و كسى صريحا چنين نگفته ، و بسا مقصود اينست كه حرمت تنها در گل تر و كلوخ است نه آنچه در شيره مستهلك شود يا بر ميوه و خوراكيهاى ديگر نشيند ، و حصر اضافى است نسبت بدان چه گفتيم يا مقصود از مدر شامل خاك هم هست ، يا مقصود الزام مخالفين است كه منكر استشفاء بتربت حسين عليه السّلام هستند كه دليل شما اخبار حرمت گل است و ظاهر آنها همان گل تر است و اطلاقش بر جز آن مجاز است و دليل بر حرمت خاك و كلوخ نباشند .\r\nو يهر تقدير مقصود از كراهت حرمت است ، و محدث استرآبادى گفته همانا مكروه همان گل است كه تر و خشكش ميان مردم متعارفست نه گل قبر حسين عليه السّلام ( پايان ) .\r\nو من گويم : با قطع نظر از شهرت بلكه اجماع بر عموم حرمت تخصيص آن بخصوص گل تر بعيد نيست و بيشتر اخبار هم لفظ طين دارند و ظاهر اين خبر هم اختصاص است ، راغب در مفردات گفته طين مخلوط از خاك و آبست و بسا آبش هم كه برود آن را طين نامند ( پايان ) ولى جدا كردن طين قبر حسين عليه السّلام دلالت بر عموم دارد ، زيرا معلوم است كه استشفاء مخصوص‌تر آن نيست بلكه غالب با خشك آنست ، و بهر حال بايد همان قول مشهور را عمل نمود .\r\nمحقق اردبيلى - قدّس سره - گفته : در ظاهر خلافى در حرمت طين نيست و ظاهر لفظ آن در عرف و لغت خاك آميخته بآبست ، و صحيحه معمر بن خلاد هم مؤيد آنست - و خبر را ذكر كرده - و پس از آن گفته ؛ و اين روايت دلالت دارد كه پس از خشكيدن هم حرامست و بقاء رطوبت شرط نيست ولى بايد مخلوط شده باشد و جز آن حرام نيست به حكم اصل و عمومات حليت و محصور بودن محرمات ، و مشهور ميان فقهاء حرمت خاك و همه اجزاء زمين است تا برسد بريگ و سنك .\r\nدر مسالك گفته : حكم شامل خاك و كلوخ هم هست چون براى تن زيان دارند و زيان بطور مطلق روشن نيست ، و شايد دليل قول مشهور اينست كه چون طين حرام\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشده و جز آب ندارد و خاك و معلوم است كه آب به تنهائى حرام نيست و حرمت حلالى بسبب پيوستن بحلال ديگر بدان معنا ندارد و اگر خاك حرام نباشد نميشود گل حرام شود ، خاك هم جزء زمين است و بايد همه زمين حرام باشد ، و اين دليل مورد تامل است ولى احتياط را ترك مكن - پايان .\r\nمن گويم : تفسيرى كه براى خبر كرده جز آنست كه ما ذكر كرديم ، و با احتمال اين وجوه و روشنتر بودن برخى آنها استدلال بدان بدين وجه مشكل است وز آن پس حكم بحرمت جز گل و خاك از اجزاء زمين مانند سنگ و ياقوت و زبرجد و انواع معادن وجهى ندارد ، و آيات و اخبار دلالت دارند بر اينكه اصل در هر چيز حلال بودنست و خبرى در حرمت اين چيزها نرسيده و قياس آنها به خاك باطل است .\r\nو اما آنچه جدا شده كه حلال بودن گل قبر حسين عليه السّلام است ظاهرا خلافى ندارد ولى سخن در شرائط و خصوصيات آنست و ما در اينجا ببرخى از احكام مستفاده از اخبار بدانها اشاره كنيم .\r\n- جايى كه تربت را از آن بر گيرند ، برخى اخبار گل قبر دارد و ظاهرش اخذ از كناره‌هاى نزديك به خود قبر است ، در برخى طين حائر است و دليل جواز اخذ از همهء حائر حسينى است نه بيرون آن ، در برخى به 20 ذارع مكسر محدود شده كه كمتر از محيط حائر است ، در برخى 25 ذارع آمده از هر سوى قبر و در برخى است كه گل قبر تا 70 ذارع از آن برگرفته شود ، در برخى است كه شفاء بخش است گر چه از فاصله يك ميل باشد ، و در برخى تا 10 ميل از قبر بركت دارد ، و در برخى تا يك فرسخ از چهار سوى قبر و در برخى تا پنج فرسخ از چهار سوى آن .\r\nشيخ و متاخران وى اخبار را حمل بر مراتب فضيلت نموده و همه را تجويز كردند و اين جمع خوبيست ، ولى براى خوردن احواط اكتفاء به همان يك ميل بلكه 70 ذارع است و هر چه نزديكتر باشد احواط و افضل است .\r\nاردبيلى - طيب اللَّه تربته - گفته : آنچه از حكم حرمت بيرونست مشهور همان تربت حسين عليه السّلام است ، و هر چه تربت بر آن صدق كند مباح باشد و مستثنى است ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو در برخى روايات طين قبر حسين وارد است كه ظاهرش حلال بودن آنچه است كه از قبر آن حضرت گرفته شود ، و چون روشن است كه اين براى هميشه ممكن نيست زمين نزديك بدان از هر طرف در آن داخل است و مؤيد آنست تعبير به طين حائر در خبرى و بتحديد تا 70 ذارع در ديگرى و به 10 ميل در بعض اخبار - پايان .\r\n2 - شرائط اخذ تربت كه در برخى اخبار شرائط بسيار ذكر شده از غسل و نماز و دعاء و وزن مخصوص و چنانچه به زودى در كتاب مزار آيند ان شاء اللَّه ، ولي چون اكثر اخبار وارده در اين باره تهى از ذكر اين شرائط و آدابند ظاهر آنست كه آنها براى كمال فضل و اثر بخشى باشند نه شرط حليت چنانچه مشهور ميان اصحابست .\r\nمحقق اردبيلى - ره - گفته : اخبار جواز خوردن تربت امام حسين عليه السّلام براى شفاء بسيار است و مورد اتفاق اصحاب است ، و آيا شرط اخذ آن دعاء و خواندن   إِنَّا أَنْزَلْناهُ   است ؟ ظاهر برخى اخبار كتب مزار اينست بلكه با شرائط ديگر تا اينكه وارد شده شخصى گفت : من خوردم و شفاء نديدم ، امام عليه السّلام فرمود چنين و چنان كن .\r\nو نيز وارد است كه غسل و نماز مخصوص دارد و بايد به وضع مخصوصى گرفته شود و بسته گردد و با مهرى بنقش مخصوص مهر شود ، و به اندازه مخصوصى گرفته شود . و بسا كه اين آداب براى فزونى و سرعت شفاء باشند نه بطور مطلق ، و مطلقا جائز است چنانچه مشهور است و در كتب مسطور است .\r\n3 - در آنچه براى آن خوردن شود ، شك نيست كه درمان‌جوئى بدان از بيمارى موجود جائز است گر چه با داروى ديگر هم درمان ميسر باشد ، و ظاهر خصوص بيماريهاى جسمانى است و بسا براى بيماريهائى روحانى هم جائز باشد گر چه مشكل است و اما براى محض تبرك خوردن جائز نيست بتصريح برخى اخبار و عموم برخى ولى در برخى اخبار براى افطار روز عيد فطر و روزه روز عاشوراء تجويز شده و برخى اصحاب بدان فتواى داده و خالى از قوت نيست گر چه احتياط در ترك است مگر مريض باشد و قصد استشفاء كند .\r\nمحقق اردبيلى - ره - گفته : بايد قصد استشفاء كند و گر نه حرام باشد و شفا ندهد\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nچنانچه در روايت ابى يحيى است و جز آن و جواز آن پس از عصر عاشوراء و افطار روز عيد فطر رسيده ولى صحتش ثابت نيست و نبايد خورد مگر براى شفاء - پايان - ابن فهد - قدّس سرّه - گفته : ابن ادريس خوردن آن را حرام دانسته مگر براى نياز ، و شيخ در مصباح افطار با آن را در روز عيد تجويز كرده و علامه مايل بقول ابن ادريس است براى عموم نهى از خوردن گل مطلقا و هم محقق در نافع سپس گفته : نزد ابن ادريس خوردن آن روا نيست مگر براى نياز و براى استشفاء و تبرك بىضرورت نزد شيخ جائز است 4 - در اندازه‌اى كه جائز است خورد و ظاهر اينست كه در هر بار نبايد بيش از نخود باشد ولى اگر دربار يكم شفاء حاصل نشود تكرار آن به همان اندازه جائز است و تصريح به اين اندازه در اخبار تصريح شده و احوط اكتفاء به اندازه يك عدس است براى روايت كلينى در ( ج 6 ص 242 ) كافى بسندش از معاوية بن عمّار كه به امام ششم عليه السّلام گفتم : مردم از پيغمبر صلّى اللَّه عليه و آله روايت كنند كه 70 پيغمبر به عدس بركت دادند ، فرمود : آن همانست كه شما حمصه ناميد و ما آن را عدس ناميم .\r\nو در ( . . ص 243 ) بسند صحيح از رفاعه از آن حضرت عليه السّلام كه : چون خداوند عزّ و جلّ به ايوب عافيت داد ديد بنى اسرائيل كشت كردند و ديده به آسمان برداشت و گفت : الهى و سيدى بنده گرفتارت ايوب را عافيت دادى و چيزى نكشته و اين بنى اسرائيل كشت كردند خدا عزّ و جلّ به او وحى كرد اى ايوب از مهر دانت كفى برگير و تخم افشان و در مهر دانش نمك بود ، كفى از آن گرفت و افشاند و اين عدس در آمد كه شما آن را حمص ناميد و ما آن را عدس ناميم .\r\nزيرا اين دو حديث دلالت دارند كه حمص بر عدس هم اطلاق شده و بسا كه مقصود از حمص در اين اخبار عدس باشد ، ولي عدول از حقيقت آن بمحض اينكه در برخى اخبار بر جز آن اطلاق شده وجهى ندارد با اينكه ظاهر اين دو خبر اينست كه ائمه حمص را عدس ميگفتند نه بر عكس - تامل كن - و كلينى همچنين فهميده و اين دو خبر را در باب حمص آورده نه در باب عدس .\r\n5 - آيا جائز است گل ارمنى را براى درمان خورد و در داروها به كار برد ؟\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nقولى است كه آرى چون جواز آن در اخبارى رسيده و با عمومات ادله حلال بودن حرام هنگام اضطرار تأييد مىشود و گفته شده ، نه ، چون اين اخبار صالح براى تخصيص اخبار حرمت نيستند و از دارو ساختن حرام هم منع شده ، و بيشتر فقهاء باخبار جواز اعتناء نكردند و جوازش را فرع جواز مداوا باحرام دانستند ، و از اين رو گل مختوم را هم بدان پيوستند و اگر چه خبرى براى جواز ندارند .\r\nمحقق - ره - در شرايع گفته : و در باره گل ارمنى روايت حسنه‌ايست براى جواز چون سودى دارد كه بدان ناچارند ، شهيد ثانى - ره - گفته محل گفتگو در باره خوردن گل آنجا است كه نيازى بدان نيست ، زيرا برخى گلها خواص و سودها دارند كه در جز آنها نيست و چون براى دارو بدانها ناچار شوند بقول پزشك دانا كه گمان راستگوئيش رود جائز است به اندازه رفع نياز از آن خورد بعموم قول خدا - تعالى « پس هر كه بدان ناچار شود بىستمكاري و تجاوز كارى بر او گناهى نباشد . » و روايت وارد است در جواز خوردن گل ارمنى و آن گل مخصوصى است كه از ارمنيه آورند ، و براى وباء و اسهال و جز آن سودمند است چنانچه در كتب طب ياد شده و مانند آنست گل مختوم ، و بسا منع شده بعموم ادله حرمت گل و بدليل قول آن حضرت عليه السّلام « درمان شما بر چيزى كه بر شما حرام است نهاده نشده » و قول او صلّى اللَّه عليه و آله « شفاء نيست در حرام » .\r\nو جواب اينست كه اين عمومات بدان ادله تخصيص يابند و هم بقول آن حضرت صلّى اللَّه عليه و آله و سلم كه « لا ضرر و لا اضرار » و آن دو خبر كه شفاء در حرام نيست بجاى خود درستند چون ما گوئيم در حال ضرورت حرام نيستند و مقصود خبر اينست كه تا حرامند شفاء ندارند ، و موضع اختلاف در آنجا است كه ترس از مردن بيمار نباشد و گر نه بىاشكال جائز است - پايان - و بحث كامل در باب تداوى به حرام در باب خود بيايد ان شاء اللَّه تعالى .\r\nابن فهد - ره - گفته : هر گاه نياز بخصوص گل ارمنى باشد جائز است خوردن آن نه جز آن ، و گفته‌اند كه آن خاك گور اسكندر است و فرق ميان آن و تربت امام حسين\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nعليه السّلام از چند راه است :\r\n1 - خوردن تربت براى شفا جائز است و اگر چه بقول طبيب نباشد و اگر چه از آن منع كند ولى خوردن گل ارمنى جائز نيست مگر بتجويز پزشك .\r\n2 - در تربت بيش از يك نخود جائز نيست ولى در گل ارمنى به اندازه رفع نياز جائز است گر چه بيشتر باشد .\r\n3 - تربت محترم است و نبايد آلوده به نجاست گردد و گل ارمنى چنين نيست .\r\n29 - المتهجد : مستحب است روزه اين ده روز و روزه دهم عاشورا تا پس از عصر چيزى نخورد و ننوشد سپس اندكى تربت تناول كند .\r\n30 - در اقبال : بسندى تا محمّد بن سليمان نوفلى كه بابى الحسن عليه السّلام گفتم : كه من روز عيد فطر با گل و خرما افطار كنم ، فرمود : بركت و سنت را با هم جمع كردى ، سيد - ره - گفته : مقصود تربت مقدسه على صاحبها السلام است ( 281 ) .\r\n31 - دعائم الاسلام : از رسول خدا صلّى اللَّه عليه و آله است كه از خوردن گل نهى كرد و فرمود : خدا عزّ و جلّ آدم را از طين آفريده و خوردنش را بر نژادش حرام كرد ، هر كه گل خورد بمرگ خود كمك كرده ، هر كه آن را خورد و بميرد من بر او نماز نخوانم .\r\n32 - جعفر بن محمّد عليه السّلام فرمود : خوردن گل مايه نفاق و بد دلى است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nباب سى و چهارم در معادن و احوال جمادات و طبايع و تأثيرات آنها و انقلابات جواهر و برخى نوادر\r\n\r\nآيات قرآن مجيد :\r\n- الحجر ( 19 ) و رويانديم در آن از هر چيز سنجيده 2 - النحل ( 48 - 49 ) آيا ننگرند بدان چه خدا از هر چيزى آفريده بر ميگردد سايه‌اش از راست و چپ منقاد براى خدا و آنها زبونند براى خدا سجده كند آنچه در آسمانها و در زمين است از جانور و فرشته‌ها و آنان سر بزرگى ندارند .\r\n3 - اسرى ( 44 ) تسبيح گويند برايش هفت آسمان و زمين و هر كه در آنها است و چيزى نيست جز تسبيح گويد بسپاسش ولى نفهميد تسبيح آنها را راستى كه او بردبار و پر آمرزنده است .\r\n4 - الأنبياء ( 69 ) گفتيم اى آتش سرود و سلامت باش بر ابراهيم 79 و مسخر كرديم با داود كوهها را تا تسبيح كنند و پرنده‌ها و بوديم كارفرما * آموختيمش صنعت زره سازى براى شما تا شما را در نبردتان نگهدارى كنند آيا شما شكرگزاريد * براى سليمان بود باد تند روان ميشد بفرمانش تا زمينى كه مبارك كرديم در آن .\r\n5 - الحجّ ( 18 ) آيا ننگرى كه براى خدا سجده آرد هر كه در آسمانها و هر كه در زمين است و خورشيد و ماه و اختران و كوهها و درخت و جانوران و بسيارى از مردم و بسيارى را عذاب بايست است .\r\n6 - سبا ( 10 - 12 ) و البته داديم بداود فضلى اى كوهها باز گرديد بهمراهش و پرنده‌ها و نرم كرديم برايش آهن را - تا قول خدا - و روان كرديم برايش چشمه قطر را ، مس زرد معدنى 7 - فاطر ( 41 ) راستى خدا نگهدارد آسمانها و زمين را كه از جا بدر روند\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو اگر بدر روند كسى پس از وى آنها را نگه ندارد راستى كه او بردبار و آمرزنده است .\r\n8 - ص ( 18 ) البته ما مسخر كرديم با او كوهها را تا تسبيح گويند شام و بام 36 مسخر كرديم برايش باد را روان ميشد بفرمانش آرام هر جا ميرسيد .\r\n9 - الحديد ( 25 ) و فرو آورديم آهن را كه در آن برندگى سخت است و سودها براى مردم و تا بداند خداوند چه كس يارى كند او را و رسولانش را بنا ديده راستى خدا توانا و عزيز است .\r\n\r\nتفسير\r\n: « آيا ننگرند بدان چه خدا آفريده » گفته‌اند : يعنى البته مانند اين آفريده‌ها را ديدند پس چرا نينديشند تا كمال قدرت و قهر خدا بر آنها آشكار شود و از او بترسند « برميگردد سايه‌اش » يعنى آفريده‌هاى سايه‌دار كه سايه آنها در سمت راست و چپ ميگردد و باز ميگردد و همه منقاد و زبونند براى خدا كه سايه آنها با گردش خورشيد روى زمين چسبيده و ميگردد بهر سو ، و گفته‌اند مقصود از يمين و شمائل سمت راست فلك است كه در سوى شرق است براى اينكه اختر از آن بر آيد و بالا گيرد و شمالش جانب غربي آنست كه برابر او است ، زيرا سايه‌ها در آغاز روز از مشرق شروع شوند به سمت مغرب زمين و هنگام ظهر رو بمشرق گرايند چنانچه بيضاوى و جز او گفتند :\r\nو برخى گفتند : حسن ميگفت سايه‌ات براى پروردگارت سجده كند و تو سجده نكنى برايش چه بد ميكنى ، از مجاهد است كه سايه كافر نماز گزارد و خود او نماز نگزارد ، و گفته‌اند : سايه هر چيز براى خدا سجده كند خواه خود او سجده كند يا نكند .\r\nطبرسى - ره - گفته : گفته شده مقصود از ظل خود شخصى است بعينه ( و شعرى از عرب گواه آورد ) و مراد به سايه‌ها اجسام سايه دارند كه همه در برابر قدرت و خواست خدا زبون و خوارند و دلالت بر نياز خود بصانع و مدبر دارند كه اگر يك چشم بهمزدن نباشد همه نابود شوند و اين خود در حكم سجده بنده زبون و خوار است - پايان - بيضاوى پس از تفسير آن بدان چه گذشت گفته در تاويل آن « بدان چه خدا از هر\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nچه آفريده » مقصود بدان عالم اجسام است زيرا ارواح از لاشىء آفريده شدند « باز ميگردد سايه‌هايش » زيرا اجسام سايه ارواحند و گاهى با كردار سعادتمندان باصحاب يمين ميل كنند و گاهى بكردار اشقياء باصحاب شمال گرايند و منقاد فرمان خدايند و مسخر براى آنچه هدف آفرينش آنها است . . . - پايان - من گويم : بسا كه مقصود از طلال او وجود مثالى او است بنا بر وجود عالم مثال چنانچه تحقيق آن گذشت يا مقصود روح او است چنانچه در اخبار بسيارى از عالم ارواح بعالم ظلال تعبير شده و مراد از باز گردى آن ميل بسعادت و مانندى باصحاب يمين و يا رو كردن باصحاب شمال بر خلاف آن و اين سخنى است بر سبيل احتمال در برابر آنچه گفتند و خدا ميداند تفسير كلامش را و حجج گرامى او عليه السّلام .\r\n«  وَ لِلَّهِ يَسْجُدُ  » رازى در ( ج 2 ص 43 ) تفسيرش گفته : سجود دو نوع دارد سجود عبادت چون سجود مسلمانان براى خدا تعالى و سجود انقياد و زبونى و برگشت آن باينست كه ممكن الوجودند و نياز بواجب دارند چون اين را دانستى گوئيم برخى مردم گويند مقصود از سجود در اين آيه معنى دوم است كه تواضع و انقياد و زبونى امكانيست و دليلش اينست كه شايسته به جانور جز سجود به اين معنا نيست .\r\nو برخى گويند معنى سجود در اينجا معنى اول است چون سزاوار فرشته همانست براى اينكه سجده بمعنى دوم در همه موجودات از جانور و گياه و جماد حاصل است ، و برخى گفته‌اند سجود مشترك ميان دو معنا است و حمل آن بهر دو معنا رواست و در دابه بمعنى تواضع است و در فرشته‌ها بمعنى سجود مسلمانان براى خدا تعالى و اين قول ضعيف است چون ثابت شده كه استعمال لفظ مشترك در همه معانى آن با هم جائز نيست قول او «  مِنْ دابَّةٍ  » اخفش گفته مقصود چهارپايانست و ابن عباس گفته : هر آنچه بر زمين جنبد ، و ذكر خصوص دواب و ملائكه چند وجه دارد .\r\n1 - چون خدا در آيه ظلال بيان كرد كه همه جمادات منقاد خدا تعالى هستند كه پست‌تر آنها دواب است و اشرف آنها فرشته‌ها و در اين آيه بيان كرد كه همه جانوران منقاد خدا تعالايند دليل باشد كه سراسر منقاد و زبون خدا تعالى باشند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n2 - دابه از دبيب باز گرفته شده كه جنبش جسمانى است و شامل هر جانور جنبنده است و فرشته‌ها را جدا كرد از دابه تا بدانيم كه آنها جنبنده نيستند بلكه ارواح مجردند و ممكن است بر آن اعتراض شود كه پرنده با بال جز دابه است بدليل قول خدا تعالى « و نيست هيچ جنبنده در زمين و نه پرنده به دو بالش « 31 الانعام - پايان - « 1 » من گويم : تخصيص بعد از عموم نيز شايع است چون عطف جبرئيل بر ملائكه چنانچه بيضاوى گفته ، و اينكه گفته استعمال لفظ مشترك در دو معنا جائز نيست اگر پذيرفته شود براى حمل سجده بر عموم بدان نيازى نيست بلكه اگر سجده بمعنى انقياد و تواضع باشد شامل انقياد تكوينى و انقياد تكليفى بمعنى سجده نماز هر دو مىشود چنانچه بيضاوى گفته ، و برخى گفتند آيه دلالت دارد كه سراسر جهان در مقام شهود و عبادتند جز آفريده‌هاى انديشمند كه همان نفوس ناطقه انسان و جانورانند كه از نظر شخصيت مكلف به عبادتند و بايد باراده خود آن را انجام دهند نه از نظر هيكل خود كه آن هم بطبع مانند سائر اجزاء جهان در تسبيح و سجده او است و همه اندام تن تسبيح گويند براى او ، ندانى كه روز قيامت همه اعضاء آنها از پوست و دست و پا و زبان و گوش و ديده و همه قوى گواه بر شخص شوند  فَالْحُكْمُ لِلَّهِ الْعَلِيِّ الْكَبِيرِ  پايان .\r\nمن گويم : ارواح و نفوس نيز دو جهت دارند و از جهتى مسخر و منقاد خدايند در هر چه از آنها خواهد و از جهت ديگر نافرمان و مخالف پروردگار توانند بود بلكه از اين جهت منقاد اويند كه بدانها قدرت و خواست داده و دلالت دارند بر وجود صانع خود كه آنها را قادر و مختار آفريده و از اين رو هم تسبيح گوى پروردگار خويشند و به زبان حال امكان و حدوث خود گويند ما را پروردگاريست كه بحكمت و عنايت ازليش با اراده و مختار آفريده چنانچه يك عارف بپارسى گفته « عين انكار منكر\r\n\r\n\r\n","description":"","footnote":"\r\n( 1 ) ممكن است رد اين اعتراض باينكه چون در اين آيه قيد في الارض براى دابه آمده از پرنده جدا شده ولى دواب بطور مطلق پرنده را هم شامل است ( شرح مترجم )\r\n","page_name":" 143 ","page_number":143},
  {"content":"\r\n\r\nاقرار است » .\r\nسخن در اينجا باريك است و بيشتر آن در زبان خامه نگنجد ، و دركش بر افهام دشوار است ، و ببرخى از آن در شرح كتاب توحيد كافى در ضمن توضيح اخبار اراده خدا و معانيش اشارت كردم .\r\n«  تُسَبِّحُ لَهُ السَّماواتُ  » نيشابورى گفته : خردمندان گويند : تسبيح زنده مكلف يك بار به زبان و گفتن سبحان اللَّه است و بار ديگر بدلالت حال او بوجود صانع حكيم و تسبيح جز او تنها بوجه دوم است ، در اصول ثابت شده كه لفظ مشترك در يك استعمال دو معنا ندهد و تسبيح در اينجا بمعنى دوم است تا شامل همه باشد ، اينست عقيده محققان ، و اعتراض شده كه اگر تسبيح بدين معنا باشد نميگفت « ولى شما تسبيح آنها را نفهميد » زيرا تسبيح به اين معنا مفهوم و معلوم است .\r\nو جواب داده‌اند كه دلالت هر چيز بوجود صانع بطور اجمال معلوم است نه بطور تفضيل زيرا چون تو يك سيب را برگيرى ميدانى از اجزاء لا يتجزّى تركيب شده ولى شماره اين اجزاء و وصف و طبع و مزه و رنگ و حيّز و جز آنش غير از خدا نميداند ، و نيز خطاب با بت‌پرستها است كه با اقرار به خالق براى او شريك آوردند و قدرت او را به بعث و بازگرداندن مرده‌ها منكر شدند و در معجزه‌هاى پيغمبر انديشه نكردند و گويا تسبيح موجودات را نفهميدند و از آن نتيجه درست بدست نياوردند ، و از اين رو آيه را با جمله  إِنَّهُ كانَ حَلِيماً غَفُوراً  ختم كرده چون كه در كيفر غفلت و بدبينى آنها شتاب نكرده .\r\nو برخى سطحىنظران گفته‌اند جز حى مكلف هم با زبان تسبيح خدا گويد ، بزبانى كه هر كدام دارند و ما آن را نميدانيم ، و پنداشته حيوانى را كه سر برند تسبيح نگفته و برگى كه بشكند تسبيح نگفته و بدان اعتراض شده كه جماد هم تسبيح گويد و چرا ذبح حيوان يا شكستن شاخه مانع از تسبيح او شود .\r\nو ممكن است جواب داد كه تسبيح هر چيزى منوط بتركيب خاص وجود او است و چون آن تركيب بهم خورد آن تسبيح مخصوص را ندارد ، و در تأويل آن گفته : هر ذره\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاز موجودات ملكوتى دارد بدليل قول خدا  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ  83 يس و ملكوت باطن بود است و آن وجود اخروى است كه همه زنده است و بيجان نيست كه خدا فرموده است « و راستي خانه آخرت همان زندگى است ، ( ) 64 - العنكبوت » .\r\nپس هر ذره را زبانيست ملكوتى كه به تسبيح و حمد گويا است و به اين زبان ريگ بر كف پيغمبر صلّى اللَّه عليه و آله سخن گفت و در قيامت زمين بدان سخن گويد « امروز گزارش دهد اخبار خود را » 4 - الزلزال - و بهمانست كه اعضاء سخن گويند « به زبان آورد ما را آنكه هر چيز را به زبان آورده ، 21 - فصّلت » و بدان زبان آسمانها و زمين « گفتند آمديم فرمانبر » « راستى كه او بردبار است » در ازل كسى كه هستى بخشد بدان كه به او كافر گردد و او را منكر شود « و پر آمرزنده است » كسى را كه به او باز گردد از كفرش .\r\n«  قُلْنا يا نارُ كُونِي بَرْداً  » طبرسى در ( ج 7 ص 54 مجمع ) گفته : اين مثل است زيرا آتش بيجانست و خطاب را نشايد و مقصود اينست كه آتش را بر او سرد كرديم و سلامت تا آزارش به دو نرسد چنانچه خدا فرموده « باشيد ميمونهاى رانده شده ، 65 - البقره » و مقصود اينست كه آنها را چنين كرد نه اينكه آنها را بدان فرمان داد و گفته‌اند : رواست كه خدا چنين گفته باشد و در آن صلاح و لطفى براى فرشته‌ها باشد .\r\nو در اينكه آتش سرد و سلامت شد بر ابراهيم چند وجه ذكر شده .\r\n1 - خدا بجاى سوزش در آن سردى آورد و او را آزار نكرد .\r\n2 - خدا ميان آتش و ابراهيم پرده‌اى افكند و آتش بوى نرسيد .\r\n3 - سوزش آتش بوسيله نيروى بالا رفتن است و خدا آن نيرو را از آن گرفت و خلاصه ميدانيم كه خدا مانع شد از اينكه آتش ابراهيم را بسوزاند و خودش بتفضيل آن داناتر است - پايان - بيضاوى در ( ج 2 ص 86 ) تفسيرش گفته : عجب نباشد كه خدا آتش را بدل بهواى خوب كند جز اينكه خلاف عادتست و بنا بر اين از معجزه‌هاى اوست ، و گفته‌اند\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآتش بطبع خود بود ولى خدا تعالى آزار آن را از وى برداشت مانند سمندر و اينكه فرموده ( على ابراهيم ) مشعر به آنست - پايان - گويم : بنا بر عقيده اشاعره اشكالى در اين باره نيست زيرا گويند هيچ اثر بخشى جز خدا نيست و عادت او است كه در كنار آتش سوختن آفريند و چون نخواهد نيافريند ولى بنا بر اثر بخشى طبيعت و اينكه سوزش لازمه ذات آتش است اشكال هست و بايد گفت سوزش آتش و سردى برف و كشتن زهر و اثرهاى ديگر مشروطند بپذيرش ماده ، و چرا مشروط نباشند بخواست خدا و چون او نخواهد اثر نكنند چنانچه بنده در كار خود مختار است ولى به شرط آنكه خدا خلاف آن را نخواهد و از اين رو و در اخبار آمده كه هيچ پديده در آسمان و زمين نيست جز بفرمان خدا .\r\n« و مسخر كرديم با داود كوهها را تا تسبيح گويند با او و پرنده را » طبرسى - ره - در ( ج 7 ص 58 مجمع ) گفته : گفته‌اند : مقصود اينست كه كوهها را همراه داود روان كرديم در هر جا ميرفت و اين معنى تسبيح آنها است ، چون نشانه بزرگى است و دعوت مىكند به تسبيح و تعظيم خدا و تنزيه او از آنچه او را نشايد ، و همچنين مسخر كردن پرنده براى داود تسبيح آنها است كه دلالت دارد بر اينكه مسخر كن آنها قادر است و روا نبود بر او آنچه روا باشد بر بنده‌ها و گفته‌اند كوهها جواب گوى تسبيح او بودند مانند پرنده كه بام و شام تسبيح ميكردند و اين معجزه او بود - پايان - رازى گفته در ( ج 22 ص 200 ) تفسيرش اصحاب معانى گفتند ممكن است تسبيح كوهها و پرنده از باب همان «  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  » باشد و تخصيص داود بدان براى اينست كه او آن را بضرورت ميدانست و مايه فزايش يقين و تعظيم او بود ، معتزله گفتند سخن كوه يا كار خود اوست يا كار خدا يكم نشدنى است زيرا بنياد كوه زندگى و نيرو و دانش نپذيرد و آنچه چنين نيست كار سخن از او نشدنى است و دومى هم نشد نيست زيرا در اين صورت سخن گو خدا است نه كوه و گفتند تسبيح از سباحت است بمعنى روان شدن و مقصود اينست كه اى كوهها روانه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nشويد با داود .\r\nو پايه اين گفتار بر اينست كه كوه زندگىپذير نيست و آن ممنوع است ، و بر اينكه سخن كار خدا شود و اين هم ممنوع است ، و اما سخن گفتن پرنده مانعى ندارد ولى مورد اتفاق امت اسلام است كه تكليف مخصوص پرى و آدمى و فرشته است و نميشود پرنده داراى خردى شود كه تكليف پذير گردد بلكه چون كودك است كه فرمانش دهند گر چه مكلف نباشد ، و معجزه بودن سخن پرنده از اين راه است كه بمقام كودك فرمان پذير رسيده و نيز از نظر دلالت آن بر قدرت خدا و تنزيه خدا از آنچه او را نشايد و گفتار در آن گفتار در باره كوهها است - پايان -  وَ عَلَّمْناهُ صَنْعَةَ لَبُوسٍ لَكُمْ  يعنى به او زره ساختن آموختيم ، قتاده گفته : نخست كس كه زره ساخت داود بود و پيش از آن تخته آهن به كار ميبردند ، و خدا آهن را در دست او چون خمير نرم كرد و او آن را رشته كرد و حلقه نمود و زرهى سبك و نفوذ ناپذير از آن بر آورد . . .\r\n أَ لَمْ تَرَ أَنَّ اللَّهَ يَسْجُدُ لَهُ  بسا كه مقصود از سجود نهايت خضوع و انقياديست كه از چيزى بر آيد ، از جماد و جانور زبان بسته نهايت فرمان پذيريست كه در خور آنها است ، و همچنين فرشته‌ها و بنده‌هاى خوب ، و اما كفار و نابكاران نهايت انقياد را نشان ندادند و خدا آنها را خارج كرد و فرمود :\r\n« و بسيارى مردم » زيرا گرچه از نظر تكون منقادند در اوامر تكليف فرمانبر نيند و سجود يك معناى كلى دارد و استعمال لفظ مشترك در دو معنى نشده چنانچه سابق دانستى .\r\nرازى در ( ج 23 ص 20 ) تفسيرش گفته : رؤيت اينجا بمعنى دانش است و در سجود چند وجه است .\r\n1 - زجاج گفته : بهترين وجه در سجود اين امور اينست كه فرمان پذيرند از خدا مانند اينكه فرموده « گفت به آنها و به زمين بيائيد بدلخواه يا ناخواه - الآية - « اينكه بگوئيم باش و مىباشد »\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n« راستى از آنها است آنچه فرو نشود از ترس خدا » و « نيست چيزى جز اينكه تسبيح كند به حمد خدا » و « مسخر كرديم با داود كوهها را » و مقصود اينست كه چون اين اجسام پذيراى هر عرضى باشند كه خدا در آنها آفريد اين خود شبيه طاعت و انقياد است .\r\n« و بسيارى از مردم » چند وجه است .\r\n1 - سجود بدان معنا كه گفتيم گرچه شامل همه است جز اينكه برخى تمرد نموده و ترك سجود تكليفى كردند و اينان اگر چه بطبع ذاتى خود ساجدند ولى در ظاهر متمرّدند و مؤمن بذات و به ظاهر ساجد است و از اين رو بخصوص ذكر شده .\r\n2 - «  وَ كَثِيرٌ مِنَ النَّاسِ  » را از عبارت پيش جدا سازيم بيكى از 3 وجه : يكم بتقدير «  يَسْجُدُ لَهُ  » پيش از آن و سجود نخست بمعنى انقياد باشد و دوم بمعنى طاعت و عبادت تا لفظ مشترك براى دو معنا نباشد . دوم مبتداء باشد و خبرش محذوف باشد كه مثاب است بقرينه خبر كثير دوم كه  حَقَّ عَلَيْهِ الْعَذابُ  است : سوم كثير دوم بمنزله كثير يكم باشد براى مبالغه و تكثر و خبر هر دو كلمه  حَقَّ عَلَيْهِ الْعَذابُ  باشد و كثير مؤمن ذكر نشده باشد .\r\nو كسى كه استعمال مشترك را در دو معنا روا دارد گويد مقصود از سجود زنده‌هاى خردمند همان سجود است و راجع بجمادات انقياد است .\r\nاگر گويند : هر كه در آسمانها و زمين است عام است و مردم هم در آن داخلند ، چرا بار ديگر گفت  وَ كَثِيرٌ مِنَ النَّاسِ  گوئيم اگر نميگفت توهّم ميشد همه مردم سجده كنند و بيان كرد كه بسيارى بدلخواه سجده كنند و بسيارى هم نكنند .\r\nقول دوم در تفسير سجود ، همه جز خدا در ذات خود ممكنند و ممكن موجود نشود جز به علت واجب الوجود بالذات چنانچه فرمود : « و راستى كه بسوى پروردگار تو\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاست سر آغاز ، 42 - النجم ) و چنانچه امكان لازمه ممكن است در حال حدوث و بقاء نياز بواجب هم در هر دو هست و اين نياز ذاتى بسته بماهيت دلالتش بر خضوع و زبونى بيش از نهادن پيشانى است بر زمين ، زيرا اين نشانى ساختگى است براى نيازمندى و راست و دروغ دارد اما آن نياز ذاتى تغيير پذير نيست .\r\nپس همه ممكنات بدين معنا براى خدا هميشه در سجده‌اند و خوارند و زبان نياز بآفرينش او دارند و بدين معنا تأويل شده قول خدا « و نيست چيزى جز اينكه تسبيح گويد به حمد او » و اين گفته قفّال است . قول سوّم اينست كه سجود اين اشياء سجود سايه آنها است كه فرموده « باز ميگردد سايه‌هايش - الآية - » اينست قول مجاهد .\r\n«  أَوِّبِي مَعَهُ  - باز گرديد به او » بيضاوى در ( ج 2 ص 285 ) تفسيرش گفته : يعنى باز گرد بهمراه او در تسبيح گفتن بر گناه يا ناليدن ، و اين يا بخلق آوازيست چون آواز او يا به وادار كردن او است بتسبيح پس از انديشه در آن ، يا مقصود اينست كه با او بگرد هر جا كه گرديد . « و نرم كرديم برايش آهن را » بمانند شمع كه هر گونه خواهد آن را بگرداند بىداغ كردن و ابزار « چشمه قطر » مس آب كرده كه از معدنش براى او روان شد و بمانند چشمه از آن جوشيد و براى همين آن را چشمه خوانده و آن در يمن بوده .\r\n« خداست كه نگهدارد آسمانها و زمين را تا از جا در نروند » چون ممكن در بقاء هم نگهبان ميخواهد « و اگر از جا بدر روند كسى پس از وى آنها را نگهدارد راستى كه خدا بردبار و آمرزنده است » كه آنها را نگهداشته و گر نه سزد كه از بد رفتارى بنده‌ها از هم بپاشند .\r\n« در آن بأس شديد است » زيرا ابزار نبرد از آنست « و سودها براى مردم دارد » چون ابزار هر صنعت از آنست « تا بداند خدا كه يارى كند او را و رسولانش را » با به كار زدن اسلحه و جهاد با كفار . . .\r\nرازى در ( ج 29 ص 342 ) تفسيرش گفته : در آهن ناهنجارى سختى است\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nچون ابزار نبرد از آن بر گرفته شوند ، و در آن سودهاى كلانست چون صنعت زره‌سازى و بعلاوه مصالح عالم اصلى باشند . و فرعى و اصول آنها چهار است زراعت و بافندگى و ساختمان خانه و سلطنت چون آدمى ناچار است از خوراك و جامه و خانه نشيمن و در طبع خود اجتماعى است و تنها زندگى نتواند و بايد گروهى گرد هم باشند تا هر كدام كارى كنند مخصوص و با هم مبادله كنند و زندگى آنها فراهم شود و براى نظم اجتماع كه خود مزاحمت آرد شخصى بايد كه جلو آنها را از زيان بهم بگيرد و آن سلطانست .\r\nو ثابت شد كه مصلحت جهانى جز به اين چهار فراهم نشود و زراعت براى شخم زمين و كندن چاه نياز بآهن دارد و پس از رسيدن دانه‌ها براى درو و پاك كردن هم نياز بآهن دارند ، و براى پخت نان هم آتش بايد و آن هم بايد بآتشگيره آهنى باشد كه چخماق است .\r\nو ميوه‌ها را بايد پاك كرد و برش زد تا بتوان خورد و باز هم آهن لازم است و ابزار بافت و دوخت و برش هم آهن ميخواهند و طلا نياز بر آور نيست و اگر در جهان نبود خللى بمصلحت زندگى نميرسيد و اگر آهن نبود مصالح زندگى همه مختل بودند و چون نياز بآهن بيش است خداوندش به آسانى در دست‌رس نهاده و فراوانش كرده و چون نياز به طلا اندك است كميابش ساخته .\r\nو در اينجا است كه اثر جود و رحمت خدا بر بنده‌هايش روشن گردد ، زيرا هر چه بدان نياز بيشتر دارند يافتن آن را آسانتر كرده و از اين رو يكى از حكماء گفته نياز برآورترين هر چيز هواء است كه اگر يك لحظه بدل نرسد كشنده باشد و خدا يافت آن را از همه چيز آسانتر ساخته و ابزار دم زدن و مكيدن هوا را آماده نموده تا آنجا كه آدمى پيوسته بطبع خود نفس كشد و رنجى در آن نبرد .\r\nو پس از هوا آبست كه نياز بدان كمتر است و تحصيل آن اندكى از هواء سخت‌تر است و پس از آب خوراك است و چون نياز بخوراك كمتر از آبست تحصيل آن دشوارتر است و خوراكها هم درجاتى دارند و هر درجه كه نياز بدان بيشتر است\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nيافتش آسانتر است و هر كدام نياز بدان كمتر است يافتش دشوارتر ، و چون نياز بجواهر كمتر است به خوبى كميابند و دانستيم هر چه نياز بدان بيشتر است يافتش آسانتر است ، و چون نياز ما برحمت خدا از همه چيز بيشتر است اميدواريم كه يافت رحمت خدا آسانتر از همه چيز باشد .\r\n\r\n[ روايات 
  ]\r\n1 - در علل ( ج 2 ص 150 ) : بسندى تا امام ششم عليه السّلام كه : فروتر ديوارها به خدا ناليدند از سنگينى بالاتر آنها خدا عزّ و جلّ بدانها وحى كرد ، بر ميدارد برخى از تو برخى را .\r\nدر كافى ( ج 6 ص 533 ) : بسند عده مانندش را آورده .\r\nدر محاسن ( 623 ) مانندش را آورده .\r\nبيان : شايد شكايت به زبان نياز و ناچارى است و وحى خطاب تكوينى است چنانچه در قول خدا تعالى « و بشما داده هر چه بشما خواهش آن را كرديد ، 35 - ابراهيم » يعنى به زبان استعداد و آمادگى خود ، يا مثلى است براى اينكه خداوند اجزاء زمين را بوضعى آفريده كه بهم تكيه دارند و سنگينى بالاتر همه بر فروتر نيست تا ويران شود .\r\n2 - در محاسن ( 623 ) : بسندى از داود رقى كه پرسيدم امام ششم را از قول خدا تعالى « نيست چيزى جز آنكه تسبيح گويد بحمدش » فرمود : شكست ديوارها تسبيح گفتن آنها است .\r\nدر كافى ( ج 4 ص 536 ) بسند عده مانندش را آورده .\r\n3 - در محاسن : بسند خود در تفسير همين آيه از ابي بصير كه امام ششم عليه السّلام فرمود : شكست ديوار تسبيح گفتن آنست ، گفتم : شكست ديوار تسبيح آنست ؟\r\nفرمود : آرى .\r\n4 - عياشى : از ابى صلاح كه پرسيدم از امام صادق عليه السّلام از قول خدا  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  فرمود : همه چيز تسبيح گويد به حمد او ، و به نظر ما شكست\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nديوار تسبيح آنست .\r\n5 - و از همان : بروايت حسين بن سعيد مانندش .\r\n6 - و از همان : بسندى كه مردى نزد امام پنجم آمد و گفت پدر و مادرم قربانت من يافتم كه خدا در قرآنش فرمايد ( چيزى نيست جز اينكه تسبيح كند او را بحمدش ولى شما تسبيحشان را نفهميد » فرمود چنانست كه فرموده ، به او گفت : درخت خشك تسبيح گويد ؟ فرمود : آرى ، نشنيدى تير خانه ميكشند ، همين تسبيح او است ، « فسبحان اللَّه على كل حال . » 7 - در علل محمّد بن على بن ابراهيم گفته : گريه آسمان سرخ شدن آنست بىابر و گريه زمين لرزش آنست و تسبيح درخت جنبش آنست بىباد ، و تسبيح درياها فزودن و كاستن آنها است ، و تسبيح درخت نمو و بر آمدن آنها است ، و نيز گفته :\r\nسايه‌اش خدا را تسبيح گويد .\r\nبيان : در تفسير آيات شرحى براى فهم اين اخبار گذشت و خلاصه اينكه شكست ديوار نشانه تغيير پذيرى آنست و نابوديش به زبان حال دلالت دارد بنياز آن بآفريننده منزه از اوصافى كه او را نيازمند كرده ، و نيز كاستيهاى آفريده‌ها دليل بر كمالات آفريننده آنها است و كثرت و اختلاف و ضديت ميان آنها دليلند بر يگانگى او و بىشريكى و بىهمتايى و بىضدى او چنانچه امير المؤمنين عليه السّلام فرمود : بپديد كردن او مشاعر را شناخته شد كه خود مشعر ندارد ، و بجوهر سازى جواهر دانسته شد كه خود جوهر ندارد ، و با ضد نمودن چيزها دانسته شد كه خود ضدى ندارد و بهمگنان كردن چيزها دانسته شد كه همگانى ندارد .\r\nو حاصل اينكه اوصاف و لوازم و آثار همهء مصنوعات دليلند بر صانع و آفريننده و نقش‌بندى و علم و حكمت او ، گواهند بر نزاهت او از اوصاف عجزآور و كاستىپذير فرمانبر پروردگار خودند در آنچه هدف آفرينش آنها است و وسيله مصالح عالم هستى هستند و روى بغرض آفرينش خودند ، آرامش زمين خدمت و تسبيح آنست و بنگ آب و روان بودنش تسبيح و طاعت آنست ، و بر پا بودن درخت و گياه و نمو آنها و وزش\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nباد و آوازش ، و ويران شدن ساختمانها و فرو افتادنشان و سوختن آتش و شراره‌اش ، و بنك صاعقه‌ها و تابش برق ، غرش رعد و پرش پرنده‌ها در هوا و نغمه‌هاى آنها همه طاعت خالق و سجده و تسبيح و تنزيه او است سبحانه .\r\nيك عارف گفته : خدا خلق را آفريد تا او را يگانه شمارند ، و بتسبيح و ستايش آنها را گويا كرد و بسجده‌اش آنها را واداشت و فرمود : آيا ندانى كه براى خدا تسبيح گويند هر آنچه در آسمانها و زمينند و پرنده‌ها در صف ، هر كدام نماز و تسبيح خود را دانند ، 41 - النور » .\r\nو نيز فرمود : آيا ندانى كه براى خدا سجده كند آنچه و هر كه در آسمانها و هر كه در زمين است و خورشيد و ماه - الآية - 18 - الحج » و در اين دو آيه خطاب به پيغمبر خود كرده و او را گواه گرفته كه آن را ديده و فرموده : آيا نه بينى ، و نفرمود :\r\nآيا شما نه بينيد ، چون كه ما نديديم ، و آن براى ما ايمانست و براى محمّد صلّى اللَّه عليه و آله و سلّم عيان ، كه او را گواه سجده هر چيز گرفته و گواه تواضع آن براى خدا ، و هر كه گواه آن باشد و آن را ديده باشد در اين خطاب داخل است ، و اين تسبيح فطرى و سجود ذاتى است در برابر تجلى خداوند عز و جل براى آنها كه او را دوست داشتند و بستايش او وادار شدند نه بر حسب تكليف بلكه باقتضاء ذاتى ، و اين عبادتى است ذاتى كه خدا آنها را بدان واداشت به حكم سزاوارى خود .\r\nاينكه فرمود : « گريه آسمان سرخى آنست » يعنى سرخى خارج از عادت كه نشانه خشم خدا تعالى است و گويا بر كسى كه سزاوار آنست گريد يا بر كسى كه براى او مردم سزاوار خشمند چنانچه پس از شهادت حسين عليه السّلام واقع شد ، و اينكه فرمود :\r\n« جنبش او بىباد » يعنى هنگام زمين لرزه يا نمو كردن ، و پس از آن تاكيد آن مىشود .\r\n8 - در تفسير على بن ابراهيم : بروايتى از امام پنجم عليه السّلام در تفسير « و رويانديم در آن از هر چيز سنجيده » فرمود : خدا تبارك و تعالى روياند در كوهها ، طلا ، نقره ، گوهر ، روى ، مس ، آهن ، قلع ، سرمه ، زرنيخ و مانند آنها كه فروخته نشوند جز بسنجش و كشيدن با ترازو ( 250 )\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبيان : شايد مقصود از گوهر سنگهاى قيمتى است چون ياقوت ، عقيق و فيروزه و مانند آنها .\r\n9 - تفسير على بن ابراهيم : « آيا نبينند آنچه را خدا آفريده ميگردد سايه‌اش از راست و چپ منقاد براى خدا و آنان زبونند » فرمود : جابجا شدن هر سايه كه خدا آفريده سجده او است براى خدا زيرا چيزى نباشد جز اينكه سايه‌اى دارد كه بجنبش او بجنبد . و جابجاشدنش سجده او است .\r\n10 - و از همان ( 382 ) در قول خدا « چيزى نيست جز اينكه تسبيح گويد بحمدش » جنبش هر چيزى تسبيح او است براى خدا عزّ و جلّ .\r\n11 - و از همان : در قول خدا « و درخت و جنبنده‌ها » لفظ شجر مفرد است و معناى جمع دارد ( 437 ) و در قول خدا « و روان كرديم برايش چشمه قطر » فرمود : مس زرد است .\r\n12 - مناقب ابن شهر آشوب . ضباع بن نضر هندى به امام رضا عليه السّلام گفت : اصل آب چيست ؟ فرمود مايه آب ترس خداست ، برخى از آسمانست كه در زمين روانش سازد در چشمه‌ها و برخى آنست كه بر آنست زمينها و مايه همه يكى است ، شيرين و گوارا ، گفت : چگونه از آنها چشمه‌هاى نفت و كبريت و قير باشند و نمك و مانند آن فرمود : گوهر زمين آنها را دگرگون كرده و منقلب شدند مانند انقلاب آب انگور به مى ، و برگشتن مى به سركه ، و چنانچه از ميان سرگين و خون شير پاك بر آيد گفت : از كجا انواع جواهر بر آيند ؟ فرمود : از همان برگردند مانند برگشتن نطفه بعلقه و علقه بمضغه ، در آنجا تركيبى است بر بنياد چهار ضد گفت : چون زمين از آب آفريده شده و آب سرد و تر است چگونه زمين سرد و خشك شده ؟ فرمود :\r\nترى رفته و خشك شده ، گفت : گرما سودمندتر است يا سرما ؟ فرمود : گرما زيرا زندگى از گرمى است ، و سردى مرگ‌آور است و همچنين زهرهاى كشنده گرم كم زيانترند و سالم‌تر از زهرهاى سرد .\r\nتوضيح : اينكه فرمود : از ترس خدا ، اشاره است بدان چه در برخى كتب\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآسمانيست كه خدا تعالى نخست درّى سفيد آفريد و از هيبت بدان نگريست و آب شد « آبى كه بر آنست زمينها » يعنى درياى اعظم « 1 » « دگرگون كرده آن را گوهر » زمين كه از آن جوشيده « از گرمى زندگى » يعنى از جنس آنست ، چون روح حيوانى و حرارت غريزيه مايه زندگيند و نبود آنها مايه مرگ است ، و در اين حديث است اشاره‌اى بدان چه حكماء در باره پيدايش معادن گفته‌اند ، و بايد آنچه را در اين باره گفتند ياد آور شويم .\r\nگفته‌اند مركبات مزاج‌دار سه گونه‌اند بنام مواليد ، و آنها معادن ، گياهان ، جاندارانند ، و علت انحصار اينست كه اگر خوراك داشته باشند يا حس و حركت با اراده دارند يا نه اگر دارند جاندارند و اگر ندارند گياه و اگر خوراك ندارند معادنند ، و بعضى گفته‌اند شرط احراز حس و حركت در جاندار براى اينست كه گياه و معدن فاقد آنها باشند ، بلكه ادعا شده كه گياه هم شعور و اراده دارد ، و نشانه‌هائى بر آن دلالت دارند چنانچه در ميل و عشق نخله ماده به نر مشاهده مىشود تا آنجا كه اگر گرد نر بر آن نريزند بر ندهد .\r\nو هم توجه ريشه‌هاى درخت بسوى آب و شاخه‌هاى آن به فضاى آزاد ، و اين از قواعد فلسفه هم بدور نيست ، زيرا دورى مزاج از اعتدال حقيقى تدريجى است و نقصان استحقاق صور جانداران و خاصيت آنان در درجه پيشتر بايد بنهايت سستى و نهانى رسد ، و همچنين صور و خواص گياهان ، از اين رو اتفاق دارند كه برخى معادن بافق گياه رسند و برخى گياهان بافق حيوان كه از آنها است نخله خرما .\r\nو برخى گفتند آخرين طبقه معادن پيوست است به نخست طبقه گياهان\r\n\r\n\r\n","description":"","footnote":"\r\n( 1 ) مقصود از آبها كه زمينها بر آنند آبهاى زير زمينى است كه چون درياچه‌ها در درون زمينند نه آب درياى محيط زيرا فرمود : همه شيرين و خوشگوارند و آب درياى اعظم تلخ و شور است و بسيارى سرچشمهء از سنگ بر آيند كه مايه زير زمينى دارند و وابسته به آب ياران نيستند ( شرح مترجم ) .\r\n","page_name":" 155 ","page_number":155},
  {"content":"\r\n\r\nچنانچه مرجان يكى از معادن در تك دريا قوه نماء دارد و نزديك است با گياهانى كه در فصل بهار برويند و پژمرده شوند و زود نابود گردند و آخرين طبقه‌هاى گياه پيوست است بنخست طبقه جاندار چون نخل كه مانند جاندار اگر زير آب رود يا سرش را ببرند بميرد و اگر گرد نر بدان نپاشند بر ندهد و بوى گلش ببوى منى ماند و به يكديگر عاشق شوند و بر ندهند تا از گرد معشوق بدان ريزند .\r\nو برخى به ديگرى روى آرند و آنها نزديك بجاندارانند كه در زمينهاى نمناك پديد آيند چون كرم خراطين و مانند آن و آخرين طبقه جانداران بافق آدمى پيوندند مانند فيل و ميمون كه به زودى آموخته شوند و در بسيارى اوصاف بآدمى مانند و چون سودان و تركها باشند كه از آدميت جز خوردن و نوشيدن و خوابيدن و گائيدن ندارند .\r\nسپس آنها گفتند بخار دودى كه درون زمين حبس شوند از آنها رجفه و زمين لرزه و چشمه پديد آيد و اگر فزون نباشند تركيبات بسيارى گوناگون در اندازه و كيفيت و مزاج بتناسب جا و زمان و آمادگى پديد آيند و بفرمان خدا اجسام معدنى از آنها پديد گردند و آنها نخست طبقه از مركبات عنصرى تام المزاج باشند و اگر بخار بر دود غالب باشد مانند يشم و بلور و زيبق و جز آن از جواهر زلال پديد گردند و اگر دود غالب باشد و زارع و كبريت و نوشادر برآيند و از آميزش برخى از اينها با ديگران معادن ديگر پديد گردند و اصناف معادن پنج است .\r\n\r\n[ أصناف معادن 
  ]\r\n1 - ذائب منطرق كه هم آب مىشود و هم كشيده مىشود ، و آن جسمى است كه تر و خشك در آن منجمد شده بوجهى كه آتش نميتواند آنها را از هم جدا كند و مزاج روغنى نيرومند دارد كه جسم بواسطه آن كشش‌پذير است و سايش بردار بواسطه انبساط و كششى كه به خود گيرد تا اندازه‌اى در طول و عرض بىآنكه چيزى از دست بدهد و آب شدن سيلان و روانى جسم است بواسطه ملازم بودن مايه ترى و خشكى آن كه همديگر را از دست ندهند و تحليل نروند و انواع آن هفت است : طلا ،\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nنقره ، قلع ، سرب ، آهن ، مس ، و خارصينى .\r\nگفته‌اند : خارصينى فلزيست مانند مس كه از آن آينه‌ها سازند كه خواصّى دارد ، و برخى گفته در زمان ما وجود ندارد و آنچه از آن آينه سازند آهن چينى و هفتجوش نام دارد و فلزيست مركب از برخى فلزات و خارصينى نيست ، و آب شدن در جز آهن روشن است و آهن را با حيله صنعت آب كنند ، و نشانه‌ها هست كه مايه اين هفت فلز زيبق است و كبريت و اختلاف آنها باختلاف اوصاف آن در وضع آميزش و اثر پذيرى از همدگر پديد شود اما نشانه‌ها اينست كه همه اينها خصوص قلع چون آب شوند نمايش زيبق دهند ، و زيبق با بوى كبريت به شكل قلع شود و زيبق با همه اينها تركيب مىشود .\r\nو اما چگونه اين فلزها از زيبق و كبريت تكوين شوند ؟ اينست كه چون زيبق و كبريت زلال باشند و با هم كاملا پخته شوند و كبريت سفيد و نسوخته بجا ماند نقره پديد گردد و اگر كبريت سرخ باشد و رنگ‌آميزى نيرومند و لطيف و نسوخته داشته باشند طلا پديد گردد ، و اگر هر دو پاك باشند و كبريت نيروى رنگ‌آميزى نيرومندى دارد ولى بيش از پخت كامل سردى خشك كن و بند كنى به دو رسد خارصينى پديد گردد .\r\nو اگر زيبق زلال باشد و كبريت تيره و با اين وصف نيروى سوزنده‌اى داشته باشد مس پديد گردد ، و اگر خوب با زيبق نياميزد و تركيب كامل به خود نگيرد بلكه رده رده درون آن در آيد قلع بوجود آيد ، و اگر زيبق و كبريت هر دو تيره و بد باشند و خوب تركيب شوند و در خلال زيبق ماده زمينى باشد و در كبريت سوزندگى آهن پديد گردد و اگر تركيب سست باشد سرب شود و قلع سياه نام گيرد .\r\nمؤلف مواقف پس از شرح اين تقسيم گفته : و تو دانائى كه اين تقسيم انحصارى نيست و پيدايش بدين روش يقينى نيست و صرف حدس و تخمين است ، و اگر پذيرفته شود ، دليلى نيست كه بر جز اين روش نشود ، با اينكه هوسبازان كيمياگرى نسبت بجسد اين هفت فلز و روحى كه صورت طلائي و نقره‌اى افاده كند فنونى دارند\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو بعقيده ما همه از اثر خداوند فاعل مختار است بىوابسته‌گى بدان چه آنها ياد كرده‌اند - پايان - 2 - ذوب‌شدنى شعله‌گير و آن جسمى است كه رطوبت روغنى دارد با خشكى و مزاج نابرجا و از اين رو آتش ميتواند تر را از خشك جدا كند و شعله از آن بر آرد چون كبريت كه از مايه آبى خمير شده با زمين و هوا بوجود آيد و تخميرش با حرارت باشد تا مايه آبى روغنى گردد و با سرما بسته شود ، و مانند زرنيخ جز اينكه مايه روغنى در آن كمتر است .\r\n3 - ذوب‌شدنى كه نه كشيده شود و نه شعله گيرد ، و امتزاج تر و خشكش سست است و رطوبت آن كه بحرارت و خشكى بسته شده بسيار است چون زاغها كه از نمك و كبريت و سنك تركيب شوند و داراى نيروى برخى فلزهاى ذوب‌شدنى هستند ، و مانند نمكها كه از آبى تكوين شوند كه دود گرم و لطيف و پر آتشى دارند و با خشكيدن بسته گردند و طبع زمينى و دودى بر آنها غالب است و از اين رو خاكستر سوخته بوسيله طبخ و تصفيه نمك بدست آرند .\r\n4 - آنكه نه ذوب شود و نه كشش دارد براى آنكه اجزاء فزون‌تر و اجزاء خشكش به سختى در آميخته‌اند تا آنجا كه آتش نتواند آنها را از هم جدا سازد و شعله برافرازد مانند زيبق كه تركيبى است از آب بسيار زلال و دودى كبريتى و لطيف كه خوب بهم آميخته‌اند و هيچ صفحه از آن جدا نگردد جز اينكه صفحه ديگر از آن ماده خشك جاى آن را پر كند ، از اين رو بدست نچسبند و شكل كامل ظرفش را به خود نگيرد .\r\nو نمونه آن قطره‌هاى آبيست كه روى خاك نرم بچكد كه بهر قطره غلافى از خاك احاطه كند بطورى كه قطره به شكل خود بماند بر روى خاك و چون دو قطره آن بهم بر خورد بسا پوست بتركد و به صورت يك قطره در غلاف بزرگتر پديد شوند ، و سفيدى جيوه براى زلالى مايه آبى آنست و سفيدى مايه زمينى آن و آميختن با ذره‌هاى هوا .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n5 - آنچه نه ذوب‌شدنيست و نه كشش بردار براى خشكى و سختي امتزاج ميان اجزاء تر و اجزاء خشك زور دار آن بطورى كه آتش نميتواند آنها را از هم جدا كند با اينكه سردى آبى آنها مايه زمينى را تحليل برده و رطوبت زنده روغنى در آنها نمانده و از اين روكشش پذير نيستند ، و چون بسته شدن آن با خشكيدنست آب شدنى نيست مگر به صنعتى حيله‌گر بطورى كه ديگران آن گوهر بجا نماند بخلاف آهن آب شده چون ياقوت و لعل و زبرجد و مانند آنها از سنگهاى بهادار .\r\nو آنگه برخى معدنيها هستند كه ميتوان با صنعت آنها را ساخت بآماده كردن مواد و تكميل استعداد ، چون نوشادر و نمك مصنوعى و براى برخى مانند بدلى توان ساخت كه امتياز آنها از معدنى اصلى در نظر سطحى دشوار است مانند طلا و نقره و لعل و بسيارى از سنگهاى بهادار معدنى ، و آيا ساختن حقيقت اين جواهر بىمعجزه بودن ممكن است يا نه ؟ بسيارى از خردمندان معتقدند كه ساختن طلا و نقره واقع است .\r\nو ابن سينا گفته امكانش دليلى ندارد تا چه رسد بوقوعش ، زيرا شخصيت نوعي اين انواع دانسته نيست و نادانسته را نميشود بوجود آورد ، آرى ممكن است مس را برنگ نقره كرد و نقره را برنگ طلا و نواقص قلع را زدود ، ولى تغيير اين امور تغيير شخصيت نيست و صرفا تغيير عوارض است و لوازم و پاسخ او را دادند كه امتياز فلزات بشخصيت ذاتى آنها نيست بلكه ذات همه يكى است و اختلاف آنها بعوارض است كه تغيير پذيرند .\r\nو اگر بپذيريم كه صورت نوعيه آنها مختلف است نپذيريم كه مجهول مطلق باشند و باعتبار خواص و لوازم آنها معلومند و گرچه تفصيل و ماهيت آنها دانسته نيست و دانستن آنها در ساخت و صنعت لازم نيست و همان دانستن موادى كه مايه گمان بافاضه صورت باشد كافى است .\r\nچنانچه از مو مار سازند و از بادروج عقرب ، و همان ساختن ترياق با خواص و آثارى كه دارد گواه امكان آنست ، آرى سخن در وقوع است و دانستن همه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمواد و فراهم كردن استعداد و از اين رو است كه كيمياء نامى است و نامدارى ندارد و اسم بىمسمى است .\r\nميگويم : از برخى اخبار بر آيد كه ثابت است ولى معلوم نيست كسى جز معصوم آن را بداند ، و هر چه كه را ديديم و شنيديم كه مدعى علم بدان بود نيرنگ باز و فريبكار بود و فريب خورده‌ها بدنبال آنهايند و صرف عمر در آن بيهوده و بىسود است .\r\n13 - در توحيد مفضل : امام صادق عليه السّلام فرمود : اگر خواستاران كيميا ميفهميدند آنچه در عذره است بگران‌ترين بهايش ميخريدند و بر سر آن دعوا ميكردند .\r\n14 - در كافى ( ج 5 ص 207 ) : بسندش از ثمالى كه به امام ششم عليه السّلام ببازار مس گذر كردم ، گفتم قربانت اصل اين مس چيست ؟ فرمود : نقره است جز اينكه زمين آن را فاسد كرده و هر كه تواند فسادش را بيرون آرد از آن سود برد .\r\n15 - در مجازات النبويه رضى است كه رسول خدا صلّى اللَّه عليه و آله و سلّم فرمود : در باره كوه پشتش دژ است و درونش گنج .\r\nسيد - ره - گفته : اين سخن مجاز گوئى نيست زيرا درون كوهها بطور حقيقت گنج باشند ، و همانا اراده كرده است كه صاحبانش از آن تيكه‌ها بر آرند كه مالشان فزايد و حالشان نيك شود ، و پشت كوهها دژ است ، يعنى نجات از هلاك است و پناهگاه هنگام گريز .\r\n16 - در خرائج : كه احمد بن عمر حلال گويد بابى الحسن دوم عليه السّلام گفتم قربانت : من از اين صاحب رقه بر تو نگرانم . فرمود : از او زيانى به من نرسد ، راستى خدا را سرزمينها است كه طلا ميرويانند و خدا آنها را بناتوان‌ترين خلقش كه مورچه است حفظ كرده و اگر يك فيل بدان رو كند نتواند به آنها رسد ، و شاء گفت : من از اين بلاد پرسيدم و پيش از پرسشم اين حديث را شنيده بودم ، و به من گزارش شده كه ميان بلخ و تبت باشند كه طلا رويند و در آنها مورچه‌ايست بمانند سگها كه بر گردن قلّاده\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدارند ، پرنده بدان نگذرد تا برسد به ديگرى ، مورچه‌ها شب در سوراخ خود بخوابند و روز بدرآيند .\r\nو بسا با اسبهائى كه در شب 30 فرسخ راه روند بدان جا دستبرد زنند و بارهاى خود را پر كنند و بدر روند و ناگاه مورچه‌ها بدنبال آنان بيرون شوند ، و چون باد بدوند و بهر چه برسند آن را پاره پاره كنند ، و بسا كه با تيكه‌هاى گوشت آنها را سرگرم كنند و از آنها برهند و اگر بدانها رسند با اسبانشان آنها را تيكه تيكه كنند .\r\nبيان : رقه شهريست كنار فرات و مقصود از صاحبش هارونست كه در آن روزگار آنجا بوده . . .\r\n17 - در كافى : بسندى كه به امام رضا عليه السّلام گفته شد : چنين سخنى ميگوئى با اينكه شمشير خون ميچكاند ؟ فرمود : خدا را درّه‌ايست از طلا كه با ناتوانترين خلقش كه مورچه است آن را حمايت كرده و اگر شتران بختى قصد آن كنند نتوانند بدان رسند .\r\n18 - توحيد مفضل : امام صادق عليه السّلام فرمود : اى مفضّل بينديش در اين معادن و جواهر گوناگونى كه از آنها برآيند مانند گچ ، ساروج ، آجر ، زرنيخ ، مرداسنج ، سنگ سرمه ( توتيا خ ب ) زيبق ، مس ، قلع ، نقره ، طلا ، زبرجد ، ياقوت زمرّد ، و انواع سنگها و همچنين آنچه از آنها برآيد چون قير ، موميا ، كبريت و نفت و جز آنها كه مردم براى نيازهاى خود به كار برند ، آيا بر خردمندى نهانست كه اينها همه ذخيره‌ها باشند كه براى آدمى فراهم شده‌اند در زمين تا آنها را بر آرد و در نيازمنديهاى خود به كار برد ، و حيله مردم با همه تلاش در آن بدان جا نرسيد كه آنها را بسازند .\r\nزيرا اگر بعلم كيميا و فلز سازى دست يافته بودند بناچار ظاهر ميشد و در جهان شايع ميشد ، و نقره و طلا فراوان ميشدند و از نظر مردم مىافتادند و ارزش خود را از دست ميدادند و ديگر در خريد و فروش و معاملات از آنها استفاده نميشد و سلطان از آنها خراج نميگرفت و براى بازمانده‌ها پس انداز نميشدند ، و با اين حال بمردم\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nعطا شده است صنعت مفرغ‌سازى از مس و بلور سازى از ريگ ، و نقره سازى از قلع ، و طلا سازى از نقره و مانند آن كه زيانى ندارند .\r\nبنگر چگونه در آنچه زيانى ندارد به آنها آزادى داده شده ، و از آنچه زيان دارد منع شدند ، و هر كه به بن معادن رسد بيك وادى بزرگى برخورد كه آبى خروشان دارد و بتك آن دست نرسد و گذر از آن ميسر نباشد ، و در پس آن كوهها از نقره باشد .\r\nاز اينجا در تدبير خالق حكيم انديشه كن كه - جل اسمه - خواسته ببنده‌هايش توانائى و وسعت خزائنش را بنمايد تا بدانند كه اگر خواهد به آنها كوههاى نقره بدهد تواند ولى در آن مصلحت نيست ، زيرا در اين صورت از اعتبار ساقط ميشد و سودى نداشت ، و از اينجا عبرت گير كه بسا چيز تازه‌اى ببازار آيد و تا اندك و كميابست نفيس و باارزش است و چون در دست مردم فراوان شد از نظر افتد و ارزش آن كم شود و نفيس بودن اشياء از كميابى آنها است .\r\n\r\nتتميم پرسوديست [ در بارهء اثر بخشى خدا در ممكنات 
  ]\r\nبدان آنچه از آيات بسيار و اخبار متواتر بر آيد اينست كه اثر بخشى خدا در ممكنات نياز بمايه و آمادگى ندارد و همانا فرمانش اينست كه چون خواهد چيزى را گويد باش و مىباشد ، خدا بهر چيز سودى و اثرى و خاصيتى سپرده و اثر بخشى آنها وابسته باذن خدا تعالى و جلو نگرفتن وى از آنست ، چنانچه شيوه خدائيست كه آدمى را از آميزش مرد و زنى و نطفه در رحم و علقه و مضغه كردن آن آفريند ، و چون جز آن را خواهد آدم بىپدر آفريند مانند عيسى و بىمادر نيز مانند آدم و حوّاء ، و شب پره عيسى و پرنده ابراهيم و جز آن از معجزه‌هاى ثابت پيغمبران در باره زنده كردن مرده‌ها .\r\nآتش را سوزان ساخته و چون جز آن خواهد به او گويد سرد و سلامت باش بر ابراهيم ، سنگين را فرو شو در آب و به زير آن از هوا نموده ، و قدرت نمائى كرده كه بسيارى بر روى آب راه روند و آنها را به آسمان بالا برده ، آب بطبع خود فروگير است ولى حكم كرد تا كوهها از آن در هوا بر آمدند و بنى اسرائيل از دريا گذشتند ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو كسى كه چنين نگويد نميتواند معجزه‌هاى ثابت پيغمبران و اوصياء را باور كند ، و چنين است شيوه خدا در بسته شدن جواهر در كانها بوسائل اثر بخش زمينى و آسمانى براى برخى مصالح .\r\nو چون كمال قدرت خويش نمايد و مقام ولىّ خود را بلند كند ريگ را در مشت او گوهرى تابان سازد و آهن را در پنجه او خميرى نرم ، و همه بدنهاى پوسيده را يكباره در روز قيامت زنده از گورها برآرد ، و هيچ كدام اينها و مانندشان با قواعد فاسده و آراء بىارج فلاسفه استوار نباشد « 1 » .\r\nو برخى فلسفه‌بافان براى كنار بودن از تشهير و تكفير گفته : برگشت روح به تنى چون تنى كه پيشتر در دنيا داشته در روز قيامت نشدنى نيست و طبق بيان شرع ممكن است و استبعادى ندارد ، و نبايد كه آمادگى آن مانند تن دنيوى براى پذيرش روح تدريجى باشد كه دوران نطفه تا تن كامل را طى كند مانند دوران توالد و تناسل .\r\nزيرا اين يك روشى از پديدشدنست و پديد شدن آدم بدان منحصر نيست چون رواست كه تن اخروى يكباره پديد شود براى خصوصيت زمان و مكان و اوضاع فلكى مربوطه بدان كه خواست خدا را در آفرينش مردم و تن‌سازى آنها يكباره فراهم نمايند و يكباره روح در همه آنها دميده شود بوسيله يك فرشته ، و خدا كه بخشندهء جانها است بر اثر حصول مزاج مخصوص بار ديگر آنها را بدين ابدان بر گرداند چنانچه هزارها صنف جاندار مانند مگس و جز آن در تابستان از عفونات يكباره بوجود آيند .\r\nو نبايد كه نحوه تعلق جان بتن در آغاز و در معاد يكى باشد بلكه رواست تعلق\r\n\r\n\r\n","description":"","footnote":"\r\n( 1 ) تأثير طبيعى امور مادى چون پرتو بخشى خورشيد سوزندگى آتش امريست مشهور و ثابت ولى هر علتى جز خدا اثرش مانند خودش مستند به خدا است و او است كه اثر بخش آفريده و اين منافات ندارد كه بخواست خدا از اثر بخشى بيفتد و بسا براى اثرى مؤثرى نهانى باشد كه علم بشر بدان نرسد و ظهور معجزات وابسته بدانها باشد و مخالفت قواعد فلسفه با اصول اسلامى روشن نيست و بسا كه مؤيد آنها است ( شرح مترجم ) .\r\n","page_name":" 163 ","page_number":163},
  {"content":"\r\n\r\nاخروى نيرومندتر باشد بطورى كه مانع از كارهاى نشناخته و آثار شگفت‌بار نباشد و بتواند امورى كه در دنيا از او نهان بوده مشاهده كند و توانا باشد بر آفريدن صورتهاى شگفت و ناشناس زيبا يا زشت بتناسب اوصاف و اخلاقى كه دارد - پايان .\r\nو چون در سخن او بينديشى ميفهمى با همه سرپوشى كه روى عقيده خود نهاده باز هم خود را لو داده .\r\nو برخى پزشكان ديرين در بيان تشريح اعضاء و فوائد آنها از جالينوس چنين نقل كرده كه موى ابروان و مژگان نه از اندازه لازم كوتاهترين و نه بلندتر و براى آنها اندازه ثابتى است كه درازتر از آن نشوند و اما موى سر و ريش بسيار دراز شوند ، و سببش اينست كه موى سر و ريش دو سود دارند يكى پوشاندن بشرهء زير آنها و ديگرى بيرون كشيدن مواد زائده از درون تن ، و پوشش و پرده بودنشان از چند راه است و نسبت بسن و اوضاع و احوال و جاى زندگى و زمان آن فرق مىكند ، زيرا نياز يك مرد كامل به موى بلند مانند نياز يك كودك خردسال نيست و نه مانند نياز يك پير شكسته و نه يك زن .\r\nو همچنين نياز بدان در تابستان و زمستان برابر نيست و نه در سرزمينهاى گرم و سرد ، و نياز كسى كه چشمش درد كند و سرش درد كند بدان چون نياز يك تندرست نيست ، از اين رو ما بايد درازى مو را در هر وقتى به اندازه مناسب آن بسازيم ، و اما دو ابرو و مژه اگر فزون يا كاسته شوند سودشان تباه شود ، زيرا سود مژه اينست كه مانند ديوارى برابر ديده باشد تا چيزى خرد در آن نيفتد هنگامى كه باز است .\r\nو موى دو ابرو سدّند در برابر آب و عرقى كه از سر بديده‌ها سرازير شوند ، و اگر از درازيش كاسته شود يا از شمارش كم گردد بسود مورد نياز آن زيان رسد ، زيرا مژگان كوتاه مانع افتادن خرده‌ها در ديده نگردد و ابروان كم و كوتاه مانع از رسيدن آب و عرق بچشمها نشوند ، و اگر بلندتر از اندازه شوند ديگر بارو نباشند بلكه مژگانها روى ديده افتند و مانع ديد شوند و ابروها هم روى ديده سرازير شوند و وسيله رسيدن آب و عرق بدان شوند نه مانع آن گردند با اينكه جلو حدقه چشم بايد\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه خوبى باز باشد تا جلو ديد آن گرفته نشود .\r\nو چون واقع مطلب همين است كه گفتم در اينجا بايد گفت : آفريدگار به اين موى ابرو و مژگان فرموده تا به همين اندازه بمانند و بلندتر نشوند و مو هم اين فرمان را پذيرفته و انجام داده ، و براى هراس و ترس از مخالفت فرمان خدا نافرمانى نكرده و يا شرمش آمده از خدا كه به او فرمان داده و يا اينكه موجودش ميداند كه اين اندازه بهتر است و ستوده‌تر كار او است ، اما موسى در امور طبيعى بوجه يكم رأى داده و آن را فرمان خدا دانسته و اين رأى نزد من پسندتر و بهتر است از رأى ابيقور كه وجه دوّم را اختيار كرده و كار طبيعت دانسته .\r\nو بهتر اينست كه هر دو را كنار گذاشت و گفت خدا مبدأ آفرينش همه چيز است چنانچه موسى گفته ولى ماده هم بر آن مبدأ فزونى آورده و اثر بخشيده ، زيرا آفريننده ما موى مژگان و دو ابرو را نيازمند كرده كه در يك اندازه از درازى باشند ، براى اينكه مناسبتر و بهتر است ، و چون اين را دانسته زير مژگان جرمى سخت بمانند غضروف نهاده بدرازاى پلك چشم و زير دو ابرو پوسته سختى چسبيده به غضروف دو ابرو گسترده ، زيرا براى ماندن مو بيك درازا همين بس نيست كه گفته شود خدا خواسته چنين باشد ، چنانچه اگر خدا خواهد سنگى يكباره آدم شود نشد نيست .\r\nو فرق ميان ايمان موسى و ايمان ما و افلاطون و يونانيان ديگر همين است ، موسى پندارد كه تنها خواست خدا براى آراستن ماده و آماده كردنش بس است ، و در جا آراسته و آماده شود ، و اين براى آنست كه همه چيز را در بر خدا شدنى ميداند و اگر خدا بخواهد از خاكستر يكباره اسبى يا نره گاوى آفريند تواند ، اما ما اين را ندانيم و ميگوئيم برخى چيزهايند كه خود به خود نشدنى هستند و اين چيزها را اصلا خدا نخواهد كه باشند ، و تنها چيزهاى شدنى را خواهد و از ميان آنها هم مناسبتر و بهتر آن را برگزيند و بيافريند .\r\nاز اين رو چون بهتر و مناسبتر براى مژگانها و موى ابروان اينست كه باندازه‌اى از درازا و به شماره معينى بمانند كه دارند ما نگوئيم بمحض اينكه خدا خواسته\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nفورا چنين شده براى اينكه اگر هزار هزار بار هم خدا ميخواست چنين باشند هرگز چنين نميشدند در صورتى كه زير آنها پوسته نرمى بود براى اينكه اگر بيخ موها در جرم سختى كاشته نبودند با اينكه دگرگونى بسيارى نسبت بوضعى كه دارند در آنها رخ ميداد بر پا و راستا بجا نميماندند .\r\nو چون مطلب چنين است گوئيم خدا دو سبب سازى كرده يكى اختيار بهترين حال و مناسبترين آن براى كار خود و دوم اختيار ماده‌اى كه موافق آنست و از اين رو چون بهتر و نيكتر اين بود كه موى مژگان بر پا و راستا باشد و بر اين حال و بدرازاى مقرر خود بماند و شماره آن محفوظ باشد بنگاه آن مو را و مركزش را جرمى سخت ساخت و اگر آن را در جرم سستى نهاده بود از موسى نادانتر بود و از فرمانده قشونى كه كم خرد است و پايه با روى شهر يا دژى را بر زمين سست درون آب نهد .\r\nو همچنين پايدار ماندن موى دو ابرو دوامش بر يك حالت از اينجا است كه ماده خوبى براى آن اختيار كرده ، و چنانچه گياه كه در زمين تر رويد چاق و فربه مىشود و دراز ميگردد و خوب نشو و نما مىكند و آنچه از آن در زمين سخت خشك باشد نمو نكند و دراز نشود چنين است وضع دو امر در اينجا - پايان سخن او - كه خدا عذابش را فزون سازد .\r\nميگويم : از سخن پست آلوده بكفر او امورى روشن شود .\r\n1 - آنچه گفتيم كه پيغمبران وحى گير از آسمان قائل نبودند بتوقف اثر بخشى خدا - تعالى شأنه - بر آمادگى ماده و محال نميدانستند كه اراده او تعلق گيرد بايجاد چيزى از چيزى بيفاصله زمان و بىآمادگى و او را رسد كه هر چه را از هر چه بخواهد 2 - حكماء عقيده بنوبت پيغمبران نداشتند و به آنها ايمان نداشتند و پنداشتند كه آنها هم مانند خودشان رأى و نظرى دارند گاهى درست و گاهى نادرست و دانش آنها خدا داد نيست چنانچه پيروانشان معتقدند .\r\n3 - منكر بيشتر معجزات انبياء بودند زيرا معجزه آنها به نظر او از نشدنيها بوده است در غالب .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n4 - آنان در هر زمانى معارض دينداران بودند چنانچه در اين زمانه همچنين باشند .\r\nشيخ مفيد - قدس سره - در كتاب مقالات گويد : طبع معنائيست درون جسم كه او را آماده پذيرش كند چون ديده كه در آن طبعى است و آن را آماده احساس و ادراك نمايد سپس گفته : آنچه بالطبع در چيزى پديد شود كار سبب ساز آنست در صاحب طبع و در حقيقت خود طبع هيچ كارى ندارد .\r\nاين عقيده ابى القاسم كعبى است و آن مخالف مذهب معتزله است در باره طبع و مخالف فيلسوفهاى خدا نشناس در آنچه معتقدند از كارگرى طبع ، سپس گفته :\r\nبسيارى از يگانه پرستان معتقدند كه همه اجسام مركبند از چهار طبع كه حرارت و برودت و رطوبت و يبوستند ، و دليل آن آوردند كه هر جسمى بدانها تجزيه شود و بمشاهده بدل شدن آنها به يكديگر چنانچه آب بخار شود و بخار آب و مردار جاندار شود و جاندار مردار ، و خاصيت آتش و آب و هوا و خاك در هر جسمى هست ، و هيچ جسمى از آنها برون نيست و بر خلاف آن تصور ندارد و به چيز ديگرى تجزيه نشود .\r\nاين روشن و بىپرده است دليلى براى رد آن در دست ندارم كه مورد اعتماد باشد ، و آن را مخالف هيچ مقامى از يگانه‌پرستى ندانم و نه مخالف عدل و وعيد و نبوات و شرائع تا براى دورش اندازم بلكه مؤيد در دين است و مؤكد دليلهاى خداشناسى و حكمت و يگانگى او ، و از كسانى كه بدان معتقدند از سروران علم كلام نظام است و بلخى و پيروان او .\r\nشيخ رضى امين الدين طبرسى - نور اللَّه مرقده - در مجمع البيان در تفسير سوره الفيل پس از ايراد داستان مشهور گفته : در اين داستان حجتى روشن و پشت شكن است براى فلاسفه و ملحدان و منكران معجزهء خارق عادت زيرا هيچ از آنچه خدا در باره اصحاب فيل ياد كرده نميتوان وابسته بطبيعت و ماده دانست چنانچه صيحه آسماني و باد عاد و خسف قارون و جز آن را كه خدا بدانها امم گذشته را نابود ساخته\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبدان وابسته‌اند .\r\nزيرا در سراى ماده هيچ نشانه‌اى بر فرستادن گروههاى پرنده بهمراه سنگهاى كشنده براى نابود كردن مردمى معين وجود ندارد كه بويژه آنان را سنك باران كنند نه ديگران را و خصوص آنها را سنگ باران كنند تا نابود شوند و به ديگرى سنگ نزنند .\r\nو هر كه بهره‌اى از خرد و فهم دارد شك ندارد كه اين كار نباشد جزاز خدا تعالى سبب‌ساز هر سبب و رام كن هر دشوار ، و كسى را نرسد كه آن را منكر شود ، زيرا پيغمبر ما چون اين سوره را بر مردم مكه خواند با آنكه در تكذيب او سخت گير بودند و در رد او اصرار داشتند منكر آن نشدند بلكه بدان اعتراف كردند چون بداستان اصحاب فيل فاصله داشتند .\r\n( بلكه بسيارى از آنها آن را به چشم خود ديده بودند ) و اگر اين حقيقت نداشت منكر آن ميشدند و آن را بهتر دليل بر كذب او ميدانستند ، چگونه ممكن بود ؟ با اينكه آن را آغاز تاريخ ساخته بودند چنانچه ساختمان خانه كعبه را و مرگ قصىّ بن كلاب را پيش از آن و جز آنها ، شعراء در باره فيل بسيار سروده‌اند و راويانشان از آنها نقل كردند .\r\nمن گويم : اين جنايت بدين و نشر كتب فلسفه ميان مسلمين از بدعتهاى خلفاء جور و معاندان أئمه دين بوده ، تا مردم را از آنها و از شروع مبين رو گردان سازند ، دليل بر آن نقل صفدى است در شرح لامية العجم كه چون مأمون با يكى از پادشاهان مسيحى - بگمانم سردار جزيره قبرس بود - پيمان آتش بس امضاء كرد ، خزانه كتب يونان را از او خواست كه در كتابخانه‌اى گرد بود ، و كسى را بر آن اطلاعى نبود ، پادشاه همهء مشاوران خود را انجمن كرد و در اين باره با آنها مشورت كرد و همه رأي مخالف دادند جز يك مطران كه رأى داد همه اين كتابها را براى آنها بفرست چون اين كتب در هيچ دولت دينى منتشر نشوند جز اينكه آن را تباه كنند ، و ميان علماى آنها اختلاف اندازند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nو در جاى ديگر گفته : مأمون مبتكر نقل كتب از زبان خارجى و ترجمه آنها نبود بلكه پيش از او بسيارى نقل شده بودند ، زيرا يحيى بن خالد بن برمك بسيارى از كتب پارسى را به عربى برگرداند چون كليله و دمنه ، و براى او كتاب مجسطى يونانى را ترجمه كردند ، و مشهور است كه نخست كسى كه كتب يونان را به عربى برگرداند خالد بن يزيد بن معاويه بود كه بكتب كيمياء دل بسته بود .\r\nو دليل بر اينكه خلفاء و پيروانشان رو بفلسفه داشتند ، و يحيى برمكى دوستدار آنها بود و مذهب آنها را تاييد ميكرد روايتى است كه كشى بسند خود از يونس بن عبد الرحمن باز گفته كه يحيى بن خالد برمكى در دل گرفته بود طعن و انتقاد هشام را بر فلاسفه ، و ميخواست هارون را بر او بشوراند و او را بكشتن كشد - سپس داستانى دراز در اين باره دارد كه ما آن را در باب اصحاب كاظم عليه السّلام آورديم .\r\nو از آنست - كه يحيى هارون را در اتاقى نهان كرد و هشام را دعوت كرد تا با علماء مناظره كند ، و دنباله سخن را بامامت كشيدند و هشام حق آن را بيان كرد و هارون خواست او را بكشد و او گريخت و از ترسى كه داشت مرد - رحمه اللَّه - و اصحاب در كتب او كتاب رد بر اصحاب طبايع را بر شمردند ، و هم كتاب رد بر ارسطو را در توحيد ، و شيخ منتجب الدين در فهرست خود كتاب « تهافت الفلاسفه » را از كتب قطب الدين راوندى شمرده ، و نجاشى در كتب فضل بن شاذان كتاب رد بر فلاسفه را بر شمرده و او از اجله اصحابست .\r\nو صدوق در آغاز كتاب اكمال الدين از آنها انتقاد كرده ، و رازى در تفسير قول خدا تعالى « هر آنگاه رسولانشان آمدند با دليلهاى روشن شاد شدند بدان علمى كه داشتند » گفته در آن چند وجه است ، و آنگه در ضمن وجوه گفته : يكى آنكه مقصود از اين علم علم فلاسفه و دهريان يونان باشد . كه چون وحى خدا را مىشنيدند . آن را در برابر دانش خود خوار ميشمردند ، و از سقراط نقل است كه نام موسى عليه السّلام\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nرا شنيد و به او گفتند كاش نزد او كوچ ميكردى پاسخ داد ما مردمى مهذب و آراسته‌ايم و نيازى باستاد نداريم .\r\nرازى در « المطالب العاليه » گفته : بگمانم گفته ابراهيم بپدرش « پدر جان چرا ميپرستى آنچه را كه نشنود و نبيند و سودى برايت ندارد » براى آن بوده كه پدرش بكيش فلاسفه بوده ، و منكر بوده كه خدا توانا است و دانا بامور جزئيه است ، از اين رو بوى چنين گفته است .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nباب سى و پنجم در نوادر\r\n- در خصال ( 58 ) : بسندش تا پيغمبر صلّى اللَّه عليه و آله و سلّم كه فرمود : خدا چيزى نيافريده جز آنكه بر او آفريدهء ديگرى را چيره ساخته چنانچه چون خدا ابر را آفريد ( درياها را خ ل ) به خود باليد و جوشيد و گفت : چه چيز بر من چيره گردد و خدا فلك را آفريد تا آن را چرخانيد و زبون كرد .\r\nو آنگاه زمين باليد و گفت : كدام چيز بر من چيره شود ؟ و خدا كوهها را آفريد و بر پشتش كوبيد و بازش داشتند از اينكه بلرزند آنچه بر او است و زبون شد و آرام گرفت و آنگاه كوهها بر خود باليدند و سر بلندى كردند و گفتند كدام چيز بر ما چيره شود و خدا آهن را آفريد تا آن را بريد و رام شد و زبون گرديد .\r\nو آنگه آهن بر كوهها باليد و گفت : كدام چيز بر من چيره شود ؟ و خدا آتش را آفريد تا آهن را گداخت و آهن زبون شد سپس دم بر آورد و شعله زد و باليد و گفت كدام چيز بر من چيره شود ؟ و خدا آب را آفريد و آن را خاموش كرد و زبون شد ، سپس آب باليد و جوشيد و گفت كدام چيز بر من چيره شود و خدا باد را آفريد تا امواج آن را جنبانيد و آنچه در تكش بود بر انگيخت و آن را از مجاريش باز داشت و آب زبون شد .\r\nسپس باد باليد و غريد و دامن كشيد و گفت كدام چيز بر من چيره شود ؟ و خدا آدم را آفريد تا چاره‌جوئى كرد و در برابرش پرده بر گرفت و آن را دگرگون كرد و زبون شد ، و آنگه آدمى سركشى كرد و گفت كيست از من نيرومندتر باشد ؟ و خدا مرگ را آفريده و او را مقهور كرد و آدمى زبون شد ، سپس مرگ بر خود باليد و خدا - جل جلاله - او را فرمود : بر خود مبال كه من تو را ميان دو گروه سر برم ميان بهشتيان و دوزخيان سپس هرگزت زنده نسازم بس زبون شد و ترسيد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبيان : « خدا فلك را آفريد تا آن را چرخانيد » شايد مقصود اينست كه افلاك و اختران درخشانش برابر تسلط دارند آن را برانگيزند و بگردانند و از هم بپاشند ، و اين روايت از كلينى گذشت بدين مضمون : كه خدا تبارك و تعالى چون درياهاى زيرين را آفريد بر خود باليدند و جوشيدند و گفتند كدام چيز بر من چيره شود ؟ و خدا زمين را آفريد و بر دوش آن پهن كرد و زبون شد ، سپس زمين بر خود باليد . تا آخر خبر - و آن روشنتر است .\r\nو آنچه در خصال است ، راستانيست چنانچه نهان نباشد و شرح خبر در باب اول گذشت .\r\n2 - در خصال ( 58 ) : بسندش از ابى جعفر عليه السّلام در آنچه پيك معاويه در پرسشهاى شاه روم از حسن بن على عليه السّلام پرسيد در پاسخ فرمود : اما آن ده چيز كه برخى سخت‌تر از برخيند پس سخت‌تر آفريده خدا عزّ و جلّ سنك است و سخت‌تر از آن آهن است كه سنك ميبرد .\r\nو سخت‌تر از آهن آتش كه آن را ميگدازد ، و سخت‌تر از آتش آبست كه آن را خاموش مىكند ، و سخت‌تر از آب ابر است كه آن را بر ميدارد ، و سخت‌تر از ابر باد كه آن را بر ميدارد ، و سخت‌تر از باد فرشته‌ايست كه آن را ميفرستد ، و سخت‌تر از فرشته ملك الموت كه او را بميراند ، و سخت‌تر از او همان مرگ است كه جان ملك الموت را ميستاند ، و سخت‌تر از مرگ فرمان پروردگار جهانيانست كه مرگ را بميراند .\r\n3 - در كتاب غارات ابراهيم بن محمّد ثقفى از شعبى كه ابن كواء با امير المؤمنين عليه السّلام گفت : سخت‌تر چيزى كه خدا آفريده چيست ؟ فرمود : سخت آفريده‌هاى خدا ده تا است : كوههاى بلند و آهن كه كوهها را ببرد و آتش كه آهن را بخورد ، و آب كه آتش را خاموش كند ، و ابر مسخر ميان آسمان و زمين كه آب را بردارد ، و باد كه ابر را بدوش دارد ، و آدمى كه با دو دست خود حائل سازد و بدنبال كار رود ، و هستى كه بر آدمى چيره گردد ، و خواب كه بر هستى چيره شود\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو اندوه كه خواب را ببرد ، و سخت‌تر آفريده پروردگارت اندوه است .\r\n4 - در علل ( ج 2 ص 183 ) : بسندى از على بن ابى طالب عليه السّلام كه از او پرسيده شد از ميان آنچه خداى عزّ و جلّ آفريده از ذره‌اى كه در دريچه خانه در آيد ، فرمود چون موسى عليه السّلام گفت : پروردگارا بنما بمنت تا بنگرمت ؛ خدا عزّ و جلّ فرمود :\r\nاگر كوه در برابر نورم بر جا ماند تو توانى مرا ببينى و اگر نماند تو نتوانى مرا بينى كه ناتوانى ، و چون خدا تبارك و تعالى بكوه تجلى كرد سه تيكه شد يكى به آسمان بر آمد و ديگرى به زمين فرو رفت ، و سومى ريز شد و اين ذره‌ها غبار آنست بيان : بر فرض اين خبر درست باشد و از امام باشد ، بسا مقصود اينست كه ريزه‌هاى آن كوه در همه جا يا بعضى جاها در ذره‌ها داخلند و بقدرت خدا در همه بلاد پراكنده شدند .\r\n\r\nباب سى و ششم شهرهاى ستوده و نكوهيده و غرائب آنها\r\n\r\nآيات قرآن :\r\n- يونس ( 93 ) و البته جا داديم بنى اسرائيل را جايگاه درستي و روزى داديم به آنها از پاكيزه‌ها .\r\n2 - الأنبياء ( 71 ) رها كرديمش با لوط بسوى زمين كه بركت داديم در آن براى جهانيان 81 و براى سليمان باد تندى بود كه بفرمانش روان ميشد تا زمينى كه بركت داديم در آن .\r\n3 - المؤمنون ( 50 ) و جا داديم آنها را بر تپه‌اى كه آرامش و چشمهء آب داشت كه چشمگير بود .\r\n4 - القصص ( 29 - 30 ) آشنا شد در سوى طور با آتشى - تا فرمايد - چون نزد\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nآن آمد بنگى شنيد از كناره وادى ايمن در زمينى با بركت از درخت كه اى موسى راستش منم خدا پروردگار جهانيان .\r\n5 - سبا ( 15 - 18 ) شهرى پاكيزه و پروردگارى آمرزنده - تا فرمايد - و نهاديم ميان آنها و ميان آنجا كه بركت داديم در آن آباديهاى آشكار .\r\n6 - النازعات ( 16 ) آنگه كه فرياد زد به دو پروردگارش در وادى مقدّس بنام طوى .\r\n7 - البلد ( 1 - 2 ) نه ، سوگند به اين شهر و تو ورود كني بدين شهر .\r\n8 - التين ( 1 - 3 ) سوگند به تين و زيتون و طور سنين ، و اين شهر آرام .\r\n\r\nتفسير\r\n: جايگاه درست يعنى پسند و خوب و آن بيت المقدس و شام است ، و گفته‌اند مقصود مصر است على بن ابراهيم در ( 292 تفسير قمى ) گفته : آنها را بمصر باز آورد و فرعون را غرق كرد ، زمين با بركت براى جهانيان را گفته‌اند زمين شام است كه ابراهيم و لوط رها شدند و بدان چه رفتند و بركتش اينست كه فراوانى است ، و گفته‌اند مقصود سرزمين بيت المقدس است كه جايگاه پيغمبران بوده ، و خلاصه بيشتر پيغمبران بنى اسرائيل در شام و بيت المقدس مبعوث شدند و شريعت آنها كه سرچشمه خيرات دين و دنيا بود از آنها براى جهانيان نشر شد .\r\nو گفته‌اند آنها را به مكه نجات داد كه فرموده است « راستى نخست خانه كه براى مردم نهاده شد همانست كه در بكه است مبارك است و رهنمائى براى جهانيان 96 - آل عمران » اين از ابن عباس روايت شده ، زمين مبارك براى سليمان زمين شام است كه جايگاه او بوده چنانچه مفسران گفته‌اند « مأوا داديم آن دو را » يعنى عيسى و مادرش را بمكانى بلند و هموار و پهناور .\r\nطبرسى در ( ج 7 ص 108 ) مجمع گفته : ابى هريره گفته : رملهء فلسطين بوده ، و از سعيد بن مسيب است كه دمشق بوده ، و از ابن زيد گفته‌اند مصر بوده ، قتاده و كعب آن را بيت المقدس دانند ، كعب گفته آن نزديكترين زمين است .\r\nبه آسمان ، و گفته‌اند « ربوه » حيره كوفه است و سوادش ، و « قرار » مسجد كوفه\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاست و معين فرات است از امام پنجم و ششم روايت شده ، و گفته‌اند ذات قرار يعنى قرارگاه هموار و پهناور كه ساكنانش در آن بر قرار شوند و گفته‌اند يعنى ميوه‌دار چون بخاطر آن مردمش در آن قرار گيرند ، معين آب روان و آشكار براى ديده‌ها .\r\n« در بقعه مباركه » طبرسى - ره - در ( ج 7 ص 251 ) مجمع گفته : آن زمين است كه خدا بموسى فرمود « بر آور نعلين خود را كه تو در وادى مقدس طوا هستى » مبارك است براى آنكه جايگاه وحى شد و مركز رسالت و سخنگوئى خدا تعالى و گفته‌اند بركتش اينست كه ميوه و درخت خير و نعمت فراوان دارد و اول اصح است پايان - من گويم : در تهذيب از امام صادق عليه السّلام روايت كرده كه شاطئ وادى ايمن كه خدا در قرآن ذكر كرده فرات است و بقعه مباركه كربلاء « بلده طيبه » يعنى سر زمين خرّم و خوش كه گياه بر آرد و شوره‌زار نباشد و جانوران آزار كن ندارد .\r\nگفته‌اند : مقصود هواى خوش و آب گوارا و شيرين و پاكى خاك است و اعتدال هوا در تابستان و زمستان « و ميان آباديها كه بركت داديم باهل آنها » يعنى روزى فراوان يا آنچه گذشت و آن آباديهاى شامند .\r\nو در تفسير على بن ابراهيم ( 558 ) همان مكه است « آباديهاى آشكار » بهم پيوسته كه هر كدام دور نماى ديگريست ، و گذشت كه  الْقُرَى الَّتِي بارَكْنا فِيها  همان امامان برحقند و « قراى ظاهره » راويان اخبار آنها و فقهاء شيعه‌اند ، و سير بوسيله دانش است « آسوده‌اند » از شك و گمراهى ، طوى نام همان واديست كه خدا با موسى در آن سخن گفت :\r\n« نه ، سوگند بدين شهر » طبرسى - ره - در ( ج 10 ص 492 ) مجمع گفته : مفسران اتفاق دارند كه اين سوگند به شهر محترم مكه است كه پيغمبر در آن مقيم بوده و وطن او بوده و اين آگهى است كه شرف شهر بشرف كسى كه در آن جا دارد وابسته است و آن پيغمبر دعوت كن به يگانه‌پرستى و عبادت با اخلاص است و بيان اينست كه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبزرگداشت شهر براى او است و سوگند بدان بخاطر او است كه مقيم در آنست چنانچه مدينه را طيبه ناميدند كه بوجود او پاكيزه شد در زندگى و پس از وفات .\r\nو گفته‌اند مقصود اينست كه من سوگند نخورم به اين شهر كه تو در آن باشى و احترامت نكنند و اين شهر كه تو در آن محترم نيستى احترامي ندارد ، اين از ابى - مسلم است .\r\nو از امام ششم عليه السّلام هم روايت شده است فرمود : قريش شهر را محترم ميدانستند و خون و آبروى محمّد را در آن حلال ميدانستند و خدا فرمود : من سوگند بدين شهر كه تو در آن احترام ندارى نميخورم ، يعنى تو را در آن بىآبرو شمردند و تكذيب كردند و دشنام دادند با اينكه كسى در آن متعرّض كشنده پدر خود نميشد ، و از پوست درخت حرم به گردن مىآويختند و در امن بودند ولى از رسول خدا حلال شمردند آنچه را از ديگرى حلال ندانستند و خدا بدين وسيله آنها را نكوهش كرد .\r\nو در تفسير   وَ التِّينِ وَ الزَّيْتُونِ   گفته خدا به انجير خوراكى و زيتونى كه روغن كشى كنند سوگند خورده چنانچه ابن عباس و ديگران گفتند ، و گفته‌اند : تين نام كوهى است كه شهر دمشق بر آن ساخته شده و زيتون نام كوهى كه جاى بيت المقدس است ، از قتاده ، عكرمه گفته آنها دو كوهند و تين ناميده شدند چون انجير در آنها روئيده و گفته‌اند تين نام مسجد دمشق است و زيتون نام بيت المقدس ، از كعب الاحبار و جز او است ، و از ابن عباس است كه تين مسجد نوح است كه بر جودى ساخت و زيتون بيت المقدس است ، از ضحّاك است كه تين مسجد الحرام است و زيتون مسجد اقصى .\r\n«  طُورِ سِينِينَ  » كوهي كه خدا با موسى در آن سخن گفت بمعنى سيناء است گفتند سينين يعنى مبارك و زيبا كه خير بسيار دارد ، از مجاهد و قتاده است و عكرمة گفته : يعنى پر گياه و پر درخت ، و گفته‌اند هر كوهى درخت ميوه ده دارد سينين است و سيناء زبان نبط است ، از مقاتل ، و از امام هفتم روايت است كه طور سيناء و بلد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nامين يعنى مكه شهر امنى كه پناهگاه هر ترسان بوده در جاهليت و اسلام و امين بمعنى آسوده بخش است و گفته‌اند بمعنى آسوده است و مؤيد آنست كه فرمود « ما آن را شهر آسوده ساختيم ( ج 10 ص 510 مجمع ) .\r\n\r\n[ روايات 
  ]\r\n1 - از كشّى : بسندى از امام ششم عليه السّلام كه چون على عليه السّلام خواست از بصره بكوچد ، در اطرافش ايستاد و فرمود : خدايت لعنت كند اى بد بوترين خاك ، و زودتر ويرانى و سخت‌تر عذاب ؛ در تو است درد پر ماجرا ، گفته شد :\r\nيا امير المؤمنين چه دردى ؟ فرمود : گفتگو در باره قدر كه مايه دروغ بستن بر خدا و دشمنى با ما خاندان است ، و در آنست خشم خدا ، خشم پيغمبر خدا ، و دروغ بر ما خاندان و مباح دانستن دروغ بر ما .\r\n2 - در معانى الاخبار ( 365 ) و خصال ( 105 ) : بسندش تا رسول خدا صلّى اللَّه عليه و آله كه : خدا چهار شهر را برگزيده كه فرموده     وَ التِّينِ وَ الزَّيْتُونِ وَ طُورِ سِينِينَ وَ هذَا الْبَلَدِ الْأَمِينِ     تين مدينه است ، زيتون بيت المقدس ، طور سينين كوفه و بلد الامين مكه - الخبر - بيان : شايد تين را رمز مدينه آورده براى آنكه انجير در آن فراوانست و خوب ، يا براى آنكه از شريفترين شهرها است چنانچه انجير از بهترين ميوه‌ها است و دليل آن بيايد ، و طور سينين را رمز كوفه آورده براى آنكه در پس آن نجف است كه مناجاتگاه سيد اوصياء بوده چنانچه طور مناجاتگاه كليم بوده ، يا براى آنكه كوهى كه موسى بر آن ديدار خدا را خواست و تيكه تيكه شد يك تيكه‌اش آنجا است چنانچه در برخى اخبار است ، يا براى آنكه چون پسر نوح خواست بكوه پناه برد از طوفان تيكه شد و برخى از آن بطور سيناء افتاد .\r\nيا اينكه حقيقت كوه سينا همانست و مفسران و اهل لغت در تفسير آن بغلط رفته‌اند چنانچه شيخ در تهذيب بيندش از ثمالى آورده كه امام پنجم عليه السّلام فرمود :\r\nدر وصيت امير المؤمنين عليه السّلام بود كه مرا به پشت كوفه بريد ، و چون گام بر فراز نهاديد و بادى روبروى شما وزيد مرا به خاك سپاريد كه آنجا آغاز طور سينا است ، و چنين كردند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n3 - در مجالس ابن الشيخ : بسندى تا امام ششم عليه السّلام كه چون حسين عليه السّلام كشته شده هفت آسمان و هفت زمين و آنچه در آنها و ميان آنها بود بر او گريستند و هر كه در بهشت و يا دوزخ بود و آنچه ديده ميشد و ديده نميشد مگر سه چيز : بصره ، دمشق و خاندان حكم بن عاص - الخبر - بيان : گريه شهرها و سرزمينها گريه اهل آنها است و نمود آثار اندوه در آنها .\r\n4 - در علل ( ج 2 ص 382 ) در خبر شامى است كه از امير المؤمنين عليه السّلام پرسيده شده از گرامىترين بلاد بر روى زمينها فرمود : درّه‌ايست بنام سرانديب كه آدم از آسمان در آن افتاد و او را از بدترين وادى زمين پرسيد ، فرمود : درّه‌اى در يمن بنام « برهوت » كه از درّه‌هاى دوزخ است .\r\nبيان : در نهايه گويد : در حديث على است « بدترين چاه در زمين برهوت است » بفتح با و را چاهى است عميق در حضرموت كه نتوان بتكش فرو شد ، و گفته شد باء ضمه دارد و راء ساكن است و تاء آن بنا بر اول زائده است و بنا بر دوم اصلى است ، هروى آن را از على نقل كرده ، و طبرانى در معجم از ابن عباس از پيغمبر صلى اللَّه عليه و آله و سلم فيروزآبادى گفته : برهوت درّه‌ايست و چاهى در حضر موت - پايان - و اينكه دره دوزخ تعبير شده براى شباهت است و براى اينكه ارواح كفار در آن عذاب ميشوند چنانچه در اخبار است ، و بسا كه دوزخ راهى بدان دارد .\r\n5 - در خصال ( 96 ) : بسندش تا امام ششم عليه السّلام كه : 16 صنف از امت جدّم ما را دوست ندارند و ما را محبوب مردم نسازند - تا فرمود - و مردم شهرى بنام سيستان كه دشمن و بدخواه ما هستند و بدترين آفريده‌اند ، بر آنها عذابى باد چون عذاب فرعون و هامان و قارون ، و مردم شهرى بنام رى كه دشمنان خدا و رسولش و خاندان اويند ، نبرد با خاندان رسول خدا صلّى اللَّه عليه و آله و سلم را جهاد شمارند و مالشان را غنيمت از آن آنها است عذاب خزى در دنيا و آخرت و از آنها است عذاب پاينده ، و اهل شهرى بنام موصل بدترين مردم زمين ، و اهل شهرى بنام زوراء كه در آخر الزمان ساخته شود و به خون ما درمان جويند ، و بدشمنى ما تقرب خواهند ، در راه دشمنى ما دوستى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكنند و نبرد با ما را واجب دانند و كشتن ما را لازم ، اى پسرم بپرهيز از اينان و بپرهيز كه دو تن آنها بيكى از خاندانت خلوت نكنند جز اينكه قصد كشتن او كنند - تا آخر خبر - بيان : موصل با ميم فتحه‌دار و سكون واو معروف است و زوراء بر دجله بغداد و خود بغداد اطلاق شده زيرا درهاى درونى آنها از بيرون مزور است ، و ممكن است احوال اين بلاد باختلاف زمان عوض گردند و آنچه در خبر ذكر شده وضع آنها بوده در آن زمان .\r\n6 - در علل ( ج 2 ص 259 ) : بسندى تا رسول خدا صلّى اللَّه عليه و آله و سلم كه چون مرا به آسمان بردند جبرئيلم بدوش راست برداشت و نگاه كردم بيك بقعه از زمين كوهستان كه سرخ بود ، زيباتر از رنگ زعفران و خوشبوتر از مشك بناگاه بر آن پيرى بود و كلاه بلندى بر سر داشت با جبرئيل گفتم ، اين بقعه سرخ زيبارنگتر از زعفران و خوشبوتر از مشك چيست ؟\r\nگفت : سرزمين شيعه تو و شيعه على عليه السّلام است گفتم اين پير كلاه دراز كيست گفت ابليس ، گفتم از آنها چه ميخواهد ، گفت ميخواهد آنها را از دوستى على باز دارد و بفسق و هرزگى وادارد ، گفتم : اى جبرئيل ما را نزد آنها فرود آور ، ما را تندتر از برق جهنده و ديده روشن بدانها فرود آورد و گفتم قم برخيز اى ملعون ، و با دشمنانشان در مال و فرزند و زن شريك شو كه تو را تسلطى بر شيعه من و شيعه على نيست ، و آنجا قم ناميده شد .\r\n7 - در اختصاص ( 101 ) : بسندى كه رسول خدا صلّى اللَّه عليه و آله و سلم فرمود : چون مرا به آسمان چهارم بردند نگاه كردم بگنبدى از لؤلؤ كه 4 پايه و 4 در داشت و چون ديباى سبز بود ، گفتم : اى جبرئيل اين گنبد چيست كه در آسمان چهارم بهتر از آن نديدم ، فرمود :\r\nدوستم محمّد ، اين صورت شهريست كه به آن قم گويند كه مردمى با ايمان در آن گرد آيند ، منتظر محمّد صلّى اللَّه عليه و آله و سلم و شفاعت او در قيامت و روز حساب ، دچار اندوه و گرفتارى و بديها باشند ، راوى گويد از امام دهم پرسيدم تا كى در انتظار فرج باشند ؟ فرمود تا آنگاه كه آب روى زمين پديدار گردد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nدر تاريخ قم ، مانندش آورده .\r\nبيان : مقصود پديد شدن آبست در خود شهر ، يا اينكه در آن زمان در قم هيچ آب جارى نبوده چنانچه در تاريخ قم آغاز پيدايش رودخانه را در قم ذكر كرده و گفته پيش از آن در آنجا تنها كاريز بوده و آب جارى نبوده .\r\n8 - در تفسير على بن ابراهيم ( 596 ) : بسندى كه چون خبر معاويه بامير المؤمنين عليه السّلام رسيد كه با صد هزار قشونست فرمود : از كدام مردمند ؟ گفتند از اهل شام ، فرمود : نگوئيد اهل شام بگوئيد اهل شوم ، آنان از فرزندان مصرند كه به زبان داود لعن شدند و خدا از آنها ميمون و خوك ساخت ( الخبر ) .\r\nبيان : ممكن است جمع ميان اخبارى كه در مدح شام و مصر و ذم آنها وارد شده بدان چه پيش اشاره كرديم كه راجع باختلاف مردم آنها است در هر زمانى زيرا شام در آغاز جايگاه پيغمبران و نيكان بوده و از بلاد شريف و با بركت بوده ، و چون مردمش شقىتر و كافرتر شدند از بدترين بلاد شد چنانچه روز عاشوراء از روزهاى با بركت بوده - چنانچه از پاره‌اى اخبار بر آيد - و چون امام حسين عليه السّلام در آن كشته شده از بدترين روزها شد .\r\n9 - در قرب الاسناد : بسندى از بزنطى كه به امام رضا عليه السّلام گفتم كه مردم مصر بلاد خود را مقدس پندارند فرمود : آن چگونه است گفتم : قربانت پندارند از قبيله آنها 70 هزار محشور شوند كه بيحساب ببهشت روند ، فرمود : نه بجان خودم چنين نيست ، خدا ببنى اسرائيل خشم نكرد جز اينكه آنها را بمصر در آورد ، و از آنها خشنود نشد تا آنها را از آن بدر آورد ، و البته خدا تبارك و تعالى بموسى وحى كرد كه استخوانهاى يوسف را از آن برآرد ، و موسى رهنما خواست به كسى كه قبر را بداند و او را بزنى كور و زمين‌گير رهنمودند ، و موسى از او خواست تا ويرا بدان رهنمايد و او ابا كرد مگر با دادن دو خصلت : دعا كند تا خدا او را شفا دهد و با او در بهشت همپايه باشد .\r\nاين خواهش بموسى گران آمد ، و خدا به او وحى كرد ، اين چيست كه بر تو\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nگران آيد . آنچه خواسته به او بده و او انجام داد و آن زن بوى وعده كرد برآمدن ماه را ، و خدا ماه را نگهداشت تا موسى سر وعده خود و رسيد و آن را در ميان صندوق مرمرى از نيل بر آورد و با خود برد ، و البته كه رسول خدا صلّى اللَّه عليه و آله و سلم فرموده با گلش سر خود را مشوئيد و از كوزه‌اش آب ننوشيد كه مايه خواريست و غيرت را ببرد ، به او گفتيم پيغمبر اين را گفته ؟ فرمود : آرى .\r\nعياشى از على بن اسباط از امام رضا عليه السّلام مانندش را آورده .\r\n10 - در بصائر : بسندى از امام ششم عليه السّلام فرمود : خداوند ولايت ما را بر شهرها عرضه داشت و جز كوفه‌اش نپذيرفت .\r\nبيان : مقصود پذيرفتن كامل است چنانچه در خبر آينده است .\r\n11 - در بصائر : بسندى از ابى بصير كه شنيدم امام ششم ميفرمود : راستى ولايت ما عرضه شد بر آسمانها و زمين و كوهها و شهرها و بمانند پذيرش كوفه آن را نپذيرفتند .\r\n12 - در نهج البلاغه : در ضمن سخنى در باره كوفه است كه : گويا تو را بنگرم اى كوفه بمانند پوست عكاظى كشيده شوى ، مصيبتها بكشى و لرزشها بينى ، و راستى كه من ميدانم هيچ جبارى به تو سوء قصد نكند جز اينكه خدايش به مانعى گرفتار سازد و بكشنده‌اى دچار نمايد .\r\nبيان : پوست عكاظى منسوبست بناحيه مكه كه عرب هر سال در آنجا جمع ميشدند و بازارى بر پا ميكردند و بهم ميباليدند و شعر ميخواندند ، و پوست بسيار در آن به فروش ميرسيد ، و پوست آن ساخت خوبى داشت و سختيها كه بكوفه و مردمش رسيد معروف است و در كتب تاريخ ثبت شده ، و از امير المؤمنين عليه السّلام روايت است كه فرمود : اين كوفه شهر ، و جايگاه ، و قرارگاه شيعيان ما است ، و از امام صادق عليه السّلام است كه : آن تربتى است كه ما را دوست دارد و دوستش داريم ، و از او است عليه السّلام كه : بار خدايا به تير زن هر كه به تيرش زند ، و دشمن دار هر كه دشمنش دارد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nو محمّد بن حسين كيدرى در شرح نهج گفته : از جبارانى كه خدايش بمانعى گرفتار كرد زياد بود ، مردم را در مسجد گرد آورده بود تا على عليه السّلام را لعن كند ولى دربانش آمد و گفت برگرديد كه او گرفتار است و اكنون دچار بيمارى فلج شده و پسرش عبيد اللَّه بود كه بخوره دچار شد ، و حجاج بن يوسف بود كه شكمش لانه مارها شد تا مرد ، و عمر بن هبيره و پسرش يوسف بودند كه هر دو پيس شدند ، و خالد قسرى بود كه براى بدهكارى زندانى شد تا از گرسنگى مرد ، و آنان كه دچار كشنده شدند عبيد اللَّه بن زياد بود و مصعب بن زبير و ابو السرايا و جز آنان كه همه كشته شدند و يزيد بن مهلب ببدترين وضعى كشته شد .\r\n13 - در قصص : بسندى كه امام پنجم عليه السّلام . ميفرمود : چه خوب سرزمينى است شام و چه بد مردمى دارد امروزه ، و چه بد سرزمينى است مصر ، هلا راستى كه زندانى بود براى بنى اسرائيل از خشم خدا بر آنها ، و بنى اسرائيل بمصر نرفتند جز از خشم خدا بر آنها و نافرمانى آنها از خدا زيرا خدا عزّ و جلّ به آنها فرمود : درآئيد بسر زمين مقدسى كه خدا براى شما نوشته است ، يعنى شام و سرباز زدند از ورود بدان و نافرمانى كردند و چهل سال در بيابان گم شدند .\r\nفرمود : بيرون شدن آنان از مصر و ورود آنها بشام نبود جز پس از آنكه توبه كردند و خدا از آنها خشنود شد ، سپس امام پنجم عليه السّلام فرمود : راستش من بد دارم خوردن خوراكهائى كه در گل پخته‌هاى مصر پخته شود و دوست ندارم سرم را با گلش بشويم از ترس اينكه خوارى بار آورد و غيرتم را ببرد .\r\nعياشى : از داود مانندش را آورده .\r\n14 - در قصص : بسندى از ابي ابراهيم موصلى كه به امام ششم گفتم : پسرم با من در باره رفتن بمصر كشمكش دارد فرمود : تو را با مصر چكار ؟ نميدانى شهر مرگ است ، و جز اين نپندارم كه فرمود : كوتاه‌عمرتر مردم بدان رانده شوند .\r\n15 - و از همان به همين سند : كه رسول خدا صلّى اللَّه عليه و آله و سلم فرمود : بمصر برويد و در آن نمانيد و گمانم فرمود : مايه ديوثى است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n16 - در قصص : بسندى از ابى الحسن عليه السّلام ، فرمود : در گل پخته آن نخوريد و با خاكش سر نشوئيد كه خوارى آرد و غيرت را ببرد .\r\n17 - در كامل الزياره : بسندى از امام ششم عليه السّلام ميفرمود : چون حسين بن على عليه السّلام در گذشت همه آنچه خدا آفريده بر او گريستند جز سه چيز ، بصره دمشق و خاندان عثمان .\r\n18 - در كشى : از حماد الناب كه ما گروهى نزد امام ششم عليه السّلام بوديم كه عمران بن عبد اللَّه قمى نزد او آمد و آن حضرت از او احوالپرسى كرد و خوش باش گفت و خشنودى نشان داد و چون برخاست من به امام گفتم : اين چه كس بود كه با او چنين خوش باش كردى ؟ فرمود : از خاندان نجباء بود يعنى مردم قم كه هيچ زورگوئى آهنگ آنها نكند جز آنكه خدايش بشكند و خرد كند .\r\n19 - و از همان : از ابان بن عثمان كه عمران بن عبد اللَّه به امام ششم عليه السّلام وارد شد و به او فرمود : چگونه و خانواده‌ات چگونه‌اند ، عمو زاده‌هات چگونه‌اند و اهل خانه‌ات چگونه‌اند ، و آنگاه ، پر با او سخن گفت : و چون بيرون رفت من به امام ششم عليه السّلام گفتم : اين كى بود ؟ فرمود : نجيبى از مردم نجيب كه هيچ زورگو دامى بر ايشان ننهد جز اينكه خدا خوردش كند ، حسين گفت : اين دو حديث را بر احمد بن حمزه عرضه كردم گفت آنها را ميشناسم ولى راويان آنها را در خاطر ندارم .\r\n20 - در كتاب تاريخ قم تأليف حسن بن محمّد بن حسن قمى : بسندى از عبد اللَّه بن سنان كه پرسش شد از امام ششم بلاد جبل كجا است ؟ كه بما روايت رسيده چون كار بشما بر گردد برخى از او به زمين فرو شوند فرمود : در آنجاها محلى است كه دريا گويند و قم نام دارد و معدن شيعيان ما است ؛ و اما رى ، واى بر او از دو پهلويش ، آسودگى آن از سوى قم است و مردمش گفته شد دو پهلويش كدامند ؟ فرمود : يكى بغداد و ديگرى خراسان كه راستش در آن تيغ‌هاى خراسانيها و تيغهاى بغداديها بهم برخورند ، و خدا در كيفر و هلاك آنها شتاب كند و مردم بقم پناه برند و مردم قم آنها را پناه دهند وانگه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبه جائى كوچند بنام اردستان .\r\n21 - و بسندش تا انس بن مالك كه روزى نزد پيغمبر صلّى اللَّه عليه و آله و سلم نشسته بودم و على بن ابى طالب عليه السّلام بر او درآمد و فرمودش اى ابو الحسن پيش من بيا و او را در آغوش كشيد و ميان دو چشمش را بوسيد و فرمود اى على راستش خدا - عزّ اسمه - ولايتت را بر آسمانها عرضه كرد و آسمان هفتم بدان سبقت جست و او را با بيت المعمور زيور نمود ، و سپس آسمان دنيا بدان سبقت جست و آن را با اختران زيور نمود ، و آنگاهش بر زمينها عرضه كرد و مكه بدان پيشى گرفت و با كعبه‌اش زيور كرد و سپس مدينه بدان پيشى گرفت و آن را به من زيور داد ، سپس كوفه بدان پيشى گرفت و آن را به تو زيور نمود ، سپس قم بدان پيشى گرفت و آن را با عرب زيور نمود و يك درى از بهشت در آن گشود .\r\n22 - و بسندى از امام ششم عليه السّلام كه خدا كوفه را حجت ديگر شهرها كرد و مؤمنانش را حجت بر مردم بلاد ديگر و قم را حجت شهرهاى ديگر نمود و مردمش را حجت بر اهل مشرق و مغرب از پرى و آدمى ، و قم و مردمش را مستضعف وانگذاشت بلكه به آنها كمك كرد و توفيق داد سپس فرمود : دين و اهل دين در قم خوار و زبونند و گر نه مردم بدان شتافتند و قم ويران ميشد و مردمش از ميان ميرفتند و حجت بر بلاد ديگر نميشد ، و آنگه آسمان و زمين بر پا نميماند و يك چشم بر همزدن مهلت نميداشتند و راستى كه بلاها از قم و مردم قم بدورند ، و البته زمانى آيد كه شهر قم و مردمش حجت بر همه آفريده‌ها باشند و آن در زمان غيبت امام قايم عليه السّلام تا ظهورش ، و اگر آن نباشد زمين اهلش را فرو برد .\r\nو راستى كه فرشته‌ها بلاها را از قم و مردمش دور كنند ، و هيچ زورگو بدان سوء - قصد نكند جز اينكه قاصم الجبارين او را خرد كند و بوسيله گرفتاري و مصيبت و دشمنى او را از آنها بازدارد ، و خدا جباران را در دوران حكومتشان بفراموشى از قم و مردمش دچار كند چنانچه ياد خدا را فراموش كردند .\r\n23 - سپس گفته و به چند سند از امام صادق عليه السّلام روايت شده كه نام كوفه را برد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو فرمود : به زودى كوفه از مؤمنان تهى شود و دانش از او نهان گردد چنانچه مار در سوراخش نهان شود ، سپس دانش در شهرى پديد شود كه قمش گويند ، و معدن علم و فضل گردد تا آنجا كه در روى زمين هيچ نادانى نسبت بدين نماند تا برسد بنو عروسان پرده‌نشين ، اين نزديك بظهور قائم ما باشد ، و خدا قم و مردمش را مقام حجت سازد ، و اگر آن نباشد زمين اهلش را فرو برد و حجتى در زمين نماند ، و دانش از آن به همه بلاد منتشر گردد در مشرق و مغرب و حجت خدا بر مردم تمام شود . تا كسى در روى زمين نماند كه علم و دين به دو نرسد ، سپس قائم ظهور كند و سبب انتقام و خشم خدائى بر بنده‌ها شود ، زيرا خدا از بنده‌ها انتقام نگيرد مگر پس از اينكه حجت را انكار كنند .\r\n24 - و از ابي مقاتل ديلمى نقيب رى كه شنيدم از امام دهم عليه السّلام ميفرمود :\r\nهمانا قم ناميده شد براى اينكه چون كشتى نوح در طوفان بدان رسيد ايستاد و آن تيكه ايست از بيت المقدس .\r\n25 - و بسندى از امام ششم عليه السّلام كه فرمود : خدا از همه بلاد كوفه و قم و تفليس را برگزيده .\r\n26 - و بسندى از امام ششم عليه السّلام كه چون فتنه همه بلاد را در برگيرد بر شما باد كه بقم و اطرافش پناه بريد كه بلاء از آن بدور است .\r\n27 - و بسندى از موسى بن خزرج كه امام هشتم به من گفت : جايى را بنام « وراردهار » ميشناسى ؟ گفتم : آرى ، من در آن دو كشتزار دارم ، فرمود : آن را نگهدار ، سپس سه بار فرمود : چه خوب جايى است وراردهار .\r\n28 - : بسندى از امام ششم عليه السّلام كه چون بلاها همه‌گير شدند آسودگى سواد در كوفه و اطراف آنست ، و در قم از كوهستان ، و چه خوب جايى است قم براى ترسان آواره .\r\n29 - و بسندى از امام ششم عليه السّلام كه چون آسايش بندگان نابود گردد و مردم اسب سوار شوند و از زنان و بوىخوش كناره كنند ، گريز ، گريز از كنار آنها ، گفتم ؟\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nقربانت ، بكجا ؟ فرمود بكوفه و اطرافش يا قم و اطرافش كه بلا از آن دو بدور است .\r\n30 - : و بسندى از امام صادق عليه السّلام كه مردم خراسان پرچمهاى ما باشند و مردم قم ياران ما و مردم كوفه ميخهاى سازمان ما و مردم اين سواد از ما باشند و ما از آنها .\r\n31 - : و بسندى از ابى الحسن يكم عليه السّلام كه قم آشيانه آل محمّد است و جايگاه شيعيانشان ولى البته هلاك شوند گروهى از جوانهاشان بگناه پدران خود و براى خوار شمردن و مسخره كردن بزرگانشان و مشايخشان و با اين وضع خدا شر دشمنان و هر بدى را از آنها بگرداند .\r\n32 - و بسندى از امام صادق عليه السّلام كه چون بلاء و رنجى بشما رسد بر شما است كه بقم رويد كه جايگاه بنى فاطمه و آسايشگاه مؤمنانست و زمانى آيد كه اولياء و دوستان ما از ما نفرت گيرند و دور شوند و اين صلاح آنها است كه بدوستى ما شناخته نشوند ، و خون و مالشان بجا ماند ، كسى به قم و مردمش سوء قصد نكند جز اينكه خدا او را خوار كند و از رحمت خود دور كند .\r\n33 - بسندى از امام هشتم عليه السّلام كه بهشت 8 در دارد و يكى از آن اهل قم است و خوشا به حال آنها - تا سه بار - فرمود .\r\n34 - : و بسندى از يكى اصحاب كه ما نزد امام ششم عليه السّلام نشسته بوديم كه بىسابقه فرمود : خراسان ، خراسان ، سيستان ، سيستان گويا مينگرم مردمشان سوار بر شترند و شتابانند بسوى قم .\r\n35 - : بسندى از سليمان بن صالح كه روزى نزد امام ششم عليه السّلام بوديم و فتنه‌هاى بنى عباس ذكر شد و آنچه از آنها بمردم ميرسد ، گفتيم : قربانت ، پناهگاه و گريز در اين زمان بكجا است ؟ فرمود : بكوفه و اطرافش و بقم و اطرافش و آنگاه فرمود : شيعه‌ها و دوستان ما در قمند ، آبادانى در آن فزون شود و مردم در آن گرد آيند تا آتش ميان شهرشان باشد .\r\nو در روايتى است كه آبادى قم تا آنجا رسد كه جاى يك اسب در آن به هزار درهم\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nخريد شود .\r\n36 - در خطبه ملاحم امير المؤمنين عليه السّلام كه پس از جنگ جمل در بصره ايراد كرد ، فرمود : حسنى سردار طبرستان با جمعى بسيار از سواره و پياده‌اش خروج كند تا به نيشابور آيد و آن را بگشايد و درهايش پخش كند و سپس باصفهان آيد و سپس بقم ، و ميان او مردم قم نبردى سخت رخ دهد كه در آن مردمى بسيار كشته شوند و اهل قم شكست خورند و حسنى اموالشان را چپو كند و زنانشان و فرزندانشان را اسير كند و خانه‌هاشان را ويران سازد ، و مردم قم بكوهى بنام « وردآهار » پناه برند و حسنى 40 روز در شهرشان بماند ، و از آنها 20 مرد بكشد و دو مرد بدار زند و از آنها بكوچد .\r\n37 - : بسندى از ابى الحسن يكم عليه السّلام كه مردى از اهل قم مردم را به حق بخواند و با گروهى چون پاره‌هاى آهن بپاخيزند كه بادهاى تند آنها را نلغزاند ، و جز نبرد ندانند و نخواهند و بر خدا توكل دارند و سرانجام از آن پرهيزكارانست .\r\n38 - : و بسندى از عفان بحرى كه امام ششم عليه السّلام به من فرمود : ميدانى چرا قم نام شد ؟ گفتم خدا و رسولش و تو داناتريد ، فرمود : براى آنكه مردمش با قائم آل محمّد صلوات اللَّه عليه به پا خيزند و بر او استوار مانند و او را يارى كنند .\r\n39 - : و بسندى از يحيى سابرى فروش كه روزى نزد ابى الحسن عليه السّلام بوديم و ذكر قم و مردمش و ميل آنها بمهدى عليه السّلام بميان آمد و بر آنها رحمت فرستاد و فرمود :\r\nخدا از آنها راضى باشد ، و فرمود : راستى بهشت را دو در است و يكى از آنها از آن مردم قم است ؟ آنان بهترين شيعه ما هستند از ميان همه بلاد ، خدا دوستى ما را در سرشت آنان خمير كرده .\r\n40 - يكى از اصحاب ما روايت كرده كه نزد امام ششم عليه السّلام نشسته بودم و اين آيه را خواند « تا چون نوبت نخستين آنها رسد برانگيزيم بر آنها بنده‌هائى از خود سخت پيكار و نفوذ كنند ميان خانه‌ها و اين وعده‌ايست شدنى 50 - اسرى » گفتم : قربانت ، آنها كيانند ؟ 3 بار فرمود : به خدا آنها مردم قم باشند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n41 - و از شماره‌اى مردم رى روايت است كه بر امام ششم وارد شدند و گفتند :\r\nما اهل رى هستيم ، فرمود : مرحبا ببرادران قمى ما ، گفتند ما اهل رى هستيم و سخن خود را باز گفت ، چند بار گفتند و همان پاسخ را شنيدند . پس فرمود : خدا را حرمى است كه مكه است ، و رسول خدا را حرمي كه مدينه است و امير المؤمنين را حرمى كه كوفه است ، و ما را هم حرمى كه شهر قم است ، و البته در آن زنى از فرزندانم به خاك رود بنام فاطمه و هر كه‌اش زيارت كند بهشتش واجب شود ، راوى گفت : اين سخن او پيش از اين بود كه امام كاظم عليه السّلام زائيده شود .\r\n42 - در روايات شيعه است كه چون رسول خدا را بمعراج بردند ابليس را ديد كه در آن سرزمين زانو زده ، فرمود : قم برخيز اى ملعون و قم ناميده شد .\r\n43 - و از ائمه روايت است كه اگر قميين نبودند دين گم ميشد .\r\n44 - در روايتى كه به امام رضا كشيده فرمود ، چون همه شهرها را آشوب گرفت بر شما باد بقم و اطرافش كه بلاد از آن بدور است .\r\n45 - و چون زكريا بن آدم قمى به آن حضرت گفت : اى آقايم ميخواهم از ميان خاندانم بيرون روم كه نابخردان در آن فراوان شدند فرمود . مكن زيرا بوجود تو بلاء از مردم قم دور شود چنانچه بوجود امام هفتم بلاء از مردم بغداد دور شد .\r\n46 - بسندى از امام ششم كه البته بر قم فرشته‌ايست كه بر آن پر مىزند با دو بالش و هيچ زورگو سوء قصد بدان نكند جز اينكه خدا او را آب كند بمانند نمك در آب ، سپس اشاره بعيسى بن عبد اللَّه كرد و فرمود : درود خدا بر مردم قم ، خدا بلادشان را سير باران كند ، و بركات خود را بر آنها فرو آورد و گناهانشان را بدل بحسنات كند ، آنان اهل ركوع و سجود و قيام و قعودند ، آنان فقهاء علماء بافهمند ، آنان اهل فهم و روايت و عبادت خوبند .\r\n47 - ابو عبد اللَّه فقيه همدانى در كتاب بلدان گفته : ابو موسى اشعرى روايت كرده كه سالمترين شهرها را از امير المؤمنين عليه السّلام پرسيدند و از بهترين جاها هنگام پديد شدن آشوب و شمشير ، فرمود : سالم‌ترين جاها در آن روز و سرزمين جبل است ، چون\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخراسان بهم خورد و جنك شد ميان مردم گرگان و طبرستان و سيستان ويران شد سالمترين جاها آن روز قصبه قم است آن شهرى كه ياران بهترين مردم از نظر پدر و مادر و جد و جدّه و عم و عمه از آن بر آيند آنجا كه زهراء ناميده شود و جاى پاى جبرئيل در آنست آنجا كه از آن آبى جوشد و هر كه از آن نوشد از درد آسوده شود از آن آب خمير شود گلى كه از آن نمونه پرنده ساخته شد و از آن آب امام رضا عليه السّلام غسل كرد ، و از آنجا كبش ابراهيم و عصاى موسى و انگشتر سليمان بدر آمدند .\r\n48 - و از روايات فضل قم آنست كه مردى به امام صادق عليه السّلام وارد شد و گفت :\r\nيا ابن رسول اللَّه ميخواهم از تو پرسشى كنم كه تا كنون كسى نكرده و پس از اين هم نكند فرمود : بسا ميخواهى از حشر و نشرم بپرسى ؟ آن مرد گفت : آرى بدان كه محمّد را براستى برانگيخت مژده بخش و بيم ده از تو نپرسم جز آن را فرمود : محشر همه مردم بيت المقدس است جز يك سرزمين در كوهستان بنام قم كه در همان گورشان حسابرسى شوند و از آنجا ببهشت روند ، سپس فرمود : اهل قم آمرزيده‌اند گويد آن مرد بر سر پا جست و گفت : يا ابن رسول اللَّه ، اين مخصوص مردم قم است ؟ فرمود : آرى : و هر كه هم عقيده آنها است .\r\nسپس فرمود : فزونت سازم گفت : آرى ، پدرم از پدرش از جدّش به من باز گفت ، كه رسول خدا صلّى اللَّه عليه و آله و سلم بيك بقعه از زمين نگاه كرد در جبل سبز و خوشرنگتر از زعفران و خوشبوتر از مشك ، و ناگاه پيرى در آن خفته و كلاه درازى بر سر دارد گفتم ، دوستم جبرئيل اين چه بقعه است ؟ فرمود ، شيعهء وصيّت على بن ابى طالب در آن باشند .\r\nگفتم : اين پير كه در آن خوابيده كيست ؟ گفت ابليس لعين است ، گفتم :\r\nاز آنها چه خواهد ؟ گفت آنها را از ولايت وصيت على عليه السّلام باز دارد و بفسق و هرزگى كشاند ، گفتم ، اى جبرئيل ما را بدان جا فرو آور ، و ما را بدان جا فرو آورد تندتر از برق جهنده ، و گفتم برخيز اى ملعون و با مرجئه سنى در زنان و اموالشان شريك شو ، زيرا مردم قم شيعه من و شيعه وصيّم على بن ابى طالبند .\r\n49 - و بروايتى از امام صادق عليه السّلام كه خاك قم مقدس است و مردمش از ما باشند\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nو ما از آنها ، هيچ زورگو بدانها سوء قصد نكند جز اينكه به زودى كيفر بيند تا وقتى ببرادران خود خيانت نكنند ، و چون چنين كنند خدا بر آنها زورگويان بدى مسلّط كند ، هلا آنها ياران قائم باشند و داعيان حق ما ، سپس سر به آسمان برداشت و گفت بار خدايا آنها را از هر فتنه نگهدار و از هر هلاكت رهائى بخش سپس مؤلف تاريخ مشاهده و قبور شهر قم را ياد كرده و گفته يكى از آنها قبر فاطمه دختر موسى بن جعفر است و روايت است كه در برابر زيارتش بهشت است .\r\nمشايخ قم روايت كردند كه چون مأمون در سال 200 امام رضا عليه السّلام را از مدينه بمرو برد فاطمه خواهرش در سال 201 بدنبال برادر بيرون شد ، و چون بساوه رسيد بيمار شد و پرسيد تا قم چه اندازه راه است ؟ گفتند ده فرسخ ، و بخادمش فرمود او را بقم برد ، و در خانه موسى بن خزرج بن سعد فرود آمد و درست‌تر اينست كه چون خبر بآل سعد رسيد همه بيرون شدند تا او را دعوت كنند تا در شهر قم فرود آيد ، و موسى بن خزرج جلو رفت و مهار شتر او را گرفت و او را بقم برد و در خانه خود فرو آورد و 16 روز در آن زيست و برحمت خدا و اصل شد ، و موسى او را غسل داد و كفن پوشيد و در زمينى از خود كه اكنون مدفن او است به خاك سپرد و بر آن سقفى از بوريا ساخت تا زينب بنت الجواد گنبدى بر آن زد .\r\nو بروايت حسين بن بابويه از محمّد بن حسن بن احمد بن وليد چون فاطمه - رضى اللَّه عنها - در گذشت و غسلش دادند و كفن كرد او را ببابلان بردند و در سردابى كه برايش كنده بودند نهادند ، . و خاندان سعد در متصدّى دفنش با هم اختلاف كردند و موافقت شد كه خادم پير مرد صالح آنها بنام قادر او را دفن كند .\r\nو چون او را خواستند دو سوار رو بسته و شتابان از جانب رمله رسيدند و چون به جنازه نزديك شدند فرود آمدند و بر او نماز خواندند و بسرداب درآمدند و او را دفن كردند و بيرون شدند و رفتند و كسى آنها را نشناخت و محرابى كه فاطمه در خانه موسى بن خزرج در آن نماز ميخوانده تاكنون موجود است سپس ام محمّد دختر موسى بن محمّد بن على الرضا درگذشت و او را در كنار فاطمه - رضى اللَّه عنها - به خاك سپردند و از آن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nپس ميمونه خواهرش را و گنبدى هم بر آنها ساختند ، و ام اسحاق كنيز محمّد و امّ حبيب كنيز محمّد بن احمد بن الرضا ، و خواهر محمّد بن موسى در آن دفن شدند .\r\nسپس گفته ، و از آن جمله است قبر موسى مبرقع ، نخست سيد رضوى كه وارد قم شد ، هميشه پرده برخ داشت و عربهاى قم او را بيرون كردند وانگه از او پوزش خواستند و واردش كردند و گراميش داشتند ، و او از مال خود برايش خانه و مزارعى خريدند ، و حال او خوش شد و از در آمد خود هم چند ده و مزرعه خريد ، و خواهرانش زينب و ام محمّد و ميمونه هم كه دختران امام جواد عليه السّلام بودند به او پيوستند و سپس بريهيه دختر موسى است و همه آنها در بر فاطمه - رضى اللَّه عنها - دفن شدند .\r\nو خود موسى شب چهارشنبه 8 ماه ربيع الآخر سال 296 درگذشت و در آنجا كه اكنون بقبر او معروف است به خاك رفت و از آن جمله است قبر ابى على نواده امام جواد كه در سال 315 درگذشت و در مقبره محمّد بن موسى به خاك رفت .\r\nسپس مقبره‌هاى بسيارى از سادات رضويه و بسيارى از فرزندان محمّد بن جعفر صادق عليه السّلام و بسيارى از نواده‌هاى علي بن جعفر و بسيارى از سادات حسينى را ذكر كرده ، و بيشتر مردم قم از اشعريين بودند كه رسول خدا در باره آنها فرمود خدايا بيامرز اشعريين را از خرد و بزرگ ، و فرمود اشعريين از منند و من از آنهايم ، و بسندى از زهرى روايت شده كه رسول خدا صلّى اللَّه عليه و آله و سلّم فرمود ازد و اشعريون و كنده از منند نه منحرف شوند و نه بترسند ، و بسندى از زيد بن اسلم كه چون اشعريين بمدينه آمدند رسول خدا صلّى اللَّه عليه و آله و سلّم فرمود : شما كوچ‌كنانيد بسوى پيغمبر ان از فرزندان اسماعيل ، سپس اخبار بسيارى در فضائلشان ذكر كرده ، سپس گفته : از مفاخر آنها اينست كه نخست كسى كه تشيع را در قم پديد كرد موسى بن عبد اللَّه بن سعد اشعرى بود :\r\nو از آن جمله امام رضا عليه السّلام بزكريا بن آدم نواده سعد اشعرى فرمود : راستى خدا بوجود تو بلا را از مردم قم رفع مىكند چنانچه از اهل بغداد براى قبر موسى بن جعفر بلا را دفع مىكند .\r\nو از آن جمله آنها مزارع و كشتزارهاى بسيارى بر ائمه عليه السّلام وقف كردند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nو از آن جمله نخست كسانى بودند كه خمس خود را بائمه پرداختند .\r\nو از آن جمله ائمه بسيارى از آنان را بهديه و بذل كفن گرامى داشتند چون ابى جرير زكريا بن ادريس ، و زكريا ابن آدم و عيسى بن عبد اللَّه بن سعد و ديگران كه ذكر آنها مايه درازى كلام است ، و ببرخى خاتم و خلعت بخشيدند و آنان بودند كه از دعبل خزاعى جامه امام رضا عليه السّلام را بهزار اشرفى طلا خريدند .\r\nو از آن جمله امام صادق عليه السّلام بعمران بن عبد اللَّه فرمود : سايه كند خدا تو را روزى كه جز سايه او نيست .\r\nپايان آنچه از تاريخ قم بر آوردم و مؤلفش از علماى اماميه است .\r\nبيان : از اين تاريخ بر آيد كه وراردهار نام يكى از روستاهاى قم است و از توابع آنست ، گفته در آن 19 ده است و روستائي اصفهان بوده و بقم ملحق شده ، جسر نام نهريست از نهرها كه پيش از بناء قم بودند چنانچه از تاريخ برآيد ، و كشى بسند خود خبر زكريا بن آدم را چنين روايت كرده ، گفت به امام رضا عليه السّلام گفتم من ميخواهم از خاندانم بيرون شوم كه در آن نابخرد بسيار شده فرمود : مكن كه بوجود تو از خاندانت دفاع شود چنانچه بابى الحسن كاظم از اهل بغداد دفاع شود .\r\n50 - در مجازات النبويه : پيغمبر صلّى اللَّه عليه و آله و سلم فرمود ، فرمان يافتم بيك آبادى كه آباديها را مىخورد و پليدى را ميبرد چنانچه كورهء آهنگرى پليدى آهن را ، مقصودش كوچ از مكه است بمدينه ، سيد - ره - گفته ، اينكه فرموده آباديها را مىخورد مجاز است و مقصود اينست كه مردمش مردم آباديها را مغلوب كنند و بلاد و دارائى آنها را مالك شوند ، و گويا بدين وسيله آنها را ميخورند ، و اين روشى است در تعبير و ميان عرب معروف است ( و يك شعر عربى هم گواه آورده تا گفته ) و از اين روش است قول پيغمبر صلّى اللَّه عليه و آله در جنگ حديبيه « واى بر قريش كه نبرد آنها را خورده » يعنى نبرد مردانشان را نابود كرده و اموالشان را كاسته و از اين رو گويا خورنده آنها است .\r\nو اينكه فرمود « پليدى را نابود كند مانند كوره آهنگرى كه پليدى آهن را نابود\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nكند » يعنى مردمش پاك مسلمان ميشوند و بدهاى آنها را از ميان ميروند و نيكان ميمانند و بر آن شكيبا نماند جز صميمى و مغزدار پس چون كوره آهنگريست كه پليدى و چرك را نابود كند و آهن و قلع پاك را بجهاند ، و اين هم مجاز است ، و اين خبر بلفظ ديگر هم رسيده كه عمر بن عبد العزيز ذكر كرده گفته ، شنيديم از رسول خدا صلّى اللَّه عليه و آله و سلّم كه فرمود : مدينه پليد مردان را نابود كند چنانچه كوره آهنگرى پليدى آهن را و معنى در هر دو تعبير يكى است .\r\n51 - در كتاب جعفر بن محمّد بن شريح ، بسندى از ابن عباس از پيغمبر صلّى اللَّه عليه و آله و سلّم كه چون مردمى از يمن به او وارد ميشدند ميفرمود ، مرحبا بهم تيره‌هاى شعيب و احبار موسى .\r\n52 - و از او كه تا پيغمبر رسانده ، فرمود ، حضرموت بهتر از حارثيين باشند .\r\n53 - بسندى از عبد اللَّه بن وليد كه وارد شديم بر امام ششم عليه السّلام و به او سلام داديم و برابرش نشستيم فرمود چه كسانى باشيد ؟ گفتيم از اهل كوفه ، فرمود : هيچ شهرى مانند كوفه دوستدار ما نيستند و سپس اين گروه شيعه ، راستى خدا شما را براهى هدايت كرده كه مردم آن را ندانند ، شما ما را دوست داريد و مردم ما را دشمن دارند ، شما ما را باور داريد و مردم ما را دروغ شمارند ، شما پيرو ما هستيد و مردم مخالف ما هستند ، خدا زندگى شما را زندگى ما سازد ، و مردن شما را مردن ما - الخبر - 54 - در مجالس شيخ : بسندى از زريق خلقانى كه روزى نزد امام ششم بودم و دو مرد از كوفه از ياران خودمان بر او وارد شدند و فرمود : آنها را ميشناسى ؟ گفتم : آرى از دوستان شمايند ، فرمود : آرى ، سپاس خدا را كه بزرگان دوستانم را در عراق نهاده است .\r\n55 - در روايتى به خط شيخ محمّد بن على جبائى سند باصبغ بن نباته رسانده كه در غزوه صفين همراه امير المؤمنين عليه السّلام بودم كه بر تپه‌اى ايستاد و اشاره به نيزارى نمود ميان بابل و آن تلّ و فرمود : شهريست . چه شهرى ؟ گفتم : مولايم مى بينم نام شهرى ميبرى ، آيا آنجا شهرى بوده كه آثارش از ميان رفته ؟ فرمود : نه ، ولى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nشهرى خواهد بود بنام حله سيفيه كه مردى از بنى اسد آن را ميسازد و مردمى نيك در آن پديد شوند كه قسم آنها نزد خدا پذيرفته است .\r\n56 - و از خط شهيد - ره - كه امام باقر عليه السّلام فرمود : خدا زير عرش چهار ستون نهاده و نام آن را ضراح گذاشته و سپس فرشته‌ها را فرستاده تا زمين و فرموده خانه‌اى بمانند آن و به اندازه آن بسازند ، و چون طوفان شد بالا رفت و پيغمبران بدان حج ميكردند ولى جايش را نميدانستند تا خدايش جايگاه ابراهيم نمود و آن را به دو نشان داد و وى آن را از پنج كوه ساخت ، از حراء ، ثبير ، لبنان ، طور . و كوه خمر كه طبرى گفته در دمشق است .\r\nبيان : فيروزآبادى گفته : خمر با حركت كوهى است در قدس و لبنان بضم كوهى در شام .\r\n57 - در كنز كراچكى : كه رسول خدا فرمود : هر كه مردم يمن را دوست دارد مرا دوست داشته و هر كه آنان را دشمن دارد مرا دشمن داشته .\r\n58 - در شرح نهج ابن ميثم است كه چون امير المؤمنين عليه السّلام از نبرد جمل آسوده شد در بصره خطبه‌اى ايراد كرد پس از سپاس خدا و رحمت بر پيغمبر صلّى اللَّه عليه و آله و سلّم فرمود : اى مردم بصره اى مردم شهرى كه سه بار زير و رو شده و بار چهارمش را خدا داند اى قشون زن . اى ياران حيوان بىزبان كه غرّى كرد شما پذيرفتيد و پى شد و گريزان شديد اخلاق شما ناپايدار و دين شما دوروئى و آب شما تلخ و بدمزه است ، شهر شما خاكش از همه شهرها گندتر است و از آسمان دور تر نه دهم شرّ در آنست .\r\nهر كه در آن بازداشت است بسزاى گناه او است و هر كه بيرونست بعفو خداست گويا به اين شهر شما مينگرم كه آبش فرو گرفته تا جز كنگره‌هاى مسجد ديده نشود مانند چينه‌دان پرنده‌اى باشد در دريا - و كشيد تا فرمود : چون ديدند كوخهاى بصره خانه شدند و نيزارهايش كاخ گرديدند گريز بايد . گريز . كه آن روز ديگر بصره نداريد .\r\nسپس براست رو كرد و فرمود : ميان شما و ابله چند است ؟ منذر بن جارود گفت :\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nپدر و مادرم قربانت . 4 فرسنگ فرمود : راست گفتى سوگند بدان كه محمّد را مبعوث كرد و بنبوت گرامى داشت و برسالت بر گماشت و جانش را شتابان ببهشت برد از او شنيدم چونان كه شما از من شنويد كه فرمود : اى على ميدانى كه ميان آنجا كه بصره نام گيرد و ميان ابله 4 فرسنگ باشد . و در آنجا كه ابله نام دارد و جاى گمركچيانست 70 هزار شهيد از امتم كشته شوند كه آن روز بمنزله شهداء بدر باشند .\r\nمنذر گفت : يا امير المؤمنين چه كسى آنها را ميكشد پدر و مادرم بقربانت .\r\nفرمود : اخوان آنها را بكشند كه مردمى چون ديوهايند ، سياه رنگ ، بدبو ، سخت يورش ، كم جامه و پوشش . خوشا بدان كه او را بكشند . براى جهاد با آنها در آن زمان مردمى كوچند كه نزد سروران آن زمان زبون و گمنامند و در آسمان معروفند .\r\nآسمان و اهلش بر آنها بگريند و زمين و ساكنانش . سپس اشك از دو ديده‌اش روان شد - سپس فرمود : واى بر تو اى بصره از سپاهى كه نه گرد دارند و نه فرياد .\r\nمنذر گفت : يا امير المؤمنين به آنها از غرق چه رسد ، ويح چه باشد ؟ فرمود :\r\nويل و ويح دو درند ويح در رحمت است . ويل در عذاب اى پسر جارود . آرى ، چند بار هولناك باشد . يكى گروهى كه همدگر را بكشند . يكى آشوبى كه خانه‌ها را ويران سازد و اموال را بر باد دهد و زنان را باسيرى و آنان را به سختى سربرند . اى واى كه كار آنها داستانيست شگفت‌آور .\r\nيكى اينكه در آيد در آن دجال اكبر يك چشمى كه ديده راستش بسته است و ديگرى چون يك تيكه گوشت سرخ از حدقه بر آمده بمانند يك دانه انگور بر روى آب و بدنبالش باشند كسانى كه در ابلّه شهيد شوند و انجيل آنها در گردنشان باشد .\r\nكشته شود هر كه كشته شود و بگريزد هر كه گريزد سپس زمين لرزه سخت . سپس سنگ باران . وانگه زمين لرزه فرو بردن و مسخ شدن . وانگه گرسنگى سخت و سپس مرگ سرخ و آن غرق‌شدنست .\r\nاى منذر . بصره را در كتب پيشين سه نام ديگر است كه جز دانشمندان ندانند يكى خريبة يكى تدمر و ديگرى مؤتفكه - و كشاند تا فرمود - اى مردم بصره\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nراستى خدا براى هيچ يك از شهرهاى مسلمانان نقشه شرف و كرامتى ننهاده جز اينكه بشما به از آن را داده و از كرم خود شما را افزونى داده كه ديگران ندارند قبله شما از همه مردم راستاتر است قبله شما روى به روى مقام ماست آنجا كه امام در مكه به نماز ايستد قاريان شما بهترين خواننده‌هاى قرآنند ، زاهد شما زاهدترين مردم است ، عابد شما عابدترين مردم ، بازرگانان شما بهتر و درست‌تر بازرگانى كند ، و صدقه ده شما با كرم‌تر صدقه دهد .\r\nتوانگر شما پربخشش‌تر و متواضع‌تر است ، و سروران شما خوشرفتارند ، شما پرهمسايه‌تر مردميد و كمتر بدان چه بشما سود ندارد دست اندازيد و به نماز جماعت گراينده‌تريد ، ميوه‌هاى شما بيشتر است و اموال شما فزونتر كودكان شما باهوش‌ترند و زنان شما عفيف‌تر و شوهردارترند ، آب مسخر شما است كه بامداد و شام آيد و برود و براى مصلحت زندگى شما و دريا وسيله ثروت شما است .\r\nاگر شكيبا باشيد و به راه راست برويد درخت طوبى آسايشگاه و سايه انداز شما است جز اينكه حكم خدا گذرا است و قضايش شدنى . از حكم او پىگيرى نشود و او است حسابرس سريع خدا ميفرمايد « هيچ آبادانى نيست جز كه نابود كن او هستيم پيش از روز رستاخيز يا او را بشكنجه سخت دچار كنيم - 58 - الاسراء » .\r\nسپس خطبه را كشاند تا فرمود - راستى رسول خدا صلّى اللَّه عليه و آله و سلم روزى كه جز من با او نبود به من فرمود : جبرئيل روح الامين مرا بر شانه خود برداشت تا زمين را و هر كه در او بود به من نمود و كليدهايش را به من داد و آنچه در آن بود و در آن باشد و در آن خواهد بود تا قيامت به من آموخت و آن بر من گران نباشد چنانچه بر پدرم آدم گران نبود كه همه اسماء را به او آموخت و فرشته‌هاى مقرب آنها را نميدانستند و من بقعه در كنار دريا ديدم كه بصره ناميده شود دور تر زمينى بود از آسمان و نزديكتر زمينى به دريا از همه زمين بويرانى شتابانتر و خاكش زبرتر و عذابش سخت‌تر .\r\nو در دوران گذشته بارها به زمين فرو رفته و البته در زمانى اين بلايش آيد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبراى شما مردم بصره و آبادانيهاى نزديك شما روز بلائى است از آب و من ميدانم از كدام نقطه اين آبادى شما بجوشد و سپس پيش از آن امر بزرگى باشد كه بر سر شما آيد از شما نهانست و بر ما عيان هر كه هنگام غرقه شدن آن از آن بيرون شود .\r\nبرحمت پيش‌گير خدا است نسبت به او و هر كه در آن بماند نه براى مرزدارى كشور اسلام بسزاى گناهش رسد و خدا هيچ ستمكارى نيست به بنده‌ها .\r\nتوضيح ، ابله . بهمزه و باء ضمه‌دار و تشديد لام جاى بصره كنونى است كه در پيش از قراء و باغستانهاى بصره بوده و يكى از چهار بهشت روى زمين و اكنون جاى گمرك بصره است چنانچه خبر داده ، دجال اكبر اشاره به صاحب الزنج سرور قرمطيانست چنانچه گذشت و او را اكبر خواهنده براى اينكه دجّال متعدد است زيرا بمعنى مدعى روش باطل و نارواست .\r\nمرگ سرخ تعبيريست از كشتن و در اينجا بغرق شدن تفسير شده . خريبه بخاء ضمه‌دار و راء فتحه‌دار نام محله‌ايست در بصره كه آن را بصره اصغر نامند تدمر بمعنى هلاكت است و در لغت شهريست در شام 59 - قاضى نور اللَّه تسترى در مجالس المؤمنين از امام صادق عليه السّلام روايت كرده كه خدا را حرمى است كه مكه است رسول خدا صلّى اللَّه عليه و آله و سلّم را حرمى است كه مدينة است و راستى براى امير المؤمنين عليه السّلام حرمى است كه كوفه است هلا قم كوفه صغرى است هلا بهشت را 8 در است كه 3 آنها بسوى قم است ، در آن زنى از فرزندانم بنام فاطمه درگذرد و بشفاعت او همه شيعه‌هايم ببهشت روند .\r\n60 - از سعد بن سعد از امام رضا عليه السّلام است كه هر كه او را زيارت كند از آن او است بهشت .\r\n61 - و از او عليه السّلام كه چون فتنه و بلا همه شهرها را گرفت بر شما باد بقم و اطرافش كه بلا از آنها بدور است .\r\n62 - و از امام رضا عليه السّلام كه بهشت را 8 در است و 3 تا آنها از مردم قم است خوشا بر آنها ، خوشا بر آنها .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n63 - از امير المؤمنين است كه رحمتهاى خدا بر مردم قم ، خدا بلادشان را سير باران كند تا آخر آنچه از امام صادق گذشت .\r\n64 - و از پيغمبر صلّى اللَّه عليه و آله و سلم روايت است كه چون مرا به آسمان بردند بزمينى سفيد و كافورى گذشتم و بوى خوشى از آن بوئيدم و بجبرئيل گفتم : اين بقعه چيست ؟ گفت : به آن آبه ، گويند رسالت تو ولايت نژاد تو بر آن عرضه شد و پذيرفت و خدا از آن مردانى آفريند كه تو را دوست دارند و نژادت را ، بركت خدا بر آن و مردمش باد .\r\n65 - معجم البلدان : گفته : روايت است كه در تورات نوشته است رى يكدر زمين است ، و بازرگانى مردم بدانست ، اصمعى گفته : رى عروس جهانست و جاى بازرگانى مردم ، گفته كه از امام جعفر صادق عليه السّلام روايت شده كه رى و قزوين و ساوه ملعون و شومند .\r\n66 - در كشف الغمه است كه امير المؤمنين عليه السّلام فرمود : واى بر طالقان كه خداى تعالى در آن گنجها دارد نه طلا هستند و نه نقره ولى مردانى مؤمن كه خدا را چنانچه سزد شناختند و در آخر الزمان ياران مهدى باشند .\r\n67 - : بسندى تا رسول خدا صلّى اللَّه عليه و آله و سلم كه فرمود : قزوين يكى از درهاى بهشت است .\r\n68 - در در المنثور ( ج 1 ص 123 ) از چند كتاب از ابن عباس كه رسول خدا فرمود : به مكه ، وه چه شهر خوشبوئى هستى و چه اندازه دوستت دارم ، اگر مردمت مرا از تو بيرون نكرده بودند از تو بيرون نشدم ، در روايت ديگر در جز تو سكونت نكردم .\r\n69 - : و از عبد الرحمن بن سابط كه چون رسول خدا صلّى اللَّه عليه و آله و سلم خواست بمدينه كوچد استلام حجر كرد و ميان مسجد ايستاد و به خانه كعبه رو كرد و گفت : من ميدانم خدا در زمين خانه‌اى ننهاده كه از تو دوست‌تر داشته باشم و در روى زمين شهري از تو دوستتر ندارم ، و از بىميلى از تو بيرون نشدم ولى آنان كه كفر ورزيدند مرا\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبيرون كردند .\r\n70 - در كتاب قسمت اقليم زمين و بلدان آن : از يكى مخالفان گفته : بلد مهدى شهريست خوب و محكم مهدى فاطمى آن را ساخته و محكمش كرده و درهاى آهنى بر آن نهاده ، هر درى فزون از صد قنطار است و چونش ساخت و محكم نمود گفت اكنون فاطميان در امانند .\r\nبيان : اين شهر داستانى دارد دراز و غريب كه در كتاب غيبت آن را آوردم .\r\n72 : در كتاب نامبرده است كه : ذو القرنين وارد جزيره‌اى بزرگ شد ، و در آن مردمى ديد كه از عبادت كاسته شدند ، و چون جانور خزنده سياهند بدانها درود گفت و پاسخش دادند ، از آنها پرسيد زندگى شما مردم در اينجا چيست ؟ گفتند آنچه خدا بما روزى كرده از ماهى و انواع گياه و از اين آبهاى گوارا و شيرين همه بنوشيم ، گفت : زندگى خوشتر و بهتر براى شما فراهم نكنم ؟ گفتند براى چه ؟ در اين جزيرهء ما آنچه هست كه اگر همه عالم بدان گرايند آنها را بس باشد ، گفت : آن چيست ؟\r\nاو را بهداشتى پهناور بردند كه درازا و پهنايش پايان نداشت و پر بود از الوان در و ياقوت و زبرجد و بلخش و سنگهاى ارزنده كه در دنيا ديده نشدند و جواهرى كه نميشد ارزش براى آنها معين كرد ، چيزى ديد باور نكردنى كه اگر همه عالم جمع ميشدند تا آن را نقل كنند در ميماندند گفت :  لا إِلهَ إِلَّا اللَّهُ  ، منزهست آنكه ملك عظيم دارد و آفريده آنچه را خلائق ندانند .\r\nو از كناره آن وادى او را بدشتى صاف و پهناور بردند پر از اصناف درختها و انواع ميوه‌ها و هر رنگى از گلها و هر جنسى از پرنده‌ها و شرشر نهرها ، و سايه‌ها نسيم روح‌افزا و خرّمى و بوستانها ، باغها و آبگيرها و چون ذو القرنين آنها را ديد خداى بزرگ را تسبيح گفت و آن وادى جواهر را كوچك شمرد در برابر اين منظره خرّم و درخشان چون در شگفت شد به او گفتند در آنچه در دنيا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمالك شدى برخى از آنچه ديدى هست ؟ گفت : سوگند بخداى داناى آشكار و نهان ، نه .\r\nگفتند : همه اينها در دست ما هست و دل ما به هيچ كدام رو ندارد و به همانچه ما را به عبادت پروردگار خالق نيرو دهد قناعت داريم ، و هر كه براى خدا چيزى را وانهد خدايش بهتر از آن دهد ، از بر ما برو و ما را به خود واگذار ، خدا ما را و تو را رهبرى كند ، سپس او را وداع كردند و از او جدا شدند ، و به او گفتند اين وادى جواهر در اختيار تو است هر چه خواهى از آن بردار ، او چيزى از آن نخواست .\r\nگفته : سپس ذو القرنين بجزيره بزرگ ديگر رفت و در آن مردمى ديد جامه از برك درخت دارند ، و در غارهاى سنگى جا دارند ، و از آنها مسائلى از حكمت پرسيد بهترين پاسخ با لطيف‌ترين به او گفتند ، به آنها گفت : نيازمنديهاى خود را بخواهيد تا بر آورده شود .\r\nگفتند : ما از تو خواستار جاويدان ماندن در دنيا هستيم ، گفت من خود بدان توانا نيستم ، كسى كه يك نفس فزون از عمرش نتواند كشيد چگونه بشما جاويدانى تواند داد .\r\nبزرگشان گفت : ما از تو تندرستى دوران زندگى خواهيم ، گفت مرا بر آن هم قدرتى نيست ، گفتند : بگو بدانيم چند از عمر مانده است ، گفت : عمر خود را هم ندانم تا برسد بعمر شماها ، به او گفتند پس ما را واگذار تا از كسى بخواهيم كه بر همه اينها و بالاتر توانا است .\r\nو مردم ببخشش فراوان و عظمت مركبش نگاه ميكردند و پيره مرد مستمندى بود كه سر بالا نميكرد ، ذو القرنين به او گفت : چرا تو تماشا نكنى ، گفت : من از آن پادشاهى كه پيش از تو بود خوشم نيامد تا به تو و شاهيت نگاه كنم ، گفت چگونه بود ؟\r\nپير گفت : ما پادشاهى داشتيم و مستمندى و هر دو در يك روز مردند و من بر سر آنها رفتم و تلاش كردم . پادشاه را از مستمند و گدا بشناسم و نتوانستم گفته : ذو القرنين آنها را وانهاد و برگشت .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n73 - در عيون ( ج 2 ص 260 ) : بسندى از ابى صلت هروى كه نزد امام رضا عليه السّلام بودم و مردمى نزد او آمدند از اهل قم و بر او سلام دادند و جواب داد و آنها را به خود نزديك كرد و به آنها گفت : خوش آمديد ، شما بدرستى شيعه مائيد ، و روزى براى شما آيد كه قبر مرا در طوس زيارت كنيد ، هلا هر كه مرا زيارت كند با غسل از گناهانش بدرايد چون روزى كه از مادرش زاده .\r\n74 و از همان ( . . ) از عبد العظيم بن عبد اللَّه حسني كه شنيدم امام دهم عليه السّلام ميفرمود : مردم قم و آبه آمرزيده‌اند كه جدّم امام رضا عليه السّلام را در طوس زيارت ميكنند ، هلا هر كه زيارتش كند و در راه قطره‌اى باران بر او افتد خدا تنش را بر آتش حرام كند .\r\n75 - در كافى ( ج 8 ص 70 ) : بسندى از امام پنجم كه روزى رسول خدا صلّى اللَّه عليه و آله و سلم بيرون شد تا اسبها را سان بيند - حديث را كشانده تا فرموده - باسبى گذشت و عيينة بن حصين بوى گفت : اين اسب چنين و چنانست فرمود : وانه من داناترم باسب از تو ، او گفت : من مردشناس‌ترم از تو ، رسول خدا در خشم شد تا در چهره‌اش خون نمودار گرديد و به او فرمود : كدام مردها بهترند ؟ عيينة گفت : مردان نجد كه شمشير بر شانه نهند و نيزه بر شانه اسب خود و بزنند و پيش روند ، رسول خدا صلّى اللَّه عليه و آله و سلم فرمود : دروغ گفتى بلكه مردم يمن برترند ، ايمان يمانى است ، حكمت يمانى است و اگر هجرت نبود من مردى از مردم يمن بودم .\r\nجفا و سخت دلى در مردم جنجالى است كه رمه دارند ربيعه و مضر از آنجا كه پره خورشيد بر آيد ، مذحج بيشتر تيره‌اند كه ببهشت روند ، حضرموت به از عامر بن صعصعه است . و در روايت برخى ، به از حرث بن معاويه است ، بجيله به از رعل و ذكوانند و اگر لحيان نابود شوند باك ندارم ، سپس فرمود : خدا چهار پادشاه را لعنت كند جمدا ، مخوسا ، مشرح و ابضعه و خواهرشان عمرّده - و حديث را كشانده تا قول او - خدا لعنت كند رعل و ذكوان و عضل و لحيان و جذيميهاى از اسد و غطفان را و ابو سفيان بن حرب و شهبل صاحب دندان و دو پسر مليكة بن جزيم و مروان و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nهوذه و هونه را .\r\n76 - در كتاب جعفر بن محمّد بن شريح گفته : يك روز رسول خدا صلّى اللَّه عليه و آله و سلم اسبها را سان ديد در نزد عيينة بن حصين بن حذيفه بدر ، رسول خدا صلّى اللَّه عليه و آله و سلم به او گفت : من اسب‌شناس‌ترم از تو ، عيينة گفت من مردشناسترم از تو . پيغمبر فرمود : چطور ؟ گفت :\r\nبهتر مردان آنانند كه تيغ بر دوش نهند و نيزه‌ها بر شانه اسبهاشان از مردم نجد ، پيغمبر فرمود : دروغ گفتى بهترين مردان مردم يمن باشند ، ايمان يمانى است و منم يمانيم و بيشتر تيره‌اى كه روز قيامت ببهشت روند مذحج باشند حضرموت به از حرث بن معاويه تيره‌اى از كنده باشند . اگر لحيان نابود شوند باكى ندارم ، خدا چهار پادشاه را كه جمد ، مخوسا . مشرح و أبضعه‌اند لعنت كند و خواهرشان عمرّده را .\r\nبيان : در نهايه گفته : در حديث است كه ايمان يمانى است چون از مكه آغاز شد و مكه از تهامه است و تهامه از زمين يمن است و از اين رو گفتند : كعبه يمانيه است ، و گفتند : اين را به حساب انصار فرموده چون يمانى باشند و ايمان و مؤمنان را يارى كردند و جا دادند و ايمان بدانها وابسته شد . در شرح سنت گفته اين ستايش از مردم يمن براى آن بود كه زود ايمان پذيرفتند و در آن پايدار ماندند .\r\nقوله « لولا الهجرة » شايد مقصود اينست كه اگر هجرت نكرده بودم در مكه بودم كه از يمن است ، يا مقصود اينست كه اگر مدينه دار هجرت نشده بود بيمن ميرفتم و وطن ميساختم يا مقصود اينست كه اگر هجرت اشرف نبود خود را انصار ميشمردم ( فدادين ) آنها كه دنبال رمه‌هاى خود جنجال كنند يا شتر بسيار دارند و گفته‌اند شتربانان و گاوداران و خررانان و شبانها باشند .\r\nاصحاب و بر ، بيابان نشينها باشند كه از مو چادر سازند و شايد مقصود اين دو قبيله‌اند كه در شرق مدينه جا دارند در شرح سنة بسندى آورده كه رسول خدا صلّى اللَّه عليه و آله و سلم با دست اشاره بيمن كرد و فرمود : ايمان يمانى است آنجا جز اينكه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nسخت دلى و جفا در فدادين است دنبال شتران آنجا كه دو شاخ شيطانست در ربيعه و مضر .\r\nو بسندش از ابن عمر كه ديدم رسول خدا صلّى اللَّه عليه و آله و سلم بخاور اشارت كرد و ميفرمود :\r\nراستى فتنه آنجا است راستى فتنه آنجا هست از آنجا كه شاخ شيطان بر آيد نووى گفته دو شاخ شيطان سوى مشرق است يعنى دو گمراه‌كننده يا دو پيروان كافر او در مشرقند و در آن تسلط دارد و ان در زمان پيغمبر صلّى اللَّه عليه و آله و سلم بوده و هم چون كه دجال از مشرق خروج كند و آن در اين ميانه منشأ آشوبهاى بزرگ است و انگيزه گاه تركان سركش - پايان - و دور نيست در اين خبر هم قرن الشيطان بوده و تصحيف شده . . .\r\nجوهرى گفته : مخوس چون منبر و مشرح و جمد و ابضعه پسران معدى كرب چهار شاه بودند كه رسول خدا بهمراه خواهرشان عمرده آنها را لعن كرد با اشعث بحضور پيغمبر صلّى اللَّه عليه و آله و سلم آمدند و مسلمان شدند و سپس مرتد شدند و در جنك نجير كشته شدند و نوحه‌گرشان گفت « يا عين بكى للملوك الاربعه » .\r\nگويم : اخبار بسيارى در نكوهش بصره در كتب فتن گذشت ، و اخبارى در ستايش كوفه ، غرى كربلاء طوس مكه و مدينه در كتاب مزار بيايد و در كتاب حج كه براى حذر از تكرار در اينجا نياورديم .\r\n77 - در اكمال الدين : بسندى از أبو القاسم بصرى كه براى ابن طولون گنج بسيارى در مصر كشف شد كه كسى را روزى نشده بود پيش از وى و او را بخراب كردن دو هرم تشويق كردند ولى مشاوران و اطرافيان و رازدارانش به او اشاره كردند كه بويرانى اهرام نپردازد كه كسى بدان دست نزده است و عمرش دراز شده باشد .\r\nو او بدان اصرار ورزيد و هزار كارگر گماشت تا در آنها را بجويند و يك سال گرد آن كار كردند تا خسته شدند و چون آهنك برگشت كردند و نوميد شدند سردابى يافتند و گمان كردند همان دريست كه دنبالش بودند و چون بپايانش رسيدند\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nدر آنجا آستانه مرمرى يافتند و گمان بردند در همانست و نقشه كشيدند تا آن را بر آوردند ديدند بر آن نوشته‌اى يونانى نقش است .\r\nحكماء و دانشمندان مصر را گرد آوردند و بدان راه نبردند و در ميان آنها مردى بود بنام ابى عبد اللَّه مدائنى كه يكى از حافظان جهان و دانشمندان بود و او بابن طولون گفت : در حبشه كسى را ميشناسم كه 360 سال دارد و اين خط را ميداند و ميخواست آن را به من بياموزد و من از حرص بر دانش عرب پاى آن نايستادم و او هنوز زنده است .\r\nأبو الحسن ابن طولون نامه‌اى بپادشاه حبشه نوشت و از او خواست كه آن اسقف را به دو فرستد و پاسخ داد كه گذشت سن او را شكسته و به همان هواى حبشه زنده است و از رفتن او بهواء و اقليم ديگر نگران است و بسا از رنج راه تلف شود و وجود او براى وى غنيمت است و سرفرازى و اگر از او پرسشى در بارهء نوشته‌اى يا چيزى داريد آن را بفرستيد و آن گاه را با كشتى باسوان بردند و از آنجا با عراده بكشور حبشه رساندند كه نزديك اسوان بود و اسقف آن را خواند و به زبان حبشه برگرداند و از زبان حبشه به عربى برگرداندند و در آن نوشته بود كه :\r\nمن ريان پسر دومغ از ابو عبد اللَّه سؤال شد ريان كيست ؟ گفت پدر عزيز پادشاه زمان يوسف و عمر عزيز 700 سال بوده و عمر پدرش ريان 1700 سال و عمر دومغ 3000 سال و در آن نوشته بود :\r\nمنم ريان پسر دومغ در بررسى علم رود نيل بيرون شدم تا سرچشمه آن را بدانم و 4000 مرد با خود بر داشتم و هشتاد سال راه رفتم تا بظلمات و درياى محيط رسيدم و ديدم نيل درياى محيط را قطع مىكند و از آن گذر مىكند و راه بيرون شدن ندارد .\r\nمرگ و مير در يارانم در گرفت و با چهار هزار مرد ماندم و بر كشورم نگران شدم و بمصر برگشتم و اهرام را ساختم و بيرونى آنها را و گنجها و پس‌انداز خود را در آنها نهادم و اين شعر را سرودم .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n دانشم دريافت برخى ز آنچه هست * نى نهان را و خدا داناتر است\r\nآنچه را خواستم محكم نمودم ساختش * سخت بنيادم خدا محكم‌تر است\r\nخواستم من تا بدانم مبدأ اين نيل را * ليك درماندم و زان هر مرد زان عاجزتر است\r\nراه ببريدم بصحراء دو چهل سال تمام * با بنو حجر و سپاهى بيكران كان لشكر است\r\nتا گذشتم سر بسر از هر پرى و آدمى * تا جلوگيرم يكى درياى تيره در بر است\r\nشد يقينم راه آنجا نيست تا من بگذرم * نه پس از من را گذر باشد ته آن كو پيشتر است\r\nبازگشتم من بسوى كشورم با جارچى * جار زد در مصر دنيا گاه بد گه خوشتر است\r\nصاحب اهرام اندر مصر سر تا سر منم * صاحب گل پخته‌هايش و آنچه‌شان اندر بر است\r\nبر نهادم اندران نقشى ز كف و حكمتم * تا بماند روزگاران بىحفاظ و سرپرست\r\nاندر آنها گنجهائى و شگفتيها بود * دهر گاهى تلخ و گاهى هم هجوم آورتر است\r\nبر گشايد فعلهايم راز هر امر عجيب * والى از پروردگارم چون زمان در آخر است\r\nدر كنار كعبه اظهار امامت مىكند * امر او بالا بگيرد حكم حىّ داور است\r\n8 و 9 با 2 ديگر با 4 يد دنبال آن * با 90 آيد كه خونست و زبانها بند و بست\r\nبعد از آن نه با نود چون بگذرد از روزگار * اين بناها در فرود و در خرابى اندر است \r\n\r\n","description":"","footnote":"","page_name":" 205 ","page_number":205},
  {"content":"\r\n\r\n مىشود پيدا سراسر گنج من جز اينكه من * بينم آنها سر بسر در خون و ماتم اندر است\r\nگفته‌ام را رمز آوردم بر اين يك تيكه سنگ * كان فنا و من فنا و آنگه نبودم در بر است \r\nدر اينجا بود كه ابن طولون گفت : اين كاريست كه كسى را چاره آن نيست جز قائم آل محمّد عليه السّلام را و آن تخته سنگ در گاهى را چنانچه بود بجاى خود بر گرداندند .\r\nسپس يك سال بعد طاهر خادم ابن طولون او را در مستى بر بستر خود كشت و از آن روز خبر اهرام و كسى كه آنها را ساخته است دانسته شد و اين درست گزارشى است در باره نيل و اهرام .\r\nبيان : اسوان : شهريست در صعيد مصر هرمان دو ساختمانند از ديرين كه ادريس براى نگهدارى نوشته‌هاى علم از طوفان آنها را ساخته و برخى آنها را از سنان بن مشلشل دانند يا از قدماء كه از روى ستاره‌شناسى طوفان را دانسته بودند و در آنها است كتب طب و طلسم و در آنجا اهرام كوچكى هم باشند - پايان - سخن قاموس . ابو ريحان بيرونى در كتاب آثار باقيه گفته : پارسيان و همه گبرها طوفان را يكسره منكرند و معتقدند شاهى از زمان « كيومرث گل شاه » كه آدم نخست است نزد آنها پيوسته بوده است و هند و چين و اصنافى از ملل مشرق در اين انكار با آنها موافقند برخى پارسيان بدان معترفند ولى نه به شرحى كه در كتب انبياء است .\r\nو گفته‌اند طوفانى جزئى در شام و مغرب در زمان طهمورث پديد شده و سراسر معموره را نگرفته و جز امتهاى اندكى را غرق نكرده و از گردنه حلوان گذر نكرده و بكشورهاى مشرق نرسيده و گفته‌اند : مردم مغرب پيرو بيمي كه حكماء آنها از طوفان دادند ساختمانها محكم ساختند چون اهرام مصر و گفتند : اگر آفت از آسمان آيد درون آنها رويم و اگر از زمين بر امد بدانها برآئيم ، و معتقدند كه آثار آب طوفان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو امواج آن تا نيمه اهرام روشن است و از آن بالاتر نرفته .\r\nگفته‌اند اهرام را يوسف ساخت و گندم سالهاى قحط را در آن انبار كرد ، و گفتند : چون خبر طوفان 231 سال پيشتر بطهمورث رسيد فرمان داد در كشورش جايى خوش زمين و هوا برگزيده شود و بهتر از اصفهان نيافتند ، و فرمود تا كتب را در جلد نهند و در سالمترين جاى آن دفن كنند ، و گواهش اينست كه در زمان ما در جى شهر اصفهان تپه‌هائى شكافت و در آنها اتاقهائى پر از بسته‌هاى پوست درختى بود كه از آن كمان و سپر سازند و آن را ( توز ) نامند ، و بر آنها نوشته‌ها است كه دانسته نشد آن چيست - پايان .\r\n78 - در مناقب ( ج 4 ص 236 ) : ابو جعفر دوانيقى از امام صادق عليه السّلام پرسيد كه ميدانى اين چيست ؟ فرمود : چيست ؟ گفت : آنجا كوهى است كه در سال از آن قطره‌ها فروچكد و ببندند و براى سفيدى كه در ديده با ديد آيد خوبست از آن سرمه كشند و برود بفرمان خداى تعالى فرمود : آرى آن را ميشناسم و اگر خواهى نامش و حالش را به تو گزارش دهم ، اين كوهى است كه بر آن يكى از پيغمبران بنى اسرائيل از قوم خود گريزان بود ، و خدا را بر آن عبادت ميكرد ، و قومش دانستند و او را كشتند و آن كوه بر آن پيغمبر ميگريد و اين قطره‌ها اشك گريه او است ، در سوى ديگرش چشمه‌ايست كه شبانه روز از اين آب ميجوشد و دسترسى بدان چشمه نيست .\r\n79 - در در المنثور ( ج 3 ص 97 ) : بسندى از عبد اللَّه بن عمرو بن عاص كه عجائب دنيا 4 است آئينه‌اى كه بر مناره اسكندريه آويخته است و هر كه زيرش نشيند تا قسطنطنيه را كه آنور دريا است بيند ، ديگر اسبى از مس در زمين اندلس كه مشتش گشوده است روبرو گويا است كه دنبال من راهى نيست ، و كسى بلاد دنبال او را گام ننهد جز اينكه مورچه‌ها او را بخورند ، سوّم مناره‌اى مسين كه بر آن سوارى است از مس در زمين عاد و چون ماه‌هاى حرام رسند از آن آب سرشارى جوشد كه بنوشند و حوضها را پر كنند و چون ماه‌هاى حرام بگذرند آب بندايد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nچهارم درختى از مس كه بر آن پرنده سياه است از مس در سرزمين روميه ، و چون هنگام زيتون رسد آن سودانيه مسى سوتى كشد و هر چه پرنده سياه سودانيه است با سه دانه زيتونه بيايند كه دو تا بر پاها دارند و يكى به نوك خود و آنها را بر سر آن سودانيه مسين ريزند و مردم روميه روغن و خورش خود را تا سال آينده از آنها فراهم سازند .\r\n80 - در كافى ( 361 روضه ) : بسندى از امام ششم عليه السّلام كه انور يمن دره‌ايست كه آن را وادى برهوت خوانند ، و در آن نگذرند جز مارهاى سياه و جغد از پرنده‌ها ، در آن وادى چاهى است بنام بلموت كه ارواح بت‌پرستها بام و شام در آنند و از آب گنديده نوشانده شوند پشت اين وادى مردمى باشند بنام « ذريح » چون خدا عزّ و جلّ محمّد صلّى اللَّه عليه و آله و سلّم را مبعوث كرد ، يك گوساله از آنها دم بر زمين زد و فرياد كشيد بآوازى شيوا اى آل ذريح مردى در تهامه آمده و دعوت مىكند به شهادت  لا إِلهَ إِلَّا اللَّهُ  گفتند براى پيشامديست كه خدا اين گوساله را بسخن آورده است .\r\nفرمود : بار ديگر فرياد كشيد ، و تصميم گرفتند يك كشتى بسازند و ساختند و 7 تن از آنها در آن فرو شدند ، و توشه‌اى كه خدا بدل آنها انداخت برداشتند و بادبان كشيدند و آن را به دريا سر دادند و آنها را پيوسته كشاند تا بجدّه رساند ، نزد پيغمبر صلّى اللَّه عليه و آله و سلم آمدند و آن حضرت بدانها فرمود : شما اهل ذريح باشيد و گوساله ميان شما فرياد كرد ؟\r\nگفتند : آرى ، يا رسول اللَّه دين و كتاب خود را بر ما پيشنهاد كن ، و پيمبر صلّى اللَّه عليه و آله و سلّم دين و كتاب و سنن و فرائض و شرائع را چنانچه از خدا رسيده بود بدانها پيشنهاد كرد و مردى از بنى هاشم را بر آنها والى ساخت و با آنها فرستاد ، و تاكنون اختلافى ميان آنها نيست .\r\n81 - در حيات الحيوان : اهرام از شگفت آورترين ساختمان جهانند ، گور پادشاهانى باشند كه خواستند از پادشاهان ديگر پس از مرگ ممتاز باشند چنانچه در زندگى خود ممتاز بودند ، گفته‌اند : چون مأمون بمصر رسيد فرمان كرد تا زير يكى از دو هرم زيرزمينى كنند و با تلاشى رنج آور و صرف هزينه كلانى زير زميني\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nكندند و در درون آن نردبانها و گودالهائى يافتند كه رفتن بدانها دشوار بود ، و در بالاى آنها خانه چهار گوشى بود كه هر ضلع آن 8 ذارع بود و در ميان آن حوضى بود كه در آن 100 اسكلت پوسيده بود كه روزگارها بر آنها گذشته ، و از كند و كوى جز آن خوددارى شد .\r\nو نقل شده كه هر مس نخست اخنوخ كه همان ادريس پيغمبر است ، از ستاره‌شناسى طوفان را پيش بينى كرد و فرمود : تا اهرام را بسازند و گفته‌اند : در شش ماه آنها را ساخت و بر آنها نوشت به كسى كه پس از من آيد بگو در 600 سال آنها را ويران كند با اينكه ويران كردن آسانتر است از ساختن ، ما آنها را با ديبا پوشانديم و او با حصير پوشد و حصير آسانتر است از ديبا .\r\nابن جوزى در كتاب « سلوة الاحزان » گفته : از شگفتيهاى هرمان اينست كه بلندى هر كدام 400 ذارع است از سنك رخام و زمرد و در آن نوشته است من آنها را به كشور خود ساختم هر كه مدعى نيرو است آنها را ويران كند ، زيرا ويران كردن آسانتر از ساختن است .\r\nابن منادى گفته چند بار در آمد خراج همه جهان را بر آورد كردند و براى ويران كردن اهرام رسا نيست و اللَّه اعلم .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nباب سى و هفتم در نوادر\r\n\r\n[ مسائل عبد الله بن سلام 
  ]\r\nمن گويم در برخى كتب قديمه اين روايت را يافتم و آن را به همان لفظ آوردم و نيز آن را در كتاب « ذكر اقاليم و بلدان و جبال و انهار و اشجار » با اندكى اختلاف و جدائى بسيارى الفاظ يافتم كه در سياق روايت ببرخى از آنها اشاره كردم ، و آن اينست .\r\nمسائل عبد اللَّه بن سلام كه « اسماعيل » نام داشت و پيغمبر او را عبد اللَّه نام كرد .\r\nاز ابن عباس است - رضى اللَّه عنه - كه چون پيغمبر صلّى اللَّه عليه و آله و سلم مبعوث شد على عليه السّلام را فرمود نامه‌اى بكفار و ترسايان و يهود نوشت كه آن را جبرئيل به پيغمبر صلّى اللَّه عليه و آله و سلم ديكته كرد ، نوشت .\r\nبنام خداوند بخشنده مهربان ، از محمّد رسول خدا بيهود خيبر اما بعد ، زمين از آن خداست و سر انجام از آن پرهيزكاران ، درود بر كسى كه پيرو راه راست شد و لا حول و لا قوة الا باللَّه العلى العظيم ، سپس مهر بر نامه نهاد و نزد يهود خيبر فرستاد و چون نامه بدانها رسيد نزد بزرگ خود ابن سلام آمدند و گفتند اى پسر سلام اين نامه محمّد است كه به تو نوشته آن را براى ما بخوان آن را براشان خواند و گفت از اين سخن چه خواهيد ؟ من در محمّد نشانه‌هائى را بينم كه در تورات است از اينكه همان محمّد است كه موسى بن عمران ما را به دو مژده داده .\r\nگفتند كتاب ما را نسخ كند و آنچه در پيش بر ما حلال بوده حرام كند ، ابن سلام به آنها گفت : اى مردم شما دنيا را بآخرت برگزيديد و عذاب را بآمرزش ، گفتند :\r\nاگر محمّد بكيش ما باشد براى ما دوست‌تر است از جز آن ، گفت : من نزد او ميروم و از او پرسشهائى از تورات مينمايم و اگر درست پاسخ مرا گفت دين او را ميپذيرم و از يهودىگرى دست ميكشم ، برخاست تورات را برداشت .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو 1404 مسأله مشكل از آن بيرون كشيد و آنها را برداشت و آورد نزد محمّد صلّى اللَّه عليه و آله و سلّم كه در مسجد خود بود ، و گفت اى محمّد درود بر تو و بر يارانت ، گفتند : و بر هر كه پيرو راه راست باشد با رحمت خدا و بركاتش ، اى مرد تو كيستى ؟ گفت :\r\nمن عبد اللَّه بن سلامم و از رسولان بنى اسرائيل و از كسانى كه تورات را خوانده‌اند و من نماينده و پيك يهودم بسوى تو با پرسشهائى كه آنها را براى ما شرح دهى و تو از نيكوكارانى .\r\nپيغمبر صلّى اللَّه عليه و آله و سلم فرمود : اى ابن سلام بنشين و هر چه خواهى بپرس و اگر خواهى بپرس و اگر خواهى منت گزارش دهم كه چه خواهى پرسيد گفت : اى محمّد به من گزارش ده كه مايه فزونى يقين من به تو باشد فرمود : اى پسر سلام آمدى از من 1000 مسأله و 400 مسأله و 4 مسأله بپرسى كه همه را از تورات نسخه گرفتى ، عبد اللَّه بن سلام سر به زير انداخت و گريست و گفت : اى محمّد راست گفتى ، بفرما :\r\nس 1 - تو پيغمبرى يا رسول ؟\r\nج : راستى خدا مرا پيغمبر و رسول هر دو مبعوث كرده و من خاتم پيغمبرانم ، در تورات نخواندى « محمّد رسول خداست » . و آنان كه با اويند سخت‌گير بر كافرانند و مهربان بر يك ديگر ببينى آنها را ركوع‌كننده و در سجده - الآية - ، 29 الفتح » و بر من نازل شده « نباشد محمّد پدر كس از مردان شما ولى رسول خدا و خاتم پيغمبرانست ، ( ) 40 - الاحزاب » راست گفتى اى محمّد .\r\nس 2 - آيا تو هم سخن خدايى يا به تو وحى ميرسد .\r\nج : بلكه به من وحى ميرسد و جبرئيل از طرف پروردگار جهانيان آن را مىآورد ، راست گفتى اى محمّد .\r\nس 3 - خدا چند پيغمبر از آدميزادها آفريده ؟\r\nج : 124000 پيغمبر ، راست گفتى اى محمّد .\r\nس 4 - پيغمبران مرسل در ميان آنها چند كسند ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nج : پيغمبران مرسل 313 تن - راست گفتى اى محمّد .\r\nس 5 - نخست پيغمبر چه كسى بوده است ؟\r\nج : آدم بوده است ، راست گفتى اى محمّد .\r\nس 6 - آيا آدم نبى بود و رسول ؟\r\nج : آرى ، در تورات نخواندى « اى آدم آگاه كن آنها را بنامهاشان - الآية - ( ) 31 - البقره » راست گفتى .\r\nس - 7 - رسولان عرب چند تن بودند ؟\r\nج : شش تن : نخست ابراهيم و بعد اسماعيل ، لوط ، صالح ، شعيب و محمّد راست گفتى اى محمّد ، س 7 - ميان موسى و عيسى چند پيغمبر بود ؟\r\nج : 1000 پيغمبر .\r\nس 9 - چه كيشى داشتند .\r\nج : كيش خدا تعالى و كيش فرشته‌هايش و كيش اسلام .\r\nس 10 - اسلام و مسلمانى چيست ؟ و ايمان كدام است ؟\r\nج : اسلام : شهادت بيگانگى خدا است كه تنها و بىشريك است و اعتراف باينكه محمّد بنده و رسول او است و بر پا داشتن نماز و پرداخت زكات و روزهء ماه رمضان و حج به خانه خدا اگر راهى بدان تواني اما ايمان عقيده به خدا و فرشته‌هاش و به قرآن و پيغمبران و زنده شدن پس از مرگ و به قدر كه نيك و بد همه از جانب خدا است راست گفتى اى محمّد .\r\nس 11 - دين خدا چند تا است ؟\r\nج : يكى و آن اسلام و مسلمانى است ، راست گفتى اى محمّد .\r\nس 12 - شرائع بر چه وضعى بودند .\r\nج : در ملتهاى گذشته آئينهاى گوناگونى بوده است ، راست گفتى اى محمّد .\r\nس 13 - مردم بهشتى بمسلماني بهشت روند يا بايمان يا بكردار خود ؟\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nج : با ايمان سزاوار بهشت شوند و بكردار خود مشمول رحمت خدا گردند و آن را پخش سازند ، راست گفتى اى محمّد .\r\nس 14 - خدا چند كتاب فرو فرستاده ؟\r\nج : 104 كتاب ، راست گفتى اى محمّد .\r\nس 15 - بر چه كسانى اين كتابها نازل شدند ؟\r\nج : 14 - صحيفه بر آدم عليه السّلام 20 صحيفه بر ابراهيم و در قولى 14 صحيفه و 50 صحيفه بر شيث پسر آدم و 30 صحيفه بر ادريس ( 2 صحيفه خ ب ) و فرو فرستاد زبور را بر داود ، و تورات را بر موسى ، و انجيل را بر عيسى ، و فرقان را بر من ، راست گفتى اى محمّد .\r\nس 16 - بر تو كتاب فرو فرستاده ؟\r\nج : آرى .\r\nس 17 - كدام كتاب است ؟\r\nج : فرقان است .\r\nس 18 - چرا پروردگارش فرقان ناميده ؟\r\nج : براى آنكه آيات و سورش از هم جدايند و بر لوح نقش نبوده و صحيفه نبوده . و تورات و انجيل و زبور همه در لوح نقش بودند ، راست گفتى اى محمّد .\r\nس 19 - در كتاب تو از اين صحف چيزى درج است ؟\r\nج : آرى ، اى پسر سلام .\r\nس 20 - آن چيست اى محمّد ؟\r\nج : پيغمبر براى او خواند  قَدْ أَفْلَحَ مَنْ تَزَكَّى  - البته رستكار است كسى كه پاك است - تا قول خدا -  صُحُفِ إِبْراهِيمَ وَ مُوسى  ، 19 - الاعلى راست گفتى اى محمّد .\r\nس 21 - بگو آغاز قرآن چيست و پايانش كدام است ؟\r\nج : آغازش  بِسْمِ اللَّهِ الرَّحْمنِ الرَّحِيمِ  : انجامش صدق اللَّه العلى العظيم ، راست\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nگفتى اى محمّد .\r\nس 22 - به من گزارش ده از پنج چيز كه خدا بدست خود آفريده ؟\r\nج : خدا بهشت عدن را بدست خود آفريده ، درخت طوبى را بدست خود كاشته ، آدم را بدست خود صورت‌گرى كرده ، تورات را بدست خود نوشته ، آسمانها را بدست خود ساخته ، راست گفتى اى محمّد . و آسمانها نور ديده شوند بدست او ، راست گفتى و بعد فرمود : آيا نشنيدى كه خدا گفته : و آسمانها را بدست خود ساختيم و البته ما وسع دهنده‌ايم ، 47 - الطور » ؟ راست گفتى ، اى محمّد .\r\nس 24 - بگو چه كسى به تو اين را گزارش داده .\r\nج : جبرئيل .\r\nس 25 - از طرف چه كسى ! ج : از ميكائيل .\r\nس 26 - ميكائيل از چه كسى ؟\r\nج : از اسرافيل .\r\nس 27 - او از كجا ؟\r\nج : از لوح محفوظ س 28 - لوح محفوظ از چه كسى ؟\r\nج : از قلم .\r\nس 29 - او از چه كسى ؟\r\nج : او از پروردگار جهانيان .\r\nس 30 - اى محمّد آن چگونه باشد ؟\r\nج : خدا قلم را فرمايد تا در لوح بنگارد و از آن باسرافيل فرود شود و اسرافيل بميكائيل رساند و ميكائيل بجبرئيل ، راست گفتى اى محمّد .\r\nس 31 - به من بگو جبرئيل در ژست مردان است يا زنان .\r\nج : در ژست مردان .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nس 32 - به من بگو خوراكش چيست و نوشابه‌اش چه ؟\r\nج : خوراكش تسبيح است و نوشابه‌اش تهليل ، راست گفتى اى محمّد .\r\nس 33 - به من بگو درازا و پهنايش چه اندازه است چه وضعى دارد جامه‌اش چيست ؟\r\nج : به اندازه فرشته‌ها است نه پر دراز ، نه پر كوتاه درخشان سرمه كشيده ، چون روز تابانست در برابر تاريكى شب 24 بال سبز دارد كنگره‌دار از در و ياقوت و پايانشان لؤلؤ است ، حمايلى دارد كه آسترش ابريشم است و رويه‌اش وقار و كرامت ، چهره‌اش چون زعفرانست ، بينى كشيده و گرد حدقه ، نه مىخورد ، نه مينوشد ، نه خسته مىشود ، نه سهو مىكند ، وحى دار خداست تا روز قيامت . راست گفتى اى محمّد .\r\nس 34 - از آغاز آفرينش دنيا به من بگو ؟\r\nس : 35 - و از آفرينش آدم به من بگو كه خدا چگونه‌اش آفريد .\r\nج : آرى خدا سبحانه و تعالى ، تقدست اسمائه و لا إله غيره - او را از گلى بدست خود آفريد ، و گل را از كف آفريد و كف را از موج ، و موج را از آب ، براستى گفتى اى محمّد .\r\nس 36 - بگو چرا نامش را آدم نهاد ؟\r\nج : چون از گل زمين و صحنه آن آفريدش ، راست گفتى .\r\nس 37 - آدم از همه گل آفريده شده يا برخى از آن يا از يك گل بخصوص ؟\r\nج : بلكه خدايش از همه گل زمين آفريد و اگرش از يك گل بخصوص آفريده بود همدگر را نشناختند و بيك صورت نبودند ، راست گفتى اى محمّد .\r\nس 38 - آيا نمونه در جهان دارند .\r\nج : آرى به خاك ننگرى كه سپيد است ، سياه است ، سبز است ، زرد ، سرخ تيره ، كبود ، خوشمزه دارد ، زبر و نرم دارد ، آدميزاده همچنين است ، زبر دارد ، نرم دارد ، شيرين دارد مانند خاك ؟ راست گفتى اى محمّد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nس 39 - بگو آدم را كه خدا آفريد از كجا جان در او در آمد .\r\nج : از دهانش ، راست گفتى اى محمّد .\r\nس 4 - بخواه در آمد يا ناخواه ؟\r\nج خدا بنا خواهش در آورد و بنا خواهش بر آرد ، راست گفتى اى محمّد .\r\nس 51 - خدا بآدم چه گفت ؟\r\nج بآدم فرمود : نشيمن كن تو با جفت در بهشت از آن بفراوانى بخوريد از هر جا خواهيد و نزديك اين درخت نرويد تا ستمكار باشيد ، راست گفتى اى محمّد .\r\nس 42 - چند دانه از آن درخت خورد ؟\r\nج : دو دانه .\r\nس 43 - حوّاء چند دانه خورد ؟\r\nج دو دانه ، راست گفتى اى محمّد .\r\nس 44 - به من بگو وصف آن درخت چيست ؟ چند شاخه دارد ، درازى خوشه‌اش چه اندازه بود ؟\r\nج : 3 شاخه داشت ، درازى هر خوشه سه وجب بود ، راست گفتى اى محمّد .\r\nس 45 - آدم چند خوشه از آن پرزاند ! ج : يك خوشه ، راست گفتى اى محمّد .\r\nس 46 - در آن خوشه چند دانه بود ؟\r\nج پنج دانه .\r\nس 47 - وصف آن دانه چه بود .\r\nج چون يك تخم مرغ درشت .\r\nس 48 - آن دانه كه با آدم بود چه كردش ؟\r\nج : با آدم از بهشت فرو شد و آدم آن را كاشت و از آن دانه بركت پديد شد راست گفتى اى محمّد .\r\nس 49 - بگو آدم كجاى زمين فرود آمد ؟\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nج : در هند فرود آمد ، راست گفتى اى محمّد .\r\nس 50 - حوّاء كجا فرود آمد ؟\r\nج : در جدّه ، راست گفتى اى محمّد .\r\nس 51 - آن دانه در كجا افتاد ؟\r\nج : در اصفهان راست گفتى اى محمّد .\r\nس 52 - ابليس كجا فرو شد ؟\r\nج : در بيسان ، راست گفتى اى محمّد چه دانش پر جوش و زبان راستگوئى دارى ؟\r\nس 53 - جامه آدم چون از بهشت فرو شد چه بود ؟\r\nج : سه برگ درخت بهشتى يكى بر شانه انداخته و يكى بكمر بسته و ديگرى را عمامه كرده ، راست گفتى اى محمّد .\r\nس 54 - بگو در كجا بهمرسيدند ؟\r\nج : در عرفات راست گفتى اى محمّد .\r\nس 55 - به من بگو : حوّاء از آدم آفريده شد يا آدم از حوّاء .\r\nج : حوّاء از آدم آفريده شد و اگر آدم از حوّاء آفريده شده بود طلاق بدست زنها بود نه بدست مردها .\r\nس 56 - به من بگو : از همه آفريده شده يا برخى از آن ؟\r\nج : از برخى از آن و اگر از همه آن آفريده شده بود قضاوت در زنها بود نه در مردها . راست گفتى اى محمّد .\r\nس 57 - بگو : كه از درونش آفريده شده يا از برونش ؟\r\nج : بلكه از درونش و اگر از برونش آفريده شده بود البته زنها تن خود را برهنه ميكردند مانند مردها س 58 - از سمت راست آدم آفريده شد يا از چپش ؟\r\nج : بلكه از سمت چپش و اگر از سمت راستش آفريده شده بود بهره زن چون بهره مرد بود در ارث و گواهى او چون گواهى مرد و از اين رو خدا براى مرد دو برابر\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبهره زن مقرر كرد .\r\nس 59 - به من بگو از چه جايش آفريده شد ؟\r\nج : از دنده چپ او كه كوتاه‌تر است . راست گفتى اى محمّد .\r\nس 60 - به من بگو : پيش از آدم كى در زمين ساكن بود ؟\r\nج : پريان .\r\nس 61 - پس از پريان كه بود .\r\nج : فرشته‌ها .\r\nس 62 - پس از فرشته‌ها ؟\r\nج : آدم و نژادش .\r\nس 63 - ميان آدم و پريان چند سال بود ؟\r\nج : 7 هزار سال ، راست گفتى اى محمّد .\r\nس 64 - آدم بكعبه حج كرد ؟\r\nج : آرى .\r\nس 65 - چه كسى سر آدم را تراشيد .\r\nج : جبرئيل ، راست گفتى اى محمّد .\r\nس 66 - بگو كه آدم ختنه كرد يا نه ؟\r\nج : آرى خودش خود را ختنه كرد ، راست گفتى .\r\nس 67 - چرا دنيا را نام دنيا شد ؟\r\nج : چون جلو آخرت آفريده شد و پست‌تر از آن و اگر بهمراه آخرت آفريده شده بود . فانى نميشد چنانچه آخرت فانى نشود ، راست گفتى اى محمّد .\r\nس 68 - چرا رستاخيز را قيامت نام شد ؟\r\nج : چون مردم در آن برخيزند براى حساب .\r\nس 69 - چرا ديگر سرا را آخرت نام است .\r\nج : چون بدنبال دنيا است و سالهايش بشمار نيايد و نه روزهاش و ساكنانش\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنميرند ، راست گفتى .\r\nس 70 - بگو نخست روزى كه دنيا را خدا تعالى آفريد كدام است ؟\r\nج : روز يك شنبه .\r\nس 71 - چرا آن را احد يك شنبه نام كرد .\r\nج : چون خدا يگانه ، يكتا ، تنها بىنياز است نه همسرى گرفته و نه فرزندى راست گفتى اى محمّد .\r\nس 72 - پس اثنين ، دوشنبه را چرا اثنين نام شد ؟\r\nج : چون روز دوّم دنيا بود .\r\nس 73 - پس سه‌شنبه چرا ثلثاء نام گرفت .\r\nج : چون روز سوّم دنيا بود .\r\nس 74 - چرا چهارشنبه را اربعاء نام شد ؟\r\nج : چون چهارمين روز دنيا شد .\r\n( ) 75 - چرا پنجشنبه را خميس نام شد .\r\nج : چون روز پنجم دنيا بود .\r\nس 76 - چرا جمعه را جمعه ناميدند ؟\r\nج : چون روزيست كه همه مردم جمع شوند و روزيست مشهود و روز ششم دنيا است .\r\nس 77 - چرا شنبه را سبت نام شد ؟\r\nج : چون روزيست كه فرشته در آن گماشته شد زيرا با هر بنده دو گماشته است يكى را در راست او و يكى در چپش ، آنكه در سمت راست است نيكيها را نويسد و آنكه در سمت چپ است بديها را نويسد . راست گفتى اى محمّد .\r\nس 78 - به من بگو از نشيمن دو فرشته نسبت به بنده و اينكه قلم آنها چيست دواتشان چيست و مدادشان چيست ؟\r\nج : نشيمن آنها در دو شانه او است ، قلمشان زبان او است ، دواتشان دهان او\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاست ، مدادشان آب دهان او ، لوحشان دلش و كردار او را نويسند تا مردنش ، راست گفتى اى محمّد .\r\nس 79 - بگو در آن روز خدا چه آفريده ؟\r\nج : قلم و آنچه بنگارند .\r\nس 80 - درازاى قلم چه اندازه و پهنايش كدام است ؟ و دندانه‌هايش كدامند ؟\r\nج : درازى قلم 500 سال راه كه 30 دندانه دارد و مداد از ميانه دندانه‌هايش روانست در لوح محفوظ بدان چه مىباشد و آنچه خواهد بود تا قيامت بفرمان خدا عزّ و جلّ ، راست گفتى اى محمّد .\r\nس 81 - خدا را در هر شبانه روز چند نگاه است ؟\r\nج : 360 - نگاه ، امضاء كند ، حكم كند ، بلند كند ، پست كند ، خوشبخت سازد ، بدبخت سازد ، عزيز كند ، خوار كند ، بر آورد ، مقهور سازد ، بىنياز كند ، بينوا سازد ، راست گفتى اى محمّد .\r\nس 82 - بگو خدا پس از آن چه آفريد ! ج : آسمان هفتم و آنچه پهلوى عرش است و او را فرمود تا بجاى خود بر آمد و بر آمد ، سپس خدا شش آسمان ديگر را آفريد و فرمان داد تا هر آسمانى بجاى خود استوار شد ، راست گفتى اى محمّد .\r\nس 83 - چه را آن را آسمان ناميد ؟\r\nج : چون بلند است .\r\n( ) 84 - چرا آسمان دنيا سبز است ؟\r\nج : از اثر كوه قاف سبز شده است ، راست گفتى .\r\nس 85 - از چه آفريده شده است ؟\r\nج : از موجى خود دار و باز داشته .\r\nس 86 - موج خود دار چيست ؟\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nج : آبى ايستاده كه حركت و اضطراب ندارد و در اصل دود بوده ، راست گفتى يا محمّد .\r\nس 87 - بگو آسمانها درب دارند ؟\r\nج : آرى . دربهاى بسته دارند و آنها را كليد است و كليدها در خزانه است راست گفتى اى محمّد .\r\nس 88 - بگو به من درهاى آسمان از چيست ؟\r\nج : از طلا .\r\nس 89 - قفلهاشان چيستند .\r\nج : از نور .\r\nس 90 - كليدهاشان از چيستند .\r\nج : بسم اللَّه العظيم ، راست گفتى اى محمّد .\r\nس 91 - به من بگو از درازا و پهناى هر آسمان و از بلندى آن و از ساكنانش .\r\nج : درازاى هر آسمانى 500 سال و پهنايش 500 سال و ميان هر دو آسمان 500 سال و ساكنان هر آسمانى سپاهى از فرشته‌ها كه شمار آنها را جز خدا تعالى نداند ، راست گفتى يا محمّد .\r\nس 92 - به من بگو آسمان دوم از چه آفريده شده است ؟\r\nج : از ابر ، راست گفتى يا محمّد .\r\nس 93 - به من بگو آسمان سوّم از چه آفريده شده ؟\r\nج : از يك زبرجد سبز س 94 - پس آسمان چهارم از چيست ؟\r\nج : از طلاى سرخ ، راست گفتى اى محمّد .\r\nس 95 - پس آسمان پنجم ؟\r\nج - از ياقوت سرخ س 96 - پس آسمان ششم ؟\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nج : از نقره سپيد س 97 - پس آسمان هفتم ؟\r\nج - از طلا گفت ، راست گفتى اى محمّد .\r\nس 98 - اى محمّد بگو به من بالاى آسمان هفتم چيست ؟\r\nج - درياى زندگانى س 99 - پس بالاى آن چيست ؟\r\nج - درياى ظلمت س 100 - بالاى آن چيست ؟\r\nج - درياى نور س 101 - بالاى آن چيست ؟\r\nج - حجابها س 102 - بالاى آن چيست ؟\r\nج - سدرة المنتهى س 103 - بالاى سدرة المنتهى چيست ؟\r\nج - جنت المأوى س 104 - بالاى جنت المأوى چيست ؟\r\nج - حجاب مجد س - 105 - بالاى حجاب مجد چيست ؟\r\nج - حجاب حمد س 106 - بالاى حجاب حمد چيست ؟\r\nج - حجاب جبروت س 107 - بالاى حجاب جبروت چيست ؟\r\nج - حجاب عزت س 108 - بالاى حجاب عزت چيست ؟\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nج - حجاب عظمت س 109 - بالاى حجاب عظمت چيست ؟\r\nج - حجاب كبرياء س 110 - بالاى حجاب كبرياء چيست ؟\r\nج - كرسى ، راست گفتى يا محمّد ، علم اولين و آخرين به تو داده شده و تو به حق و يقين گويائى س 111 - بالاى كرسى چيست ؟\r\nج - عرش س 112 - بالاى عرش چيست ؟\r\nج - خدا تعالى كه بالاى است و علمش زير ثرى است ، راست گفتى يا محمّد س 113 - آيا آفريده‌اى بر عرش او استوار است ؟\r\nج - معاذ اللَّه اى پسر سلام ، راست گفتى يا محمّد س 114 - به من بگو خورشيد و ماه مؤمنند يا كافر ؟\r\nج - مؤمن و فرمانبر خدا عزّ و جلّ مسخر بفرمان او و زير خواست او ، راست گفتى يا محمّد .\r\nس 115 - چرا خورشيد و ماه در روشنى برابر نيند ؟\r\nج - خدا نشانه شب را زدوده و نشانه روز را روشن و بيناگر نموده از نعمت و فضل خود و اگر چنين نبود شب و روز ممتاز نبودند ، راست گفتى يا محمّد .\r\nس 116 - بگو چرا شب را ليل نام نهادند ؟\r\nج - چون مردان و زنان با هم خلوت كنند و خدا آن را وسيله الفت و پوشش ساخته ، راست گفتى س 117 - چرا روز را نهار ناميدند ؟\r\nج - چون هر كسى در آن طلب معاش كند ، راست گفتى س 118 - بگو اختران چند بخشند ؟\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nج - سه بخش يك بخش باركان عرشند و روشنى آن به آسمان هفتم رسد و بخش دوم در آسمان دنيا مانند قنديلها آويخته و بساكنانش پرتو بخشد و شياطين بشر از آن تير خورند ، چون استراق سمع كنند ، و بخش سوم در هوا آويخته و آن وسيله روشنى درياها است و آنچه در آنها و بر آنها است ، راست گفتى يا محمّد .\r\nس 119 - چرا اختران خرد و درشت ديده شوند ؟\r\nج - زيرا ميان آنها و آسمان دنيا درياها است كه باد ميخورند و موج بر ميدارند و از زير آنها خرد و درشت ديده ميشوند و گر نه اندازه همه اختران يكى است ، راست گفتى اى محمّد س 120 - بگو بدانم ميان ما و آسمان دنيا چند باد است ؟\r\nج - سه باد ، باد نازاد كه بر قوم عاد فرستاده شد نه درختها را آبستن كند و نه بر آورد ، و باد تيره و تار كه اهل دوزخ با آن عذاب شود و باديكه درياها را بر دارد و باديكه براى مردم زمين است و اشجار را آبستن كند و ميوه آرد و هر بامداد در اطراف زمين بگردد ، و اگر آن باد نبود زمين و كوهها از حرارت خورشيد ميسوختند ، راست گفتى يا محمّد س 121 - حاملان عرش چند دسته‌اند ؟\r\nج - 80 دسته در ازاى هر دسته 1000000 فرسخ و عرض آن 500 سال ، سرشان زير عرش است و پاهاشان زير هفت زمين ، و اگر پرنده‌اى از اين گوش آنها پرد تا هزار سال دنيا به گوش ديگر نرسد تا از پيرى بميرد ، جامه‌هاشان از در و ياقوت است ، مويشان چون زعفران خوراكشان تسبيح ، نوشابه‌شان تهليل ، دسته يكم نيمى برف و نيمى آتش نه آتش برف را آب كند و نه برف آتش را خاموش كند ، دسته دوم نيمى رعد و نيمى برق ، دسته سوم نيمى آب و نيمي باد نه باد آب را بهيجان آرد و نه آب از باد پيش افتد ، راست گفتى اى محمّد .\r\nس 122 - به من بگو از پرنده‌هاى ميان آسمان و زمين كه نه در آسمان جا دارند و نه در زمين كدامند ؟\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nج - آنها مارها باشند كه چون اسب يال دارند و در فضا روى دم خود تخم گذارند و بر شانه‌هاى خود جوجه نهند در هوا تا روز قيامت ، راست گفتى .\r\nس 123 - بگو از نوزادى كه از پدرش سخت‌تر است ؟\r\nج - آهن است كه از سنگ زايد و از آن سخت‌تر است راست گفتى اى محمّد .\r\nس 124 - كدام زمين است كه تنها يك بار خورشيد بر آن تابيد و تا قيامت بر آن باز نگردد ؟\r\nج - آنجا كه خدا فرعون را غرق كرد كه دريا شكافت و باز بهم آمد بر سر او ، راست گفتى اى محمّد .\r\nس 125 - از خانه‌اى بگو كه 12 در داشت و 12 چشمه براى 12 - سبط از آن برآمد ؟\r\nج - چون موسى بنى اسرائيل را از دريا گذراند و ببيابان كشاند بوى از تشنگى ناليدند ، بسنگى چهار گوش برخورد و خدا به او وحى كرد عصايت بر آن بزن و از آن 12 چشمه براى 12 سبط بنى اسرائيل جوشيد ، راست گفتى اى محمّد س 126 - كدام پيغمبر است كه نه پرى بود و نه آدمى نه پرنده و نه وحشى ؟\r\nج - آن مورچه كه قومش را بيم داد و گفت : اى مورچه‌ها بجاى خود درآئيد ، راست گفتى اى محمّد س 127 - آن چه بود كه خدايش وحى كرد و نه پرى بود ، نه آدمى نه فرشته ، و نه وحشى ؟\r\nج - زنبور عسل كه خدا به او وحى كرد « برگير از كوهها خانه‌اى و از درخت و از آنچه سقف سازند ، 68 - النحل » راست گفتى اى محمّد س 128 - بكدام زمين خدا وحى كرد ؟\r\nج - بكوه طور تا موسى را به آسمان بر آورد و الواح را از خدا گرفت . راست گفتى اى محمّد .\r\nس 129 - كدام آفريده آغازش چوب بود و انجامش جان ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nج : عصاى موسى بن عمران كه خدايش فرمود : آن را در بيت المقدس افكند و بناگاه مارى شد جهنده ، راست گفتى س 130 - كدام سه نر بودند كه از پدر نزادند ؟\r\nج : عيسى بن مريم و آدم و كبش اسماعيل ، راست گفتى س 131 - بگو ميانه جهان كجا است ؟\r\nج : بيت المقدس س 132 - چگونه ميان جهانست ؟\r\nج : چون حشر و نشر و صراط و ميزان در آنست ، راست گفتى س 133 - فلك مشحون چيست ؟\r\nج : كشتيها كه در دريا ساخته شوند ، در تورات نخواندى « برداشتيم او را در آنچه تخته‌ها و ميخها داشت ، 13 - القمر » راست گفتى اى محمّد س 134 - تخته‌ها چه بودند ؟\r\nج : درختها كه بدرازا سقف بندى شدند .\r\nس 135 - دسر و ميخها چه بودند ؟\r\nج : ميخها و بست و بندهاى آهنين ، راست گفتى اى محمّد س 136 - درازاى كشتى چه اندازه بود و پهناى آن چه اندازه و بلنديش چه اندازه ؟\r\nج : درازيش 300 ذراع پهنايش 150 ذراع و بلنديش 200 ذراع ، راست گفتى اى محمّد .\r\nس 137 - نوح از كجا سوارش شد ؟\r\nج : از عراق س 138 - در كجا آرام گرفت ؟\r\nج : هفت بار به خانه كعبه چرخيد ، هفت بار ببيت المقدس و بر جودى استوار و آرام شد . راست گفتى اى محمّد س 139 - بيت المعمور كجا بود كه خدا جهان را غرق كرد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nج : خدايش پيش از طوفان به آسمان هفتم بالا برد ، راست گفتى اى محمّد س 140 - در طوفان صخره كجا بود ؟\r\nج : خدا ابو قبيس را فرمود : تا صخره را در شكم گرفت س 141 - در طوفان بيت المقدس كجا بود ؟\r\nج : در كوههاى ابو قيس راست گفتى اى محمد س 142 - نوزادى كه به پدر نماند و بسا بدائى يا عمو ماند ؟\r\nج : چون مرد بزنش در آيد اگر شهوت زن بر شهوت او چيره باشد فرزند بدائى ماند و اگر شهوت مرد بر او چيره باشد بعم ماند و اگر برابر باشد به پدر و مادر ماند ، راست گفتى .\r\nگويم : در روايت ديگر جواب اين سؤال چنين است چون مرد بزنش در آيد اگر شهوت مرد غالب است فرزند به پدر ماند و اگر شهوت زن غالب است بمادر ماند و اگر برابرند بهر دو ماند ، اگر شهوت مرد پيشى گيرد و نوزاد بعمش ماننده‌تر است و اگر شهوت زن پيش افتد به دائى خود ماننده‌تر است ، راست گفتى ، بر گرديم بروايت نخست س 143 - به من بگو خدا بنده خود را بىحجت عذاب مىكند ؟\r\nج : معاذ اللَّه چون خدا تبارك و تعالى عادل است ، راست گفتى س 144 - كودكان بت پرستان در بهشتند يا دوزخ ؟\r\nج : خدا بدانها اولى است ولى چون قيامت شود ، و خلق براى دادرسى از طرف خدا گرد آيند ، خدا فرمايد اطفال مشركين را بياورند و به آنها فرمايد بنده‌هايم ، بنده‌زاده‌هايم ، پروردگارتان كيست ؟ دينتان چيست ؟ كردارتان كدام است ؟\r\nگويند ، پروردگارا تو آفريننده ما هستى ، چيزى نبوديم و تو ما را ميراندى ، نه زبان گويا بما دادى ، نه عقل رسا ، نه نيروى عبادت در اعضاء ، و ندانيم جز آنچه تو بما آموختى ، خدا فرمايد - كه والاتر گويا است - اكنون زبان گويا داريد و عقل رسا\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو نيرو در اعضاء اگرتان فرمانى دهم انجام دهيد ؟ گويند : به چشم معبودا آفريدگارا ، روزى بخشا مالكا ، خدا مالك را فرمايد تا بدوزخ نهيب زند و او شعله كشد ، و كودكان مشركان را فرمايد خود را در اين آتش افكنيد ، هر كه در سابق علم خدا سعادتمند بوده خود را در آن افكند و آتش بر او سرد و سلامت شود چنانچه بر ابراهيم خليل الرحمن ، و هر كه در سابق علم خدا شقاوت داشته از رفتن بدان آتش سر باز زند و بدنبال پدر و مادرش بدوزخ رود و دسته ديگر با مؤمنان ببهشت روند ، راست گفتى [ نيكى كردى ، بيان كردى ، شك را بردى ، يقينم را بيفزا 
  ] س 145 - چرا زمين را ارض ناميدند ؟\r\nج : چون زير پاست و بر آن گام نهند .\r\nس 146 - از چه آفريده شده ؟\r\nج : از زبرجد ( از كف خ ب ) س 147 - زبرجد از چه آفريده شده ؟\r\nج : از موج خوددار س 148 - آن موج از چه آفريده شده ؟\r\nج : از دريا ، راست گفتى اى محمّد س 149 - آن چگونه بوده است ؟\r\nج : چون خدا عزّ و جلّ دريا را آفريد باد را فرمود تا بر امواج آن زد و بهم خوردند و كف بر آوردند و فرمودش تا گرد آمدند و فرمودش تا نرم شدند و فرمودش تا استوار شدند و فرمودش تا كشش برداشت و زمين شد ، راست گفتى اى محمّد س 150 - به من بگو از كجا آرام شد ؟\r\nج : از اثر كوه قاف كه مايه ميخهاى زمينى است كه بر آنيم .\r\nس 151 - به من بگو زير زمين چيست ؟\r\nج : زير آن نرّه گاويست .\r\nس 152 - چه وصفى دارد ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nج : چهار پا دارد و بر صخره سپيدى ايستاده س 153 - بگو چطوريست ؟\r\nج : 40 شاخ و 40 دندان دارد ، سرش در مشرق است و دمش در مغرب و تا قيامت براى خدا ساجد است و از هر شاخش تا ديگر 50 هزار سال است ، راست گفتى اى محمّد س 154 - زير آن صخره چيست ؟\r\nج : كوهى بنام صعود س 155 - آن كوه از آن كيست ؟\r\nج : از آن دوزخيان كه بر آن برايند تا روز قيامت و آن هزار سال است تا چون بقلّه آن رسند بگرزها زده شوند تا بفرودش افتند و بچهره‌هاى خود كشيده شوند . راست گفتى س 156 - بگو به من زير آن كوه چيست ؟\r\nج : زمين است .\r\nس 157 - نامش چيست ؟\r\nج : جاريه .\r\nس 158 - زير آن چيست ؟\r\nج : يك دريا .\r\nس 159 - نام آن دريا چيست ؟\r\nج : سهك ، راست گفتى اى محمّد .\r\nس 16 - زير آن دريا چيست ؟\r\nج : زمين .\r\nس 161 - زير آن زمين چيست ؟\r\nج : يك دريا .\r\nس 162 - نام آن دريا چيست ؟\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nج : زاخر .\r\nس 163 - زير آن دريا چيست ؟\r\nج : يك زمين .\r\nس 164 - نامش چيست ؟\r\nج : فسيحه .\r\nس 165 - براى من آن زمين را وصف كن .\r\nج : زمينى است درخشان چون خورشيد ، بادش بوى مشك دارد و روشنيش چون ماه و گياهش چون زعفران ، متقيان روز قيامت بر آن محشور شوند راست گفتى اى محمّد .\r\nس 166 - بگو اين زمين ما در آن روز كجا است .\r\nج : عوض شود با زمين ديگر ، راست گفتى اى محمّد .\r\nس 167 - زير آن زمين چيست ؟\r\nج : دريائيست .\r\nس 168 - نام آن دريا چيست ؟\r\nج : قمقام .\r\nس 169 - در آن چيست ؟\r\nج : يك ماهى .\r\nس 170 - نامش چيست ؟\r\nج : يهموت ، راست گفتى اى محمّد .\r\nس 171 - آن ماهى را وصف كن برايم .\r\nج : سرش در مشرق و دمشق در مغربست .\r\nس 172 - بر پشتش چيست ؟\r\nج : زمين ، درياها ، كوهها ، ظلمت .\r\nس 173 - ميان دو چشمش چيست ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nج : هفت دريا در هر دريا 70 هزار شهر در هر شهر هزار پرچم ، زير هر پرچم 70 هزار فرشته .\r\nس 174 - آنها چه ميگويند ؟\r\nج : لا إله الا اللَّه وحده لا شريك له له الملك و له الحمد يحيى و يميت و هو حىّ لا يموت بيده الخير و هو على كل شىء قدير ، راست گفتى .\r\nس 175 - زير باد چيست ؟\r\nج : ظلمت .\r\nس 176 - زير ظلمت چيست ، ج : ثرى .\r\nس 177 - زير ثرى چيست ؟\r\nج : جز خدا عزّ و جلّ نميداند ، راست گفتى اى محمّد .\r\nس 178 - بگو به من از 3 باغ بهشت كه در كجاى زمين‌اند ! ج : يكم مكه ، دوم بيت المقدس ، سوم مدينهء محمّد . راست گفتى .\r\nس 179 - چهار شهر بهشتى در كجاى جهانند ؟\r\nج : 1 -  إِرَمَ ذاتِ الْعِمادِ  2 - منصوريه در شام ( منصوريّه هند خ 3 ) قيساريّه در كناره درياى شام 4 - بلقاء در ارمنيه راست گفتى اى محمّد .\r\nس 180 - چهار منبر بهشتى در كجاى جهانند ؟\r\nج : 1 - قيروان در افريقا 2 - باب الا بواب در ارمنيه 3 - عبدان ( عبادان خ ب ) در زمين عراق 4 - در خراسان پشت نهرى بنام جيحون . راست گفتى .\r\nس 181 - چهار شهر دوزخ در كجاى جهانند .\r\nج : 1 شهر فرعون در مصر 2 - انطاكيه شام 3 - در زمين سبحان از ارمنيه ( در حدود شام خ ) 4 - مدائن در عراق راست گفتى اى محمّد .\r\nس 182 - چهار نهر بهشت در كجاى جهانند ؟\r\nج : 1 - فرات در حدود شام 2 - نيل مصر 3 - نهر سيحان در هند 4 - جيحون\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبلخ ، راست گفتى اى محمّد .\r\nس 183 - بگو به من از چيز ناچيز ، چيز پاره چيز ، چيزى كه از آن چيزى نابود نشود ؟\r\nج : چيز ناچيز دنيا است نعمتش برود و اهلش بميرند و پرتوش خاموش شود چيز پاره چيز ، وقوف خلائق در يك زمين كه پاره چيزيست ، چيز نابود نشدنى بهشت و دوزخ كه نعمت آن و عذاب اين نابود نشوند ، هر كه گويد نعمت بهشت تمام شود و عذاب دوزخ بگذرد به خدا از هر جهت كافر است راست گفتى اى محمّد .\r\nس 184 - به من بگو چيست كوه قاف و جلوش چيست .\r\nج : پشتش زمينى طلا و 70 زمين نقره و 7 زمين مشك است .\r\nس 185 - ساكنان اين زمينها كيانند ؟\r\nج : فرشته‌ها .\r\nس 186 - درازا و پهناى آن زمينها چه اندازه است ؟\r\nج : درازى هر كدام 10 هزار سال و هم پهنايش راست گفتى .\r\nس 178 - پشت آنها چيست ؟\r\nج : حجاب باد .\r\nس 188 - پس آن چيست ؟\r\nج : وضعى گرد جهان كه همه تسبيح خدا گويند راست گفتى اى محمّد .\r\nس 189 - بگو كه اهل بهشت بخورند و بنوشد و غائط و بول ندارند ؟\r\nج : آرى ، نمونه آنان در دنيا بچه شكمى است كه بخورد و بنوشد از آنچه مادرش مىخورد و مىنوشد و بول و غائط ندارد و اگر داشت شكمش ميشكافت راست گفتى اى محمّد س 190 - بگو : نهرهاى بهشت چيستند .\r\nج : شيرى كه مزه نگرداند ، مى با عسل آب كرده ، آب بىته‌نشين ، راست گفتى اى محمّد\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nس 191 - ايستاده‌اند يا روانند ؟\r\nج : بلكه روانند ميان درختانش .\r\nس 192 - كم شوند يا فزون ؟\r\nج : هيچ كدام .\r\nس 193 - نمونه در اين جهان دارند ؟\r\nج : آرى .\r\nس 194 - كدامست آن نمونه .\r\nج : درياها كه آسمان بر آنها بارد و زمين به آنها مدد رساند و نه بيش شوند و نه كم ؟\r\nس 195 - نهرهاى بهشت را برايم وصف كن .\r\nج : بهشت نهرى دارد بنام كوثر خوشبوتر از مشك اذفر و از عنبر ، ريگش در و ياقوت است و بر آن مهريست از لؤلؤ سفيد ، و جايگاه اولياء اللَّه است راست گفتى اى محمّد .\r\nس 196 - درختان بهشت را برايم وصف كن .\r\nج : در بهشت درختى است بنام طوبى بنش از درّ است و شاخه‌هايش از زبرجد و ميوه‌اش گوهر ، در بهشت هيچ غرفه و حجره و جايى نيست جز بر آن سرازير است راست گفتى اى محمّد .\r\nس 197 - در دنيا نمونه‌اى دارد ؟\r\nج : آرى ، خورشيد تابان كه بر همه جا بتابد و جايى از آن تهى نماند ، راست گفتى اى محمّد .\r\nس 198 - در بهشت باد هست ؟\r\nج : آرى ، يك باد كه از نور آفريده است و زندگى و لذتها بر آن نوشته است و بهاء نام دارد و چون مردم بهشت شوق زيارت پروردگار خود كنند بوزد از گرما و سرما نيست ، از نور عرش است بدمد در چهره‌هاشان و خرّم شوند و دل خوش\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nگردند ، نورى بنورشان فزايد و بدرهاى بهشت زند و نهرها روان گردند و درختها تسبيح خوان ، پرنده‌ها نغمه‌ساز كنند و اگر هر كه در آسمانها و زمين است بر پا باشند و بشنوند آواى شادى و خوشى كه در بهشت است از شوق آن همه جان دهند و فرشته‌ها بر آنها در آيند و چنانچه خدا عزّ و جلّ در محكم كتابش فرموده « بگويند درود بر شما پاكيد ، در آئيد در آن جاويدان ، درود بر شما بسزاى شكيبائى شما چه خوش است خانه عقبى » راست گفتى اى محمّد .\r\nس 199 - بگو زمين بهشت از چيست ؟\r\nج : زمينش طلا خاكش مشك و عنبر و سنگريزه‌اش در و ياقوت و سقفش عرش رحمان ، راست گفتى اى محمّد .\r\nس 200 - بگو اهل بهشت چه ميخورند چون در آن شوند ؟\r\nج : از جگر سياه آن ماهى كه زمين را بر دوش دارد و آنچه بر آنست و نامش يهموتست ، راست گفتى اى محمّد .\r\nس 201 - بگو اهل بهشت چگونه ميوه آن را صرف كنند و چگونه از درونشان بدر آيد .\r\nج : از درونشان چيزى در نيايد بلكه عرقى ريزند خوشبوتر از مشك و پاكيزه‌تر از عنبر ، و اگر عرق يك بهشتى با درياها آميخته شود آنچه ميان آسمان و زمين است از بويش مست شوند راست گفتى اى محمّد .\r\nس 202 - پرچم حمد را براى من وصف كن و بلندى و درازاش چند است ؟\r\nج : هزار سال درازا دارد و دندانه‌هايش از ياقوت سرخ و سبز است ، پايه‌هاش از نقره سپيد است و سه گيسو از نور دارد ، يكى بمشرق و يكى به مغرب و سوم در ميان دنيا ، راست گفتى اى محمّد .\r\nس 203 - چند سطر بر آن نوشته است ؟\r\nج : سه سطر يكم   بِسْمِ اللَّهِ الرَّحْمنِ الرَّحِيمِ 2 الْحَمْدُ لِلَّهِ رَبِّ الْعالَمِينَ    3 - لا إِلهَ إِلَّا اللَّهُ   ، مُحَمَّدٌ رَسُولُ اللَّهِ  راست گفتى اى محمّد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nس 204 - بهشت زودتر آفريده شده يا دوزخ ؟\r\nج : خدا بهشت را پيش از دوزخ آفريده است و اگر دوزخ را پيشتر آفريده بود عذاب پيش از رحمت بود .\r\nس 205 - به من بگو : بهشت در كجا است ؟\r\nج : در آسمان هفتم و دوزخ در تك زمين هفتم ، راست گفتى .\r\nس 206 - بگو بهشت چند در دارد و دوزخ چند در ؟\r\nج : بهشت را 8 در است و دوزخ را در 7 در ؟\r\nس 207 - ميان بهشت تا در ديگر چند است ؟\r\nج : هزار سال راه .\r\nس 208 - بلندى آن چند است ؟\r\nج : 500 - سال راه ، پرده‌اى از طلا دارد كه آسترش از زمرّد است . بر هر درى سپاههاى بيشمار از فرشته‌ها است كه شمارشان را جز خدا تعالى نداند .\r\nس 209 - بگو تا چه ميگويند ؟\r\nج : ميگويند : خوشا بر حال بهشتيان و نعمتى كه از خدا بر خورند .\r\nس 210 - وصف كن كسانى كه ببهشت ميروند .\r\nج : در سن 30 سال و با زيبائى يوسف و قامت آدم و خلق محمّد صلى اللَّه عليه و آله و سلم .\r\nس 211 - برخى نعم بهشت را برايم وصف كن .\r\nج : كمتر بهره‌مند بهشت كه در بهشت كمترى از او نيست ، اگر همه مردم زمين بر او وارد شوند همه را غذا دهد و از او كم نيايد ، اگر يكى از مردم بهشت در درياهاى شور آب دهان اندازد همه شيرين شوند و اگر گيسوئى از خود به زمين فرو آرد چون خورشيد و ماه بدرخشد ، راست گفتى اى محمّد .\r\nس 212 - حور العين را برايم وصف كن .\r\nج : سپيد چهره‌اند و سياه چشم چو بال كركس ، بصفاى لؤلؤ سفيد كه در صدف است و دست نخورده .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nس 213 - دوزخ را برايم وصف كن .\r\nج : هزار سالش افروزند تا سرخ شود و هزار سال ديگر تا سپيد شود و هزار ديگر تا سياه گردد ، يك سياهى تيره آغشته بخشم خدا تعالى ، شرارش فرو نكشد ، جرقه‌اش خاموش نگردد ، اى پسر سلام اگر يك جرقه‌اش به دنيا افتد ميان مشرق و مغرب شعله گيرد از بس بزرگ است هفت طبقه دارد يكم از آن منافقانست دوم از گبرها سوم از ترسايان چهارم از يهود پنجم سقر است ششم سعير ، پيغمبر از ذكر هفتم دم بست و گريست تا اشكش بريشش ريخت و گفت : هفتمش كه آسانتر است از مرتكبان كبيره امت منست ، راست گفتى اى محمّد .\r\nس 214 - از قيامت بگو كه چگونه بر پا شود ؟\r\nج : چون روز قيامت شود خورشيد بگيرد و سياه شود اختران خموش شوند ، كوهها از جا در روند ، شتران آبستن بيصاحب مانند ، زمين جز اين زمين گردد راست گفتى اى محمّد ، فرمود : مردم براى دادگرى برخيزند ، صراط را بكشند ، ميزان را بر پا دارند ، نامه‌ها منتشر شوند ، مردم براى محاكمه بر آيند ، راست گفتى اى محمّد .\r\nس 215 - بگو به من چگونه خدا خلق را در قيامت بميراند ؟\r\nج : ملك الموت را فرمايد تا بر صخره بيت المقدس بايستد و دست راست بر آسمانها نهد و دست چپ بر زمين و يك فريادى كشد و هيچ فرشته و آدمى و پرى و پرنده نماند جز مرده افتد و همه آسمانها بىسكنه و زمين ويران ، و شتران آبستن بىصاحب و درياها خشكيده ماهى ، كوهها از هم پاشيده ، خورشيد گرفته ، و اختران خاموش گردند ، راست گفتى اى محمّد .\r\nس 216 - بگو خود ملك الموت مرگ را بچشد يا نه ؟\r\nج : چون خدا همه خلق را بميراند و جاندارى نماند به ملك الموت فرمايد از خلقم كه را بجا نهادى ؟ با اينكه او داناتر است - گويد : پروردگارا تو از من داناترى كه كى بجا مانده كسى نمانده كه مرگ را بچشد جز اين بنده ناتوانت ملك\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nالموت ، خدا عزّ و جلّ فرمايد : اى ملك الموت به همه بنده‌هايم و پيغمبرانم و رسلم مرگ را چشاندى ، در علمم گذشته - من داناى هر نهانم - كه هر چيزى نابود است جز ذات من ، اكنون نوبت تو است - گويد معبودا ، سيدا رحم كن ببنده‌ات ملك الموت كه ناتوانست ، خداى عزّ و جلّ فرمايد : اى ملك الموت دست راست زير گونه راست بنه ميان بهشت و دوزخ و بمير .\r\nس 217 - پدر و مادرم بقربانت يا رسول اللَّه ميان بهشت و دوزخ چند است ؟\r\nج : 30 هزار سال بسال دنيا - ملك الموت به سمت راستش بخوابد و دست راست زير گونه راست خود نهد و دست چپش را بر چهره خود ، و فريادى كشد كه اگر همه اهل آسمانها و زمين زنده بودند از هول آن بمردند ، راست گفتى .\r\nس 218 - بفرمائيد خدا با آسمانهانى كه ساكنانش مردند چه كند ؟\r\nج : مانند كاغذ سند آنها را بهم نوردد ، سپس فرمايد : جل جلاله و تقدست اسمائه لا إله غيره ، و لا معبود سواه - كجايند شاهان ، كجايند شاهزادگان ، كجايند زورگويان و زورگوزادگان ، كسى پاسخ ندهد ، فرمايد امروز پادشاهى كرا است ؟ كسي پاسخ ندهد و خود به خود گويد : پادشاهى از آن يگانه قهار است ، امروز هر كسى بسزاى خود رسد ، امروز ستم نيست ، چون كه خدا زود به حساب رسد ، راست گفتى اى محمّد .\r\nس 219 - به من بگو : خدا خلق مرده را در قيامت چگونه محشور كند .\r\nج : نخست خدا اسرافيل را زنده كند و او نخست پاسخگوى خدا است از خدمتكارانش و صور دار است ، و خدا عزّ و جلّ به او فرمايد تا در صور بدمد .\r\nس 220 - بگو اسرافيل در صور چه گويد ؟\r\nج : گويد : اى استخوانهاى پوسيده ، اندام پراكنده ، مويهاى ريخته ، بشتابيد براى سان برابر خدا پادشاه جبار آفريننده آسمانها و زمين و بدمد در صور بار ديگر بناگاه همه بر پا و نگرانند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nس 221 - درازاى هر باد دميدن چند است ؟\r\nج : مدت 40 هزار سال ، راست گفتى اى محمّد .\r\nس 222 - اسرافيل چند كلمه گويد ؟\r\nج : شش كلمه .\r\nس 223 - آن كلمه‌ها چيستند ؟\r\nج : در كلمه يكم مردم گل باشند و در دوم صورتگرى شوند ، و در سوّم تن آنها درست شود ، و در چهارم خون برك آنها روان شود ، و در پنجم مو برآرند و در ششم گويد بر خيزيد ، و بناگاه همه بر پا و نگران باشند ، راست گفتى اى محمّد .\r\nس 224 - بگو مردم در قيامت چگونه از گور برايند ؟\r\nج : پا برهنه و لخت و گرسنه ديده تيره و هراسان مردان به آسمان نگرند و زنان بمردان ، فرمود : اى پسر سلام هيهات ، آن روز هر كه سرگرم خودش است از سختى هراس قيامت . راست گفتى اى محمّد .\r\nاينجا ابن سلام دم بست از سخن و پيغمبر فرمود : اى پسر سلام هر چه خواهى بپرس ، گفت : سپاس خدا را كه بر من منت نهاد بديدن چهره نمكين تو .\r\nس 225 - بگو به من ، در روز قيامت مردم كجا محشور شوند ؟\r\nج : بسوى بيت المقدس محشور شوند س 226 - و آن چگونه انجام شود ؟\r\nج : خدا عزّ و جلّ آتشى را فرمايد تا گرد جهان را بگيرد و به روى مردم زند و از آن بچهره خود بگريزند و در بيت المقدس گرد آيند ، راست گفتى اى محمّد س 227 - بگو : خدا با كودك خردسال و پير كهن چه كند ؟\r\nج : هر كه به خدا ايمان دارد فرشته‌هايش ببرند و آتش از رويش باز گيرد و هر كه كافر است رويش بسوزاند تا او را ببيت المقدس رساند ، راست گفتى اى محمّد س 228 - بگو صفوف خلائق چند است ؟\r\nج : 120 صف\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nس 228 - درازى هر صف و پهنايش چند است ؟\r\nج : درازاش 40 هزار سال و پهنايش 20 هزار سال . راست گفتى اى محمّد س 229 - صف مؤمنان چند تا است وصف كافران چند تا ؟\r\nج : از مؤمنان 3 و از كافران 117 ، راست گفتى س 230 - وصف مؤمنان چيست و وصف كافران كدام ؟\r\nج : مؤمنان درخشان و روسفيد بر اثر وضوء و كافران سيه‌رويند و آنها را بر كنار صراط آرند س 231 - درازى صراط چند است ؟\r\nج : 30 هزار سال ، راست گفتى اى محمّد س 232 - مردم چگونه بر صراط گذرند ؟\r\nج : خدا بخلائق نورى فرا دارد ، نور مسلمانان و مؤمنان از نور عرش است و نور فرشته‌ها از نور كرسى و نور بهشت و هرگز خاموش نشود ، و نور كافران از زمين و كوهها است .\r\nس 233 - بگو نخست كس كه از صراط گذرد كيانند ؟\r\nج : مؤمنين ، راست گفتى اى محمّد س 234 - آن را برايم وصف كن ج : از مؤمنان كسانيند كه تا 20 سال بر صراط گذرند و چون سرشان ببهشت رسد كافران روى صراط برايند تا چون بميان آن رسند خدا نورشان را خاموش كند و بىنور مانند و مؤمنان را فرياد زنند بما نگاه كنيد تا از نور شما برگيريم ، به آنها گفته شود : ميان شما پيغمبران و اصحاب و برادران نبودند ؟ ما در دنيا با شما نبوديم ، گويند چرا ولى شما خود را بفتنه افكنديد و وامانديد و ترديد كرديد و آرزوها شما را فريفتند تا فرمان خدا رسيد و گول زن شما را گول زد ، امروزه از شما عوض نگيرند و نه از كافران جاى شما دوزخ است آن يار شما است و چه بد سرانجامى است و خدا عزّ و جلّ دوزخ را فرمايد تا به روى آنها فرياد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكشد و سرگردان در دوزخ افتند و پشيمان باشند و مؤمنان نجات يابند ببركت خدا و ياريش . راست گفتى اى محمّد س 235 - به من بگو : خدا با مرگ چه كند ؟\r\nج : چون اهل بهشت در بهشت شدند و اهل دوزخ بدوزخ مرگ را كه گويا به صورت يك چپش خاكستريست بياورند ، و ميان بهشت و دوزخ وادارند ، و باهل بهشت گفته شود :\r\nاى دوستان خدا اين مرگ است آن را مىشناسيد ؟ گويند آرى ، به آنها گويند سر او را ببريم ؟ گويند : آرى اى فرشته‌هاى پروردگار ما سرش را ببريد تا هرگز مرگ نباشد ، و باهل دوزخ گويند اى دشمنان خدا اين مرگ است او را ميشناسيد ؟\r\nگويند : آرى ، فرشته‌ها گويند سرش را ببريم ؟ گويند اى فرشته‌هاى پروردگار نه او را وانهيد ، شايد خدا ما را مرگ دهد و راحت شويم پيغمبر فرمود : مرگ را ميان بهشت و دوزخ سر برنده ، و دوزخيان از بيرون شدن از آن نوميد گردند و دل بهشتيها از خلود در بهشت مطمئن شود ، و بنظرم برايت خوب است كه مسلمان شوى گفت :\r\nراست گفتى اى محمّد و روى دو پا برخاست و گفت : دست شريفت را بده ، من گواهم كه نيست شايسته پرستشى جز خدا يگانه است شريك ندارد و گواهم كه تو رسول خدائى و باينكه بهشت حق است ، ميزان حق است ، حساب حق است ، روز قيامت آمد نيست شكى ندارد ، و خدا زنده كند هر آنكه در گور است ، اصحاب در اينجا اللَّه اكبر گفتند ، و پيغمبر او را عبد اللَّه بن سلام ناميد و از اصحاب گرديد و نقمت يهود شد .\r\nتوضيح : من اين روايت را نقل كردم چون ميان خاصّه و عامّه مشهور است ، و صدوق و ديگران از اصحاب بيشتر تيكه‌هايش را بسندهاى خود در جاهائى نقل كردند كه برخى از آنها گذشت و همانا براى آنش در اين مجلد آوردم كه بيشتر تيكه‌هايش با ابواب آن مناسب است ، برخى از آن با اخبار ديگر مخالف است و بايد حمل شود كه موافق كتب يهود به او پاسخ داده تا سبب مسلمانى او شود يا توجيه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nديگر گردند كه وجوه آن بر ناقد بصير نهان نيستند . و تصحيف هم دارد و اميد است نسخه ديگر بدست آيد تا تصحيح شود .\r\nاينكه گفته آدم نبى مرسل بود يعنى در بهشت براى فرشته‌ها كه مأمور شد آنها را از اسماء آگهى دهد و شمردن ابراهيم رسول عربى خلاف مشهور است .\r\nقوله « اربعة كتاب » اين اجمال با تفصيل موافق نيست و شايد در يكى از آنها خطا يا تصحيف باشد و اينكه پس از فرموده او فرقان بر من نازل شد ، باز پرسيد كتابى بر تو نازل شده است ؟ بىاشكال نيست و شايد از كلام پيغمبر صلّى اللَّه عليه و آله و سلم فهميده كه بعد نازل مىشود ، اينكه گفته : پايان قرآن  صَدَقَ اللَّهُ  است . . . يعنى بايد آن را به اين جمله پايان داد نه اينكه اين جمله جزء قرآنست ، در قاموس گفته : بيسان دهى است در شام و دهى در مرو و جايى در يمامه ، گويم : در برخى نسخه‌ها نيسان بنون است و يكم اظهر است ، و شواهدى دارد .\r\nاينكه فرمود « لانّ اللَّه واحد » يعنى روز يك شنبه روز خدا است « لانه يوم » يعنى اول روز است با اينكه وجه نامگذارى نبايد مطرد باشد ، « و علمه تحت التحت » يعنى دانش او بهر چيز احاطه دارد ، و علو او بر همه چيز منافات ندارد با احاطه علمش به همه چيز از فراز عرش تا زير ثرى . . . « 1 » .\r\n\r\n\r\n","description":"","footnote":"\r\n( 1 ) در صدر حديث ابن سلام 10000 و 400 و 4 پرسش در دو جا نامبرده شده است و در برگردان آن به فارسى پرسشها را شماره نهاديم و از 235 بيشتر نشد و بنا بر اين اندكى از سؤالات در حديث ضبط شده‌اند و براى اين چند وجه ميتوان گفت :\r\n1 - چون جواب اين پرسشها براى عبد اللَّه بن سلام مايه يقين براستى دعوى پيغمبر ( ص ) شد از طرح پرسشهاى ديگر خوددارى كرد و بمسلمانى شتافت .\r\n2 - پرسشهاى ديگر را شايسته طرح در خدمت پيغمبر صلى اللَّه عليه و آله و سلم ندانست و از آنها صرف نظر كرد .\r\n3 - همه پرسشها مطرح و پاسخ داده شده‌اند ولى ضبط نشده‌اند و در نقل بنقل حديث فراموش شدند و كاسته شدند ( مترجم )\r\n","page_name":" 241 ","page_number":241},
  {"content":"\r\n\r\n\r\nابواب آدمى ، روح ، بدن ، اجزاء بدن ، قواى روح و تن ، احوال روح و تن\r\n\r\nباب سى و هشتم چرا بآدمى انسان گويند و بزن مرأه و به زنان نساء\r\n- در علل ( ج 1 ص 14 ) : بسندى از امام ششم عليه السّلام كه آدمى را انسان گفتند براى اينكه فراموشكار است و خدا عزّ و جلّ فرمود « و البته سفارشى از اين پيش بآدم كرديم و فراموش كرد ، 115 طه » .\r\nبيان : بصريان انسان را از ماده انس دانند و كوفيان از ماده نسيان و اين خبر دلالت بر عقيده كوفيان دارد و عامه هم آن را از ابن عباس روايت كردند ، خليل در كتاب العين گفته : انسان از نسيان گرفته شده و اصلش انسيان است چون جمعش اناسى و مصغرش انيسيان آمده و ياءش بتكرار حذف شده .\r\nشيخ در تبيان از ابن عباس آورده كه آدم را انسان ناميدند زيرا به او سفارشى شد و فراموش كرد ، خدا تعالى فرموده است  وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً  راغب در مفرداتش گفته : انسان نام آدمى شده بقولى براى اينكه زندگى او وابسته بهم نوع است و از اين رو گفته‌اند انسان بطبع خود اجتماعى است كه قوام زندگى آنها بيكدگر است و نتواند تنها همه وسائل زندگى را فراهم كند و گفته‌اند براى آنست كه بهر چه خوشش آيد انس ميگيرد و گفته‌اند بر وزن افعلان است از نسيان چون به او سفارشى شد و فراموش كرد .\r\n2 - در علل ( . . ص 16 ) : بسندى از امام ششم كه بزن مراة گفتند براى آنكه از مرء و مرد آفريده شد يعنى حوّاء از آدم .\r\n3 - در معانى الاخبار بىسند : معنى انسان اينست كه فراموش كند ، معنى\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nنساء اينست كه آرامش مردانند ، معنى مراه اينست كه از مرد آفريده شده ( 45 ) .\r\n4 - در منثور ( ج 1 ص 52 ) از ابن عباس كه خدا آدم را از پوسته زمين آفريد در روز جمعه پس از عصر و او را آدم ناميد ، و آنگه به او سفارشى كرد و او فراموش كرد ، و انسانش ناميد ، ابن عباس گفت : به خدا آفتاب همان روز غروب نكرد كه از بهشت فرو شد ، گفته : زن را مراه گفتند چون از مرء و مرد آفريده شد و او را حوّاء ناميدند چون مادر هر زنده‌ايست .\r\n5 - در علل محمّد بن على بن ابراهيم است كه : آدم نيم ساعت در بهشت ماند و به زمين فرود شد در پايان ساعت نه روز جمعه ، هنگام نماز عصر ، و آن را عصر گفتند چون آدم در فشار بلاد افتاد در آن ، گفته خدا خواب را بآدم افكند و دنده كوتاه سمت چپ او را بر گرفت و حواء را از آن آفريد و آزارى نديد و اگر آزار ديده بود هرگز به او مهر نميورزيد ، آدم گفت : اين چيه فرمود : اين مراة است چون از مرء آفريده شده ، گفت : نامش چيست ؟ گفت : حوّاء چون از چيز زنده آفريده شده ابن عباس گفته : حواء نامش شد چون مادر هر زنده‌ايست ، جعفر گفته : نساء ناميده شدند چون آدم وقتى به زمين فرو شد بحواء انس گرفت و آرامش جز به او نداشت .\r\n\r\nيك فائده [ در بارهء نخستين بشر 
  ]\r\nسخن دينداران از مسلمان و يهود و ترسا يكى است كه آدم نخست بشر است و ديگران در آن خلاف دارند بر چند قول :\r\n1 - فلاسفه پندارند نوع بشر و انواع پديدار ديگر را آغازى نيست .\r\n2 - هنديها كه با فلاسفه موافق نيستند و گويند اجسام حادثند بآدم معتقد نيستند و گويند خدا تعالى افلاك را آفريد و طبع حركت آورى در ذات آنها نهاد و چون حركت كردند و درون آنها بناچار اجسامى بودند چون خلاء نشدنيست و اجسامى كه يك طبع داشتند به حركت فلك مختلف شدند و آنچه نزديكتر بفلك بود گرمتر و لطيف‌تر بودند و دور تر سردتر و درهم‌تر ، سپس عناصر با هم آميختند و مركبات از آنها تركيب شد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nو در اين ميانه نوع بشر هم پديد شدند بمانند كرمى كه در ميوه و گوشت پديد شوند ، و پشه‌اى كه در دشتها و جاهاى بدبو پديد گردد ، سپس بشر از يك ديگر متولد شدند ، و آفرينش نخست خود را فراموش نمودند ، و ممكن است گفت برخى آدميان در سرزمينهاى دور دست بتوالد آفريده شدند و تولد خود به خود از ميان رفت چون طبيعت وقتى راهى براى پديدهء خود يافت از راه ديگر بىنياز مىشود .\r\n3 - گبرها نه آدم را شناسند ، نه نوح نه سام ، نه حام و نه يافث و نخست آدمى نزد آنها كيومرث است و لقب او كوهشاه است . چون در كوهستان بوده و برخى او را گلشاه خوانند چون در آن زمان آدمى نبود كه شاه آنها باشد ، گفته‌اند :\r\nمعنى كيومرث : زنده ، گويا مرده است ، گفتند خاصيتى داشت كه هر جانور به او نگاه ميكرد واله و بيهوش ميشد ، پندارند از اينجا پديد شد كه يزدان نخست صانع نزد آنها در باره اهرمن بانديشه شد تا آنجا كه پيشانيش عرق كرد ، و آن را پاك كرد و انداخت و از آن كيومرث بر آمد .\r\nو ناهنجار بسيارى دارند در اينكه چگونه اهرمن از انديشه يزدان پديد شده يا از خود بينى او و يا از هراس تنهائى او بوجود آمده ، و اختلاف دارند در اينكه اهرمن قديم است يا حادث و در مدت هستى كيومرث هم اختلاف دارند ، بيشترشان گويند 30 سال و كمترشان گويند 40 سال و گروهى از آنها گويند : كيومرث در بهشت دنيا كه در آسمانست 3 هزار سال زيست ، هزاره حمل و هزاره ثور و هزارهء جوزاء ، و آنگه به زمين فرو شد و 30 هزار سال در آرامش بود از هزاره سرطان تا هزارهء سنبله و سپس 30 تا 40 سال بجنگ با اهرمن دچار شد تا هلاك گرديد .\r\nدر اينكه كشته شده يك قولند ولى چگونه ؟ بيشتر گويند : پسرى از اهرمن بنام « جزوذ » كشت و اهرمن داد خواهى بيزدان برد و او براى پيمانها كه با اهرمن داشت چاره نديد جز كيومرث را قصاص كند و او را بسزاى پسر اهرمن كشت و چنين گزارش كرديد كه نخست كيومرث بر اهرمن چيره و بر دوش او سوار شد و\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nگرد جهان ميگردند تا اهرمن از او پرسيد از كدام چيز ترسانتر است و بيشتر هراس دارد ؟ گفت از دوزخ .\r\nو چون اهرمنش بدان جا رساند سركشى كرد و او را در آن افكند و نتوانست خوددارى كند و روى او افتاد و گفت : از كجايت تو را بخورم گفت از پاهايم تا فرصتى باشد و زيبائى جهان را تماشا كنم ولى اهرمن او را از سر بخورد تا بخايه و ظروف منى او رسيده و از او دو قطره منى به زمين چكيد و از آنها در كوه دو تپه ريواس روئيد در اصطخر و بر آن دور يواس اندام آدمى پديد شدند در آغاز ماه نهم و اجزائشان كامل شدند و از آنها دو بشر صورت گرفتند نر و ماده بنام ميشاء و ميشانه كه بجاى آدم و حواء ديندارانند .\r\nو گبرهاى خوارزم آن دو را مرد و مردانه ناميدند ، و پندارند كه 50 سال بىنيازى از خوردن و نوشيدن زيستند خوش و بىآزار تا اهرمن به صورت پيره مردى كهن بر آنها پديد شد و آنها را به خوردن ميوه درختان واداشت و ديدند كه او خود از آنها خورد و جوان شد و آنها هم خوردند و گرفتار شدند و حرص درشان پديدار شد تا با هم ازدواج كردند و فرزندى آوردند و از حرص از را هم خوردند .\r\nتا خدا تعالى مهر در دل آنها افكند و از آن پس شش شكم دو قلو زائيد يك پسر و يك دختر كه در كتاب زردشت نامهاى معروفى دارند ، و شكم هفتم « سيامك » بود و « فراواك » كه با هم زناشوئى كردند و از آنها نخست پادشاه پيدا شد كه هوشنگ است و او جانشين جد خود كيومرث شد و تاجگذارى كرد و بر تخت نشست و دو شهر بابل و شوش را ساخت .\r\nگويم : اين ياوه‌ها است كه بافته‌اند و آيات و اخبار به حق آشكار گويايند و گفته‌هاى گمراهان را ابطال كنند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nباب سى و نهم فضل آدمى برترى او بر فرشته و برخى كليات احوال او\r\n\r\nآيات قرآن مجيد\r\n1 - البقره ( 30 - 34 ) چون پروردگارت بفرشته‌ها گفت : راستى من جايگزينى در زمين گذارنده‌ام و تا فرمود - و بود از كافران .\r\n2 - الانعام ( 98 ) و او است كه شما را از يك نفس آفريده پايدار و سپرده ، البته شرح كرديم آيات را براى مردمى كه ميفهمند .\r\n3 - الحجر ( 26 ) و البته آفريديم آدمى را از گلى خشكيده از خرّه سالخورده .\r\n4 - الاسراء ( 70 ) و البته گرامى داشتيم آدميزاده را و بر آورديمشان بر خشكى و دريا و روزى داديمشان چيزهاى پاكيزه و به خوبى برترى داديم آنها را بر بسيارى از آنچه آفريديم .\r\n5 - الأنبياء ( 37 ) آفريده شده آدمى از شتاب .\r\n6 - الفرقان ( 54 ) او است كه از آب آفريد بشر و نمودش نژاد و داماد و پروردگارت بوده توانا .\r\n7 - الروم ( 54 ) خدائى كه آفريد شما را ناتوان و بداد پس از ناتوانى توان سپس آورد پس از توان ناتوانى و پيروى ، مىآفريند هر چه خواهد و او است بسيار دانا و توانا .\r\n8 - الاحزاب ( 72 - 73 ) ما پيشنهاد كرديم سپرده را بر آسمانها و زمين و كوهها و نشدند پذيرا و نگران شدند از آن و پذيرفت آن را آدمى كه ستم پيشه و نادان بود تا شكنجه دهد خدا مردان منافق و زنان منافق را و مردان بت پرست و زنان بت‌پرست را و توبه پذيرد از مؤمنين و مؤمنات و بوده خدا پر آمرزنده و مهربان .\r\n9 - فاطر ( 27 ) و از مردم و جانورانند و برنگهاى گوناگون همچنين .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n10 - يس ( 36 ) منزه باد خدا كه آفريده همه همگنانى از آنچه زمين روياند و از خودشان و از آنچه ندانند .\r\n11 - الصافات ( 11 ) البته آفريديمشان از گلى چسبنده .\r\n12 - الزمر ( 4 ) آفريدتان از يك تن و ساخت از او همسرش را .\r\n13 - المؤمن ( 64 ) و صورتگرى كرد شما را و خوب ساخت صورتهاتان را و روزى داد بشما از پاكيزه‌ها .\r\n14 - الرحمن ( 3 - 4 ) آفريد آدمى را آموختش زبان - 14 - آفريد آدمى را از خشكيده چون سفال .\r\n15 - التغابن ( 3 ) اوست كه آفريدتان : از شما است كافر و از شما است مؤمن و خدا بدان چه كنيد بينا است .\r\n16 - البلد ( 1 - 10 ) * نه ، سوگند بدين شهر ، و توئى در اين شهر ، و سوگند به پدر و آنچه زايد ، البته انسان را در رنج آفريديم ، آيا پندارد توانا نيست بر او كسى ، ميگويد نابود كردم مالى اندوخته . آيا پندارد نبيندش كسى ، آيا نداديمش دو ديده ، و يك زبان و دو لب ، و رهبريش كرديم به دو بلندى .\r\n17 - التين ( 4 و 5 ) البته آفريديم آدمي را در بنيادى هر چه بهتر ، سپس بر گردانيديم او را بفروتر از فرود .\r\n18 - العلق ( 1 - 5 ) بخوان بنام پروردگارت كه آفريد ، آفريد آدمى را از خون بسته ، بخوان سوگند بپروردگارت كه ارجمندتر است ، آنكه آموخت با قلم آموخت آدمى را آنچه نميدانست « 1 »\r\n\r\nتفسير\r\n وَ إِذْ قالَ رَبُّكَ لِلْمَلائِكَةِ  اين آيات را دليل آوردند بر برترى آدمي بر فرشته و وجه استدلال بدانها بيايد (  نَفْسٍ واحِدَةٍ  ) يعنى آدم عليه السّلام كه خدا همه ماها را از او آفريد ، و حوّاء را از فزونى گل او يا يك دنده او و اين منت بر ما\r\n\r\n\r\n","description":"","footnote":"\r\n( 1 ) با دقتى كه مؤلف رحمه اللَّه بجمع آيات در هر باب باندك مناسب دارد چرا آيه يكم سورة النساء را نياورده كه از هر جهت با مطالب اين باب مناسب است ( شرح مترجم )\r\n","page_name":" 247 ","page_number":247},
  {"content":"\r\n\r\nاز اينست كه چون همه از يك ريشه باشند بالفت بهم نزديكترند .\r\n«  فَمُسْتَقَرٌّ وَ مُسْتَوْدَعٌ  » يعنى پايدار در رحم تا بزايد و سپرده در گور تا برآيد ، يا پايدار در رحم مادرها و سپرده در پشت پدرها ، يا پايدار در روى زمين در دنيا و سپرده به خدا در آخرت ، يا پايدار در زندگى و سپرده پس از مرگ و در حشر ، يا پايدار در گور و سپرده در دنيا ، يا پايدار در ايمان و ناپايدار در آن كه از او سلب شود چنانچه در خبر وارد است .\r\n«  مِنْ صَلْصالٍ  » گل خشكيده كه چون بر آن زنند آواز كند يا گنديده و بدبو ، «  مِنْ حَمَإٍ  » گلى كه در آب مانده تا سياه شده ( مسنون ) صورت دار و قالب شده يا گنديده و سالخورده .\r\n« و البته آدمى را گرامى داشتيم » رازى در ( ج 21 - ص 12 - 16 ) تفسيرش گفته :\r\nبدان كه آدمى جوهريست مركّب از جان و تن و نفس آدمى اشرف نفوس عالم فرودين است ، زيرا نفس نباتى را سه نيروى اصلى است غذا گرفتن ، نمو ، زايش و نفس حيوانى دو تا ديگر هم دارد ، حس ، و حركت اختيارى ، وانگه نفس آدمى نيروى ديگرى هم دارد كه عقل دريابنده حقائق اشياء است بحقيقت آنها و آنست كه پرتو شناخت خدا در آن جلوه كند و تابش كبرياش در آن بتابد ، و هم اوست كه برازهاى دو عالم خلق و امر آگاه شود ، و هر بخشى از آفريده‌هاى خدا را از روح و جسم بحقيقت فرا گيرد .\r\nو اين نيرو از سنخ جوهرهاى قدسى است و ارواح مجرد الهى و اين نيرو در شرف ، نسبتى با آن پنج نيروى نباتى و حيوانى ندارد ، و چون مطلب چنين است روشن است كه نفس آدمى اشرف نفوس اين جهانست ، و اما اينكه تن آدم هم اشرف اجسام اين جهانست مفسران را در آن چند وجه است :\r\n1 - ميمون بن مهران از ابن عباس در قول خدا آورده  وَ لَقَدْ كَرَّمْنا بَنِي آدَمَ  كه هر چيزى بدهانش مىخورد جز آدمىزاده كه با دستش مىخورد ، از رشيد حكايت است كه خوان گستردند نزد او و قاشق خواست ، ابو يوسف به او گفت : در تفسير قول خدا تعالى  وَ لَقَدْ كَرَّمْنا بَنِي آدَمَ  وارد است كه براى آنها انگشتانى ساختيم كه با آنها\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nغذا ميخورند ، و رشيد قاشقها را پس داد و با انگشتانش خورد .\r\n2 - ضحاك گفته : بگويائى و تشخيص است ، و تحقيق سخن اينست كه هر چه چيزى را فهمد يا نميتواند فهم خود را به ديگرى بفهماند يا ميتواند بخش يكم جانوران جز آدميند كه چون در درون خود دردى يا خوشى يابند نميتوانند بدرستى آن را به ديگرى بفهمانند و بخش دوم آدمى است كه ميتواند هر چه را كه فهميد به ديگرى بفهماند و مقصود از گويائى اينست و گنگ هم در اين تعريف وارد است ، زيرا اگر چه زبانش بسته است ولى با اشاره و نوشتن و جز آن ميتواند بفهماند ، و طوطى داخل آن نيست زيرا گرچه ميتواند اندكى بفهماند ولى همه احوال درونى خود را بطور كامل نميتواند فهماند .\r\n3 - عطاء آن را راستائى اندام دانسته و اين سخن ناتمام است ، زيرا اشجار را قامتى رساتر از آدمى است و بايد بدان شرطى افزود و آن كمال نيروى عقل و حسّ و حركت است .\r\n4 - يمان گفته بزيبائى صورتست و دليل او فرموده خداست « صورت بست شما را و زيبا صورت بست » و چون خدا آفرينش آدمى را ياد كرده فرموده  فَتَبارَكَ اللَّهُ أَحْسَنُ الْخالِقِينَ  فرموده « رنگ آميزى خدا است و چه كس از خدا رنگ آميزتر است 129 - البقره » در يك عضو آدمى خوب بينديش كه چشم او است مردمك سياه و گردش سفيدى چشم و گرد آن مژگان سياه و بر آن مردمك سياه سفيدى پلكها احاطه دارند ، و بالاى آن پلك ابروان سياه است و بالاى آن سياهى سفيدى پيشانى و باز بالاى آن موى سياه و اين نمونه‌ايست از زيبائى صورت آدمى .\r\n5 - برخى كرامت آدمى را بنيروى نويسندگى تعبير كرده ، و حق سخن در اينجا اينست كه : دانشى كه يك آدمى ميتواند استنباط كند اندك است ولي اگر آن را بر آورد و در كتابى ثبت كرد و دومى از آن كمك گرفت و از خود هم بر آن افزود و بدنبال هم پيوسته افزودند بدانش گذشته‌ها بسيار شود و فضائل و معارف نيرو گيرند و بررسيهاى عقلى و مطالب شرعى ببالاتر پايه رسند ، و معلوم است كه اين بنياد جز با خط و كتاب بر پا\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنشود و بر اين فضيلت كامله است كه خدا فرمود : « بخوان سوگند بپروردگار ارجمندترت آنكه آموخت ، با قلم ، آموخت بآدمى آنچه نميدانست » .\r\n6 - اجسام اين جهان يا بسيطند يا مركب ، بسائط : زمين است و آب و هوا و آتش و انسان بهر يك آنها سود برد ، زمين براى ما چون مادر پرستاريست ، خدا تعالى فرموده « از ان آفريديم شما را و در آن شما را برگردانيم و از آنتان بار ديگر برآريم » و خدا آن را بتناسب با ما بنامهائى خوانده چون : بستر ، گهواره ، آسايشگاه ، اما سود ما از آب در نوشيدن و كشت كار و زرع روشن است و نيز دريا را مسخر كرد تا از آن گوشت تازه بخوريم و زيورها بپوشيم و كشتى را دريا شكاف بنگريم ، و اما هوا كه مايه زندگى ما است و اگر باد نبود البته بوى گند بر همه معموره چيره ميشد ، آتش كه وسيله پخت غذاها و نوشابه‌ها و رسيدن آنها است ، در شبهاى تار جانشين خورشيد و ماه است و جلوگير زيان سرما .\r\nمركبات يا آثار ( آباء خ ب ) علويه‌اند يا معادن يا گياه يا جانور و آدمى بر همه اينها تسلط دارد و از آنها بهره‌گير و فراهم‌آور هر بخشى است و سراسر جهان چون دهى است آباد و خوانى سربسته ( آماده خ ب ) و همه سود و صلاحش صرف آدمى است و آدمى در آن چون سرورى است مخدوم و پادشاهى مطاع و همه جانوران در بر او چون بنده‌ها و همه اينها دليل است كه آدمى از طرف خداوند مخصوص بكرامت و برترى فراوانيست .\r\n7 - آفريده‌ها 4 بخشند : آنكه عقل و حكمت دارد و شهوت ندارد چون فرشته‌ها و آنكه بر عكس است چون بهائم و آنكه هيچ كدام را ندارد چون گياه و جماد و آنكه هر دو را دارد چون آدمى و ترديد ندارد كه آدمى براى اينكه نيروى عقل قدسى و شهوت حيوانى و خشم درنده‌ها دارد بهتر از درنده و بهيمه است و ترديد ندارد كه باز بهتر از اجسام تهى از هر دو نيرو است مانند گياه و معادن و جماد و چون اين روشن شد معلوم شود كه خدا تعالى آدمى را بر بيشتر آفريده‌هاش برترى داده تنها اين بحث ميماند كه\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nفرشته برتر است يا بشر و مقصود اينست كه جوهر بسيط قدسى محض برتر است از بشر كه هر دو نيرو را دارد ؛ و اين بحث ديگر است .\r\n8 - موجود يا ازلى و ابديست را آن خداست و بس يا نه ازلى و نه ابدى و آن عالم دنيا است و هر چه در آنست از معدن و گياه و جانور و اين پست‌تر اقسام است يا ازلى است نه ابدى و اين نشد نيست زيرا هر چه قدمش بايد عدمش نشايد و يا ازلى نيست ولى ابديست و آن آدمى است و فرشته و شك ندارد كه اين قسم به از قسم دوم و سوم است و بايد آدمى از بيشتر آفريده‌ها برتر باشد .\r\n9 - عالم بالا اشرف از عالم پائين است و جان انسان از جنس ارواح بالا و جواهر قدسى است و از عالم پائين چيزى نيست كه از عالم بالا باشد جز آدمى و بايد آدمى اشرف موجودات عالم پائين باشد .\r\n10 - اشرف موجودات خداست و هر موجودى به دو نزديك است اشرف است و نزديكتر موجودات اين جهان به خدا آدمى است زيرا دلش بنور معرفت او روشن است و زبانش بذكر او شرفياب و اندام و اعضايش بفرمانبرى او ارجمند و بايد اشرف موجودات اين عالم فرود آدمى باشد ، و چون آدمى خود ممكن است و جز بايجاد واجب الوجود خودى و چيزى ندارد ثابت شود كه هر چه درجه و وصف شريف دارد از خدا دارد و احسان او است و از اين رو فرمايد  وَ لَقَدْ كَرَّمْنا بَنِي آدَمَ  .\r\nو از كمال كرامتش اينست كه چون آدمى را آفريد خود را اكرم ناميد و فرمود « بخوان بنام پروردگارت كه آفريد ، آفريد آدمى را از خون بسته ، بخوان سوگند بپروردگارت كه كريمتر است ، آنكه بقلم آموخت » و خود را بتكريم وصف كرد كه فرمود  وَ لَقَدْ كَرَّمْنا بَنِي آدَمَ  و كريم خواند در دنبال احوال آدمى و فرمود « ايا اى آدمى چه‌ات فريفت بپروردگار كريمت » اين دليل است كه كرم خدا تعالى و تفصيل و احسانش بآدمى نهايت ندارد .\r\n11 - برخى گفته : مقصود از اين تكريم اينست كه خدا آدم را بدست خود آفريد و ديگران را بفرمان خود و آنكه بدست خدا آفريده شده عنايت\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبه دو اتم است و بايد اكرم و اكمل باشد و چون ما فرزندان اوئيم بايد آدميزاده اكرم و اكمل باشد .\r\n« و بار كرديم آنها را به خشكى و دريا » ابن عباس گفته : يعنى در خشكى به پشت اسب و استر و خر و شتر و در دريا بر كشتى و اين هم تاكيد كرامت نخست است ، زيرا خدا تعالى اين جانوران را بفرمان او در آورد تا بر آنها سوار شود و با آنها بار كشد و بغزوه رود و بجنگد و از خود دفاع كند ، و همچنين خداوند آبها و كشتيها و جز آن را بفرمان او كرد تا سوار شود و جابجا شود و با آنها كسب كند كه مخصوص آدميزاده‌اند ، همه اينها دليل‌اند كه آدمى در اين جهان چون سروريست متبوع و پادشاهى مطاع .\r\n رَزَقْناهُمْ مِنَ الطَّيِّباتِ  براى آنكه غذاها يا حيوانند يا گياهى و آدمى از هر دو بخش لطيفتر و بهتر آن را پس از پاك كردن كامل و پخت خوب و رسيدن بجا غذا سازد ، و اين جز آدمى را نشايد «  وَ فَضَّلْناهُمْ  » فرق ميان تفضيل و تكريم اينست كه خدا آدمى را بر ديگر جانوران برترى داده در آفرينش و منش چون خرد ، زبان گويا ، خطّ چهرهء زيبا و قامت كشيده سپس خدايش بوسيله آنها آماده‌اش كرده براى كسب عقائد حقه و اخلاق فاضله و نخست تكريم است و دوم تفضيل .\r\n« بر بسيارى از آنچه آفريديم » نفرمود بر همه و اين دليل است كه در آفريده‌هاى خدا آفريده‌ايست كه آدمى از آن برتر نيست و هر كه اين قسم را ثابت داند گويد آن فرشته است و بايد گفت : فرشته برتر از آدمى است و اين قول عقيدهء ابن عباس است و بروايت واحدى در بسيط مختار زجاج .\r\nو بدان كه سخن اينجا در دو مرحله است .\r\n1 - پيغمبران برترند يا فرشته‌ها و گفتار در باره آن در سوره بقره گذشت 2 - عوام فرشته‌ها برترند يا عوام مؤمنان و برخى مؤمنان را بر فرشته برترى دادند و دليل از روايت زيد بن اسلم آوردند كه : گفت فرشته‌ها گفتند پروردگارا\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبآدميزاده دنيائى دادى كه در آن ميخورند و بهره مىبرند و آن را بما ندادى در آخرت .\r\nخدا تعالى فرمود : بعزت و جلالم سوگند نژاد آن را كه بدست خود آفريدم نسازم چون آنكه بفرمان خود آفريدم ، ابو هريره گفت : مؤمن نزد خدا گراميتر است از فرشته‌ها كه در بر اويند ، چنين آورده روايت را واحدى در بسيط ، و آنان كه گويند فرشته برتر است از آدمى مطلقا استناد به اين آيه كردند و استدلال آنها صراحت ندارد ( پايان ) .\r\nطبرسى در ( ج 6 ص 426 ) مجمع گفته : برخى اين آيه را دليل گرفتند كه فرشته‌ها برتر از پيغمبرانند زيرا اينكه فرمود : بر بسيارى ، دلالت دارد كه در اينجا چيزى هست كه آدمى از آن برتر نيست و آن جز فرشته نيست زيرا آدمى از همه زنده‌اى جز فرشته برتر است باتفاق و اين دليل باطل است از چند وجه .\r\n1 - مقصود از برترى در اينجا ثواب نيست زيرا در ثواب تفضيل ابتدائى بىسابقه عمل روانست بلكه مقصود برترى در نعمتها است كه برخى از آنها را شمرديم .\r\n2 - مقصود از كثير همه است و بجاى همه آمده و معنا اينست كه ما آنها را بر همه آفريده‌ها برترى داديم كه بسيارند ( و از محاورات عرب و قرآن گواه بر آن آورده ) .\r\n3 - اگر بپذيريم كه مقصود فزونى ثواب است و معنا اينست كه آدميزاده بر برخى آفريده‌ها برترى دارد مانعى ندارد كه بگوئيم جنس فرشته برتر از جنس آدمى است چون فضل در فرشته عمومى يا اكثريست ولى فضل آدميزاده در كمتر افراد است و بنا بر اين نبايد انكار كرد كه خصوص پيغمبران برتر بر فرشته‌ها باشند و اگر چه جنس فرشته از جنس آدمى برتر است ( پايان ) .\r\nميگويم : سخن او در اين آيه از سخن سيد مرتضى رضى اللَّه عنه گرفته شده كه ما آن را به زودى نقل كنيم .\r\n« آفريده شده آدمى از شتاب » بيضاوى در ( ج 2 ص 82 ) تفسيرش گفته : از بس شتابزده است مانند اينست كه از شتاب آفريده شده چون گفته تو : زيد از كرم آفريده شده\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو طبع غالب را خود مطبوع تعبير كردند بر سبيل مبالغه و از اين رو گفتند وارونه تعبير شده ( يعنى شتاب از آدمى خلق شده ) و از شتابزدگى است كه كافر مىشود و در كيفر خود شتاب ميورزد ( پايان ) .\r\nدر تفسير على بن ابراهيم است ( 429 ) كه چون خدا جان را از دو گام بتن آدم روان كرد و به دو زانويش رسيد خيز زد كه به پا ايستد و نتوانست و خدا فرمود (  خُلِقَ الْإِنْسانُ مِنْ عَجَلٍ  ) .\r\n« آفريد از آب بشر را » گفته‌اند : مقصود آبى است كه گل آدم را سرشتند و آن را جزء مايه بشر ساخت تا گرد آيد و پى كشد و هر شكلى را به آسانى بپذيرد يا مقصود نطفه است و آن را دو بخش ساخت ذكور كه نژاد آرد و اناث كه داماد دارد . . .\r\nو از امام صادق عليه السّلام تفسير اين آيه پرسش شد ، فرمود : خدا تبارك و تعالى آدم را از آب شيرين آفريد و جفتش را از جنس او و از پائينتر دنده‌هايش آفريد و بدين دنده ميان آنها پيوندى و نژادى روانه شد و سپس او را بوى جفت ساخت و به اين وسيله پيوست مصاهرت پديد آمد و اينست كه فرمود : «  نَسَباً وَ صِهْراً  » نسب بواسطه مردانست و صهر بواسطه زنان ، و اخبار بسيارى در فضائل امير المؤمنين ( ع ) آورديم كه در باره پيغمبر و امير المؤمنين و تزويج فاطمه عليهم السّلام نازل شده .\r\n« خدائى كه شما را از ناتوانى آفريد » يعنى آغاز كرد شما را ناتوان يا از مايه ناتوانى شما را آفريد كه نطفه است . و پس از آن توان آورد كه رسيدن ببلوغ است و بدنبالش ناتوانى پيريست .\r\n« ما پيشنهاد كرديم امانت را » اين آيه از متشابهات است و در تفسيرش اختلاف و روايات هم مختلفند به چند وجه :\r\n1 - مقصود از امانت تكليف است و مقصود از عرض بآسمانها و زمين و كوهها عرض باهل آنها است و منظور از عرض بيان اينست كه در تضييع امانت گناهى است بزرگ و هم در نافرمانى خدا و مخالفت احكامش و بيان كرد كه آدمي بر معاصى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدلير است و فرشته‌ها از آن ترسانند و معنا اينست كه امانت تكليف را بر اهل آسمانها و زمين و كوهها پيشنهاد كرديم و اهل آنها از كيفر و گناهش سرباز زدند و ترسيدند از تحمل گناه و انسان آن را تحمل كرد كه ستمكار بر خويش است بارتكاب گناه و نادانست بكيفر خيانت در امانت .\r\nزجاج گفته : هر كه خيانت كند در امانت آن را بدوش گرفته و هر كه بدوش ندارد آن را پرداخته .\r\n2 - عرض بمعنى مقابله است و مقصود اينست كه امانت در عظمت اگر با آسمانها و زمين و كوهها برابر شود بر آنها بچربد و سنگين‌تر باشد و همه اينها از حمل آن ناتوانند و ترسان ولى آدمى آن را تحمل نمود و به گردن گرفت و حفظ نكرد بلكه ضايعش كرد براى ستم بر خود و نادانى به اندازه ثواب و كيفر آن .\r\n3 - بيضاوى در ( ج 2 ص 281 ) تفسيرش گفته : وعده سابق را در باره بزرگداشت طاعت تقرير نموده و امانتش ناميده چون پرداختش لازم است و مقصود اينست كه از بس بزرگ است اگرش بر اين اجرام بزرگ بفرض اينكه عقل و ادراك داشتند پيشنهاد ميشد زير بار حمل آن نميرفتند و آدمى با ناتوانى بنيه و سستى نيرويش آن را تحمل كرد و اگر به حق آن وفا كند و به خير دنيا و آخرت رسد ولى او ستمكار است كه بدان وفا نكرد و نادانست بسر انجام اين بيوفائى - پايان - طبرسى - قدس سره - گفته فرضى آورده و تعبير بواقع كرده براى مبالغه و مقصود اينست كه اگر آسمانها و زمينها و كوهها خردمند بودند و امانت كه وظائف دين است از اصول و فروع بر وجه اختيار بر آنها عرضه ميشد با بزرگى و شدت و نيروى خود آن را گران ميشمردند و از حملش امتناع مينمودند از ترس قصور در انجام آن ولى آدمى با ناتوانى تن آن را حمل كرد و از تهديد نترسيد براى ستم پيشگى و نادانى و بدين معنا حمل شود آنچه از ابن عباس است كه امانت بر خود آسمان پيشنهاد شد و از حملش امتناع نمود .\r\n4 - مقصود ظاهر كلام نيست بلكه بزرگداشت امانت است نه گفتگو با جماد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nچنانچه عرب گويند از منزل پرسيدم و به خانه خطاب كردم و جواب نداند و اين زبان حال است و گوئيم فلانى دروغى گفت . كه كوه نتواند كشيد ، و خدا هم فرموده « گفت بدان و زمين بيائيد بدلخواه يا ناخواه گفتند آمديم بدلخواه » و خطاب با آنكه نفهمند درست نيست و بنا بر اين معنى امانت دلائلى است كه خدا عزّ و جلّ در آسمانها و زمين و كوهها سپرده و بر يگانگى و پروردگارى خود و آنها پديدار كردند و آدم كافر نهانش داشت و منكرش شد چون ستم كار است .\r\nو بدين معنا برگردد آنچه گفته شده كه مقصود از امانت طاعت است زيرا طاعت اعم از طبيعى و اختياريست و مقصود از عرض در خواست كه چه طلب فعل باشد چه اراده صدور از ديگرى و مراد از حمل خيانت است و نپرداختن كه گويند امانت را به گردن گرفت يعنى آن را نپرداخت و اباء انجام وظيفه‌ايست كه از او بايد و ظلم و نادانى براى خيانت و تقصير است .\r\n5 - گفته‌اند : خدا تعالى چون اين اجرام را آفريد فهمى بدانها داد و به آنها فرمود ، من واجبى مقرر كردم و براى هر كه فرمانم برد بهشتى آفريدم و براى هر كه نافرمانى كند دوزخى ، گفتند مسخريم براى هدف آفرينش خود ولى واجبى به گردن نگيريم و نه ثوابى خواهيم و نه كيفرى ، و چون خدا آدم ( ع ) را آفريد همانا بوى پيشنهاد كرد و او پذيرفت و به خود ستم كرد در پذيرش رنج طاعت و نادان بود بسر انجامش 6 - گفته‌اند مقصود از امانت عقل است و تكليف كه بآمادگى آنها سنجيده شد و لياقت آن را نداشتند و آدمى كه لياقت آن را داشت آن را پذيرفت ولى بر اثر نيروى شهوت و خشم خود ستمكار و نادان بود و بنا بر اين توان آن را سبب تحمل آن آورد زيرا از فائده عقل است كه مسلط بر آن دو نيرو باشد و آنها را از تعدى و تجاوز نگهدارد ، و عمده هدف تكليف تعديل آنها و شكستن شورش آنها است .\r\n7 - مقصود از امانت پرداخت امانت است ضد خيانت يا قبول امانت و باقى آيه\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبيكى از وجوه گذشته توجيه شود .\r\n8 - مقصود از امانت امامت و خلافت كبرى است و مقصود از حمل آن دعوى بناحق آنست كه آسمان و زمين و كوه زير بار آن نرفتند و آدمى كه ابو بكر است آن را به گردن گرفت چون پر ستمكار و نادان بود ، و اخبار بسيارى در اين باره رسيده است كه آنها را در كتاب امامت و جز آن آورديم و به چند سند از امام رضا عليه السّلام است كه امانت ولايت است ، هر كه بناحق دعوى كرد كافر است .\r\nعلى بن ابراهيم گفته : امانت امامت است و فرماندهى كه بر آسمانها و زمين و كوهها پيشنهاد شد و از حملش خوددارى كردند و از دعوى غضبش ابا كردند و از آن ترسيدند و يك آدمى ستمكار و نادان كه اولى باشد آن را به گردن گرفت ، و از امام صادق عليه السّلام است كه امانت ولايت است و انسان ابو الشرور منافق ، و از امام باقر عليه السّلام است كه آن ولايت است كه آنها همه از گردن گرفتنش كه كفر است رو گرداندند و انسانى به گردن گرفت و او ابو فلان است .\r\nو يك دليل بر اينكه مقصود از امانت تكليف است روايتى است از على عليه السّلام كه هنگام نماز كه ميشد رنگش ميگرديد و از سببش پرسيدند فرمود : وقت امانتى رسيده كه به آسمانها و زمين و كوهها از طرف خدا پيشنهاد شد و از آن خوددارى كردند و ترسيدند .\r\nو دليل اينكه مقصود از آن امانت معروف است نهج البلاغه است كه در ضمن سفارش به مسلمانان فرموده :\r\nسپس پرداخت امانت كه هر كه نپردازد نوميد است زيرا بر آسمانهاى ساخته و زمين گسترده و كوههاى بلند واداشته پيشنهاد شد و درازتر و پهن‌تر و بزرگتر از آنها نبود ، و اگر درازا و پهنا و نيرو و عزت سود داشت آنها بر ميگرفتند ولى از كيفرش ترسيدند و فهميدند و آنچه نفهميد ناتوانتر از آنها كه آدمى است زيرا او بسيار ستمكار و بسيار نادانست .\r\nو روايت است كه پرسش شد امام صادق عليه السّلام از مرديكه ميفرستد نزد مردى و\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nميگويد براى من يك جامه بخر و او آن را در بازار جويد و بداند كه خودش مانند آن را دارد و از جامه خود به او ميدهد ؟ فرمود : چنين كارى نكند و خود را چركين ننمايد خدا عزّ و جلّ ميفرمايد :  إِنَّا عَرَضْنَا الْأَمانَةَ  - و حق اينست كه همه اين معانى در بطون آيه داخلند چنانچه گفته شده :\r\nتكليف پرستش خدا است چنانچه شايد و بزرگتر آن خلافت الهيه است براى اهل آن و پذيرش ديگران براى او و خوددارى از دعوى مقام او و سپس تكاليف ديگر و مقصود از پيشنهاد آن بآسمانها و زمين و كوهها سنجش آمادگى آنها است و مقصود از اباء كردن بىلياقتى آنها است براى اين مقام ولى انسان از تكبر ، بىلياقت آن را تحمل كرد كه از نظر نوع خود در آن تقصير نمود . اينها كليات معانى آيه است و هر چه در هر جا در تفسير آن رسيده راجع به اين حقائق است كه از تدبر و توفيق خدا روشن شود .\r\nسيد مرتضى - رضى اللَّه عنه - در جواب مسائل عكبريه در تفسير اين آيه كه پرسش شده بود گفته است : بطور حقيقت پيشنهادى با گفته يا آنچه بجاى آنست در ميان نبوده و اين آيه مجاز است و مقصود از آن روشن كردن عظمت امانت و بار تكليف است و سخت بودن آن بر آدمى ، و بيان اينكه آسمانها و زمين و كوهها اگر امانت پذير بودند و شعور داشتند از پذيرش امانت خوددارى ميكردند و با اين حال هم حق آن را نميپرداختند .\r\nو نظيرش قول خدا تعالى است « نزديك بود آسمانها از آن در پاشند و زمين بشكافد و كوهها از ويرانى فرو افتند . 91 - مريم » و معلوم است آسمانها و زمين و كوهها بيجانند . و كفر و ايمان را نفهمند ولى مقصود از آن بزرگ شمردن كار بيهودگان و گفته گمراهان و عمل بدكارانست از كفر به خدا تعالى و بيان اينكه سنگين و بار آن چنين است .\r\nو اين سخن در قرآن بر وجه مجاز و استعاره است چون قول ديگر خدا تعالى « و برخى سنگها باشند كه البته چشمه از آنها جوشد - الآية - ، 74 - البقره »\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو معلوم است كه سنگ بيجانست و فهم ندارد تا بترسد يا اميدوار شود و همانا مقصود بزرگ شمردن گناه نافرمانى خدا است و آنكه بايد بنده چگونه از خدا بترسد .\r\nو همين بيان را دارد در موضوع ديگر كه فرموده « و اگر قرآن را بكوهها برّند الآية - 13 - الرعد » كه با اين مثل جلالت قدر و علوّ شان قرآن را بيان كرده كه اگر سخن اين اثر را داشت بايد قرآن داشته باشد كه بالاتر از هر سخنى است .\r\nو گفته‌اند : مقصود از  إِنَّا عَرَضْنَا الْأَمانَةَ  پيشنهاد امانت بر اهل آسمانها و اهل زمين و اهل كوهها است و عرب از اهل محل بذكر محل گزارش ميدهند و مردم را بنام محلّ ميخوانند چنانچه خدا فرموده « بپرس از قريه‌اى كه در آن بوديم و از كاروان ، 83 - يوسف » و مقصود پرسش از اهل قريه و اهل كاروانست .\r\nو پيشنهاد بر اهل آسمانها و اهل زمين و اهل كوهها پيش از خلق آدم بوده و آنها را مخير كردند ميان تكليف كه بآدم و فرزندانش شد و آنها از تقصير ترسيدند و پس كشيدند و معاف شدند و آدمى آن را پذيرفت و در باره آن تقصير كرد . و آيه راجع بامانت مردم نيست كه سائل گمان كرده بلكه راجع به تكليف است چنانچه ما شرح داديم .\r\nو گروهى از اصحاب حديث را كه معتقد بامامتند جوابيست كه بدان چسبيدند از نظر اخبار كه گفتند مقصود از امانت ولايت امير المؤمنين عليه السّلام است كه پيش از آفرينش آدم بر آسمانها و زمين و كوهها پيشنهاد شد كه با شرائطش آن را بياورند و از حمل آن خوددارى كردند تا مبادا تضييع كنند حق آن را و مردم آن را به گردن گرفتند و بيشتر آنها حق آن را اداء نكردند - پايان - « تا عذاب كند خدا منافقان را » علت حمل نابجا است : و ذكر توبه مشعر است كه چون بطبع خود ستمكار و نادانند دچار تقصير ميشوند و خدا غفور است و رحيم كه توبه‌پذير است و ثواب طاعت را ميدهد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو  خَلَقَ الْأَزْواجَ كُلَّها  يعنى هر نوع و صنفى را از گياه و درخت و از خودشان كه نر و ماده‌اند ، « و هم آنچه را ندانند » از انواع جانوران كه خداشان بر آن آگاه نكرده ، تاويل ديگرى هم در روايت على بن ابراهيم بيايد .\r\n« از گل چسبنده » كه بهم چسبد و على بن ابراهيم گفته : بدست چسبيد « سپس از او ساخت جفتش را » يعنى از عضو او يا از گل او يا از نوع او يا براى بهره بردن او .\r\n« و زيبا صورت بندى كرد شما را » باقامت راست ، چهره روشن ، تناسب اندام و نقشه تا آماده هنر و كسب كمالات باشد .\r\n«  عَلَّمَهُ الْبَيانَ  » گفته‌اند : اشاره است باينكه بسخن گوئى آدمى را از ديگر جانوران ممتاز كرده ، و آن تعبير از راز درونست و فهماندن به ديگران آنچه را از وحى دريافته و شناساندن حق و ياد دادن شرع و در تفسير على بن ابراهيم است : بسندى از امام رضا عليه السّلام كه در تفسير    الرَّحْمنُ عَلَّمَ الْقُرْآنَ    ، فرمود : خدا قرآن را بمحمد آموخت . گفتم :  خَلَقَ الْإِنْسانَ  يعنى چه ؟ فرمود مقصود امير المؤمنين است گفتم :\r\n«  عَلَّمَهُ الْبَيانَ  » فرمود : شرح هر چه مردم نياز دارند به او ياد داد - الخبر )  مِنْ صَلْصالٍ كَالْفَخَّارِ  گفته‌اند : صلصال گل خشكى است كه بنك ميدهد و فخار سفال است و خدا آدم را از خاكى كه گلش كرد و خرّه سالخورده‌اش نمود و آن را خشكيده كرد آفريد و مخالفتى با اينكه فرمود « از خاك » و مانندش ندارد .\r\n« برخى شما كافريد » يعنى كافر ميشويد يا در علم خدا كافريد و در كافى ( ج 1 ص 413 ) است و در تفسير قمى ( 682 ) كه امام صادق عليه السّلام را پرسيدند از تفسير اين آيه فرمود : ميدانست خدا ايمان آنها را بولايت ما و كفرشان را براى ترك آن روزى كه پيمان از آنها گرفت در پشت آدم و ذر بودند  لَقَدْ خَلَقْنَا الْإِنْسانَ فِي كَبَدٍ  يعنى در رنج و سختى چه كه او دچار مصائب دنيا و سختيهاى آخرت است .\r\nو على بن ابراهيم در ( 725 ) گفته : يعنى واداشته و بيايد تفسير آن در خبرى كه او در شكم مادر بر پا است « نداديمش دو چشم ؟ » كه بدانها ببيند و زبانى كه با آنها راز دل گويد و دو لب كه دهان خود را پوشد و در گفتن و خوردن و نوشيدن از آنها\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nكمك گيرد ، « به او نموديم دو بلندى را » راه خوبي و بدى و گفتند : دو پستان چون بمعنى جاى بلند است ، در كافى است از امام صادق عليه السّلام كه بلندى خوبى و بديست و در مجمع البيان ( ج 10 ص 494 ) از امير المؤمنين است كه راه خوبى و راه بدى و از آن حضرتست كه مردمى گويند مقصود از نجدين دو پستانست فرمود ، نه ، خوبى و بديست .\r\n وَ لَقَدْ خَلَقْنَا الْإِنْسانَ  گفته‌اند يعنى جنس آدمى را « در بهترين بنياد » يعنى معتدل با قامت بلند و چهره زيبا و جامع خواص كائنات « سپس او را بفرودتر از فرود باز آورديم » يعنى بدوزخش افكنديم و گفته‌اند پيرى فرتوت ساختيم ، على بن ابراهيم گفت در باره اولى نازل شده ، و در مناقب است از امام كاظم عليه السّلام كه مقصود انسان اولى است كه براى دشمنى امير المؤمنين باسفل السافلين بازگشت .\r\nميگويم : بر سبيل احتمال كه بسا مقصود از اسفل السافلين دچار شدن آدمى است به نيروى شهوت و علاقه‌هاى جسمانى چون روحش از عالم قدس است و با دچار شدن بتن كه صفات بهيمه و دلبنديهاى پست دارد از اعلى عليين باسفل سافلين باز گشته و همه در اين درك گرفتارند « جز آنان كه ايمان و عمل صالح آرند » و چرك اين نشأه فانيه را از خود بزدايند و بدرجات عاليه رسند و بنشانهء نخست رسند و جانشان بعالم بالا گرايد و اشرف از فرشته‌هاى مقرب شوند و در غرفه بهشت بياسايند .\r\n« بنام پروردگارت كه آفريد » همه آفريده‌ها را طبق مصلحت ، و از امام باقر است كه يعنى آفريد نور ديرين تو را پيش از همه چيز ،  مِنْ عَلَقٍ  از خون بسته پس از نطفه بودن  الَّذِي عَلَّمَ بِالْقَلَمِ  على بن ابراهيم گفته : بآدمى نويسندگى آموخت كه كار دنياش در مشرق و مغرب بدان درست شود « و آموخت بآدمى آنچه نميدانست » از انواع هدايت و بيان على بن ابراهيم گفته : يعنى به على نويسندگى آموخت كه پيشتر نميدانست ، گفته‌اند خدا وضع آدمى را از آغاز تا انجام و از پست‌ترين مراتب تا بالاترين بر شمرده براى اظهار نعمت بخشى بر آدمى و اثبات پروردگارى و كرم خود .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nيك فائده [ انسان برتر است يا فرشته 
  ]\r\n: مسلمانان اختلاف دارند كه فرشته‌ها برترند يا آدمى بيشتر اشاعره معتقدند پيغمبران برتر از فرشته‌اند و برخى تصريح كردند كه عوام مؤمن برتر از عوام فرشته‌هايند و خواصّ فرشته برتر از عوام آدميند كه جز پيغمبرانند ، بيشتر معتزله معتقدند فرشته‌ها برتر از همه بشرند و ميان اماميه خلافى نيست كه پيغمبران و امامان از همه فرشته‌ها برترند ، و اخبار بسيارى دارد كه در كتاب نبوت و ديگر كتب حجت آورديم و اما در برترى مؤمنان ديگر بطور كلى يا خصوصى بر همه فرشته‌ها يا برخى از آنها اخبار روشنى نيست كه بدان قضاوت توان كرد و ما در باره آن متوقف هستيم .\r\nشيخ مفيد - قدّس اللَّه سرّه - در مقالات گفته : همه اماميه گويند : پيغمبران و رسل بشر برترند از فرشته‌ها و اصحاب حديث با آنها موافقند ، و همه معتزله مخالف آنند ، و بيشترشان معتقدند كه فرشته‌هاى برترند از پيغمبران و رسل ، و چند تن آنها در اين باره متوقفند ، و اختلافشان در اين باب و اجماعشان بر خلاف تفضيل انبياء بفرشته‌ها كه قطعى است چنانست كه شرح داديم .\r\nسپس گفته : رسولان و انبياء فرشته‌ها نسبت بآل محمّد صلّى اللَّه عليه و آله و سلم چنانند كه در انبياء و رسل بشر گفتيم ولى فرشته‌هاى ديگر كه نسبت بفرشته‌ها فضلى دارند باز هم آل محمّد عليه السّلام از آنها برترند و نزد خدا ثواب بيشتر دارند بادله‌اى كه در اين كتاب جاى ذكر آنها نيست .\r\nمؤلف ياقوت گفته : پيمبران برترند از فرشته‌ها چون شرف رسالت دارند و رنج تكليف ، علامه - قدّس سرّه - در شرحش گفته : مردم در اين باره اختلاف دارند ، اماميه و جمعى از اشاعره انبياء را اشرف از فرشته‌ها دانند و معتزله و فلاسفه بر عكس ، صدوق - قدس سرّه - در رساله عقائد گفته : اعتقاد ما در انبياء و رسل و ائمه عليه السّلام اينست كه برترند از فرشته‌ها و چند دليل آورده و بسط سخن داده كه آن را در كتاب امامت ذكر كرديم .\r\nسيد شريف - رضى اللَّه - عنه در كتاب غرر و در اين باره گفته : بدان كه\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبراى برترى مكلفى بر ديگرى دليل عقلى قطعى نيست ، زيرا مقصود از برترى در اينجا استحقاق ثواب بيشتر است و آن را از ظاهر طاعت نتوان فهميد زيرا دو طاعت در ظاهر برابر بسا در ثواب به اندازه فزونى نابرابر باشند و بايد بدليل سمعى قطعى چسبيد و در قرآن و حديث چنين دليلى نيست و ما بيان كنيم آيهء كه دليل برترى انبياء بفرشته‌ها دانستند ممكن است دليل بر ترتيبي در فضل باشد كه ذكر كنيم .\r\nو دليل قطعى به برترى انبياء بفرشته‌ها همان اجماع اماميه است كه در اين باره خلافى ندارند و بلكه پا فراتر نهاده و ائمه عليه السّلام را هم برتر از همه فرشته‌ها دانند ، و اجماعشان حجت است زيرا معصوم در ميان آنها است ، و در بسيارى از كتب خود كيفيت استدلال به اين روش را بيان كرديم و شرح داديم كه با غيبت امام از چه راهى قطع بعقيده او بدست آيد و هر اعتراضى را هم جواب گفتيم و در اينجا نبايد بشرح آن پردازيم .\r\nو ممكن است دليل بر آن آورد از اينكه خدا همه فرشته‌ها را فرمود : تا بر آدم سجده‌كننده و اين فرمان مقتضى بزرگداشت و تقديم و احترام داريست و چون تعظيم و تقديم مفضول بر فاضل روانيست بدانيم كه آدم عليه السّلام برتر از فرشته‌ها است و هر كه او را افضل از همه فرشته‌ها داند معتقد است كه همه انبياء برترند از همه فرشته‌ها و كسى تفضيل ميان آن دو نداده .\r\nاگر گفته شود : از كجا فرمان سجده براى تعظيم و تقديم آدم بوده ؟\r\nگوئيم بعبادت گرفتن آنها به سجده بر او براى اين بوده كه قبله آنها باشد بىتعظيم و تقديم او يا براى تقديم و تعظيم او كه ما گفتيم اگر بر وجه يكم باشد نبايد ابليس از سجده خوددارى كند و كبر ورزد و گويد « آيا اينست كه بر منش گرامى داشتى ؟ ، 62 - اسرى » و بگويد « من به از اويم ، مرا از آتش آفريدى و او را از گل ، 11 - الاعراف ) و همه قرآن گوياست كه امتناع او از سجده براى اعتقاد به برترى دادن و تكريم آدم بوده و اگر چنين نبود بايد خدا به او اعلام كرده باشد كه در اين سجده تفضيل و تكريمى براى آدم نيست ، و چگونه در آنچه گفتيم ترديدى آيد با اينكه هر پيغمبرى خواسته آدم عليه السّلام را بزرگ شمارد و او را بفخر و شرف ستايد سجود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nفرشته‌ها را بر او بميان آورده و آن را بزرگترين فضيلت او دانسته و اين شك ندارد .\r\nو اما استدلال برخى براى برترى انبياء بر فرشته برنج در تكليف بيش از آنها چون كه شهوت دارند ببديها و نفرت دارند از واجبات درست نيست زيرا ما ندانيم كه رنج پيغمبران بيش از رنج فرشته‌ها باشد در تكليف ، و شك در اينجا بايد و آيد ، و هر چه بر ما روشن نباشد قطع به نبودنش نبايد با اينكه ما بطور كلى ميدانيم كه چون فرشته‌ها مكلفند بايد در انجام آن رنج برند و گر نه سزاوار ثواب نشوند و تكليف هر مكلف از نظر ثوابش نيك است و رنج تكليف بناچار براى خواهش آنچه است كه بر آنها غدقن شده و نفرت از آنچه بر آنها واجب شده .\r\nو در اين صورت از كجا كه رنج پيغمبران از رنج فرشته‌ها بيشتر باشد ، و چون رنج در تكليف براى همه هست كم و بيش آن معلوم نيست و بايد توقف كرد و اكنون شبهه‌هاى كسانى كه فرشته‌ها را برتر دانند بميان آريم به يارى خداوند .\r\n1 - تمسك كردند با اينكه خدا از گفته ابليس در خطاب بآدم و حواء حكايت كرده كه « غدقن نكرده بر شما پروردگار شما از اين درخت تا مبادا جاويدان شويد تا فرشته گرديد ، 19 - الاعراف » و آنها را براى همپايه شدن با فرشته‌ها به خوردن از درخت تشويق كرد و از آن خوردند و گناه كردند ، و هيچ خردمندى كسى را بمقامى فرودتر از مقام خودش تشويق نكند تا او را بنافرمانى خدا كشاند و از آن برآيد كه فرشته‌ها از پيغمبران برترند .\r\nو باز تمسك كردند بقول خدا تعالى « هرگز خوددارى نكنند مسيح و نه فرشته‌ها كه بندهء خدا باشند ، 179 - النساء » زيرا در اينجا متعارف اينست كه فروتر را مقدم دارند و گويند نه وزير اين كار را كند و نه خليفه و نگويند نه امير اين كار را كند و نه پاسبان و اين هم دليل برترى فرشته است بر پيغمبر و باز تمسك كردند بقول خدا تعالى « و البته گرامى داشتيم آدميزاده‌ها را و برداشتيم آنها را بر خشكى و دريا و روزى داديم آنها را از چيزهاى پاكيزه و برتريشان داديم بر بسيارى از آنچه آفريديم برترى دادنى ، 10 - الاسراء » .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nگفتند : پس از آدميزاده آفريده‌اى نيست كه با واژه ( من ) از او تعبير كنند كه معنى عقلاء دارد جز پرى و فرشته و چون بر همه كس نگفته بلكه بر بيشتر كسان گفته دانسته شود كه فرشته‌ها را از برترى دادن آدميان بر ديگران كنار زده زيرا خلافى نيست كه آدمى برتر از پرى است : و چون از خطاب برآيد كه آفريده‌اى هست كه آدميزاده از او برتر نيست شكى ندارد كه همان فرشته‌ها باشند .\r\nو باز تمسك كردند بقول خداى تعالى « نگويم بشما كه خزائن خدا را دارم و غيب ندانم و نگويم كه فرشته‌ام ، 50 الانعام » و اگر حال فرشته برتر از حال پيغمبر نبود چنين نميگفت .\r\nجواب از دليل يكم : اولا چرا پنداريد كه معناى « جز اينكه فرشته شويد » اينست كه برگرديد بصفت فرشته چون اين تعبير صريح در اين معنا نيست و تنها احتمال آن را دارد چرا نگوئيد مقصود از آن اينست كه نهى از اكل شجره راجع بديگرانست كه فرشته‌ها و خالدين باشند نه بشما ، مانند اينكه يكى به ديگرى گويد تو از اين چيز نهى نشدنى مگر اينكه فلان كس باشى و مقصود اينست كه نهى شده او است نه تو و مقصود اين نيست تو بايد او بشوى ، و چون مقصود ابليس شبهه سازى بوده براى آدم و حوّاء اثر بخش‌ترين شبهه اين بوده كه نهى راجع بشما نيست و با ديگريست .\r\nو آنچه بطور مؤكد اين شبهه را باطل مىكند اينست كه رغبت آنها در فرشته شدن كه ابليس ميخواست ، دليل نيست كه فرشته از آنها برتر باشد زيرا صورت ديگرى را به خود گرفتن قلب حقيقت نميكند براى اينكه ثواب در برابر عمل است نه در برابر شكل و هيئت و دور نيست كه خواسته باشند به شكل فرشته شوند ، و اين رغبت بمزيد ثواب و فضل نيست زيرا ثواب فضيلتى است كه تابع شكل نيست ، آيا نبينى كه آنها رغبت داشتند تا از خالدين هم باشند و خلود مايه برترى در ثواب نباشد و بلكه سودى نقد است و رواست كه رغبت آنها در فرشته شدن هم بر اين وجه باشد .\r\nو جواب خصوص معتزله كه ارتكاب صغيره را بر انبياء روا دارند ميتوان داد\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nباينكه شما ميگوئيد آدم و حواء معتقد شدند فرشته برتر از پيغمبر است و گوئيم خطا رفتند در اين عقيده و اين گناهى بود بخشودنى كه صغيره را بر انبياء روا داريد ، از كجا عقيده آنها دليل باشد كه فرشته برتر است با اينكه گناه را بر آنها روا داريد ، نتوانند گفت صغائر در عمل اركانست نه در كار دل زيرا برهانى بر آن ندارند و بنا بر اصول آنها كار دل و اندام فرقى ندارند ، زيرا معنى صغيره نزد آنها عملى است كه ثواب طاعت مرتكب خود را كم مىكند و اين شامل كار دل هم هست چنانچه كار جوارح را شامل است .\r\nجواب از دليل دوم : شما نتوانيد منكر شد كه اين گفته خطاب به كسانى بوده كه فرشته را برتر از پيغمبر ميدانستند و طبق عقيده آنها صادر شده و براى همين فرشته‌ها را دنبال آورده مانند اينكه گوئى پدر من خوددار نيست از اين كار و نه پدر تو و اگر چه گوينده پدر خود را برتر داند ولى سخن را موافق عقيده مخاطب خود براند .\r\nو نيز رواست كه گفت بنا بر اينكه انبياء برتر از فرشته باشند تفاوت چندان نيست كه اين تعبير درست نباشد و نازيبائى تعبير در مورد تفاوت محسوسى است ، ندانى كه درست است كسى گويد ، امير فلان از اين كار روگردان نيست و نه امير فلان و اگر چه برابر و همدرجه يا نزديك بهم باشند ، ولى خوب نيست بگوئى امير از اين كار روگردان نيست و نه پاسبان براي اينكه تفاوت درجه آنها محسوس است .\r\nو جواب رساتر اينست كه گفت همه فرشته‌ها را از مسيح دنبال آورد براى اينكه روى هم از مسيح تنها ثواب بيشتر دارند و افضلند و لازمش اين نيست كه هر يك افضل از مسيح باشند .\r\nجواب از دليل سوم : شما نتوانيد منكر شد كه مقصود خدا از قولش  عَلى كَثِيرٍ مِمَّنْ خَلَقْنا تَفْضِيلًا  اين باشد كه آنها را بر آفريده‌هاى خود همه برترى داديم كه بسيارند و كثير وصف خلق باشد چنانچه خدا فرموده « نفروشيد آيات مرا ببهاى كم ، 49 - البقره - و المائده 147 » مقصود اينست كه بهر بهاء بفروشيد كم است و مقصود\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nتخصيص بهاء كم و بهاء خاص نيست و مانند آنست گفته شاعر :\r\n از مردمى كه نيست در اخلاق پاكشان * دشنام نقد و سوء جزع در نهادشان \r\nكه مقصود او نبود هر فحش است گر چه وصف نقد آورده و نبود هر بيتابى گرچه آن را ببد مقيد كرده و اين بابيست در شيوائى غريب و دقيق ، و مانندش در شعر و سخن شيوا بىشمار است ، و ما در تأويل اين آيه كلامى جدا املاء كرديم و شرح مفصلى آورديم براى اين توجيه و نمونه‌هاى بسيارى ذكر كرديم .\r\nوجه ديگر در تأويل اين آيه اينست كه رواست همه فرشته‌ها از همهء آدمها برتر باشند و گرچه در بنى آدم پيمبرانى باشند كه هر يك از آنها برتر از يك فرشته باشد ، زيرا خلاف در برترى هر فرد از آدميانست بر هر فرد از فرشته‌ها و مانعى ندارد كه جميع فرشته‌ها باهم فاضل‌تر باشند چون هر يك ثوابى بيشتر دارند و ثواب مجموع آنها بالاتر از ثواب مجموع آدميانست زيرا برترهاى آدميان كمند و گرچه در آدميان باشند كسانى كه هر يك بر هر يك از فرشته‌ها برترند .\r\nو توجيه ديگر اينست كه اين آيه نظر به ثواب و فضل معنوى ندارد بلكه منظور او نعمت و سود دنيوى است چه كه گفته « البته بنى آدم را گرامى داشتيم » و گرامى داشتن بالا بردن و پذيرائيست و آنكه فرموده « آنها را كه در خشكى و دريا بر آورديم و روزى خوب داديم » و شك ندارد اين نعمتها بيرون از ثواب هستند و تفضيلى كه در آخر آيه گفته بايد شامل آنها باشد و الا سياق آيه نامنظم گردد و دست كم اينست تفضيل مبهم شود و استدلال براى آنها را نشايد .\r\nجواب دليل چهارم اينست كه آيه هيچ دلالت ندارد به برترى فرشته از پيغمبر زيرا مقصود نفى فرشته بودنست نه نفى افضليت از فرشته ندانى اگر كسى مورد گمان شود كه وصفى دارد و چنين نباشد رواست كه آن را از خود نفى كند بمانند همين تعبير گر چه آنچه دارد افضل از آن باشد و ارفع و لازم نيست كه چون علم غيب و خزينه دارى خدا را كه از خود نفى كرده افضل باشند نفى فرشته بودن هم نفى افضل باشد زيرا اين حال جز آن دو حال است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو مفسر اين كه اشكال را به كلى بر طرف مىكند آيه ديگر است كه در آن گفته « و نميگويم براى آنان كه چشم گيرند براى شما خدا به آنها خيرى نداده - 39 - هود » و ما ميدانيم كه اين مقامى ناستوده است كه در آنها بوده و در هر حال مقام خودش بالاتر و والاتر بوده بنا بر اين چرا نفى فرشته بودن از خودش چنين نباشد و لازم نيايد كه حالش كمتر از فرشته نباشد مانند نفى منزلت اين آيه و تمسك به اين آيه سست است جدّا و آنچه آورديم بس است و خدا ولىّ توفيق است - پايان - و هم در جواب مسائل رى خود - رضى اللَّه عنه - در همين حدود گفته است .\r\nدوانى در شرح عقائد گفته : پيغمبران برتر از فرشته‌هاى آسمانند نزد بيشتر اشاعره و از فرشته‌هاى زمينى باتفاق همه و عوام آدميان مؤمن هم از عوام فرشته‌ها برترند ولى بعقيده معتزله و ابى عبد اللَّه حليمى و قاضى ابو بكر فرشته‌ها برترند ، و مقصود از برترى فزونى در ثوابست و اين براى آنست كه عبادت فرشته‌ها فطرت آنها است و منش آنها و رنج‌آور نيست بخلاف عبادت بشر كه مزاحم دارد و سخت‌تر است و پيغمبر صلّى اللَّه عليه و آله و سلم فرموده برتر كارها زيان آورتر آنها است يعنى رنج آورتر .\r\nگويم : بنا بر اين توهمى كه شده دفع شود و آن اينست كه اهانت بفرشته كفر است و بيك مؤمن كفر نيست پس فرشته برتر است از مؤمن زيرا اين دليل شود كه فرشته بسبب كثرت نسبت با مبدأ در پاكى و كمى واسطه اشرف است نه اينكه افضل است بمعنى آنكه ثواب بيشتر دارد .\r\nشارح مقاصد گفته : بيشتر اصحاب ما و شيعه معتقدند كه پيغمبران برترند از فرشته‌ها بر خلاف معتزله و قاضى و ابى عبد اللَّه حليمى و برخى اصحاب ما تصريح دارند كه عوام مؤمنان بشر برترند از عوام فرشته‌ها و خواص فرشته‌ها برترند از عوام بشر يعنى جز پيغمبران دليل ما چند وجه عقلى و نقلى است :\r\n1 - خدا تعالى ملائكه را فرمان سجده بر آدم داد و حكيم افضل را به سجده بر ادنى واندارد ، و خود داراى ابليس و تكبرش و دست انداختن باينكه او بهتر از آدم است چه كه آدم از گل است و او از آتش دليل است كه مورد فرمان سجدهء بزرگداشت\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبوده و احترام نه سجدهء تحيت و ديدنى و نه سجده بر فروتر براى بزرگ كردن او و بالا بردن مقامش و شكسته نفسى ساجدين .\r\n2 - آدم اسماء را بفرشته آموخت بدان چه خدايش از خواص اشياء آموخته بود و آموزگار برتر است از شاگرد و از سياق آيه دليل است كه منظور اظهار افضليت آدم بوده كه نميدانستند و دفع توهم نقصان از او و از اين رو خدا فرمود « آيا بشما نگفتم من داناترم به غيب آسمانها و زمين ، 33 - البقره » و به اين بيان دفع شود آنچه گفتند كه فرشته‌ها دانش انبوهى دارند چند برابر دانش اسماء براى مشاهده لوح و تجربه‌ها كه در مدتى دراز اندوخته‌اند .\r\n3 - قول خدا تعالى « راستى خدا برگزيده آدم و نوح و خاندان ابراهيم و خاندان عمران را بر همه جهانيان ، 33 - آل عمران » و جز پيغمبران خاندان ابراهيم و عمران تخصيص خوردند بدليل اجماع پس آدم و نوح و همه پيغمبران برگزيده‌اند بر همه جهانيان كه فرشته از آنهايند زيرا مخصصى نسبت بفرشته‌ها نيست و تفسير عالمين ببسيارى از آفريده‌ها وجهى ندارند .\r\n4 - براى آدمى موانع بسياريست از طاعت علمى و عملى چون شهوت ، خشم و نيازهاى ديگر و عبادت و تحصيل كمال به زور و غلبه بر ضد قوه عاقله رنج‌آورتر است و افضل و ابلغ در استحقاق ثواب و افضل بودن همان بمعنى استحقاق ثواب بيشتر است .\r\nنگويند : اگر نبودن شهوت و خشم و موانع ديگر را در فرشته‌ها بپذيريم عبادت با وجود شواغل اشقّ و افضل است از عبادت ديگر در صورتى كه بيك اندازه و يك وصف باشند ، و عبادت فرشته‌ها هم بيشتر است و هم پيوسته‌تر شب و روز تسبيح گويند و وانگيرند ، و اخلاص مايه نظام و يقين بنياد ايمان و تقوى كه ثمره اعمال است در آنها بانيروتر و پايدارترند ، زير راه آنها عيانست نه بيان و شهود است نه پيغام .\r\nكه در پاسخ گوئيم : بىنزاع آنها را مزاحمى از عبادت نيست و در اين صورت\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nرنج و درد از عبادت كم يا بيش تصور نشود ، و كمتر بودن اوصاف ديگر در باره پيغمبران پذيرفته نيست .\r\nو بسا براى برترى انبياء تمسك كردند باينكه فرشته‌ها را خرديست بىشهوت بهائم را شهوتى است بيخرد و انسان هر دو را دارد ، و اگر شهوتش را بر عقلش ترجيح دهد پست‌تر از بهائم شود و اگر عقلش را بر شهوت ، بالاتر از فرشته بايدش بود ، و اين هم بدان چه گذشت برگردد و تقرير درستش اينست كه كافر با قدرت تعمدا كاستى را بر درستى ترجيح داده و هر كه چنين كند گمراه‌تر و پست‌تر باشد از آنچه بدون قدرت كاستى را ترجيح داده و بايد آنكه با تمكن كمال را بر كاستى ترجيح داده است افضل و اكمل باشد .\r\nو اما تمسك بقول خدا تعالى  وَ لَقَدْ كَرَّمْنا بَنِي آدَمَ  باعتبار اينكه تكريم مطلق براى جنسى مشعر است به برترى آن ، سست است زيرا تكريم مايه برترى نميشود خصوص با وجود اينكه دنبالش فرمود  وَ فَضَّلْناهُمْ عَلى كَثِيرٍ مِمَّنْ خَلَقْنا  كه اشاره دارد ببرترى نداشتن بر قليل و آن هم باجماع جز فرشته نيست با اينكه آنها را عباد مكرمون وصف كرده .\r\nسپس گفته : مخالفان هم چند دليل عقلى و نقلى آوردند .\r\nچون قول خدا تعالى « و براى خدا سجده كند هر چه در آسمانها و در زمين است از جانور و فرشته و آنان تكبر نورزند و از پروردگار خود بترسند بر فراز خود و انجام دهند آنچه فرمان يابند ، 49 - النحل » مخصوص كرد فرشته‌ها را بتواضع و ترك تكبر در سجود و اين اشاره است باينكه ديگران چنين نباشند و دچار تكبرند و خوف و فرمانبرى آنها را پيوسته دانسته و اجتناب از گناهان را .\r\nو چون قول خدا تعالى « آنان كه در بر اويند از عبادتش تكبر نورزند و خسته نشوند تسبيحش گويند شب و روز وانگيرند 19 - 20 - الأنبياء » آنها را بقرب و شرف و تواضع و مواظبت بر طاعت وصف كرده .\r\nو چون قول خدا « بلكه بندگانى باشند ارجمند كه پيشى نگيرند به او در\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nگفتار و بفرمانش كار كنند ، 26 - الأنبياء - تا فرمايد و آنان از ترسش نگرانند » آنان را بكرامت مطلق و امتثال و ترس از خدا وصف كرده كه پايه همه خيراتند .\r\nپاسخ اينست كه اين آيات دلالت دارند بر فضيلت نه برترى خصوص نسبت به انبياء عليه السّلام .\r\nو چون قول خدا « بگو نميگويم خزينه‌دار خدايم و نه غيب‌دان و نگويم بشما كه من فرشته‌ام ، 50 - الانعام » و اين سخن نيكو است در صورتى كه فرشته برتر باشد .\r\nو جوابش اينست كه اين گفته بر اثر درخواست شتابانه قريش بود نسبت بتهديدى كه در آيه پيش است « و آنان كه دروغ شمارند آيات ما را برسد بدانها عذاب بواسطه فسقشان ، 29 - الانعام » و مقصود اينست كه من نيروى فرشته ندارم تا بر شما عذاب آرم چنانچه جبرئيل دارد ، و ندانم چه وقت مىشود .\r\nو چون قول خدا « باز نداشت پروردگارتان از اين درخت جز اينكه فرشته باشيد يا از جاويدانها » يعنى نخواسته برتر باشيد و اگر بخوريد برتر شويد .\r\nو جواب اينست كه منظور شيطان فريب آنها بوده از نظر زيبائى و بزرگى فرشته‌ها و نيرومندى آنها براى خوردن از درخت نه برترى معنوى و اگر هم پذيرفته هم شود نهايتش برترى فرشته است بر آدم پيش از پيغمبر شدن او .\r\nو چون قول خدا « آموختش شديد القوى » 5 - النجم ، يعنى جبرئيل و آموزگار برتر است از شاگرد و جواب اينست كه جبرئيل واسطه بوده و آموزنده خداست .\r\nو چون قول خدا « هرگز رو گردان نيست مسيح كه بنده خدا باشد و نه فرشته‌هاى مقرب ، 171 - النساء » يعنى سر بزرگى ندارد از بندگى خدا عيسى و نه برتر از او چنانچه گوئى : روگردان نيست از اين كار وزير و نه شاه ، و اگر وارونه باشد درست نباشد بگواهى دانشمندان علم بيان و سخن‌فهمان ، و بر اين پايه است قول خدا تعالى « هرگز خشنود نشوند از تو يهود و نه ترسايان ، 20 - البقره » يعنى با اينكه آنان اسلام دوست‌ترند و از اين رو فرشته‌هاى مقرب را آورده كه برترند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو جواب اينست كه هدف اين گفتار رد گفته ترسايان و ديگرانست در باره مسيح كه با پيغمبرى پسر خدا است بلكه معبود است و عبوديت را نشايد چون روح خداست و بىپدر زاده شده ، و كور و پيس را درمان كند و منظور اينست كه عيسى با اين خصوصيت و بالاتر از او در اين جهت كه فرشته‌اند و نه مادر دارند و نه پدر و نيروئى بيش از عيسى دارند از بندگى خدا روگردان نيند و دلالت ندارند بر برترى از نظر ثواب و كمالات ديگر ، چنانچه منظور در مثالى كه آوردى فزونى و بالا بودن در فضل و شرف و كمال نيست بلكه در آنچه مظنه رو گردانى و خشنوديست مانند غلبه و سر بزرگى در شاه و دوستى در ترسايان و چون پيش داشتن فرشته‌ها بر ذكر پيغمبران در همه جا و جهتى براى آن تصور نشود جز برترى آنان .\r\nو جواب : اينست كه رواست سببش مقدم بودن وجود آنها است بر انبياء يا منظور تقويت ايمان به آنها است كه ناديده‌اند و سزاوار ترغيب و شناسائى .\r\nو اما دليلهاى عقلى :\r\n1 - فرشته‌ها روحانى و مجرد وابسته باجسام علويه و مبرى از سياهى ماده‌اند و از شهوت و غضب كه سرچشمه بديها و زشتيهايند ، كمالات علمى و عملى حاضر دارند كه نادانى و كاستى ندارند و در آمادگى نباشد كه خرده خرده برآيد و اشتباه در آنها نيست و به كارهاى عجيب و پديد آوردن ابر و زمين لرزه و مانند آن توانايند ، اسرار نهان را ميدانند و بهر كار نيك پيشتازند و آدمى چنين نباشد .\r\nجواب اينكه اين همه بر پايه فلسفه است نه بر اساس دين .\r\n2 - كارهاى ثواب‌آور فرشته‌ها بيشتر است چون عمر دراز دارند و پيوسته‌تر است چون مانعى ندارند و استوارتر است چون بگناه كم كن ثواب دچار نيستند ، و دانش آنها كاملتر و بيشتر است ، چون نورانيند و لوح محفوظ را كه همه اسرار كائنات در آن نقش است مشاهده ميكنند .\r\nو جواب اينكه اينها مانع نباشد تا كردار پيغمبران و دانششان برتر و كاملتر باشد و ثواب بيشتر آرند بجهات ديگر مانند اينكه با ضد و منافى مبارزه كنند و رنج\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو سختى كشند و جز آن كه گذشت ( پايان ) .\r\nمن گويم : عمده در اين باره اخبار بسياريست كه دلالت بر فضل انبياء و ائمه دارند بر فرشته‌ها ، و گرچه ميان آنها هم هست آنچه خلافش را بوهم آرد ، و آنها در ابواب مجلدات حجت پراكنده‌اند و براى حذر از طول كلام و حجم كتاب در اينجا نياورديم .\r\n\r\n[ روايات 
  ]\r\n1 - در احتجاج ( 191 ) در آنچه زنديق از امام صادق عليه السّلام پرسيد ، رسول برتر است يا فرشته‌اى كه به او فرستاده شده ؟ فرمود : بلكه رسول برتر است .\r\n2 - در مجالس ابن الشيخ : بسندى از زيد بن على از پدرش عليه السّلام در قول خدا تعالى « و البته گرامى داشتيم آدميزاده‌ها را » ميفرمود : برترى داديم بنى آدم را بر آفريده‌هاى ديگر « و بار كرديمشان بر خشكى و دريا » ميفرمايد : برتر و خشك « و روزيشان داديم از پاكيزه‌ها » ميفرمايد : از همه ميوه‌ها « و برترى داديمشان » ميفرمايد : هيچ جانورى و پرنده‌اى نيست جز اينكه مىخورد و مينوشد با دهانش و بدست خوراك بدهن بر نياورد و نه نوشابه جز آدميزاده كه با دست خوراك به دهان نهد و اينست برترى او .\r\nبيان : شايد مقصودش از تر ، جانوران جنبنده و با نمو باشد و از يابس ، چوبهاى خشكى كه با آنها كشتى سازند و ممكن است بر لف و نشر نامرتب ، تر ، دريا باشد و خشك بيابان .\r\n3 - در مجالس ابن الشيخ : بسندى از ابي معاويه ضرير كه بر هارون در آمدم و گفتند بر خوان نشسته ، و از من تفسير اين آيه را پرسيد « و البته گرامى داشتيم آدميزاده‌ها را و بار كرديمشان در خشكي و دريا و روزيشان كرديم از پاكيزه‌ها - الآية - گفتم : اى امير المؤمنين جدت عبد اللَّه بن عباس آن را تفسير كرده ، و بسندى از ابن عباس در تفسير آيه گفت : هر جانورى با دهنش مىخورد جز آدميزاده كه با انگشتانش مىخورد ، ابو معاويه گفت به من خبر رسيد كه قاشق نقره را از دست انداخت و با انگشت خوراك برگرفت .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n4 - و از همان : بسندى از ابن عباس در تفسير  وَ لَقَدْ كَرَّمْنا بَنِي آدَمَ  - الآية كه نيست جانورى جز اينكه با دهانش مىخورد جز آدميزاده كه با دستش مىخورد .\r\n5 - در علل ( ج 1 ص 5 ) : بسندش از عبد اللَّه بن سنان كه : پرسيدم از امام ششم عليه السّلام فرشته‌ها برترند و يا زادگان آدم ؟ فرمود : امير المؤمنين على عليه السّلام فرمايد :\r\nكه خدا عزّ و جلّ بفرشته‌ها عقل بىشهوت داده و ببهائم شهوت بىعقل و بآدمى هر دو را داده و هر كه عقلش را بر شهوتش چيره سازد ، بهتر از فرشته‌ها است و هر كه شهوتش را بر عقلش چيره سازد بدتر از بهائم است .\r\n6 - در صحيفه رضا است كه رسول خدا صلّى اللَّه عليه و آله و سلم فرمود : مؤمن در بر خدا چون فرشته‌ايست مقرب ، و راستى مؤمن در بر خدا عز و جلّ بزرگتر از فرشته است ، نزد خدا چيزى دوستر از مرد مؤمنى تائب يا مؤمنه‌اى تائبه نيست .\r\n7 - و از همان به همين سند است كه رسول خدا صلّى اللَّه عليه و آله و سلم فرمود : مؤمن را در آسمان شناسند چنانچه مرد ، اهل و فرزندش را شناسد ، و راستى كه او نزد خدا عزّ و جلّ گرامىتر است از فرشته مقرب .\r\n8 - عياشى : از امام پنجم در قول خدا تعالى  وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا  فرمود : هر چيز را كپ آفريد جز آدمى كه راستا آفريده .\r\n9 - در كافى ( ج 2 ص 498 ) : بسندش از امام ششم عليه السّلام كه خدا عزّ و جلّ فرمود : اى پسر آدم مرا ياد كن در گروه سرشناس تا تو را ياد كنم در گروهى سرشناس بهتر از گروه تو .\r\n10 - و از همان : بسندى كه بالا رفته كه خدا عزّ و جلّ بعيسى عليه السّلام فرمود :\r\nاى عيسى ، مرا پيش خودت ياد كن تا تو را نزد خود ياد كنم ، مرا در گروهى ياد كن تا تو را در گروهى بهتر از آدميان ياد كنم .\r\nبيان : بسا به اين دو خبر استدلال شود كه فرشته‌ها به از آدميانند ، و ممكن است جواب داد كه بهتر بودن گروه فرشته‌ها براى اينست كه همه معصومند بخلاف گروهى از بشر و اين منافات ندارند كه برخى بشر بهتر از فرشته‌ها\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nباشند ، بعلاوه ممكن است ملاء دوم شامل ارواح انبياء باشد ولى در برخى اخبار ، تصريح شده بملا فرشته‌ها .\r\n11 - كتاب تفضيل امير المؤمنين : بسندى از على بن ابراهيم از پدرش كه چون مأمون ابو هدبه مولى انس را بخراسان برد به من خبر رسيد و بديدار او بيرون شدم ، و در منزلى به من برخورد ، مردى بود بلند قامت و تنك ريش و خميده و مردم گرد او بودند ، به او گفتم : حديث به من بگو كه از راه دورى آمدم تا حديث از تو بشنوم - رحمك اللَّه - از شلوغى به من حديثى نگفت و كوچيد و بدنبالش رفتم تا منزل ديگر و چون فرود آمد نزد او رفتم و گفتم ، حديثم بگو - رحمك اللَّه تعالى - گفت :\r\nتو همان رفيق ديروز هستى ؟ گفتم : آرى ، گفت بنا بر اين ايستادم تا به تو حديث گويم بجبران آنچه با تو آغاز برخورد كردم .\r\nشنيدم رسول خدا صلّى اللَّه عليه و آله و سلّم ميفرمود : هر كه دانشى دارد و نهانش سازد خدا روز قيامت با آتش او را مهار زند ، سپس به خوبى ايستاد و گفت : مولايم انس بن مالك را ديدم كه سر بندى سفيد بسته ، گفتم اين سربند چيست ؟ گفت از نفرين على بن ابى طالب عليه السّلام است .\r\nگفتم : چطور ؟ گفت : پرنده‌اى برسول خدا صلّى اللَّه عليه و آله هديه شد كه در خانه ام سلمه بود و من دربان رسول خدا صلّى اللَّه عليه و آله و سلم بودم ، ام سلمه آن را ساخت و نزد رسول خدا برد و به من گفت بر در خانه باش تا رسول خدا صلّى اللَّه عليه و آله و سلّم از آن بخورد ، من بر در ماندم و او آن را پيش پيغمبر صلّى اللَّه عليه و آله و سلّم نهاد و چون برابرش گذاشت ، رسول خدا صلّى اللَّه عليه و آله دو دست برداشت و گفت : بار خدايا محبوبترين خلق خود را به من برسان تا با من از اين پرنده بخورد .\r\nمن دعاى پيغمبر را شنيدم و دوست داشتم مردى از قوم من آيد و باشد ، على بن ابى طالب آمد و من گفتم : رسول خدا مشغول است و تو را نپذيرد و برگشت و بار دوم رسول خدا صلّى اللَّه عليه و آله و سلم همان دعا را كرد و باز على بن ابى طالب آمد و گفتم رسول خدا وقت\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nپذيرائى از تو ندارد باز برگشت و باز هم رسول خدا صلّى اللَّه عليه و آله و سلم سر برداشت و بار سوم دعا كرد به همان دعا و باز على عليه السّلام آمد و من گفتم رسول خدا گرفتارى دارد و تو را نپذيرد ، گفت : چه گرفتارى او را از من باز ميدارد ؟ و مرا كنار زد و وارد شد .\r\nچون رسول خدا صلّى اللَّه عليه و آله و سلم او را ديد ميان دو چشمش را بوسيد و گفت : اى برادر چه كسى تو را از حضور من باز داشت با اينكه سه بار دعا كردم بدرگاه خدا محبوبترين خلقش را نزد او به من آرد و با من از اين پرنده بخورد ، گفت يا رسول اللَّه اين بار سوم است كه آمدم و هر بار انس مرا برگرداند ، فرمود : اى انس چرا على را برگرداندى ؟ گفت دعاى شما را شنيدم و خواستم مردي از انصار اين افتخار ابدى را ببرد ، على عليه السّلام گفت : خدايا يك پيسى بانس دچار كن كه آن را از مردم نتواند نهان كرد و اينكه مىبينى بر من پديد شد و اين نفرين على است .\r\nبيان : در اخبار ديگر نفرين امير المؤمنين عليه السّلام در هنگامى است كه از انس گواهى خواست و گواهى نداد و اين حديث طير ، از اخبار متواتره است ، و در روز شورى بدان احتجاج كرد و همه تصديقش كردند و دلالت دارد كه آن حضرت برتر از همه آفريده‌ايست و باجماع و نصوص متواتره تنها پيغمبر بيرونست پس دلالت دارد ببرتري او از فرشته‌ها و هر كه ببرترى او عقيده دارد امامان ديگر و انبياء را هم برتر داند و برترى همه ثابت شود .\r\n12 - و در كتاب نامبرده : بسندى از ابن عباس است كه رسول خدا صلّى اللَّه عليه و آله و سلم فرمود :\r\nعلى برتر همه خلق خداست جز من ، و حسن و حسين دو سيد جوانان اهل بهشتند ، پدرشان بهتر از آنها است ، و براستى فاطمه سيده زنان جهانيانست و اگر براى فاطمه بهترى از على بود او را بوى بزناشوئى ندادم .\r\n13 - و از همان : بسندى از ابى ذرّ كه پيغمبر صلّى اللَّه عليه و آله و سلم بعلى نگريست و فرمود :\r\nبهترين اولين و آخرين از اهل آسمانها و زمين است ، اينست سيد صديقان ، سيد اوصياء امام متقيان ، پيشواى دست و روسفيدان چون روز قيامت شود سوار بر يك شتر بهشتى بيايد ، نورش در قيامت بتابد ، تاجى مرصّع از زبرجد و ياقوت بر سر دارد ، فرشته‌ها\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nگويند : اين فرشته‌ايست مقرب ، پيغمبران گويند : پيغمبريست مرسل و يك جارچى از درون عرش فرياد زند ، اينست صدّيق اكبر ، اينست وصىّ حبيب اللَّه رب العالمين اينست علىّ بن ابى طالب ، على آيد تا بر متن دوزخ ايستد هر كه را دوست دارد برآرد ، بدرهاى بهشت آيد و دوستان خود را بيحساب در آن در آورد .\r\n14 - و از همان : بسندى تا رسول خدا صلّى اللَّه عليه و آله و سلم كه : من سيد اولين و آخرينم ، و تو اى على سيد خلائقى پس از من آغاز ما چون پايان ما است .\r\nميگويم : استدلال به اين اخبار بتقريريست كه گذشت .\r\n15 - و از همان كتاب : بسندى از ابن عباس كه شنيدم رسول خدا صلّى اللَّه عليه و آله و سلّم ميفرمود : چون مرا به آسمان بردند به هيچ گروهى از فرشته‌ها نرسيدم جز اينكه از على مرا پرسيدند تا گمان كردم نام على در آسمانها از نام من مشهورتر است ، و چون به آسمان چهارم رسيدم و ملك الموت را ديدم به من گفت : اى محمّد هيچ آفريده نباشد جز اينكه من جانش ستانم مگر تو و على كه خدا جلّ جلاله بقدرت خود جان شما را بگيرد و از زير عرش كه گذر كردم بناگاه على بن ابى طالب در آنجا ايستاده بود ، گفتم : اى على تو از من پيش افتادى ؟ جبرئيل گفت با كه سخن گوئى ؟\r\nگفتم اين على بن ابى طالب است ، گفت : اى محمّد اين على بن ابى طالب نيست ، ولى يك فرشته است كه خدايش به صورت على بن ابى طالب آفريده و ما فرشته‌هاى مقرب چون مشتاق روى على بن ابى طالب عليه السّلام شويم اين فرشته را ديدار كنيم براى كرامت على بن ابى طالب نزد خدا سبحانه .\r\nگويم : دلالت آغاز و انجام اين حديث بر فضل او بانديشمند ، نهان نيست و اخبار بسياريست كه دلالت دارند خدا بوجود او در شبى كه در بستر پيغمبر صلّى اللَّه عليه و آله و سلم خوابيد و در روز احد مباهات كرد ، و جبرئيل گفته من از شمايم .\r\n16 - در عيون ( ج 1 ص 266 ) ، در علل ( 0 ص 6 ) و در كمال الدين ، بسندى تا امير المؤمنين عليه السّلام كه رسول خدا صلّى اللَّه عليه و آله و سلم فرمود : خدا آفريده‌اى برتر از من و يا ارجمندتر از من نزد او نيافريده ، من گفتم : يا رسول اللَّه تو برترى يا جبرئيل ؟\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nفرمود : اى على راستش خدا تبارك و تعالى برترى داده است پيغمبران مرسل را بر فرشته‌هاى مقرب ، و برترى داده مرا بر همه پيغمبران و رسل ، و فضل پس از من از تو است اى على و از امامان پس از تو ، و راستش فرشته‌ها خدمتگزار ما و دوستان ما باشند اى على آنان كه عرش را برميدارند و هر كه گرد عرش است تسبيح گويند به حمد پروردگار خود و آمرزش خواهند براى آنان كه مؤمنند بولايت ما .\r\nاى على اگر ما نبوديم نه آدم خلق ميشد نه حوّاء نه بهشت ، نه دوزخ ، نه آسمان نه زمين ، چرا برتر از فرشته‌ها نباشيم با اينكه در شناخت خدا بر آنها پيشى گرفتيم و هم بتسبيح و تهليل و تقديس او - و حديث را كشيده تا فرموده - چرا برتر از فرشته‌ها نباشيم با آنكه همه بآدم سجده كردند براى اينكه ما در پشتش بوديم ؟\r\nراستش چون مرا به آسمان بردند جبرئيل دو ، دو اذان گفت و دو ، دو اقامه گفت و آنگاه به من گفت : پيش بايست اى محمّد گفتم اى جبرئيل بر تو پيشى گيرم ؟ گفت :\r\nآرى ، چون خدا همه انبياء را بر همه فرشته‌ها برترى داده ، و تو را بخصوص برترى داده - تا آخر خبر طولانى .\r\n17 - در علل ( ج 1 ص 7 ) بسندى از امام ششم عليه السّلام كه چون جبرئيل نزد پيغمبر مىآمد مانند بنده برابرش مىنشست و بىاجازه وارد نميشد .\r\n18 - در احتجاج ( 31 ) و در تفسير امام كه منافقان به پيغمبر گفتند : يا رسول اللَّه بما بگو على برتر است يا فرشته‌هاى مقرب خدا ؟ فرمود : آيا شرفى براى فرشته‌ها هست جز بدوستى محمّد و على و پذيرش ولايت آنها ، راستش كسى از دوستان على نباشد كه دلش را از پليدى غشّ و دغل و نجاست گناهان پاك كند جز اينكه پاكتر و برتر از فرشته‌ها است - الخبر - .\r\n19 - كمال الدين : بسندى كه رسول خدا صلّى اللَّه عليه و آله و سلم فرمود : من سيد هر كسى باشم كه خدا آفريده ، من بهتر از جبرئيل و اسرافيل و حاملان عرش و همه فرشته‌هاى مقرب و پيغمبران مرسل خدايم - الحديث - .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nميگويم : اخبار در اين باره بسيارند كه آنها را در ابواب فضائل پيغمبر صلّى اللَّه عليه و آله و سلم و ائمه عليه السّلام آوردم بدانها رجوع شود .\r\n\r\nدنباله‌ايست [ در تفسير خُلِقَ الْإِنْسانُ مِنْ عَجَلٍ 
  ]\r\nسيد مرتضى در كتاب غرر در پاسخ پرسش از تفسير قول خدا  خُلِقَ الْإِنْسانُ مِنْ عَجَلٍ  گفته در آيه چند تاويل است .\r\n1 - براى مبالغه در وصف آدمى بشتابزدگى است در هر كارى كه ميخواهد زود انجام شود براى دريافت سودى يا دفع زيانى و شيوه عربست كه براى مبالغه چنين عبارتى گويند مانند اينكه براى وصف پرخوابى كسى گويند : آفريده نشده جز از خواب ، يا گويند : آفريده نشده جز از شر در توصيف بفزونى شر از او ، و بسا گويند تو خود خوردن و نوشيدنى و آنچه مانند آنست ، خنساء در وصف ماده گاوى گفته :\r\nبچرد تا ميچرد و چون بيادش آيد * و جز اين نيست كه پيش آمدن و پس رفتن است و مقصودش كثرت وقوع اقبال و ادبار آنست و گواه اين تاويل آيه ديگر است كه بوده است آدمى شتابزده 12 - اسرى » و موافق آنست كه خدا فرموده « پس شتاب نكنيد » زيرا خدا آنها را بشتابزدگى سرزنش كرده و از شتاب ، در آمدن آيات نهى كرده ، چون ميتوانستند از شيوه شتاب خود جدا باشند و آرامش پيش گيرند .\r\n2 - جوابى است كه ابو عبيده و قطرب و ديگران دادند كه در كلام قلبى است و معنا اينست كه شتاب از آدمى آفريده شده و گواه گرفتند قول خدا را كه  بَلَغَنِيَ الْكِبَرُ  و مقصود اينست كه بلغت الكبر من پير شدم ، و بقول خدا و  إِنَّ مَفاتِحَهُ لَتَنُوأُ بِالْعُصْبَةِ  و مقصود اينست كه شتران قوى به كليدهايش سنگين بار شوند ، و بقول عرب كه گويند عرضت الناقة على الحوض با اينكه حوض را بر شتر عرضه كنند سپس گواه و شعر بسيار در اين معنا آورده .\r\nسپس گفته : با چشم پوشى از حمل كلام خدا بر قلب و وارو از صاحب اين جواب بايد پرسيد چه معنا و فائده‌اى دارد كه خدا گويد شتاب از آدمى آفريده شده مقصودتان اينست كه خدا شتاب را در آدمى آفريده و اين روا نباشد چون شتاب كار\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nآدمى است نه كار خدا و اگر چنين بود نميشد آنها را در آيه از آن نهى كند و بگويد « به زودى آيات خود را بشما بنمايم پس شتاب نكنيد 37 - الأنبياء » زيرا نهيشان نشايد از آنچه در آنها آفريند .\r\nاگر گويند مقصود اين نيست كه خدا آن را آفريند بلكه كثرت وقوع آنست از او ، گوئيم اين همان جوابى است كه پيش گفتيم و نيازى بقلب و پيش و پس ندارد و چون اين معنا بىقلب هم درست است چه نيازى به آنست و أبو القاسم بلخى اين جواب را در تفسير خود آورده و برگزيده و از خود پرسيده چگونه رواست بگويد « نبايد شتاب كنيد » با اينكه شتاب را خود در آنها آفريند و جواب داده كه به آنها قدرت داده تا بر طبع خود غالب شوند و آن را بگردانند و از عجله كناره كنند مانند اينكه شهوت نكاح را در آدمى نهاده و در بسيارى جاها آنها را از آن نهى كرده .\r\nو كلام بلخى صريح است كه مقصود از شتاب خودش نيست بلكه طبع سازنده آنست و خواهش آن و بايد بنا بر اين « من » هم بمعنى في باشد ، چون شهوت شتاب از آدمى خلق نشده بلكه در او خلق شده و اين مجاز در مجاز است اول قلب كه دور ترين مجاز است دوم از شتاب شهوت آن مقصود است و باز مجاز است و سوّم من بجاى في آمده .\r\nبعلاوه چون خدا از شتاب آنها را نهى كرده كه « نبايد شتاب كنيد » چه معنا دارد كه پيش از آن گويد : من شهوت شتاب را در آنها آفريدم چنانچه بلخى گفته : و اين خود بيشتر عذر آنها مىشود تا اينكه حجت بر آنها باشد و يا دست كم نه عذر است و نه حجت ولى تقديمش بىمعنا است ولى در جواب يكم تقديم آن براى مذمت و توبيخ و سركوفت نيكو است بىوابستگى آن به خدا و جواب يكم اوضح و اصح است .\r\n3 - جوابيست كه از حسن روايت است ، گفته « من عجل » يعنى از ناتوانى و آن نطفه گنديده ، و زبون ، ناتوان است ، و اين نزديك بباور است اگر گواهى از لغت داشته باشد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n4 - از ابو الحسن اخفش جوابى حكايت است كه مقصود اينست كه آدمى از امر فورى «  كُنْ فَيَكُونُ  » آفريده شده ، اگر گويند اين معنى چه مناسبت دارد با اينكه بدنبالش گفته « نبايد شتاب كنيد » ممكن است گفت : مناسبت اينست كه چون در ظهور آيات شتاب كردند و آن را كند شمردند خدا به آنها اعلام كرد كه از هيچ كارى كه خواهد در نماند و او است كه بيرنج و هزينه آدمى را با همه بدائع صنع و عجائب حكمت كه هر توانائى در آن درماند و هر ناظرى حيران شود با يك كلمه « كن » آفريده و از اظهار آياتى كه طلبند درمانده نيست .\r\n5 - برخى گفتند «  مِنْ عَجَلٍ  » يعنى از گل چنانچه در آيه ديگر فرموده « آغاز كرد آفرينش آدمى را از گل ، 7 - الم سجده » و اين شعر را گواه آورده .\r\n چشمه جوشد ميان سنگ عيان * نخله رويد ميان آب و عجل \r\nو گروهى بر اين جواب خرده گرفتند كه عجل بمعنى گل معروف نيست ، و مؤلف كتاب العين از برخي حكايت كرده كه عجل بمعنى خرّه است و گواهى بر آن نياورده ولى اين شعر كه حضرت گفتيم ممكن است گواهش باشد .\r\nو تغلب از ابن اعرابى با اختلافى در الفاظ آن را نقل كرده ، و اگر اين جواب درست باشد مناسبتش با « نبايد شتاب كنيد » همانست كه گفتيم . به اين تقرير كه آن كسى كه آدمى را با همه حكمتى كه عيانست از گل تيره آفريده از اظهار آياتى كه در آنها شتاب داريد در نماند .\r\nيا مقصود اينست كه براى آنكه از گل زبونى آفريده شده و چنين مايه ناتوانى دارد نسزد كه برسولان خدا تعالى و آيات و شرايعش استهزاء كند چون پيش از اين گويد چون كافرانت بينند به حساب نيارند جز مسخره كه آيا اينست كه نام معبودان شما را برد ، 32 - الأنبياء » .\r\n6 - مقصود از انسان شخص آدم عليه السّلام است و معنى من عجل سرعت آفرينش او كه خدا مانند ديگران او را نطفه و علقه و مضغه خرده خرده نيافريد ، و همانا\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nابتكارش كرد ، و گويا خدا با اين بيان آگهى بآفرينش عجيب او داده و باينكه خدا عزّ و جلّ بنده‌هايش را از آيات و بينات خود دارند و آنچه را مقتضى مصلحت و مناسب حالشان باشد آرد .\r\n7 - از مجاهد و جز او روايت است كه خدا تعالى پس از خلق همه چيزها آدم را ، پسين روز جمعه با شتاب آفريد كه مبادا خورشيد غروب كند ، و روايت است كه چون جان در آدم دميده شد و ببالاهاى تنش رسيد و هنوز به پائينهاى آن نرسيده بود گفت : پروردگارا شتاب كن در آفرينشم پيش از غروب خورشيد .\r\n8 - از ابن عباس و سدى روايت است كه چون آدم آفريده شد و جان در بيشتر تنش روان شد شتابانه بسوى ميوه‌هاى بهشت خيز كرد و گروهى گفتند : آهنگ جستن كرد ، و اينست معنى قول او  خُلِقَ الْإِنْسانُ مِنْ عَجَلٍ  و هر سه جواب آخرى بنا بر اينست كه مقصود از انسان در آيه آدم عليه السّلام باشد نه ديگرى .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nباب چهلم باب ديگرى است [ در فضل آدمى و برترى فرشته 
  ]\r\nدر آن آوريم آنچه را محمّد بن بحر شيبانى معروف بدهنى در كتاب خود از قول مفضلين انبياء و رسل و ائمه و حجج بر فرشته‌ها صلوات اللَّه عليهم اجمعين ذكر كرده و صدوق - ره - آن را در علل الشرائع از او نقل كرده : آنان كه پيغمبران و رسل و حجج را بر فرشته‌ها برترى دهند گويند ، همه خلق خدا را نگاه كرديم آنچه بخشش و اختيار خود بالا است يا به زور و ناچار بالا است يا بهر دو وجه پائين است و سفلى است و همه همه باتفاق سه چيزند ، جاندار ، بيجان و افلاك چرخان كه بطبع آفرينش خدائى دائره‌اند و در فرود خود بخواست خدا اثر بخش و همه اين سه و همه چيزى كه جنسى دارد و به آن جنس الاجناس رسند كه چيز باشد .\r\nو انديشه كرديم كدام اين سه تا نوعند و بالا دستى دارند و جنس فروتر از خودند و كدام پست‌ترند و يافتيم كه جاندار بالاتر از هر سه است كه زنده است و نمو دارد و اين بالا بودن جاندار نزد ما ، حكمت صانع است و نظم او كه جسم نامى را خوراك او ساخته و براى هر دردى داروئى ساخته ، و وسيله شفاء آماده كرده وجه خوش ترتيبى به كار برده و حكمتى نموده ، زيرا جاندار والاتر از آنچه فروتر از او است غذا ميگيرد و براى دفاع از گرما و سرما جامه ميپوشد . و تا زنده است نشو و نما مىكند ، و جماد را مركز زندگى او ساخت .\r\nو ويرا بدان پرداخت ، مجامع و شهرها و كارخانه‌ها و وطن از آنش داد و آن را ناهموار نمود و هموار و تپه‌هاى سودمند و دره‌هاى مفيد كه در كسب خشكى و درياى خود از آن استفاده كند ، جاندار بهره‌ور است از هر سودى و فزونى دارد و كاستى ، و از تن خود مركزى بدست آرد .\r\nو نگريستيم كه خدا آنچه جان دارد و نمو و جسم بالاتر قرار داده از آنچه تنها نموّ و جسم و تركيب دارد ، سپس زنده‌اى كه زندگيش جز ذات او است دو نوع\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nساخته ، گويا و زبان بسته كه گفتار و نطق و بيان او را از بىزبان جدا كرده است و مقامش را بالا برده ، و گويا را هم دو نوع كرده حجت و حجت‌پذير و حجت را بالاتر از حجت‌پذير ساخته چون علم آسمانى را تنها به او داده و او را آموزگار و استاد نموده چون از طرف خدا بر آن گماشته شده بىاينكه به ديگرى واگذار باشد و او بدان و الا است و ديگران بواسطه علمى كه از حجت بدانها رسد بر يك ديگر والائى دارند .\r\nگويند : سپس ديديم اصل هر چيز آدم است كه او را نشانه هر روحانى ساخته كه پيشتر از او است و هر جسمانى كه از آتش آفريده و به او دانش ويژه داده كه نه به پيش از او داده و نه پس از او و فهمى مخصوص خودش و علم او را ملاك حجتهاى نژادش ساخته كه بر نژاد او امامت كنند ، و آنگه آدم را براى مقام بلندش قبله فرشته‌هاى روحانى ساخت و وسيله آزمايش آنان و آنها را به سجده كردن بر وى آزمود و البته سجده شده اعلى و افضل است از سجده‌كننده و حجت برتر است از حجت پذير و البته به سجده كردن در برابر او زبون شدند و نبينى برخى از اين زبونى سرباز زدند و زير بار نرفتند و چگونه ملعون و مطرود شدند از ولايت خدا و دشمن او گرديدند و از اين سرخوردگى ، هرگز اميد رهائى ندارد .\r\nو ديديم سبب فضل آدم بر فرشته‌ها همان دانش بود كه خدا عزّ و جلّ خاص او نمود نه آنان و اسماء را به او آموخت و هر چه را به او بيان كرد و بدانش خود بالاتر شد از نادانان ، و آنگه خدايش فرمود : تا آنها را از آنچه به او آموخته براى آگهى آنان پرسش كند كه به آنها نياموخته بود تا به آنها علوّ مقام و رفعت شأنش را بنمايد و بفهماند چطور او را براى دانش خود برگزيده و والائى او را روشن سازد .\r\nو دانستيم كه چون توانا بر جواب او نبودند اين پرسش براى آزمايش بود نه براى تكليف آنها بجواب گوئى زيرا خدا تكليف ما لا يطاق نكند و اين پرسش براى وادار كردن آنها بود باعتراف به زير دستى آنها و نادانى آنها نسبت بدان چه خدا\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبه او آموخته و بيان علو قدر و اختصاص او بدانشى كه خاص او كرده نه آنها ، و به اين جواب چسبيدند كه « منزهى تو پروردگار ما ندانيم جز آنچه تو بما آموختى 32 - البقره » .\r\nسپس خدا عزّ و جلّ آدم را معلم فرشته‌ها ساخت كه فرمودش آنها را آگاه كن زيرا همين معنى آموختن است و اين امر تكليفى بود و طاعت و عصيان داشت و فرشته‌ها هم مكلف شدند گوش دهند و بفهمند .\r\nو هر كه معتقد است كه شاگرد برتر از استاد است و شناسا برتر از شناسنده وارونه حكمت خدا عزّ و جلّ گفته و نظم او را بر هم زده و بنا بر عقيده او بايد زمين كه مركز است بالاتر از جسم نامى باشد كه روى آن است و خدا با نيروى نموش بر آن برترى داده و جسم نامى بالاتر از جاندار باشد كه خدايش به زندگى و نمو و جان برترى داده و جانوران زبان بسته كه تكليف ندارد و امر و نهى ندارد بالاتر و برتر از جاندار گويا و خردمند باشد كه مكلف است ، و زنده حجت‌پذير بالاتر باشد از آنكه حجت خدا عزّ و جلّ است و شاگرد بالاتر باشد از استاد .\r\nو خدا آدم را بر همه خلق خود از روحانى و جسمانى حجت و پيشوا نمود جز حجتهاى نخست چه كه از حبيب بن مظاهر اسدى - بيض اللَّه وجهه - روايت است كه بحسين بن على عليه السّلام گفت : شما پيش از آنكه خدا عزّ و جلّ آدم را بيافريند چه وضعى داشتيد فرمود : نمونه‌هاى نورانى بوديم و گرد عرش رحمان در گردش ، و بفرشته‌ها تسبيح و تهليل و سپاس گوئى ياد ميداديم ، و اين تاويل دقيقى دارد كه اينجا شرح آن نسزد و در جاى ديگر بيانش كرديم .\r\nآنان كه فرشته‌ها را برتر دانند گويند : مدار فضيلت خلق چه روحانى و چه جسمانى به نزديكى با خداست و برترى و والائى بدانست ، خدا فرشته‌ها را چنان ستوده كه ديگران را نستوده ، و آنها را بحسن فرمانبرى وصف كرده كه فرموده : « نافرمانى نكنند بهر چه آنها را فرمايد و انجام دهند آنچه فرمان يابند ، 6 - التحريم » و آنها را در ملكوت اعلى جا داد و بر يگانگى او براهين بيشتر دارند و ادله فراوانتر و بنا\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبر اين به خدا نزديكتر و در شناخت او برترند .\r\nگفته‌اند همه گناهانى كه دوزخ دارند از جنس آدم سر زنند كه شما او را برتر دانيد بر كسانى كه خدايشان آن گونه بفرمانبرى ستوده و فرموده « نافرمانى نكنند بدان چه فرمايدشان و انجام دهند آنچه فرمان گيرند » گفته‌اند چگونه ميتوان جنسى را كه هر عيب و هر گناه صغيره و كبيره را دارند برتر دانست .\r\nو جواب آنها اينست كه ما جنس را بر جنس برترى نداديم بلكه نوعى را بر نوعى از جنس و چنانچه همه فرشته‌ها مانند ابليس و هاروت و ماروت نيستند ، همه آدمها چون فرعون و شياطين انس مرتكب حرام و گنه‌كار نيستند ، و اينكه نزديكى به خدا را بميان آورديد اگر مقصود نزديكى از نظر مسافت باشد خدا از آن اجلّ است و از آنچه توهم كرديد مبراتر است و در پيغمبران و حجج كسانيند كه به عمل صالح و خوب به خدا نزديكترند و به نيت پاك از همه خلق مقرب‌تر ، و سنجش دورى و نزديكى به خدا از نظر مسافت تشبيه او است بخلقتش كه از آن منزه است .\r\nو اما عيب و گناه راستش اينست كه خدا جلّت اسمائه امر و نهى را سبب و علت ساخته و گناه و نافرمانى را نمونه خوب و بد ، و خدا است كه بنياد گناهان همه گنهكاران را از اولين و آخرين ابليس نمود كه خود از گروه فرشته‌ها بوده و در صف آنها ، و او است سره ابليسها و داعى بنافرمانى خدا ، و وسوسه‌گر و آرايشگر پيروانش و هر كه از او پذيرد و روش سركشى گيرد ، و آن ملعون مهلت يافته براى آزمايش مردم در دار ابتلاء و چه بسيار بىگناهان آگاه و در فرمانبرى خدا عزّ و جلّ در راه و دور از گناه كه ابليس را نابينا كنند و او را از خود دور سازند و برانند و هيچ فرمانى از او نبرند ، خاطره‌هايى در دل خلق افتد از طرف خداى رحمان كه جلوگير نافرمانيست و خاطره‌هاى شيطان و وسوسه او را دفع كنند .\r\nو اگر فرشته‌ها هم گرفتار وسوسه شيطان بودند و در بوته آزمايش قرار داشتند هميشه چنانچه بشر گرفتارند فرشته‌ها هم پر گناه ميكردند و كم فرمان ميبردند در صورتى كه ابزار آن را داشتند و ديديم كه فرشته‌هاى گرفتار بشهوت در معرض آزمايش\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nچطور گول خوردند و سر بفرمان شيطان نهادند ، و چگونه دور شدند از آنچه انبياء و حجج از آن دور نشدند كه خدا آنها را بر جهانيان برگزيده ، زيرا خطاهاى بشر مانند خطاى ابليس در سر بزرگى بر خدا نيست و نه مانند كار هاروت و ماروت در ارتكاب آنچه نبايد .\r\nبرترى دهنده‌هاى فرشته‌ها گفتند : خدا جلّ و جلاله خشوع و تضرع را مسابقه بندگى ساخته و آن را بوجود آدم پرداخته و فرشته‌ها در اين مسابقه پيروز شدند و بهره فضل و پيشى را بردند و به خوبى فرمانبرى را نمودند ، و اگر آدميزاده بجاى آنها بودند فرمان نميبردند چنانچه قابيل فرمان‌پذير نشد و پيشواى آدم كشها گرديد .\r\nمفضلان پيغمبران و حجج گفتند آزمايش كه خدا از فرشته‌ها كرد براى خشوع و خضوع در بارهء آدم بر كنار از وجود شيطانى گمراه كن و دشمنى سركش بود كه جدا كن فرمانبر و نافرمانست و راست و كژ و بىابزار گناه بود از شهوتى كه بنده‌ها بدان دچارند ، و خدا برخى فرشته‌ها را بدان دچار كرد و بعصمت الهى دست نزدند بلكه خود را تسليم فريبكارى ناتوانتر از خود نمودند ، و در روايتى است از امام ششم عليه السّلام كه در ميان فرشته‌ها كسانى باشند كه يك دسته تره به از آنها است و پيغمبران و حجج ميدانند در باره آنها آنچه را ما ندانيم و مفضلان فرشته‌ها بتفاضل آنها بر يك ديگر معترفند چنانچه در فضيلت مآبان بشر .\r\nو هر كه گويد فرشته‌ها جنسى باشند كه خدا آفريده كم گنهكار ، بمانند هاروت و ماروت و ابليس زيرا گرفتارى آنها اندك است اين دليل نيست كه فاضل آنها برتر باشد از فاضل بشر كه خدا فرشته‌ها را خدمتكار آنها ساخته در بهشت كه نه غم و اندوه دارد و نه رنج و بيمارى و فقر .\r\nمفضلان ملائكه گفتند : حسن بصرى گفته : هاروت و ماروت دو بت پرست بابلى بودند و منكر است كه فرشته باشند چرا آنها را با ابليس برخ ما ميكشيد و بر ما حجت ميسازيد .\r\nدر جواب گفته‌اند : اين گفتار نادر حسن كه بر خلاف همه مفسرانست دليل\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنميشود و شما ميدانيد كه هر چيزى از جنس خود استثناء مىشود ، و ميدانيد كه جن را براى آن جن نامند كه نهانند و چون بخواهند بنيروئى كه خدا عزّ و جلّ به آنها داده است آشكار شوند ، و ابليس در صف فرشته‌ها بود و در كلام عرب روانيست كه گويند همه شترها آمدند جز يك الاغ و همه گاوها برگشتند جز يك اسب و ابليس بايد از جنس مستثنى منه باشد .\r\nو گفته حسن كه هاروت و ماروت دو كافر بابلى بودند تك‌رويست ميان مفسران و مكذب آن قول خدا است كه فرموده « و آنچه نازل شد بر دو فرشته - در بابل كه هاروت و ماروت بودند ، و اين گفته حسن براى شما فرجى نيست ، و دعوى كنيد آنچه براى شما فائده ندارد و حجتى نشود :\r\nمفضلان ملائكه گفتند : شما ميدانيد خدا عزّ و جلّ در قرآن فرشته‌ها را چنان ستوده كه از خلق خود ممتاز نموده و اگر جز اين نباشد كه فرموده « بندگانى مكرّمند و در گفتار بر او پيشى نگيرند و بفرمانش كار كنند ، 26 و 27 - الأنبياء » بس بود .\r\nدر جواب گفتند : اگر آيات قرآن را كه در برترى پيغمبران و حجج عليه السّلام است همه را بشماريم سخن بدرازا كشد و از ايجاز بر كنار شويم ، و بدان چه از دليل عقلى كه رفع هر اعتراضى كنند آورديم بايد قناعت كرد ، زيرا ما در ترتيبى كه خدا عزّ و جلّ در خلقش نهاده گفتيم : زمين پست‌تر از جسم نامى است و آن بالاتر و برتر از زمين است . و نامى را پست‌تر از جاندار نموده و جاندار از آن بالاتر است ، جاندار بىزبان پست‌تر از گويا است و جاندار گويا بالاتر از آنست و جاندار نادان گويا فروتر از جاندار گويا و دانا است و جاندار دانا و گوياى حجت‌پذير فروتر از داناى حجت‌آور است .\r\nو بنا بر اين بايد بيان‌كننده برتر از بىزبان باشد و بايد فرمانبر دچار شهوت و منش لذت دوستى كه خود را از خواهشها باز دارد با اينكه دچار دشمنى است مهلت دار كه او را بنافرمانى مىآزمايد و آن را در پيش او آرايش ميدهد و در دل و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nديده او وسوسه مىكند برتر باشد از مأمورى كه نه شهوت دارد و نه دشمن گناه آرايش كن و وسوسه‌گر .\r\nو اين جنس دو نوع است حجت‌آور و حجت‌پذير و حجت‌آور برتر است از حجت‌پذير ، و آدم كه ريشه بشر است هيچ حجت‌آورى از فرشته‌ها نداشته براى برترى كه خدا عزّ و جلّ به او داده بر آنها ولى او را حجت‌آور همه فرشته ساخت و دانا بدان چه نميدانستند ، و او را مخصوص كرد بآموختن آنها تا ظاهر شود كه او برتر است بر آنان كه بمعلمى مفتخر نشدند .\r\nو اين ترتيب حكمت خدا عزّ و جلّ است و هر كه خواهد آن را بر هم زند در عقيده خود معاند است و بدنبال إلحاد رفته ، و اين برترى بمحمّد صلّى اللَّه عليه و آله و سلّم رسيد كه وارث آدم و همه پيغمبران بود و بمقام اصطفاء نائل شد كه خدايش در قرآن آورده و فرموده « راستى خدا برگزيد آدم و نوح و خاندان ابراهيم و خاندان عمران را بر جهانيان - 33 - آل عمران » پس محمّد برگزيده است پاك و نجيب نجباء از خاندان ابراهيم بقول خدا كه « نژادى از يك ديگر » و خدا عزّ و جلّ آدم را بر همه خلقش از روحانى و جسمانى برگزيد  وَ الْحَمْدُ لِلَّهِ رَبِّ الْعالَمِينَ  و صلى اللَّه عليه و آله و سلم ،  حَسْبُنَا اللَّهُ وَ نِعْمَ الْوَكِيلُ  .\r\nصدوق - ره - گفته : من خواستم اين حكايت را در اين كتاب بياورم ولي عقيده ندارم كه ابليس از فرشته‌ها است بلكه از جن است ، جز اينكه ميان فرشته‌ها خدا را ميپرستيد ، و هاروت و ماروت دو فرشته بودند و مانند حشويان در باره آنها نگويم ، بلكه معصوم بودند و گناه نكردند ، و معنى آيه  وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ  - الآية ، 102 ، البقره اينست كه پيروى كردند آنچه را شياطين بر ملك سليمان بستند و آنچه را بر دو فرشته بابل هاروت و ماروت نازل شد بستند و خبرى در اين باره بر آوردم در كتاب عيون الاخبار عن الرضا عليه السّلام توضيح : ( در اينجا بياناتى از اعراب و شرح لغات آورده كه در ترجمه تأمين شده است ) .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nباب چهل و يكم آغاز آفرينش آدمى در رحم تا پايان احوالش\r\n\r\nآيات قرآن مجيد\r\n- آل عمران ( 6 ) او است كه صورت شما را در رحمها ساخت چنانچه ميخواست نيست معبودى جز او عزيز و حكيم است .\r\n2 - النساء ( 1 ) آيا مردم بترسيد از پروردگارتان آنكه آفريدتان از يك نفس و آفريده از او جفتش را و پراكنده از آنها مردانى بسيار و زنانى .\r\n3 - الانعام ( 2 ) او است كه شما را از گل آفريده .\r\n4 - هود ( 61 ) او است كه شما را از زمين بر آورده و بآبادانى آن گماشته .\r\n5 - الرعد ( 8 ) خدا ميداند آنچه را آبستن است هر مادر و آنچه در فرود ارحام است و آنچه فزايد و هر چيزى نزد او اندازه دارد .\r\n6 - النحل ( 4 ) آفريد آدمي را از نطفه و بناگاه ستيزه‌گر آشكارى شد .\r\n7 - مريم ( 67 ) آيا ياد نكند آدمى كه البته ، او را از اين پيش آفريديم و نبود چيزى .\r\n8 - الحج ( 5 ) آيا مردم اگر شك داريد در بعث پس راستش اينست كه ما آفريديم شما را از خاك سپس از نطفه سپس از علقه سپس از مضغه درست و نادرست تا براى شما روشن سازيم و در ارحام نگهداريم آنچه خواهيم تا سر رسيدى دانسته سپس بر آريم شما را كودكى و آنگاه تا برسيد بجوانى و برخي از شما جان بدهيد و برخى به پست‌ترين دوره عمر برسيد تا پس از آن چيزى نداند .\r\nالمؤمنون ( 12 - 16 ) و البته آفريديم آدمى را از كشيده‌اى از خاك * سپس نهاديمش نطفه در جايگاه پا بر جا سپس آفريديم نطفه را علقه * پس آفريديم علقه را مضغه پس آفريديم از مضغه استخوانها پس پوشانديم استخوان را گوشت سپس بر\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nآورديمش آفريده‌اى ديگر ، تبارك اللَّه ، كه بهترين آفرينندگان است * سپس از آن البته شما مرده‌هائيد * سپس روز قيامت انگيخته شويد .\r\n10 - الروم ( 20 ) و از آيات او است كه شما را از خاك آفريد سپس ناگاه آدمى شديد پراكنده شويد .\r\n11 - لقمان ( 14 ) آبستن شدش مادرش بر سستى و شير بريدنش در دو سال است .\r\nالتنزيل ( 7 - 19 السجده ) آنكه زيبا كرد همه چيز را به آفرينش و آغاز كرد آفرينش آدمى را از گل سپس ساخت نژادش را از كشيده‌اى از آب پست سپس درستش كرد و دميد درش از روح خود و ساخت براى شما گوش ، ديده و دلها ، كم است كه شكرگزاريد گزاريد .\r\n12 - فاطر ( 11 ) و خدا آفريد شما را از خاك سپس از نطفه سپس ساخت شما را جفتها و آبستن نشود ماده‌اى و نزايد جز با دانش او عمر نگذارد هيچ عمر گذران و نكاهد از عمرش جز در كتابيست ، راستى كه آن به خدا آسانست .\r\n13 - يس ( 77 ) آيا نبيند آدمى كه از پيشش آفريديم و بناگاه ستيزه‌گرى شد آشكار .\r\n14 - الزمر ( 6 ) آفريند شما را در شكم مادرهاتان آفرينشى دنبال آفرينشى در تاريكيهاى سه‌گانه .\r\n15 - المؤمن ( 67 ) او است كه شما را آفريد از خاك سپس از نطفه سپس از علقه سپس بر آوردتان كودك سپس تا برسيد بجوانى سپس تا بشويد پيران ، و برخى از پيش جان دهند و تا برسيد باجلى نامبرده و شايد بفهميد .\r\n16 - الشورى ( 49 - 50 ) از خدا است پادشاهى آسمان و زمين آفريند هر چه خواهد بخشد بهر كه خواهد پسر و بخشد بهر كه خواهد دختر يا جفت كند آنها را پسران و دختران و سازد هر كه را كه خواهد نازاد كه او پر دانا و توانا است .\r\n17 - النجم ( 32 - 36 ) او داناتر است بشما چون كه بر آوردتان از زمين و آنگه كه نهان در شكم مادرانتان بوديد - تا فرمايد - و راستى او آفريد دو جفت از نر و ماده\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاز نطفه چون منى شود .\r\n18 - الواقعه ( 58 - 59 ) آيا ديديد آنچه منى ريزند آيا شما آفريديدش يا ما آفريدگاريم .\r\n19 - التغابن ( 3 ) و صورت بست شما را و خوب ساخت صورت شما را در زمين و سپس بسوى او محشور شويد .\r\n20 - الملك ( 23 - 24 ) بگو او است كه برآورد شما را و ساخت براتان گوش و ديده‌ها و دلها كم است كه شكر گزاريد ، بگو او است كه بر آورد شما را در زمين و سپس بسوى او محشور شويد .\r\n21 - نوح ( 13 - 18 ) چيست شما را كه اميد نداريد براى خدا وقار با اينكه البته شما را آفريد درجه درجه - تا فرمايد - و خدا روياند شما را از زمين روياندنى بر گرداند شما را بدان و برآوردتان بر آوردنى .\r\n22 - القيامه ( 37 - 40 ) آيا نبود نطفه‌اى از منى ريخته * سپس بود علقه و پس آفريد و درست كرد * و ساخت جفت از نر و ماده * آيا نيست او توانا بر اينكه زنده كند مرده‌ها را .\r\n23 - الدهر ( 1 - 2 ) آيا آمد بر آدمى مدتى از روزگار كه نبود چيزى يادگار * البته ما آفريديم آدمى را از نطفه‌اى آميخته ، آزموديمش و نموديمش شنوا و بينا .\r\n24 - المرسلات ( 20 - 24 ) آيا نيافريديمتان از آبى پست ، پس نهاديمش در جايگاهى پا بر جا تا اندازه‌اى معلوم ، اندازه زديم و چه اندازه زنانيم واى آن روز بر مكذبان .\r\n25 - النبأ ( 8 ) و آفريديمتان جفتها .\r\n26 - عبس ( 17 - 23 ) كشته باد آدمى چه ناسپاس است از چه‌اش آفريده از نطفه آفريده و اندازه گرفته و آنگاه راهش را هموار ساخته سپس او را ميرانده و بگورش كرده سپس چون خواهد زنده‌اش كند . نه ، هرگز انجام نداد آنچه فرمانش داد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n27 - الانفطار ( 6 - 8 ) چه تو را فريفته كرد پروردگار كريمت آنكه تو را آفريده و درست كرد و راست نمود در هر صورتى خواست تو را تركيب كرد .\r\n28 - الطارق ( 5 - 7 ) بايد بنگرد انسان از چه آفريده شد از آبى جهنده كه بر آيد از ميان صلب و سينه .\r\n\r\nتفسير\r\n هُوَ الَّذِي يُصَوِّرُكُمْ  طبرسى - ره - در ( ج 2 ص 408 ) مجمع : گفته :\r\nيعنى صورت شما را در رحم آفريد بهر صورتى خواست و بهر وضعى از پسر و دختر زيبا و زشت ، بلند و كوتاه « نيست شايان پرستش جز او كه عزيز است » در پادشاهى و « حكيم است » در كارهاش و اين آيه دلالت دارد بر يگانگى خداى سبحان و تماميت نيرو و كمال حكمت ، چون كه فرزند را در رحم مادر بدين وصف صورتگرى كرده و در آن انواع ريزه‌كارى آورده بىابزار و رنج كار ، با اينكه هر خردمند داند اگر همه جهان گرد آيند تا از آب ، پشه‌اى سازند و آن را صورتگرى نمايند در برابر چشم خود با شناخت او نتوانند و بدان راهى ندارند پس چگونه توانند آن را در ارحام آفرينند  فَتَبارَكَ اللَّهُ أَحْسَنُ الْخالِقِينَ  و اين استدلال از جعفر بن محمّد عليه الّسلام روايت است « از يك نفس » يعنى آدم . .\r\n«   رِجالًا كَثِيراً   » بيضاوى در ( ج 1 ص 255 ) گفته : وصف كثير را براى مردان تنها آورد نه زنان چون بيشتر بودن زنان مقتضاى حكمت است و نيازى بذكر ندارد .\r\n« آفريدتان از گل » يعنى در آغاز مايه از گل داريد يا آدم كه اصل بشر است از آنست يا آفريد پدر شما را از گل بحذف مضاف است - پايان و بسا مقصود آن گلى است كه در اخبار آيد كه در هر نطفه اندازند .\r\n وَ اسْتَعْمَرَكُمْ فِيها  گفته‌اند يعنى بشما در آن عمرى داد و شما را باقى نهاد يا شما را نيروى آبادانى آن داد و بدان فرمانتان داد و گفته‌اند از عمرى است يعنى تا زنده‌ايد از آن شما است و چون مرديد ارث ديگرانست .\r\n« خدا داند آنچه را هر زنى آبستن است طبرسى در ( ج 6 ص 280 ) مجمع گفته\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nيعنى ميداند در شكم هر آبستن چيست ، نر است يا ماده درست است يا نادرست ، چه رنگ و وصف دارد «  تَغِيضُ الْأَرْحامُ  » يعنى وقتى را كه از نه ماه كم گزارد و يا افزايد و فرزند را در بالاترين مدت حمل زايد ، گفته‌اند آنچه ارحام بكاهند و خون قطع شود و آنچه فزايد در نفاس از خون پس از زائيدن ، بيضاوى گفته يعنى كم و بيش آن را در بهشت و در مدت و در شمار ، و گفته‌اند مقصود كاستن و فزودن خون حيض است .\r\nو هر چيزى نزد او اندازه دارد كه بيش و كم نشود و در اخبار است كه بتقدير خود آدمى را از نطفه آفريند ، بيضاوى گفته ( در ج 1 ص 577 ) تفسيرش : از جمادى بيحس و حركت و روان كه خود را نگهدارد .\r\n« در شكيد از بعث » بيضاوى گفته يعنى در امكان آن ( پس آفريديم شما را ) يعنى نظر كنيد در آغاز آفرينش خود تا شك شما بر طرف شود « از خاك » كه آدم از آن آفريده شد و از غذاها كه منى از آنها زايد .\r\n. . .  مِنْكُمْ مَنْ يُتَوَفَّى  يعنى ميميرد نزد جوانى يا پيشتر و برخى شما ، بپست‌ترين دور عمر رسيد يعنى پيرى و خرفى « تا نداند پس از دانستن چيزى را » يعنى مانند كودك شود از كم خردى و كم‌فهمى و فراموش كند ، و آن را كه ميشناخته ناشناس داند و اين دليل دوم است بر امكان بعث از نظر اختلافى كه در وضع انسان در هر دورهء عمر پديدار مىشود كه خود نمونه ايست از بعث و كسى كه بدانها قادر است بنظائر آنها هم قادر است ( در تفسير بيضاوى ( ج 2 ص 25 ) .\r\n«  مِنْ سُلالَةٍ  » يعنى خلاصه اى كه از تيرگى كشيده شده و گل است و آدم از بر گزيده گل آفريده شد يا مقصود جنس است چون همه بشر از كشيده اى باشند كه نطفه شده پس از ادوارى ، و گفته‌اند گل خود آدم است و سلاله نطفه او است  ثُمَّ خَلَقْنَا النُّطْفَةَ عَلَقَةً  يعنى نطفه سپيد را يك خون بسته سرخ كرديم  فَخَلَقْنَا الْعَلَقَةَ مُضْغَةً  يعنى آن را قطعه اى گوشت ساختيم و آن گوشت را سخت كرديم تا استخوان شد و بر آن\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nگوشتى از همان مضغه يا از جز آن جامه ساختيم  أَحْسَنُ الْخالِقِينَ  يعنى بهترين مهندسان .\r\n وَ بَدَأَ خَلْقَ الْإِنْسانِ مِنْ طِينٍ  يعنى در آغاز آدم را از گل آفريد « و نژادش را از آب مهين » يعنى پست ، طبرسى - ره - گفته يعنى ناتوان و گفته‌اند يعني خوار و بيمقدار ، اشاره باينكه مايه كوچك است و بىارزش و همانا بدانش و عمل ارزش به خود گيرد « دميد در او از روح خودش » آن را به خود وابست براى شريف بودن و براى اينكه آفريده شگفت انگيزيست و اينكه مقامى دارد مناسب با حضرت پروردگارى و براى اينست كه هر كه خود را شناسد خدا را شناسد . . . « و نكاهد از عمرش » براى ديگرى كه بخاطر ديگرى عمرش كوتاه شود ، يا عمر مقدرش نكاهد .\r\nو گفته‌اند كم و بيش در يك عمر است باسباب مختلف كه در لوح ثبت است مثل اينكه در آن نوشته اگر حج و عمره كند عمرش 60 سال است و گر نه چهل سال و گفته‌اند كاهش عمر بگذشت آنست كه روز بروز ثبت مىشود و « جز در كتاب » نباشد كه علم خدا يا لوح يا صحيفه خاص او است « راستى كه آن » نگهدارى يا كم و بيش « بر خدا آسانست » ( تفسير بيضاوى ج 2 ص 299 ) .\r\nآفريدتان در شكم مادرهاتان » بيان چگونگى آفرينش آنچه است كه ذكر شده از مردم و چهار پايان براى اظهار عجائب قدرت در آن « خلقى پس از خلقى » تا جاندار درستى شود پس از اينكه استخوان با گوشتى شده پس از آنكه استخوان برهنه‌اى بوده پس از مضغه و پس از علقه و پس از نطفه « در ظلمتهاى سه‌گانه » از شكم و رحم و غلاف مشيمه ، يا پشت پدر و رحم مادر و شكم .\r\nگويم : نخست را طبرسى - ره - از ابى جعفر عليه السّلام روايت كرده ( ج 8 ص 491 ) مجمع البيان «  أَجَلٍ مُسَمًّى  » از هنگام مردنست يا روز قيامت .\r\n« بخشد بهر كه خواهد دختران و بخشد بهر كه خواهد پسران » بيضاوى در ( ج 2 ص 401 ) تفسيرش گفته : يعنى وضع مردم در فرزند مختلف است بخواست خدا ببرخى تنها پسر بخشد و ببرخى تنها دختر و ببرخى هر دو و برخى را هم نازاد سازد و دختر\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nرا پيش گفت زيرا براى بيشي نژاد بيشتر است ، يا براى اينكه مناط خواست خدا است نه خواست مردم يا اينكه سخن در بلا است و دختر نزد عرب بلا است يا براى دلخوشى پدران آنان يا براى تناسب فواصل آيات « او داناتر است بشما چون آفريده شما را » يعني باحوال شما از دوران آفرينش آدم از خاك و از صورتگرى شما در رحم  مِنْ نُطْفَةٍ إِذا تُمْنى  يعنى بجهد در رحم يا خلق شود يا مقدر شود از آن فرزند .\r\n وَ صَوَّرَكُمْ فَأَحْسَنَ صُوَرَكُمْ  يعنى شما را در آفريده‌هاى آسمان و زمين زيباتر آفريد كه خلاصه اوصاف كائنات و خصائص مبدعات را بشما داد و شما را نمونه همه آفريده‌ها ساخت  لا تَرْجُونَ لِلَّهِ وَقاراً  يعنى احترامى براى بنده‌هايش و فرمانبرانش منظور نداريد ، با اينكه شما را چند طور آفريده نخست به صورت عناصر 2 - مركبات كه غذاى آدمى باشند 3 - سپس اخلاط 4 - وانگه نطفه 5 - علقه 6 - مضغه 7 - استخوان 8 - گوشت تا آفريدهء ديگر شديد ، كه اينها دلالت دارند كه بار ديگر هم ميتواند آنها را بيافريند و ثواب عظيم بدانها دهد و بر اينكه نيروى خدا بزرگ است .\r\nعلى بن ابراهيم گفته در روايت ابى الجارود از ابى جعفر عليه السّلام در تفسير قول خدا  لا تَرْجُونَ لِلَّهِ وَقاراً  فرمود : از عظمت خدا نترسند و هم او گفته : در تفسير  وَ قَدْ خَلَقَكُمْ أَطْواراً  يعنى با حواسهاى مختلف و خواستهاى همه رنگ  وَ اللَّهُ أَنْبَتَكُمْ مِنَ الْأَرْضِ نَباتاً  يعنى آفريد شما را از زمين .\r\nعلى بن ابراهيم گفته يعنى بر زمين   هَلْ أَتى عَلَى الْإِنْسانِ   بيضاوى در ( ج 2 ص 569 ) تفسيرش گفته : استفهام براى تقرير و تقريب است و از اين رو تفسير شده به قد .\r\n  حِينٌ مِنَ الدَّهْرِ   اندازه محدودى از زمان نامحدود « نبود چيزى در ياد » بلكه به كلى فراموش بود و آدميت نداشت ، عنصر بود ، نطفه بود « امشاج » يعنى آميخته چون مقصود مجموع آب مرد و زنست كه هر كدام را اجزاء جدائيست در روانى و بسته‌گى و خاصيت و هر جزء مايه عضوى است و گفته‌اند يعنى چند رنگ چون كه آب مرد سفيد است و از زن زرد و چون بهم آميزند سبز باشد ، يا چند طور كه نطفه و علقه و مضغه\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو تا آخر خلقت او . . .\r\nطبرسى در ( ج 10 ص 406 ) مجمع گفته چيزى بوده و در ياد نبوده چون خاك بوده گل بوده تا وقتى جان در او دميده شده كه گفته‌اند 40 سال بر آدم گذشت و نامى نداشت نه در آسمان و نه در زمين بلكه پيش از دميدن جان پيكرى گلى افتاده بود و از ابن عباس است كه پس از 120 سال او را آفريد ، و عياشى : بسندش از زراره روايت كرده كه از امام پنجم عليه السّلام از قول خدا   لَمْ يَكُنْ شَيْئاً مَذْكُوراً   پرسيدم فرمود : چيزى بود و دريا نبود ، و بسند ديگر كه فرمود : در علم خدا بود و در خلق نامى نداشت و از امام ششم هم مانند آن روايت است .\r\nو از حمران بن اعين كه از او پرسيدم از آن ، فرمود : مقدر بود و پديد نبود و اين دلالت دارد كه معدوم معلوم است گر چه نامي ندارد ، و معدوم شىء است و اگر مقصود جنس انسان است مقصود اينست كه پيش از زايش شناخته و نامبرده نيست ، و دانسته نيست كه چيست و از او چه خواهند بلكه نيست و در پشت پدر يافت شود و سپس در رحم مادر تا وقت زادن امشاج يعنى آميخته از آب مرد و زن در رحم و هر كدام برترى دارند به او ماند ، از ابن عباس و ديگران .\r\nو گفته‌اند بمعنى اطوار است ، گفته‌اند يعنى رنگارنگ است چه كه آب مرد سپيد و سرخ و از زن زرد و سرخ است و چند رنگ است و گفته‌اند با خون حيض آميزد و در آبستنى حيض نباشد گفته‌اند امشاج رگها است كه در نطفه است ، گفته‌اند طبائع عناصر است از حرارت و برودت و رطوبت و يبوست كه خدا آنها را در نطفه نهاده و سازمان حيوانى را آماده كرده وانگه به او زندگى داد و گوش و چشم گشاده  فَتَبارَكَ اللَّهُ أَحْسَنُ الْخالِقِينَ  - پايان - گويم : بروجه احتمال دور نيست امشاج اشاره باشد بشئون مختلفه كه در انسان خدا نهاده بدنبال عناصر مختلف و اوصاف متضاده و مايه‌هاى جدا از هم .\r\n قُتِلَ الْإِنْسانُ ما أَكْفَرَهُ  گفته‌اند نفرين است و اظهار تعجب از ناسپاسى او  ثُمَّ السَّبِيلَ يَسَّرَهُ  يعنى راه بر آمدن او را از شكم مادرش آسان كرد و دهانه رحم\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nرا گشود و به او الهام كرد كه سرازير شود ، يا مقصود اينست كه راه خوبى و بدى را برايش هموار كرد ، و در اين اشاره است كه دنيا راه گذر است به منزل ديگر و از اين رو فرمود : سپس او را كشت و بگور كرد و چون خواهد او را زنده كند ، ميراندن و بگور كردن را جزء نعمتها آورد چون وسيله رسيدن بزندگانى ابدى و لذتهاى پاك است ، و بگو كردن براى احترام و حفظ از درنده‌ها است .\r\n ما غَرَّكَ بِرَبِّكَ الْكَرِيمِ  يعنى چه‌ات فريب داد و دلير كرد بر نافرمانى او و ذكر كريم مبالغه در منع از فريب خوردن و اشعار به راه فريب دادن شيطانست كه گويد معصيت كن و خدا كريم است و كسى را عذاب نكند ، و گفته‌اند كرم را آورد نه وصف ديگر تا جواب بدهن بنده گذارد و بگويد كرمت مرا فريب داد ، و در مجمع البيان ( ج 10 ص 449 ) از پيغمبر روايت است كه چون اين آيه را خواند فرمود : فريبش داد نادانيش .\r\n فَلْيَنْظُرِ الْإِنْسانُ مِمَّ خُلِقَ  تا بداند كه پس از مردن معادى دارد و بر دو فرشته نگهبانش جز آنچه در آخرت سودش باشد بگويد .\r\n خُلِقَ مِنْ ماءٍ دافِقٍ  رازى گفته : دفق ريختن آبست و اختلاف است كه چرا آن را وصف آب آورده است .\r\n1 - بمعنى جهش بردار چون دارع و تارس و لابن و تامر يعنى زره‌دار ، سپردار ، شيردار ، خرمادار ، 2 - بمعنى ريخته شده است فرّاء گفته اهل حجاز بيش از ديگران نام فاعل بر مفعول نهند در مقام وصف كردن گويند : سرّ كاتم ، هم ناصب . ليل قائم ، و خدا هم فرموده :\r\n فِي عِيشَةٍ راضِيَةٍ  ، يعنى زندگى پسنديده شده .\r\n3 - خليل گفته : دفق بمعنى جهنده است .\r\n4 - نام صاحب ماء را به دو دادند بر وجه مجاز «  بَيْنِ الصُّلْبِ وَ التَّرائِبِ  » جوهرى گفته ترائب استخوانهاى سينه‌اند از گلوگاه تا آخر دنده‌ها - پايان .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nرازى گفته : ترائب زن استخوانهاى سينه او است تا آنجا كه گردن بند آويزد و اين قول همه لغت‌دانانست و سپس گفته در اين آيه دو قول است 1 - فرزند آفريده شود از آبى كه از پشت مرد آيد و از سينه زن 2 - آفريده است از آبى كه برآيد از پشت مرد و سينه‌گاه او ، و دليل دوم گوينده دوم دو وجه است .\r\n1 - اينكه آب مرد تنها از پشتش آيد و آب زن از سينه‌اش و بنا بر اين آب ميان هر دو وجود ندارد و اين مخالف آيه است .\r\n2 - خدا بيان كرده كه آدمى از آب جهنده خلق شود و اين وصف آب مرد است و آنگه آن را وصف كرده ميان صلب و ترائب است و اين دليل شود كه فرزند تنها از آب مرد است و آنها كه قول اول را گفتند جواب دادند از دليل اول باينكه رواست گفته شود خير بسيارى از ميان اين دو برآيد گرچه با هم جدا باشند و بعلاوه مرد و زن كه بهم پيوستند يك تن واحد شوند و اين تعبير خوش باشد و از دليل دوم باينكه در اينجا نام جزء بر كل اطلاق شده و چون جزئى از دو بخش منى جهنده است اين نام را بمجموع دادند و گفته‌اند دليل بر اينكه فرزند از هر دو آفريده شود اينست كه منى مرد به تنهائى كوچك است و كافى نيست و روايت شده كه چون آب مرد غالب باشد پسر گردد و به او ماند و خويشانش و چون آب زن غالب باشد به او و خويشانش ماننده‌تر گردد و اين دليل صحت قول اول است .\r\nسپس گفته : بيدينان بر اين آيه خرده گرفتند كه اگر مقصود از خروج ميان صلب و ترائب اينست كه منى از آنجا درآيد درست نيست زيرا منى از فضله هضم چهارم است و از همه اجزاء تن برآيد تا از هر عضوى طبع و خاصيت آن را گيرد و آماده شود كه مانندى از آن با همه اعضاء پديد گردد ، از اين رو گفته‌اند هر كه در جماع افراط كند ناتوانى بر همه اعضايش چيره گردد ، و اگر منظور اينست كه بيشتر منى از آنجا است سست است زيرا بيشتر منى از مغز تراود و دليلش اينست كه بمغز ماند و آنكه پرجماع كند نخست دو چشمش ناتوان شوند .\r\nو اگر مقصود اينست كه آنجا جايگاه منى است باز هم سست است زيرا جايگاهش\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nرگهاى منىگير است و آنها چند رگه بهم پيچيده نزد خايه ، و اگر مقصود اينست كه مخرج منى آنجا است باز هم سست است زيرا محسوس است كه چنين نيست .\r\nو جواب اينست كه بىترديد كمك مغز در توليد منى بيشتر است از اعضاء ديگر و او را جانشينى است كه مغز حرام پشت است و تيره‌هاى بسيارى دارد كه به جلو بدن كشيده شده‌اند كه همان ترائب است ، و از اين رو خدا اين دو عضو را نام برده بعلاوه سخن شما در كيفيت تولد منى و تولد اعضاء از آن صرف توهم است و گمانى سست و سخن خدا پذيراتر است - پايان .\r\nبيضاوى در ( ج 2 ص 597 ) تفسيرش گفته :  مِنْ بَيْنِ الصُّلْبِ وَ التَّرائِبِ  : پشت مرد است و ترائب زن كه استخوانهاى سينه اويند ، و اگر درست باشد كه نطفه از فضله هضم رابع است و از همه اعضاء جدا شود تا آماده توليد مثل باشد و جايگاهش رگهاى پيچيده خايه است مغز كمك‌كارترين اعضاء است در توليد آن و از اين رو مانند آن است و افراط در جماع زود آن را سست كند ، و نخاع پشت جانشين آنست و تيره‌هاى بسيارى بترائب دارد كه به اوعيه منى نزديكترند و از اين رو نامشان برده شده - پايان .\r\nو ميگويم : اگر پذيرفته شود قول اطباء ممكن است مقصود آيه اين باشد كه منى مرد و زن از اعضاء محصور ميان پشت است و استخوانهاى سينه ، در هر دو منظور اينست كه صلب و ترائب بيشتر در آن دخالت دارند ، و دافق نبودن آب زن ممنوع است بلكه ظاهر اينست كه آن هم جهنده است ولى چون در درون رحم است خوب ظاهر نشود ، اخبارى كه صلب را از مرد دانستند و ترائب را از زن براى اينست كه صلب در منى مرد كاركن‌تر است و ترائب در زن و از اين رو اطباء گويند از آداب جماع مالش پستان زنست براى تهييج شهوت او براى اينكه پستان با رحم پر شركت دارد .\r\n\r\n[ روايات 
  ]\r\n1 - مناقب بسندى آورده كه ابو حنيفه نزد امام صادق عليه السّلام آمد و آن حضرت بوى گفت : بول نجس‌تر است يا منى ؟ پاسخ داد ، بول ، فرمود : بنا بر قياس تو بايد غسل از بول واجب باشد نه منى ، با اينكه خدا غسل را در منى واجب كرده نه در بول ، سپس فرمود : چون منى در اختيار است و از همه تن بيرون آيد و در روز يك بار باشد و بول\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nدر روز چند بار .\r\nابو حنيفه گفت : چگونه از همه تن برآيد و خدا فرموده : « از ميان صلب و ترائب برآيد » امام عليه السّلام فرمود : آيا خدا فرموده از جز آنجاها برنيايد ، سپس فرمود : چرا حيض نبيند زن چون آبستن شود ؟ گفت : نميدانم ، فرمود : خدا خون را بند آورده و غذاى فرزند كرده - تا آخر خبر طولانى .\r\n2 - در تفسير نعمانى : بسندى كه پرسش شد امير المؤمنين از نمونه‌هاى آفرينش فرمود : بر سه روش باشند چون خلق اختراع و بىمايه مانند اينكه خدا فرموده « آفريد آسمانها و زمين را در شش روز ، 53 - الاعراف » و آفرينش دگرگونى چون قول خدا - تعالى « مىآفريند شما را در شكم مادرهاتان آفرينشى بدنبال آفرينشى در ظلمتهاى سه‌گانه « 32 - الزمر » و قولش « او است كه آفريد شما را از خاك و سپس از نطفه ، 68 - المؤمن » و يا خلق تقدير است چنانچه بعيسى فرمود : « و چون آفريدى از گل بمانند پرنده - 113 - المائده » .\r\n3 - در كافى ( ج 6 - ص 53 ) : بسندى از يكى از اصحاب كه مردى را دو پسر بچه در يك شكم آمدند و امام ششم به او مباركباد گفت : فرمود : كدام بزرگترند پاسخ داد آنكه نخست به دنيا آمده ؟ امام فرمود آنكه دنبال‌تر آمده بزرگتر است نميدانى كه به او نخست آبستن شده و آن ديگر بر او در آمده و راه را بر او بسته و او نتوانسته جلوتر بدرايد تا او برآيد و آنكه بدنبال آيد بزرگتر است .\r\nدر مناقب بىسندش آورده ( ج 4 ص 270 ) بيان : نديدم كسى چنين فتوى داده باشد و بسا غرض او بزرگى كه مناط احكام شرعيه است نباشد .\r\n4 - در كافى ( ج 6 ص 53 ) بسند عدّه كه امير المؤمنين عليه السّلام فرمود : بچه شش ماهه ميماند و 7 ماهه و 9 ماهه معروف‌تر است و 8 ماهه نميماند .\r\n5 - و از همان : ( 520 ) : بسندى از ابى جعفر عليه السّلام كه راوى گويد : پرسيدمش نهايت ماندن بچه در شكم مادر چيست ؟ مردم گويند بسا سالها در شكم او بماند فرمود :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nدروغ گويند : دورترين مدت آبستنى نه ماه است و اگر ساعتى فزايد مادر را بكشد پيش از آنكه برآيد .\r\n6 - و از همان : بسندش از محمّد بن مسلم كه نزد امام ششم نشسته بودم و ناگاه يونس بن يعقوب ناله كنان آمد امام عليه السّلام به او فرمود : چرا ناله كنى ؟ گفت : طفلى دارم كه همه شب را در آزارش بودم ، فرمود : اى يونس پدرم به من باز گفت : از پدرش تا برسول خدا جدّم كه جبرئيل فروشد و رسول خدا صلّى اللَّه عليه و آله و سلم و على عليه السّلام هر دو ناله ميكردند ، جبرئيل گفت : اى دوست خدا چرا نالانت بينم ؟ رسول خدا فرمود : براى دو كودكمان كه از گريه آنها آزار كشيديم ، جبرئيل گفت : خاموش باش اى محمّد كه به زودى شيعه‌ها براى آنها آيند كه گريه آنها  لا إِلهَ إِلَّا اللَّهُ  باشد تا هفت ساله شوند ، و پس از آن گريه‌اش آمرزش خواهى براى پدر و مادر است تا به حد بلوغ رسند و از آن پس هر حسنه آرند براى والدين است و گناهش بر آنها نيست .\r\nبيان : گريه‌اش  لا إِلهَ إِلَّا اللَّهُ  است بسا به اين معنى است كه ثواب تهليل براى پدر و مادرش دارد .\r\n7 - در علل و در عيون ( ج 1 ص 257 ) : بسندى از ياسر خادم كه شنيدم امام رضا عليه السّلام ميفرمود : هراسناكتر وضع مردم در سه جا است : روزى كه زايد و از شكم مادر آيد و دنيا را بيند و روزى كه بميرد و آخرت و اهلش به چشم بيند ، و روزى كه زنده شود و احكامى بيند كه در دنيا نديده ، و خدا يحيى را در اين سه سلامت داشت و آسوده ساخت كه فرمود « درود بر او روزى كه زاد و روزى كه مرد و روزى كه برانگيخته شود زنده » و عيسى بن مريم هم خود را در اينجا آسوده دانست و گفت « درود بر من روزى كه زادم و روزى كه بميرم و روزى كه زنده برآيم » سوره مريم .\r\n8 - در مناقب ( ج 4 ص 352 ) كه عمران صابى از امام رضا عليه السّلام پرسيد چرا مرد زن‌منش شود و زن مردمنش ؟ فرمود : علتش اينست كه چون زن آبستن شد بپسر و در رحم بجاى دختر قرار گرفت زن منش شود و اگر دختر بجاى پسر شد مردمنش گردد ، چون بجاى پسر در رحم سمت راست است و جاى دختر سمت چپ و بسا زنى دو قلو زايد از يك\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nشكم و نشانش اينست كه هر دو پستانش بزرگ شوند و اگر يكى بزرگ شود نشان آنست كه يكى است جز اينكه اگر پستان راست بزرگتر است پسر است و اگر چپ دختر است و اگر هر دو پستان آبستن لاغر شوند بچه بيندازد گفت : بلندى و كوتاهى آدمى از كجا است ؟ فرمود : از نطفه اگر وقتى بيرون آمد گرد شد قد بچه كوتاه شود و اگر دراز شد بلند شود .\r\n9 - در تفسير امام و در احتجاج ( 24 ) : بسندى تا جابر بن عبد اللَّه كه : ابن - صوريا از پيغمبر صلّى اللَّه عليه و آله و سلم پرسيد ، فرزند از پدر باشد يا مادر ؟ فرمود : استخوان و پى و رگ از مرد است ، گوشت و خون و مو از زن ، گفت درست گفتى اى محمّد ، سپس گفت :\r\nچگونه شود كه فرزند تنها به عموهايش ماند نه دائيها و گاه همه بدائى ماند نه عموهايش ؟ فرمود : آب هر كدام بالا دستى كند بر يارش مانندى از او است گفت : درست گفتى اى محمّد ، به من بگو از كسى كه فرزند آرد و آنكه نيارد ، فرمود : چون نطفه سرخ و تيره باشد فرزند نيارد و اگر زلال باشد فرزند آرد - الخبر .\r\n10 - در احتجاج ( 29 ) از ثوبان كه يك يهودى نزد پيغمبر آمد و گفت :\r\nاز تو چيزى پرسم كه جز پيغمبر نداند فرمود : چه باشد ؟ گفت مانندى فرزند به پدر يا مادرش فرمود : آب مرد سفيد و سفت است و آب زن زرد و روان و چون آب مرد بالا گيرد بر آب زن فرزند پسر باشد باذن خدا عزّ و جلّ و مانندى از آنجا است ، و چون آب زن بالا گيرد بر آب مرد فرزند دختر آيد باذن خدا تعالى و مانندى از آنجا باشد - الخبر .\r\nدر علل ( ج 1 ص 90 ) : بسندى مانندش را دارد .\r\nگويم : اخبار در اين باره در باب نفس و احوالش بيايند .\r\n11 - تفسير على بن ابراهيم ( 346 ) : بسندى از امام ششم عليه السّلام كه چون بچه چهار ماهه شود زنده گردد .\r\n12 - و هم او در ( 720 ) در تفسير   فَلْيَنْظُرِ الْإِنْسانُ مِمَّ خُلِقَ ، خُلِقَ مِنْ ماءٍ دافِقٍ   گفته : نطفه با نيرو از ميان صلب و ترائب برآيد ، فرمود : پشت مرد و سينه زن .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n13 - در كافى ( ج 3 ص 163 ) : بسندى از امام پنجم عليه السّلام كه خدا عزّ و جلّ آفريننده‌ها آفريده و چون خواهد كسى آفريند به آنها فرمايد از آن خاك كه در كتابش فرموده « از آنتان آفريديم و در آنتان باز گردانيم و از آنتان بار ديگر برآريم ، 57 - طه » برگيرند ، و نطفه با آن خاك خمير شود كه از آن آفريده بايد ، پس از آنكه چهل شب در رحم بماند ، و چون چهار ماهش تمام شود گويند پروردگارا چه خلق كنيم و آنها را هر چه خواهد از پسر يا دختر سفيد يا سياه فرمايد ، و چون از تن درآيد آن نطفه خودش از تن برآيد هر كه باشد خردسال يا سالمند پسر يا دختر ، و از اين رو مرده را غسل جنابت دهند .\r\nبيان : آفريدگاران يعنى از فرشته‌ها و خالقيت آنها بمعنى اندازه‌گيريست نه هستى بخشى ، و ظاهرش اينست كه همان منى اول از دهان يا چشم بدرايد ، و بسا خدا تا عمر دارد و زنده است جزئى از آن را در او نگهدارد و بسا كه مقصود مانند آن باشد و علت غسل يكى است .\r\n14 - در كافى ( ج 3 ص 203 ) : بسندى از حارث بن مغيره كه شنيدم امام ششم عليه السّلام ميفرمود : كه چون نطفه در رحم افتد خدا عزّ و جلّ فرشته‌اى فرستد تا از آن خاك كه در آن دفن شود برگيرد و بدان نطفه آميزد و پيوسته دلش بدان جا گرايد تا در آن به خاك رود .\r\n15 - در علل ( ج 1 ص 1 ) : بسندى كه بالا رفته تا گفته : يك يهودى نزد على عليه السّلام آمد و چند مسأله پرسيد و در ضمن آنها بود كه بگو مانندى فرزند بعموها و دائيها را و از كدام دو نطفه مو و گوشت و استخوان و پى برايند ؟ فرمود : اما مانندى فرزند بعموها و دائيها اينست كه اگر نطفه مرد زودتر برحم رسيد فرزند مانند عموها شود ، و از نطفه مرد استخوان و پى است و اگر نطفه زن پيش افتاد در رحم فرزند مانند دائيها شود و از نطفه زن است مو ، پوست ، گوشت ، زيرا اينها زرد و ناز كند - الخبر .\r\n16 - و در همان ( ج 1 ص 88 ) : بسندى از ابى بصير كه پرسيدم از امام ششم عليه السّلام\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nكه مرد بسا بدائيهاش ماند و بسا به عموهاش ؟ فرمود : راستش نطفه مرد سفيد و سفت است و نطفه زن زرد و رقيق و اگر نطفه مرد بنطفه زن غالب شود مرد به پدر و عموهاش ماند و اگر نطفه زن بنطفه مرد غالب شود بدائيهاش ماند .\r\n17 - و از همان : ( 00 ) بسندى از عبد اللَّه بن سنان كه به امام ششم گفتم : نوزاد به پدر و عمش ماند ، فرمود : چون آب مرد پيشى گرفت به آب زن فرزند به پدر و عمو ماند و چون آب زن پيش افتد فرزند بمادر و دائيش ماند .\r\n18 - و از همان ( 0 ص 89 ) : بسندش از انس بن مالك كه عبد اللَّه بن سلام به پيغمبر صلّى اللَّه عليه و آله و سلم گفت : چه چيز فرزند را بپدرش يا مادرش گراياند ؟ فرمود : چون آب مرد بر آب زن پيش افتد فرزند به دو گرايد - الخبر .\r\nبيان : در قاموس است كه ( نزع اباه و إليه ) يعنى به دو ماند ، من گويم بسا مقصود از پيش افتادن غلبه باشد تا موافق خبر ابى بصير گردد يا علو باشد تا موافق روايت ثوبان آيد و جز او ، و بسا هر كدام سبب باشند و ميگويم مضمونهاى اين اخبار از طريق عامه هم روايت شده است و در كتابهاشان هست ( در اينجا خبرى و بيانى در جمع اخبار از عامه نقل كرده و بدنبالش گفته ) چهار قسم مىشود ، اگر آب مرد پيش افتد و هم بالا گيرد پسر آيد و بعموهايش ماند و اگر آب زن پيش افتد و بالا گيرد دختر باشد و به عموهايش ماند - پايان .\r\n( در پاورقى ص 340 گفته ) در همه نسخه‌هاى كتاب چنين است و ظاهر اينست كه دو قسم از چهار قسم از عبارت افتاده‌اند و آن دو : اگر آب مرد پيش افتد و آب زن بالا گيرد پسر آيد و مانند دائى باشد و اگر آب زن پيش افتد و بالا هم گيرد دختر آيد و مانند دائيها باشد ) .\r\n19 - در علل ( 0 ص 97 ) : بسندى از امام ششم عليه السّلام كه چون خدا خواهد كسى آفريند صورت پدرش را تا آدم گرد آرد و او را به صورت يكى از آنها آفريند و كسى نگويد او به من نماند و بپدرانم نماند .\r\n20 - و از همان ( 0 ص 89 ) : بسندى از امير المؤمنين عليه السّلام دو نطفه در رحم\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبجنگند و هر كدام بيشتر باشند مانندى آرد ، اگر از زن بيشتر باشد مانندى بدائيها آرد و اگر از مرد بيشتر باشد مانندى بعموها آرد . فرمود : منى 40 روز در رحم بچرخد ، هر كه خواهد بدرگاه خدا عزّ و جلّ دعا كند در اين 40 روز بايد پيش از آفريدن بچه .\r\nسپس خدا فرشته ارحام را فرستد و آن را بگيرد و بدرگاه خدا بر آرد و تا خدا خواهد بايستد و گويد : خدايا پسر باشد يا دختر ، خدا هر چه را خواهد به دو وحى كند و فرشته ثبت كند و سپس گويد : بار معبودا ، بدبخت باشد يا خوش بخت و خدا عزّ و جلّ آنچه خواهد به دو وحى كند و فرشته ثبت كند و گويد : بار خدايا روزيش چند است ؟ و عمرش چه ، و آن را هم بنويسد و نويسد ميان دو چشمش هر چه در دنيا به او رسد و او را برگرداند و در رحم نهد و اينست قول خدا عزّ و جلّ « نرسد هيچ مصيبت در زمين و نه بر شما جز در كتابيست پيش از آنكه او را آفرينيم ، 22 - الحديد » .\r\n21 - در علل ( 0 ص 276 ) : بسندى تا آنجا كه سلمان رضى اللَّه عنه - از على عليه السّلام پرسيد از روزى بچه در شكم مادرش ، فرمود : خدا تبارك و تعالى خون حيض را بسود او بند آورده و آن را روزى او سازد در شكم مادرش .\r\n22 - و از همان ( 0 ص 284 ) بسندى از عبد الرحمن بن حماد كه از امام هفتم عليه السّلام پرسيدم چرا بمرده غسل جنابت دهند ، فرمود : خدا تبارك و تعالى بالاتر از اينست كه هر چيز را بيواسطه آفريند ، خدا را فرشته‌هاى آفريننده است چون خواهد كسى را آفريند آنان را فرمايد تا از آن خاكى كه خدا در كتاب خود فرموده « از آنتان آفريديم و در آنتان باز گردانيم و از آنتان بار ديگر بر آريم ، 57 - طه » برگيرند و با نطفه جاگزين در رحم خمير كنند ، و چون آنها را خمير كردند گويند پروردگارا چه خلق كنيم ، خدا تبارك و تعالى هر چه خواهد از پسر يا دختر ، مؤمن يا كافر سياه يا سفيد ، خوش بخت يا بد بخت به آنها فرمايد ، چون بميرد خود همان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nنطفه از او روان شود نه جز آن ، و از اينجا است كه ميّت را بايد غسلى چون غسل جنابت داد .\r\nبيان : فرشته‌ها دواند و جمع در اؤلئك مجاز است يا دو نوعند و هر زنى دو تا دارد .\r\n23 - در محاسن : بسندى از امام ششم عليه السّلام كه خدا تبارك و تعالى در قرآن ميفرمايد : « البته آدمى را در كبد آفريديم ، 3 - البلد » يعنى واداشته در شكم مادر رو به روى مادر ، خوراكش از خوراك مادر است و نوشابه‌اش از نوشابه مادر و بنفس او نفس كشد ، و پيمانى كه خدا از او گرفته ميان دو چشم او است ، و چون زادنش نزديك گردد فرشته‌اى آيد بنام زاجر و او را نهيبى زند و وارو گردد و سرش سرازير شود تا خدا كار زايش را بزن و نوزاد آسان كند ، و اين جريان براى همه مردم است مگر آنكه سركش باشد و چون او را نهيب زند بهراسد و وارو گردد و به زمين افتد و از نهيب آن فرشته گريانست و پيمان را فراموش كرده .\r\nگويم : تمامش با شرحش در باب جوامع احوال دواب و انعام است .\r\n24 - عياشى : از عبد الملك بن اعين كه : چون مردى زنا كند ، شيطان هم آلتش را با او فرو كند و دو نطفه در آميزند و خدا از هر دو آفريند و شرك شيطان باشد .\r\n25 - و از همان : كه محمّد بن مسلم گفت پرسيدم از امام ششم عليه السّلام از شرك شيطان كه خدا فرمايد « و شريكشان شود در مال و فرزند ، 65 - اسرى » فرمود : هر مال حرامى شريكى است با شيطان ، و فرمود : با مرد باشد هنگام جماع و فرزند از نطفه او و مرد باشد در صورتى كه بوجه حرام باشد .\r\n26 - از علل محمّد بن على بن ابراهيم ، علت اينكه آدم پس از چهل سال گوشت و خون شد اينست كه در رحم و شكم نبود ، و آشكار هم بود و پس از 40 سال گوشت و خون شد .\r\n27 - در مناقب ( ج 1 ص 200 ) از سلام بن مستنير كه در خبرى طولانى از ابى جعفر عليه السّلام آفرينش نوزاد را در شكم مادر ذكر كرده گفته : خدا فرشته‌اى بنام\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n« زاجر » فرستد و به او نهيب زند و نوزاد بهراس افتد و برگردد و پاهايش بته شكم آيند تا خدا بيرون‌شدنش را به زن و بر نوزاد آسان كند ، فرمود : اگر بماند نهيبى سخت‌تر به او زند و بهراسد و به زمين افتد هراسان و گريان از نهيب فرشته .\r\n28 - در كافى : بسندى از سلام بن مستنير كه از ابى جعفر عليه السّلام از قول خدا «  مُخَلَّقَةٍ وَ غَيْرِ مُخَلَّقَةٍ  ، 5 - الحج » پرسيدم فرمود مخلفه آن ذره‌ها بودند كه در پشت آدم خدا آفريد و از آنها پيمان ستد و آنگه در پشت مردان و رحم زنان روانه‌شان كرد و آنانند كه به دنيا آيند تا از آن پيمان بازرسي شوند ، غير مخلقه هر آدمى است كه پيمان عالم ذر را نديده چون نطفه‌ها كه دور ريزند و بچه‌ها كه پيش از دميدن روح سقط شوند .\r\nبيان : بنا بر اين تاويل خلق بمعنى تقدير است يعنى آنچه در عالم مقدر شده كه جان گيرد يا مقدر نشده .\r\n29 - در كافى ( ج 6 ص 12 ) : بسندش تا يكى از دو امام عليه السّلام در تفسير قول خدا عزّ و جلّ « ميداند هر چه را آبستن است هر مادر و آنچه بكاهد در ارحام و آنچه فزايد ، 8 - الرعد » فرمود كاستهء هر شكمى كمتر از نه ماه است ، فزون آنكه بيش از نه ماه است ، هر زنى در آبستنى خون بيند به شماره روزهاى آن آبستنى او افزوده شود .\r\n30 - و از همان : بسندى تا ابى جعفر عليه السّلام كه ميفرمود : نطفه 40 روز در رحم بماند و آنگه علقه شود تا 40 روز و آنكه مضغه باشد تا 40 روز و چون 4 ماه بپايان رسد خدا عزّ و جلّ دو فرشته آفريننده فرستد و گويند : پروردگارا چه آفرينيم ؟\r\nدختر يا پسر و فرمان گيرند پس گويند : پروردگارا خوشبخت باشد بايد پخت ؟ و فرمان گيرند ، باز گويند : پروردگارا عمرش چيست و روزيش چه ؟ چه وضعى دارد و از اين باره چيزها شمرد و ميان دو چشمش نويسند ، و چون مدت را بسر زد خدا فرشته‌اى فرستد و او را نهيبى زند و وى پيمان را فراموش كرده بيرون آيد .\r\nحسن بن جهم گفت : به او گفتم : رواست بدرگاه خدا عزّ و جلّ دعا كند تا دختر\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nرا پسر كند يا پسر را دختر ؟ فرمود : البته خدا هر چه خواهد كند .\r\nبيان : گفتند : نوشتن پيمان كنايه از سرشت يگانه‌پرستى و معارف ديگر است و فراموشى پيمان كنايه از گرفتارى بعالم اسبابست كه موانع تعقل سرشت را دارد .\r\nگويم : شرح گفتار در اين اخبار در كتاب عدل گذشته .\r\n31 - در كافى ( ج 6 ص 13 15 ) : بسندى از امام پنجم عليه السّلام كه : چون خدا خواهد نطفه‌اى را كه از او در پشت آدم پيمان گرفته آفريند و او را در رحم نهد مرد را به جماع وادارد و برحم الهام دهد گشوده شو تا آفريده و فرمان و تقديرم در تو فرو شود ، رحم در گشايد و نطفه بدان رسد و 40 روز در آن بگردد سپس 40 روز علقه باشد ، 40 روز مضغه گردد و آنگه گوشتى با رگهاى پيچيده و آنگاه خدا دو فرشته آفريننده فرستد كه هر چه خواهد در ارحام بسازند و از دهان زن بشكمش فرو روند و برحم رسند كه در آن روح ديرين است و از پشت مردان و رحم زنان نقل شده و در آن جان زندگى و ماندن بدمند و گوش و چشم و همه اندام او را بسازند و هر چه در شكم است بفرمان خدا تعالى ، سپس وحى كند به دو فرشته كه بنويسيد بر او قضاء و قدر مرا و امر نافذم را و شرط كنيد برايم بداء را در آنچه نويسيد .\r\nگويند : پروردگارا چه نويسيم ، خدا عزّ و جلّ بدانها وحى كند سر برآريد بسر مادرش ، سر برآرند و ناگاه لوحى به پيشاني مادرش بزند در آن بنگرند و صورت او را ببينند و عمرش و پيمانش و اينكه شقى است يا سعيد و همه وصفش را فرمود يكى بر يار خود ديكته كند هر آنچه در آن لوح است و بداء را شرط كنند در آنچه نويسند و نامه را مهر كنند و ميان دو چشم كودك نهند و او را بر سر پا دارند در شكم مادرش ، فرمود با سركشى كند و وارو شود ، و اين نباشد مگر در سركش و متمرد .\r\nو چون وقت بيرون شدن نوزاد رسد درست باشد يا نادرست خدا برحم وحى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nكند در بگشا تا آفريده‌ام بزمينم بر آيد و فرمانم در او نافذ گردد كه وقتش رسيده فرمود : رحم دهان گشايد و خدا فرشته‌اى بنام « زاجر » فرستد و او را نهيب زند و نوزاد بهراسد و بر گردد و دو پايش بالا شوند و سرش در ته شكم آيد تا بيرون شدن بر مادر و نوزاد آسان شود ، فرمود : اگر ماند فرشته نهيب ديگر زند كه هراس كند و به زمين پرت شود گريان و هراسان از نهيب .\r\nبيان : . . . « روح ديرين در آنست » يعنى روحى كه در دوران پيش از آفرينش تن بوده و قديم در لغت و عرف بسيار بدين معنا آمده چنانچه بر كسى كه كتب لغت را بررسى كند نهان نباشد و مقصود از آن روح گياهى يا حيوانى يا انسانى است .\r\nبدان كه علماء را در امثال اين خبر روشها است ، برخى ظاهرش را گيرند و عملش را بدان كه فرموده وانهند و اين روش پرهيزكارانست ، برخي گويند ظاهرش درست است و استبعاد اوهام نسبت بدان چه از امام رسيده اعتبارى ندارد ، برخى گويند اين بيانات مثل و افسانه است براى آنچه خداى سبحان ميداند از حال و سرشت نوزاد و آنچه به دو سزد از كمالات و به دو سپرده شده از آمادگى كه به زبان آمدن فرشته و نوشتن بر پيشانى تعبير شده .\r\nيكى گفته زدن بلوح پيشانى مادرش كنايه است از ظهور احوال مادر و اوصافش و اخلاقش از پيشانى و چهره كه گويا بر آن نوشته‌اند ، و احوال آينده نوزاد را ميتوان از پيشانى مادرش خواند و بر آن از نظر تناسب نقش است ، و اين براى آنست كه گوهر روح طبق آمادگى و پذيرش بتن افاضه شود ، و آمادگى تن نوزاد پيرو آمادگى نفس پدر مادر و اوصاف و اخلاق آنها است خصوص مادر كه او را موافق آنچه از پشت پدرش آمده ميپرورد ، و او است كه داراى احوال پدرى و مادرى هر دو است و نامه مهر زده بميان دو چشمش نهادن كنايه از ظهور اوصاف و اخلاق او است از پيشانى و چهره او .\r\nگويم : احوط و اولى ترك اين تاويلهاى سست است و پذيرش آنچه از ائمه هادى عليه السّلام رسيده .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n32 - در كافى ( . ص 16 ) : بسندى از محمّد بن اسماعيل يا ديگرى كه پرسيدم از ابى جعفر عليه السّلام كه قربانت مرد دعا كند كه آنچه زن آبستن در شكم دارد پسرى درست باشد ، فرمود : تا چهار ماهش تمام نشده دعا كند زيرا 40 شب نطفه است ، 40 شب علقه ، 40 شب مضغه كه مىشود چهار ماه ، سپس خدا دو فرشته نگارنده فرستد گويند چه بسازيم ؟ بسر يا دختر ؟ شقى يا سعيد ؟ گويند : پروردگارا روزيش چيست عمرش چه ؟ مدتش كدام ؟ همه اينها گفته شوند و پيمانش ميان دو ديده او است و بدان بنگرد پيوسته بر پا باشد در شكم مادرش تا چون بيرون‌شدنش نزديك شود خدا عزّ و جلّ فرشته‌اى به دو فرستد و نهيبى به او زند و بيرون آيد و پيمان را فراموش كرده .\r\n33 - و از همان ( 00 ) : بسندش از امام ششم عليه السّلام كه : رحم 4 راه دارد و از هر كدام نطفه در آيد يك فرزند آيد و اگر از دو در آيد دو قلو باشند و از سه سه قلو و و از چهار چهار قلو باشند ، و از يك راه بيش از يك نباشد .\r\n34 - و از همان ( 0 ص 17 ) : بسندى از امام ششم عليه السّلام كه رحم 4 خانه دارد نوزاد خانه يكم به پدر ماند و خانه دوم بمادر و از سوّم به عموها و از چهارم بدائيها .\r\nبيان : در اين روايت هم اشاره‌ايست باينكه ممكن است در هر خانه نوزادى بوجود آيد و موافق خبر اول باشد و از اين رو كلينى - ره - آن را در باب ( اكثر ما تلد المرأة ) آورده .\r\n35 - در نهج البلاغه ( ج 1 ص 303 ) فرموده : آيا آفريدهء درست ، و بر آوردهء رعايت شده در تيرگيهاى زهدان و درون پرده‌هاى تو در تو و گران ، آغاز شدى از كشيده‌اى از گل ، و نهاده شدى در جايگاهى محكم ، تا اندازه معلوم و عمرى بخش شده ، در شكم مادر چرخيدى بچه شكمى - نه خواندنى داشتى نه آوازى شنيدى ، سپس از جايگاهت بر آمدى در خانه‌اى كه نديده بودى ، و راه بهره و ريش را نميشناختى چه كسى مكيدن پستان مادر به تو آموخت ، و بدنبال نياز رفتن و خواستن را به تو\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nشناسانيد . هيهات آنكه از درك وصف شكل داران و با ابزاران درماند از درك اوصاف آفريننده‌اش درمانده‌تر است و از رسيدن او بحدود آفريدها دور تر .\r\nتوضيح : « آغاز شده از كشيده از گل » اشاره است بقول خدا تعالى « و البته آفريديم آدمى را از كشيدهء از گل سپس آن را ساختيم نطفه در جايگاهى استوار 13 - المؤمنون » و تفسيرهاى آن گذشت و در اينجا هم مىآيند ، و مقصود از مكين پا برجا شدن نطفه است ، يا پيوند آن با رگهائى در رحم چنانچه بيايد و وضع در رحم پايانى دارد كه سر رسيد عمر است در دنيا ، چنين بچه شكمى است كه نهانست و چون زاد او را منفوس گويند .\r\n( ) 36 - نهج البلاغه ( ج 1 ص 143 ) : بشما گوش داد تا بشنود آنچه را بايدش و چشم تا كورى او را ببرد و تيكه‌هاى فراهم كن اندام داد ، مناسب با هر سوى آنها در صورت بندى تا پايان عمر ، با تنهائى استوار بر هر چه شايد و دلهائى جوياى روزى غرق در نعمتهاى و الا و منت‌آور ، بلاگردان و عافيت‌آور ، براى شما عمرى مقدر كرد و از شما نهان داشتش ، و وسائل عبرتى از آثار گذشتگان شما بر جا نهاد - تا فرموده‌اش : يا اينكه برآوردش در تيرگيهاى رحم و درون چند پرده نطفه‌اى ريخته و علقه‌اى نابود ، و بچه شكمى و نوزاد شير خوار و نورسى مردوار ، سپس دلى حافظ داد و زبانى گويا و ديده‌اى نگرا تا بفهمد و عبرت گيرد ، و دست كوتاه كند و باز ايستد ، تا چون به مردى استوار شد و شخصيت او برقرار گرديد ، رو گردانيد و بزرگى ورزيد - تا آخر خطبه .\r\nتوضيح : منت‌گذارى به نهان كردن اندازه عمر از اينست كه آگهى از آن و ترس از مرگ در وقت معلوم نظام جهان را بر هم زند و منظور تنبيه بىخبر از گذشته عمر است كه حد آن را نداند . در سر الأدب در ترتيب احوال آدمي گفته : در رحم جنين است ، چون زاد تا شير نخورد وليد ، و سپس رضيع و پس از بريدن از شير فطيم ، چون گاو گله كند دارج و چون قدش پنج وجب شود خماسى و چون دندان پيشين افكند مثغور - و نامهاى ديگر شمرده تا گفته : ميان سال 30 تا 40 شاب است و آنگه\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتا سال 60 كهل است و از آن كه گذشت شيخ باشد . . .\r\n37 - در فقيه ( 589 ) : بسندى تا رسول خدا صلّى اللَّه عليه و آله و سلّم كه فرمود : چون فرزند در شكم مادر است اگر پسر است رويش بسوى پشت مادر است و اگر دختر است بسوى شكم او ، دو دستش روى دو گونه و چانه‌اش بر دو زانو مانند غمناك با اندوه ، چون اسيرى با روده‌اى از نافش بناف مادر بسته است ، و با آن ناف از خوراك مادرش و نوشابه او تغذيه مىكند تا هنگام زايش ، و خدا فرشته‌اى فرستد تا بر پيشانيش بنويسد . خوش بخت است يا بد بخت ، مؤمن است يا كافر ، توانگر است يا بينوا و عمر و روزى و بيمارى و تندرستى او را ثبت كند .\r\nو چون روزى مقدر او از ناف مادر بريد فرشته او را نهيب زند و از هراس وارو شود ، و سرش بسوى در خروج آيد ، و چون به زمين افتد هراس عظيم و شكنجه دردناكى او را فرا گيرد ، اگر باد ، يا برخوردى از دستى به او رسد چنانست كه كسى را پوست كنند ، گرسنه شود و نتواند خوراك جويد ، تشنه شود و نتواند آب جويد دردناك گردد و فريادرس نتواند جست ، و خدا تعالى مهر و دوستى مادر بر او گمارد كه با جان خود او را از گرما و سرما نگهدارد ، و قربانش رود ، و چنانش مهر ورزد كه چون سير باشد از گرسنگى خود باك ندارد ، و او كه سيراب شد تشنگى خود را از ياد برد ، و پوشش او را بر خود مقدم دارد و خدا روزيش را در پستان مادرش نهاده از يكى خوراك گيرد و از ديگرى نوشابه .\r\nتا شيرخوار است خدا هر روزش روزى مقدر را برساند و چون بالغ شد اهل و مال و شوق و حرص را به او فهماند وانگه با اين هم در معرض هر آفت و بلا و گرفتاريست ، از هر سو فرشته‌هايش رهبرى و ارشاد كنند و شيطانهايش گمراه و تباه سازند ، و اگر خدا نجاتش ندهد نابود گردد .\r\nو خدا نسب انسان را در كتاب محكم خود بيان كرده و فرموده است « و البته آفريديم آدمى را از كشيده از خاك » و سپس آن را در جايگاهى استوار نهاديم ، سپس آفريديم از نطفه علقه و از علقه مضغه و از مضغه استخوان و پس گوشت بر آن\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nپوشانديم و سپس بر آورديم او را آفريده‌اى ديگر ،  فَتَبارَكَ اللَّهُ أَحْسَنُ الْخالِقِينَ  ، سپس شما بعد از آن البته مرده باشيد ، سپس روز قيامت زنده شويد .\r\nجابر بن عبد اللَّه انصارى گفت : يا رسول اللَّه اين حال ما است حال شما و اوصياء پس از شما در زايش چگونه است ؟ رسول خدا پر دم بست و سپس گفت : اى جابر از امر بزرگى پرسيدى كه جز بهره‌وران سترگ آن را هموار نكنند ، راستش انبياء و اوصياء آفريده شدند از نور عظمت خدا جلّ شأنه خدا نورشان را در پشتهاى پاك و ارحام طاهره سپرده و بوسيله فرشته‌هايش نگهدارد ، و بحكمتش بپرورد ، و بدانشش تغذيه كند ، امر آنها والاتر از وصف است و احوالشان ندانستنى است ، زيرا آنها اختران خدايند در زمينش و اعلامش در خلقش و خلفاءش بر بندگانش ، انوار بلاد اويند ، و حجج بر آفريده‌هاش . اى جابر اين از دانش محرمانه است و آن را از جز اهلش نهان‌دار .\r\n38 - در كافى ( ج 7 ص 342 ) : بسندى از يونس كه ما كتاب فرائض امير المؤمنين را به امام رضا عليه السّلام عرضه كرديم و در آنست كه امير المؤمنين عليه السّلام ديه جنين را صد دينار گفته و منى مرد را تا جنين كامل شود پنج جزء حساب كرده چون خدا عزّ و جلّ فرموده : انسان را از سلاله كه نطفه است آفريده و اين يك جزء ، سپس علقه دو جزء ، و مضغه 3 جزء ، استخوان 4 جزء و پوشش گوشت 5 جزء و در اينجا جنين تمام است و پنج جزء دارد و صد دينار ديه آنست - تا فرمايد - و چون برآورده شد خلقى ديگر كه جان باشد خود نفسى گردد و ديه‌اش 1000 دينار طلا است اگر پسر است و 500 دينار اگر دختر است .\r\n39 - و از همان ( 0 ص 345 ) : بسندى از محمّد بن مسلم كه پرسيدم از امام پنجم عليه السّلام مردى زنى را مىزند و او نطفه را ميپراند ؟ فرمود : 20 دينار بر او است ، گفتم : او را مىزند و علقه مياندازد ؟ فرمود : 40 دينار ، گفتم : او را مىزند و مضغه مياندازد ؟\r\nفرمود : بر او 60 دينار است گفتم : او را مىزند و بچه‌اى كه استخوان شده مياندازد ؟\r\nفرمود : بر اوست يكديه تمام ، بدين قضاوت كرده امير المؤمنين عليه السّلام ، گفتم : نطفه را\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبچه صفت شناسد ؟ فرمود : سفيد است مانند مخ سفت كه 40 روز در رحم بماند و آنگه علقه شود ، گفتم : علقه چطور شناخته شود ؟ فرمود چون خون دلمه خشگ حجامت است كه 40 روز در رحم بماند و پس از آن مضغه شود ؟ گفتم : وصف و خلقت مضغه كه بدان شناخته شود چيست ؟ فرمود : مضغه گوشتى است سرخ كه رگهاى سبز در هم دارد و سپس استخوان مىشود : گفتم استخوان چگونه است ؟ فرمود : گوش و چشم و اندام دارد و چون جنين شود ديه تمام دارد .\r\n40 - و از همان ( 0 ص 365 ) : بسندش از يونس شيبانى كه به امام ششم عليه السّلام گفتم : اگر در نطفه سقط شده يك قطره خون باشد ؟ فرمود : قطره يك درهم نطفه است و در آن 22 دينار است گفتم : اگر دو قطره باشد ؟ فرمود : 24 دينار ، گفتم :\r\nاگر سه قطره باشد ؟ فرمود : 26 دينار ، گفتم : پس 4 فرمود 28 - دينار و در پنج 30 دينار و هر چه بيش از نيم باشد به همين حساب تا علقه شود كه در آن 40 دينار است ، ابو شبل به آن حضرت گفت : ( در مجلسى كه يونس از ديه‌ها ميپرسيد ) اگر نطفه خون آلود برآيد ، فرمود : اگر خون پاك باشد علقه است و 40 دينار دارد ، و اگر خون سياه باشد چيزى بر او نباشد و تعزير دارد .\r\nابو شبل گفت : اگر در علقه رگهاى گوشتى باشد ؟ فرمود : 42 - و يك دهم گفتم : 1 دهم 40 ، برابر 4 است ؟ فرمود : نه آن 1 دهم مضغه است كه 1 دهم آن بدر رفته ، و هر چه بيش باشد ديه فزون گردد تا به 60 رسد ، گفتم : اگر در مضغه نمونه‌هاى بند استخوان باشد ؟ فرمود : اين آغاز استخوان بنديست كه در ماه پنجم شروع شود و در آن 4 دينار است و اگر فزايد 4 و 4 فزون گردد تا به 80 رسد ، گفتم :\r\nچنين است اگر گوشت هم بر استخوان روئيده ؟ فرمود : چنين است .\r\nگفتم : اگر به او مشت گره زده و بچه افتاده و معلوم نيست زنده بوده يا مرده ؟ فرمود :\r\nهيهات اى ابا شبل چون پنج ماه گذشته جان داشته و ديه دارد .\r\nبيان : خبر دلالت دارد كه ولوج جان پس از پنج ماه است و خلاف مشهور و مضمون اخبار ديگر كه است كه پس از چهار ماه است ، و شايد مقصود اينست كه گاهى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nچنان مىشود .\r\n41 - در كافى ( ص 347 ) : بسندى از سعيد بن مسيّب كه از امام چهارم عليه السّلام پرسيدم مردى زن آبستنى را لگد زده و بچه انداخته مرده ؟ فرمود : اگر نطفه است بر او 20 دينار است ، گفتم : حد نطفه چيست ؟ فرمود : همانست كه در رحم 40 روز ميماند ، فرمود : اگر علقه بيندازد 40 دينار بر او است ، گفتم : حدّ علقه چيست ؟\r\nفرمود : تا 80 روز پس از ورود نطفه ، فرمود : و اگر مضغه بيندازد 60 دينار بر اوست ، گفتم : حد مضغه كدام است ؟ فرمود تا 120 روز ، فرمود : و اگر بچه‌اى تمام آفرينش با استخوان و گوشت و اندام مرتب كه جان گرفته باشد بيندازد بر او يكديه تمام است .\r\nگفتم : به من بگو تحولش در شكم مادر از حالى بحالى بروح است يا بيروح ؟\r\nفرمود : بجا نيست جز به زندگى ديرين كه در اصلاب مردان و ارحام زنان نقل شود ، و اگر روحى نداشت جز زندگى انسانى در رحم حالى بحالى نميشد ، و بركشنده او ديه‌اى نبود در اين صورت .\r\nتوضيح : « مرتب الجوارح » در نسخه اى « مزيّل الجوارح » يعنى اندامش از هم ممتاز باشند ، چنانچه خدا فرموده  لَوْ تَزَيَّلُوا لَعَذَّبْنَا  ، 25 - الفتح و در نسخه‌اى « مربّل » براء بىنقطه و باء يك نقطه يعنى گوشتين « بروح غذاء حيات » مقصود روح والدين است يا قوه نماء و در نسخه‌اى « عدا » به عين بىنقطه است يعنى حالى بحالى شدن نطفه بروحى است جز روح آدمى خودش كه پيش از اجساد آفريده شده زيرا هنوز به دو نپيوسته ، و مقصود از روح يكم قوه تامه است يا روح والدين ، و مقصود از قديم يعنى پيش از خلق جسد چنانچه بيايد ان شاء اللَّه و اطلاق كشتن پيش از تعلق روح مجاز است .\r\n42 - در كافى ( ج 6 ص 306 ) : بسندش از حسين بن خالد كه به امام هفتم گفتم :\r\nاز پيغمبر صلّى اللَّه عليه و آله و سلم براى ما روايت شده كه هر كه مىنوشد چهل روز نمازش قبول نيست فرمود : راست گفتند ، گفتم : چطور 40 روز قبول نيست نه بيش و نه كم ؟ فرمود : خدا عزّ و جلَّ آفرينش آدمى را اندازه گرفت 40 روز نطفه ، 40 روز علقه ، 40 روز مضغه ، و چون مىنوشد 40 روز در تن او بماند به اندازه دوره تحول آفرينشش ، سپس فرمود :\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nهمه خوراك و نوشاك 40 روز در تنش بمانند .\r\n43 - و از همان ( 44 - روضه ) بسندى از على بن عيسى كشاند تا گفته : خدا در مناجات موسى به او گفت : اى موسى من آقاى بزرگم كه تو را از نطفه آبى زبون آفريدم ، از گلى كه از زمين درهمى بر آوردم و آدمى شد و من سازنده اويم - الخبر .\r\n44 - و از همان ( ج 3 ص 351 ) : بسندى كه پرسيده شد امام ششم عليه السّلام تن مرده ميپوسد ؟ فرمود : آرى ، تا نه گوشت ماند و نه استخوان جز خاكى كه از آنش آفريده و آن نپوسد ، در گور گرد هم بماند تا خدايش چون بار يكم بيافريند .\r\n45 - و از همان ( 0 ص 14 ) بسندى از امام ششم عليه السّلام كه : در بهشت ميوه‌ايست بنام مزن چون خدا خواهد مؤمنى آفريند قطره‌اى از آن بچكاند و نرسد بسبزى و يا ميوه‌اى كه مؤمنى يا كافرى آن را بخورد جز اينكه خدا از پشتش مؤمنى برآرد .\r\n46 - در علل : بسندى از ابى عبد اللَّه قزوينى كه به امام ششم عليه السّلام گفتم : براى چه يك آدمى در اينجا زايد و در جاى ديگر ميرد ؟ فرمود : خدا آدمى را از صحنه زمين آفريده و هر كس به همان خاك آفرينش خود برگردد ( ج 1 ص 290 ) .\r\n47 - در تفسير امام در ضمن داستان سربريدن گاو : سپس آن را كشتند و از آن تيكه‌اى كه همان نوك دم است كه از او آفرينش آدمى آغاز شود و در زنده شدن هم بر آن تركيب شود گرفتند و به دو زدند - القصه - 48 - در بصائر : بسندش از امام ششم عليه السّلام كه چون خدا خواهد جان امامى را بگيرد پس از او امامى آفريند ، يك قطره از آب زير عرش به زمين فرو آرد بر ميوه يا سبزى افكند و امامى كه خدا از نطفه‌اش امام بعد را آفريند آن را بخورد ، فرمود خدا از آن قطره نطفه در صلب آفريند و همان برحم منتقل شود ، و 40 شب بماند و در پايانش آواز را بشنود .\r\nو چون 4 ماهه شد بر بازوى راستش نوشته شود « و تمام شد سخن پروردگارت براستى و درستى عوض‌كننده‌اى نيست براى سخنانش و او است شنوا و دانا ، 118 - الانعام » و چون به زمين آيد حكمت به او داده شود ، بدانش و وقار آراسته گردد ، هيبت\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nبر او جامه شود ، و چراغى از نور برايش ساخته شود كه درون دل مردم را بداند و كردار عباد را بيند .\r\nگويم : اخبارى در آغاز خلق امام و خواص او گذشت در مجلدات پيش راجع بامامت و آنها را دوباره نياريم براى حذر از تكرار .\r\n49 - در علل ( ج 1 ص 61 ) : بسندى از امام يازدهم عليه السّلام در حديثى طولانى در آمدن خضر نزد امير المؤمنين عليه السّلام و پرسش از مسائلى كه پاسخش را به امام حسن حواله كرد و امام حسن عليه السّلام در ضمن جوابها فرمود : و اما آنچه گفتى راجع باينكه مرد بعموها و دائيهايش ماند ، چون مردى باهلش درآيد با دلى آرام و رگهائى آسوده و تنى بىپريشانى ، نطفه در رحم آرام گيرد و فرزند مانند پدر و مادرش باشد ، و اگر نگرانى و پريشاندلى دارد نطفه در درون رحم بيكى از رگها در افتد و اگر رگ عموها است فرزند شباهت بعموها برد و اگر بر رگهاى دائيها است بدائيها برد - تا آخر خبر طولانى كه بيايد .\r\nبيان : بسا كه مقصود اينست كه چون نطفه پريشان نباشد مانندى كامل بود زيرا از همه تن بر آمده و هر تيكه بجاى خود باشد . و اگر پريشان باشد مانندى كاستى دارد و اگر منى مرد غالب است بعموها شباهت برد كه مانندى كاستى به پدر دارند ، و اگر از مادر غالب است بدائيها برد همچنين ، و بسا كه برخى رگها در تن مرد بعموها وابسته است ، و در بدن مادر بدائيها ، و در حال پريشانى منى از آن رك برآيد و مقصود از رك منى رك است و اين بعيد است .\r\n50 - در تفسير امام در قول خدا تعالى آيا مردم بپرستيد پروردگار خود را كه شما را آفريد از نطفه‌اى كه آب زبونيست ، و آن را در جايگاهى استوار نهاد تا اندازه معلومى و اندازه‌اش نموديم و چه خوش اندازه كن است پروردگار جهانيان .\r\nرسول خدا صلّى اللَّه عليه و آله و سلم فرمود :\r\nنطفه 40 روز در رحم بماند ، وانگه 40 روز علقه باشد و 40 روز ديگر مضغه و بعد استخوان گردد و از آن پس گوشت روياند ، سپس خدا پوستش پوشاند\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nو بدنبال آن مو برآرد سپس فرشته ارحام را فرستد و به او گويند عمر و كار و روزيش را بنويس و اينكه شقى است يا سعيد ، فرشته گويد : از كجا اينها را ميدانم ؟ به او گويند از قراء لوح محفوظ ديكته بگير ، و از آنها ديكته گيرد .\r\n51 - در كافى ( ج 6 ص 46 ) : بسندى تا امام ششم عليه السّلام ، فرمود پسر بچه در هفت سال دندان اندازد ، و در هفت سال به نماز وادار شود ، و در ده سال بستر آنها جدا گردد ، در 14 سال محتلم شود در بيست و دو سال طول اقامتش بپايان رسد ، و در 28 سال خرد او بنهايت رسد مگر در تجربه .\r\n52 - در كافى ( . . ) بسندش تا امير المؤمنين عليه السّلام كه هر سال چهار انگشت خودش بلند مىشود .\r\n53 - و از همان : بسندش از امام پنجم عليه السّلام كه : پسر بگرد بر آمدن دو پستان و بو گرفتن زير بغل بالغ نشود .\r\n54 - در كافى ( ج 3 ص 51 ) : بسندى كه امير المؤمنين عليه السّلام فرمود : چون بچه پسر افتاده خايه ( شل مئزر خ ب ) و خرد ذكر و نظر آرام دارد اميد به خوبى و آسودگى از بدى او باشد ، و اگر خايه سخت و درشت ذكر و تيز ديد است نه اميد به خوبى او است و نه آسودگى از بديش .\r\n55 - در ( كافى ج 6 ص 51 ) : بسندى كه امام هفتم ميفرمود : بدخلقى پسر بچه در خردسالى او خوبست تا در سالمندى بردبار باشد سپس فرمود : نبايد جز چنين باشد ، و روايت شده كه زيركتر كودكان دشمنتر آنها است با ملا مكتبى .\r\n56 - در در منثور ( ج 6 ص 316 ) : از محمّد بن كعب قرظى گفت : در تورات يا گفت :\r\nدر صحف ابراهيم خواندم كه خدا ميفرمايد اى پسر آدم با من انصاف نكردى ، از هيچت آفريدم ، و آدمى درستت نمودم ، از شيرهء گلت آفريدم و سپس نطفه‌اى نمودمت در جايگاه استوار و آنكه نطفه را علقه ساختم ، و علقه را مضغه ، و مضغه را استخوان و به استخوان گوشت پوشيدم و سپس تو را آفريدهء ديگر ساختم ، اى آدميزاده ديگرى بر اين توانا است ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو آنگه در بر مادر تو را شيرين كردم تا از تو دلتنگ نشود و آزار نكشد سپس بروده‌ها وحى كردم گشاد شويد ، و باندام كه جدا شويد ، روده‌هاى تنگ گشاد شدند و اندام در هم جدا شدند ، سپس وحى كردم بفرشتهء گماشته بر ارحام تا از شكم مادرت بر آورد ، و با يك پر از بالش تو را خلاص كرد ، تو را وارسيدم آفريده ناتوانى بودى ، نه دندانى داشتى كه ببرّد ، و نه دندان آسيا كه خورد كند ، پس برايت از سينه مادرت پستانى بر آوردم تا به تو شيرى سرد در تابستان دهد و گرم در زمستان ، و آن را از ميان پوست و گوشت و خون و رگها بدر آوردم .\r\nو مادر را به تو مهربان كردم و پدر را نوازشگر ، هر دو رنج برند و بكوشند و تو را پرورند و غذا دهند ، نخوابند تا تو را بخوابانند ، پسر آدم اينها را با تو كردم نه در عوض چيزى كه از من خواستى و نه براى اينكه نياز از من برآرى ، پسر آدم ، چون دندانت بريد ، و دندان آسيات بر آمد ، از ميوه تابستان و زمستان بموقع خود به تو ميوه دادم ، و چون دانستى كه منم پروردگارت نافرمانيم كردى ، و اكنون هم كه نافرمانيم كردى ، مرا بخوان كه نزديكم و پذيرا ، بخوان كه پر آمرزنده و مهربانم .\r\n57 - در كافى : بسندى از يك سنى كه من با امام ششم همنشين بودم ، و به خدا مجلسى از مجلس او آبرومندتر نديديم .\r\nگويد : يك روز به من فرمود : عطسه از كجا برآيد ؟ گفتم از بينى ، فرمود :\r\nبخطاء رسيدى گفتم قربانت از كجا برآيد ؟ فرمود : همه تن چنانچه نطفه هم از همه تن برآيد و از احليل بدرايد وانگه ميبينى كه وقتى كسى عطسه زند همه اندامش بلرزد ، هر كس عطسه زند تا 7 روز از مرگ در امانست .\r\n58 - در كافى ( ج 6 ص 15 - ) : بسندى از ابى حمزه كه از ابى جعفر عليه السّلام پرسيدم از خلق فرمود : چون خدا خلق را آفريد مانند تيرهاى قرعه آن را سرازير كرد ، و مسلمان را بر آورد و سعادتمند نمود ، و كافر را شقى ساخت ، و چون نطفه بجا افتد فرشته‌ها بدان برخورند و آن را صورتگرى كنند و گويند : پروردگارا\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nپسر يا دختر ، پروردگار جل جلاله هر كدام را خواهد فرمايد ، و گويند  فَتَبارَكَ اللَّهُ أَحْسَنُ الْخالِقِينَ  .\r\nسپس آن را در رحم نهند و نه روز بگردد در هر رگ و بندى و رحم سه قفل دارد يكى در بالايش نزديك ناف سمت راست و ديگرى در ميانش فروتر از رحم و پس از نه روز در قفل بالاتر نهاده شود تا سه ماه كه زن دچار ويار است و پس از آن بقفل ميانه فرود آيد و سه ماه بماند و ناف كودك در آن رگهاى بسته دارد با همه زن كه از آن رگها خوراك و نوشابه اوست ، سپس بقفل فروتر فرو شود تا سه ماه كه مىشود نه ماه زن را درد زائيدن گيرد و بهر دردى يك رگى از ناف بريده شود كه درد كشد ، و دست كودك بر ناف او است تا به زمين افتد و دستش باز شود وانگه روزى او از دهانش باشد .\r\nبيان : جوهرى گفته : قداح تيرهاى قرعه است كه نيش ندارد و آنها را بهم زنند و قرعه برآرند كه نام بر آنها نوشته است ، و در اين تشبيه اشاره لطيفى است باينكه خوب و بد آدميزاده در هم آميخته‌اند تا خدا بد را از خوب جدا كند يكى از افاضل چنين گفته .\r\nمن گويم : ممكن است كلمه « قدّاح » باشد بتشديد دال يعنى سازنده تير يعنى خدا مانند او بساختن آدمى پردازد ، شايد تردد نه روز براى آميزش با مزاج مادر است و يا نطفه او كه از همه رگهاش برآيد ، و فرود بميانه و فروتر بواسطه بزرگ شدن او است نه كه همه آن فرود آيد . . .\r\n59 - در كافى ( ص 16 ) : بسندى از زرارة بن اعين كه شنيدم امام پنجم عليه السّلام ميفرمود : چون نطفه در رحم افتد 40 روز بماند و 40 روز علقه شود ، و 40 روز مضغه ، سپس خدا دو فرشته خلاق را بفرستد و به آنها گفته شود بيافرينيد چنان كه خدا خواهد پسر يا دختر ، صورتش را بسازيد و مرگ و روزى و شقاوت و سعادت او را و پيمانى كه خدا از او در ذر گرفته ميان دو چشمش بنويسيد ، و چون ولادتش نزديك شود خدا فرشته‌اى بنام « زاجر » فرستد و او را نهيب زند و\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبهراسد و پيمان را فراموش كند و به زمين افتد و از نهيب فرشته گريه كند .\r\n60 - قرب الاسناد : بسندى از احمد بن محمّد بن ابى نصر كه خواستم از امام رضا عليه السّلام تا دعا كند در باره زن آبستنى از خاندان ما بدرگاه خدا عزّ و جلّ ، فرمود : ابى جعفر عليه السّلام فرموده : دعا وقتى است كه 4 ماه نگذشته گفتم : كمتر از آن دارد ، پس دعا كرد ، سپس فرمود : نطفه خود 30 روز در رحم است و 30 روز علقه . و 30 روز مضغه و 30 روز نيمه آفريده ، و چون 4 ماه تمام شد خدا تعالى دو فرشته خلاق فرستد تا صورتش را بسازند و روزى و عمر و شقاوت و سعادتش را بنويسند - الخبر - 61 - در تفسير على بن ابراهيم ( 212 )  وَ لَقَدْ خَلَقْناكُمْ ثُمَّ صَوَّرْناكُمْ  يعنى شما را در اصلاب آفريديم و در ارحام زنان صورت كشيديم ، سپس فرمود : پسر مريم در رحم صورتگرى شد ، نه در صلب و اگر چه در اصلاب پيغمبران آفريده شده بود ، و بالا برده شد و مدرعه‌اى از پشم بتن داشت .\r\nو بسندش از امام پنجم در تفسير قول خدا  وَ لَقَدْ خَلَقْناكُمْ ثُمَّ صَوَّرْناكُمْ  فرموده « آفريديم شما را » آفريدن ، نطفه است ، سپس علقه ، سپس مضغه ، وانگه استخوان و پس از آن گوشت ، و صورت بندى ، چشم است و بينى ، و دو گوش ، دهان دو دست ، دو پا ، صورت بست اين و مانندش را ، سپس زشت ساخت و زيبا ، تنومند و دراز و كوتاه و مانند آنها .\r\n62 - و از همان ( 574 ) « آفريدتان از يك كس وانگه ساخت از او جفتش را » يعنى آدم و جفتش حواء را در سه تاريكى ، شكم ، رحم و غلاف نوزاد .\r\n63 - و از همان ( 132 ) « هر جا باشيد مرگ شما را دريابد و گر چه در برجهاى محكم باشيد » يعنى سه تاريكى كه خدا ذكر كرده ، غلاف ، رحم و شكم .\r\n64 - در كافى ( ج 7 ص 74 ) بسندى از يونس ، گفت : همانا ميراث از شش سهم است برابر آفرينش آدمى كه خدا عزّ و جلّ فرموده : « و البته آفريديم\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nآدمى را از جوهر كشيده گل سپس او را نهاديم در جايگاه استوار ، پس نطفه ديه دارد « سپس نطفه را علقه ساختيم » علقه هم ديه دارد ، « و ساختيم علقه را مضغه » ، در آن هم ديه است ، « مضغه را استخوان كرديم » در آن هم ديه است پوشيديم باستخوانها گوشت ، در آن هم ديه ديگريست « سپس او را خلق ديگر ساختيم ، در آن هم ديهء ديگريست ، و اين آخر آفريده است .\r\n65 - در قصص راوندى : بسندى از شهر بن حوشب كه چون رسول خدا صلّى اللَّه عليه و آله و سلّم بمدينه آمد ، گروهى از يهود نزدش آمدند و مسائلى پرسيدند و در آنها گفتند : چگونه فرزند بمادر ماند با اينكه نطفه از مرد است ، فرمود : شما را به خدا ميدانيد كه نطفه مرد سپيد و غليظ است ، و نطفه زن رقيق و سرخ ، هر كدام به ديگرى غالب شود ، مانندى را ببرد ، گفتند : بار خدايا آرى - الخبر - .\r\n66 - و از همان : بسندى از امام رضا عليه السّلام كه پادشاه بدانيال گفت : ميخواهم فرزندى چون تو داشته باشم ، فرمود : مرا در دلت چه جايگاهى است ؟ گفت :\r\nبلند و بزرگ ، دانيال فرمود : در جماعت نيت مرا داشته باش ، فرمود : پادشاه چنين كرد و فرزندى برايش آمد مانندترين مردم بدانيال .\r\nبيان : اطباء هم گفتند : تخيل هنگام جماع در تصوير جنين اثر دارد ، ابن سينا در قانون گفته : جمعى دانشمندان گفتند رواست كه از اسباب شباهت همان تخيل حال بسته شدن نطفه باشد و قصد مرد يا زن و تمثل صورت آدمى اثر كند - پايان - يكى گفته كه مردى هنگام جماع به ياد مارى افتاد و او را فرزندى آمد كه سرش چون آدمى بود و تنش چون مار .\r\n67 - در قرب الاسناد : بسندى كه مردى نزد على عليه السّلام آمد و گفت : زنم تازه جوانى است و دوشيزه و نه ماهه آبستن است ، و بدگمانى ندارم و من خود پير كهنسالم و او را ندريدم و به حال خود است ، فرمود : تو را به خدا بر فرجش منى ريختى ؟ گفت : آرى ، فرمود : هر فرجى دو سوراخ دارد ، از يكى منى مرد بدرون رود و از ديگرى بول بيرون آيد و دهانه رحم زير همان سوراخ است كه منى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nميرود ، و چون منى در دهانه هر كدام از يكى سوراخهاى رحم وارد شود زن بيكى آبستن گردد و اگر در دو تا دو قلو آبستن شود و اگر از سه تا سه قلو باشد و اگر از چهار تا چهار قلو ، در اينجا جز اين نيست ، من فرزند او را به تو ملحق نمودم ، و قابله‌ها آن را باز كردند و پسرى آورد و ماند .\r\n68 - در تهذيب : بسندش از محمّد بن فضيل كه به امام هفتم عليه السّلام گفتم : زنم يا كنيزم از پشت به من جنبد و من تكيه دادم بپهلو ، در پشتم بجنبيد و منى ريزد آيا غسل بر او لازم است ؟ فرمود : آرى ، چون شهوت آيد و آب فرو ريزد غسل بر او واجب است .\r\n69 - و از همان : بسندى موثق از معاويه بن حكيم كه شنيدم از امام ششم چون زن و كنيز منى ريخت از شهوت به جماع مرد باشد با او يا نباشد ، در خواب باشد يا بيدارى غسل بر او واجب است .\r\n70 - و بسندش از يحيى بن ابى طلحه كه پرسيد از امام هفتم كه مردى براى بازى بفرج زنش يا كنيزش دست ميكشد تا منى ريزند ، بر آنها غسل واجب است يا نه ؟ فرمود : نه اينكه بشهوت فرو ريخته ؟ گفتم : آرى ، فرمود : بر او واجب است غسل .\r\n71 - و از همان : بسندى صحيح از ابن بزيع كه پرسيدم از امام رضا عليه السّلام مردى با زنش كمتر از جماع عمل مىكند و آن زن منى ميريزد غسل بر او واجب است ؟ فرمود : آرى .\r\nتبيان : گويم اخبار در اين معنا بسيار است و با اخبار شباهت بعمو و دائى دلالت دارند كه زن هم چون مرد منى دارد چنانچه جالينوس و بيشتر اطباء معتقدند ، و ارسطو و جمعى از حكماء گفته‌اند كه زن منى ندارد و از تخمش رطوبتى شبيه منى برآيد كه بطور مجازش منى خوانند ، زيرا نزد آنها منى 5 وصف دارد ، رنگ سفيد لذتبخش در خروج ، بستگى و جهيدن و بوى گل خرما ، و چون منى مرد آميخته بدان رطوبت زن شود ، مايه جنين گردد ، منى مرد است كه بند كند\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nو كار كند و منى زن بپذيرد ، جالينوس و پيروانش گفتند : هر كدام را نيروى بستن و پذيرش هست ، و حق اينست كه نزاع در اطلاق منى به رطوبت زن لفظى است و سودى ندارد ، و اخبار بسيارى گذشت كه فرزند از هر دو منى زايد ، و سخنى در آخر باب در باره آن بيايد .\r\n72 - در تفسير على بن ابراهيم : فرمود خدا « منزه است كه آفريده همه جفتها را از آنچه زمين روياند و از خودشان و از آنچه ندانند ، 35 - يس » كه بسندى از امام ششم عليه السّلام به من باز گفت پدرم ، نطفه از آسمان به زمين افتد بگياه و ميوه و درخت ، و مردم و بهائم از آن خورند و در آنها روان شود .\r\n73 - در علل ( ج 2 ص 181 ) : بسندش از امام ششم عليه السّلام كه فرمود :\r\nآدميزاده در شكم مادرش بر پا است كه خدا فرموده : « البته آدمى را در رنج آفريديم ، 4 - البلد » و جز آدمى سرش برابر او است و دو دستش پيش او ، 74 - تفسير على بن ابراهيم  وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ  فرمود : سلاله خالص خوراك و نوشابه‌ايست كه نطفه شود مايه از سلاله نطفه دارد و سلاله جوهر خوراك و نوشابه است و خوراك هم از گل است و اين است معنى سلاله گل ، و آن را در جايگاه استوارى نهاديم ، يعنى در خايه و آنگه در رحم « سپس ساختيم نطفه را علقه » تا فرمايد -  أَحْسَنُ الْخالِقِينَ  ، اينها همه تحول چيزى است به چيزى ، نطفه در رحم 40 روز است وانگه علقه شود .\r\n75 - قولش  وَ لَقَدْ خَلَقْنَا الْإِنْسانَ  - تا قولش  ثُمَّ أَنْشَأْناهُ خَلْقاً آخَرَ  شش دور است و در هر دورى تحولى است و ديه معينى ، در نطفه 20 دينار ، در علقه 40 دينار ، در مضغه 60 دينار ، در استخوان 80 دينار و چون گوشت آورده باشد صد دينار تا بانگ كند و ديه تمام گيرد .\r\n76 - در روايت ابى جارود ( 440 ) از امام پنجم عليه السّلام در  ثُمَّ أَنْشَأْناهُ خَلْقاً آخَرَ  فرمود دميدن جان است در آن .\r\nو از همان ( 511 ) « آغاز كرد خلق آدمى را از گل » گفت او آدم بود كه\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nفرزندانش را از سلاله يعنى شيره خوردنى و نوشيدنى « آبى زبون » فرمود : نطفه منى است « پس او را ساخت » يعنى از نطفه علقه نمود و از علقه مضغه و سپس جان در او دميد .\r\n77 - و از همان ( 605 ) در روايت ابى جارود از امام پنجم عليه السّلام در قولش « ببخشد بهر كه خواهد دخترها . 50 - الشورى » يعنى پسر با آنها نباشد و « ببخشد بهر كه خواهد پسرها » كه دختر با آنها نباشد « يا جفت كندشان پسران و دختران » يعنى بهر كه خواهد پسران و دختران با هم بخشد .\r\n78 - و از همان ( . . ) : بسندى كه يحيى بن اكثم مسائلى از موسى بن على پرسيد و در ضمنشان گفت : به من بگو از قول خدا « يا جفت كند خداشان پسران و دختران » آيا خدا بنده‌هاى نرش را تزويج كند با اينكه قوم لوط را بخاطر آن كيفر داد ؟ و موسى از برادرش امام دهم پرسيد و در جوابش فرمود : كه قولش « يا تزويج كند آنها را پسران و دختران » راستش خدا تزويج كند بمردهاى فرمانبر ماده‌هائى از حور العين و زنان فرمانبر را تزويج كند بمردان فرمانبر ، و معاذ اللَّه كه خدا قصد كند آنچه را تو در خاطر گرفتى از روى اشتباه براى رخصت جستن در اين كار زشت .\r\nبيان : نهان نيست كه آنچه فرموده از سياق آيه بدور است ، و شايد بر سبيل تنزل باشد يعنى اگر مقصود از تزويج زناشوئى باشد اين محمل خوبيست ، يا اينكه اين معنى از بطون آيه است ، و ممكن است با سياق آيه هم جورش كرد كه منظور بيان حال همه افراد بشر يا خصوص مؤمنان باشد در باره ازدواج و اولاد ، زيرا يا در دنيا زناشوئى كردند يا نه و اگر كردند يا بدانها دختران دهد يا پسران يا بىآنها يا به آنها پسران بخشد با دختران يا بىآنها بر سبيل منع خلو با آنها را نازاد ساخته كه فرزند ندارند ، و اگر زناشوئى نكردند خدا مردان و زنان مؤمن را در آخرت تزويج نمايد بهم .\r\n79 - در تهذيب : بسندى از ابى جرير قمى كه از امام هفتم عليه السّلام پرسيدم كه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nنطفه چندى ديه دارد ؟ و از ديهء علقه ، و مضغه مخلقه و آنچه در ارحام است ، فرمود در شكم مادرش بدنبال هم آفريده شود ، 40 روز نطفه است ، 40 روز علقه 40 روز مضغه ، ديه نطفه 40 دينار است و از علقه 60 دينار ، در مضغه 80 دينار و چون به استخوان گوشت روئيد 100 دينار : خدا فرموده  ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  اگر مرد است ديه مرد دارد و اگر زن است ديه زن .\r\n80 - در معانى الاخبار ( 5 و 4 ) : بسندى كه داود رقى به امام ششم گفت :\r\nقربانت مردم گويند چون حمل شش ماهه شود خدا از خلقش فارغ شده ، و ابو الحسن عليه السّلام به او فرمود : اى داود تو دعا كن براى فرزند گو اينكه با دريدن پرده صفا باشد كه با فرزند از شكم مادر بيرون آيد كه خدا عزّ و جلّ هر چه خواهد مىكند .\r\n81 - در اقبال كه حسين بن علي عليه السّلام در دعاء روز عرفه فرموده : آغاز آفرينشم كردى بنعمت خود پيش از اينكه نامى داشته باشم ، مرا از خاك آفريدى و در پشت پدرها جا دادى آسوده از مرگ و مير و پيوسته از صلبى برحمى كوچيدم در روزگاران گذشته ، از مهر و لطف و احسانت به من در دولت كافرانم بيرون نياوردى كه عهد تو را شكستند و رسولانت را دروغ شمردند ، و از مهربانى و تو جهت مرا در دوران هدايتى كه آماده كردى به دنيا آوردى ، و از آن پيش با من خوب كردى و نعمت دادى و از منى ريخته مرا شروع كردى و در سه ظلمت ميان گوشت و پوست و خونم نهادى ، و مرا بآفرينشم انگشت نما نكردى و كارم را بخودم وانگذاردى و مرا تمام ساخته به دنيا آوردى و در گهواره كه كودكى بچه بودم نگهداشتى ، شير گوارا به من روزى دادى ، و دل دايه‌ها را به من مهربان كردى و در سرپرستى ، مادرانى دل سوزم وانهادى ، و از پريان شب گردم حفظ كردى ، و از بيش و كم سالم داشتى .\r\nوالائى اى مهربان اى بخشاينده ، تا اينكه چون بانك سخن برداشتم نعمت‌هاى فراوان خود را به من كامل نمودى و هر ساله‌ام پروريدى تا چون سرشتم بكمال رسيد و نهادم درست شد و با شعور حجت خود را به من تمام كردى و شناخت خود را به من الهام نمودى و از عجائب آفرينشت مرا بهراس افكندى و مرا بدان چه از بدائع\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nآفرينشت در آسمان و زمينت بر آوردى گويا كردى ، و بذكر و شكرت آگاه ساختى و بفرمانبردارى و پرستش خودت ، و آنچه رسولانت آوردند به من فهماندى ، پذيرش وسائل خوشنوديت را برايم فراهم كردى ، و در همه اينها به يارى و لطفت به من منت نهادى .\r\nو چون مرا از گزيدهء خاك آفريدى بار معبودا هر نعمتى به من دادى و بمنّ عظيم خود از انواع معاش و هر جور جامه‌ام روزى كردى ، باحسان ديرين خود ، تا چون هر نعمتى تمام كردى ، و هر نقمتى از من دور ساختى ، نادانى و دليرى من تو را مانع نشد كه بدان چه مرا به تو نزديك كند راهنمائى كنى و توفيق و تقرب خود را به من ارزانى دارى - تا آخر دعا .\r\nبيان : « مرا در اصلاب جا دادى » يعنى مايهء هستيم را در اصلاب پدرانم سپردى ، زيرا نطفه هر نوزادى در پشت پدر است ، و همه علت او هستند . . . « ميان گوشت و پوست و خون » ظاهر اينست كه تفسير ظلمات سه‌گانه نيست و بيان حال است « مرا انگشت نما نكردى » يعنى اين حالات پست جنينى مرا آشكار نكردى و نهان داشتى تا در نظر مردم خوار نشوم و پس از اينكه خلقتم درست شد و از اين احوال پست در آمدم مرا بيرون آوردى ، طفل و جنين هر دو بكودك اطلاق شوند و يكم از نظر نرمى تن او دوم از نظر كم خردى كه خدا فرموده : چگونه سخن گوئيم با بچه تو گهواره ، 29 - مريم » و اينكه گفته‌اند صبى اعم از طفل است زيرا نوزاد از شير بريده را طفل نگويند درست نيايد زيرا خدا فرموده « يا اطفالى كه بر عورت زنان آگاه نشدند ، 31 - النور » راغب گفته : صبى آنكه بالغ نشده ، خدا فرموده « چگونه سخن كنيم با كسى كه در گهواره صبى است » و گفته : طفل بچه است تا نرم تن است و بسا كه معنى جمع دهد خدا تعالى فرموده :  ثُمَّ يُخْرِجُكُمْ طِفْلًا  و فرموده « يا اطفالى كه به عورت زنان آگاه نشدند » و اطفال هم جمعش آيد ، خدا فرموده « چون اطفال شما بالغ شدند » و زن را براى نرم تنى گويند : امرأة طفله . . . « طوارق جان » گروهى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nپريان كه كودكان را آزار كنند چون ام صبيان ، طارق شب گرد است كه بايد در را بكوبد و آنگه در هر بدى به كار رفته در شب باشد يا روز ، علم بعجائب آفريده‌ها سبب ترس است چون سبب علم بعظمت خداست و وفور نعمت او و تقصير مكلف در اداء شكرش چنانچه خدا فرموده : « همانا بترسند از بنده‌هاش دانشمندان . » و فرموده « و آنان كه از ترس پروردگارشان نگرانند » گويم : به زودى شرح كامل اين فقره‌هاى دعا آنجا كه همه دعا ذكر شود در جاى خود بيايد ان شاء اللَّه .\r\n83 - در تفسير على بن ابراهيم ( 357 ) « آفريده آدمى را از نطفه و بناگاه ستيزه‌جوئى بود آشكار 5 - النحل ) او را از يك قطره آب بد بو آفريد و ستيزه‌گرى سخنور و شيوا شد .\r\n84 - و از همان ( 553 ) « آيا نبيند آدمى كه او را از نطفه آفريديم و ناگاه ستيزه‌گرى آشكار شد 77 - يس » يعنى گويا ، دانا ، شيوا .\r\n85 - و از همان ( 87 ) « و او است كه آفريد شما را در ارحام هرطور ميخواهد ) يعنى پسر ، دختر ، سياه ، سفيد و سرخ تن درست و بيمار .\r\n86 - و از همان ( 695 ) « و آنگه ببريم رگ وتينش را 47 - الحاقه ) فرمود : رگى در پشت كه فرزند او باشد .\r\n87 - و از همان ( 655 ) « چون كه جنين بوديد در شكم مادرهاتان 230 - النجم » پا برجا بوديد . قول او « از نطفه‌اى كه ريخته شود » فرمود : نطفه خون گردد ، و در آغاز هم خون بوده كه نطفه شده ، و جاى آن رگى است در مغز بنام وريد و به فقره‌هاى پشت گذر كند تا به دو رگ اطراف ناف رسد و سفيد گردد ، و اما نطفه زن از سينه‌اش بيرون آيد .\r\n88 - تفسير ( 706 )   لَمْ يَكُنْ شَيْئاً مَذْكُوراً   10 - الدهر نه در علم بود و نه در ذكر .\r\n89 - و در حديث ديگر ، در علم بود و در ذكر نبود « نبتليه » او را\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nآزموديم .\r\n90 - و در روايت ابى جارود از امام پنجم عليه السّلام در معنى ( امشاج ) فرمود :\r\nآب مرد و زن در آميزند .\r\nبيان : در علم نبود يعنى علم فرشته‌ها .\r\n91 - در تفسير ( 445 ) «  مُخَلَّقَةٍ وَ غَيْرِ مُخَلَّقَةٍ  » فرمود : اينست كه خون شود ، غير مخلقه سقط است .\r\n92 - در روايت ابى جارود از امام پنجم عليه السّلام (  لِنُبَيِّنَ لَكُمْ  ) يعنى تا بدانيد در ارحام جنين بوديد « و جا دهيم در ارحام آنچه را خواهيم 6 - الحج » و سقط نشود .\r\n93 - بسندى از امام پنجم عليه السّلام كه چون بنده به صد سال رسد پست‌ترين عمر باشد .\r\nبيان : دور نيست « دما خون » تصحيف تام باشد بمعنى درست .\r\n94 - « ما آفريديمشان از آنچه ميدانند » فرمود : از نطفه سپس از علقه .\r\n95 - و از همان ( 721 ) « آفريده شده آدمى از علق » يعنى از خون .\r\n96 - در مجمع البيان ( ج 3 ص 193 ) روايت شده كه ابن صوريا و جمعى از يهود فدك كه در مدينه نزد پيغمبر صلّى اللَّه عليه و آله و سلّم آمدند پرسيدند خوابت چگونه است ؟\r\nبما از خواب پيغمبر آخر الزمان گزارش شده ، فرمود : دو چشمم بخوابند و دلم بيدار است ، گفتند : راست گفتى اى محمّد ، پس بما بگو : فرزند از مرد است يا زن فرمود استخوانها ، پى و رگها از مردند ، و گوشت و خون و ناخن و مو از زنست ، گفتند :\r\nراست گفتى اى محمّد ، پس چرا فرزند گاهى تنها بعموها ماند و هيچ نشانى از دائيها ندارد يا تنها بدائيها ماند و هيچ نشانى از عموها ندارد ، فرمود : آب هر كدام بالا دستى كرد شباهت از او است ، گفتند : راست گفتى اى محمّد ، بما بگو پروردگارت چيست ؟ و خدا نازل كرد   قُلْ هُوَ اللَّهُ أَحَدٌ   تا آخر سوره - الخبر - 97 - در كافى ( ج 7 ص 315 ) : بسندى از عبد اللَّه بن سنان كه به امام ششم عليه السّلام گفتم : مردى يك تخم او رفته ؟ فرمود : اگر تخم چپش باشد همه ديه بايد ، گفتم :\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nچرا ؟ مگر نگفتى هر عضوى دو تا است در تن نيم ديه دارد ؟ فرمود : براى اينكه فرزند از تخم چپ است .\r\n98 - در فقيه ( 511 ) : بسندش تا امام ششم عليه السّلام كه فرمود : فرزند از تخم چپ است و چون بريده شود در آن دو سوم ديه است و در راست آن يك سوم ديه .\r\nبيان : شهيد دوم - قدس سره - گفته : برخى اطباء انحصار تولد را به تخم چپ منكرند و جاحظ در حيات الحيوان آن را بعوام نسبت داده ، و اگر نسبت آن بائمه عليه السّلام ثابت شود بانكار منكر توجه نشود . پايان .\r\nگويم : اين چيزيست كه در غالب دانستنش جز از راه وحى و الهام نمىشود و تجربه بدان نمىرسد ، با اينكه ممكن است حمل اخبار بر اينكه تخم چپ مؤثرتر است در آن .\r\n99 - در توحيد مفضل : اى مفضل از آفرينش آدمى آغاز كنيم ، بدان عبرت‌گير و آغازش تدبير كار بچه شكمى است در رحم درون سه ظلمت شكم و رحم و مشيمه ، آنجا كه چاره‌اى براى خواستن روزى ندارد و نه براى رفع آزار و نه جلب نفع و دفع ضرر كه از خون حيض به اندازه غذايش به دو روانه شود چنانچه آب گياه را و پيوسته تا كمال خلقتش همان است غذايش با تنش سخت شود و پوستش براى مباشرت هوا نيرو گيرد و ديده‌اش براى برخورد با تابش وانگه درد زادن بمادرش يورش برد و او را وادارد تا بزايد .\r\nو چون زائيد ، آن غذا كه از خون مادر مىخورد بپستانش برگردد و مزه و رنگش بغذاى ديگر برگردند كه براى نوزاد از خون مناسبتر است تا در هنگام نياز بو رسد و چون زاد لب بر جنبد و بجنباند براى پستان مادرش كه شير بنوشد و دو پستانش را چون دو ابزار آويخته براى نياز خود دريابد ، و تا تنش لطيف و روده‌هاش نازك و اندامش نرمند شير نوشند ، و چون جنبش كرد و نياز بغذاى سخت پيدا كرد تا بدنش نيرو گيرد دندانهاى آسيا و پيشين او برويند تا غذا را با آنها بجود و نرم گردد و فرو دادنش بر او آسان باشد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nپيوسته چنين است تا بالغ شود و اگر پسر است ، مو در رويش برويد و اين نشانه نر است و عزت مرد كه بدان از كودكى و شباهت زنان بدر آيد ، و اگر دختر است رويش ساده ماند تا خرم و زيبا باشد و مرد را بكشد بدان چه در آن نژاد و بقاء نوع است .\r\nعبرت گير اى مفضل از آنچه آدمى در اين دوره‌هاى مختلف بدان تدبير شود آيا ممكن است خود به خود باشد ؟ نبينى اگر آن خون در رحم به دو روان نشود پژمرده شود و خشكيده گردد چون گياهى كه آب ندارد ، و اگر درد زادن او را بهيجان نيارد چون زنده بگور باشد ، اگر پس از نزادن شير مناسب او نباشد از گرسنگى بميرد يا غذاى ناباب خورد كه پرورده نشود ، اگر در وقت دندانهايش نرويد نتواند غذا را بجود و قورت دهد ، و اگر هميشه شيرخور ماند تنش نيرو نگيرد و بكارى نخورد ، و بايد هميشه مادر به او مشغول باشد و به فرزند ديگر نرسد ؟ و اگر بموقع مو در رويش نرويد بژست كودكان و زنان بماند و جلال و وقارى نيابد .\r\nمفضل گويد : گفتم : اى مولايم ، من كسى را ديدم كه تا پيرى بىمو مانده و رويش مو بر نياورده ، فرمود : اين براى سزاى كردار آنها است و خدا هيچ ستمكار نيست به بنده‌ها ، كيست آنكه بپايد كودك را تا او را برساند به همه اين مقاصد جز آنكه او را از نبود آفريده ، و صلاح او را پس از بودن به عهده خود گرفته ، اگر بيخدا و خود به خود چنين تدبيرى ميشد ، بايد عمد و تقدير خطاء و نشدنى بيارند ، زيرا هر دو ضد خود به خود و اهمالند . و اين گفته ياوه‌ايست از گوينده‌اش ، زيرا مهمل درست ببار نيارد و تضاد نظم نتراود ، خدا برتر است به خوبى از آنچه بيدينان گويند .\r\nاگر نوزاد با فهم و خرد از مادر ميزائيد ، جهان را ناشناس درمييافت و سرگردان و گيج ميشد كه يكباره ابن همه ناشناخته ديده از اشكال جهان و بهائم و پرنده و جز آن كه ساعت بساعت و روز بروز نگردد و از اينجا عبرت گير كه چون بچه چيز فهمى را اسير گيرند گيج شود و به زودى زبان ديگرى نياموزد و ادب ياد نگيرد چنانچه طفل خرد سال نفهم .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nوانگه اگر از نوزادى ميفهميد و عقل داشت ناراحت ميشد كه او را با پستان شير دهند و در قنداق پيچند و بگهواره نهند براى آنكه از اينها بواسطه رقت تن و رطوبت نوزادى بىنياز نبود و بعلاوه شيرينى كودك را در دلها نداشت ، و به دنيا مىآمد گول و غافل از آنچه اهل دنيا دارند ، و بر خوردش بهر چيز با ذهنى ناتوان و شناختى ناچيز بود ، ولى خرده خرده معرفت يابد و حال به حال تا با همه چيز الفت گيرد و تمرين نمايد و بر آن بپايد ، و از سرحد تأمل و نگرانى بدرايد و بدنبال زندگى رود با عقل و چاره‌جوئى و عبرت‌گيرى و فرمانبرى و سهو و غفلت [ و گناه 
  ] .\r\nو در اينجا وجوه ديگرى هم هست ، زيرا اگر با عقل كامل متولد ميشد و خوددار بود ديگر پرورش فرزند لطفى نداشت ، و سرگرمى پدر و مادر به فرزند و صلاح او معنا نداشت ، و تربيت پدران براى پسران سزائى از بر و احسان به خود نميگرفت در آن وقتى كه بدان نياز دارند ، و اصلا الفتى ميان اولاد و پدر نبود چون بىنياز از سرپرستى او بودند و از همان آغاز ولادت از هم جدا ميشدند ، و فرزند پدر و مادرش را نميشناخت ، و از همبسترى با مادر و خواهر و محرومانش امتناع نداشت ، زيرا آنها را نميشناخت ، و دست كم اين زشت بود .\r\nو رسواتر و زشت‌تر از همه اينكه اگر نوزاد با كمال عقل از شكم مادر مىافتاد ميديد و مىفهميد آنچه را نبايد و نشايد ، آيا نبينى هر چيز آفرينش در نهايت درستى است و عادى از هر خطاء كم و بيش .\r\nبشناس اى مفضل كه در گريه كودكان چه سود است ، زيرا در مغز كودكان رطوبتى است كه اگر بماند پيشامدهاى ناگوار و بيماريهاى بزرگ ببار آرد از رفتن نور چشم و جز آن و گريه اين رطوبت روان كند و بيرون آرد و بدنبالش تندرستى و ديده روشن باشد ، آيا روا نيست كه كودك از گريه سود برد و پدر و مادرش ندانند و پيوسته او را ساكت سازند و در هر چيز رضاى او را جويند تا نگريد و بفهمند كه گريه‌اش براى او اصلح است و خوش انجامتر .\r\nهمچنين در بسيارى چيزها ممكن است منافعى باشد كه منكران خدا نشناسند\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nو اگر مىفهميدند قضاوت نمىكردند كه فلان چيز سودى ندارد براى اينكه نفهمند و ندانند ، و هر چه منكران ندانند عارفان دانند و بسيارى را هم علم مخلوق بدان نرسد و علم خالق بدان احاطه دارد ، جل قدسه و علت كلمته .\r\nو آب دهان كودكان هم كه روانست رطوبتى است كه اگر در تن آنها بماند آفات بزرگى شود چنانچه از غلبه رطوبت بينى كه بله و ديوانگى و حواس‌پرتى و جز آن از بيماريهاى نابود كن پديد گردند مانند فلج و لقوه و مانند آنها ، و خدا آن رطوبت را از دهانهاشان در خردسالى روان كند براى تندرستى آنها در سالمندى و خدا تفضل كرده به آنها كه آفريده بدان چه ندانند ، و مصلحت بينى كرده براى آنها بدان چه نشناسند ، و اگر نعمتهاى خود را كه بدانها داده مىفهميدند مانع آنها بود از اينكه بدنبال نافرمانى او افتند ، منزه باد كه چه و الا نعمت است ، و بر مستحقانش و جز آنها از مردم بخشنده  سُبْحانَهُ وَ تَعالى عَمَّا يَقُولُونَ عُلُوًّا كَبِيراً  . گويم : البته شرحش و تمامش در كتاب توحيد گذشت .\r\n100 - در علل ( ج 2 ص 272 ) : بسندى از مفضل بن عمر كه پرسيدم از امام ششم كه كودك بى خود ميخندد ، و بى مورد ميگريد ، فرمود : اى مفضل هيچ كودكى نباشد جز اينكه امام را بيند و با او راز گويد ، گريه‌اش براى اين است كه امام از او نهان شود ، و خنده‌اش براى آنكه پيش او آيد ، تا چون زبان باز كند ، اين در به روى بسته شود و دلش آن را فراموش كند .\r\nبيان : ظاهر خبر دور از باور نيست با آنكه صحيح باشد ، و بسا مقصود از ديدن امام و رازگوئيش توجه او و شفاعت و لطفش باشد و دعايش براى كودك زيرا آنها در عوالم تصرفى دارند كه عقل بدان نرسد .\r\n101 - در توحيد : بسندش از ابن عمر كه رسول خدا صلّى اللَّه عليه و آله و سلّم فرمود : كودكان خود را براى گريستن آنها نزنيد زيرا تا چهار ماه گواهى بر يگانگى خدا است و چهار ماه صلوات بر پيغمبر و آلش و چهار ماه دعا براى پدر و مادرش .\r\nبيان : بسا مقصود از اين خبر ضعيف اين است كه ثواب اين ذكرها و دعاها\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبپدرش و مادرش ميرسد ، و سزاست كه نه دلتنگ شوند و نه آنها را بزنند ، و يكى گفته : سرش اين است كه كودك چهار ماه جز خدا نشناسد كه شناختنش سرشت او است و هم يگانگى او و گريه‌اش تنها توسل و پناه بخداست و همان گواهى بيگانگى او است و در چهار ماه ديگر مادرشناس است از اين نظر كه تنها وسيله تغذيه او است نه از جهت مادرى ، و از اين رو در اين مدت پستان ديگرى را هم غالبا ميگيرد .\r\nو پس از خدا جز وسيله ميان خود و خدا نشناسد براى روزى گرفتن كه بالطبع بدان مكلف است از اين رو كه وسيله است ، و اين معنى رسالت است و گريه‌اش در حقيقت گواهى برسالت است در اين مدت ، و در چهار ماه سوم پدر و مادر را شناسد و بفهمد كه در روزى بدانها نياز دارد و گريه او در اين مدت دعا براى سلامتى و ماندن آنها است در حقيقت .\r\n102 - در در منثور ( ج 3 ص 72 ) از ابن عباس كه گروهى يهود نزد پيغمبر خدا صلّى اللَّه عليه و آله آمدند و مسائلى پرسيدند و در ضمن گفتند ، آب مرد و آب زن چطورند و دختر و پسر از آنها چطور است ؟ فرمود : راستش آب مرد سفيد است و غليظ و آب زن زرد است و رقيق . هر كدام بالا شوند فرزند و شباهت از آن او است بفرمان خداى تعالى ، اگر آب مرد بالا گرفت پسر است بفرمان خدا و اگر آب زن بالا گرفت دختر است بفرمان خدا .\r\n103 - و از انس كه عبد اللَّه بن سلام از پيغمبر صلّى اللَّه عليه و آله و سلّم پرسيد ، چه بر گرايد فرزند را بپدرش يا مادرش ؟ فرمود : جبرئيلم خبر داد كه چون آب مرد پيش افتد از آب زن فرزند بوى گرايد ، و چون آب زن بر آب مرد ، گرايد بزن .\r\n104 - و از ابن عباس در قول خدا تعالى  وَ لَقَدْ خَلَقْناكُمْ ثُمَّ صَوَّرْناكُمْ  11 - الاعراف فرمود : در پشت آدم آفريده شدند و در ارحام صورت بندى شدند .\r\n105 - در روايت ديگر از او ، در اصلاب مردان آفريده شدند وانگه در ارحام زنان صورتگرى شدند .\r\n106 - و در روايت ديگر از او قول خدا « خلقناكم » آدم است و « صورناكم »\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nنژاد او است .\r\n107 - از ابى سعيد خدرى كه شنيدم پيغمبر صلّى اللَّه عليه و آله و سلّم در پاسخ پرسش از عزل فرمود : باكى بر شما نيست اگر بكنيد ، اگر خداى پيمانش را گرفته بر سر سنگ هم جان در او بدمد .\r\n108 - ( در منثور ج 30 ص 144 ) همين مضمون از ابن مسعود روايت شده .\r\n109 - و از ابن عباس در تفسير سلاله كه آن شيره آب رقيقى است كه فرزند از آن است ( ج 5 ص 6 ) 110 - و از ابن عباس - بسندى مرفوع ، نطفه‌اى كه فرزند آرد همه اندام و رگها از آن بلرزه آيند چون در رحم ريزد ( . . ) 111 - و از علي عليه السّلام كه چون نطفه چهار ماهه شود فرشته‌اى آيد و در ظلمات سه‌گانه بر او جان بدمد و اينست كه خدا فرمايد « سپس او را خلق ديگر ساختيم » يعنى دميدن جان ( 0 ص 7 ) 112 - و از ابن عباس در قول خدا  ثُمَّ أَنْشَأْناهُ خَلْقاً آخَرَ  يعنى از شكم مادر برآيد و آغاز آفريده ديگر شود اگر بنگ دهد ، و نشانه خلقت جديدش اينست كه راه برد بپستان مادر و سپس از آفرينشش اينست كه بداند چگونه پاهايش دراز كند تا بداند كه بنشيند و بر سر دست راه رود و بر سر پا ايستد و تا راه رود ، تا از شير گرفته شود و بداند چگونه بنوشد و خوراك خورد تا ببلوغ رسد ، تا آنجا رسد كه در شهرها بگردد .\r\n113 - از قتاده در  ثُمَّ أَنْشَأْناهُ خَلْقاً آخَرَ  يكى گويد روئيدن مو است و يكى گويد دميدن جان .\r\n114 - ( در منثور ج 4 - 345 ) كه رسول خدا فرمود : فرشته بنطفه‌اى كه 44 يا 45 شب در رحم ماند درآيد كه : پروردگارا شقى است يا سعيد ، پسر است يا دختر ؟\r\nخدا فرمايد و آن دو بنويسند سپس كارش ، روزيش ، عمرش ، اثرش ، گرفتاريش نوشته شود و نامه بسته شود و بيش و كم نشود .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n115 - و از ابى ذر - رضى اللَّه عنه - كه رسول خدا صلّى اللَّه عليه و آله و سلم فرمود : چون منى چهل شب در رحم ماند فرشته جانها آيد و او را بسوى پروردگار بر آورد ، و گويد پروردگارا ، پسر يا دختر ، خدا حكمش را بدهد ، گويد : شقى يا سعيد و بنويسد آينده او را و ابو ذر از آغاز سوره التغابن 5 آيه خواند تا  وَ صَوَّرَكُمْ فَأَحْسَنَ صُوَرَكُمْ وَ إِلَيْهِ الْمَصِيرُ  ( ج 6 ص 227 ) 116 - از عبد اللَّه بن مسعود كه : چون حديثى براى شما آوريم گواهش در قرآن است ، نطفه چهل شبانه روز در رحم است و چهل علقه است و سپس چهل مضغه ، و چون خدا خواهد آفريده‌اى آفريند ، فرشته فرو آيد و گويدش كه بنويس ، گويد چه نويسم ؟ شقى يا سعيد ، پسر يا دختر ، و چه روزى دارد و چه اثرى و چه عمرى و خدا آنچه خواهد به دو وحى كند و فرشته بنويسد وانگه عبد اللَّه خواند  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ  و گفت : امشاجش رگهاى او است ( ج 6 ص 297 ) 117 - از ابن عباس در قول خدا (  مِنْ نُطْفَةٍ أَمْشاجٍ  ) كه آب مرد است و آب زن چون در آميزند .\r\n118 - و از ابن عباس در جواب نافع بن ازرق از (  مِنْ نُطْفَةٍ أَمْشاجٍ  ) كه آميختن آب مرد است و آب زن در رحم گفت عرب آن را شناسند ؟ گفت : آرى ( و شعرى كوتاه آورد از ابى ذويب ) 119 - و از ابن عباس در قول خدا  مِنْ نُطْفَةٍ أَمْشاجٍ  يعنى چند رنگ ، 120 - و از مجاهد كه «  نُطْفَةٍ أَمْشاجٍ  » چند رنگ ، نطفه مرد سفيد و سرخ و از زن سبز و سرخ .\r\n121 - و از قتاده ( ج 6 ص 298 )  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ  يك بار نطفه است يك بار علقه ، يك بار مضغه ، يك بار استخوان ، سپس بپوشيم به استخوان گوشت ، و نيرومندتر آنگاه است كه گوشت برآرد ، سپس خلق ديگرش سازيم .\r\nگفت : مو برايش بروياند  فَتَبارَكَ اللَّهُ أَحْسَنُ الْخالِقِينَ  خدا از آنچه‌اش آفريد آگاه كرد ، و آگاهش كرد كه آن را بيان كرده تا بيازمايدش بدان ، و\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبداند چگونه او را شكر گزارد و حقشناسى كند ، و برايش بيان كرد حلال و حرام را سپس فرمود « ما رهنموديمش يا شاكر نعمت‌هاى خداست و يا ناسپاس بدانها .\r\n122 - از عكرمه در معنى « امشاج » كه ناخن است و استخوان و پى از مرد ، و گوشت و خون و مو از زن .\r\n123 - از مالك بن حويرث كه رسول خدا صلّى اللَّه عليه و آله فرمود : چون خدا خواهد آدمى آفريند مرد با زن جماع كند و آبش در هر رگ و پى او بجهد و چون روز هفتم شود خدا هر رگى ميان او و آدم است گرد آورد و سپس خواند  فِي أَيِّ صُورَةٍ ما شاءَ رَكَّبَكَ  124 - از مجاهد در معنى  فِي أَيِّ صُورَةٍ ما شاءَ رَكَّبَكَ  كه زشت يا زيبا مانند پدر يا مادر يا دائى يا عمو .\r\n125 - و از على بن رباح از پدرش از جدش كه پيغمبر به دو فرمود : چه برايت زاد ؟ گفت يا رسول اللَّه چه باشد ؟ يا پسر است يا دختر ، فرمود : بكه ماند ؟\r\nگفت : يا رسول اللَّه ناچار بپدرش يا مادرش ، فرمود : چنين مگو كه چون نطفه در رحم استوار شود خدا هر نسبتى تا آدم دارد حاضر كند و آن را به صورت يكى از آنها بسازد آيا اين آيه را در قرآن خدا نخواندى ؟  فِي أَيِّ صُورَةٍ ما شاءَ رَكَّبَكَ  يعنى از نسب ميان تو و آدم ( ج 6 ص 323 ) 126 - و از ابن ابى حاتم در قول خدا  يَخْرُجُ مِنْ بَيْنِ الصُّلْبِ وَ التَّرائِبِ  گفت : پشت مرد و سينه زن كه فرزند جزء از آنها نباشد .\r\n127 - و از ابن ابرى كه : صلب از مرد است و ترائب از زن .\r\n128 - و از ابن عباس كه  يَخْرُجُ مِنْ بَيْنِ الصُّلْبِ وَ التَّرائِبِ  ميان گردن و گلوگاه .\r\n129 - از مجاهد كه : ترائب فروتر از گلوگاه است .\r\n130 - و از ابن عباس كه : ترائب جاى گردن بند زن است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n131 - نافع بن ازرق ، بابن عباس گفت : به من خبر ده از قول خدا عزّ و جلّ « برآيد از ميان صلب و ترائب » گفت : ترائب جاى گردن‌بند زنست ، گفت :\r\nعرب اين معنا را ميشناسد ؟ گفت آرى ، آيا نشنيدى گفته شاعر را ؟\r\n زعفران بر ترائب آن زن * ميدرخشد به سينه و گردن \r\n132 - از عكرمه پرسش شد از قول خدا  يَخْرُجُ مِنْ بَيْنِ الصُّلْبِ وَ التَّرائِبِ  گفت : صلب از مرد و ترائب از زن آيا قول شاعر را نشنيدى ؟\r\n رشته لؤلؤ بر ترائب آن زن * ميدرخشد به سينه و گردن \r\n133 - و از ابن عباس كه : ترائب ميان دو پستان زنست .\r\n134 - و از سعيد بن جبير كه : ترائب سينه است .\r\n135 - و از عكرمه و ابن عياض مانند آن آمده .\r\n136 - و از ابن عباس كه : ترائب 4 دنده زيرين است از هر سو 137 - و از اعمش گفت : استخوان و پى از آب مرد است ، و گوشت و خون از آب زن .\r\n148 - از قتاده در قول خدا  يَخْرُجُ مِنْ بَيْنِ الصُّلْبِ وَ التَّرائِبِ  يعنى از ميان پشتش و گردنش برآيد كه « البته او ببرگرداندنش توانا است » گفت :\r\nخدا بزنده كردن و بازگرداندن او توانا است « روزى كه بيازمايند اين راز دلها را » اين درونيها آزموده شوند ، خير را در دل گرفتند و آن را آشكار كردند « نيست برايش هيچ نيرو » كه خود را نگهدارد و از خود دفاع كند « و نه ياور » كه در برابر خدا او را يارى كند .\r\n139 - از ابن عباس در قول خدا  إِنَّهُ عَلى رَجْعِهِ لَقادِرٌ  توانا است كه پير را جوان كند و جوان را پير .\r\n140 - از مجاهد است كه  إِنَّهُ عَلى رَجْعِهِ لَقادِرٌ  يعنى نطفه را بر گرداند باحليل .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nيك فائده [ در مورد تشكيل جنين 
  ]\r\n: يكى از محققان گفته : آغاز صورت بندى نطفه در منى مرد است و آغاز پذيرش صورت در منى زن و نسبت آنها به جنين چون مايه است و شير در باره پنير ، و گفته‌اند ، هر دو منى نيروى بستن و پذيرفتن دارند ولى بستن در نر نيرومندتر است و پذيرفتن در ماده ، و گفتند اگر چنين نباشد يك چيز نميشوند ، و منى مرد بسته نگردد تا جزئى از فرزند شود .\r\nو ديگرى گفته به همين نظر هر گاه مزاج ماده نيرومند و مردانه باشد مانند مزاج زنهاى پاكدل و پر نيرو و مزاج كبدش گرم باشد ، منى كليه راستش بجاى منى مرد باشد در نيروى بستن و منى كليه چپش بجاى منى ماده در نيروى پذيرفتن و فرزند باذن خدا آفريده شود .\r\nبويژه اگر نفس او از روح القدس نيرو گيرد و به دو متكى باشد بطورى كه پيوستش بطبع و تن رسد ، و مزاج را دگرگون سازد ، و همه نيروهايش كمك روحانى گيرند و چنان بكارها مقتدر شود كه به سنجش نيايد ، مانند صديقه مريم دختر عمران بر پيغمبر ، و پسرش و خودش درود ، كه روح القدوس برايش چون آدمى مجسم شد درست اندام و زيبا ، و نفسش بديدار او تهييج شد و شهوتش جنبيد و فرو ريخت ، مانند احتلامى كه در خواب دست دهد . پايان من گويم : گذشت كه نفوذ فرمان خدا سبحانه وابسته باسباب عادى نيست تا نياز به اين زمينه‌سازيها باشد كه بسا بكشد به نسبتهائى بزنان مقدس و پاكدامن كه خدا را خوش نيايد و صرف نظر از آن احوط است سپس گفتند : آغاز آفرينش جنين همان وجود منى است در رحم مانند خمير كه بتنور چسبانند ، و آنگه اندكى تغيير كند و چون تخمى شود كه در زمين كارند ، سپس در آن نقطه‌ها از خون حيض پديد آيد و علقه ناميده شود سپس بر رويش خونى ديده شود و چون خون خشك بنمايد و اندكى بزرگ شود و باد گرمى در آن خيزد و مضغه نام گيرد .\r\nسپس كامل شود و سه عضو رئيسى ( دل ، كبد و مخ ) در آن ممتاز شوند ، و براى\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاعضاء ديگر نقشه‌اى برآيد و آن را جنين نامند ، و سپس نقشه اعضاء ديگر در آن پديد گردد و نيرومند و سخت شوند و جانى گيرد و بجنبد و بچه ناميده شود ، سپس اعضاء از هم ممتاز گردند و مو برويد و زبان گشايد و خلقتش تمام شود ، خلقت پسر پيش از دختر تمام شود ، و چون كامل گردد به همان خون حيض براى غذاى خود اكتفا ندارد ، و جنبش‌هاى سخت كند و تا بيست و بندهاى رحم را به درد و زائيدن محقق شود .\r\nبرخى گفتند : رحم ميان مثانه و روده راستا است ، و به چند رشته زنجير مانند بسته است و تنه آن پى مانند است و كش دار تا هنگام زايش و هر نيازى پهن و دراز شود و باز بهم آيد و دو درون دارد كه بيك دهانه رسند و دو گوشه دارد بنام دو شاخه ( دو گوشواره خ ب ) رحم و بدنبال اين دو گوشه دو تخم زنست كه از دو تخم مرد خردترند و كم پهناتر ، و منى زن از آنها برحم ريزد ، و رحم گردنى دارد كه تا فرج زن كشيده شده است ، و بجاى آلت در مرد است .\r\nو چون منى مرد بمنى زن در درون رحم آميخته شود نطفه بسته گردد و سپس از خون حيض بزرگ شود ، و رگهائى از رحم به جنين پيوندند و آن را غذا دهند تا درست و كامل شود ، و چون آنچه از اين رگها نرسد بس او نباشد به سختى براى طلب خوراك بجنبد و رشته‌هاى زنجيروار رحم را پاره كند و زايش پديد شود - پايان - .\r\nو بدان كه همه گويند منى از فضله هضم چهارم است كه در اعضاء باشد ، بقراط در كتاب منى خود گفته : كه بيشتر ماده منى از مغز است كه به دو رگ پشت گوشها فرو ريزد و از آنجا بمغز حرام تا پر با مغز فاصله نگيرد و مزاجش بهم خورد ، و از آنجا به دو قلوه ريزد پس از نفوذ در دو رگ برجسته كه از درون برگهاى پيوسته به دو تخم وابسته‌اند ، از اين رو گفتند بريدن آنها سبب قطع نسل است .\r\nطبرى از بقراط نقل كرده كه چون صقالبه خواهند فرزندان خود را\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبراى دعوت مذهبى يا مردم بپرورند اين دو رگ آنها را ببرند ، ديگر نتوانند جماع كنند و به صورت زن شوند و بدانها تبرك جويند و بدرگاه خداشان وسيله سازند ، و روايت كنند كه دعاى او بر آورده است و برگزيده خدا شود و از پليديها پاك گردد ، جالينوس اين نظر بقراط را منكر شده و او را تخطئه كرده است .\r\nشيخ ( الرئيس ) گفته : منى نبايد تنها از مغز باشد و گرچه بخميره آنست و آنچه بقراط در باره دو رگ گفته درست است بلكه واجب است از هر عضو رئيسى و با شخصيت باشد و از اعضاء ديگر هم بدان ترشح كند ، قرشى در شرح قانون گفته : همانا منى از رطوبتى است كه مانند شبنم بر همه اعضاء نشيند و معلوم است كه در همه اعضاء مجراى پيوسته به دو تخم و آلت ندارند و تنها راهش اينست كه تبخير شود و بمغز بر آيد و در آنجا گرمى بخارش برود و سرد گردد و در هم شود و بقوام پيش از بخار شدن برگردد و از آنجا برگهاى پس دو گوش بريزد و برگهاى نخاع جارى گردد تا از روغنى كه مغز بدان داده باز نماند و بار ديگر بواسطه گرمى بخار نشود .\r\nو چون از آنجا فرو آيد تا نزديك دو تخم برگهاى پيوسته ميان دو قلوه و دو تخم ريزد كه پر از خونند و در دو قلوه گرم شود و آراسته گردد ، و آن مايه‌اى كه از مغز فرود آيد آن خون را تا اندازه بمانند خود برگرداند ، و از آن پس به دو تخم نفوذ كند و آراستگى و سپيدى و پخت آن كامل شود و از آن بجايگاههاى خود برود .\r\nو مؤيد آنست آنچه از كتاب وابسته به هر مس در راز آفرينش كه بليناس آن را شرح كرده نقل شده است و آن اينست كه چون منى از جايگاه خود هنگام جماع برآيد بهم پيوندد و بمغز برآيد و صورت آن را گيرد ، وانگاه به آلت مرد فرو آيد و از آن برآيد .\r\nو شارح اسباب گفته : مايه منى از كبد به دو قلوه در تيره‌هاى ميان تهى فرو آمده آيد ، و در آنها آبش گرفته شود و از آنجا بمجرائى كه ميان دو تخم و آنها\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاست بيايد و پس از سرخى سفيد شود و از آنجا به دو تخم ريزد و آنها بپديد شدن منى كمك كنند بوسيله گرى كردن خونى كه در اين رگها نفوذ دارند - پايان - .\r\nو گفته‌اند : از دو تخم دو ظرف گنگ مانند از جنس دو تخم روئيده‌اند كه به طرف زهار برايند و آويزگاه دو تخم و يك ورى بدهانه مثانه فروتر از مجراى بول فرو شوند و پيوندند بدان مجرى كه در بيخ آلت مرديست ، و اين دو را ظرف منى خوانند ، و در مردها درازتر و پهن‌ترند از آنها در زنها .\r\nدر آلت مردى سه سوراخ است يكى براى منى و دوم براى بول و سوم براى ودى چنانچه شيخ در قانون گفته است ، و مؤلف ترويح الارواح گفته : در آلت مردى دو سوراخ است : يكى از بول و ودى و ديگرى از منى ، سخن آنها در اين باره بسيار است ، به همين بس كرديم تا باندازه‌اى ببرخى اصطلاحات آنها آگاه شوى و در فهميدن آنچه گذشت و آنچه از آيات و اخبار بيايند به كار برى ، و خدا ميداند حقائق امور را .\r\nپايان جزء 4 مجلد 14 - كتاب السماء و العالم - از بحار الانوار كه جزء 60 طبع تازه است و ما آن را با نسخهء مصحح فاضل خبير شيخ محمد تقى يزدى برابر كرديم با آنچه پاورقى و ريزه‌كارى داشت و اللَّه ولى التوفيق .\r\nپايان شرح و ترجمه اين جزء 15 ماه تير 1351 خورشيدى برابر 24 جمادى الاولى سال 1393 هجرى قمرى - شهر رى - محمد باقر - كمره‌اى .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nفهرست جلد چهارم آسمان و جهان ترجمه السماء و العالم\r\nباب بيست و نهم : بادها ، سبب آنها ، نوع آنها 2\r\nباب سىام آب انواع آن درياها و غرائب آنها و آنچه در آنها نابود شود سبب شد و جزر و نهرهاى خوب و بد 19\r\nباب سى و يكم زمين و چگونگى آن و آنچه خدا در آن براى مردم آماده كرده و كليات احوال عناصر و آنچه فروتر زمين است 42\r\nباب سى و دوم در بخش زمين به اقاليم و ذكر كوه قاف و كوههاى ديگر و چطور آفريده شدند و سبب زمين لرزه 84\r\nباب سى و سوم در حرمت خوردن خاك و آنچه از آن حلال شده 128\r\nباب سى و چهارم در معادن و احوال جمادات و طبايع و تأثيرات آنها و انقلابات جواهر و برخى نوادر 140\r\nباب سى و پنجم نوادر آفريده‌ها 171\r\nباب سى و ششم شهرهاى ستوده و نكوهيده و غرائب آنها 173\r\nباب سى و هفتم مسائل عبد الله بن سلام يهودي از رسول خدا صلى الله عليه و آله 210\r\nابواب آدمى ، روح ، بدن ، اجزاء بدن ، قواى روح و تن ، احوال روح و تن\r\nباب سى و هشتم چرا بآدمى انسان گويند و بزن مرأه و به زنان نساء 242\r\nباب سى و نهم فضل آدمى برترى او بر فرشته و برخى كليات احوال او 246\r\nباب چهلم باب ديگر در تفضيل بشربر ملائكهء 283\r\nباب چهل و يكم آغاز آفرينش آدمى در رحم تا پايان احوالش 290\r\n\r\n\r\n","description":"","footnote":"","page_name":" 344 ","page_number":344}
  ]