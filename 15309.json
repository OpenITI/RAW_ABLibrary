[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nصافى لطف الله 1297 -\r\nگفتمان مهدويت / تأليف صافى گلپايگانى ؛ تحقيق و ويرايش واحد تحقيقات مسجد مقدس جمكران - قم ؛ مسجد مقدس صاحب الزمان ( جمكران ) ، 1377 .\r\n8 - 09 - 6705 - 964 - 978 isbn\r\nفهرست نويسى براساس اطلاعات فيپا ( فهرست نويسى پيش از انتظار ) .\r\nكتابنامه به صورت زيرنويسى .\r\n1 . مهدويت . 2 . امامت . 3 . شيعه اماميه - - عقايد . الف . مسجد جمكران . واحد تحقيقات . ب . مسجد جمكران . ج . عنوان . 7 گ 22 ص / 224 bp\r\n462 / 297\r\nكتابخانه ملى ايران\r\n10287 - 77 م\r\nگفتمان مهدويت\r\nمؤلف : آيت الله العظمى صافى گلپايگانى\r\nتحقيق و ويرايش : واحد پژوهش مسجد مقدس جمكران\r\nناشر : انتشارات مسجد مقدس جمكران\r\nتاريخ و نوبت نشر : پنجم - تابستان 1387\r\nتيراژ و چاپ : 100000 جلد - نگارش\r\nقيمت : 1500 تومان\r\nمركز پخش : فروشگاه بزرگ كتاب واقع در صحن مسجد مقدس جمكران\r\nتلفن و نمابر : 7253700 ، 725334 - 0251 صندوق پستى : 617\r\nديگر مراكز پخش :\r\nقم - انتشارات پيام مهدى عليه السلام تلفن : 7732187 - 0251\r\nقم - انتشارات صفحه نگار تلفن : 7745901 - 0251\r\nتهران - انتشارات مسجد مقدس جمكران تلفن : 13 - 6693812 - 021\r\nشيراز - بنياد حضرت مهدى موعود عليه السلام تلفن : 2349300 - 0711\r\nاصفهان - مركز تخصصى مهدويت تلفن : 2204045 - 0311\r\nتبريز - سيف زاده تلفن : 5429646 - 0411\r\nاروميه - نوروزى تلفن : 2242205 - 0441\r\nشاهرود - چهل چراغ - معصومى تلفن : 2241171 - 0273\r\nيزد - دفتر نمايندگى تلفن : 2 - 6280671 - 0351\r\nمشهد - عروج انديشه تلفن : 2224299 - 0511\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nبيانات حضرت آية العظمى صافى گلپايگانى\r\nدر ديدار با مديران و كاركنان راديو معارف و انتشارات مسجد مقدّس جمكران\r\nتيرماه 1387\r\nبسم اللَّه الرحمن الرحيم\r\n« الحمدللَّه رب العالمين و الصلاة و السلام على سيدنا اباالقاسم محمّد صلى الله عليه و آله و على آله الطيبين الطاهرين المعصومين سيما مولانا بقية اللَّه في الارضين .\r\n« ذلِكَ الْكِتابُ لَارَيْبَ فِيهِ هُدًى لّلْمُتَّقِينَ »\r\nبنده اوّل خدمت همه شما عزيزان و بزرگوارانى كه در اين مسير ، موفق به انجام خدمت هستيد ، تبريك عرض مىكنم و احترامات خود را به شما تقديم مىكنم و اميدوارم كه با اين برنامه‌اى كه پياده مىكنيد و هدايت‌هايى كه داريد و توجهى كه به معارف اهل بيت عليهم السلام و مخصوصاً حضرت ولى عصر عليه السلام داريد ، مشمول عنايات خاصه خود آقا إن شاء اللَّه قرار بگيريد تا بتوانيد بهتر از اينها و بيشتر از اين‌ها امر حضرت را احياء بكنيد كه ايمان و حيات ايمانى مردم ، دائر مدار وجود اين مسأله هست ؛ چون طبق فرمايش خودشان : « من مات و لم يعرف امام زمانه مات ميتة جاهلية » .\r\nلذا اگر ما بخواهيم كه حيات دينى مردم را حفظ بكنيم ، بزرگ‌ترين\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو مهم‌ترين نكته زمان ما همين هست كه مردم را با ابعاد وجود مبارك ايشان و مطالبى كه راجع به ايشان هست ؛ از اخبار ، احاديث ، مقامات ، معجزات و فوايد وجود ايشان و كرامات و بركات ايشان را به مردم برسانيم و به آينده بشريت اميدوارى بدهيم و از اين تحيّرى كه روز به روز براى بشريت زيادتر مىشود و حيات را براى خودشان بىمعنا و پوچ فرض مىكنند ، روح و حيات حقيقى به جامعه بدهيد .\r\nاين مسأله بسيار مهم است ، هويت جامعه ما هويت مهدوى و هويت امام زمانى بودن است و همه چيز خودمان را منتسب به ايشان مىدانيم . ما بقاى عالم را به واسطه وجود ايشان مىدانيم كه فرمودند : « و لو بقيت الارض به غير حجة لساخت باهلها » .\r\nما به اين حقايق معتقد هستيم و معتقديم كه بقاى خودمان و حتى در اين مجلس كه همه ما نشسته‌ايم و ذكر فضايل ايشان را مىگوييم به واسطهء بقاى وجود امام زمان عليه السلام است .\r\nهرچه از اين بيشتر تعظيم و در اطراف موضوع تحقيق بيشتر بشود و مردم بيشتر آشنا شوند و معرفت آنها به امام زمان عليه السلام زياد بشود ، اين در حقيقت « معرفة اللَّه » است .\r\nهمان طورى كه در آن روايت حضرت سيدالشهداء عليه السلام فرمودند :\r\nخداوند متعال مردم را خلق نفرمود ؛ مگر براى اينكه او را بشناسند ، وقتى كه او را شناختند ، او را عبادت كنند .\r\nشخصى عرض كرد : يابن رسول اللَّه ، معرفت خدا چگونه است ؟\r\nفرمودند : « معرفة اهل كل زمان امامهم الّذي تجب عليهم طاعته » ؛ معرفت خدا در اين زمان معرفت امام زمان عليه السلام است ، هر وقت امام\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزمان عليه السلام را شناختيم ، خدا را هم مىشناسيم ، وسيله شناخت خدا ، اهل بيت عليهم السلام هستند .\r\nاصلًا آنها هستند كه مردم را با خدا آشنا كردند و معرفت دادند ، اگر آنها نباشند ، و هدايت‌هاى آنها نباشد هرچه انسان فكر بكند و در مطالب تأمّل بكند به جايى نمىرسد ، حقايق را آنها به بشريت دادند ، اين عبارت ، مهم است كه « معرفة اهل كل زمان امامهم الّذي تجب عليهم طاعته » ؛ معرفت خدا در هر زمان ، معرفت امام زمان عليه السلام است كه اطاعت از امام زمان ، بر آنها واجب است .\r\nخوب حالا شما الحمدللَّه در يك چنين مسيرى قدم گذاشتيد و اين برنامه‌هايى را كه از گذشته تاكنون پياده مىكنيد ؛ هم شما برادران « راديو معارف » و هم عزيزانى كه در مسجد مقدّس جمكران خدمت مىكنند ، توجّه مردم به مسجد مقدّس جمكران ، مقالات ، سخنرانىها و مطالبى را كه راجع به حضرت گفته مىشود ، بيشتر مىكند .\r\nآيا در آن هيچ فكر كرده‌ايد كه چگونه اين طور مردم گرايش دارند ؟\r\nاينكه شب‌هاى چهارشنبه به مسجد مقدّس جمكران مىآيند و خسته نمىشوند و سال به دوازده ماه آدم هميشه مواظب باشد كه به جمكران مشرف شود .\r\nمن گاهى مىگويم كه قلوب مردم در دست حضرت است و ايشان در قلوب تصرف دارند كه ما نمونهء آن را در بسيارى از امور مىبينيم .\r\nدر برخى از جاها يك گرايش‌هايى از مردم مىبينيم كه اين‌ها خلاف انتظار است ؛ يعنى برحسب اوضاع عادى اين‌جور نبايد باشد بايد عكس اين اتفاق بيفتد ولى مىبينم كه بر خلاف انتظار ، خلاف آن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nواقع مىشود و اين به آدم مىفهماند كه اين هيچ رمزى ندارد ، جز اينكه خود حضرت تصرّفى دارند . حوزه‌هاى علميه و اين گرايش‌هايى كه هست ، مقصود اين است كه اين يك كارى است كه قداست آن بسيار بالاست و شما اين را براى خود يك غنيمت بدانيد ، واقعاً اشتغال به آنها چقدر لذّت بخش است و چقدر شيرين است كه آدم فضايل حضرت ولى عصر عليه السلام را مطالعه كند . بنده همين الآن كه از منزل آمدم با اينكه آن جا يك جلسه‌اى مفصل با امام جماعتى داشتيم ، ولى با اين حال ، هم قبل از آن و هم بعد از آن من مطالعاتى كه داشتم در همين زمينه بود ؛ يعنى بعضى كتاب‌ها را آورده بودند كه من مطالعه كنم تا ببينم اين‌ها يك جورى نباشد كه مطالبش ضعيف باشد . البته اينها بايستى در اين جهت ، جورى مطلب ترويج بشود كه خيلى در نهايت استحكام و در نهايت قوت عرضه شود و مطالبى كه ضعيف و سست باشد و شبهه براى مردم درست كند ، اين‌ها نبايد مطرح شود . اشخاصى كه اين برنامه را پياده مىكنند هم خودشان بايد دقت نظر داشته باشند و هم در بعضى موارد اگر لازم هست از كسانى كه اطلاعات دارند با آنها مشورت بكنند كه اين برنامه‌ها آن طورى كه شأن آن هست پياده شود ، اين‌ها اهميّت دارد .\r\nدر پايان هم از شما برادران « راديو معارف » تشكر مىكنم و هم از آقايان « انتشارات مسجد جمكران » و من افتخار مىكنم و عرض مىكنم : « يا ليتنى كنت معكم » كاش من هم در زمره شما بودم و اين افتخارى كه شما داريد و اين تاج كرامتى كه بر سر داريد ما هم از اين بهره‌اى مىگرفتيم . والسلام عليكم و رحمة اللَّه و بركاته .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\n« يا صاحب الزمان ادركنا »\r\nخدا همهء خلايق را به « اطاعت از حضرت مهدى عليه السلام » فرا خوانده است ؛ زيرا اطاعت از او « اطاعت از پيغمبر عليه السلام » است و اطاعت از پيغمبر صلى الله عليه و آله « اطاعت از پروردگار جلّ جلاله » و خدا همهء عالم را براى عبادت و اطاعت از خويش آفريد .\r\n« وَما خَلَقْتُ الْجِنَّ وَالْإِنسَ إِلَّا لِيَعْبُدُونِ » ؛ « 1 » « من جن و بشر را جز براى عبادت خويش نيافريدم » .\r\nبراى « اطاعت از مهدى عليه السلام » بايد ولايت و محبّت او را در دل داشت ، و براى حصول محبّت او بايد او را شناخت .\r\nبدون « شناختِ » مهدى عليه السلام « محبّتِ » او در دل نمىنشيند و بدون محبّت او اطاعت و « تبعيّت » از او شكل نمىگيرد . و بدون تبعيّت از او « ديندارى » تحقق نمىپذيرد و بدون ديندارى سرگشتگى و « ضلالت » و واماندن در ظلمات قطعى خواهد بود و چنين است كه در مقام دعا به ما آموخته‌اند : « اللّهمّ عرّفنى حجتك فانّك ان لم تعرّفنى حجّتك\r\n\r\n\r\n","description":"","footnote":"\r\n( 1 ) . سورهء ذاريات ( 51 ) ، آيه 56 .\r\n","page_name":" 9 ","page_number":9},
  {"content":"\r\n\r\nضللت عن دينى » ؛ « 1 » « خدايا حجّت خويش را به من بشناسان كه اگر حجّت خود را به من نشناسانى ، از مسير دين خويش گمراه خواهم شد » .\r\nو فرموده‌اند : « من انكر المهدى فقد كفر » ؛ « هركس مهدى عليه السلام را انكار كند ، كافر گرديده است » .\r\nو فرموده‌اند : « من مات و لم يعرف امام زمانه مات ميتة جاهلية » ؛ « 2 » « هركس بميرد در حالى كه امام زمانش را نشناخته باشد به مردن جاهليّت مرده است » .\r\nبراين اساس است كه دين اسلام جز در محدودهء « تشيّع - كه همان تبعيّت دينى است - شكل نمىگيرد و تبعيّت از فرامين دينى جز براساس « امامت » - كه همان رهبرى الهى است - معنا پيدا نمىكند و اعتقاد به امامت و رهبرى در دوران پس از پيامبر صلى الله عليه و آله ، جز با قبول « مهدويّت » - كه همان جهانشمولى هدايت است - سامان نمىيابد .\r\n« تشيّع » چيزى جز حقيقت اسلام ناب محمّدى نيست .\r\n« امامت » چيزى جز استمرار رسالت پيامبر گرامى اسلام صلى الله عليه و آله نيست .\r\nو « مهديّت » چيزى جز حيات و پويايى امامت در عصر غيبت و حاكميّت جهانى يافتن توحيد و عدالت در عصر ظهور نيست .\r\nهمين نوع نگرش است كه دشمنان اسلام را در طىّ تاريخ به توطئه‌چينى و دسيسه‌ورزىهاى گوناگون براى محو تشيّع و امامت و مهدويّت وادار ساخته است .\r\nهمواره به منظور پيدايش زمينه براى فعاليت پيروان كفر و نفاق ،\r\n\r\n\r\n","description":"","footnote":"\r\n( 1 ) . كافى ، ج 1 ، ص 337 ، ح 5 .\r\n( 2 ) . بحارالانوار ، ج 8 ، ص 368 ، ح 41 .\r\n","page_name":" 10 ","page_number":10},
  {"content":"\r\n\r\nرهروان راه « تشيّع » تحت فشار قرار گرفته‌اند .\r\nبه انگيزهء تقويت خلافت و توجيه حركت‌هاى غيراسلامى خود ، حاكمان مسلمان‌نما ، پيرامون امامت شبهه‌انگيزى نموده‌اند و براى سركوبى مبارزان و نااميد ساختن مصلحان ، اصل « مهدويّت » مورد انكار واقع شده است .\r\nبا اين همه ، تنها « اصالت تشيّع » ، « غناى امامت » و « اعتبار مهدويّت » بوده است كه بقاى سنّت راستين پيامبرى و تحقق‌پذيرى تعاليم قرآنى و رشد معارف آينده‌ساز ولايى را تضمين نموده است .\r\nكتابى كه پيش رو داريد ، يكى از تأليفات گرانمايهء استاد عاليقدر و محقق صاحب نام ، حضرت آية اللَّه العظمى صافى گلپايگانى ( مدّ ضلّه‌العالى ) است كه با بهره‌گيرى از شيوهء پرسش و پاسخ - كه يكى از مؤثرترين شيوه‌هاى بررسى و نگارش است - پيرامون سه محور اساسى « تشيّع » ، « امامت » و « مهدويّت » نگاشته شده و شبهه‌هاى موجود را در حدّ ضرورت و مجال مختصر اين مجموعه ، پاسخ گفته است .\r\nمدير مسوؤل انتشارات مسجد مقدّس جمكران\r\nحسين احمدى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمهء مؤلف\r\nبسمه تعالى\r\nمطالبى كه خوانندگان محترم در اين رساله مطالعه مىفرمايند ، توضيحاتى است ، دربارهء امامت و رهبرى امّت و اعتقاد به مهدويّت و ظهور حضرت مهدى صاحب الامر - ارواح العالمين له الفداه - كه به صورت پرسش و پاسخ تقديم مىشود .\r\nاميد است در آستان فرشته دربانِ آن قطب جهان و ولى دوران و كهف امان و صاحب عصر و زمان صلى الله عليه و آله به عنوان ران ملخى از مور بسيار ضعيف و ناتوان و نيازمند به عنايات آن رهبر خوبان ، به شرف قبول نايل آيد .\r\nو ما توفيقى الّا باللَّه\r\nعليه توكّلت و اليه انيب\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nتشيّع\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n1 - عدم تأثير عوامل تاريخى در پيدايش تشيّع\r\nپرسش اوّل :\r\nآيا عوامل تاريخى در پيدايش تشيّع مؤثّر بوده است ؟ يا اين آيين يك برنامه اعتقادى است كه از آيات قرآن و فرمايشات صريح رسول خدا صلى الله عليه و آله استفاده شده است ؟\r\nپاسخ :\r\nدر اينجا براى روشن شدن موضوع و اينكه در پيدايش شيعه و اعتقاد به وجود امام منجى عليه السلام ، حوادث و علل تاريخى هيچ نقشى نداشته‌اند و تمامى اعتقادات شيعه يك برنامه تمام عيار اسلامى است كه از همان منابع و مآخذى كه ساير معتقدات مسلمانان از مبدأ تا معاد استفاده مىشوند ، اخذ شده‌اند ، به توضيح چند مطلب مىپردازيم :\r\n\r\nالف ) پى ريزى و شكل‌گيرى تشيّع در عصر رسالت :\r\nبر طبق دلايل محكم تاريخى و احاديث متواتر ، پى ريزى و شكل‌گيرى تشيّع در همان عصر رسالت انجام گرفته است و از سال‌هاى آغاز دعوت پيامبر صلى الله عليه و آله اين كار شروع شده و از طريق طرح\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nحديث ثقلين و ابلاغ رسمى و همگانى آن در جريان غدير خم و . . .\r\nپايان يافته است .\r\nالبته رسول خدا صلى الله عليه و آله در آن بيمارى كه منجر به رحلتشان شد ، مىخواستند كه اين مطلب به صورت كتبى هم نوشته شود كه به شهادت ادلهء محكم تاريخى و روايات معتبر با منع عمر و بىادبىاى كه به پيامبر خدا شد آن حضرت را از نوشتن آن بازداشتند .\r\nاصول اعتقادى شيعه در جاى جاى رهنمودهاى پيامبر صلى الله عليه و آله مورد اشاره قرار گرفته است ، به عنوان مثال رهبرى امّت اسلام بارها در فرصت‌هاى مناسب در سخنان حضرت رسول صلى الله عليه و آله به چشم مىخورد و اهميّت مسأله امامت به اندازه‌اى در فرمايشات آن حضرت مورد تأكيد واقع شده است كه حتّى در ضمن يك روايت معروف و بلكه متواتر فرموده‌اند : « من مات و لم يعرف امام زمانه مات ميتة الجاهلية » ؛ « 1 » [ « كسى كه بميرد و امام زمانش را نشناخته باشد به مرگ جاهليت از دنيا رفته است » . 
  ]\r\nمرگ در حال جهل به امام عليه السلام با مردن در دورهء جاهليت برابر و بلكه عين آن شمرده شده است و يا اينكه شرايط امام عليه السلام چيست ؟\r\nو امام عليه السلام از چه طايفه‌اى است ؟ و اينكه عدد ائمهء معصومين عليهم السلام دوازده نفرند ، همه بر حسب روايات متواتر از طرف شخص پيامبر صلى الله عليه و آله بيان شده است .\r\n\r\n\r\n","description":"","footnote":"\r\n( 1 ) . بحارالأنوار ، ج 8 ، ص 368 ، در ضمن بيان علّامه مجلسى .\r\n","page_name":" 17 ","page_number":17},
  {"content":"\r\n\r\nهمچنين صفات علمى و روحى امام عليه السلام و اينكه بايد اعلم و اكمل از همه باشد و نيز اين مطلب كه جانشينى پيامبر و امامت امّت بعد از آن حضرت ، يك منصب الهى است كه مثل اصل رسالت از سوى خدا برگزيده مىشود و بسيارى امور ديگر كه در قرآن و مصادر روايى مطرح شده است .\r\nفكر شيعى در همان سال‌هاى اوّل ظهور اسلام بر اساس متون اصلى اسلام پىريزى شده است ، ولى در آن عصر در برابر تفكّر شيعى فكر مخالفى - كه مدت‌ها بعد با عنوان تفكر اهل سنت ناميده شد - قرار نگرفته بود و اسلام و مسلمانان به دو شعبه تقسيم نشده بودند ؛ زيرا افرادى كه پس از رحلت پيامبر صلى الله عليه و آله فكر مخالف را - كه موجب انشعاب در صفوف مسلمين شد - مطرح كردند ، در حيات آن حضرت به طور علنى در برابر اسلام ناب - كه بعدها به نام اسلام شيعى معروف شد - نمىتوانستند موضع‌گيرى نمايند .\r\nاين انشعاب به طور رسمى بعد از پيامبر صلى الله عليه و آله با اجتماعِ عدّه‌اى در سقيفه و تعيين جانشين براى پيامبر صلى الله عليه و آله خودنمايى كرد .\r\nبايد اضافه كنيم كه برطبق رهنمودهاى ارائه شده در قرآن كريم يك مرجع و منبع معتبر به منظور تفسير و تنظيم و تشريح عقايد در اسلام پيش بينى شده و در آيات متعدد از جمله در سورهء نساء به آن تصريح شده است :\r\n« . . . وَلَوْ رَدُّوهُ إِلَى الرَّسُولِ وَإِلَى أُولِى الْأَمْرِ مِنْهُمْ لَعَلِمَهُ الَّذِينَ\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nيَسْتَنْبِطُونَهُ مِنْهُمْ . . . » ؛ « 1 » [ « در حالى كه اگر آن را به پيامبر و پيشوايان بازگردانند ، از ريشه‌هاى مسائل آگاه خواهند شد » . 
  ]\r\nاز اين آيه اصل اختصاص رهبرى به رسول و اولى الأمر كه همان امامان معصوم‌اند استفاده مىشود .\r\nبر حسب احاديث متواتر ، پيامبر صلى الله عليه و آله اين مرجع صالح را كه همان عترت آن حضرت و ائمهء معصومين عليهم السلام هستند به صراحت معرفى كردند و فرمودند : آنها با قرآن و قرآن با آنهاست و از هم جدا نخواهند شد .\r\nو حتّى در ضمن يك حديث اضافه كردند :\r\n« فان فينا اهل البيت في كل خلف عدولًا ينفون عنه تحريف الغالين و انتهال المبطلين » ؛ « 2 » [ « در ميان ما اهل بيت ، در هر نسلى ، كسانى هستند كه در دين استوارند و هرگونه تحريف غلوكنندگان و فتنه اهل باطل را ، از دين دور مىكنند » . 
  ]\r\n\r\nب ) مبدأ طرح مسأله خلافت :\r\nمسألهء « رهبرى امّت در دورهء بعد از رسول خدا صلى الله عليه و آله » از همان آغاز بعثت و نزول وحى ، كم و بيش مورد توجّه بوده است و حتّى داستان آن شخص كه ايمان آوردن به آن حضرت را مشروط به اين كرد كه بعد از آن حضرت ، رهبرى با او باشد ، ولى حضرت نپذيرفتند ، مشهور است .\r\nاصل ديدگاه شيعه در مورد جانشينى پيامبر صلى الله عليه و آله مطلبى است كه\r\n\r\n\r\n","description":"","footnote":"\r\n( 1 ) . سورهء نساء ، آيه 83 .\r\n( 2 ) . بحارالأنوار ، ج 2 ، ص 92 ، ح 21 .\r\n","page_name":" 19 ","page_number":19},
  {"content":"\r\n\r\nدر زمان آن حضرت به دستور خدا و به وسيلهء شخص پيامبر صلى الله عليه و آله به همهء مردم اعلام شد و در آن زمان كسى با آن مخالفت نكرد ، بلكه همهء مردم حتّى كسانى كه بعدها جريان سقيفه را به وجود آوردند ، شادى كردند و ضمن بيعت آن را تبريك گفتند ، امّا توطئه‌ها و نقشه كشىهاى سرّى را از همان لحظه شروع كردند و تا آنجا پيش رفتند كه مىخواستند پيامبر صلى الله عليه و آله را ترور كنند .\r\nبعد از پيامبر صلى الله عليه و آله مسأله به صورت بحرانى متجلّى شد و مخالفان با شدّت و قساوت فوق العاده به اسم مصلحت ، وارد عمل شدند و با تهديد و جو سازى ، فضايى را به وجود آوردند كه در نهايت با برنامه‌اى كه پيامبر صلى الله عليه و آله اعلام كرده بودند ، مخالفت نمودند تا آنجا كه نسبت به مقام قُدس حضرت زهرا عليها السلام مرتكب اهانت و جسارت شدند و سير تاريخ مسلمين را از مسيرى كه پيامبر صلى الله عليه و آله معيّن كرده بود ، منحرف نمودند .\r\nبا خشونت بىاندازه‌اى كه نشان دادند ، حتّى حرمت يگانه فرزند پيامبر را هتك نمودند ؛ البته در سال‌هاى اوّل دو تفكّر شيعه و سنى با تدبيرى كه حضرت على عليه السلام در پيش گرفتند ، به طور شديد و علنى رو در رو قرار نگرفت و فقط مسأله در اذهان آنان كه به مشروعيّت حكومت مىانديشيدند ، باقى بود و سايرين هم كه بىتفاوت يا وابسته به حزب حاكم بودند ، بحثى از آن به ميان نمىآوردند و چه بسا كه آن را پايان يافته مىشمردند ولى افرادى مثل عمر بن خطاب متوجّه بودند كه با وجود آن برنامه‌هاى اعلام شده از سوى پيامبر صلى الله عليه و آله\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعملشان همواره از لحاظ مشروعيت ، مورد سؤال قرار خواهد گرفت ، لذا با اعمال سياست‌هاى خاصى از بازگشت مردم به آن تفكّر اصيل اسلامى جلوگيرى مىكردند و به همين علّت بود كه تا حدود يك قرن و نيم روايت حديث از پيغمبر صلى الله عليه و آله را ممنوع كردند و چون عمر مىدانست پس از او اگر براى كنار زدن حضرت على عليه السلام اقدامى نكند ، حتماً او روى كار خواهد آمد ، نقشهء تازه‌اى كشيد .\r\nاو مىدانست اگر آن وصيّت را - كه معلوم نشد واقعى است يا عثمان در وصيّت نامه نوشت - به ابوبكر نسبت ندهد بعد از مرگ عمر تفكّر شيعى به صورت شديدتر دوباره مطرح و نقشهء آنها نقش بر آب خواهد شد .\r\nاز اين رو مسأله شوراى شش نفرى را طراحى كرد و طورى برنامه آن را تعيين نمود كه اميرالمؤمنين عليه السلام باز هم خانه نشين شود .\r\nبا اين حال در اينجا نيز برنامهء تعيين شده از سوى پيامبر صلى الله عليه و آله در خاطره‌ها تجديد شد و بالاخره در اواخر دورهء عثمان كه مظالم وى موجب خشم و نفرت عموم ، نسبت به او شد و مسلمانان را به قيام بر عليه او برانگيخت . به اين ترتيب ، بار ديگر مسألهء جانشينى پيامبر از نو مطرح گرديد و بسيارى از صحابه به همان دستور اصلى پيامبر اسلام صلى الله عليه و آله بازگشتند و حضرت على عليه السلام را جانشين به حقّ پيامبر اعلام كردند و اطاعت و جهاد در تحت فرمان او را بالاترين عبادات دانستند .\r\nبنابراين عقيدهء شيعه دربارهء جانشينى پيامبر صلى الله عليه و آله هيچ‌گاه به فراموشى سپرده نشد و قلب مردم هميشه از تعلّق خاطر به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاهل بيت عليهم السلام و اينكه آنها مظلوم واقع شده‌اند و حقشان غصب شده است ، خالى نبود و گفته‌هاى شخصيّت‌ها و شعر شعرايى چون فرزدق در برابر هشام ، مطرح بودن اين ديدگاه شيعى را آشكار مىسازد و حتّى فردى مثل موسى بن نصير - حاكم آفريقا كه غلام او طارق ، اسپانيا را فتح كرد - با اينكه جزو كارگزاران حكومت بنى اميّه بود از طرفداران تفكّر شيعه است و سرانجام با آن همه خدماتى كه از او صادر شد ، به همين خاطر اموالش مصادره شد و از كار بر كنار گرديد .\r\nحتّى كار به آنجا منجر شد كه اين ديدگاه در خاندان معاويه و يزيد نفوذ كرد و پسر يزيد بن معاويه به طور رسمى ، جدّ و پدرش را محكوم و به حقّ حضرت على عليه السلام و اهل بيت عليهم السلام اعتراف كرد . و در دورهء بنى عباس هم مسأله به همين وضع ادامه پيدا كرد .\r\nحقانيّت تفكّر شيعى و اصالت آن ، اگرچه از نظر سياست حكومتى نمىبايست مطرح شود و پيروان اين تفكّر نبايد مسؤوليت‌هاى دولتى داشته باشند ، ولى كار به آنجا رسيد كه خود حكام ظالم و غاصب بنى عباس مثل منصور و هارون و مأمون ، متوجّه حقانيّت اين تفكّر شيعى شدند ، هرچند در عمل آن را سركوب مىكردند .\r\n« منتصر » و برخى ديگر از حاكمان بنى عباس در نتيجهء گسترش تفكّر شيعه در زمينه جانشينى پيامبر صلى الله عليه و آله به اين ديدگاه تمايل پيدا كردند و حتّى گفته‌اند « ناصر » كه در زمان وى سرداب غيبت در سامرا بازسازى شد ، خود را شيعه معرفى كرد و نقل مىكنند كه خود را نايب\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحضرت امام دوازدهم حضرت مهدى عليه السلام مىدانست .\r\nاز مجموعهء اين مطالب معلوم مىشود ، اسلام راستين كه همان تفكّر شيعى و اسلام مطرح در عصر رسالت است ، در طول اين چهارده قرن مطرح بوده است و تاريخ در به وجود آمدن اين ديدگاه هيچ دخالتى نداشته است ؛ بلكه وجود اين ديدگاه در پيدا شدن حركت‌ها و نهضت‌ها و قيام‌ها و حوادث بزرگ مؤثر بوده است و به عكس آنچه برخى افراد بسيار ساده و كم اطّلاع فكر مىكنند بايد گفت ، حكومت شيعى در مصر ، آفريقا و ديالمه در ايران و عراق و بالاخره قيام صفويه ، همه حوادثى بودند كه ديدگاه شيعى ، آنها را به وجود آورد و گرنه آنها در به وجود آمدن اين ديدگاه هيچ نقشى نداشته‌اند .\r\n\r\nج ) تسنّن و اصطلاح فرقه‌اى آن ( در برابر تشيّع ) بعد از عصر رسالت :\r\nاين تحليل كه تشيّع هم مانند تسنّن از آغاز شكل سياسى داشته و به تدريج پشتوانهء مذهبى يافته است صحيح نيست . مخالفت با جانشين اعلام شده از طرف پيامبر صلى الله عليه و آله ، جنبه سياسى داشت و همان سياست موجب انشعاب و اختلاف شد و نظر جديدى را در برابر اعتقاد به امامت به وجود آورد و باعث شد كه پيروان اسلام اصيل و ناب به صورت يك فرقه و با نام شيعه ، جهت‌گيرى سياسى داشته باشند .\r\nولى سياستى را كه شيعه پس از اين جريان به عنوان يك گروه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسياسى دنبال كرد بر اساس تعاليم واقعى اسلام بود ، پيش از آنكه رنگ سياسى بگيرد ، يك اصل عقيدتى و دينى بود و عقيده‌اى بود كه سياست را نيز فراگرفته بود .\r\nاز اين رو سياست‌مداران با اين عقيده مخالفت مىكردند و كوشش مىكردند كه در مقابل آن ، يك فرقه و جريان فكرى تازه‌اى مطرح كنند و از اين طريق به سياستى كه خلافت را از مسير تعيين شده منحرف ساخت با صرف مخارج بسيار و تطميع و تهديد و ارعاب ، در دوره‌هاى بعد شكل مذهبى دادند .\r\nالبته اين جريان صرفاً خواهان در دست داشتن مديريت جامعه بود و اگر در ديدگاه شيعه اين جنبه را نمىديدند با آن معارضه نمىنمودند و در برابر آن فرقه‌اى به نام اهل سنت راه نمىانداختند .\r\nبنابراين سياست ، عامل مخالفت با تشيّع و برنامهء اعلام شده از سوى پيامبر صلى الله عليه و آله گرديد و در آغاز سردمداران اين سياست بدون اينكه تفكّر روشنى ارائه دهند در آن وضع آشفته دست به كار شدند .\r\nعوامل زيادى - كه عمدهء آن ملاحظه خطر نابودى اسلام از درگيرى مسلحانه داخلى بود - رقباى مذهبى سياسى آنها را از دست به شمشير بردن باز مىداشت ، اين كار ، رهبران مخالف تفكّر شيعى را در به دست گرفتن زمام امور يارى داد .\r\nبا اينكه آنها تفكّر ثابتى كه در عمل از آن پيروى كنند ، نداشتند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو اصل بيعت و گزينش مردم را هم هيچ‌گاه محترم نشمردند ، پايه حكومت آنها زور و ارعاب بود .\r\nبعد از ماجراى سقيفه كه سبب روى كار آمدن ابوبكر شد ، عمر با خشونت و غلظت خاصى كه داشت ، شمشير كشيده در كوچه‌ها مىگشت و مردم را به بيعت با ابوبكر مجبور مىنمود و كار اين اجبار تا آنجا رسيد كه از حضرت على عليه السلام نيز خواهان بيعت شدند و آن حضرت را نيز براى بيعت گرفتن - پس از جسارت‌هاى ناگفتنى به حضرت زهرا عليها السلام و هتك حرمت خانهء او - با زور به مسجد بردند .\r\nحكومت خود عمر - كه بر طبق ادعاى خودشان ، به وصيّت ابوبكر شكل گرفت - چنين بود كه گفتند ، وقتى ابوبكر در حال جان دادن بود - گاهى از هوش مىرفت و گاهى به هوش مىآمد - درصدد وصيّت كردن برآمد و در اين حال وى بىآنكه حاكم بعد از خود را معرفى نمايد ، عثمان ، اسم عمر را در وصيّت نامه نوشت . وقتى ابوبكر به هوش آمد آن را تأييد كرد !\r\nهرچه بود آيا اصلًا وصيّت در ميان بود يا نه ؟ در هر حال عمر روى كار آمد و كسى هم در اينجا به ابوبكر نگفت : « غلب عليه الوجع » « 1 » به گفته اين مريض كه هوشش را از دست داده است اعتبارى نيست ، امّا به همين بهانه ، پيامبر صلى الله عليه و آله را از نوشتن وصيّت منع كردند !\r\nدر هر حال با تعيين ابوبكر ، عمر زمام امور را به دست گرفت و خود\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد ، ج 2 ، ص 55 .\r\n","page_name":" 25 ","page_number":25},
  {"content":"\r\n\r\nاو براى بعد از خودش شوراى شش نفرى معيّن كرد .\r\nپس معلوم شد كه هيچ تفكّر منسجمى كه بر پايه حقّ مردم در گزينش مبتنى باشد در كار نبوده است ولى وقتى عثمان كشته شد ، مسلمانان به درِ خانه حضرت على عليه السلام هجوم آوردند - اگرچه او از نظر شيعه جانشين به حقّ پيامبر صلى الله عليه و آله بود - همه با او بيعت كردند . بعدها اگرچه مخالفين تفكّر شيعى در كتاب‌هاى خود كوشيدند مبنايى شرعى براى حكومت بيابند و بيعت عامّه يا اهل حلّ و عقد و حرف‌هاى متناقض ديگر و حتّى غلبه و زور را به عنوان مبنا مطرح كنند ولى در حقيقت غير از زور چيز ديگرى معيار نبود و به گونه‌اى عمل كردند كه مردم غير از بيعت با ولى عهدى كه خليفه معين كرده بود ، چاره‌اى نداشتند .\r\nبنابراين مخالفان شيعه ، در حكومت هيچ برنامهء كلى نداشتند و حتّى در دورهء معاصر ، يكى از بزرگ‌ترين پژوهشگران آنها كه اين حقيقت را دريافته است مىگويد : اصلًا اسلام در سياستِ تعيين حاكم ، روش خاصى را پيش بينى نكرده است و به هر صورت كه خود مردم تعيين كنند ، همان صورت حكم قانونى پيدا مىكند و جارى مىشود .\r\n\r\nد ) عامل تقسيم مسلمانان به دو گروه شيعه و سنّى :\r\nحقيقت اين است كه عامل اصلى آن تقسيم ، حبّ جاه و رياست بود .\r\nبرخى ديدند با وضعى كه پيش آمده ، در رهبرى آينده ، سهمى ندارند لذا از همان عصر پيامبر صلى الله عليه و آله به دسته‌بندى روى آوردند و از طريق طرح نقشه‌هايى وارد ميدان شدند ، از جمله نقشه‌هاى مهم آنها\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاين بود كه يك جريان فكرى جديد را در مقابل ديدگاه پيامبر اسلام صلى الله عليه و آله طرح و سپس تبليغ كردند و شعار « حسبُنا كتاب اللَّه » سردادند تا از اعتبار نصوص موجود دربارهء اصل امامت ، بكاهند و در نهايت آن را بىاعتبار معرفى نمايند ، به همين سبب وقتى پيامبر صلى الله عليه و آله خواست وصيّت خود را بنويسد ، چون مىدانستند كه اين وصيّت كتبى موجب تقويت وصيّت‌هاى شفاهى است ، به شدّت مانع شدند و عمر به تعبيرى كه اهل سنت هم آن را نقل كرده‌اند گفت : « غلب عليه الوجع ! حسبنا كتاب اللَّه » ؛ « 1 » [ « اين سخنان را پيامبر از شدّت درد و غلبه مرض مىگويد ! كتاب خدا براى ما كافى است » . 
  ]\r\nبنا به نقل بعضى ديگر ، او گفت : « ان الرجل ليهجر » ؛ « 2 » [ « پيامبر هذيان مىگويد » - نعوذ باللَّه - . 
  ]\r\nدر هر صورت وى مانع شد و گفت : « حسبنا كتاب اللَّه » ؛ يعنى ما به وصيّت پيامبر و تصريحات او نيازى نداريم .\r\nلقب « شيعه » به پيروان حضرت على عليه السلام در همان عصر ، توسط شخص پيامبر صلى الله عليه و آله داده شد . پيامبر صلى الله عليه و آله پيروان مخلص او را شيعه ناميد ، ولى اين كار موجب تقسيم مسلمانان به دو گروه نشد . اگرچه افرادى چون سلمان ، ابوذر و مقداد و . . . در همان عصر به حضرت على عليه السلام اعتقاد خاص داشتند و در مقابل هم ، مخالفين هنوز گروه مستقلى نبودند و اين رهنمودهاى پيامبر صلى الله عليه و آله دربارهء اصل امامت به\r\n\r\n\r\n","description":"","footnote":"\r\n( 1 ) . شرح ابن ابى الحديد ، ج 2 ، ص 55 .\r\n( 2 ) . بحارالأنوار ، ج 30 ، ص 535 .\r\n","page_name":" 27 ","page_number":27},
  {"content":"\r\n\r\nاين معنا بود كه همگان از حضرت على عليه السلام پيروى نمايند .\r\nامّا مخالفت با اين دستور بعد از رحلت پيامبر صلى الله عليه و آله علنى شد و مسأله حبّ رياست و حكومت بر مردم - همان چيزى كه برخى آرزومند آن بودند - موجب شد عدّه‌اى على رغم تصريح پيامبر صلى الله عليه و آله به جانشينى على عليه السلام با آن به مخالفت برخواستند و در جمعيت مسلمانان تفرقه ايجاد كردند .\r\nاگر بخواهيم پرده پوشى كنيم و براى اين تقسيم ، توجيه ديگرى هر چند غير واقعى ارائه كنيم ، بايد بگوييم ، اين تفرقه از آنجا شروع شد كه جمعى از مسلمانان به خاطر ضعف ايمانى كه داشتند ، اصالت گفته‌ها و راهنمايىهاى پيامبر صلى الله عليه و آله را در حدّ وحى معتبر نمىدانستند و گمان مىكردند كتاب خدا براى هدايت مردم كافى است و نيازى به گفته‌هاى پيامبر صلى الله عليه و آله نيست . مثل اينكه خود را با پيامبر صلى الله عليه و آله در درك مبانى و مقاصد قرآن هم رديف مىديدند .\r\nبنابراين تابع برنامه و راهى كه او تعيين فرموده بود ، نشدند و نظر شخصى و مصلحت و مفسده‌اى را كه خود درك مىكردند ، بر دستورهاى پيامبر صلى الله عليه و آله مقدّم داشتند و يا اينكه برخى از دستورهاى آن حضرت را حكومتى و مربوط به مديريت جامعه قلمداد كردند و آنها را به مقتضاى شرايط تغييرپذير دانستند .\r\nآنها مسأله خلافت را هم از همين امور فرض مىكردند و معتقد بودند هرچند پيامبر صلى الله عليه و آله جانشين خود را منصوب نموده باشد ، چون سخن و عمل آن حضرت - به زعم آنها - به اندازه وحى اعتبار ندارد ، در\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنتيجه ، مخالفت با آن جايز است و از همين رو بعد از رحلت آن حضرت اين افراد دستور پيامبر صلى الله عليه و آله را ناشنيده گرفتند و آن را كنار گذاردند و با اين بهانه‌گيرىهاى نادرست خلافت را از مسيرى كه معين شده بود ، خارج كردند .\r\nاينها اگرچه براى مديريت جامعه در آن شرايط ، نظام فكرى درستى كه خلافت بر آن استوار شود در دست نداشتند ، با اين همه اصرار مىكردند كه شخصى كه برگزيدهء پيامبر صلى الله عليه و آله است ، نبايد ، يا مصلحت نيست عهده‌دار مديريت جامعه باشد . و اين در حالى بود كه آنها در بعضى مسائل براى اجراى دستور ديگرى از پيامبر صلى الله عليه و آله پافشارى مىكردند ولى در اين مسأله به عكس عمل كردند ، همانطور كه وقتى پيامبر صلى الله عليه و آله « اسامه » را به عنوان امير لشكر معرفى كرد آنها وى را در امارتش باقى نگذاشتند . در هر صورت آنها براى خود اين حقّ را قائل بودند كه در دستورهاى پيامبر صلى الله عليه و آله تصرّف نمايند و هر تغيير و تبديلى را كه به گمان خود لازم مىدانند ، انجام دهند و به عذرهاى بدتر از گناه متوسل شوند .\r\nدر برابر اينها حضرت على عليه السلام و تنى چند از پيروان ايشان بودند كه معتقد به حقانيّت تعاليم و دستورهاى پيامبر صلى الله عليه و آله بودند و مىگفتند :\r\nكلام پيامبر صلى الله عليه و آله حكم وحى را دارد بلكه خود وحى است چرا كه قرآن در اين باره مىفرمايد :\r\n« وَما يَنطِقُ عَنِ الْهَوَى * إِنْ هُوَ إِلَّا وَحْىٌ يُوحَى » ؛ « 1 » [ « و هرگز از روى هواى نفس سخن نمىگويد ! آنچه مىگويد چيزى جز وحى كه بر او نازل شده نيست ! » 
  ]\r\n\r\n\r\n","description":"","footnote":"\r\n( 1 ) . سورهء نجم ، آيه 3 و 4 .\r\n","page_name":" 29 ","page_number":29},
  {"content":"\r\n\r\nو مقصود از : « . . . وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فانتَهُوا . . . » ؛ « 1 » [ « آنچه را رسول خدا براى شما آورده بگيريد - و اجرا كنيد - و از آنچه نهى كرده خوددارى نماييد » . 
  ]\r\nامر و نهىهاى آن حضرت است كه بايد بىكم و كاست اجرا گردد و ما هرگز از ارشادات و تعاليم پيامبر صلى الله عليه و آله بىنياز نيستيم . و دين اسلام از هر جهت جامع و كامل است و نقص و كمبود در آن متصوّر نيست .\r\nدر اصطلاح به اين گروه اهل نصّ مىگويند . اينها مىگفتند : باب تأويل و توجيه در اين احاديث بسته است و خلافت حضرت على عليه السلام به امر خدا از طريق وحى به پيامبر « يأَيُّها الرَّسُولُ بَلّغْ ما أُنزِلَ إِلَيْكَ مِن رَبّكَ . . . » ؛ « 2 » [ « اى پيامبر ! آنچه از طرف پروردگارت بر تو نازل شده است ، كاملًا - به مردم - برسان ! » 
  ] ابلاغ شده است .\r\nدر هر حال مسلمانان اين‌گونه به دو دسته تقسيم شدند و حقيقت آن است كه به كار بردن تعبير « اهل سنت » در مورد آن گروهى كه سنّت را ردّ و در آن تصرف و تأويل مىكنند صحيح نيست ؛ بلكه سزاوار به اين عنوان همان كسانى هستند كه به قرآن و سنّت پيامبر صلى الله عليه و آله پايبند بوده و هستند .\r\nدر ضمن منظور كسانى كه با تمسك به جمله : « حسبنا كتاب اللَّه » مسلمانان را به دو دسته تقسيم كردند ، اين است كه اصل موضوع رسالت پيامبر صلى الله عليه و آله همان كتاب اللَّه است و نيازى به سنّت پيامبر نيست ! هرچند اين دسته با طرز فكرى كه داشتند با دستور صريح پيامبر صلى الله عليه و آله درباره حضرت على عليه السلام مخالفت كردند ولى بعد از آنكه\r\n\r\n\r\n","description":"","footnote":"\r\n( 1 ) . سورهء حشر ، آيه 7 .\r\n( 2 ) . سورهء مائده ، آيه 67 .\r\n","page_name":" 30 ","page_number":30},
  {"content":"\r\n\r\nحضرت على عليه السلام را خانه نشين نمودند در موارد زيادى به سنّت پيامبر صلى الله عليه و آله بازگشتند و ديدند اين مبناى فكرى غلط آنها ، پيش نمىرود و با سردادن شعار « حسبنا كتاب اللَّه » ، نمىتوان احكام مورد نياز را به دست آورد و مشكلات جامعه را حل كرد .\r\nالبته مخالفان تفكّر شيعى از اين شعار بهره كافى را بردند و گروه زيادى را كه اغلب عامى و ناآگاه بودند ، فريب دادند و پيامبر صلى الله عليه و آله را از نوشتن وصيّت بازداشتند ، آنهايى را كه مىگفتند بايد دستور پيامبر صلى الله عليه و آله را درباره خلافت حضرت على عليه السلام محترم شمرد با اين بهانه كنار گذاشتند و اصل را بر اين گذاردند كه فقط قرآن محور است . هدف آنها اين بود كه سخن از « حديث غدير » و « يوم الدار » و احاديث ديگر پيش نيايد ؛ بعدها كه ديدند بدون احاديث نمىتوانند امور را اداره كنند به اجتهاد در برابر احاديث دست زدند ، در احكام خدا تصرّف نمودند و به تأويل و توجيه و عمل به قياس روى آوردند و بسيارى از نصوص را مورد ترديد قرار دادند .\r\nپيدايش مذهب تشيّع همچون پيدايش اصل اسلام به حوادث تاريخى ارتباط ندارد . البته حوادث در موضع‌گيرىهاى سياسى افراد و وقوع بعضى رويدادها مؤثر بوده و هست ، امّا در همهء امور علّت اصلى نيست ، به عنوان مثال : از جمله اسباب و حكمت‌هاى غيبت امام زمان عليه السلام - به دلالت بعضى از اخبار - اين بوده است كه به بيعت با حاكمان ستمگر مبتلا نشود و . . . ، امّا وجود آن حضرت و اصل غيبت ايشان بر طبق احاديث متواتر يك امر محقق الوقوع بوده كه برنامهء آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاز پيش معيّن شده بود و طبق آن پيش آمده باشد .\r\nنه اينكه مسأله امامت به تدريج در طول زمان پيش آمده است و سير تاريخ ضرورت آن را لازم كرده باشد .\r\nاز بررسىهاى تاريخى به روشنى معلوم مىشود كه جريان فكرى اهل تسنن دربارهء خلافت در نتيجهء يك سلسله علل تاريخى به وجود آمده است و گرنه تفكّر شيعى دربارهء اصل امامت همان‌گونه كه بارها بيان شد از همان آغاز بعثت در نتيجهء دستور خدا و رهنمودهاى روشن پيامبر صلى الله عليه و آله پايه ريزى شده است .\r\n« بنابراين اين تفكّر شيعى بود كه تاريخ ساز شد نه اينكه تاريخ آن را ساخته است » .\r\nمخالفين تفكّر شيعى مىگويند : در اين باره رهنمودى از پيامبر صلى الله عليه و آله در كار نبود ، لذا پس از رحلت پيامبر صلى الله عليه و آله نگرانى و تشويشى كه مسلمانان را فرا گرفت موجب شد كه آنها شخصى را به عنوان خليفه تعيين كنند و اين كار در سقيفه پس از بحث و كنكاش‌هاى زيادى انجام گرفت كه نتيجهء آن اين شد كه ابوبكر به جانشينى پيامبر صلى الله عليه و آله انتخاب شد و پس از آن ابوبكر هم براى جلوگيرى از وقايع ناگوار و هرج و مرج در جامعه ، عمر را به جانشينى خود تعيين كرد و عمر هم يك شوراى شش نفرى را براى بعد از خود تعيين نمود ! كه در اين باره تصميم بگيرد .\r\nهمه اين رويدادها علل خاصى داشت كه اغراض سياسى در رأس آنها بود . گرچه طرفداران اين ديدگاه سعى دارند اين رخداد مهم\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nتاريخى را طبيعى جلوه دهند ، ولى واقعيت‌ها در طبيعى بودن اين حركت خدشه وارد مىسازد . و در مقابل ديدگاه شيعه دربارهء امامت را به طرق مختلف مورد تأييد قرار مىدهد .\r\n\r\nه ) اساس مذهبى حمايت از رهبرى اهل بيت عليهم السلام :\r\nپشتيبانى از رهبرى اهل بيت عليهم السلام از ابتداى امر بر اساس تعاليم اسلامى انجام مىگرفت . كسانى كه با سقيفه و جانشينى ابوبكر مخالفت مىكردند ، انگيزه‌اى غير از انجام تكليف دينى و پاسدارى از تعاليم و رهنمودهاى پيامبر صلى الله عليه و آله نداشتند .\r\nمراجعه به كتاب‌هايى چون « اصل الشيعه و اصولها » ، « تاريخ الشيعه » و « الشيعه في التاريخ » و ده‌ها كتاب ديگر از شيعه و سنى ، حداقل اين مطلب را اثبات مىنمايد كه گرايش به تشيّع از اوّل فقط يك انگيزهء مذهبى داشته است .\r\nخطبه‌هاى اميرالمؤمنين عليه السلام در نهج البلاغه اين را تأييد مىكند كه جايگاه واقعى اهل بيت عليهم السلام همانا رهبرى مادى ، معنوى و مذهبى مردم بوده است كه حكومت از فروع آن به شمار مىآيد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n2 - شيعه و قيام مسلّحانه\r\nپرسش دوم :\r\nآيا از جمله شرطهاى امامت امام معصوم ، قيام مسلحانه است ؟\r\nو آيا قيام مسلحانه به طور مطلق و در هر شرايطى جزء برنامه‌هاى شيعه است ؟ يعنى شيعه بايد همواره در حال نبرد مسلحانه با نظام‌هاى ستمگر حاكم باشد ؟ يا اينكه در اين موضوع نيز همان شرايطى كه در امر به معروف و نهى از منكر مطرح است مورد نظر مىباشد ؟ و ديگر اينكه در قيام‌هاى مسلحانه عليه حكومت بنى اميّه ، شيعه چه نقشى داشته است ؟\r\nپاسخ :\r\nشيعه در برنامهء جهاد با كفار غير از برنامهء اسلام كه در كتاب‌هاى فقه مشروحاً بيان شده ، برنامهء ديگرى ندارد . بسيارى از فقها شرط وجوب آن را حضور امام معصوم و دعوت او به جهاد مىدانند .\r\nولى در دفاع از كيان اسلام ، نواميس مسلمين و دفع هجوم دشمنان از حدود و ثغور اسلامى ، خواه اين فيزيكى يا فرهنگى و يا اقتصادى باشد ، يك تكليف واجب همگانى است و حتّى به حكم آيهء شريفه : « وَأَعِدُّوا لَهُم ما اسْتَطَعْتُم مِن قُوَّةٍ وَمِن رِباطِ الْخَيْلِ تُرْهِبُونَ بِهِ\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nعَدُوَّ اللَّهِ وَعَدُوَّكُمْ » ؛ « 1 » [ « هر نيرويى در قدرت داريد ، براى مقابله با آنها - دشمنان - آماده سازيد ! و همچنين اسب‌هاى ورزيده - براى ميدان نبرد - تا به وسيلهء آن ، دشمنِ خدا و دشمنِ خويش را بترسانيد ! » . 
  ]\r\nآمادگى براى حفظ و حراست از مرزهاى فيزيكى و فرهنگى يك تكليف واجب الهى است . منتهى در جبههء جنگ و نبرد فيزيكى از طريق تهيه اسلحه نظامى و در جبههء دفاع فرهنگى و اقتصادى از طريق آماده كردن ابزارهاى خاص آن ؛ در اين جهت عصر حضور امام عليه السلام با دورهء غيبت فرق نمىكند .\r\nهمانطور كه خانهء مسلمان ، عيال ، مال و جان او بايد مأمون از خطر و هجوم بيگانگان باشد ، « و من قتل دون ماله فهو شهيد » ؛ « 2 » [ « و هر كس كه براى دفاع از دارايى خويش كشته گردد شهيد است » . 
  ] وطن اسلامى هم كه خانهء همه است ، بايد از خطر درامان باشد .\r\nاين اجمال برنامه در برخورد با دشمنان خارجى است ، امّا در برخورد با جريان ضد اسلام داخلى و عواملى كه از داخل منافقانه براى مقاصد جاه طلبانه به اسلام و مسلمين ضربه مىزنند ، مواضعى كه براى دفع اين مفاسد انجام مىشود بايد در حدّى باشد كه بتواند آن حركت ضد اسلامى را بر طرف نمايد .\r\nالبته در مواردى كه اين حركت ، كيان اسلام را در خطر اندازد يا احكام اسلام و امنيّت جامعه اسلامى را در معرض تهديد قرار دهد\r\n\r\n\r\n","description":"","footnote":"\r\n( 1 ) . سورهء انفال ، آيه 60 .\r\n( 2 ) . بحارالأنوار ، ج 10 ، ص 226 .\r\n","page_name":" 35 ","page_number":35},
  {"content":"\r\n\r\nو دفع اين خطر به حركت نظامى نياز پيدا كند ، در چنين شرايطى قيام مسلحانه واجب مىشود .\r\nخلاصه در تفكّر شيعى ، بىتفاوتى در مقابل جريانات مخالف و ظالمانه محكوم است .\r\nمسلمان بايد به تمام امورى كه به عزّت و شوكت اسلام و مسلمين و اعتلاء كلمة اللَّه ، ارتباط پيدا مىكند ، اهميّت بدهد و در هر مورد به وظيفه و تكليف خود عمل كند .\r\nمع ذلك از شرايط امامت امام ، چنان‌كه به زيديّه نسبت مىدهند ، قيام مسلحانه نيست و چنين نيست كه هر رهبرِ گروه مسلحانه ، هرچند از سادات و خاندان پيغمبر صلى الله عليه و آله باشد امام به حساب بيايد و كسى كه به ظاهر قيام و مبارزهء مسلحانه نداشت به اين بهانه نمىشود او را غير امام دانست ، چنان‌كه در مورد امام زين العابدين و امام باقر و امام صادق عليهم السلام چنين بود . چون اوّلًا : سياست غير مسلحانه آنها در اعتلاء كلمهء اسلام و حراست از حقّ و نگهبانى از شرع در زمان خودش ، از قيام مسلحانه كارسازتر بوده است .\r\nثانياً : همانطور كه در حديث محمود بن لبيد از حضرت زهرا عليها السلام روايت شده است : « مثل الامام مثل الكعبة اذ يؤتى و لا يأتى » « 1 » وظيفه مردم است كه گرد شمع وجود امام اجتماع كنند و براى نصرت او و اعتلاء كلمهء اسلام و پاسدارى از اهداف دين اعلام حضور كنند در آن\r\n\r\n\r\n","description":"","footnote":"\r\n( 1 ) . بحارالأنوار ، ج 36 ، ص 352 .\r\n","page_name":" 36 ","page_number":36},
  {"content":"\r\n\r\nصورت امام به هر صورت كه مقتضى باشد موضع‌گيرى مىكند .\r\nچنان‌كه اميرالمؤمنين عليه السلام بعد از قتل عثمان ، وقتى مردم با آن شور و شوق از هر طرف براى بيعت با آن حضرت هجوم آوردند ، مردم را بىجواب نگذاشتند ، فرمودند : « امّا و الّذي فلق الحبّة و برأ النّسمة لولا حضور الحاضر و قيام الحجة بوجود الناصر و ما اخذ اللَّه على العلماء ألّايقارّوا على كظّة ظالم و لا سغب مظلوم ، لألقيت حبلها على غاربها وَلسقيتُ آخرها بكأس اوّلها و لألفيتم دنياكم هذه ازهد عندى من عطفة عنز » ؛ « 1 » [ « آگاه باشيد ! به خدا سوگند ، خدايى كه دانه را شكافت ، و انسان را آفريد ، اگر نه اين بود كه جمعيّت بسيارى گرداگردم را گرفته ، و به يارىام قيام كرده‌اند ، و از اين جهت حجّت تمام شده است ، و اگر نبود عهد و مسؤوليتى كه خداوند از علما و دانشمندان - هر جامعه - گرفته كه در برابر شكم بارگى ستمگران و گرسنگى ستمديدگان سكوت نكنند ، من مهار شتر خلافت را رها مىساختم و از آن صرف نظر مىنمودم و آخر آن را با جام آغازش سيراب مىكردم - آن وقت - خوب مىفهميديد كه دنياى شما - با همهء زينت‌هايش - در نظر من بىارزش‌تر از آبى است كه از بينى گوسفندى بيرون آيد ! » 
  ]\r\nامّا در مورد قيام‌هاى مسلّحانه عليه بنى اميّه ، غير از شورش‌هايى كه از سوى خوارج برپا شد و هيچكدام هم به نتيجه نرسيد ، انگيزه و علّت ساير قيام‌ها ، خونخواهى از قاتلان حضرت سيّد الشهداء عليه السلام و اعتراض به مظلوميّت اهل بيت عليهم السلام بود . از جمله آنها ، قيام عين الورده و قيام مختار است كه در هر دو تعداد زيادى از شيعيان\r\n\r\n\r\n","description":"","footnote":"\r\n( 1 ) . نهج البلاغه ، صبحى الصالح ، خ 3 ، قسمت 17 .\r\n","page_name":" 37 ","page_number":37},
  {"content":"\r\n\r\nشركت داشتند . سپس قيام جناب زيد و قيام‌هاى ديگر است كه همه از محبّت و مودّت نسبت به اهل بيت عليهم السلام و اعلام تنفّر و انزجار نسبت به بنى اميّه ناشى مىشد ، لذا مىبينيم ، مردى چون كميل در قيام عبدالرحمن بن محمّد بن اشعث شركت مىجويد و يا در قيام اخير كه منتهى به انقراض حكومت بنى اميّه و قطع سلطهء آنها از اكثر ممالك اسلام شد .\r\nانگيزهء اصلى واقعه جانسوز كربلا ، و شهادت دلخراش زيد بن‌على عليهما السلام و يا در يك كلمه ، مظلوميت اهل بيت عليهم السلام بوده است .\r\nبنابراين در اين قيام‌هاى بر ضد بنى اميّه ، آنچه مهم بود ، نقش شيعه و استفاده از مواضع مظلومانهء اهل بيت عليهم السلام است . هرچند بعد از شهادت سيّد الشهداء عليه السلام ساير امامان در مقام قيام برنيامدند ، چون اوضاع را براى برقرار شدن حكومت عدل اسلامى از طريق قيام مسلحانه مناسب نمىديدند ، لذا در سنگرهاى ديگرى به انجام تكاليف الهى خود در خصوص نشر احكام و دفع بسيارى از بدعت‌ها پرداختند .\r\nحتّى در جريان آخرين قيام عليه بنى اميّه بعد از پيروزى ، تنها شخصيّتى كه براى زعامت از همه سزاوارتر بود ، امام جعفر صادق عليه السلام بود ، ولى با اينكه به آن حضرت اين كار را پيشنهاد كردند ، امام صادق عليه السلام از پذيرفتن آن خوددارى كرد و در پيش گرفتن چنين سياستى از جانب وى به اعتقاد شيعه در نتيجهء يك فرمان از جانب پيغمبر صلى الله عليه و آله بود كه به وسيلهء وحى براى پيغمبر صلى الله عليه و آله خبر داده شده بود ، به علاوه هر امامى تكليف خود را در برابر شرايط موجود بهتر از همه\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمىداند ، و هميشه مهم‌تر را بر ساير امور مقدّم مىنمايد ، در اين مسأله هم اگر حضرت زعامت را مىپذيرفت ، مصالح مهم اسلام ضايع مىشد ، چون بر هر صاحب نظرى روشن بود كه در آنچنان شرايطى ، امكان اجراى احكام نورانى اسلامى و حاكميّت بخشيدن به نظام عدل اسلامى فراهم نبود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n3 - امام صادق عليه السلام و مذهب تشيّع\r\nپرسش سوم :\r\nآيا امام جعفر صادق عليه السلام بنيان‌گذار مذهب تشيّع است ، يا تبيين و تشريح كننده آن ؟\r\nپاسخ :\r\nامام صادق عليه السلام تفكّر اصيل شيعى را - كه چه بسا افرادى از دوستان و محبّان اهل بيت عليهم السلام آن را چنان‌كه بايد نشناخته بودند - به همگان شناساند . وى با تأسيس مدرسهء بزرگ علمى مردم را با حقايق اسلام راستين - كه با پيروى از امام على عليه السلام و اهل بيت عليهم السلام تحقق مىيابد - آشنا ساخت ، در حالى كه در دوره‌هاى قبل از حضرت صادق عليه السلام زمينهء گسترش معارف در حدّى كه در عصر آن حضرت بود ، فراهم نشده بود .\r\nاين بدان معنا نيست كه امام جعفر صادق عليه السلام بنيان‌گذار تفكّر شيعى هستند ، چون همان‌گونه كه پيش از اين بيان شد ، تفكّر شيعى در عصر پيامبر صلى الله عليه و آله به طور منسجم و مشخص بود و احاديث متواتر و ارشادات روشن‌گرانهء نبىّ اعظم صلى الله عليه و آله كم و كيف آن را مشخص كرده بود و گذشتِ زمان و وقوع حوادث در تكميل آن هيچ‌گونه دخالتى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nنداشت ، البته اين امور در تبليغ و ترويج و تنظيم آن در دوره‌هاى بعدى به ويژه در عصر امام صادق و امام باقر عليهما السلام مؤثر بودند و حتّى خود اين حوادث ، حقانيّت اين تفكّر را در مقابل تفكّر مخالفان هرچه بيشتر آشكار كرد .\r\nيكى از علل پيروزى تفكّر شيعى در مسأله امامت اين بود كه مردم در دورهء حاكميّت بنى اميّه اعمال و رفتارهايى را از مدعيان جانشينى پيامبر صلى الله عليه و آله مشاهده كردند كه با هيچ يك از احكام و اصول اسلامى همخوانى نداشت .\r\nاين كار در موارد مخلتفى حتّى سبب شورش مردم عليه آنها شد ، گرچه اين شورش‌ها اغلب به واسطهء توسل به زور شكست خورد و حكومت بنى اميّه در ظاهر ادامه پيدا كرد ، ولى در كل اين حوادث سبب شد كه زمينهء رسوخ و گسترش تفكّر شيعى در دل‌هاى مردم فراهم شود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n4 - پيش از امام صادق عليه السلام\r\nپرسش چهارم :\r\nآيا مذهب تشيّع در فرمايشات پيشوايان دينى پيش از امام صادق عليه السلام نيز مورد بحث قرار گرفته است ؟\r\nپاسخ :\r\nچنان‌كه پيشتر گفتيم ، تشيّع يك تفكّر اصيل اسلامى است كه از طرف شخص پيامبر صلى الله عليه و آله مطرح شده بود و هر كس مىتواند اين معنى را از مطالب موجود در نهج البلاغه و كلمات اميرالمؤمنين عليه السلام هم استفاده كند .\r\nامام محمّد باقر و امام جعفر صادق عليهما السلام ابعاد مختلف اين تفكّر را براى مردم شرح دادند و اطلاعات مردم را در اين باره كامل كردند و افراط و تفريطهاى موجود در اين مسأله را بر طرف نمودند .\r\nآنها ثابت نمودند كه اصل امامت يك تفكّر اصيل و تمام عيار اسلامى است كه مرجع بيان حقيقت و حدود آن ائمه معصومين عليهم السلام مىباشند ، همان‌گونه كه آنان مرجع تشريح و تفسير همهء مفاهيم و اصطلاحات اسلامى و آيات قرآنى مىباشند . وقتى موقعيّت بىمانند و عظيم علمى آنها مشخص شد ، همه فهميدند كه آن بزرگواران واجد\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nهمهء صلاحيت‌ها و در عين حال يگانه منبع قابل اعتماد در شناخت اصل امامت و مفهوم كامل و اصيل آن مىباشند ، البته اين بدان معنى نيست كه گمان شود اصل امامت امر ابداعى آنها يا به قول بعضى كه به عالم غيب ايمان ندارند ، دستآورد تاريخ است .\r\nاز جملهء روايات معتبر در نزد اهل سنت ، روايات على بن‌الحسين عليه السلام و امام محمّد باقر و امام جعفر صادق عليهم السلام است چنان‌كه « احمد شاكر » در شرح « الباعث الحثيث » نوشته است ، موقعيت معنوى و امامت ائمه قبل از اين دو امام در دل‌هاى مردم بسيار استوار بوده است .\r\nاين اعتقاد كه امامان قرآن ناطق هستند يعنى معانى و تعابير خاص قرآن را مىدانند قبل از امام محمّد عليه السلام باقر در بيانات پدر بزرگوارش امام زين العابدين عليه السلام و قبل از او هم در روايات اميرالمؤمنين عليه السلام و امام حسن و امام حسين عليهم السلام بارها مطرح شده بود و شخص پيامبر صلى الله عليه و آله در ضمن احاديثى كه از حدّ تواتر هم گذشته است ، به اين مسأله اشاره دارند و آن حضرت ائمه معصومين عليهم السلام را هم‌رديف قرآن معرفى كرده‌اند ، در كتاب‌هاى اهل سنت خطبه‌اى از امام زين العابدين عليه السلام نقل شده است كه در آن با صراحت از قرار داشتن امامت در اهل بيت عليهم السلام و اينكه اين بزرگواران يگانه مرجع و حجّت الهى بر خلق‌اند ، به تفصيل سخن گفته شده است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n5 - علمى بودن تفكّر شيعه\r\nپرسش پنجم :\r\nبا توجّه به اينكه مديريّت جامعه جز در يك زمان كوتاه پنج سالهء عصر اميرالمؤمنين عليه السلام در اختيار ائمهء معصومين عليهم السلام قرار نگرفت ، برنامه حكومت دينى بر اساس ديدگاه شيعى ، تا چه حدّ از قابليّت عملى بودن برخوردار و پياده كردن آن در جامعه امكان‌پذير است ؟\r\nپاسخ :\r\nتفكّر شيعى يك تفكّر منطقى است كه زمينه و امكان پياده شدن را در متن تعليمات خود داشته و دارد .\r\nديدگاه شيعه در مسألهء امامت اين است كه پس از پيامبر صلى الله عليه و آله بايد زمامدار دينى و سياسى جامعه ، كسى باشد كه به تمام احكام و اصولى كه پيامبر صلى الله عليه و آله آنها را از جانب خدا براى مردم آورده است داناتر باشد ؛ كه بىترديد در عصر پيامبر صلى الله عليه و آله غير از على عليه السلام كسى اين ويژگى را نداشت ، لذا پيامبر صلى الله عليه و آله او را به جانشينى خود برگزيد ، سپس ساير ائمه معصومين عليهم السلام را كه در كل دوازده نفرند ، به ترتيب براى مردم معرفى كرد و آنها را به جانشينى خود منصوب نمود .\r\nالبته اين كار به خاطر نسبت سببى آنها با پيامبر نبود ؛ بلكه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nويژگىهاى معنوى و توانايىهاى علمى و . . . آنها باعث شد كه خداوند از ميان مردم فقط آنها را براى جانشينى پيامبر صلى الله عليه و آله برگزيند . چنان‌كه دربارهء جانشينان انبياء عليهم السلام هم قرآن مىفرمايد :\r\n« إِنَّ اللَّهَ اصْطَفَى آدَمَ وَنُوحاً وَآلَ إِبْرَاهِيمَ وَآلَ عِمْرَانَ عَلَى الْعالَمِينَ » ؛ « 1 » [ « خداوند ، آدم و نوح و آل ابراهيم و آل‌عمران را بر جهانيان برترى داد » . 
  ]\r\nمردم اگر بخواهند در همهء امور در راه راست قدم بردارند ، بايد از آنها پيروى نمايند و آنها را ولىّ امر و واجب الاطاعه بدانند و اوامرشان را مثل اوامر پيامبر صلى الله عليه و آله محترم بشمارند ، در عين حال احكام و برنامه‌هايى كه در تفكّر شيعى مطرح شده است ، امور خيالى و غير واقعى نيستند كه گفته شود ، امكان پياده شدن آنها وجود ندارد ، بلكه آنها اصيل‌ترين تعليمات اسلامىاند كه اگر شرايط فراهم شود در هر جامعه‌اى قابل اجرا هستند .\r\nاگر مىبينيم در يك بخش از تاريخ ، كسانى از تحقق پيدا كردن بُعد سياسى آن جلوگيرى به عمل آوردند ، اين به معناى غير قابل تحقق بودن آنها نيست ، بلكه چون اين احكام با در نظر گرفتن واقعيت‌هاى وجود انسان طراحى شده‌اند . لذا همهء جوامع بشرى به دنبال آن هستند - و بر طبق اعتقاد شيعه - در نهايت هم به آن خواهند رسيد و اين كار در آخر الزمان به وسيلهء آخرين حجّت الهى انجام مىگيرد و جامعه بشرى با يك نظام و قانون واحد اداره خواهد شد .\r\n\r\n\r\n","description":"","footnote":"\r\n( 1 ) . سورهء آل‌عمران ، آيه 33 .\r\n","page_name":" 45 ","page_number":45},
  {"content":"\r\n\r\nعلاوه بر اينكه در دعوت انبياء عليهم السلام آنچه اصل است بيان حقايق و راه نجات و راه منتهى به رستگارى است كه حتّى با علم به نپذيرفتن مردم بايد به آنها اعلام شود كه : « إِنّا هَدَيْناهُ السَّبِيلَ إِمّا شاكِراً وَإِمّا كَفُوراً » ؛ « 1 » [ « ما راه را به او نشان داديم ، خواه شاكر باشد - و پذيرا گردد - يا ناسپاس » . 
  ] زيرا وظيفهء پيغمبر تبليغ احكام الهى است كه از جمله آنها اصل امامت است . اين مردم‌اند كه بايد دعوت انبياء را بپذيرند و در اجراى آن با انبياء و ائمهء معصومين عليهم السلام همكارى كنند تا زمينهء تحقق آنها فراهم گردد .\r\nعملكرد ائمهء معصومين عليهم السلام و سياست‌هاى آنها همه عملى و نتيجه بخش و در عين حال واقع بينانه بوده است .\r\nمثلًا عملكرد اميرالمؤمنين عليه السلام با در نظر گرفتن شرايط و واقعيات موجود بود و عملكرد حضرت مجتبى و حضرت سيّد الشهدا عليهما السلام هم اين‌گونه بوده است و هر كارى را با در نظر گرفتن شرايط موجود انجام مىدادند ، مثلًا امام حسن مجتبى عليه السلام اگر با معاويه صلح كرد ، تمام ابعاد مسأله را در نظر گرفت و در آن شرايط كارى بهتر از آن نديد و يا امام حسين عليه السلام آگاهانه از بيعت با يزيد امتناع كرد و تا كربلا رفت و آن مصيبت‌هاى جانكاه را پذيرا شد و در نهايت هم به مقصدى كه داشت رسيد .\r\nبله ، اگر امام حسين عليه السلام در شرايط ديگرى بودند يعنى مىديدند زمينه و ابزارهاى به دست آوردن زمام حكومت آماده است ، باز براى\r\n\r\n\r\n","description":"","footnote":"\r\n( 1 ) . سورهء انسان ، آيه 3 .\r\n","page_name":" 46 ","page_number":46},
  {"content":"\r\n\r\nكسب حقّ و دفع نامحرم از خلافت پيامبر صلى الله عليه و آله اقدام مىكردند ؛ ولى در دورهء ايشان شرايط به گونه‌اى بود كه آن حضرت مىدانست زمينه مساعد براى نيل به اين مقصد نيست ، لذا با يك برنامه عظيم و بىمانندى كه به اجرا درآوردند ، رستاخيزى در جهان اسلام ايجاد كردند كه تا دنيا دنيا است آن رستاخيز احياگرِ اسلام زنده خواهد بود .\r\nاو يزيد و يزيديان و همهء غاصبان خلافت را كه بعد از او آمدند ، اگرچه به ظاهر از غصب خلافت باز نداشت ، ولى در باطن ، قلب‌هاىِ مردم را از آنها منصرف كرد و نقشه‌هاى معاويه را در برانداختن اسلام ، نقش بر آب نمود و كارى كرد كه در توصيف او بعدها گفته شد : اسلام « محمّدى الحدوث و حسينى البقاء » است .\r\nساير ائمهء معصومين عليهم السلام هم هر يك با توجّه به شرايط موجود رسالتى را كه در حفظ اسلام بر عهده داشتند به خوبى انجام دادند .\r\nاعتقاد به ظهور منجى و امام دوازدهم و مصلح آخرالزمان عليه السلام تسلّىبخش شيعه و سازندهء روح مقاومت و صبر و ايستادگى در مردم بود و مانع از تسلطيابى و نوميدى و بىاعتنايى به دين شد ، و آن يك اعتقادى است كه در متن تعاليم تشيّع و احاديث معتبر به آن تصريح شده است و در عصر حضرت امام باقر و امام صادق عليهما السلام اين اصل بيشتر مورد توجّه قرار گرفت و گرايش مردم به آن اصل ، با توجّه به جناياتى كه زمامداران غاصب مرتكب مىشدند ، بيشتر شد .\r\nمردم فهميدند كه - اگر بعضى از افراد بىتفاوت در عصر صحابه ، يعنى پس از رحلت پيامبر صلى الله عليه و آله گمان مىكردند كه ايجاد تغيير در اصل\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nامامت چندان تفاوتى در برنامه‌هاى اسلامى پيش نمىآورد - چه فاجعه‌اى به بار آوردند و اسلام را چگونه از مسير خود منحرف كردند و خلافت غاصبانه وسيلهء عيّاشى و خوش‌گذارنى عدّه‌اى خاص و به بند كشيدن مردم و بازگشت رسوم كسرى و قيصر و ديگر طاغوت‌ها شده است .\r\nاين امر سبب تقويت ايمان آنها به اصل امامت شد و فهميدند كه فقط اين تفكّر است كه مىتواند برنامه‌هاى اسلامى را به اجرا درآورد و بر آن وضعيّت اسف‌بار پايان دهد .\r\nبنابراين سيره و عملكرد شايستهء ائمهء معصومين عليهم السلام از يك طرف و رفتارهاى ستمگرانهء غاصبان خلافت از طرف ديگر ، سبب شد كه تفكّر شيعى هرچه بيشتر در دل‌هاى مردم نفوذ پيدا كند و به دنبال آن ، گرايش آنها به طرف ائمهء معصومين عليهم السلام رو به فزونى گذاشت و از اينجا است كه مىبينيم امام صادق عليه السلام در زمان خود عليرغم تلاش سردمداران حكومت ، چنان محبوبيّت عمومى پيدا مىكند كه حتّى شيعه را به نام او مىشناسند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n6 - موضع شيعه در برابر زمامداران غاصب\r\nپرسش ششم :\r\nموضع‌گيرى شيعه در برابر زمام‌داران چگونه و بر چه مبنايى بوده است ؟\r\nپاسخ :\r\nمواضع شيعه هميشه بر اساس حفظ مصالح اسلام و بقاء دين و نفى مشروعيّت حكومت‌هاى ستمگر و غاصب بوده است و همواره تلاش كرده است كه يك حكومت مقتدر اسلامى بر پايه ولايت شرعيه ايجاد نمايد .\r\nشيعه در تبيين مفاهيم شريعت تنها تابع نصوص كتاب و سنّت است و با ديگران بر طبق دستور قرآن كه مىفرمايد :\r\n« وَجادِلْهُم بِالَّتِى هِىَ أَحْسَنُ » ؛ « 1 » [ « و با آنها به روشى كه نيكوتر است ، استدلال و مناظره كن » . 
  ]\r\nو يا به شيوهء گفتگو و مناظره نيكو و در مواقعى هم بر اساس اصل تقيه ، كه در شرايط خاصى در هر زمان و مكان كم و بيش ضرورت پيدا\r\n\r\n\r\n","description":"","footnote":"\r\n( 1 ) . سورهء نحل ، آيه 125 .\r\n","page_name":" 49 ","page_number":49},
  {"content":"\r\n\r\nمىكند ، رفتار مىكند ، تا بتواند ديگران را به اسلام راستين و مفاهيم واقعى شريعت هدايت نمايد و جامعه را از تحت سيطرهء زمامداران غاصب و ستمگر و كارگزاران بىرحم آنها خارج سازد .\r\nاز اينجا است كه مىبينيم شيعه در طول تاريخ پيوسته قيام‌هايى عليه قدرت‌هاى مسلّط داشته است .\r\nشيعه معتقد به امامت كسانى است كه بارها از طرف پيامبر صلى الله عليه و آله به نام و عصمت آنها تصريح شده است و شيعه در جهت‌گيرها هميشه بر اساس تعليمات اسلام و سيرهء شخص رسول اكرم صلى الله عليه و آله عمل مىكند و در صورت فراهم نبودن شرايط لازم ، مثل بخشى از دورهء زندگى اميرالمؤمنين عليه السلام سكوت و كناره‌گيرى ظاهرى را بر قيام ترجيح مىدهد ، يا مثل حضرت مجتبى عليه السلام رفتار مىكند تا اسلام را از خطر فروپاشيدگى نجات دهد .\r\nامّا واقعهء كربلا و امتناع سيّد الشهدا عليه السلام از بيعت با يزيد يك قيامى بود كه نه پيش از آن چنين حركتى سابقه داشت و نه بعد از اين نظير آن ديده خواهد شد . آن حركت براى مسلمانان يك الگو و برنامه راهگشاى مبارزاتى است .\r\nاگرچه آن قيام اباعبداللَّه به ظاهر سركوب و مغلوب شد ولى در واقع يك قيام پيروز بود ، چرا كه اسلام راستين را زنده كرد و عوامل يأس و نااميدى را از چهرهء شيعيان بر طرف نمود و سبب ثبات فكرى و قوّت روحى آنها گشت و پس از آن هم در بين شيعيان نهضت و يا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nقيامى كه سركوب شده و اميدها را به يأس مبدّل نموده باشد ، واقع نشد و پيشوايان معصوم شيعه بر حسب روايات و به واسطه علم امامت كه از آن برخوردار بودند ، مىدانستند اعتقاد و ايمان به اهل بيت عليهم السلام را در دل‌هاى مردم بايد گسترش داد تا از طريق ارتقاء آگاهى آنها و تربيت نيروهاى توانمند در عرصه‌هاى علمى و سياسى و فرهنگى زمامداران غاصب را از معارضه با آنها بازدارند ، به اين ترتيب زمينهء حاكميّت ديدگاه‌هاى اصيل اسلامى را فراهم سازند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n7 - تهمت غلوّ به شيعه\r\nپرسش هفتم :\r\nبرخى از نويسندگان ، فرقه‌هايى از غلات را ، در رديف شيعه قرار مىدهند و چه بسا شيعه را به غلوّ متهم مىسازند و ما مىدانيم اين يك تهمت است كه در زمان ما هم اين كار از طرف وهّابىها ، بيشتر از راه چاپ و نشر رساله‌هايى در بين ناآگاهان به معارف شيعه ، دامن زده مىشود ، اگر ممكن است در اين باره هم كمى توضيح دهيد ؟\r\nپاسخ :\r\nمسأله عقايد غلوّآميز در بين امم گذشته هم سابقه بيشترى دارد و در قرآن مجيد در مورد يهود و نصارى مىفرمايد :\r\n« وَقالَتِ الْيَهُودُ عُزَيْرٌ ابْنُ اللَّهِ وَقالَتِ النَّصارَى الْمَسِيحُ ابْنُ اللَّهِ » ؛ « 1 » [ « يهود گفتند : عُزير پسر خدا است ! و نصارى گفتند : مسيح پسر خدا است ! » . 
  ]\r\nدر ميان مسلمانان هم اين بيمارى همان‌گونه كه حديث : « لتسلكنّ سبل من كان قبلكم حذوا النّعل بالنّعل و القذّة بالقذّة حتّى لو انّ احدهم دخل حجر ضبّ لدخلتموه » ؛ « 2 » [ « هر آينه راه‌هايى را خواهيد پيمود كه\r\n\r\n\r\n","description":"","footnote":"\r\n( 1 ) . سوره توبه ، آيه 30 .\r\n( 2 ) . بحارالأنوار ، ج 21 ، ص 257 .\r\n","page_name":" 52 ","page_number":52},
  {"content":"\r\n\r\nپيشينيان پيمودند ، پا به پا و گوش تا گوش ، حتّى اگر يكى از آنها در سوراخ سوسمارى وارد شده باشد شما هم وارد خواهيد شد » . 
  ] به آن دلالت دارد و به صورت‌هاى مختلف پيدا مىشود كه از آن جمله وضعى است كه نسبت به اميرالمؤمنين عليه السلام پيش آمد .\r\nگروهى قائل به الوهيت و خدايى او شدند و آن حضرت را در ضمن اشعار خود به عنوان خداى خود مدح كردند ، مثلًا گفتند :\r\n انت خالق الخلايق من * زعزع اركان خيبر جذما\r\nقد رضينا به اماماً و مولى * و سجدنا له الهاً و ربّا \r\n[ آفريده شدگان را تو آفريدى ، كسى كه پايه‌هاى محكم قلعه خيبر را به لرزه درآورد .\r\nما خشنوديم به او كه پيشوا و آقاى ما است و به خاك مىافتيم و سجده مىكنيم او را كه خدا و پروردگار ما است . 
  ]\r\nبرخى از باب مبالغه و اغراق گويى - نه اينكه واقعاً آن حضرت را خداى خود بدانند - اين سخنان و اشعار را گفته‌اند ، به علاوه از خود آن حضرت هم روايت شده است كه فرمود : « هلك فِىَّ رجلان ، محبّ غال و مبغض قال » ؛ « 1 » [ « دو گروه درباره من تباه شدند ، دوستى كه در دوستىاش زياده‌روى كند ، و دشمنى كه مقام و منزلت مرا منكِر شود » . 
  ]\r\nبه هر حال افرادى در طول تاريخ بوده‌اند و هستند كه عقايد غلوّآميز دارند ، اگرچه همه آنها در اين حدّ نباشند كه كسى را تا مرتبهء\r\n\r\n\r\n","description":"","footnote":"\r\n( 1 ) . نهج البلاغه ، صبحى الصالح ، كلمات قصار ، ش 117 .\r\n","page_name":" 53 ","page_number":53},
  {"content":"\r\n\r\nخدايى بالا ببرند ، در هر حال همهء اين امور به نوعى انحراف از اسلام و ديدگاه‌هاى صحيح تشيّع است . اين‌گونه از عقايد بيشتر در ميان صوفيه كه اكثر از اهل سنت به حساب مىآيند پيدا شده است ، امورى چون حلول و اتّحاد و . . . اغلب در كلمات آنها به چشم مىخورد .\r\nخوشبختانه مسألهء تصوّف در بين شيعه ، به بركت هدايت ائمهء معصومين عليهم السلام نه تنها در حدّى كه در ميان اهل تسنن رونق داشت شيوع پيدا نكرد ، بلكه از طرف ائمهء معصومين عليهم السلام و پيروان آنها و علماى بزرگ مطرود و محكوم هم شد .\r\nپس نسبت دادن اين امور نسبت به شيعه يك تهمت است ، عقايد شيعه در هر يك از زمينه‌هاى توحيد ، نبوّت ، امامت ، معاد عدل و ساير امور از اين‌گونه مطالب غلوّآميز و انحرافى خالى است ، چون ائمهء معصومين عليهم السلام به عنوان حافظان دين الهى در طول دو قرن و نيم چنان عمل كردند ، كه راه نفوذ براى عقايد شرك‌آميز بسته شد و حدود و ثغور مبانى فكرى و اعتقادى شيعه از هر جهت معلوم و مشخص گرديد و بعدها علما هم از راه تدوين و تأليف كتاب‌هاى اعتقادى مثل اعتقادات مجلسى ، همهء اين عقايد را به طور مشخص توضيح دادند .\r\nالبته بعدها عدّه معدودى به عنوان صوفى و اهل خانقاه در ميان شيعه پيدا شدند كه تحت عنوان ولايت و ارادت به على عليه السلام عقايدى غلوّآميز را مطرح كردند . كه در هر مورد به همّت علماى آگاه پاسخ‌هاى مناسب به آن‌ها داده شد . در نتيجه نتوانستند زياد مقاومت نمايند .\r\nشيعه احدى را در صفات جلاليّه و جماليّه با خدا شريك نمىداند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nپيامبر و ائمهء معصومين عليهم السلام را مخلوق و عبد خدا مىشناسد كه در هرجهت آنها محتاج خدايند ، تنها خدا را غنىّ بالذات مىدانند .\r\nالبته اوصاف و فضايل و مقامات عاليّه و درجات كماليّه‌اى كه شيعه براى اين بزرگواران بر حسب آيات و روايات معتبر ذكر مىكند و مثلًا آنها را حجّت ، امام ، ولىّ امر و صاحب معجزات و كرامات مىداند ، از هيچ يك از آن اوصاف ، بوى غلوّ و شرك استشمام نمىشود و همه حاكى از كمال و اوج مرتبهء عبوديّت و ميزان تسليم آنها در برابر دستورات خداوند متعال است .\r\nخلاصه اصل امامت از اصول اصيل اسلام است كه از آيات قرآن مجيد و احاديث فراوانى كه از شخص پيامبر صلى الله عليه و آله روايت شده استفاده مىشود و گذشت زمان و شكست‌ها و فتح‌ها در توسعه و تكامل آن هيچ نقش و اثرى نداشته است .\r\nبه علاوه اعتقاد به اين اصل مستلزم هيچ‌گونه غلوى نيست و تمام اوصافى كه بر حسب احاديث براى امام ثابت است ، منافاتى با اين ندارد كه امام بندهء خدا است و مانند پيامبر به خدا محتاج است .\r\n« و لا يملك لنفسه نفعاً و لا ضرّاً » ؛ « 1 » [ « و توانايى سود و زيان خود را ندارد » . 
  ]\r\nو حتّى امام ، پيامبر هم نيست يعنى به او شريعت و احكام شرع وحى نمىشود - هرچند محدّث است يعنى ملائكه با او سخن مىگويند - ولى ارتباط او با ملائكه مثل ارتباط نبى با فرشته وحى كه\r\n\r\n\r\n","description":"","footnote":"\r\n( 1 ) . بحارالأنوار ، ج 76 ، ص 167 ، ح 7 .\r\n","page_name":" 55 ","page_number":55},
  {"content":"\r\n\r\nاحكام الهى را به پيامبر مىرساند ، نيست - چون اصول همهء احكام قبلًا بيان شده و رسالت و پيامبرى با رحلت حضرت رسول صلى الله عليه و آله ختم شده است .\r\nدر امام‌شناسى مهم اين است كه فرد امامانى را كه از جانب خدا به وسيلهء پيامبر صلى الله عليه و آله معرفى و به امامت منصوب شده‌اند بشناسد و آنها را مثل پيامبر صلى الله عليه و آله داراى رياست عام و ولايت مطلق بر كليهء امور دين و دنيا بداند و غير از نبوّت ، ساير صفات پيامبر را مثل : علم و عصمت و . . . را براى آنها ثابت بداند و خلاصه ائمهء معصومين عليهم السلام را قائم مقام به حقّ آن حضرت در امور دين و دنيا بشناسد .\r\nاز نظر صاحبان تفكّر مادّى و كسانى كه به عالم غيب ايمان ندارند ، اعتقاد به عالم غيب و اديان الهى و اوصافى كه مؤمنان به پيامبران و اولياى خدا نسبت مىدهند ، همه غلوّآميز است ، چون مؤمنان در حقّ آنها به صفات و اعمال و خصايصى عقيده دارند كه شخص مادّى از درك آنها عاجز است ؛ لذا آنها را غلوّ اهل ايمان در حقّ انبياء و اوليا به حساب مىآورد .\r\nبه عنوان مثال از نظر مادىها ، معجزات حضرت ابراهيم ، موسى و عيسى عليهم السلام كه مؤمنان به آن معتقدند ، همه نوعى غلوّ است ، در حالى كه هيچ‌گونه غلوّى در اين عقايد نيست . اينها همه يك سلسله واقعيت‌هايى هستند كه منزلت والاى صاحبان آنها را نشان مىدهد ، غلوّ اين است كه پيامبر يا امام را با خدا شريك بدانيم يا خدا را با آنها متّحد بشماريم و . . . .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n8 - ارتباط شيعه با معتزله\r\nپرسش هشتم :\r\nعلّت تقسيم اصول دين به پنج اصل چيست ؟ و آيا ارتباط شيعه با معتزله در آن نقشى داشته است يا نه ؟\r\nپاسخ :\r\nشيعه در مسائل اسلامى و مذهبى با همهء فرقه‌ها گفتگو و مناظره داشته است كه در كتاب‌هاى احتجاج و كلام به آنها اشاره شده است ، ولى در هيچ يك از مسائل اعتقادى تحت تأثير آنها قرار نگرفته است ، همان‌گونه كه بارها اشاره كرده‌ايم تفكّر شيعى يك تفكّر اصيل اسلامى است ، ولى ساير فرقه‌ها نوظهورند .\r\nعقايد شيعه منحصر در اين پنج اصل نيست ، بلكه شامل مسائل زياد ديگرى هم مىشود ، البته به يك بيان مىتوان عقايد اسلامى و مذهبى را در توحيد و نبوّت و معاد يا در توحيد و نبوّت خلاصه كرد ؛ زيرا ساير عقايد از امامت و معاد و غير آنها جزء امورى هستند كه پيغمبر صلى الله عليه و آله به آن دعوت كرده و از آنها خبر داده است و بر حسب اخبار ، ايمان به نبوّت ايمان به تمام آنچه نبىّ از آن خبر داده است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n« الايمان بالنبوة ايمان بكل ما انبأ عنه النّبى » ؛ [ « اعتقاد به نبوّت برابر است با ايمان به آنچه كه پيامبر از آن خبر داده است » . 
  ]\r\nبنابراين ، پنج اصل : توحيد ، نبوّت ، معاد ، عدل و امامت ، از جمله عقايدى است كه هر مسلمانى بايد به آن معتقد باشد ، عقل و شرع هم آن را تأييد مىكند و خلاصه كردن عقايد در اين پنج اصل بدان جهت است كه شيعه مسألهء عدل خدا و امامت را هم ، در رديف ساير اصول اعتقادى مهم مىداند ، ولى اهل تسنن - فرقهء اشعرى - به آن معتقد نيستند .\r\nشيعه عقايد اسلامى را به طور مستقيم از قرآن مجيد و از روايات پيامبر و ائمهء معصومين عليهم السلام اخذ كرده است و در هيچ يك از آنها تحت تأثير معتزله نبوده است چرا كه مذهب اعتزال بعدها به وجود آمده است .\r\nاگر مىبينيم در بعضى مسائل مذهب اعتزال با شيعه نظر يكسان دارد ، صحيح آن است كه بگوييم : آنها با واسطه يا بىواسطه اين مطلب را از امامان شيعه اخذ كرده‌اند و مَثل : « الجبر و التشبيه امويان و العدل و التوحيد علويان » كه معروف است ، اين ادعاى ما را تأييد مىكند .\r\nبا وجود اين ، بعضى از نويسندگان كه از مذهب شيعه و سوابق آن بىاطّلاع بوده‌اند و مذاهب معتزله و اشاعره را مورد بررسى و كاوش قرار داده‌اند ، چون علماى شيعه از جمله سيّد مرتضى را در بعضى از عقايد با اشاعره مخالف ديده‌اند ، گمان كرده‌اند كه آنها معتزلى هستند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nامامت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\n9 - سِرّ گزينش امامان عليهم السلام\r\nپرسش نهم :\r\nسرّ گزينش امامان معصوم عليهم السلام به مقام امامت و ولايت چيست ؟ آيا عقل بشر قادر است كه به آن پى ببرد ؟\r\nپاسخ :\r\nاين سؤال تنها به انتخاب ائمهء معصومين عليهم السلام اختصاص ندارد بلكه اين پرسش در مورد برگزيده شدن تمام انبياء و حتّى ملائكه‌اى چون جبرئيل ، امين وحى ، و در مورد برترى بعضى از پيامبران بر بعض ديگر و بعضى اقوام و افراد به اقوام و افراد ديگر ، و همين‌طور برترى نوع انسان بر بسيارى از انواع مخلوقات ديگر هم قابل طرح است .\r\nحقيقت اين است كه گزينش يكى از كارهاى خدا است كه آيات متعدد بر آن دلالت دارد ، و از جمله آنها است :\r\n1 - آيه : « إِنَّ اللَّهَ اصْطَفَى آدَمَ وَنُوحاً وَآلَ إِبْرَاهِيمَ وَآلَ عِمْرَانَ عَلَى الْعالَمِينَ » ؛ « 1 » [ « خداوند ، آدم و نوح و آل ابراهيم و آل‌عمران را بر جهانيان برترى داد » . 
  ]\r\n2 - آيه : « قُلِ الْحَمْدُ للَّهِ وَسَلامٌ عَلَى عِبادِهِ الَّذِينَ اصْطَفَى » ؛ « 2 » [ « بگو ! حمد\r\n\r\n\r\n","description":"","footnote":"\r\n( 1 ) . سورهء آل‌عمران ، آيه 33 .\r\n( 2 ) . سورهء نمل ، آيه 59 .\r\n","page_name":" 60 ","page_number":60},
  {"content":"\r\n\r\nمخصوص خدا است و سلام بر بندگان برگزيده‌اش » . 
  ]\r\n3 - آيه : « يامَرْيَمُ إِنَّ اللَّهَ اصْطَفلكِ وَطَهَّرَكِ وَاصْطَفلكِ عَلَى نِسَآءِ الْعالَمِينَ » ؛ « 1 » [ « اى مريم ! خدا تو را برگزيده و پاك ساخته و بر تمام زنان جهان ، برترى داده است » . 
  ]\r\n4 - آيه : « إِنَّ اللَّهَ اصْطَفاهُ عَلَيْكُمْ » ؛ « 2 » [ « خدا او را بر شما برگزيده » . 
  ]\r\n5 - آيه : « إِنّى اصْطَفَيْتُكَ عَلَى النّاسِ بِرِسالاتِى » ؛ « 3 » [ « اى موسى ! من تو را با رسالت‌هاى خويش و با سخن گفتنم بر مردم برترى دادم » . 
  ]\r\n6 - آيه : « ثُمَّ أَوْرَثْنا الْكِتابَ الَّذِينَ اصْطَفَيْنا مِنْ عِبادِنا » ؛ « 4 » [ « سپس اين كتاب - آسمانى - را به گروهى از بندگان برگزيده خود به ميراث داديم » . 
  ]\r\nكه حتّى منصور - خليفه عباسى - هم مىگفت : امام جعفر صادق عليه السلام از مصاديق « الَّذِينَ اصْطَفَيْنا مِنْ عِبادِنا » ؛ « 5 » [ « گروهى از بندگان برگزيده » 
  ] هستند .\r\n7 - آيه : « وَلَقَدِ اصْطَفَيْناهُ فِي الدُّنْيا » ؛ « 6 » [ « ما او را در اين جهان برگزيديم » . 
  ]\r\n8 - آيه : « اللَّهُ يَصْطَفِى مِنَ الْمَلَائِكَةِ رُسُلًا وَمِنَ النّاسِ » ؛ « 7 » [ « خداوند از\r\n\r\n\r\n","description":"","footnote":"\r\n( 1 ) . سورهء آل‌عمران ، آيه 42 .\r\n( 2 ) . سورهء بقره ، آيه 247 .\r\n( 3 ) . سورهء اعراف ، آيه 144 .\r\n( 4 ) . سورهء فاطر ، آيه 32 .\r\n( 5 ) . سورهء فاطر ، آيه 32 .\r\n( 6 ) . سورهء بقره ، آيه 130 .\r\n( 7 ) . سورهء حج ، آيه 75 .\r\n","page_name":" 61 ","page_number":61},
  {"content":"\r\n\r\nفرشتگان رسولانى بر مىگزيند و همچنين از مردم » . 
  ]\r\n9 - آيه : « وَإِنَّهُمْ عِندَنا لَمِنَ الْمُصْطَفَيْنَ الْأَخْيارِ » ؛ « 1 » [ « و آنها نزد ما از برگزيدگان و نيكانند » . 
  ]\r\n10 - آيه : « وَمِمَّنْ هَدَيْنا وَاجْتَبَيْنا » ؛ « 2 » [ « و از كسانى كه هدايت كرديم و برگزيديم » . 
  ]\r\n11 - آيه : « وَاجْتَبَيْناهُمْ وَهَدَيْناهُمْ » ؛ « 3 » [ « - افرادى را برترى داديم - برگزيديم و به راه راست هدايت نموديم » . 
  ]\r\n12 - آيه : « وَلكِنَّ اللَّهَ يَجْتَبِى مِن رُسُلِهِ مَن يَشَآءُ » ؛ « 4 » [ « ولى خداوند از ميان رسولان خود هر كس را بخواهد بر مىگزيند - و قسمتى از اسرارِ نهان را كه براى مقام رهبرى او لازم است ، در اختيار او مىگذارد - » . 
  ]\r\n13 - آيه : « اللَّهُ يَجْتَبِى إِلَيْهِ مَن يَشَآءُ » ؛ « 5 » [ « خداوند هر كس را كه بخواهد بر مىگزيند » . 
  ]\r\n14 - آيه : « وَكَذلِكَ يَجْتَبِيكَ رَبُّكَ » ؛ « 6 » [ « و اين‌گونه پروردگارت تو را بر مىگزيند » . 
  ] و آيات بسيار ديگر ، كه همه به اين دلالت دارند كه گزينش از كارهاى حكيمانه و بلكه از سنّت‌هاى الهيّه است .\r\nاز جناب زيد شهيد - فرزند امام زين العابدين عليه السلام - رساله‌اى به نام « الصفوة » باقى مانده است كه در همان قرن اوّل هجرى مسألهء گزينش اهل بيت عترت عليهم السلام را بررسى كرده است .\r\nدر عالم تكوين هم اعطاء مناصب مطرح است و لزوم آن كاملًا قابل درك براى عقل است . همانطور كه نمىشود انواع ، منحصر در نوع انسان باشد ، يا همهء اعضا نمىشود چشم ، سر يا مغز باشند ، يا همهء\r\n\r\n\r\n","description":"","footnote":"\r\n( 1 ) . سورهء ص ، آيه 47 .\r\n( 2 ) . سورهء مريم ، آيه 58 .\r\n( 3 ) . سورهء انعام ، آيه 87 .\r\n( 4 ) . سورهء آل‌عمران ، آيه 179 .\r\n( 5 ) . سورهء شورى ، آيه 13 .\r\n( 6 ) . سورهء يوسف ، آيه 6 .\r\n","page_name":" 62 ","page_number":62},
  {"content":"\r\n\r\nميوه‌ها و درختان ، گياهان و نباتات با ساق و بىساق - نجم و شجر - نمىشود كه توت يا كدو باشد ، و يا همهء درخت نمىشود شاخ و برگ يا ريشه باشد ؛ همه افراد هم نمىشود در خلصت‌ها ، صفات و شكل و شمايل فرد كامل باشند ، يعنى همه محمّد صلى الله عليه و آله يا على عليه السلام يا ابراهيم خليل عليه السلام و موسى كليم عليه السلام باشند .\r\nمسألهء امامت و مأموميّت و مبعوث و مبعوث اليه هم به اين ترتيب است ، كه يا به واسطهء تقديرات الهى و اسباب تكوينى است و يا به تعيين و تشريع و انتخاب مستقيم الهى انجام مىگيرد ، در هر حال همه از آياتى است كه پر از اسرار و حكمت‌هايى است كه تنها خدا خود به آنها عالم است .\r\nدر اين مسائل كسى يا چيزى حقّ ندارد كه بگويد ، چرا من كس ديگر يا چيز ديگرى نشدم ؟ يا مثلًا چرا همهء ملائكه جبرئيل امين ، و همهء انسان‌ها محمّد مصطفى صلى الله عليه و آله نشدند ؟ و يا چرا همهء كوه‌ها و سنگ‌هاى عالم طلا نشدند ؟ چون اگر چنان چيزى اتفاق مىافتاد ، كمال عالَم دچار نقص مىشد و نظم و هماهنگى موجود در بين اجزاء آن از بين مىرفت .\r\nاين در حالى است كه قرآن كريم خود از نظم و هماهنگى دقيق موجود در بين اجزاء عالم اين‌گونه سخن مىگويد : « وَالشَّمْسُ تَجْرِى لِمُسْتَقَرّ لَها ذلِكَ تَقْدِيرُ الْعَزِيزِ الْعَلِيمِ * وَالْقَمَرَ قَدَّرْناهُ مَنازِلَ حَتَّى عادَ كالْعُرْجُونِ الْقَدِيمِ * لَاالشَّمْسُ يَنْبَغِى لَها أَن تُدْرِكَ الْقَمَرَ وَلَا الَّيْلُ سابِقُ\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nالنَّهارِ وَكُلٌّ فِي فَلَكٍ يَسْبَحُونَ » ؛ « 1 » [ « و خورشيد - نيز براى آنها آيتى است - كه پيوسته به سوى قرارگاهش در حركت است ، اين تقدير خداوند قادر و دانا است و براى ماه منزل‌گاه‌هايى قرار داديم - و هنگامى كه اين منازل را طى كرد - سرانجام به صورت « شاخهء كهنهء قوسى شكل و زرد رنگ خرما » در مىآيد نه خورشيد را سزا است كه به ماه رسد ، و نه شب بر روز پيشى مىگيرد ، و هر كدام در مسير خود شناورند » . 
  ]\r\n همه چيز جهان در جاى خويش است * نكو گر بنگرى نه كم نه بيش است\r\nهمه تقدير حقّ عدل است و حكمت * نيابد فهم ما اسرار خلقت \r\nدر عين حال عالَم انسان ، عالم اختيار و انتخاب است ، اسرار اين مسائل ، يعنى تقديرها و گزينش‌ها ، تا حدّ زيادى پيچيده است كه مىتوان گفت : اگر بشر ميليون‌ها سال ديگر هم كاوش و تحقيق كند باز هم اسرار ناشناختهء بسيارى در پيش روى خواهد داشت .\r\nخلاصهء مباحث گذشته آنكه ، عالم خلقت ، عالم اسباب و مسبّبات است و در عين حال عالم انسان ، عالم اختيار و تكليف است .\r\nقضاء و قدر حكيمانهء الهى بر همهء امور حاكم است . پى بردن به علل انتخاب امام و پيغمبر و جهات تكوينى و اختيارى آن و مسائل ديگرى از اين قبيل نياز به احاطهء علمى بر تمام اسرار افعال اللَّه و كائنات دارد كه به دقايق آن تنها كسانى پى مىبرند كه مورد عنايت خاص خدا\r\n\r\n\r\n","description":"","footnote":"\r\n( 1 ) . سورهء يس ، آيات 38 - 40 .\r\n","page_name":" 64 ","page_number":64},
  {"content":"\r\n\r\nواقع شوند - كه همهء انبياء و ائمهء معصومين عليهم السلام چنين هستند - .\r\nگرچه به همهء افراد بشر از طرق مختلف پيشنهاد شده است كه به تسخير ماه و آفتاب و . . . بپردازند ، چون خداوند آنها را مسخّر انسان ساخته است ، آنها مىتوانند تلاش كنند كه به راز امور پى ببرند و از فوايد آنها بهره‌مند شوند ، ولى اگر به علّت يا علل پديده‌اى نتوانستند پى ببرند ، بايد آن را تقدير الهى بدانند و از بركات وجودى آن استفاده كنند .\r\nبنابراين ، ما موظفيم از تعاليم و راهنمايىهاى پيغمبران و امامان بهره بگيريم و نعمت وجود و هدايت آنها را از اعظم نعمت‌هاى الهى بدانيم و آنها را الگوى خود قرار دهيم و اگر فلسفهء گزينش آن حجّت‌هاى به حقّ الهى را با عقل ناقص خود نتوانستيم درك كنيم ، نبايد به انكار و يا مخالفت آنها بپردازيم ، در غير اين صورت از جمله كسانى محسوب خواهيم شد كه در زمان خود پيغمبر صلى الله عليه و آله جاهلانه يا مغرضانه ، الهى بودن گزينش عترت را منكر شدند و قرآن كريم هم در ضمن آيه‌اى از آنها چنين ياد مىكند : « أَمْ يَحْسُدُونَ النّاسَ عَلَى ما آتياهُمُ اللَّهُ مِن فَضْلِهِ فَقَدْ آتَيْنا آلَ إِبْرَاهِيمَ الْكِتابَ وَالْحِكْمَةَ وَآتَيْناهُم مُلْكاً عَظِيماً » ؛ « 1 » [ « يا اينكه نسبت به مردم - پيامبر و خاندانش - بر آنچه خدا از فضلش به آنان بخشيده ، حسد مىورزند ، ما به آل ابراهيم ، كتاب و حكمت داديم و حكومت عظيمى در اختيار آنها گذاشتيم » . 
  ]\r\nبر حسب تفاسير اين آيه در شأن آنها نازل شده است . ما بايد از\r\n\r\n\r\n","description":"","footnote":"\r\n( 1 ) . سورهء نساء ، آيه 54 .\r\n","page_name":" 65 ","page_number":65},
  {"content":"\r\n\r\nطريق تفكّر و تعمّق در اوضاع كائنات بفهميم كه هرچيز در جاى خاص خود واقع شده است و علم و حكمت الهى در همهء مخلوقاتِ بزرگ و كوچكِ پروردگار عالم نمايان است ، لذا همانطور كه در آيه‌اى از قرآن كريم مىخوانيم : « اللَّهُ أَعْلَمُ حَيْثُ يَجْعَلُ رِسالَتَهُ » ؛ « 1 » [ « خداوند آگاه‌تر است كه رسالت خويش را كجا قرار دهد » . 
  ]\r\nبنابراين انتخاب انبياء و اوصياى الهى از جملهء امورى است كه همچون ساير كارهاى خداى عالم ، از حكمت خاص خود برخوردارند ، هرچند بشر با علم و عقل ناقص خود قادر نباشد كه به اسرار و پيچيدگىهاى آن پى ببرد .\r\n\r\n\r\n","description":"","footnote":"\r\n( 1 ) . سورهء انعام ، آيه 124 .\r\n","page_name":" 66 ","page_number":66},
  {"content":"\r\n\r\n\r\n10 - علم خداوند تبارك و تعالى و علم غيب معصومين عليهم السلام\r\nپرسش دهم :\r\nدرباره علم غيب پيغمبر اكرم صلى الله عليه و آله و ائمه طاهرين عليهم السلام توضيح دهيد و در ضمن - با توجّه به اين اصل كه كسى با خدا در علم و ساير صفات كماليّه جماليّه شريك نيست - فرق علم خدا با علم امام و علم امام با پيغمبر را بيان كنيد ؟\r\nپاسخ :\r\nهر كس تاريخ و احاديث و كتاب‌هاى سيره و تراجم را مطالعه كند ، در اين امر كه حضرت رسول خدا صلى الله عليه و آله و ائمه طاهرين عليهم السلام از امور غيبى بسيارى خبر داده‌اند و اغلب آنها با كمى فاصله در خارج واقع شده است ، شك نخواهد كرد .\r\nاين اخبار خصوصاً آنچه از شخص رسول اكرم صلى الله عليه و آله و اميرالمؤمنين عليه السلام رسيده ، بسيار زياد است ، كه هر يك از آنها جزء معجزات بزرگ اين خاندان به حساب مىآيند .\r\nحتّى به تصديق افرادى چون ابن خلدون در موارد زيادى امام جعفر صادق عليه السلام از امور غيبى خبر مىدادند ، البته فرق بين علم غيب\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nخدا و علم آن بزرگواران اين است كه ، علم خدا بالذات است ولى علم پيغمبر و امام غير ذاتى است ، يعنى از طرف خداوند به آنها اعطاء شده است .\r\nخدا در همهء صفات كماليّه يكتا و بىهمتا و بىنياز از غير است ولى پيغمبر و امام در علم و در همهء صفات كماليّه ديگرى كه دارند ، محتاج به خدايند و در يك كلام ، چه در ناحيهء وجود يا در صفات هرچه دارند ، همه را از خدا دارند . همه قائم به او ، عالِم ، قادر و موجود به او هستند .\r\nو امّا فرق پيغمبر و امام در آگاهى از امور غيبى از اين جهت است كه در علم پيغمبر ، بشرى ميان او و عالم غيب واسطه نيست در حالى كه ائمهء معصومين عليهم السلام بخشى از اين علم را از پيغمبر صلى الله عليه و آله كسب كرده‌اند .\r\nدر هر صورت آنچه مسلم است آگاهى از بزرگواران و اخبار ايشان از امور غيبى است كه مثل آفتاب در وسط آسمان روشن و ثابت است .\r\nدر اين مورد هر كس بخواهد به طور مفصَّل از خبرهاى غيبى آگاهى به دست آورد ، بايد به كتاب‌هاى سيره و تواريخ ائمهء معصومين عليهم السلام رجوع كند .\r\nحقير نيز در كتاب‌هاى « فروغ ولايت » ، « شرح دعاى ندبه » و « ولايت تكوينى و تشريعى » در حدّ فهم خود توضيحاتى ولو مختصر ، در اين خصوص آورده‌ام .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n11 - جلوهء عملكردهاى ائمهء معصومين عليهم السلام\r\nپرسش يازدهم :\r\nسرّ اينكه عملكرد و سيره و روش ائمهء معصومين عليهم السلام در انجام وظايفشان يكسان نبوده است ، چيست ؟\r\nپاسخ :\r\nبر خلاف آنچه گفته مىشود عملكرد ائمهء معصومين عليهم السلام در برخورد با حوادث گوناگون ، كه تا حدودى شبيه به هم بوده‌اند ، زياد متفاوت نبوده است ، چون همهء عملكردهاى آنها در محدودهء اصول و برنامه‌هاى تشيّع ، كه همان اصول اصيل اسلامى است قرار داشته است و همهء كارها و برنامه‌هاى آنها نشانگر حقيقت اسلام و تعاليم نجات‌بخش آن بوده است و اگر مىبينيم پيامبر صلى الله عليه و آله و اميرالمؤمنين عليه السلام هر كدام در يك بخش مهمّ از عمر شريفشان به گونه‌اى ، و در بخش ديگر به شيوهء ديگرى عمل كرده‌اند ، اينها همه در نتيجهء دستورهاى اسلام و قرآن بوده است .\r\nچون اسلام هم دستورِ « إِلَّآ أَن تَتَّقُوا مِنْهُمْ تُقيةً » ؛ « 1 » [ « مگر اينكه از آنها\r\n\r\n\r\n","description":"","footnote":"\r\n( 1 ) . سورهء آل‌عمران ، آيه 28 .\r\n","page_name":" 69 ","page_number":69},
  {"content":"\r\n\r\nبپرهيزيد - و به خاطر هدف‌هاى مهم‌ترى تقيّه كنيد » . 
  ] و « إِلَّا مَنْ أُكْرِهَ وَقَلْبُهُ مُطْمَئِنٌّ بِالْإِيمانِ » ؛ « 1 » [ « بجز آنها كه تحت فشار واقع شده‌اند در حالى كه قلبشان آرام و با ايمان است » . 
  ] دارد و هم دستور العمل : « جَاهِدِ الْكُفّارَ وَالْمُنافِقِينَ وَاغْلُظْ عَلَيْهِمْ » ؛ « 2 » [ « اى پيامبر ! با كفار و منافقين پيكار كن و بر آنان سخت بگير ! » . 
  ] دارد ، و هم « خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ » ؛ « 3 » [ « - به هر حال - با آنها مدارا كن و عذرشان را بپذير ، و به نيكىها دعوت نما ، و از جاهلان روى بگردان - و با آنان ستيزه مكن - ! » 
  ] و « وَلَا تَسْتَوِى الْحَسَنَةُ وَلَا السَّيّئَةُ ادْفَعْ بِالَّتِى هِىَ أَحْسَنُ » ؛ « 4 » [ « هرگز نيكى و بدى يكسان نيست ، بدى را با نيكى دفع كن » . 
  ]\r\nو همچنين مىفرمايد : « فَمَنِ اعْتَدَى عَلَيْكُمْ فاعْتَدُوا عَلَيْهِ بِمِثْلِ ما اعْتَدَى عَلَيْكُمْ » ؛ « 5 » [ « و - به طور كلى - هر كس به شما تجاوز كرد همانند آن بر او تعدّى كنيد ! » 
  ]\r\nو هم دربارهء اجراى مجازات زناكاران دستور مىدهد : « وَ لَاتَأْخُذْكُم بِهِما رَأْفَةٌ فِي دِينِ اللَّهِ » ؛ « 6 » [ « و نبايد رأفت - و محبّت كاذب - نسبت به آن دو شما را از\r\n\r\n\r\n","description":"","footnote":"\r\n( 1 ) . سورهء نحل ، آيه 106 .\r\n( 2 ) . سورهء تحريم ، آيه 9 .\r\n( 3 ) . سورهء اعراف ، آيهء 199 .\r\n( 4 ) . سورهء فصلت ، آيه 34 .\r\n( 5 ) . سورهء بقره ، آيه 194 .\r\n( 6 ) . سورهء نور ، آيه 2 .\r\n","page_name":" 70 ","page_number":70},
  {"content":"\r\n\r\nاجراى حكم الهى مانع شود » . 
  ]\r\nبه طور كلى شرايط و اوضاع عصر ائمهء معصومين عليهم السلام براى حفظ اصول اسلام و كيان تشيّع ، همان‌گونه عملكردى را تقاضا مىكرده كه آنها در عمل داشته‌اند و البته شيعه بايد از خط راستين اسلام كه امام معصوم آن را از هر كس بهتر مىشناسد و از آن ذره‌اى تعدّى نمىكند ، پيروى نمايد .\r\n\r\n12 - قلمرو رهبرى امام\r\nپرسش دوازدهم :\r\nقلمرو رهبرى امام همچنان‌كه شامل هدايت مردم و بيان احكام و تفسير قرآن و دفع شبهه‌ها است ، شامل امور سياسى و حفظ نظام جامعه ، اجراى احكام ، اقامه عدل ، تأمين امنيّت و دفاع از مرزهاى اسلام نيز مىباشد ؟ ارتباط اين دو بخش را با اصل امامت بيان كنيد و توضيح دهيد كه شيعيان تا چه حدّى اين مسأله را پذيرفتند ؟\r\nپاسخ :\r\nهمانطور كه اشاره شده است ، قلمرو رهبرى شامل هر دو بخش است و در حقيقت اين دو بخش از يكديگر تفكيك‌ناپذير هستند .\r\nمنتهى مسأله‌اى كه مورد توجّه و طمع سياست‌مداران و زورگويان غاصب بوده رهبرى سياسى و در دست گرفتن زمام جامعه بوده است .\r\nلذا مخالفت آنها با ائمهء معصومين عليهم السلام و اصل امامت در اين جهت متمركز شده است و اگر در بخش هدايت امور دينى هم با آنها مخالفت مىكردند ، يعنى از طريق ساختن مراكز علمى ، مكتب‌ها و مدرسه‌ها وارد ميدان مىشدند ، به خاطر آن بوده است تا مردم كمتر احساس\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنياز به هدايت ائمهء معصومين عليهم السلام بنمايند و در نتيجه از آنها فاصله بگيرند تا تحت تأثير تربيت دينى و معنوىِ آنها واقع نشوند .\r\nبراى همين بود كه از مطرح شدن آنها در مراكز علمى و اجتماعى مىترسيدند ، چون مىديدند ، ظهور توان علمى و هدايت‌هاى روشن‌گرانه آنها موجب رشد و اقتدار تفكّر شيعى و گرايش بيشتر مردم به اهل بيت عليهم السلام مىشود .\r\nاينكه مىبينيم در كتاب‌هاى كلامى امامت را از قول پيامبر صلى الله عليه و آله با عبارت : رياست بر كل امور دين دنياى بشر تعريف كرده‌اند ، به نظر مىرسد در اين تعريف بيشتر به جنبهء ولايت امام نسبت به امور جامعه و جانشينى او از پيامبر در زمامدارى توجّه داشته‌اند ، چون بعد رهبرى و زمامدارى امور دينى و معنوى و عظمت علمى اهل بيت عليهم السلام قابل انكار نبوده است و از آنجا كه ارشاد و هدايت مردم در امور دينى و معنوى به مسائل سياسى ارتباط پيدا نمىكرد ، لذا مورد مخالفت جاه‌طلبان نبوده است .\r\nو اگر مىخواستند در اين جهت هم به مخالفت با آنها بپردازند ، مردم قبول نمىكردند ، چون مردم از توان علمى آنها باخبر بودند .\r\nاز مفهوم كلمهء ولايت ، بيشتر زمامدارى و مديريت شؤون جامعه و حكومت و حفظ نظم استفاده مىشود .\r\nآياتى مثل : « إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nالصَّلَواةَ وَيُؤْتُونَ الزَّكَواةَ وَهُمْ رَاكِعُونَ » ؛ « 1 » [ « سرپرست و ولىّ شما تنها خدا است و پيامبر او و آنها كه ايمان آورده‌اند ، همان‌ها كه نماز را برپا مىدارند ، و در حال ركوع زكات مىدهند » . 
  ]\r\nو آيهء « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » ؛ « 2 » [ « اطاعت كنيد پيامبر خدا و اولوالامر [ / اوصياء پيامبر 
  ] را » . 
  ]\r\nو احاديث بسيارى نظير حديث متواتر غدير هم اين برداشت را تأييد مىنمايد .\r\nبه جنبهء امامت معنوى و رهبرى علمى و دينى هم در درجهء اوّل لفظ امام دلالت دارد ، چنان‌كه در اين آيه مىفرمايد :\r\n« وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْرَاتِ » ؛ « 3 » [ « و آنان را پيشوايانى قرار داديم كه به فرمان ما ، - مردم را - هدايت مىكردند و انجام كارهاى نيك و . . . را به آنها وحى كرديم » . 
  ]\r\nعلاوه بر اين ، آيات و روايات بسيار ديگرى مثل احاديث ثقلين ، سفينه و امان و ديگر روايات ، به اين معنى دلالت دارند ، لذا در روايت\r\n\r\n\r\n","description":"","footnote":"\r\n( 1 ) . سورهء مائده ، آيه 55 .\r\n( 2 ) . سورهء نساء ، آيه 59 .\r\n( 3 ) . سوره انبياء ، آيه 73 .\r\n","page_name":" 73 ","page_number":73},
  {"content":"\r\n\r\nثقلين آمده است كه : « بر اهل البيت پيشى نگيريد و از آنها جلو نيفتيد » ، يعنى پيرو آنها باشيد و اگر دقّت بيشترى در مضمون آيات و روايات مذكور بشود ، معلوم مىشود كه آنها به هر دو بعد رهبرى دلالت دارد ، لذا شيعيان هميشه امام را صاحب هر دو مقام رهبرى سياسى و رهبرى معنوى مىدانستند و ديگران را غاصب مىشمردند .\r\nاين حقيقت را - كه به اعتقاد شيعه رهبرى امام مطلق است - زمامداران غاصب هم مىدانستند و لذا بعضى مواقع هرچند مطمئن بودند كه امامِ وقت ، قصد قيام ندارد ، به عنوان مثال : منصور نسبت به شخص امام صادق عليه السلام اين عقيده را داشت . با اين حال احتياط را از دست نمىداد و همواره آن حضرت را تحت مراقبت مأموران سرّى خود قرار مىداد و كم و بيش براى او مزاحمت‌هايى ايجاد مىكرد و سرانجام هم نتوانست وجود آن حضرت را تحمّل كند ، چون شيوه‌اى را كه حضرت در پيش گرفته بودند براى حكومت خود خطرناك مىديد ، از همين رو آن حضرت را شهيد كرد .\r\nهارون هم همين شيوه را در پيش گرفت ، حضرت موسى بن جعفر عليه السلام را سال‌ها در زندان‌ها و تحت نظر نگاه داشت . چون مىدانست شيعه هر دو مقام رهبرى معنوى و دنيوى را از آن امام عليه السلام مىداند .\r\nاز سوى ديگر نقش و عملكرد امامان معصوم عليهم السلام كه موجب حفظ تفكّر شيعى و احكام اسلام مىشد بسيار بااهميّت بود . مىتوان آن را معجزه آنها دانست و اين كار هم جز با تعليم خاص الهى ميسّر نمىشد .\r\nاميرالمؤمنين عليه السلام و امام حسن عليه السلام آن سياست خاص را در پيش گرفتند ، ولى امام حسين عليه السلام به آن نهضت عظيم دست زد . همين‌طور بقيه ائمهء معصومين عليهم السلام هر يك به گونه‌اى عمل كردند ، اگر چنين نمىكردند ، در زير آن ضربات مهلك هيچ راه و روشى كه مخالف آن\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nسياست‌هاى جبارانه باشد ، نمىتوانست باقى بماند ، ولى مىبينيم مذهب تشيّع باقى ماند و تا امروز هم در دنيا به عنوان سنبل اسلام راستين و نويد بخش حكومت عدل جهانى مطرح است .\r\nيك نكتهء شايان توجّه اينكه ، ائمهء معصومين عليهم السلام همه وعده مىدادند كه رهبرى معنوى و فكرى و عملى در آينده - در عصر ظهور امام مهدى عليه السلام - با رهبرى سياسى كه پيش از اين از سوى زمامداران ظالم غصب شده بود ، توأم خواهد شد و در سايهء آن ، همه اهداف اسلام تحقق خواهد يافت .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n13 - تعداد امامان شيعه\r\nپرسش سيزدهم :\r\nچنان‌كه مىدانيم مذهب حقّهء اماميه اثنى عشريه را از آن جهت اثنى عشريه مىنامند كه پيروان آنها معتقدند بعد از پيغمبر صلى الله عليه و آله جانشينان آن حضرت دوازده نفرند و در ميان تمام امّت اينها يگانه گروهى هستند كه اين عقيده را دارند . لذا احاديث ائمهء اثنى عشر كه شيعه و سنّى هر دو آنها را روايت كرده‌اند - و صدور آنها از پيغمبر صلى الله عليه و آله غير قابل انكار است - در بين مسلمانان فقط بر مذهب شيعه اثنى عشريه صدق مىكند و طبعاً مذهب حقّه ، منحصر در اين مذهب است .\r\nبا اين همه گفته مىشود كه از بعضى احاديث - كه از جمله در كتاب « سليم بن قيس » وارد شده است - ممكن است اين برداشت بشود كه عدد امامان سيزده نفر است و اين رأى به « ابى سهل نوبختى » هم نسبت داده شده است . اگر چنانچه گفته شده روايتى با اين مضمون وجود داشته باشد ( يا اينكه خود نوبختى اين رأى را داشته ، كه البته بعيد به نظر مىرسد ، اين مطلب چگونه قابل توجيه و تصحيح است ؟\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپاسخ :\r\nما دربارهء حديث يا احاديثى كه دلالت كنند بر اينكه تعداد ائمهء معصومين عليهم السلام سيزده نفرند در رساله « جلاء البصر لمن يتولى الائمة الاثنى عشر » توضيح كافى داده‌ايم . و در آنجا روشن كرده‌ايم كه حديثى به اين معنى وجود خارجى ندارد ؛ علاوه بر آن اگر چنين حديثى باشد ، همچون خبر واحد است و به خبر واحد در اصول دين و عقايد و امورى كه تحصيل يقين در آنها شرط است ، اعتماد نمىشود .\r\nدر چنين موردى تنها به دليل عقلى محكم يا به حديث متواتر و قطعى الصدور از معصوم مىشود اعتماد كرد .\r\nاز طرف ديگر احاديث متواتر و بالاتر از تواتر دلالت دارند كه عدد ائمه دوازده نفر است . در چنين موردى اگر يك خبر غيرقطعى در برابر اين همه احاديث پيدا شد ، چه اعتبارى مىتواند داشته باشد و چگونه شخص محقق به آن مىتواند اعتماد كند ؟ به علاوه ، تنها در اخبارِ مسندِ احمد به سى و چند طريق از پيامبر اكرم صلى الله عليه و آله روايت شده كه تعداد ائمهء معصومين عليهم السلام دوازده نفر است و در صحيح مسلم اين مطلب از هشت طريق نقل شده است و همين‌طور در ساير جوامع و صحاح و سنن و كتاب‌هاى ديگر اهل سنت بارها به اين موضوع اشاره شده است .\r\nدر كتاب‌هاى شيعه هم به دوازده نفر بودن امامان ، با صدها طريق روايت وجود دارد كه همه آنها را افراد معروف و شناخته شده‌اى از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nصحابه و مشاهير تابعين ، حتّى دو قرن قبل از تولد امام دوازدهم حضرت مهدى عليه السلام نقل نموده‌اند كه در حقيقت اين يك نوع پيش‌گويى و خبر از آينده هم محسوب مىشود .\r\nبا اين همه ، گفته شد كه از « سليم بن قيس » خبرى نقل شده است كه پيامبر صلى الله عليه و آله به اميرالمؤمنين عليه السلام فرمود : تو و دوازده نفر از نسل تو امامان بر حقّ هستند .\r\nحقيقت اين است كه در نسخهء موجود و در نسخه‌هاى معتبرى كه پيش از عصر ما در اختيار علماء بوده است ، اين روايت نبوده است و به علاوه اخبار بسيارى هم در همين كتاب « سليم بن قيس » هست كه امامان و اسامى آنها را به صراحت دوازده نفر ذكر مىكنند و اسامى آن دوازده نفر را از اميرالمؤمنين عليه السلام تا حضرت مهدى عليه السلام به همان ترتيبى كه شيعهء اماميه قائلند ، بيان كرده است .\r\nاين كتاب كه در قرن اوّل هجرى نوشته شده است ، مورد اعتماد است و مجموعهء مطالب آن حقانيّت مذهب اماميه را به وضوح ثابت مىنمايد ؛ زيرا در آن خبر از امامت امامانى داده مىشود كه هنوز در آن زمان متولد نشده بودند . به صحت اين كتاب قرائن و امارات محكمى دلالت دارد .\r\nحال اگر فرض كنيم كه چنين خبرى در آن باشد با توجّه به احاديث ديگر كتاب ، آن روايت قابل تفسير است يعنى مقصود از آن روايت هم اشاره به عدد امامان بوده و هم اينكه آنها از نسل على عليه السلام\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nهستند و چون بيشتر آنها - يازده نفر از دوازده نفر - از اولاد آن حضرت هستند لذا به اين تعبير - كه به احتمال قوى ، كامل هم نقل نشده - بيان شده است .\r\nاين رأىِ مخالفِ رواياتِ اثنى عشر را ، « ابن نديم » به « ابى سهل نوبختى » هم نسبت مىدهد كه درست به نظر نمىرسد ، چون ابوسهل نوبختى كسى نيست كه چنان رأيى را كه هيچ دليل قابل اعتنايى ندارد ، اظهار كند و در كتب تراجم و رجال شيعه كه خاندان نوبختى را به تفصيل معرفى كرده‌اند ، در بررسى شرح حال ابوسهل و ديگران چنين نظرى را از او نقل نكرده‌اند و همهء مذهب و عقيده و عمل او را ستوده‌اند ، به نظر مىرسد اينها از همان سلسله اشتباهاتى است كه در كتاب‌هاى تراجم و فِرَق رخ مىدهد و مؤلفان آنها به مسامحه از آن گذشته‌اند .\r\nاسناد دادن اين نسبت‌هاى بىپايه به اشخاص شناخته شده ، نتيجه‌اى جز به اشتباه انداختن افراد بىاطلاع يا كم اطلاع ندارد .\r\nدر هر حال مسأله مهدويّت و غيبت و ساير امور متخصص به امام دوازدهم عليه السلام از صدر اسلام مطرح بوده است . بر حسب آنچه در همين تورات و انجيل‌هاى رايج هست ، سابقه اين باور در اديان الهى قبل از اسلام و كتب عهد عتيق و جديد هم ريشه دارد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\n14 - اصالت عقل يا سمع در تشخيص امام عليه السلام\r\nپرسش چهاردهم :\r\nدر مسألهء امامت ، از بين عقل و نقل كدام مقدّم است ؟ به عبارت ديگر ، مسائل مربوط به بحث امامت بيشتر با دلايل عقلى قابل اثبات است يا با دلايل نقلى ؟\r\nپاسخ :\r\nچنان كه از خود سؤال نيز استفاده مىشود مسائل دو نوع هستند :\r\nيك قسمت از آنها مسائلى است كه از طريق عقل شناسايى مىشوند و به وسيلهء اعمال روش‌هاى منطقى و دلائل عقلى اثبات و مورد قبول واقع مىشوند ، مانند : اصل اثبات وجود خدا و صفات ذاتيه كماليّه او و لزوم نبوّت‌ن يعنى اثبات نبوّت عامه ، و بخش ديگر مسائلى است كه منحصراً از طريق نقل اثبات مىشود ، يعنى راه ديگر براى اثبات آنها غير از وحى و اخبارِ مخبِرِ صادق ، يعنى پيغمبر ثابت النبوّه يا امام ثابت الامامه نيست . در اين بين مسائلى هم هستند كه از هر دو طريق قابل اثبات مىباشند ، البته در چنين صورتى دلايل نقلى ارشاد به دلايل عقلى مىكنند .\r\nشخص كاوش‌گر بايد به اين جهت مسائل كاملًا توجّه كند و ببيند\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nكدام بحث را از طريق عقل و كداميك را تنها از طريق نقل و يا از دو شيوهء عقل و نقل مىتوان اثبات كرد و در هر مورد از طريق و شيوهء خاص خود آن مسأله وارد شود ، تا به نتيجهء مناسب برسد و گرنه اگر بخواهد در مسألهء نقلىِ صرف ، از طريق عقل وارد شود طبيعى است كه به نتيجه نخواهد رسيد .\r\nممكن است برخى اين پرسش را مطرح كنند كه در مسألهء امامت اصالت عقل بر اصالت نقل ارجحيّت دارد يا خير ؟\r\nپاسخش اين است كه در مسألهء امامت مثل مسألهء نبوّت و شرايط نبى ، اثبات اصل امامت عامّه ، يعنى اثبات اصل « نياز به وجود امام » و شرايط امام با عقل ثابت مىشود . البته اگر مسألهء امامت از مسائلى بود كه خارج از محدودهء فهم عقل بود و عقل به طور مستقل آن را درك نمىكرد ، فقط با دلايل نقلى ، يعنى ارشاد نبى اثبات مىشد ، زيرا اتكا و استناد به دليل نقلى در مورد اصل امامت ، به خلاف اصل نبوّت مستلزم دور نمىباشد ، ولى در مسأله نبوّت مستلزم دور است .\r\nبنابراين مىتوان دلائل نقلى امامت را هم مثل دلائل نقل اصل نبوّت ، ارشاد به حكم عقل دانست .\r\nو مسائلى چون شرط عصمت و چگونگى نصب امام و اينكه اين كار به مردم واگذار نشده است ، يك اصل عقلى است . و دلايل نقلى موجود مؤيّد اين حكم عقل‌اند .\r\nبديهى است با گروه‌هايى چون اشاعره - كه به حسن و قبح عقلى معتقد نيستند - فقط از راه همان دلائل نقلى بحث مىشود . بعضى از\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآثار و فوايد وجود امام و امتيازات او فقط با دليل نقلى قابل اثبات است ، همان‌گونه كه اين آثار و خواص براى پيامبر نيز از راه دليل نقلى اثبات مىشود .\r\nدر مسألهء امامت خاصه نيز - مثل نبوّت خاصه كه تصريح پيامبر پيشين دليل بر نبوّت پيامبر بعدى است - تصريح پيامبر بر امامت امام و همچنين تصريح امام سابق بر امامت امام بعدى ، دليل بر امامت او است . با اين تفاوت كه اصل در اثبات نبوّت راه معجزه است ؛ زيرا راه اصلى اثبات نبوّت اوّلين نبى منحصر در معجزه است و اين تنها دليل قابل اعتماد در دعوى نبوّت است . هرچند انبياء نبوّتشان هم از طريق تصريح نبىّ قبلى و هم از طريق معجزه قابل اثبات است و سنّت الهى هم بر اين جارى شده كه پيامبران را با معجزه مبعوث فرمايد ! چون اثبات از طريق معجزه براى همگان قابل درك است .\r\nولى طريق تصريح پيامبر سابق فقط حجّت بر مؤمنين به آن پيامبر سابق مىباشد ، به اين خاطر است كه مىگوييم راه اثبات از طريق معجزه يك راه عمومى است كه براى همه حجّت است ، مع‌ذلك ، اثبات صدور معجزه از نبى براى فردى كه غايب از زمان و مكان صدور معجزه است ، منحصر در راه نقل است . البته فقط قرآن مجيد يگانه معجزه‌اى است كه اثبات آن نياز به دليل نقلى هم ندارد ، چون باقى است . چنان‌كه تصريح خود قرآن به عدم امكان آوردن مثل قرآن بر معجزه بودن آن در همهء زمان‌ها دلالت دارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدر مسألهء امامت ، امامت اوّلين امام فقط با تصريح پيامبر صلى الله عليه و آله اثبات مىشود و چون در باب امامت عامه ، اثبات شده است كه امامت امام ، به تعيين نبى از جانب خداوند است ، معجزه‌اى كه از امام ظاهر مىشود ، همان‌گونه كه به طور مستقل دليل بر صدق دعواى امامت است ، دليل بر نصّ نبى هم هست - اگر چنين نصى و تصريحى از پيامبر صلى الله عليه و آله در دسترس نباشد ، تمسك به دلايل عقلى بر مسألهء امامت خاصه براى اثبات وجود نصّ است .\r\nمثل اينكه گفته شود ، بر پيامبر واجب است - با اينكه خداوند حكيم بر طبق حكمت پيامبر را مأمور به تنصيص بر امامت نموده - امام بعد از خود را معيّن و معرفى كند ، هرچند نصّ او از دسترس ما خارج شده يا اجمال پيدا كرده باشد يا در دلالت آن شبهه شود . چون ادعاى نصّ در حقّ احدى جز يك شخص معيّن - حضرت على بن ابىطالب عليه السلام - نشده است ، پس عقلًا فرد تعيين شده از جانب خدا و رسول غير از حضرت على بن ابىطالب عليه السلام نخواهد بود .\r\nيا گفته مىشود چون شرط امام - كه منصوب از جانب خدا و پيامبر براى زعامت در امور دين و دنياى بشر است - عصمت است و در حقّ احدى غير از حضرت على بن ابىطالب عليه السلام هم ادعاى عصمت نشده‌است ، بنابراين عقلًا حضرت على بن ابىطالب عليه السلام امام منصوب و معصوم است .\r\nهمچنين در مورد امامت امام دوازدهم گفته مىشود كه بر حسب\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nادلهء نقلى زمين بدون امام و حجّت خدا - يا ظاهر يا غايب - نخواهد بود . و نبايد در اين مدت طولانى بيش از هزار سال سلسلهء امامت منقطع شود ، و چون براى غير آن حضرت يا ادعاى امامت نشده است يا اگر ادّعا شده ، بطلان آن ثابت شده است پس غير آن حضرت كه غايب هستند ، شخص ديگرى امام نمىباشد و ايشان امام هستند ؛ اگر وى امام نباشد ايرادهاى ديگرى كه در مسأله امامت عامه بحثش گذشت ، دوباره مطرح مىشود .\r\nدر حالى كه جايى براى طرح آنها نيست ، چون نتيجه آن حرف‌ها به امورى چون : صدور فعل قبيح از خداوند حكيم و . . . منجر مىشود كه ذات خداوند از اين‌گونه امور پاك و منزّه است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nمهدويّت\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n15 - منبع اصلى اعتقاد به اصل امامت و ايمان به ظهور حضرت مهدى عليه السلام\r\nپرسش پانزدهم :\r\nاعتبار و جايگاه امامت و رهبرى و ايمان به ظهور حضرت مهدى عليه السلام از چه منابع اسلامى استفاده شده است ؟ و رويدادها و گذشت زمان در تكميل ابعاد مختلف اين اصل چه تأثيرى داشته است ؟\r\nپاسخ :\r\nاعتقاد به اصل امامت و رهبرى جامعه از مسائل اساسى اسلام است و در متن تعاليم آن قرار دارد .\r\nبر طبق آيه‌اى از قرآن كريم ، امامت منصبى است كه به حضرت ابراهيم خليل عليه السلام پس از آن آزمايش بزرگ - ابتلاء به كلمات - اعطا شده است « 1 » طبق رواياتى كه متواتر هم هستند ، شيعه و سنّى هر دو آنها را نقل كرده‌اند ، اين منصب در اهل بيت پيغمبر صلى الله عليه و آله هم قرار داده شده است و آنان به اين موهبت بزرگ الهى اختصاص يافته‌اند .\r\nبر اين اساس مقرّر شده است كه در هر عصرى ، فردى از اين خاندان كه واجد صلاحيت‌هاى لازم ، از جمله علم و عصمت است ،\r\n\r\n\r\n","description":"","footnote":"\r\n( 1 ) . سورهء بقره ، آيه 124 ؛ « وَإِذِ ابْتَلَى إِبْرَاهِيمَ رَبُّهُ بِكَلِماتٍ فَأَتَمَّهُنَّ . . . » .\r\n","page_name":" 86 ","page_number":86},
  {"content":"\r\n\r\nعهده‌دار منصب امامت و رهبرى باشد .\r\nچنين شخصى حجّت خدا و عِدل قرآن و راهنماى مردم و نگهبان دين و شريعت است ، امامت اصلى است كه از دورهء رسول خدا صلى الله عليه و آله تا زمان ما برقرار بوده است و از زمان ما تا پايان جهان هم ادامه خواهد داشت و نقطهء كمال ظاهرى و شكوفايى كامل آن در دورهء ظهور مسرّت‌بخش حضرت مهدى عليه السلام و برپايى حكومت عدل واحد جهانى آن حضرت است ، كه با شكوفايى همه استعدادهاى بشرى و تكامل انديشه‌ها و آشكار گشتن بركات زمينى و آسمانى ، جهان پر از قسط و عدل و خير و بركت خواهد شد .\r\nبرنامهء تشكيل امّت نوين جهانى كه بايد منتهى به گسترش عدالت و حاكميّت توحيد گردد ، از متن تعاليم اسلام استفاده مىشود . قرآن كريم در چند سوره آن را اعلام كرده است و صدها روايت نبوى از جهانى شدن اسلام و حكومت عدل و استقرار امنيّت كامل در روى زمين ، پس از ظهور مهدى موعود عليه السلام - كه از دودمان رسالت و فرزندان على عليه السلام و فاطمه عليها السلام و هم نام و هم كينه پيامبر صلى الله عليه و آله است - خبر داده است .\r\nاعتقاد به ظهور حضرت مهدى عليه السلام با اوصاف ذكر شده مطلبى است كه در نصوص اوليهء اسلامى مطرح شده است . و بر حسب احاديث متواتر ، پيامبر صلى الله عليه و آله از اين واقعهء مبارك خبر داده‌اند و از امّت خود درخواست كرده‌اند كه در انتظار اين روز بزرگ باشند .\r\nاگرچه مسأله ظهور از بشارات كلّى مربوط به عالم‌گير شدن اسلام و غلبهء حقّ بر باطل ، استنباط مىشود ، ولى اين به آن معنى نيست كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمسألهء ظهور ، تنها يك مفهوم استنباطى از مضمون احاديث است .\r\nچون متن و عين عبارات نصوص روايى ، به طور مستقل بر آن دلالت دارند و استناد عمدهء اهل ايمان به همين نصوص است كه با صراحت به ظهور حضرت مهدى عليه السلام و علايم آن دلالت دارند .\r\nوقتى كه معلوم شد مبناى پيدايش اين عقيده ، بشارت‌هاى كلّى و نصوص و متون روايى است مىتوان گفت : اوضاع و رويدادهاى تاريخى كه بعد از پيامبر صلى الله عليه و آله رخ داد ، در پيدايش آن نقشى نداشته است .\r\nزيرا مبدأ اين انديشه عصر رسالت است و احاديث مربوط به آن متجاوز از هزار روايت است كه در كتاب‌هاى حديث و تفسير و بسيارى از كتاب‌هاى ديگر نقل شده است و علماى بزرگ اهل سنت هم دربارهء آن كتاب‌هاى مستقلى تأليف كرده‌اند و كتاب‌هايى كه بيش از دوازده قرن از تأليف آنها مىگذرد و توسط بزرگ‌ترين خبرگان و محققان علوم اسلامى نگاشته شده‌اند ، با صراحت دلالت دارند كه شخص پيامبر اكرم صلى الله عليه و آله مسألهء ظهور مهدى موعود عليه السلام را بشارت داده‌اند و اين بشارت را صحابهء آن حضرت و تابعين صحابه و بعد از آنها طبقات ديگر از مردم نقل كرده‌اند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\n16 - قرآن و مهدويّت\r\nپرسش شانزدهم :\r\nدربارهء ولايت ائمهء اثنى عشر عليهم السلام و حكومت عدل حضرت مهدى عليه السلام و جهانگير شدن اسلام به كدام آيه از قرآن كريم مىتوان استشهاد نمود ؟\r\nپاسخ :\r\nآياتى كه از مضمون آنها استفاده مىشود كه ائمه اثنى عشريه - اعلى اللَّه كلمتهم - ولايت و امامت دارند ، بسيار است .\r\nاز جمله آنها است آيهء : « إِنَّما أَنتَ مُنذِرٌ وَلِكُلّ قَوْمٍ هادٍ » ؛ « 1 » [ « تو فقط بيم‌دهنده‌اى و براى هر گروهى هدايت كننده‌اى است » . 
  ]\r\nو آيهء : « لَا يَنالُ عَهْدِى الظّالِمِينَ » ؛ « 2 » [ « پيمان من به ستمكاران نمىرسد ! - و تنها آن دسته از فرزندان تو كه پاك و معصوم مىباشند ، شايسته اين مقامند - » . 
  ]\r\nو آيهء : « أَفَمَن يَهْدِى إِلَى الْحَقّ أَحَقُّ أَن يُتَّبَعَ » ؛ « 3 » [ « آيا كسى كه هدايت به\r\n\r\n\r\n","description":"","footnote":"\r\n( 1 ) . سورهء رعد ، آيه 7 .\r\n( 2 ) . سورهء بقره ، آيه 124 .\r\n( 3 ) . سورهء يونس ، آيهء 35 .\r\n","page_name":" 89 ","page_number":89},
  {"content":"\r\n\r\nسوى حقّ مىكند ، براى پيروى شايسته‌تر است » . 
  ]\r\nاين آيات از آن جهت به اين مطلب دلالت دارند كه از آنها خالى نبودن جامعه از امام معصوم صاحب مقام امامت و همچنين اعلميّت او از ديگران استفاده مىشود كه اين امر از اصول اعتقادى اختصاصى شيعه است و از آيهء شريفهء : « يا أَيُّها الَّذِينَ آمَنُوا أَطِيعُوا اللَّهَ وَأَطِيعُواالرَّسُولَ وَأُولِى الْأَمْرِ مِنكُمْ » ؛ « 1 » [ « اى كسانى كه ايمان آورده‌ايد ! اطاعت كنيد خدا را و اطاعت كنيد پيامبر خدا را و اولوالامر [ / اوصياى پيامبر 
  ] » . 
  ] اين مبناى شيعه - كه امام و ولىّ امر بايد معصوم باشد - استفاده مىشود ؛ زيرا در اين آيه به طور مطلق دستور داده شده كه از اولى الامر اطاعت شود .\r\nاطاعت از رسول را كه در مطلق امور است با اولى الامر در يك كلمه - صيغهء امر اطيعوا - پيش هم بيان كرده است .\r\nبديهى است كسى كه مؤمنين اين‌گونه به طور مطلق مأمور به اطاعت از او مىشوند ، بايد معصوم و بر كنار از خطا و اشتباه باشد ، و چنان‌كه مسلّم است در بين تمام مذاهب اسلامى فقط شيعه قائل به عصمت امام است .\r\nعلاوه بر اين ، تفاسير و احاديث معتبر نيز به اين دلالت دارند كه مراد از آيهء كريمهء « أَطِيعُوا اللَّهَ . . . » و آيات ديگر ، ائمهء اثنى عشر عليهم السلام است و در اين تفاسير به نام‌هاى مبارك آن بزرگ‌واران هم تصريح شده\r\n\r\n\r\n","description":"","footnote":"\r\n( 1 ) . سورهء نساء ، آيه 59 .\r\n","page_name":" 90 ","page_number":90},
  {"content":"\r\n\r\nاست .\r\nو امّا در مورد جهانگير شدن دين اسلام و غلبهء آن بر تمام اديان كافى است به آيات 32 و 33 از سورهء توبه ، و آيه 28 از سورهء فتح ، و آيهء 6 و 8 از سورهء صف ، و آيات متعدد ديگر توجّه شود ، در آنها وعدهء ظهور و غلبهء دينِ حقّ بر تمام اديان داده شده است ، وعده‌اى كه با ظهور حضرت مهدى عليه السلام تحقق خواهد يافت و اين تخلّف‌ناپذير است .\r\nو امّا در خصوص ظهور حضرت مهدى عليه السلام آيات بسيارى به آن تفسير شده كه در كل متجاوز از يكصد آيه است و كتاب « المحجّة فيما نزل في القائم الحجّة » همه آنها را گردآورى كرده است .\r\nو از جمله آنها است اين آيهء كريمه :\r\n« وَعَدَ اللَّهُ الَّذِينَ آمَنُوا مِنكُمْ وَعَمِلُوا الصّالِحاتِ لَيَسْتَخْلِفَنَّهُمْ فِي الْأَرْضِ كَما اسْتَخْلَفَ الَّذِينَ مِن قَبْلِهِمْ وَلَيُمَكّنَنَّ لَهُمْ دِينَهُمُ الَّذِي ارْتَضَى لَهُمْ وَلَيُبَدّلَنَّهُم مِنْ بَعْدِ خَوْفِهِمْ أَمْناً يَعْبُدُونَنِى لَايُشْرِكُونَ بِى شَيْاً وَمَن كَفَرَ بَعْدَ ذلِكَ فَأُولئِكَ هُمُ الْفاسِقُونَ » ؛ « 1 » [ « خداوند به كسانى كه از شما ايمان آورده و كارهاى شايسته انجام داده‌اند وعده مىدهد كه قطعاً آنان را حكمران روى زمين خواهد كرد همان‌گونه به پيشينيان آنها خلافت روى زمين را بخشيد و ترسشان را به آرامش و امنيّت مبدّل مىكند آنچنان كه تنها مرا مىپرستند و چيزى را شريك من نخواهند ساخت و كسانى كه پس از آن كافر شوند آنها فاسقانند » . 
  ]\r\nو آيهء كريمهء : « وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ\r\n\r\n\r\n","description":"","footnote":"\r\n( 1 ) . سورهء نور ، آيه 55 .\r\n","page_name":" 91 ","page_number":91},
  {"content":"\r\n\r\nوَنَجْعَلَهُمْ أَئِمَّةً وَنَجْعَلَهُمُ الْوَارِثِينَ » ؛ « 1 » [ « ما مىخواهيم بر مستضعفان زمين منّت نهيم و آنان را پيشوايان و وارثان روى زمين قرار دهيم » . 
  ]\r\nو اين آيهء كريمه : « وَلَقَدْ كَتَبْنا فِي الزَّبُورِ مِنْ بَعْدِ الذّكْرِ أَنَّ الْأَرْضَ يَرِثُها عِبادِىَ الصّالِحُونَ » ؛ « 2 » [ « در زبور بعد از ذكر - تورات - نوشتيم بندگان شايسته‌ام وارث - حكومت - زمين خواهند شد ! » 
  ]\r\n\r\n\r\n","description":"","footnote":"\r\n( 1 ) . سورهء قصص ، آيه 5 .\r\n( 2 ) . سورهء انبياء ، آيه 105 .\r\n","page_name":" 92 ","page_number":92},
  {"content":"\r\n\r\n\r\n17 - عقيده به ظهور مهدى و منجى و پيدايش مهدىهاى دروغين\r\nپرسش هفدهم :\r\nعقيده به ظهور مهدى و منجى موجب پيدايش متمهّديان در طول تاريخ شده است ، و بعضى اين پيشامد را توجيهى براى كنار گذاردن اين تفكّر قرار مىدهند ، اين ديدگاه تا چه حدّ مىتواند قابل قبول باشد ؟\r\nپاسخ :\r\nاين ديدگاه به هيچ وجه قابل قبول نيست و گرنه بايد بشر همهء ديدگاه‌هاى مثبت را كنار بگذارد ، چرا كه همهء آنها كم و بيش مورد سوء استفاده قرار گرفته‌اند . اين همه اشخاص كه دعوى خدايى كرده‌اند و يا خود را مظهر خدا ، و متّحد با خدا و خدا را حالّ در خود دانسته‌اند همه از اصل اعتقاد به خدا سوء استفاده كرده‌اند . اين كار به هيچ وجه به مسأله اعتقاد به خدا ضررى نمىزند .\r\nهمچنين اين همه پيغمبران دروغين كه ادعاى پيامبرى كرده و مردمى را گمراه كرده‌اند ، به صحيح بودن اصل نبوّت آسيبى نمىرساند . اين مسأله كم و بيش در هر فن و صنعتى پيش مىآيد ولى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآن پيش آمد به اصل آن فنّ ضرر نمىرساند .\r\nخلاصه هر اسم و كلمه‌اى كه معناى خوب و جاذب دارد ، اگر در ضدش به كار گرفته شده مثلًا به خائن ، امين ، و به ظالم ، عادل ، و به جاهل ، عالم ، و به فاسق متّقى گفته شده است و يا اينكه همهء خيانت‌ها و مظالم را تحت عنوان‌هاى خيرخواهى و اصلاح‌طلبى در طول تاريخ انجام داده‌اند هيچ كدام به اصل اين ارزش‌ها و امور خير صدمه نمىزند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\n18 - تأثير عوامل اجتماعى و اقتصادى و سياسى در تفكّرات دينى\r\nپرسش هجدهم :\r\nعوامل اجتماعى و اقتصادى و سياسى در تفكّرات و عقايد دينى و اعتقاد به ظهور مهدى چه تأثيرى داشته است ؟\r\nپاسخ :\r\nاز ديدگاه جهان‌بينى الحادى همهء امور و حوادث را بايد به علل تاريخى و مادى نسبت داد .\r\nامّا از ديدگاه جهان بينى دينى از بين تفكّرات گوناگون و عقايد مختلف ، آنچه اصيل و حقّ است ، منبع آن وحى و دعوت انبياء و درك فطرى خود بشر است كه از آن به هدايت عقل ، فطرت ، وحى و نبوّت تعبير مىشود .\r\nاز نظر آن ديدگاه ، همهء راه‌هاى انحرافى و افكار مضرّ معلول علل مادّى و تاريخى و اغراض شخصى و نقص فرهنگ اجتماعى و تربيتى است و عقايد دينىِ مأخوذ از وحى و نبوّت همه اصيل و واقعى هستند و زمينه‌اى در فطرت بشر دارند .\r\nتاريخ و گذشت زمان و علم بشر و علل مادى ، آنها را به وجود\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنمىآورد . بلكه منشأ اعتقاد به امورى چون : مبدأ رسالت انبياء و امامت ائمهء معصومين عليهم السلام و همهء عقايد حقّه عقل و فطرت انسانى و وحى عن‌اللَّه است .\r\nبر اين اساس حتّى در پيدايش اعتقاد به ظهور مهدى منجى عليه السلام هيچ عامل اجتماعى يا اقتصادى يا سياسى مؤثر نبوده و نيست . منشأ و مأخذ آن اخبار انبياء ، صحف آسمانى ، رهنمودها ، اخبار و سخنان شخص حضرت خاتم الانبياء صلى الله عليه و آله ، حضرت اميرالمؤمنين و ساير ائمهء معصومين عليهم السلام است .\r\nگرچه دعاوى دروغين در مورد مهدويّت بر اساس مقام پرستى و غرض‌هاى سياسى بوده است . مع ذلك از تحليل و شناختن ريشهء اصلى بروز اين دعاوى و ظهور مدعيان دروغين به اين واقعيت هم مىرسيم كه يك حقيقت مسلّمى در كار بوده كه اين دعاوى و تحريفات در اطراف آن پيدا شده و دست آويز اشخاصى قرار گرفته است .\r\nچنان‌كه در اصل اعتقاد به خدا و وحى و نبوّت مىبينيم كه يك واقعيّت‌هايى وجود دارد و زمينهء قبول آنها هم در دل مردم موجود است كه افرادى فرصت طلب از اين امر سوء استفاده كرده و در طول تاريخ ادعاى خدايى يا پيامبرى كرده‌اند .\r\nمسألهء مهدى عليه السلام نيز - چون از طرف خود پيامبر صلى الله عليه و آله مطرح شده و صحابه از آن حضرت شنيده و بازگو كرده‌اند - يك واقعيّتى است كه\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمورد قبول همه بوده است . به همين خاطر مورد سوء استفاده قرار گرفته است و افرادى آن را براى اغراض مختلف - كه در اغلب سياسى بوده است - دستاويز قرار داده‌اند .\r\nاگر مسألهء مهدويّت واقعيّت نداشت ، افرادى اين همه در اطراف آن به تحريف دست نمىزدند ، پس اين سوء استفاده‌ها خود اين مطلب را ثابت مىكنند كه اين مسأله به عنوان يك واقعيت مورد پذيرش همه بوده است .\r\nحوادث ممكن است بشر را به حقايق راهنمايى كند ، همانطور كه حضرت ابراهيم عليه السلام آن موحّد بزرگ ، با استفاده از حوادث ، خداشناسى را به مردم آموخت .\r\nآن حضرت چون شب شد ستاره‌اى را ديد ، او گفت : اين است پروردگار من ، ولى چون ستاره غروب كرد گفت :\r\n« لَآ أُحِبُّ الْأَفِلِينَ » ؛ « 1 » [ « غروب كنندگان را دوست ندارم ! » . 
  ]\r\nبا استفاده از اين حادثه - طلوع و غروب ستاره - حضرت ابراهيم عليه السلام مردم را تعليم مىدادند به اينكه ستاره نمىتواند خدا باشد . پس از آن ماه طلوع و غروب مىكند و از اين حادثه نيز نتيجه مىگيرد كه ماه هم نمىتواند خدا باشد . سپس آفتاب طلوع و غروب مىكند و از آن هم به همان ترتيب نتيجه مىگيرد .\r\nبدين وسيله از همهء عقايد شرك آلود بيزارى مىجويد و مردم را به\r\n\r\n\r\n","description":"","footnote":"\r\n( 1 ) . سورهء انعام ، آيه 76 .\r\n","page_name":" 97 ","page_number":97},
  {"content":"\r\n\r\nخالق جهانيان راهنمايى مىكند .\r\nپس حوادث مىتوانند انسان را به حقايق برسانند ، امّا حقايق اعتقادى را نمىتوان معلول حوادث دانست .\r\nبلى اين را مىتوان گفت كه : گذشت زمان موجب تقويت اعتقاد مردم به آل على عليه السلام و رسوخ تفكّر شيعى در دل‌هاى آنها شد ، امّا اگر كسى بگويد تشيّع و غيبت امام عليه السلام به مرور زمان مطرح و تكميل شده است ، اين حرف صحيح نيست ، چون دليل‌هاى زيادى كه به آنها در بحث‌هاى قبلى اشاره شد اين نظر را تكذيب مىنمايد .\r\nكسى نمىتواند بگويد اخبار ائمه عليهم السلام كه همه را از زبان پيامبر صلى الله عليه و آله نقل فرموده‌اند ، همه ساختگى مىباشند ؛ چرا كه تمامى آنها علاوه بر تواتر به همراه خود قرينه‌هاى خارجى دارند ، در حقيقت مثل خبر از شهادت عمّار مىباشند كه رسول خدا صلى الله عليه و آله فرمود :\r\n« تقتلك الفئة الباغية » ؛ « 1 » [ « تو را گروه ستمكار خواهد كشت » . 
  ]\r\nكسى نمىتواند بگويد بعد از اينكه عمّار به دست معاويه و لشكرش شهيد شد اين حديث جعل گرديد ، يعنى حديث ، معلول آن حادثه است . چرا كه قبل از اين واقعه اين روايت را صحابه نقل مىكردند .\r\nهمين‌طور است مسألهء امامت ائمهء معصومين عليهم السلام كه از زبان سه نفر از آنها يعنى حضرت امام على ، حضرت امام حسن و حضرت امام حسين عليهم السلام نقل شده است كه پيامبر صلى الله عليه و آله فرمودند :\r\n\r\n\r\n","description":"","footnote":"\r\n( 1 ) . بحارالأنوار ، ج 18 ، ص 123 .\r\n","page_name":" 98 ","page_number":98},
  {"content":"\r\n\r\nتعداد ائمه دوازده نفر است « 1 » كه آخرين آنها هم‌نام من است « 2 » و در خارج همچنين واقع شده است . با اين حال كسى نمىتواند ادّعا كند كه اين احاديث ساختگى مىباشند و بعد از وقوع اين امور ساخته شده‌اند .\r\n\r\n\r\n","description":"","footnote":"\r\n( 1 ) . مدرك پيشين ، ج 36 ، ص 286 ، ح 106 .\r\n( 2 ) . مدرك پيشين ، ص 368 ، ح 233 .\r\n","page_name":" 99 ","page_number":99},
  {"content":"\r\n\r\n\r\n19 - مهدى به مفهوم و اصطلاح خاص\r\nپرسش نوزدهم :\r\nآيا مهدى يك عنوان و لقب خاص است كه بر شخص خاص با اوصاف و خصايص خاص اطلاق شده است ، يا مفهوم و لقب عام است كه بر هر كس كه خدا او را هدايت كرده باشد اطلاق مىشود . به عبارت ديگر مهدى و اعتقاد به مهدويّت شخصى و يا نوعى است ؟\r\nپاسخ :\r\nمفهوم لفظ مهدى مفهومى عام است كه در عرف و لغت به كار بردن آن به هر فرد كه خدا او را هدايت كرده باشد جايز است . با اين مفهوم همهء انبياء و اوصياء مهدى هستند و به كار بردن آن در حقّ شخص پيامبر صلى الله عليه و آله و اميرالمؤمنين عليه السلام ، امام حسن عليه السلام و امام حسين عليه السلام و ساير ائمهء معصومين عليهم السلام جايز است ؛ زيرا همه مهدى و هدايت شده بودند . بلكه به كار بردن اين واژه دربارهء افراد ديگرى كه در مكتب آن بزرگواران تربيت شده و هدايت يافته‌اند ، جايز است . به عنوان مثال ، اصحاب امام حسين عليه السلام همه هدايت شده بودند . همچنين به كار بردنش نسبت به شيعيان خاص و بلكه همه شيعيان و هر كس كه به\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nحقّ هدايت شده باشد و در حال هدايت باشد جايز است . ولى همه مىدانند كه مقصود از مهدى كه بر لسان مبارك حضرت رسول صلى الله عليه و آله جارى شده - مانند « المهدى من ولدى [ مهدى از فرزندان من است 
  ] » « 1 » يا « المهدى من عترتى من ولد فاطمه [ مهدى از اهل بيت من و از فرزندان فاطمه است 
  ] » « 2 » يا « المهدى من ولدك [ مهدى از فرزندان تو است 
  ] » . « 3 » - اين يك عنوان خاص و لقب مختص شخص معيّن و فوق العاده عزيزى است كه پيامبر صلى الله عليه و آله به ظهور او بشارت داده است و اهل بيتش عليهم السلام و همهء مسلمانان را فراخوانده است كه در رديف منتظران ظهور آن حضرت باشند .\r\nمهدى به معناى هدايت شده به حسب معانى متعدد هدايت ، از قبيل ارائه طريق و ايصال الى المطلوب و موارد ديگر در غير انسان نيز به كار مىرود و آيهء « رَبُّنا الَّذِى أَعْطَى كُلَّ شَىْءٍ خَلْقَهُ ثُمَّ هَدَى » ؛ « 4 » [ « گفت :\r\nپروردگار ما همان كسى است كه به هر موجودى ، آنچه را لازمهء آفرينش او بوده داده ؛ سپس هدايت كرده است ! » 
  ] به اين معنى دلالت دارد .\r\nبا اين همه به نظر مىرسد ، از بررسى مواردى كه اين كلمه در آنها به كار رفته است ، اين نتيجه به دست مىآيد كه هدايت اغلب در افرادى كه هدايت خدا در آنها مؤثر بوده است به كار مىرود .\r\nبر اين اساس بايد گفت : « المهدى من هداه اللَّه و قبل هدايته\r\n\r\n\r\n","description":"","footnote":"\r\n( 1 ) . بحارالأنوار ، ج 36 ، ص 309 ، ح 148 .\r\n( 2 ) . بحارالأنوار ، ج 51 ، ص 102 .\r\n( 3 ) . بحارالأنوار ، ج 51 ، ص 78 .\r\n( 4 ) . سوره طه ، آيه 50 .\r\n","page_name":" 101 ","page_number":101},
  {"content":"\r\n\r\nو اهتدى بها بعناية منه و توفيقه » ؛ يعنى كسى كه هدايت خدا شامل حال او شده ، مهدى است . به عبارت ديگر هدايت به معناى ارائهء طريق ، متوجّه او شده است و به واسطهء عنايت و توفيق الهى در آن نتيجه بخش واقع شده است ، كه عالىترين مصاديق آن انبياء و ائمهء معصومين عليهم السلام هستند .\r\nبرحسب اخبار معتبر ، « مهدى » لقب همان موعود آخرالزمان است ، كه حتّى نسب و اوصاف او در احاديث معتبر مورد اشاره قرار گرفته‌است ، كه آن جز بر امام دوازدهم فرزند حضرت امام حسن عسكرى عليه السلام بر احدى قابل تطبيق نيست و لقب مهدى به اين معنى كه مورد هدايت خدا و احياء كننده اسلام و پر كننده جهان از عدل و داد و داراى صفات ممتاز است ، اوّلين بار در مورد آن حضرت به كار رفت و اين كار در عصر خود پيامبر صلى الله عليه و آله به توسط شخص آن حضرت انجام گرفت و مهدى به عنوان منجى و رهايىبخش - و الفاظ مترادف ديگر از اين قبيل از جانب خدا تنها - لقب اوست .\r\nو مهدويّت به مفهوم نوعيّه از هيچ يك از روايات نقل شده از پيامبر صلى الله عليه و آله و ائمهء معصومين عليهم السلام قابل استفاده نيست .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\n20 - اختلاف در تاريخ ولادت حضرت مهدى عليه السلام\r\nپرسش بيستم :\r\nاختلاف در تاريخ ولادت حضرت مهدى صاحب الزمان عليه السلام كه به گفتهء بعضى مطابق با عدد حروف نور است - 256 - ولى بر حسب بعضى روايات در سال 255 ه . ق واقع شده است ، چگونه قابل توجيه است ؟\r\nغيبت آن حضرت درچه سالى واقع شده است ؟\r\nپاسخ :\r\nاختلاف در اين‌گونه امور به اصل موضوع ضرر نمىزند و شبهه‌اى پيش نمىآورد .\r\nدر تاريخ ولادت بيشتر رجال و شخصيّت‌هاى تاريخى اين‌گونه اختلافات وجود دارد ؛ بلكه در خيلى از موارد تاريخ ولادت و وفات آنها نامعلوم است .\r\nاختلاف در تاريخ ولادت حضرت صاحب الامر عليه السلام از اختلافى كه در تاريخ ولادت بعضى از ائمهء معصومين و شخص پيغمبر صلى الله عليه و آله وجود دارد كمتر است .\r\nقول معتبر سال 255 ه . ق است كه فضل بن شاذان نيشابورى - كه از محدّثين بزرگ و همزمان حضرت امام حسن عسكرى عليه السلام مىباشد -\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nروايت كرده است و واسطهء او شخصيتى مثل جناب « محمّد بن على بن حمزة بن حسين بن عبيداللَّه بن عباس بن على بن ابىطالب » عليهم السلام است . « 1 » و امّا غيبت حضرت صاحب الامر عليه السلام :\r\nاز همان موقع ولادت به طور متعارف همگان اذن تشرّف به زيارت ايشان را نداشتند و پدر بزرگوارشان فقط اصحاب و شيعيان خاص را از سعادت زيارت آن يگانه فرزند عزيز و « كلمة اللَّه باقيه » بهره‌مند مىفرمودند ، شروع غيبت صغرى كه آغاز دورهء امامت آن حضرت هم بوده است در همان روز شهادت حضرت امام حسن عسكرى عليه السلام يعنى سال دويست و شصت هجرى واقع شده است .\r\nمطلبى كه در اينجا لازم به تذكّر است اينكه : طرح مسألهء غيبت امام در زمان وقوع آن براى شيعيان و معتقدان به امامت مسأله غير منتظره‌اى نبوده است ، چون پيش از آن در روايات زيادى به آن اشاره شده بود و مردم مىدانستند كه حضرت صاحب الامر عليه السلام داراى دو غيبت است - غيبت كوتاه به نام صغرى و غيبت طولانى به نام غيبت كبرى و طولى .\r\nخبر مفصّل آن در كتاب‌ها و اصول شيعه كه قبل از ولادت حضرت صاحب الزمان عليه السلام تأليف شده بودند به طور كامل ذكر شده بود .\r\n\r\n\r\n","description":"","footnote":"\r\n( 1 ) . ر . ك : منتخب الاثر ، فصل سوم ، باب اوّل ، ص 320 - 347 .\r\n","page_name":" 104 ","page_number":104},
  {"content":"\r\n\r\n\r\n21 - اتفاق نظر شيعه در امامت حضرت صاحب الامر عليه السلام بعد از رحلت امام حسن عسكرى عليه السلام\r\nپرسش بيست و يكم :\r\nبر حسب آنچه نوبختى در كتاب‌هاى فِرَق الشيعه نوشته است ، شيعيان بعد از امام حسن عسكرى عليه السلام به چهارده گروه تقسيم شدند ، اين حرف تا چه حدّ صحيح است و اين گروه‌ها تا چه زمانى بودند ؟\r\nپاسخ :\r\nهمانطور كه گذشت ، نوبختى مىنويسد : « 1 » شيعه بعد از رحلت حضرت امام حسن عسكرى عليه السلام به چهارده گروه و يافرقه تقسيم شد ، امّا به نظر مىرسد كه در اين نظريه مبالغه شده است ؛ زيرا وى و ساير مؤلفان كتاب‌هاى مربوط به فِرق ، همهء آرايى را كه پيدا شده است - اگرچه قائل آن فقط يك نفر باشد و او هم در آن نظر تا آخر ثابت قدم نمانده باشد - جمع آورى كرده‌اند و چه بسا از فرقه‌هايى ياد كرده‌اند كه به كار بردن تعبير فرقه و گروه در مورد آنها صحيح نيست .\r\nچون تعداد قائلين آنها اگر داراى افرادى بوده‌اند ، معلوم نيست ، به\r\n\r\n\r\n","description":"","footnote":"\r\n( 1 ) . فرق الشيعه ، ابى محمّد الحسن بن موسى النوبختى ، ص 96 .\r\n","page_name":" 105 ","page_number":105},
  {"content":"\r\n\r\nنظر نمىرسد از چند نفر تجاوز كرده باشد و يا معلوم نيست كه آنها در نظر خود تا چه مدّت و چه مقدار ثابت قدم مانده‌اند ، لذا نبايد آنها از فِرَق محسوب شوند ، و گرنه تعداد فرقه‌ها به صدها و هزارها خواهد رسيد .\r\nشيخ مفيد و شيخ طوسى 0 نيز همينگونه نظر داده‌اند .\r\nشيخ مفيد در جلد دوم « الفصول المختاره » اين فرقه‌ها را به نقل از نوبختى نام مىبرد و مىفرمايد : هيچ يك از اين فرقه‌ها به جز شيعه در زمان ما - سال 372 ه . ق - وجود خارجى ندارند .\r\nبنابراين معلوم مىشود كه اصلًا اين فرقه‌ها از موجوديّتى آنچنانى كه قابل اشاره باشند ، برخوردار نبوده‌اند .\r\nالبته اگر رأيى به آنها نسبت مىدهند ، - هرچند اظهار كنندهء مشخصى نداشته باشد - بايد مورد بررسى قرار گيرد ، چنان‌كه شيخ مفيد و شيخ طوسى اين بررسىها را انجام داده‌اند و بطلان ديدگاه‌هاى همه اين فرقه‌ها ، غير از اماميه اثنى عشريه را ثابت نموده‌اند .\r\nو خلاصه كلام اينكه كتاب‌هاى ملل و نحل در شمارش گروه‌ها و فرقه‌ها ، گرفتار مسامحه و مبالغه شده‌اند .\r\nلذا به مطالب اين قبيل از كتاب‌ها - جز در مورد فِرَقى كه هم اكنون موجودند و يا تاريخ و مصادر معتبر موجوديت آنها را به عنوان يك گروه تأييد مىكند - نمىتوان اعتنا كرد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\n22 - القاب امام دوازدهم\r\nپرسش بيست و دوم :\r\nآيا زياد بودن لقب‌هاى امام عصر - ارواحنا فداه - به خاطر زيادى ويژگىهاى ذاتى و روحى و جسمى او است و يا اين امر ناشى از بزرگى كارهاى اصلاحى او مىباشد ؟\r\nپاسخ :\r\nاز روايات استفاده مىشود كه نام‌هاى مبارك امام دوازدهم عليه السلام عبارتند از : قائم ، مهدى ، غايب و حجّت . به علاوه احاديث مختلف از آن حضرت با عناوينى چون : حجّة اللَّه ، خليفة اللَّه و القائم هم ياد شده است و علّت زياد بودن لقب‌هاى آن حضرت همان دو جهتى است كه به آن اشاره شده است ، البته در ميان اين القاب بعضى مشهورترند .\r\nممكن است اوضاع و احوال در يك زمان موجب توجّه بيشتر مردم به يكى از اين لقب‌ها و يا صفات بشود و يا جنبهء خاصى از مسأله بيشتر مطرح گردد ، در نتيجه سخنرانان و نويسندگان و يا شاعران آن لقب يا جنبهء خاص را بيشتر مورد توجّه قرار دهند ، نظير اسماء الحسناى خداوند متعال كه شرايط و احوال شخصى يا عمومى مردم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nموجب مىشود كه به يكى از آن اسم‌ها مثلًا اسم « الشافى » يا « السلام » يا « الحافظ » يا « الرازق » بيشتر توجّه داشته باشند و خدا را با آن اسم بخوانند ، امّا اين بدان معنى نيست كه ساير اسماء الحسنى وجه تسميه ندارند .\r\nبنابراين هر يك از اسم‌ها و القاب امام زمان عليه السلام به يكى از اوصاف يا اعمال آن حضرت اشاره دارند و از اغلب آنها در رواياتى كه اصل مسألهء امام دوازدهم و ظهورش را مطرح كرده‌اند ، ياد شده است ، يعنى آن حضرت حتّى سال‌ها قبل از آنكه خود و پدرشان متولد شده باشند ، با اين نام‌ها و لقب‌ها مشهور بوده‌اند .\r\nو در اين جهت كه امام دوازدهم همان حضرت مهدى و حضرت مهدى همان امام دوازدهم است ، عالمان بزرگ اهل تسنن با شيعه موافقت دارند و از همين رو افرادى مثل ابوداوود - مؤلف كتاب سنن - اخبار امامان دوازده گانه را در كتاب « المهدى » روايت كرده است كه در القاب آن حضرت به موعود انبياء بودن و حسب و نسب او اشاره مىشود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n23 - لقب القائم\r\nپرسش بيست و سوم :\r\nچنان كه همه مىدانندن يكى از القاب حضرت مهدى عليه السلام « قائم » است . در وجه ملقّب شدن آن حضرت به اين لقب روايتى نقل شده است كه قابل تأمّل است ؛ زيرا ظاهر آن دلالت دارد كه اين نامگذارى به اين جهت بوده است كه آن حضرت بعد از وفات ظهور خواهد كرد ، در حالى كه حدود بيش از هزار روايت راجع به آن حضرت و غيبت و حيات و طول عمر ايشان در دست است كه با توجّه به آنها اين خبر قابل اعتماد نيست ولى دربارهء سند و متن مضمون آن اگر توضيحاتى داده شود سودمند است ؟\r\nپاسخ :\r\nشيخ بزرگوار طوسى رحمه الله حديث غير معتبرى « 1 » را نقل مىكند كه ظاهرش دلالت بر اين دارد كه قائم به اين سبب قائم ناميده شده كه بعد از وفات قيام خواهد كرد . شيخ درباره اين حديث توضيحاتى داده است ، ولى ما پيش از آنكه وارد بحث در اين باره بشويم ، لازم مىدانيم\r\n\r\n\r\n","description":"","footnote":"\r\n( 1 ) . غيبت طوسى ، ص 282 .\r\n","page_name":" 109 ","page_number":109},
  {"content":"\r\n\r\nكه به صورت مختصر ، مبانى امامت را در تشيّع كه آيات قرآن مجيد و احاديث و دلايل عقلى آن را اثبات مىنمايد ، متذكّر شويم ، اين مبانى عبارتند از :\r\n1 - امامت ، عهدى است الهى كه از سوى خدا افرادى - كه شايستگى عهده‌دار شدن آن را داشته باشند - براى احراز اين مقام معيّن و منصوب مىشوند و اين نصب و گزينش الهى به وسيله پيامبر صلى الله عليه و آله به مردم اعلام مىشود .\r\n2 - مهم‌ترين شرايط امام ، عصمت و اعلميّت او از همگان است كه همه به علم و هدايت و ارشاد او محتاج باشند ، ولى او از همه بىنياز است همانطور كه از « خليل بن احمد » نقل است كه دربارهء امامت اميرالمؤمنين على عليه السلام گفت : « احتياج الكلّ اليه و استغناؤه عن الكلّ دليل على انّه امام الكلّ » . « 1 »\r\n3 - زمين هرگز بدون حجّت و امام باقى نخواهد ماند و هر كس امام زمان خود را نشناسد و بميرد ، به مرگ جاهليّت مرده است .\r\n4 - امامان بر حسب نصّ روايات متواتر از پيامبر صلى الله عليه و آله ، دوازده نفرند .\r\n5 - آنها دوازده نفرند و همه از اهل بيت پيامبر عليهم السلام و بر حسب دلالت احاديث متواتر ثقلين ، در رديف قرآن هستند و هرگز از قرآن جدا نخواهند شد .\r\n6 - ائمهء معصومين عليهم السلام به غير از نبوّت كه به پيامبر صلى الله عليه و آله ختم شده\r\n\r\n\r\n","description":"","footnote":"\r\n( 1 ) . معجم رجال الحديث ، ج 7 ، ص 76 ؛ تنقيح المقال ، ج 1 ، ص 403 .\r\n","page_name":" 110 ","page_number":110},
  {"content":"\r\n\r\nاست همهء مناصب دينى و حكومتى را ، دارا هستند و همانطور كه حضرت على عليه السلام در نهج البلاغه فرموده آنها « قوّام اللَّه » « 1 » بر خلق مىباشند . و يا بنابر روايت ديگر ، آنها كشتى نجات امّت‌اند .\r\n« لا يدخل الجنّة الّا من عرفهم و عرفوه و لا يدخل النار الّا من انكرهم و هم سفن النجاة و امان الامّة من الضلال و الاختلاف » ؛ « 2 » [ « به بهشت داخل نمىشود مگر كسى كه آنها را بشناسد و آنها او را بشناسند ، و به آتش داخل نمىشود مگر كسى كه آنها را انكار نمايد ، و آنها كشتىهاى نجات و پناه امّت از گمراهىها و اختلاف هستند » . 
  ]\r\n7 - اسم و صفت و ترتيب امامت ائمهء معصومين عليهم السلام از سوى پيامبر صلى الله عليه و آله مشخص شده است و علاوه بر آن هر امامى ، امام بعدى را مشخص ساخته است .\r\nاينها از جمله مبانى مهم اعتقاد به اصل امامت است و براى هر مسلمان معتقد به عالمِ غيب و مؤمنِ به خدا و رسالت حضرت خاتم الانبيا صلى الله عليه و آله ، ميزان حقانيّت اين مبانى ، يا با برهان عقلى ، يا با آيه قرآنى ، يا به وسيلهء حديث قطعى و متواتر است و اغلب اين مبانى از هر سه طريق قابل اثبات است .\r\nبر اينكه امامت يك عهد الهى است و خداوند آن را معيّن مىكند هم به دليل عقلى و هم قرآنى و هم به سنّت متواتر ، استدلال شده\r\n\r\n\r\n","description":"","footnote":"\r\n( 1 ) . نهج البلاغه ، صبحى الصالح ، خ 152 ، قسمت 7 .\r\n( 2 ) . بحارالأنوار ، ج 6 ، ص 233 .\r\n","page_name":" 111 ","page_number":111},
  {"content":"\r\n\r\nاست . علّامه حلّى در « الفين » هزار دليل بر اين مسأله اقامه كرده است .\r\nاساساً اين مسأله ريشه در توحيد دارد و چون اصل توحيد شامل توحيد در حاكميّت و ولايت بر خلق هم مىشود :\r\n« له الحكم و له الامر و هو السلطان و هو الحاكم و هو الولّى و هو العالم بمصالح عباده لا امر و لا نهى لأحد دونه » ؛ [ « فرمان و دستور از او است ، او پادشاه و فرمانروا و ولىّ امر است ، او آگاه به نيازهاى شايستهء بندگانش مىباشد و براى كسى جز او امر و نهى نيست » . 
  ]\r\nدر مسألهء لزوم عصمت و اعلميّت امام نيز دلايل عقلى و قرآنى و روايى زيادى هست از جمله آنهاست اين آيه :\r\n« أَفَمَن يَهْدِى إِلَى الْحَقّ أَحَقُّ أَن يُتَّبَعَ أَمَّن لَايَهِدّى إِلَّآ أَن يُهْدَى . . . » ؛ « 1 » [ « آيا كسى كه هدايت به سوى حقّ مىكند براى پيروى شايسته‌تر است يا آن كس كه خود هدايت نمىشود مگر هدايتش كنند » ؟ 
  ]\r\nمرحوم علّامه بر مسألهء لزوم عصمت نيز ، هزار دليل اقامه كرده است .\r\nبر اين اصل كه زمين بدون حجّت و امام باقى نخواهد ماند علاوه بر آياتى مثل :\r\n« وَلِكُلّ قَوْمٍ هادٍ » ؛ « 2 » [ « و براى هر گروهى هدايت كننده‌اى است » . 
  ]\r\n« وَلَقَدْ وَصَّلْنا لَهُمُ الْقَوْلَ » ؛ « 3 » [ « ما آيات قرآن را يكى پس از ديگرى براى آنان آورديم » . 
  ]\r\n\r\n\r\n","description":"","footnote":"\r\n( 1 ) . سورهء يونس ، آيه 35 .\r\n( 2 ) . سورهء رعد ، آيه 7 .\r\n( 3 ) . سورهء قصص ، آيه 51 .\r\n","page_name":" 112 ","page_number":112},
  {"content":"\r\n\r\nيَوْمَ نَدْعُوا كُلَّ أُناسٍ بِإِمامِهِمْ » ؛ « 1 » [ « - به ياد آوريد - روزى را كه هر گروهى را با پيشوايشان مىخوانيم ! » 
  ]\r\nاخبار متواترى دلالت دارد . از جمله آنها همان خبر معروف « كميل‌بن زياد » از اميرالمؤمنين عليه السلام است كه در نهج البلاغه و ساير كتاب‌هاى شيعهء زيديه و اماميه و حتّى كتاب‌هاى معتبر اهل سنت مثل « تذكرة الحفّاظ » ذكر شده است از اينجا معلوم مىشود - كه همه بر اين مطلب اتفاق دارند كه زمين هرگز از حجّت خالى نخواهد ماند - البته فرق نمىكند حجّت ظاهر و آشكار و يا غايب و مستور باشد .\r\nو در « صواعق » و ديگر كتاب‌هاى اهل سنت از حضرت امام زين العابدين عليه السلام كلامى نقل كرده‌اند كه در آن به مسألهء خالى نبودن زمين از امامى از اهل بيت عليهم السلام تصريح شده است .\r\nبر اين اصول حتّى در دعاهاى ائمهء معصومين عليهم السلام هم تصريح شده است . در اين باره تنها به قسمتى از دعاى روز عرفه حضرت امام زين العابدين عليه السلام اكتفا مىكنيم ، حضرت در آنجا مىفرمايند :\r\n« اللّهمّ انك ايّدت دينك في كلّ اوان به امام اقمته علماً لعبادك ، و مناراً في بلادك ، بعد أن وصلت حبله بحبلك ، و جعلته الذريعة الى رضوانك ، و افترضت طاعته ، و حذّرت معصيته ، و امرت بامتثال اوامره ، و الانتهاء عند نهيه ، و الّا يتقدّمه متقدّم ، و لا يتأخّر عنه متأخّر ، فهو عصمة اللّائذين ، و كهف المؤمنين و عروة المتمسكين و بهاء\r\n\r\n\r\n","description":"","footnote":"\r\n( 1 ) . سورهء اسراء ، آيه 71 .\r\n","page_name":" 113 ","page_number":113},
  {"content":"\r\n\r\nالعالمين » ؛ « 1 » [ « بار خدايا ! تو دين خود را در هر زمان و روزگارى به وسيلهء امام و پيشوايى كه او را براى بندگانت علامت - راهنما - و در شهرهايت نشانه - راه حقّ - برپا داشته‌اى ، تأييد و كمك كرده‌اى ، پس از آنكه پيمان - دوستى - آن امام را به پيمان - به دوستى - خود پيوسته ، و او را سبب خشنودى خويش گردانيده‌اى ، و طاعت و فرمانبرى از او را واجب نموده ، و از فرمان نبردن از او ترسانيده‌اى ، و به فرمان‌برى فرمان‌هايش ، و باز ايستادن از نهى و بازداشتن او ، و به اينكه كسى از او پيشى نگيرد و از او واپس نماند فرمان داده‌اى ، پس او است نگهدار پناهندگان و پناه اهل ايمان و دستاويز چنگ‌زدگان ، و جمال و نيكويى جهانيان » . 
  ]\r\nهر كس در اين بخش از دعا دقّت كند هم ديدگاه شيعهء اماميه را دربارهء اصل امامت مىشناسد ، و هم مىفهمد كه اين منزلت و شؤون از اوّل براى ائمهء معصومين عليهم السلام ثابت بوده و كسى چيزى بر آن اضافه ننموده است .\r\nامّا اين مسأله كه « هر كس بميرد و امام زمان خود را نشناخته باشد ، مثل مردن جاهليّت مرده است » اين هم يك اصلى است كه احاديث معتبرى به آن تصريح دارند ، احاديث متواتر ثقلين و سفينه ، همه به اين مطلب دلالت دارند .\r\nو بر اين مطلب - كه امامان دوازده نفرند و همه از اهل بيت پيامبرند و يازده نفر آنها از نسل على عليه السلام و فاطمه عليها السلام مىباشند كه اوّل آنها اميرالمؤمنين عليه السلام است و پس از او امام حسن مجتبى عليه السلام و پس از او\r\n\r\n\r\n","description":"","footnote":"\r\n( 1 ) . صحيفهء سجاديه ، فرازى از دعاى 47 .\r\n","page_name":" 114 ","page_number":114},
  {"content":"\r\n\r\nسيّد الشهدا امام حسين عليه السلام و بعد از او نُه نفر از فرزندان او كه نهمين آنها كه دوازدهمين امام است حضرت مهدى عليه السلام است - در احاديث متواترى تصريح شده است .\r\nبنابراين چون اين اصول با ادلهء محكمى ثابت شده‌اند لذا بزرگانى چون شيخ طوسى ، شيخ مفيد ، ابن بابويه ، علّامه مجلسى ( قدس‌سرهم ) در مقابل هر كسى كه پيش از اين بزرگان يا بعد از آنها در اين باره سخنى بر خلاف گفته ، يا حديث نادر و غير مقبولى را مورد توجّه قرار داده است به اين اصول تمسك جسته ، حرف وى را ردّ كرده‌اند ، چون سند دليل‌هاى اين اصول به حدّى معتبر است كه حتّى مىتوان ادّعا كرد كه بعد از اصل توحيد و نبوّت ، هيچ اصلى به اين اندازه قابل اعتماد نيست .\r\nبا اين همه ، هيچ عالم شيعى معتقد نشده است كه قيام قائم بعد از مرگ وى تحقق خواهد يافت و هر كس هم در اين زمينه به احتمال بىاساس معترض شده است ، با توجّه به مطالب گفته شده ، چون آنها كاملًا بر خلاف واقعيّت علمى هستند ، لذا نبايد به آنها اعتنا شود ، چون ارزش علمى ندارند .\r\nبعد از اين مقدمه و بيان اين نكته كه حيات حضرت و غيبت طولانى ايشان براساس اين اصول ، ثابت شده است ، ديگر جايى براى اين روايت كه مىگويد قائم عليه السلام بعد از رحلت قيام خواهد كرد نمىماند ؛ زيرا اين حرف موجب انقطاع رشتهء امامت و خالى ماندن زمين از\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nوجود امام معصوم و ردّ اخبار بسيارى كه دلالت بر عمر و غيبت طولانى آن حضرت دارد ، خواهد شد .\r\nگذشته از همهء اين ايرادها ، خبر مذكور از نظر سند غير معتبر است و كسى از علما و فقها حتّى در يك مسأله فرعى به مانند اين خبر استناد ننموده است ؛ زيرا يكى از روايت كنندگان آن « موسى بن سعدان حناط » است كه علماى علم رجال او را تضعيف كرده ، خبرش را بىاعتبار مىدانند . او اين خبر را از عبداللَّه بن قاسم روايت كرده است كه او را « البطل الكذّاب » - پهلوان بسيار دروغگو - لقب داده‌اند . او هم از ابوسعيد خراسانى روايت كرده است كه اگر وجود او را مجهول نشماريم بر حسب مصادر رجالى ، حال او - كه راستگو يا دروغگو است - روشن نيست .\r\nحال ملاحظه كنيد در برابر آن مبانى محكم و صدها حديث معتبر چگونه مىتوان به اين خبر - كه راوىاش قهرمان دروغ‌پردازى است - اعتماد كرد و بر طبق آن نظر داد .\r\nامّا وجه به كار بردن لقب قائم براى امام عصر عليه السلام :\r\nقائم يعنى قيام كننده ؛ زيرا حضرت در برابر اوضاع سياسى و انحرافات دينى و اجتماعى قيام خواهد كرد و عالَم را بعد از آنكه از ظلم و جور پر شده از عدل و داد پر خواهد نمود . به علاوه از آن لقب ، مسألهء قيام به شمشير و مبارزهء مسلحانه نيز استفاده مىشود .\r\nبا اين حال چون قيام مراتب ضعيف و قوى دارد ، از اخبار استفاده مىشود كه همهء امامان قائم به امر بوده‌اند ، بر همهء آنها به مناسبت مواضعى كه داشته‌اند ، به كار بردن اين لقب صحيح و به جا است ولى چون قيام حضرت\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمهدى عليه السلام يك قيام جهانى است كه همهء اوضاع و احوال اجتماعى ، فردى ، سياسى و اقتصادى بشر را فرا مىگيرد و وعدهء خدا به انبياء و وعده‌هاى انبياء به مردم را تحقق مىبخشد ، اين لقب به طور مطلق در حقّ آن حضرت به كار مىرود و لذا هر كجا « قائم » بگويند و قرينه‌اى بر اراده شخص ديگر از امامان نباشد ، از آن ، حضرت مهدى عليه السلام فهميده مىشود .\r\nدر حديثى كه شيخ صدوق رحمه الله در كتاب كمال الدين از حضرت امام محمّد تقى عليه السلام - امام نهم - روايت كرده است آمده است كه : « انّ الامام بعدى ابنى على . . . » ؛ « امام بعد از من پسرم على - حضرت على النقى عليه السلام - است كه امر او امر من ، سخن او سخن من و پيروى از من است و امامت بعد از او در پسرش حسن - امام حسن عسكرى عليه السلام - قرار داده شده است . امر او امر پدرش و گفتهء او گفتهء پدرش و اطاعت از او اطاعت از پدرش مىباشد » . 
  ]\r\nراوى مىگويد : بعد حضرت ساكت شدند .\r\nمن عرض كردم : اى فرزند رسول خدا ، پس امام بعد از حسن عليه السلام كيست ؟\r\nحضرت نخست تا حدّ زيادى گريه كردند و سپس فرمودند : پس از حسن عليه السلام پسر او « القائم بالحقّ المنتظر » است .\r\nگفتم : اى پسر پيامبر ، براى چه آن حضرت « قائم » ناميده شده است ؟\r\nحضرت فرمودند : براى اينكه او بعد از آنكه نام و يادش به فراموشى سپرده شود و بيشتر معتقدين به امامت وى از عقيده خود برگردند ، قيام خواهد كرد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nگفتم : براى چه منتظَر ناميده شده است ؟\r\nفرمود : چون براى او غيبتى است كه مدّت آن بسيار طولانى است ، به گونه‌اى كه خروج و ظهور او را مؤمنان واقعى انتظار مىكشند ، ولى اهل شك و ريب انكار مىنمايند و نفى كنندگان به او استهزاء مىكنند و كسانى كه وقت براى آن معيّن مىكنند ، فراوان مىگردند و عجله كنندگان در آن غيبت ، هلاك مىشوند ولى مسلمين - اهل تسليم - نجات مىيابند » . « 1 » علّامه مجلسى رحمه الله فرموده‌اند : مقصود از مردن ، كه در آن روايت ضعيف آمده بود اين است كه آن حضرت پس از به فراموشى سپرده شدنِ نام و يادش ، قيام خواهد كرد .\r\nشيخ مفيد در ارشاد روايتى را از حضرت صادق عليه السلام نقل مىكند كه در آن مىفرمايد : « سُمّى القائم لقيامه بالحق » ؛ « 2 » « قائم ناميده شده است به خاطر اينكه قيام به حقّ خواهد نمود » .\r\nو از بعضى اخبار وجه ديگرى كه استفاده مىشود اين است كه ، آن حضرت به اين لقب از جانب خدا ملقّب شده چون در عوالم قبل از اين عالم ، آن حضرت قائم بودند و نماز مىخواندند .\r\nدربارهء نامگذارى آن حضرت به لقب « المهدى » نيز وجوه مناسبى ذكر شده است و البته چنان نيست كه « القائم » عنوان اصلى و « المهدى »\r\n\r\n\r\n","description":"","footnote":"\r\n( 1 ) . كمال الدين ، ج 2 ، ص 378 ، ب 36 ، ح 3 ، در كتاب معانى الاخبار نيز حديثى مشابه اين وجود دارد .\r\n( 2 ) . ارشاد شيخ مفيد ، ص 364 ، فصل في سيرته عليه السلام .\r\n","page_name":" 118 ","page_number":118},
  {"content":"\r\n\r\nعنوان فرعى باشد . هر دو لقب است و نامگذارى با هر كدام از آنها علتى جداگانه دارد . بلكه مىتوان گفت چون مفهوم مهدى « من هداه اللَّه » است يعنى كسى كه خدا او را هدايت كرده است ، به حسب رتبه بايد كسى قائم باشد كه خدا او را هدايت كرده باشد .\r\nيعنى قائم بايد « من هداه اللَّه » باشد امّا لازم نيست كه هميشه « من هداه اللَّه » قائم باشد . امّا اعمال و اصلاحات و حركت و قيام و نهضتى كه از مهدى عليه السلام صادر مىشود ، مثل تشكيل حكومت جهانى متوقف بر قيام و فعليّت يافتن لقب قائم است .\r\nاين القاب به اصلى و فرعى تقسيم نمىشوند و همه از زبان مبارك پيامبر صلى الله عليه و آله و ائمه طاهرين عليهم السلام شنيده شده‌اند و قديم و جديد هم ندارند . و هر يك مفهوم خاص خود را دارد و هر كدام با توجّه به جنبهء خاصى به كار رفته‌اند ، در عبارات گاهى همه اين القاب با هم ذكر مىشوند و گاهى يك لقب بر لقب ديگر مقدّم ذكر مىشود .\r\nدر هر حال اطلاق اين القاب بر اساس اوصاف ذاتى و فعلى است كه آن حضرت داراى همهء آنها است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n24 - دو نوع غيبت\r\nپرسش بيست و چهارم :\r\nبر حسب مضمون روايات موجود ، غيبتِ حضرت صاحب الامر عليه السلام به دو صورت واقع شده است . در غيبت اوّلى ارتباط با آن حضرت به‌وسيلهء نوّاب و وكلاى ايشان ممكن بوده است ولى با تمام شدن اين دوره و شروع غيبت دوم كه غيبت تامّه است ، دوره مأموريت وكلا و نوّاب خاص هم پايان يافته است .\r\nسؤال اين است كه ، آيا تعبير از اين دو غيبت به صغرى و كبرى از اوّل رايج بوده است يا اين كار در عصرهاى بعدى مثل عصر صفويه رواج پيدا كرده است ؟\r\nپاسخ :\r\nبحث در مثل اين مطالب نبايد بحث لفظى باشد ، خواه كسى غيبت نخستين را كه كوتاه‌تر و كم‌تر بوده غيبت صغرى و كوچك‌تر يا غيبت قصرى و كوتاه‌تر بخواند ، يا غيبت دوم را كه مدتش طولانى است ، غيبت كبرى و بزرگ‌تر يا غيبت طولى و درازتر بگويد يا با هر لفظ ديگر از اين دو غيبت ياد كند ، اين كار واقع و حقيقت امر را تغيير نمىدهد ،\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدر هر حال اين دو غيبت واقع شده است .\r\nمسأله اين است كه اصل دو شكل بودن غيبت ، حتّى قبل از وقوع آن ، در اصول و كتاب‌هاى حديث مورد تصريح بوده است و نعمانى و ديگران كه قبل از پايان غيبت صغرى مىزيسته‌اند ، آن را نقل نموده‌اند و اين امر دليل بر مطرح بودن دو شكل از غيبت است . به علاوه با وجود چندين روايت معتبر در اين زمينه ، هيچ كس نمىتواند ادّعا كند كه تعبير غيبت صغرى و كبرى ساختهء صفويان يا غير ايشان باشد .\r\nدر دورهء غيبت صغرى اگرچه موقعيّت شيعه حساس بوده است ، با اين حال هيچ كس نمىتواند ادّعا كند كه اين همه احاديث كه از ائمهء معصومين عليهم السلام در كتاب‌هايى چون غيبت فضل بن شاذان يا نعمانى و كمال الدين صدوق ؛ روايت شده است . همه مجعول و بعد از وقوع غيبت ساخته شده‌اند .\r\nاينكه مىبينيم شيعيان شهرها و نقاط مختلف مراجعه به نوّاب مىنمودند ، اينها بدون دليل اين كار را نمىكردند ، حتماً علايم و دلايلى در دست بوده است كه نشان مىداده كه اينها با امام ارتباط دارند . و گرنه محال است كه افرادى مانند على بن بابويه با آن مقام علمى و عظمت فكرى از طريق نوّاب در پى ارتباط با امام عليه السلام برآيد بىآنكه ارتباط آنها برايش مثل روز روشن شده باشد ؛ اين واقعه خود نشان مىدهد كه آنها دليل روشنى بر حقانيّت نواب در دست داشته‌اند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمسألهء ديگر اين است كه ، اگرچه ابوجعفر عمروى - عثمان بن سعيد - و ساير نواب وسيلهء اتّحاد شيعه بودند و وكالت آنها از امام در همهء محافل و مناطق شيعه‌نشين به خصوص در مثل شهر قم مورد قبول كامل همه بوده است ، ولى اين اتّحاد به خاطر اعتقاد به امامت امام دوازدهم بوده است ، اين مسألهء موجب نفوذ معنوى سفرا شده بود نه اينكه آنها بدون در نظر گرفتن مسأله امامت سبب اتّحاد شيعه شده باشند .\r\nاتّحاد و اتفاق شيعه در اعتقاد به امامت امام دوازدهم ، سبب اتّحاد آنها در پيروى از نواب امام عليه السلام بوده است .\r\nچنان‌كه امروزه هم اعتقاد به امامت آن حضرت سبب نفوذ معنوى علما و فقها به عنوان نايب عام آن حضرت در دل‌هاى مؤمنان مىباشد .\r\nدر غيبت صغرى تعيين نواب به طور مستقيم توسط شخص امام عليه السلام بوده است و اينكه مىبينيم بزرگانى در مقابل نواب سر تسليم فرود مىآورند ، دليل آن اين است كه اين انتخاب توسط شخص امام عليه السلام بر اساس شايستگى نواب بوده است و اصل تسليم همهءطبقات و شخصيّت‌هاى علمى و سياسى دليل بر اين است كه رهبرى اصلى در دورهء غيبت صغرى با شخص امام عليه السلام بوده است .\r\nدر اثر وجود شواهد و دلايل قانع كننده است كه رجال علمى شيعه و شخصيّت‌هايى نظير « ابوسهل نوبختى » و « ابن متيل » و « حسن بن جنان صيبى » و ديگر بزرگان شيعه به حقانيّت نواب معتقد بوده‌اند .\r\nچنان‌كه بعد از درگذشت نايب چهارم - على بن محمّد السمرى - نيز\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاين مسأله كه دوره غيبت و نيابت خاص نواب به پايان رسيده است مورد پذيرش همه قرار گرفت و اگر كسى ادّعاى نيابت مىكرد براساس همين اصل او را تكذيب مىكردند و ضمناً مىتوان گفت كه يكى از حكمت‌هاى مهم غيبت صغرى ، آشنا كردن شيعه با مسأله غيبت و زمينه سازى براى عصر غيبت كبرى بوده است ، تا شيعه بتواند در دوره‌اى طولانى بدون حضور ظاهرى امام عليه السلام به حيات خود ادامه دهد و اين امتحان بزرگ الهى را با موفقيّت پشت سر گذارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n25 - تولد معجزه‌آساى امام زمان عليه السلام\r\nپرسش بيست و پنجم :\r\nدربارهء ولادت امام مهدى عليه السلام معجزات و خوارق عاداتى نقل مىنمايند كه اعتبار اين معجزات در چه حدّ و چگونه قابل اثبات است ؟ و چرا بعضى تاريخ نويسان آنها را نقل نكرده‌اند ؟\r\nپاسخ :\r\n1 - اصل ولادت حضرت مهدى عليه السلام امام دوازدهم - فرزند امام حسن عسكرى عليه السلام - را تاريخ نگاران مثل ساير وقايع تاريخى ثبت و ضبط كرده‌اند .\r\n2 - دربارهء برخى معجزاتى كه در ولادت آن حضرت يا ساير رجال از انبياء و اوصياء واقع شده است ؛ اگر منابع تاريخى متداول چيزى به دست نمىدهد ، اين نقص منابع مذكور محسوب مىشود ، چرا كه همين تاريخ نويسان در بسيارى از موارد به بعضى جوانب تاريخى اشاره كرده‌اند كه به لحاظ اهميّت چندان مهم نبوده‌اند ، اين كم توجّهى تاريخ نگار به بعضى جوانب يك مسأله گاهى ناشى از يك تعصّب عقيدتى است ، امّا اين كار به هر دليلى كه باشد به نقل قول‌هاى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nديگران كه با استناد به مصادر و مأخذ معتبر ، انجام گرفته است ضرر نمىرساند .\r\nتاريخ پيامبران آكنده از معجزه است و ولادت و نشو و نماهاى اغلب انبياء غير عادى بوده است . به عنوان مثال : خلقت آدم ، ولادت حضرت ابراهيم عليه السلام تولد اسحاق ، موسى ، يحيى . عيسى ( على نبينا و عليهم‌السلام ) و سخن گفتنش در گهواره همه از جملهء حوادث غير عادى است . كه اينها همه يك سلسله حوادث تاريخىاند ، - هرچند فلان مورخ آنها را نقل نكرده باشد - از همين قبيل است تفاصيل ولادت امام عصر عليه السلام كه از وقايع مسلّم تاريخى است ، كه ترك نقل آن از سوى تاريخ نگارانى كه يا مغرض بوده‌اند يا قصدشان اختصار و يا امور ديگر بوده است ، به اصل مسأله صدمه نمىزند .\r\nآنچه از سوى شيعه به امامان معصوم عليهم السلام نسبت داده مىشود شبيه مطالبى است كه در مورد حضرت ابراهيم ، اسحاق ، اسماعيل ، موسى ، عيسى و يحيى ( على نبيّنا و عليهم‌السلام ) و . . . گفته شده است كه البته همه داراى سند معتبرى هم هستند .\r\nوقايع مربوط به ولادت امام دوازدهم از بيشتر وقايعى كه در تاريخ به چشم مىخورد از نظر سند و مأخذ معتبرتر است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n26 - فلسفهء تأخير ظهور با فراهم بودن شرايط\r\nپرسش بيست و ششم :\r\nدر طول تاريخ گاهى به شرايط و فرصت‌هايى بر مىخوريم كه گمان مىرود زمينهء ظهور فراهم شده ، مثلًا استقبال مردم از دين و فداكارى در راه اسلام و بذل جان و شهادت به خاطر آن به قدرى زياد و با شور و هيجان است ، كه به نظر مىآيد نه تنها سيصد و سيزده نفر بلكه بيش از هزاران نفر آمادهء جان‌نثارى در ركاب امام زمان عليه السلام هستند با وجود اين ، سرّ تأخير ظهور چيست ؟\r\nپاسخ :\r\nراجع به فراهم بودن شرايط ظهور امام زمان عليه السلام ، اوّلًا : كسى نمىتواند به طور يقين اظهار اطّلاع كند يعنى بگويد همهء شرايط فراهم شده است ؛ زيرا خود اين ادّعا احتياج به علم به جميع شرايط دارد چون ممكن است احاديث متضمن بيان همهء شرايط نباشند .\r\nثانياً : بر فرض كه شرايط ، منحصر در آن موارد باشد كه در روايات آمده است ، با اين حال همانطور كه صدوق رحمه الله فرموده است واقعاً نمىتوان مطمئن بود كه فرضاً همان سيصد و سيزده نفر اصحاب خاص و ساير شرايط موجود شده باشد .\r\nچون اگر تمام اوضاع و شرايط بر حسب ظاهر حكايت از فراهم بودن زمينه ظهور داشت ، بدون اينكه مثلًا وجود افراد خالصى را كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبتوانند در شمار سيصد و سيزده نفر از اصحاب حضرت صاحب عليه السلام باشند انكار كنيم ، اين ادّعا را هم نمىتوانيم بكنيم كه همه افراد مانند :\r\n« سلمان » و « ابوذر » و « مقداد » و « رُشَيد هَجرى » و « اصحاب كربلا » مىباشند .\r\nدر وضعيّت كنونى با همه ادعاهايى كه در جامعه ما براى بازگشت به اسلام و اسلام خواهى مطرح مىشود ، و البته باعث افتخار است ؛ امّا باز هم مىبينيم احكام الهى را خيلىها در بسيارى از مسائل سياسى ، اقتصادى ، اجتماعى ، زير سؤال مىبرند و تا آنجا كه بعضى احكام دين را كه اختصاص به زمان و يا مكان خاصّى ندارد مختص به همان عصر پيغمبر صلى الله عليه و آله مىدانند به اين بهانه از زير بار تكليف شانه خالى مىكنند ، با وجود چنين اشخاصى و حوادثى چگونه مىتوانيم بگوييم اوضاع براى ظهور آماده شده است ، تا چه رسد به اينكه از علّت تأخير سؤال كنيم .\r\nبنابراين در اين مسأله سزاوار است تسليم حكم و ارادهء خداوند عالم باشيم و فضيلت انتظار ظهور را از دست ندهيم و همان‌گونه كه در روايت « على بن مهزيار » اشاره شده است محجوب بودن آن حضرت را به اعمال خود نسبت بدهيم و هميشه ياد آن حضرت را در دل‌هايمان زنده نگهداريم و سعى كنيم از طريق اصلاح اعمال خود زمينه ظهور حضرتش را هرچه بيشتر فراهم كنيم .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n27 - مدت زمان غيبت و امتحانات سخت و دشوار\r\nپرسش بيست و هفتم :\r\nبر حسب آنچه كه مشهور است در دورهء غيبت حضرت مهدى عليه السلام كه بسيار طول خواهد كشيد امتحانات سخت پيش مىآيد به گونه‌اى كه شخص با ايمان صبح مىكند ولى در حالى كه كافر شده است به شب وارد مىشود . آيا اين‌گونه امتحان‌ها در زمان‌هاى نزديك به ظهور است يا در تمام طول مدت غيبت چنين امتحان‌هايى جريان دارد ؟\r\nپاسخ :\r\nبر طبق اصول اسلامى ، دنيا محل امتحان و آزمايش است و مردم در هر واقعه‌اى كه بر ايشان پيش مىآيد در حال امتحان هستند . در حال جوانى ، يا پيرى ، در توانگرى ، در نيازمندى ، در تندرستى ، در بيمارى ، در قدرت ، در رياست ، چه در زمان حضور امام عليه السلام يا در دورهء غيبت آن حضرت باشند فرق نمىكند ، هميشه در حال امتحان‌اند .\r\nقرآن كريم در اين باره مىفرمايد :\r\n« أَحَسِبَ النّاسُ أَن يُتْرَكُوا أَن يَقُولُوا آمَنّا وَهُمْ لَايُفْتَنُونَ » ؛ « 1 » [ « آيا مردم\r\n\r\n\r\n","description":"","footnote":"\r\n( 1 ) . سورهء عنكبوت ، آيه 2 .\r\n","page_name":" 128 ","page_number":128},
  {"content":"\r\n\r\nگمان كردند همين كه بگويند - ايمان آورده‌ايم - به حال خود رها مىشوند و آزمايش نخواهند شد ؟ ! » 
  ]\r\nچنان‌كه مىدانيم در زمان خود پيغمبر صلى الله عليه و آله در عين حال كه همهء برنامه‌ها و رويدادها امتحان بود ، گاهى امتحان‌هاى شديدى پيش آمد كه جز عدّه‌اى اندك از عهده آن سالم بيرون نمىآمدند . مثلًا در جنگ‌ها غير از افرادى چون ، على بن ابىطالب عليه السلام و ابودجانه و . . . در جهاد و دفاع از اسلام و پيغمبر نمىتوانستند زياد مقاومت كنند ؛ چون در آزمايش‌هاى سخت تعداد معدودى توان پايدارى دارند ، چه بسا افرادى كه از ترس فرار مىكردند . نقل شده است كه در يكى از جنگ‌ها عثمان از صحنه جنگ گريخت و بعد از سه روز برگشت ، يا پس از رحلت پيغمبر صلى الله عليه و آله آن امتحان سخت پيش آمد كه سه يا هفت نفر بيشتر نتوانستند از عهده آن سالم بيرون بيايند و در خطى كه پيغمبر صلى الله عليه و آله معين كرده بودند ثابت قدم بمانند بعدها هم اين قبيل امتحانات ادامه يافت و همچنان ادامه خواهد داشت تا به قول قرآن « لِيَمِيزَ اللَّهُ الْخَبِيثَ مِنَ الطَّيّبِ » ؛ « 1 » [ « اينها همه به خاطر آن است كه خداوند - مىخواهد - ناپاك را از پاك جدا سازد » . 
  ]\r\nاين امتحان‌ها حكمت و فوائد بسيارى دارد كه از جمله آنها ، آماده شدن طبع افراد جهان و جامعه براى آن ظهور باشكوه كه در آن\r\n\r\n\r\n","description":"","footnote":"\r\n( 1 ) . سورهء انفال ، آيه 37 .\r\n","page_name":" 129 ","page_number":129},
  {"content":"\r\n\r\nمؤمنان ثابت قدم و پايدار از ساير افراد تمييز داده خواهند شد . حفظ ايمان در دورهء غيبت حضرت صاحب الامر عليه السلام همراه با تحمّل سختىهاى بسيار شديد امكان‌پذير است و از اين مدرسه و مكتب امتحان البته ميليون‌ها نفر با افتخار و سربلندى بيرون مىآيند يعنى از طريق صبر و شكيبايى و استقامت بر مشكلات پيروز شده دين و ايمان و شرف خود را حفظ مىنمايند .\r\nبر حسب مضمون بعضى از روايات در اين دوره حفظ دين از نگاه داشتن آتش در كف دست دشوارتر خواهد شد و ظلم و ستم و فساد و فحشاء شيوع پيدا مىكند و ارزش‌ها ، ضد ارزش و ضد ارزش‌ها ، ارزش محسوب مىگردد ، گناهان افتخار و هنر شمرده مىشود ، دوستان شخص او را به گناه ترغيب و تشويق مىنمايند و از اينكه با اهل ظلم و گناه و فساد هماهنگى نكرده او را سرزنش مىكنند .\r\nزن‌ها در كارهاى مخصوص به مردها وارد مىشوند . جنگ‌ها و بلاهاى طبيعى زيادى پيش مىآيد . در روايت جابر انصارى كه درباره تفسير آيهء « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ . . . » ؛ « 1 » [ « اى كسانى كه ايمان آورده‌ايد ! اطاعت كنيد خدا را ، و اطاعت كنيد پيامبر خدا و اولوالامر - اوصياى پيامبر - را . . . » . 
  ] وارد شده است حضرت پيغمبر اكرم صلى الله عليه و آله از خلفا و جانشينان خود از حضرت على عليه السلام تا حضرت مهدى عليه السلام خبر مىدهد ، و همه را يك به يك اسم مىبرد و فتح شرق و غرق جهان را به دست مبارك حضرت مهدى عليه السلام به مردم مژده مىدهد و در ضمن مىفرمايد :\r\n\r\n\r\n","description":"","footnote":"\r\n( 1 ) . سورهء نساء ، آيه 59 .\r\n","page_name":" 130 ","page_number":130},
  {"content":"\r\n\r\n« ذلك الّذي يغيب عن شيعته و اوليائه غيبة لا يثبت فيها على القول بامامته الّا من امتحن اللَّه قلبه للايمان » ؛ « 1 » [ « او كسى است كه از شيعيان و دوستانش پنهان مىشود چنان پنهان شدنى كه بر ايمان به امامت او پايدار نمىماند مگر آن كسى كه خداوند قلب او را به ايمان داشتن امتحان نموده باشد » . 
  ]\r\nو اميرالمؤمنين عليه السلام در نهج البلاغه نيز از اين شدايد و آزمايش‌ها خبر داده‌اند و از جمله مىفرمايند : « ما اطول هذا العناء و ابعد هذا الرجاء » ؛ « 2 » [ « چه طولانى است اين رنج و محنت و چه دور است اين اميد و آرزو ! » . 
  ]\r\nو حتّى در حديثى ديگر وارد شده است كه : « ان لصاحب هذا الامر غيبة المتمسك فيها بدينه كالخارط للقتاد . . . » ؛ « 3 » [ « همانا براى صاحب اين امر غيبتى است ، هر كس كه در آن زمان به دين چنگ زده باشد ، مانند كسى است كه با دست خار بكند » . 
  ]\r\nپس همان‌گونه كه از روايات استفاده مىشود تمام مدت غيبت دورهء امتحان و آزمايش است ، كه البته نوع آن آزمايش‌ها در زمان و مكان‌هاى مختلف متفاوت است ، بايد مؤمن در اين دوره در التزام به احكام دين و تلاش براى اعتلاء كلمهء اسلام و عزّت مسلمين و دفع نفوذ و سلطهء فرهنگى و سياسى بيگانگان ثبات قدم داشته باشد و با تمام اوضاع و احوال منفى و غير مساعد در حال مبارزه و جهاد باشد و به پيروزى اسلام و مسلمين و نصرت خدا اميدوار باشد و در مقابل\r\n\r\n\r\n","description":"","footnote":"\r\n( 1 ) . اعلام الورى ، ص 397 .\r\n( 2 ) . نهج البلاغه ، صبحى الصالح ، خ 187 ، قسمت 4 .\r\n( 3 ) . بحارالأنوار ، ج 52 ، ص 111 ، ح 21 .\r\n","page_name":" 131 ","page_number":131},
  {"content":"\r\n\r\nقدرت كفار و ايادى آنها خود را نبازد و به اخلاق و رفتار غلط آنها گرايش پيدا نكند و در ضمن يقين داشته باشد كه وعده‌هاى خدا و پيغمبر خدا حقّ است ، و بالاخره اسلام پيروز و عالم‌گير خواهد شد و در نتيجهء آن عدل و داد جهان را پر خواهد كرد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\n28 - قاعدهء لطف و امامت امام غايب\r\nپرسش بيست و هشتم :\r\nآيا قاعدهء لطف ، مستفاد از احاديث و روايات اهل بيت عليهم السلام است يا از ارتباط شيعه با معتزله اين قاعده در كلام شيعه پيدا شده است ؟\r\nو نحوهء تطبيق اين قاعده با وجود امام غايب با چه بيانى است ؟\r\nپاسخ :\r\nاز آنجا كه دربارهء اصل امامت شيعه ادلهء زيادى به غير از قاعدهء لطف در دست دارد ، با وجود آن دلائل اگر به قاعدهء لطف هم تمسك شود اين كار به منظور تأييد ادله است .\r\nامّا ارتباط شيعه با معتزله كه گاهى در مقابل اشاعره به آنها عدليه گفته مىشود بايد معلوم باشد كه معتزله - فرقه‌اى است از اشاعره كه بعد از شيعه پيدا شده است ، منشعب شده است - گرچه با شيعه در بعضى از عقايد و مسائل كلامى موافقت كردند ، ولى اين دليل بر تأثير آنها در مذهب شيعه نيست ، بلكه به عكس اين مطلب دليل بر تأثيرپذيرى آنها از عقايد شيعه است ، چون اشاعره فرقه‌اى هستند كه بعدها پيدا شده‌اند . به علاوه همانطور كه گفته شد عقايد شيعه همه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاز عقل و قرآن مجيد و احاديث اهل بيت عترت عليهم السلام گرفته شده است قاعدهء لطف نيز از خود شيعه و برگرفته از همان مآخذ و مصادر است .\r\nدر حديث است كه جابر ، فايدهء وجود امام غايب و چگونگى استفاده از وجود او را در زمان غيبت از رسول خدا صلى الله عليه و آله سؤال كرد حضرت در جواب فرمودند :\r\n« اى و الّذي بعثنى بالنّبوة ! انّهم ينتفعون به و يستضيئون بنور ولايته في غيبته كانتفاع الناس بالشمس و ان جللها السّحاب » ؛ « 1 » [ « آرى ! قسم به كسى كه مرا به پيامبرى برانگيخت مردم از او بهره مىبرند و از نور ولايتش در زمان غيبت او كسب روشنايى مىكنند ، همان‌گونه كه از خورشيد در پشت ابر بهره مىبرند » . 
  ]\r\nنفى كلّى لطف بودن وجود امام غايب از شخص عاقل كه از امور غيبى بىاطّلاع است صحيح نيست ، پس از ثبوت اصل امامت و غيبت او يقين به وجود لطف و ترتّب فايده بر وجود او حتمى است ؛ زيرا نصب امامى كه مكلف به غيبت باشد ، اگر لطف به بندگان نباشد ، لغو و بىفايده است و خداوند از كار لغو و بىفايده منزّه است ، پس نصب امام غايب از سوى خدا قطعاً لطف است .\r\nبلى اگر بخواهيم با قاعدهء لطف ، هم لزوم نصب امام و هم امامت شخص غايب را ثابت كنيم اين اشكال پيش مىآيد كه بايد اوّل لطف بودن امام غايب معلوم باشد و گرنه با جهل به لطف بودن آن ، امامت او\r\n\r\n\r\n","description":"","footnote":"\r\n( 1 ) . الزام الناصب ، ج 1 ، ص 429 .\r\n","page_name":" 134 ","page_number":134},
  {"content":"\r\n\r\nثابت نخواهد شد ، در حالى كه با قاعدهء لطف ، لزوم نصب امام را ثابت مىنماييم و با دلايل محكم ديگر ، امامت امام غايب را ، و با انضمام اين دو دليل به اين مطلب كه از خدا كارى كه عبث باشد صادر نمىشود ، لطف بودن امامت امام غايب ثابت مىشود و سخن محقق طوسى كه مىفرمايد : « وجوده لطف و تصرّفه لطف آخر و عدمه منّا » مبتنى بر اين اصل است كه ، وجود امام مطلقاً لطف است ، خواه در ظاهر باشد يا غايب شود . و اين يك اصلى است كه بر حسب فرمايش حضرت اميرالمؤمنين عليه السلام كه مىفرمايند : « لئلّا تبطل حجج اللَّه و بيّناته » . « 1 » حجّت‌ها و نشانه‌هاى خدا با وجود امام ، چه ظاهر باشد يا پنهان ، حفظ مىشود ، ثابت شده است .\r\nشايان ذكر است كه ، اگر اشكال نبودِ لطف نسبت به امام غايب وارد باشد ، نسبت به امامى كه غايب نيست ولى متمكّن از تصرّف در امور هم نمىباشد جارى است و امامت او نيز به همان علتى كه امامتِ امام غايب بدون لطف محسوب مىشود ، بىلطف خواهد بود . در حالى كه در امام حاضرى كه قادر به تصرّف در شؤون و اعمال مربوط به امامت نيست ، اين اشكال مطرح نشده است . همان‌گونه كه در مورد پيامبرى كه در اثر شرايطى متمكّن از هدايت نباشد يا هدايت‌هايش مؤثر واقع نشود ، و يا در مورد پيامبرى كه بعثتش عمومى باشد ولى معاندان و مخالفان مانع از رسيدن دعوتش به همگان شوند ، اين اشكال نشده\r\n\r\n\r\n","description":"","footnote":"\r\n( 1 ) . بحارالأنوار ، ج 1 ، ص 188 .\r\n","page_name":" 135 ","page_number":135},
  {"content":"\r\n\r\nو لطف بودن اصل رسالت او مورد انكار قرار نمىگيرد .\r\nممكن است به همين بيان ، دليل عقلى بر امامتِ امام غايب عليه السلام اقامه نمود كه ، نصب امام و تعيين او از اجانب خدا لطف است و لطف هم بر خدا واجب است . بنابراين خداوند بعد از حضرت امام حسن عسكرى عليه السلام شخصى را به امامت منصوب كرده است و آن غير از امام غايب عليه السلام فرزند او نخواهد بود . چون ديگران كه ادّعاى امامت كرده‌اند ، عدم صلاحيت و بطلان ادعايشان ثابت شده و در حال حاضر هم كسى چنين ادعايى ندارد . پس يا خدا از لطف نسبت به بندگان خود در عصر غيبت دريغ نموده كه اين خلاف حكمت حقّ است ، و يا اينكه از باب لطف تعيين امام نموده است كه در اين صورت او غير از امام دوازدهم كس ديگرى نيست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n29 - مسألهء بداء و حديث ابى حمزه\r\nپرسش بيست و نهم :\r\nروايتى به وسيلهء ابىحمزه ثمالى از حضرت باقر عليه السلام نقل شده است كه بر طبق آن حضرت اميرالمؤمنين عليه السلام فرموده‌اند پس از سال هفتاد گشايش پيش خواهد آمد ، ولى به سبب شهادت حضرت امام حسين عليه السلام اين مسأله تا سال صد و چهل به تأخير افتاد و سپس چون شيعيان رازدارى نكردند ، خداوند باز آن را به تأخير انداخت به گونه‌اى كه وقتى را براى آن در نزد امامان قرار نداد .\r\nتوضيح دهيد ، اين حديث با احاديث بسيار ديگر كه دلالت دارند فرج موعود بعد از مدت‌هاى طولانى به دنبال وقوع حوادث و وقايع بزرگ واقع خواهد شد ، چگونه قابل تفسير است ؟ و آيا وقوع بداء كه از اين خبر استفاده مىشود موجب اين توهّم نمىشود كه چيزى بر خدا - العياذ باللَّه - پس از آنكه معلوم نبوده است معلوم شده است ؟ در هر حال تفسير صحيح آن چيست ؟\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nپاسخ :\r\nاوّلًا : اين خبر از نظر سند ايراد دارد ؛ زيرا بر حسب كتاب‌هاى رجال ابوحمزهء ثمالى از طبقهء چهارم محدّثين نبوده است . وفات او در سال 150 قمرى واقع شده و حسن بن محبوب كه طبق سند ، اين خبر را از ابى حمزه روايت كرده است از طبقهء ششم است كه در هفتاد و پنج سالگى - در سال 224 ه . ق - در گذشته است . بنابراين حسن بن محبوب در سال وفات ابى حمزه يك سال بيشتر نداشته با اين حال روايت او از ابى حمزه اصلًا امكان ندارد و حتماً شخص ديگرى بين او و ابوحمزه واسطه بوده كه چون معلوم نيست او چه كسى بوده است ، نمىتوانيم اين حديث را معتبر بدانيم و به علاوه خبر واحد اگرچه صحيح باشد ، در اصول اعتقادى نمىتواند حجّت باشد ، تا چه رسد به آنكه سندش هم مجهول باشد .\r\nثانياً : با وجود احاديث بسيار معتبرى كه همه با صراحت دلالت دارند كه ظهور حضرت مهدى عليه السلام و حكومت عدل صالحان به اين زودىها صورت نخواهد گرفت و با ظهور آن حضرت بايد منتظر تحوّلات شگرف و حوادث خطير در طىّ زمان‌هاى بسيار طولانى بود ، با اين حال چگونه مىتوان به يك خبر واحد مجعول در برابر آن همه احاديث اعتماد نمود ؟ به علاوه از حضرت اميرالمؤمنين عليه السلام خطبه‌ها و روايات زيادى نقل شده است كه در آنها هم به طول مدتى كه بايد در طىّ آن به انتظار اين ظهور مؤمنان خبر داده شده است . با وجود اين\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nچطور ممكن است گفته شود خبر واحد مجهولى كه مىگويد آن حضرت وقت ظهور را سال هفتاد معين كرده است ، صحيح است ؟\r\nديگر اينكه تغيير در تقديرات الهى امرى ممكن است ولى اين بدان معنى نيست كه خداوند متعال در ابتدا نسبت به امور بىاطّلاع است سپس به آنها علم پيدا مىكند چنين عقيده‌اى از نظر شيعه باطل است چون همه شيعيان خدا را از جهل و اينكه امرى بر او بعد از خفا آشكار گردد ، منزه و مبرا مىدانند . « بداء » به مفهومى كه شيعه به آن عقيده دارد يك اصل قرآنى و اسلامى است و بخش مهمى از مسائل الهيّات و همچنين مسائل نبوّت بر آن مبتنى است .\r\nاز جملهء آيات مربوط به « بداء » عبارتند از :\r\n« وَلَوْ أَنَّ أَهْلَ الْقُرَى آمَنُوا وَاتَّقَوْا لَفَتَحْنا عَلَيْهِم بَرَكاتٍ مِنَ السَّمآءِ وَالأْرْضِ وَلكِن كَذَّبُوا فَأَخَذْناهُم بِما كانُوا يَكْسِبُونَ » ؛ « 1 » [ « و اگر اهل شهرها و آبادىها ، ايمان مىآوردند و تقوا پيشه مىكردند به تحقيق بركات آسمان و زمين را بر آنها مىگشوديم ، ولى - آنها حقّ را - تكذيب كردند ، ما هم آنان را به كيفر اعمالشان مجازات كرديم » . 
  ]\r\nظَهَرَ الْفَسادُ فِي الْبَرّ وَالْبَحْرِ بِما كَسَبَتْ أَيْدِى النّاسِ » ؛ « 2 » [ « فساد در خشكى و دريا به خاطر كارهايى كه مردم انجام داده‌اند آشكار شده است » . 
  ]\r\nوَقالَ رَبُّكُمُ ادْعُونِى أَسْتَجِبْ لَكُمْ » ؛ « 3 » [ « پروردگار شما گفته است مرا بخوانيد تا - دعاى - شما را بپذيرم » . 
  ]\r\n\r\n\r\n","description":"","footnote":"\r\n( 1 ) . سورهء اعراف ، آيه 96 .\r\n( 2 ) . سورهء روم ، آيه 41 .\r\n( 3 ) . سورهء غافر ، آيه 60 .\r\n","page_name":" 139 ","page_number":139},
  {"content":"\r\n\r\nاسْتَغْفِرُوا رَبَّكُمْ إِنَّهُ كانَ غَفّاراً * يُرْسِلِ السَّمآءَ عَلَيْكُم مِدْرَاراً » ؛ « 1 » [ « از پروردگار خويش آمرزش بطلبيد كه او بسيار آمرزنده است تا باران‌هاى پربركت آسمان را پى در پى بر شما بفرستد » . 
  ]\r\nوَوَاعَدْنا مُوسَى ثَلاثِينَ لَيْلَةً وَأَتْمَمْناها بِعَشْرٍ » ؛ « 2 » [ « و با موسى ، سى شب وعده گذاشتيم سپس آن را با ده شب - ديگر - تكميل نموديم » . 
  ]\r\nفَلَوْلَا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّآ آمَنُوا كَشَفْنا عَنْهُمْ عَذَابَ الْخِزْىِ فِي الْحَيَواةِ الدُّنْيا وَمَتَّعْناهُمْ إِلَى حِينٍ » ؛ « 3 » [ « چرا هيچ يك از شهرها و آبادىها ايمان نياوردند كه - ايمانشان به موقع باشد و - به حالشان مفيد افتد ، مگر قوم يونس ، هنگامى كه آنها ايمان آوردند ، عذاب رسوا كننده را در زندگى دنيا از آنان بر طرف ساختيم و تا مدت معيّنى - پايان زندگى و اجلشان - آنها را بهره‌مند ساختيم » . 
  ]\r\nلَئِن شَكَرْتُمْ لَأَزِيدَنَّكُمْ » ؛ « 4 » [ « اگر شكرگزارى كنيد - نعمت خود را - بر شما خواهم افزود » . 
  ]\r\nوَمَن يَتَّقِ اللَّهَ يَجْعَل لَهُ مَخْرَجاً * وَيَرْزُقْهُ مِنْ حَيْثُ لَايَحْتَسِبُ » ؛ « 5 » [ « و هر كس تقواى الهى پيشه كند ، خداوند راه نجاتى براى او فراهم مىكند و او را از جايى كه گمان ندارد روزى مىدهد » . 
  ]\r\nذلِكَ بِأَنَّ اللَّهَ لَمْ يَكُ مُغَيّراً نِعْمَةً أَنْعَمَها عَلَى قَوْمٍ حَتَّى يُغَيّرُوا ما بِأَنفُسِهِمْ » ؛ « 6 » [ « اين به خاطر آن است كه خداوند هيچ نعمتى را كه به گروهى داده ، تغيير\r\n\r\n\r\n","description":"","footnote":"\r\n( 1 ) . سوره نوح ، آيه 10 و 11 .\r\n( 2 ) . سورهء اعراف ، آيه 142 .\r\n( 3 ) . سوره يونس ، آيه 98 .\r\n( 4 ) . سورهء ابراهيم ، آيه 7 .\r\n( 5 ) . سوره طلاق ، آيه 2 و 3 .\r\n( 6 ) . سورهء انفال ، آيه 53 .\r\n","page_name":" 140 ","page_number":140},
  {"content":"\r\n\r\nنمىدهد ، جز آنكه آنها خودشان را تغيير دهند » . 
  ]\r\nبدائى كه شيعه ضمن اعتقاد به علم و قدرت مطلق الهى بدان معتقد است ، معنايى است كه از اين قبيل آيات استفاده مىشود ، مثلًا در آنها گفته مىشود : شكر موجب زياد شدن نعمت از جانب خدا مىشود ، خدا به واسطهء تقوا ، فرد پرهيزكار را از سختىها رها مىسازد و او را از راهى كه گمان نمىبرد ، روزى مىدهد ، به وسيلهء دعا حاجت‌ها را بر مىآورد ، به خاطر توبه و ايمان ، عذاب را از افراد دور مىسازد و به جهت سوء استفاده از نعمت‌ها ، آنها را از بندگان باز مىستاند .\r\nالبته احاديث فراوانى كه از طريق شيعه و سنى رسيده است و همين‌طور حكايات بسيارى كه در متون اصيل اسلامى نقل شده است ، بر اين معانى دلالت دارند . اصولًا اگر « بداء » واقعيت نداشته باشد ، بسيارى از برنامه‌هاى دينى مثل دعا ، توكّل ، توبه ، صدقه ، صلهء رحم ، شكر ، استغفار ، موعظه ، بشارت ، انذار و تزكيه توجيه‌پذير نخواهند بود . « بداء » يعنى ايمان به تأثير اين امور در حيات انسان .\r\nچه ما بتوانيم با توجّه به علم مطلق خدا و احاطهء او به همه امور ، « بداء » را تفسير كنيم ، يا در فهمِ سرّ و حقيقت آن درمانيم ، به هر حال بايد بر طبق مفاد آيات بسيار قرآن و احاديث متواتر به مسأله « بداء » معتقد باشيم .\r\nچرا كه گاهى با اينكه همه علل و زمينه‌هاى تحقّق يك امر فراهم مىشود ، در عين حال علل ديگرى باعث سلب تأثير آنها و در نتيجه ،\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمانع وقوع امر مزبور مىشوند ، در چنين شرايطى ، هم ثبوت و تحقق آن عوامل ، و هم تداوم آنها ، و هم موانع تأثير آنها ، همه به تقدير الهى با نظم و ترتيبى كه او مقرر كرده است ، در « امّ الكتاب » محفوظاند . اين امور اگرچه به افعال اختيارى بشر هم ارتباط پيدا مىكنند به اراده خدا و تقدير او واقع مىشوند يعنى نه جبرى در كار است و نه تفويضى ، بلكه يك حقيقتى ما بين اين دو تا است : « لا جبر و لا تفويض بل امر بين الامرين » . « 1 »\r\nبه عنوان مثال خداوند مقدّر فرموده است كه آتش بسوزاند و يا هر مخلوقى در مسير خاص خود رشد پيدا كند ، ولى اگر مانعى پيش آمد آن امر تحقق نمىيابد ؛ البته بايد توجّه داشت كه موجبات اثبات حوادث در شرايط وجود موانع تحقق آنها در موارد مادى ، « بداء » خوانده نمىشود . تنها در مواردى كه امورى نظير صدقه و صله رحم و دعا در پيدايش و يا عدم پيدايش امرى دخالت داشته باشند به گونه‌اى كه بشر وجود يا عدم آن را از نظر علل ظاهرى قطعى بداند ، در اين موارد خلاف آن را « بداء » مىگويند . در حالى كه به ظاهر اين مورد دوم با اوّل چندان فرقى ندارد جز اينكه موضوعِ محو و اثبات در مسأله اوّل در امور محسوس است و براى بيشتر يا همهء افراد قابل درك مىباشد .\r\nولى در مسألهء دوم در امور غير محسوس است ، لذا بيشتر يا اغلب افراد از درك آن عاجزند ، نوع دوم بر وجود و تأثير عالم غيب و وجود\r\n\r\n\r\n","description":"","footnote":"\r\n( 1 ) . بحارالأنوار ، ج 4 ، ص 197 .\r\n","page_name":" 142 ","page_number":142},
  {"content":"\r\n\r\nخدا بيشتر دلالت مىكند ، هرچند همه امور از او است .\r\nخلاصهء مفهوم « بداء » همان مفهومى است كه از اين آيه قرآن كه در ضمن آن خداى متعال عقيدهء باطل يهود را ردّ مىفرمايد ، به خوبى استفاده مىشود :\r\n« وَقالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَدَاهُ مَبْسُوطَتانِ يُنفِقُ كَيْفَ يَشَآءُ . . . » ؛ « 1 » [ « و يهود گفتند : « دست خدا - با زنجير - بسته است » . دست‌هايشان بسته باد ! و به خاطر اين سخن ، از رحمت - الهى - دور شوند ! بلكه هر دو دستِ - قدرت - او ، گشاده است ، هرگونه بخواهد مىبخشد ! » . 
  ]\r\nپس « بداء » به معناى صحيح آن ، نفى اين اعتقاد نادرست يهود است كه مىگويند : دست خدا از تصرف در امور بسته است ، به عبارت ديگر « بداء » معنايش باز بودن دست خدا و محدود نبودن قدرت مطلق اوست ، بدون اينكه اين امر با علم مطلق او منافات داشته باشد .\r\nيا به تعبير ديگر ، حقيقت « بداء » به معناى صحيح آن به گونه‌اى كه هم با علم مطلق خدا هماهنگى داشته باشد ، هم با منزّه بودن ذات بارى از هرگونه جهل مطابقت نمايد ، و هم موافق با نظر نادرست يهود و ساير منكران مسأله « بداء » كه قدرت حقّ را محدود مىدانند ، نباشد ، بايد به اين نحو توصيف شود كه بر طبق مقدّرات الهى ، اشياء هر يك داراى آثار خاصى مىباشند كه كارها بر طبق آن آثار ، به مقتضاى قضاى الهى وجود پيدا مىكنند .\r\n\r\n\r\n","description":"","footnote":"\r\n( 1 ) . سورهء مائده ، آيه 64 .\r\n","page_name":" 143 ","page_number":143},
  {"content":"\r\n\r\nبه عبارت ديگر ، تقدير الهى اين است كه مثلًا آتش خاصيّت سوزاندن داشته باشد ، ولى فعليّت اين خاصيّت - تحقق آن - به قضاى الهى است و از طرف ديگر يك سلسله اسباب غيبى مانند توكّل ، صدقه و دعا - كه امور غير عادى مادىاند - داريم كه هر كدام اثر خاصى دارند ، در مرحله عمل هر يك از آن علل مادى و معنوى - ظاهرى و غيبى - كه قوىتر باشد در تحقق امور مؤثر واقع مىشود و مقتضاى آن وجود پيدا مىكند ؛ مثلًا در بسيارى از موارد عليرغم وجود موانع ، صلهء رحم كه به عنوان يك عامل طول عمر مقدّر شده است بر همه عوامل ديگر پيروز مىشود و در نتيجه عمر فرد طولانى مىگردد ، لذا در روايت وارد شده است :\r\n« صلة الرحم تزيد في العمر و تدفع ميتة السوء » ؛ « 1 » [ « صلهء رحم عمر را طولانى ، و سختىهاى مرگ را بر طرف مىكند » . 
  ]\r\nخلاصه حقيقت « بداء » اين است كه اسباب و مقتضيات منحصر در اسباب مادى نيست ، بلكه در كنار اسباب مادى يك سلسله اسباب غير مادى نيز بر حسب تقدير الهى در كارند .\r\nبر اين اساس بايد هم به اسباب غيبى ايمان داشت و هم به ارادهء الهى و اينكه « كُلَّ يَوْمٍ هُوَ فِي شَأْنٍ » « 2 » و استمرار تدبير و تصرّف او در رزق ، شفا و هدايت و . . . بدون خواست خداوند تأثير ندارد ، هرچند ما نتوانيم تفصيلات اين شؤون الهى و ارتباط آنها را با يكديگر درك كنيم .\r\n\r\n\r\n","description":"","footnote":"\r\n( 1 ) . بحارالأنوار ، ج 77 ، ص 172 .\r\n( 2 ) . سورهء الرحمن ، آيه 29 .\r\n","page_name":" 144 ","page_number":144},
  {"content":"\r\n\r\nممكن است مراد از محو در « بداء » ، محو اين تقديرات به تقديرات ديگر باشد ، مثل محو اثر بيمارى و شفا به دوا يا دعا كه به خواست خدا انجام مىگيرد . همان تقدير و تأثير بيمارى نيز به مشيّت الهى است ، همان‌گونه كه در اسباب و مسبّبات مادى و ظاهرى مىبينيم كه فلان عامل از سقوط انسان در دريا يا از بلندى ، يا وقوع يك حادثه و تصادف مانع شد . گاهى هم اين تحوّل با تأثير اسباب غيبى محو يا اثبات مىشود .\r\nممكن است مراد اين باشد كه تقديرات حتمى نيستند و تنها به واسطهء خواست خداوند است كه اين تقديرات محو يا اثبات مىشوند و بدون آن هيچ تقديرى به نتيجه نمىرسد و مراد از « وَعِندَهُ أُمُّ الْكِتابِ » « 1 » هم اين است كه همهء روابط و تقديرات در امّ الكتاب است . يا اينكه آنچه تحقق مىپذيرد خلاف آن وجود پيدا نمىكند همه در امّ الكتاب است .\r\nدر هر صورت « بداء » يك معنى معقول و منطقى دارد و چنان نيست كه گفته شود به معنى ظهور امر مخفى و مجهول بر خدا است . مقصود از بيان مسأله « بداء » به هر يك از تفاسيرى كه بيان شد اين است كه ، بشر از طريق درك اين واقعيّات توجّهش نسبت به خدا بيشتر شود و در هيچ حالى خدا را فراموش ننمايد ، در همه امور تكيه و اعتمادش تنها به اسباب ظاهر و عادى نباشد و با فراهم شدن آن اسباب باز هم\r\n\r\n\r\n","description":"","footnote":"\r\n( 1 ) . سورهء رعد ، آيه 39 .\r\n","page_name":" 145 ","page_number":145},
  {"content":"\r\n\r\nخود را به عنايت فعلى خدا محتاج بداند و اگر اسباب مادى را فراهم نديد ، باز هم نااميد نشود ، چه بسا خداوند از طرق ديگر زمينهء فعل را فراهم كند .\r\nخلاصه مثل يهود ، خدا را دست بسته نداند و به اين حقيقت بزرگ توحيدى معتقد باشد كه « قُلِ اللَّهُمَّ مالِكَ الْمُلْكِ تُؤْتِى الْمُلْكَ مَن تَشَآءُ وَتَنزِعُ الْمُلْكَ مِمَّن تَشَآءُ وَتُعِزُّ مَن تَشَآءُ وَتُذِلُّ مَن تَشَآءُ بِيَدِكَ الْخَيْرُ إِنَّكَ عَلَى كُلّ شَىْءٍ قَدِيرٌ » ؛ « 1 » [ « بگو : بارالها ! مالك حكومت‌ها تويى ، به هر كس بخواهى حكومت مىبخشى ، و از هر كس بخواهى حكومت را مىگيرى ، هر كس را بخواهى عزّت مىدهى و هر كه را بخواهى خوار مىكنى . تمام خوبىها به دست تو است ، تو بر هر چيزى قادرى » . 
  ]\r\nاصولًا بدون چنين اعتقادى تربيت انسان و سير او در عوالم معرفت ، ترقّى واقعى و عروج به مقامات ملكوتى ميسّر نخواهد بود و اين واقعيتى است كه در فطرت انسان هم زمينه دارد و حتّى اگر با زبان هم مسألهء « بداء » را منكر شود به كمك وجدان خود به آن اعتراف مىكند ، لذا در پيش‌آمدهاى خطرناك خدا را براى دفع آنها فرا مىخواند و به اسماء حُسناى او مثل : الرزّاق ، الشافى ، الكافى و الحافظ و . . . كه همه با اعتقاد به مسألهء « بداء » مفهوم پيدا مىكنند ، متوسل مىشود .\r\nو چنان‌كه در قرآن كريم مىفرمايد :\r\n« قُلْ أَرَءَيْتَكُمْ إِنْ أَتَيكُمْ عَذَابُ اللَّهِ أَوْ أَتَتْكُمُ السّاعَةُ أَغَيْرَ اللَّهِ تَدْعُونَ\r\n\r\n\r\n","description":"","footnote":"\r\n( 1 ) . سورهء آل‌عمران ، آيه 26 .\r\n","page_name":" 146 ","page_number":146},
  {"content":"\r\n\r\nإِن كُنتُمْ صادِقِينَ * بَلْ إِيّاهُ تَدْعُونَ » ؛ « 1 » [ « بگو : به من خبر دهيد اگر عذاب پروردگار به سراغ شما آيد ، يا رستاخيز برپا شود ، آيا - براى حلّ مشكلات خود - غير خدا را مىخوانيد اگر راست مىگوييد ؟ - نه - بلكه تنها او را مىخوانيد » . 
  ]\r\nبر اساس اين اهميّتى كه اعتقاد به « بداء » در پرستش خدا و توجّه به او دارد ، در روايات وارد شده است : « ما عبد اللَّه بشىء مثل البداء » ؛ « 2 » - خداوند به چيزى نظير اعتقاد به بداء مورد پرستش واقع نشده است - .\r\nخلاصهء بحث اين است كه مسألهء « بداء » به هر تفسيرى معنى شود با علم مطلق الهى منافات ندارد . يعنى او همانطور كه « بكل شىء عليم » است « بكل شىء قدير » است .\r\nدر مسألهء بداء دو شبهه مطرح شده است :\r\nشبههء اوّل : از طرف قائلين به جبر است كه مىگويند : وقتى علم خدا به چيزى تعلق گرفت ، تخلّف علم از معلوم ناممكن است . بنابراين اگر مفاد « كُلَّ يَوْمٍ هُوَ فِي شَأْنٍ » « 3 » اين باشد كه هر روز و در هر آن به هرچه علم او تعلق پيدا كند ، آن واقع مىشود ، بنابراين خلق مىكند ، روزى مىدهد و منع مىكند ، همهء افعال از او است و خارج از محدودهء علم او چيزى تحقق نمىيابد ، بلكه خارج از اين محدوده صدور فعلى جايز و ممكن نخواهد بود . چنان‌كه تحقق افعالى كه علم او به صدور آنها تعلق گرفته است واجب خواهد بود ؛ زيرا صادر نشدن آن افعال\r\n\r\n\r\n","description":"","footnote":"\r\n( 1 ) . سورهء انعام ، آيه 40 و 41 .\r\n( 2 ) . بحارالأنوار ، ج 4 ، ص 107 ، ح 19 .\r\n( 3 ) . سورهء الرحمن ، آيه 29 .\r\n","page_name":" 147 ","page_number":147},
  {"content":"\r\n\r\nمستلزم جهل او خواهد بود ، در حالى كه ذات بارى از همهء انواع جهل و يا عيب و نقص منزّه است . از اينجا شبههء مجبور بودن خدا و حتّى بندگان خدا را مطرح مىكنند .\r\nالبته اين شبهه از طريق مراجعه به وجدان مردود مىشود ، چرا كه هر كس به گونه‌اى روشن و آشكار در كارها خود را مختار مىبيند و اين دو در واقع يك نوع شبهه در بديهيّات است ، مثل اين است كه كسى در سوزانندگى آتش يا گرم كنندگى آن ترديد كند .\r\nپاسخ ديگر از اين شبهه آن است كه اوّلًا : اين شبهه به فرض كه وارد باشد مسأله « بداء » و محو و اثبات را ردّ نمىكند ؛ زيرا با اعتقاد به جبر و عدم اختيار ، محو و اثبات هم كه از جملهء افعال الهى است در نهايت امر مانند ساير افعال به جبر يا اختيار واقع مىشود .\r\nبه عبارت ديگر ، قائل به جبر با اين شبهه نمىتواند محو و اثبات را نفى نمايد ، فقط مىتواند بگويد ، محو و اثبات كه هر دو از افعال الهى است حتمىّ الصدور است .\r\nثانياً : جواب صحيح اصل شبهه اين است كه محو و اثبات هر دو از افعال اختيارى الهى است و مثل ساير افعال از او با اختيار صادر مىشوند و « علم خدا به صدور آن به اختيار » ، نمىتواند منافاتى با اختيارى بودن آن داشته باشد ؛ زيرا مفهومش لزوم تأثير علم در معلوم است و اين محال است و همين‌طور نسبت به افعال بندگان نيز خدا عالم به صدور اختيارى آنها از بندگان است و چنين علمى اختيار بنده\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nرا نفى نمىكند و گويا حكيم و محقق طوسى آنجا كه در پاسخ به خيام فرموده است :\r\n علم ازلى علّت عصيان گفتن * نزد عقلا زغايت جهل بود \r\nبه اين جواب اشاره دارد كه علم به وقوع و صدور افعال از افراد مختار به اختيارى بودن آنها آسيبى نمىرساند .\r\nشبههء دوم : اين است كه اخبار انبياء و اولياء از امور غيبى آينده ، به خصوص اخبار حضرت رسول خدا صلى الله عليه و آله و ائمهء طاهرين عليهم السلام با امكان « بداء » در آنها ، چگونه قابل تفسير و توجيه است ، يعنى آنان چگونه از اين همه وقايع ، بدون ملاحظه اينكه شايد در خبرى كه مىدهند ، « بداء » واقع شود به طور جزم خبر داده‌اند ؟\r\nجواب : امكان وقوع « بداء » و وقوع آن در بعض موارد ، به معنى وقوع آن در همهء موارد نيست . بنابراين خبر غيبى آن بزرگواران - كه علمشان از علم خدا و تعليم و الهام او نشأت مىگيرد - به واقع نشدن « بداء » دلالت دارد و با امكان وقوع « بداء » منافاتى ندارد .\r\nو اگر شبهه اين‌گونه طرح شود كه بر حسب بعضى از روايات در مواردى خبرهاى انبياء و ائمهء معصومين عليهم السلام وقوع نيافته و علّت آن را وقوع « بداء » يا امورى ديگر ذكر كرده‌اند و اين امر مستلزم اخبار از خلاف واقع و متهم شدن به كذب و موجب وهن مقام نبوّت و ولايت مىشود .\r\nبه علاوه شخص نبى يا وليّى كه از آن خبر مىدهد ، يا عالم به وقوع « بداء » است يا عالم نيست . در صورت اوّلى بديهى است خبر از وقوع\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nامرى كه واقع نمىشود ، با علم خبردهنده از وقوع نيافتن آن كذب است و مقام انبياء منزّه از آن است .\r\nدر صورت دوم نيز با احتمال وقوع « بداء » خبر جزمى از امرى كه وقوع يافتن يا نيافتن آن به سبب احتمال « بداء » محتمل است اگر كذب نباشد براى صاحب مقام نبوّت و امامت چندان موجّه نيست .\r\nپاسخ : اوّلًا : بر حسب اخبار معتبر آنچه خداوند از علوم و آگاهى به امور غيبى به نبى و ولى عطا مىكند و آنها را مأمور اخبار از آنها مىنمايد از امور حتميّه است كه « بداء » در آنها نيست . مثلًا در خبر پيامبر صلى الله عليه و آله از قتل عمّار به دست گروه ستمگر يا خبر آن حضرت از شهادت حضرت اميرالمؤمنين عليه السلام و شهادت حضرت سيدالشهداء عليه السلام و ساير مصيبت‌ها كه بر اهل بيت عليهم السلام وارد مىشود ، و يا اينكه حضرت فاطمه زهرا عليها السلام از اهل بيت اوّلين كسى خواهد بود كه به آن حضرت خواهد پيوست ، و اينكه دين اسلام عالمگير مىشود ، و حضرت مهدى عليه السلام در آخرالزمان ظهور مىنمايد و بيان صفات و خصايص او و ده‌ها خبر مسلّم ديگر و همين‌طور است خبرهاى غيبى حضرت اميرالمؤمنين عليه السلام كه بسيارى از آنها را اهل سنت هم روايت كرده‌اند و خبرهاى ساير ائمهء معصومين عليهم السلام از امور غيبى كه اين خبرها « بداء » پذير نيستند و به عبارت صحيح‌تر در اين وقايع « بداء » واقع نخواهد شد و گرنه آن بزرگواران از آن خبر نمىدادند .\r\nاخبارى كه از وجود « بداء » در خبرهاى غيبى ايشان سخن گفته\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاست يا بسيار نادر است يا ضعف سند دارند و يا دلالت آنها كامل نيست . به عنوان مثال همين روايت ابى حمزه كه بحث آن گذشت .\r\nاگر روايت صحيح هم در اين زمينه باشد آن خبر عمرو بن حمق از حضرت اميرالمؤمنين عليه السلام است كه مىگويد : به حضور اميرالمؤمنين عليه السلام در وقتى كه ضربت خورده بود شرفياب شدم حضرت فرمودند : اى عمرو ، من از شما جدا خواهم شد . . . تا سال هفتاد بلاهايى واقع خواهد شد - سه بار اين جمله را تكرار فرمودند - .\r\nمن عرض كردم يا اميرالمؤمنين فرموديد تا سال هفتاد بلاهايى پيش خواهد آمد ، آيا بعد از هفتاد گشايش هست ؟\r\nفرمودند : بلى اى عمرو ، بعد از هر بلايى آسانى و گشايشى است .\r\n« يَمْحُوا اللَّهُ ما يَشَآءُ وَيُثْبِتُ وَعِندَهُ أُمُّ الْكِتابِ » ؛ « 1 » و « 2 » [ « خداوند هرچه را بخواهد محو ، و هرچه را بخواهد اثبات مىكند و امّ الكتاب نزد او است » . 
  ]\r\nاين روايت خبر از ظهور و قيام امام زمان عليه السلام نمىدهد بلكه خبر از يك سنّت الهى مىدهد كه « إِنَّ مَعَ الْعُسْرِ يُسْراً » ؛ « 3 » [ « با - هر - سختى آسانى است » . 
  ] با اين حال اين نكته را هم متذكّر مىشود كه وقوع اين گشايش در صورتى خواهد بود كه « بداء » پيش نيايد به علاوه حضرت با قرائت آيه « يَمْحُوا اللَّهُ ما يَشَآءُ وَيُثْبِتُ وَعِندَهُ أُمُّ الْكِتابِ » « 4 » در حقيقت\r\n\r\n\r\n","description":"","footnote":"\r\n( 1 ) . سورهء رعد ، آيه 39 .\r\n( 2 ) . تفسير العياشى ، ابى النضر محمّد بن مسعود بن عياش ، ج 2 ، ص 217 ، ح 68 .\r\n( 3 ) . سورهء انشراح ، آيه 6 .\r\n( 4 ) . سورهء رعد ، آيه 39 .\r\n","page_name":" 151 ","page_number":151},
  {"content":"\r\n\r\nمىخواهند بفرمايند اين امر صد در صد حتمى نيست چه بسا « بداء » حاصل شود و مانع از فراهم شدن زمينه آن گردد . « 1 »\r\n\r\n\r\n","description":"","footnote":"\r\n( 1 ) . براى اطّلاع بيشتر به كتاب « سرّ البداء » تأليف آية اللَّه صافى گلپايگانى و كتاب‌هاى بسيار ديگر كه محققان بزرگ در اين موضوع نوشته‌اند ، مراجعه فرماييد .\r\n","page_name":" 152 ","page_number":152},
  {"content":"\r\n\r\n\r\n30 - عقيده به رجعت در ارتباط با اعتقاد به مهدويّت\r\nپرسش سىام :\r\nبر حسب احاديث بسيارى در آخرالزمان جمعى از اموات از ائمهء معصومين عليهم السلام و غير ايشان به دنيا بازخواهند گشت . آيا اعتقاد به غيبت حضرت مهدى عليه السلام و ظهور آن حضرت با اعتقاد به رجعت هماهنگى دارد ، به عبارت ديگر ، آيا اصل اعتقاد به غيبت و ظهور ، رجعت و ساير وقايعى را كه قبل از قيام قيامت واقع مىشوند شامل مىشود يا اين يك عقيدهء مستقل و جداى از رجعت است ؟\r\nپاسخ :\r\nعقيده به ظهور مهدى و منجى از اهل بيت و فرزندان فاطمه عليهم السلام يك اعتقاد عمومى و اجتماعى مسلمين است و اختصاص به شيعه ندارد ، اگرچه شيعه شخص او را نيز از نظر حسب و نسب معرفى مىكند ولى اصل اين عقيده ، يك اعتقاد همگانى است كه در اديان گذشته در تورات و زبور نيز به آن بشارت داده شده است ، و اصلى است كه بر حسب اصول مذهب شيعه اثنى عشريه ، ايمان بدون آن كامل نمىگردد و قبولى اعمال مشروط به قبول آن است و كسى كه بميرد\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو به اين مسأله ايمان نداشته باشد و يا حضرت مهدى - ارواح العالمين له الفداء - را به امامت نشناخته باشد به حكم « من مات و لم يعرف امام زمانه مات ميتة الجاهلية » « 1 » به مرگ جاهليت از دنيا رفته است ، اين باور از جهت تأثير و اهميّت در اين حدّ است .\r\nاعتقاد به مسأله رجعت هم گرچه ريشه در قرآن و روايات دارد ولى اينطور نيست كه مسألهء غيبت و مهدويّت بدون آن مطرح نباشد .\r\nبنابراين اصل امامت و مسألهء مهدويّت بدون مسأله رجعت هم ، در كتاب‌ها مورد بحث قرار گرفته است .\r\nبا اين همه لازم به تذكّر است كه اصل مسألهء رجعت و بازگشت اموات يك مسألهء اسلامى است و وقوع آن در زمان‌هاى گذشته بر حسب آيات متعدد قرآن مجيد ثابت است ، وقتى اينطور شد به دليل اينكه در گذشته نظير داشته است ، امكان وقوع مجدد آن در آخرالزمان نمىتواند مورد انكار باشد .\r\nزمانى كه در امم گذشته رجوع اموات اتفاق افتاده و بر طبق يك خبر مشهور در بين اهل سنت : « لتسلكنّ سبل من كان قبلكم حذو النعل بالنعل و القذة بالقذّة حتّى لو انّ احدهم دخل حجر ضبّ لدخلتموه » « 2 » آنها بايد وقوع آن را در اين امّت نيز جايز بدانند .\r\n\r\n\r\n","description":"","footnote":"\r\n( 1 ) . بحارالأنوار ، ج 8 ، ص 368 ، در ضمن بيان علّامهء مجلسى .\r\n( 2 ) . بحارالأنوار ، ج 21 ، ص 257 .\r\n","page_name":" 154 ","page_number":154},
  {"content":"\r\n\r\nبنابراين نفى امكان و وقوع آن از طرف غير شيعه بر طبق مضمون اين روايت صحيح نيست .\r\nدر خاتمه - صرف نظر از آياتى كه وقوع رجعت را در امم گذشته خبر داده‌اند - براى تيمّن و تبرّك آيه‌اى را كه شاهد بر وقوع رجعت در اين امّت است يادآور مىشويم :\r\n« وَيَوْمَ نَحْشُرُ مِن كُلّ أُمَّةٍ فَوْجاً مِمَّن يُكَذّبُ بِآيَاتِنا فَهُمْ يُوزَعُونَ » ؛ « 1 » [ « به خاطر آور روزى را كه ما از هر امتى ، گروهى را از كسانى كه آيات ما را تكذيب مىكردند ، محشور مىكنيم ، و آنها را نگه مىداريم تا به يكديگر ملحق شوند ! » 
  ]\r\nاين آيه دلالت بر روزى دارد كه در آن از هر امتى گروهى از كسانى كه تكذيب آيات الهى را كرده‌اند محشور مىشوند كه طبعاً اين روز غير از روز قيامت است .\r\nو لا حول و لا قوّة الّا باللَّه العلى العظيم\r\nو آخر دعوانا ان الحمدللَّه ربّ العالمين\r\n\r\n\r\n","description":"","footnote":"\r\n( 1 ) . سوره نمل ، آيه 83 .\r\n","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n . \r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n . \r\n","description":"","footnote":"","page_name":" 159 ","page_number":159},
  {"content":"\r\n . \r\n\r\n","description":"","footnote":"","page_name":" 160 ","page_number":160}
  ]