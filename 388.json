[
  {"content":"\r\nادوار فقه\r\nجلد اوّل\r\nتأليف :\r\nاستاد فقيد\r\nمحمود شهابى\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nوزارت فرهنگ و ارشاد اسلامى\r\nسازمان چاپ و انتشارات\r\nادوار فقه\r\nجلد اول\r\nتأليف : محمود شهابى\r\nچاپ دوم : تابستان 1366\r\nتعداد : 3000 نسخه\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\nفلولا نفر كل فرقة منهم طائفة ليتفقهوا فى الدين ولينذروا قومهم إذا رجعوا إليهم لعلهم يحذرون\r\nآيهء 123 از سورهء « التوبة »\r\nكليات آنچه در اين جلد است :\r\n1 - سر آغاز مشتمل بر بيان هدف على قرآن مجيد و روش بيان احكام قرآن و طبقه بندى آيات احكام\r\n2 - مقدمه مشتمل بر آنچه دربارهء حصر ابواب فقه گفته شده و تحقيق مؤلف در اين باره - شمارهء كتابهاى فقه - وجه ناميدن « ابوب » در قفه به « كتب » به نظر مؤلف\r\n3 - بيان آيات احكام فقهى در طى كتب و ابواب مفصله معموله به ترتيب كتاب كنز العرفان .\r\n4 - بيان آياتى مربوط به احكام كه به نظر مؤلف شايسته بوده است از لحاظ فقهى براى آنها نيز كتابهايى خاص تدوين گردد مشتمل بر قسمتهايى كه دوازده قسمت از آنها مرتب ياد گرديده است و بقسمتهاى ديگر هم اشاره شده است .\r\n5 - طبقه بنديهاى علاوه بر آنچه در آغاز كتاب براى آيات احكام آورده شده مشتمل بر چهار طبقه بندى\r\n6 - خاتمه استدراكات نسبت به جلد اول مشتمل بر چند مورد\r\n","description":"","footnote":"","page_name":" تعريف الكتاب 5 ","page_number":5},
  {"content":"\r\n\r\n","description":"","footnote":"","page_name":" تعريف الكتاب 6 ","page_number":6},
  {"content":"\r\nفهرست مندرجات\r\nپيش از آوردن فهرست اين جلد موضوعى را كه ذكر بسيار موجب تأسف است ناگريز مورد اشاره قرار مىدهيم : ممكنست در شمارهء آيات قرآن مجيد كه در متن كتاب آورده شده گرامى اختلاف و مغائرتى ديده شود بايد دانست كه علت آن اختلاف ارقام است در چاپهاى مختلف قرآن مجيد كه هر نويسنده يا چاپ كننده بسليقهء خود ( با نهايت تأسف ) طورى رقم گذارى كرده و نويسنده به اين موضوع در هنگامى كه چاپ كتاب به آخر مىرسد متوجه شد چون سه قرآن كه داشته و هر وقتى كه هر كدام جلو دستش بوده رقم را مطابق آن مىگذاشته آنها هم در عدد گذارى با هم اختلاف داشته‌اند ! ! آن اختلاف بهمرسيده است .\r\n","description":"","footnote":"","page_name":" تعريف الكتاب 7 ","page_number":7},
  {"content":"\r\n\r\n","description":"","footnote":"","page_name":" تعريف الكتاب 8 ","page_number":8},
  {"content":"\r\n\r\n","description":"","footnote":"","page_name":" تعريف الكتاب 9 ","page_number":9},
  {"content":"\r\n\r\n","description":"","footnote":"","page_name":" تعريف الكتاب 10 ","page_number":10},
  {"content":"\r\n\r\n","description":"","footnote":"","page_name":" تعريف الكتاب 11 ","page_number":11},
  {"content":"\r\n\r\n","description":"","footnote":"","page_name":" تعريف الكتاب 12 ","page_number":12},
  {"content":"\r\n\r\n","description":"","footnote":"","page_name":" تعريف الكتاب 13 ","page_number":13},
  {"content":"\r\n\r\n","description":"","footnote":"","page_name":" تعريف الكتاب 14 ","page_number":14},
  {"content":"\r\n\r\n","description":"","footnote":"","page_name":" تعريف الكتاب 15 ","page_number":15},
  {"content":"\r\n\r\nجلد دوم\r\n\r\nبسم الله الرّحمن الرّحيم\r\nالحمد للَّه و الصّلاة على رسول الله و على آله اوليا الله .\r\nپيش از ورود به طرح مباحث اصلى عهد دوم ، مطالبى مربوط به دور تشريع ، و يا بطور كلى متناسب با عهد اول ، بعنوان استدراك در اينجا ياد مىگردد .\r\nدر دور تشريع در بارهء كيفيت و وضعيت نزول قرآن مجيد و سائر مناسبات آن بطريق اختصار و بر وجه كلى و عام گفتگو به عمل آمد ليكن بحث در بارهء احكام مستفاد از قرآن مجيد به مواردى اختصاص يافت كه زمان و مكان و ديگر مناسبات نزولى و تشريعى آن حكم دانسته و روشن باشد اينك چنان به نظر مىرسد كه بايستى آن موقع و در آن موضع همهء آيات مربوط به احكام آورده مىشد تا چنان كه بر باحث از احكام فقهى ، مدارك قرآنى آن احكام روشن است بر ناظر اوراق تاريخى ، نيز مواد اوليهء احكام فرعى و فقهى روشن باشد .\r\nبطور كلى بايد دانست كه هدف نزول قرآن مجيد ، هدايت و سوق بشر است بسوى ترقى و تكامل تا در شئون خاص و لائق به او ، خواه به لحاظ اجتماع باشد و خواه به اعتبار فرد ، بدين اعتبار نيز ، خواه از جنبهء جسم باشد و خواه از جنبهء روح ، و بهر حال خواه از نظر اين عالم باشد و خواه از نظر عالم آخرت ، پيش برود و به سعادت مخصوص خود برسد .\r\nپس آن چه از لوازم حتمى قانونگذارى ، بر وجه اكمل ، و از مختصات تشريع از ناحيهء مبادى اول و از شئون لطف و عنايت حضرت علة العلل بشمار مىرود در قرآن مجيد ، بطور اجمال ، يا بر سبيل تفصيل ، موجود و مقرر است .\r\n","description":"","footnote":"","page_name":" 1 ","page_number":16},
  {"content":"\r\nقرآن مجيد ( چنان كه در ذيل بحث از « علت غائى » قانون در پاورقى ياد گرديد ) در آيات عديده به فوائد عاليهء منظوره اشاره و تصريح كرده است : در آيهء 98 و 99 از سورهء آل عمران چنين آورده :\r\n* ( وَاذْكُرُوا نِعْمَتَ الله عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً وَكُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها . . ) * .\r\nشما كه با هم دشمن و از هم دور و به آتش نزديك مىبوديد به اين نعمت خدايى توجه كنيد كه چگونه دلهاى شما را بهم نزديك و مهربان ساخت به طورى كه همه با هم برادر شديد . در اين آيهء شريفه بيكى از فوائد بسيار مهم اجتماعى تصريح كرده و گفته است قانون الهى و دستورات آسمانى موجب تأليف قلوب شما گشته و دشمنان را دوست ساخته و در نتيجه ، اجتماعى استوار بر پايهء برادرى و برابرى كه مستلزم « مساوات » بلكه « مواسات » مىباشد توليد و تأسيس كرده است . پس چنان كه اين گونه اجتماعى در اين عالم حد اكثر از فائده و كمال را واجد است در آن عالم هم موجب نجات افراد بشر است از هلاك دائم و عقوبت جاويد و باعث رسيدن آنانست به مدارج عاليهء فضيلت .\r\nدر آياتى زياد اين مفاد كه پيغمبر ( صلَّى الله عليه و آله و سلم ) به وسيلهء قرآن مجيد مردم را از ضلالت و ظلمات خارج مىسازد و ايشان را تعليم حكمت مىكند و به راه روشن و راست مىكشاند و موجب تزكيه و صفا مىگردد و ثبات و استقامت به افراد با ايمان مىبخشد آورده شده است : در آيهء 158 از سورهء آل عمران است :\r\n* ( لَقَدْ مَنَّ الله عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ يَتْلُوا عَلَيْهِمْ آياتِه وَيُزَكِّيهِمْ وَيُعَلِّمُهُمُ الْكِتابَ وَالْحِكْمَةَ وَإِنْ كانُوا مِنْ قَبْلُ لَفِي ضَلالٍ مُبِينٍ ) * .\r\n","description":"","footnote":"","page_name":" 2 ","page_number":17},
  {"content":"\r\nو در نخستين آيهء از سورهء ابراهيم است :\r\n* ( كِتابٌ أَنْزَلْناه إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ . . ) * و در آيهء 23 از سورهء « زمر » است :\r\n* ( الله نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْه جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَقُلُوبُهُمْ إِلى ذِكْرِ الله ذلِكَ هُدَى الله يَهْدِي بِه مَنْ يَشاءُ . . ) * .\r\nو در آيهء 151 از سورهء « بقره » است :\r\n* ( كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَيُزَكِّيكُمْ وَيُعَلِّمُكُمُ - الْكِتابَ وَالْحِكْمَةَ وَيُعَلِّمُكُمْ ما لَمْ تَكُونُوا تَعْلَمُونَ ) * .\r\nو در آيهء 57 از سورهء يونس است :\r\n* ( يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَشِفاءٌ لِما فِي الصُّدُورِ وَهُدىً وَرَحْمَةٌ لِلْمُؤْمِنِينَ ) * .\r\nاز آيات ياد شده بالا كه نمونه و مثلى است از آن چه در قرآن مجيد به عباراتى مختلف و اساليبى متنوع در شأن قرآن مجيد و طريق هدايت و ارشادش آورده شده به خوبى هدف مقدس و غرض عالى قرآن مجيد دانسته مىگردد .\r\nبطور كلى بايد گفت قرآن مجيد كه به رقاء و بقاء نوع بشر ناظر است مطالب اساسى آن مربوط و راجع است به تهذيب و تربيه نفوس و تطهير و تركيهء اجسام ( به اعتبار هر فرد و در هر نشاه ) و تنظيم روابط افراد با هم ( به اعتبار اجتماع ) .\r\nپس قرآن مجيد مشتمل است بر بيان ثبوت مبدأ كل و اثبات صفات جلال و جمال و اوصاف سلب و ايجاب و بالجمله شئون ذات و صفات و افعال و اضافات و نسب و روابط او و بر دستور طرز زندگانى بشر در اين عالم بر وجهى كه در اين نشاه\r\n","description":"","footnote":"","page_name":" 3 ","page_number":18},
  {"content":"\r\n\r\nو در آن نشاه ، و در روح و در جسم ، و در فرد و در جمع ، شايستهء رسيدن به كمال و سعادت گردد . و هم بر بيان معاد بشر و اظهار چگونگى منازل و مقامات و مشاهد و درجات ايشان پس از حشر در آن عالم .\r\nاين سه قسمت كه هدف كلى و اساسى قرآن مجيد است گاهى بطور مستقيم ، گاهى در طى امثال ، گاهى در ضمن تاريخ ، گاهى بر وجه قصه ، وقتى به زبان امر و نهى و تكليف ، بارى بر سبيل بشارت و انذار ، زمانى بطريق سرزنش و توبيخ و بالجمله با بيانهايى مقتضى مقام و كلماتى در خور افهام به عباراتى گوناگون از اين هدف تعقيب شده و از آن تعبير به عمل آمده است تا در نتيجه آن را كه عنايت ازلى مقدر فرموده به كمال دو جهان فائز و به سعادت حقيقى نائل آيد .\r\nآياتى كه به احكام فقهى و تكاليف عملى ارتباط دارد و بايد براى استفادهء فقيه ، يا ناظر در تاريخ فقه ، در يك جا جمع گردد شايسته آنست كه تقسيم و طبقه بندى متناسبى براى آنها در نظر گرفته شود .\r\nاين طبقه بندى از لحاظهايى مختلف ممكنست منظور گردد في المثل :\r\n1 - آياتى كه زمان و مكان و مناسبات صدورى آنها معلومست و آنها كه معلوم نيست « 1 » .\r\n2 - آياتى كه در پاسخ سؤال نازل گشته و آنها كه بىسابقهء سؤال و ابتدائى نزول و صدور يافته است « 2 » .\r\n\r\n","description":"","footnote":"\r\n« 1 » احكام معلومه مانند قسمتى كه در جلد اول اين تأليف ياد گرديد از قبيل نماز و روزه و جهاد و حج و غير اينها ، غير معلومه مانند قسمتى از آن چه در اين جلد بعنوان استدراك آورده مىشود .\r\n« 2 » احكام مسبوقه به سؤال مانند آيهء 175 از سورهء نساء * ( يَسْتَفْتُونَكَ قُلِ اللَّه يُفْتِيكُمْ فِي الْكَلالَةِ : إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ\r\nالآية كه شايد پس از نزول آيهء 15 از همان سوره * ( ( وَإِنْ كانَ رَجُلٌ يُورَثُ كَلالَةً أَوِ امْرَأَةٌ وَلَه أَخٌ أَوْ أُخْتٌ فَلِكُلِّ واحِدٍ\r\nالآية ) و سؤال از آن نازل شده باشد و مانند آيهء سؤال از « شهر حرام » و مانند آيهء سؤال از « خمر » و « ميسر » و آيهء سؤال از « محيض » و غير اينها كه بيشتر از اين قبيل است . احكام غير مسبوقه به سؤال مانند حكم نماز * ( ( وَأْمُرْ أَهْلَكَ بِالصَّلاةِ وَاصْطَبِرْ عَلَيْها\r\nالآية ) و احكامى ديگر كه در طى نقل آيات احكام خواهد آمد .\r\n","page_name":" 4 ","page_number":19},
  {"content":"\r\n3 - آياتى كه احكام آنها بر وجه امر يا نهى ، انشاء شده و آياتى كه بطريق جملهء خبرى افاده گشته است و بالجمله آن چه مربوط است به اسلوب بيان و تعبير از مقصود « 1 » .\r\n4 - آياتى كه بطور صريح ، حكمى در آنها بيان شده و آياتى كه از راه مذمت از چيزى يا انذار از آن يا تهديد و توعيد بر آن ، حكمى از آنها بدست مىآمد « 2 » .\r\nو نظائر اين طبقه بنديها كه از آن چه بعنوان نمونه ياد شد به خوبى به فائدهء آنها توجه و تشخيص داده مىشود كه اين طبقه بنديها و بحث در بارهء هر طبقه و قسمتى بسيار به جا و مشتمل بر فوائد زياد است ليكن اين خود موضوعى است مستقل و در بارهء آن در رساله يا كتابى جدا كار و منفرد بايد كوشش و استقصاء و بحث و فحص به عمل آيد .\r\nبه نظر چنان مىرسد طبقه بندى كه در اين اوراق براى آيات احكام شايسته است آورده شود اينست :\r\nآن چه در قرآن مجيد براى بيان احكام عملى وارد شده بر دو گونه است :\r\n1 - احكام كلى و عام .\r\n2 - احكام خاص و مشخص .\r\nمنظور از عام و كلى در اين مورد اينست كه دستورات چنان باشد كه در همه ،\r\n\r\n","description":"","footnote":"\r\n« 1 » احكام بر سبيل انشاء مانند آيهء 2 از سورهء نساء * ( وَآتُوا الْيَتامى أَمْوالَهُمْ وَلا تَتَبَدَّلُوا الْخَبِيثَ بِالطَّيِّبِ وَلا تَأْكُلُوا أَمْوالَهُمْ إِلى أَمْوالِكُمْ ) *\r\nالآية احكام بر وجه اخبار مانند آيهء 11 از همان سوره * ( الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) *\r\n.\r\n« 2 » نخست مانند آيه 143 از سورهء نساء * ( يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ ) *\r\nو مانند آيهء 189 از سورهء بقره * ( وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه ) * .\r\nدوم مانند آيهء 137 و 138 از سورهء نساء * ( بَشِّرِ الْمُنافِقِينَ بِأَنَّ لَهُمْ عَذاباً أَلِيماً . الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ ) *\r\nالآية و مانند آيهء 118 از سورهء نساء * ( وَقالَ لأَتَّخِذَنَّ مِنْ عِبادِكَ نَصِيباً مَفْرُوضاً وَلأُضِلَّنَّهُمْ وَلأُمَنِّيَنَّهُمْ وَلآمُرَنَّهُمْ فَلَيُبَتِّكُنَّ آذانَ الأَنْعامِ وَلآمُرَنَّهُمْ فَلَيُغَيِّرُنَّ خَلْقَ اللَّه وَمَنْ يَتَّخِذِ الشَّيْطانَ وَلِيًّا مِنْ دُونِ اللَّه فَقَدْ خَسِرَ خُسْراناً مُبِيناً الآية . ) *\r\n","page_name":" 5 ","page_number":20},
  {"content":"\r\n\r\nيا غالب ، ابواب احكام جريان يابد و به عبارتى ديگر موضوعى خاص و متعلقى مخصوص نداشته باشد و بتعبير سيم به احكام اوليه ناظر و به اعتبار « عناوين ثانويه » كه بر موضوعات وارد و طارى گشته احكامى صدور يافته باشد .\r\nمنظور از مشخص و خاص در اين مورد اينست كه به اعتبار « عناوين اوليه » موضوعاتى خاص ، خواه آن موضوعات ذات باشد يا فعل ، احكامى بر آنها بار گردد .\r\nبه عبارتى ديگر مراد از قسم نخست آنست كه بعنوان « قواعد فقه » بايد نام برده شود و مقصود از قسم دوم آنست كه بعنوان « مسائل فقه » ياد مىگردد ( فرق ميان « قواعد » و « مسائل » فقهرا در رسالهء « قواعد فقه » خود كه در دانشكدهء حقوق تدريس مىكنم با تقريرى مبسوط و تعبيرى ، شايد ، مستوفى آورده‌ام كه بطور تحقيق در موضعى ديگر اين مطلب به اين حد مورد تحقيق و تنقيح نشده است . مراجعهء به آن رساله براى اهلش بىگمان خالى از فائده نيست ) .\r\nقسم نخست از قبيل آياتى كه به نفى عسر و نفى حرج مربوط است مانند آيهء 92 از سورهء توبه :\r\n* ( لَيْسَ عَلَى الضُّعَفاءِ وَلا عَلَى الْمَرْضى وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّه وَرَسُولِه ما عَلَى الْمُحْسِنِينَ مِنْ سَبِيلٍ . . ) * الآيه و آيهء 77 از سورهء حج :\r\n* ( وَجاهِدُوا فِي الله حَقَّ جِهادِه هُوَ اجْتَباكُمْ وَما جَعَلَ عَلَيْكُمْ فِي الدِّينِ مِنْ حَرَجٍ . . ) * الآيه .\r\nو آيهء 181 از سورهء بقره :\r\n* ( شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْه وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ . . ) * الآيه .\r\n","description":"","footnote":"","page_name":" 6 ","page_number":21},
  {"content":"\r\nو آياتى كه به تخفيف تكليف ارتباط دارد مانند آيهء 32 از سورهء نساء :\r\n* ( وَالله يُرِيدُ أَنْ يَتُوبَ عَلَيْكُمْ وَيُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً يُرِيدُ الله أَنْ يُخَفِّفَ عَنْكُمْ . . ) * الآيه .\r\nو آياتى كه براى اصل برائت و نفى تكليف در مواردى مربوط ، به آنها استناد و استدلال شده است مانند آيهء 233 از سورهء بقره :\r\n* ( . . لا تُكَلَّفُ نَفْسٌ إِلَّا وُسْعَها . . ) * الآيه .\r\nو آيهء 286 از همان سوره :\r\n* ( . . لا يُكَلِّفُ الله نَفْساً إِلَّا وُسْعَها . . ) * الآيه .\r\nو آيهء 7 از سورهء طلاق :\r\n* ( لِيُنْفِقْ ذُو سَعَةٍ مِنْ سَعَتِه وَمَنْ قُدِرَ عَلَيْه رِزْقُه فَلْيُنْفِقْ مِمَّا آتاه الله ، لا يُكَلِّفُ الله نَفْساً إِلَّا ما آتاها سَيَجْعَلُ الله بَعْدَ عُسْرٍ يُسْراً ) * .\r\nو آيهء 16 از سورهء بنى اسرائيل :\r\n* ( مَنِ اهْتَدى فَإِنَّما يَهْتَدِي لِنَفْسِه وَمَنْ ضَلَّ فَإِنَّما يَضِلُّ عَلَيْها وَلا تَزِرُ وازِرَةٌ وِزْرَ أُخْرى وَما كُنَّا مُعَذِّبِينَ حَتَّى نَبْعَثَ رَسُولًا ) * .\r\nو مانند آيهء 79 از سورهء يوسف :\r\n* ( مَعاذَ الله أَنْ نَأْخُذَ إِلَّا مَنْ وَجَدْنا مَتاعَنا عِنْدَه إِنَّا إِذاً لَظالِمُونَ ) * .\r\nكه گر چه در كتب اصول نديده‌ام و از استادان بزرگ خود ، رضوان الله تعالى عليهم ، هم نشنيده‌ام كه براى حجت بودن « اصل برائت » به آن استدلال شده باشد ليكن چنان كه در تقريرات اصول خود آورده‌ام به نظر قاصر نويسندهء اين اوراق حجت بودن اين اصل به خوبى از اين آيه استنباط و استفاده مىشود و اگر از ديگر ادله كه در اين باره بدان استدلال و استناد شده دلالتش قويتر نباشد ضعيفتر نمىباشد .\r\n","description":"","footnote":"","page_name":" 7 ","page_number":22},
  {"content":"\r\nو آياتى كه بر « نفى سبيل » از احسان كنندگان دلالت دارد و در مواردى بدانها استناد به عمل آمده است مانند همان آيهء 92 از سورهء توبه :\r\n* ( ما عَلَى الْمُحْسِنِينَ مِنْ سَبِيلٍ . . ) * الآيه .\r\nبطور كلى آياتى كه در مواردى متنوع و ابوابى مختلف قابل استناد فقهى و استدلال حكم فرعى باشد در اين قسم ، مندرج و از اين نوع بشمار است .\r\nقسم دوم تمام آياتى است كه هر كدام براى موضوعى مخصوص وارد شده و از مجموع آنها مجموع ابواب كتب فقه بهم رسيده و هر دسته‌اى از آنها كه با هم مربوط و در يك زمينه وارد شده يكى از ابواب ، و باصطلاح يكى از كتابهاى فقهى را بوجود آورده است . شايد مجموع اين آيات نزديك به پانصد آيه باشد كه دانشمندان فن فقه كتابهايى براى جمع اين آيات بعنوان « آيات الاحكام » به ترتيب ابواب و كتب تأليفى فقه تنظيم و ترتيب داده‌اند و طرز استدلال به آن آيات را ، با نقل عقائد و آراء متعدد و تنقيح و تحقيق مذاهب مختلف ، به اجمال يا به تفصيل ، كم و بيش ، آورده‌اند و در حقيقت كتابى فقهى كامل و تمام به ابتنا و استناد به آيات شريفه تأليف كرده‌اند .\r\nاميد است در يكى از مجلَّدات اين اوراق اين گونه كتب و زمان پيدا شدن آنها و سائر جهات مرتبط به آنها تا حدى مورد بحث و فحص و توضيح و تشريح واقع گردد اينك كه در نظر داريم آيات مربوط به احكام را از قرآن مجيد پيش از آغاز جلد دوم بعنوان استدراك بياوريم بهتر آن ديديم كه مورد توجه را يكى از كتب آيات احكام قرار دهيم و به ترتيب معمول در آن كتاب ، كه با ترتيب ابواب و كتب فنى فقه شبيه و نزديك باشد ، عبارات آيات شريفه را با مختصر توضيح در بارهء جهات علمى و فقهى آنها از همان كتاب يا غير آن بياوريم . براى نيل به اين مقصود كتاب « كنز العرفان فى فقه القرآن » تأليف فاضل مقداد را كه نسبة مختصر و جامع و منظم هست اختيار كرديم و براى اين كه اين آيات همه در يك جا ، و به ترتيب فنى ، از نظر اهل فن بگذرد و استفادهء از آنها آسانتر گردد آياتى را كه در جلد اول ياد شده باز در اين جلد هم ، در باب مربوط به آن عينا يا بطور خلاصه و اشاره ، ياد خواهيم كرد .\r\n","description":"","footnote":"","page_name":" 8 ","page_number":23},
  {"content":"\r\nپس در حقيقت آن ، آيات به ترتيب موجود در آن كتاب ، با آراء و معتقدات فقهى مربوط به آن آيات ، كه در آن كتاب ياد شده ، در اينجا خلاصه و ترجمه و نقل مىگردد و گاهى هم كه لازم افتد از بعضى از كتب ديگر عقيده و مذهب يا طرز استدلال و احتمالى مربوط به آن آيه آورده خواهد شد .\r\n* ( . . فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ) * « آيهء 123 از سورهء التوبه »\r\n","description":"","footnote":"","page_name":" 9 ","page_number":24},
  {"content":"\r\n\r\nمقدمه\r\nابواب فقه ، به قسمت كلى ، بر چهار قسمت محصور گشته است :\r\nعبادات ، عقود ، ايقاعات و احكام و سياسات .\r\nدر وجه اين حصر چنين گفته شده است : مسائل فقهى يا به امور آخرت مربوط است و اين قسم عباداتست يا به امور دنيا مربوط است و در اين صورت يا به عبارت و لفظ نياز دارد يا نه ؟ آن كه نياز دارد اگر نياز از دو طرف باشد قسم عقود است مانند بيع و صلح و ديگر عقود و اگر از يك طرف كافى باشد قسم ايقاعاتست مانند طلاق و عتق و اگر از اصل ، نيازى در آن به عبارت و لفظ نباشد قسم احكام و سياسات است ( جزائيات اسلام - حدود و ديات ) اينست آن چه در وجه حصر اقسام فقه اسلامى در اين چهار قسم گفته شده است .\r\nدر جلد اول در ذيل بحث از « علت مادى « قانون » بعنوان پاورقى چنين نوشته‌ام « اين تشقيق كه براى وجه « حصر » تحقيق شده بحسب ظاهر آن چه در برخى از مواضع تعبير گرديده به نظر اين جانب از مسامحه خالى نيست چه اين جانب عقيده ندارد كه در احكام اسلام حكمى يافت شود كه « دنيوى » يا « اخروى » محض يا اين كه « فردى » يا « اجتماعى » صرف و « جسمى » يا « روحى » خالص باشد بلكه معتقد است كه در هر يك از احكام اسلام ، اين امور تا حدى منظور بوده و رعايت شده است في المثل اگر نماز براى فرد و آخرت و از جنبهء روح مصلحت دارد در دنيا هم براى جسم و اجتماع نيز فوائد و مصالحى فراوان دارا است كه شارع مقدس اسلام به همهء آنها نظر داشته و تمام را رعايت كرده و از راه توجه به همين نكتهء اساسى و دقيق است كه نويسندهء اين اوراق ، قوانين موضوعهء بشرى را هر چه و از هر كه باشد وافى به غرض عالى و كافى براى نيل به سعادت حقيقى و كمال مطلوب نهايى نمىداند » در اين مورد همان مطلب را تاييد و علاوه مىكنم كه به همين نظر است كه نبوت عامه را بايد اذعان داشت و اين دليل را چنان كه در\r\n","description":"","footnote":"","page_name":" 10 ","page_number":25},
  {"content":"\r\n\r\nجلد اول تشريح كرده‌ام براى اثبات نبوت از همه ادله كه ديگران ، خواه حكيمان و خواه متكلمان ، گفته‌اند امتن و اصوب دانست .\r\nبهر حال هر قسم از اين چهار قسم را كتابهايى است كه هر كتاب را بر مقاصد و فصول يا اركان و اطراف و فصول يا بر ابواب و فصول ، يا غير اينها بحسب اختلاف تعبير و بيان مؤلفان ، تقسيم كرده‌اند كه در حقيقت عنوان « كتاب » به منزلهء عنوان « جنس » است براى انواع و اصناف و فروع ، كه به منزلهء اشخاص و جزئيات بشمار مىآيد .\r\nكليات كتب فقه به ترتيب مسطور در كتاب شرائع بدين قرار است :\r\nقسم اول ( عبادات ) را ده كتاب زير است :\r\n1 - كتاب طهارت .\r\n2 » صلاة .\r\n3 » صوم .\r\n4 » اعتكاف .\r\n5 » زكات .\r\n6 » خمس .\r\n7 » حج .\r\n8 » عمره .\r\n9 » جهاد .\r\n10 » امر بمعروف و نهى از منكر .\r\nقسم دوم ( عقود ) را پانزده كتاب است بدين قرار :\r\n1 - كتاب تجارت .\r\n2 » رهن .\r\n3 » مفلَّس .\r\n4 » حجر .\r\nچنان كه در تعليقات خود بر قسمتى از شرائع كه چاپ شده ياد كرده‌ام آوردن كتاب مفلس و كتاب حجر در\r\n","description":"","footnote":"","page_name":" 11 ","page_number":26},
  {"content":"\r\n5 - كتاب ضمان . طى كتب عقود از راه مسامحه و شايد استطرادى باشد زيرا هيچ يك از اين دو از « عقود » نيست و گر نه كتاب عقود بر هفده كتاب مشتمل خواهد شد نه بر پانزده كتاب .\r\n6 » صلح .\r\n7 » مضاربه .\r\n8 » مزارعه و مساقات .\r\n9 » وديعه .\r\n10 » عاريه .\r\n11 » اجاره .\r\n12 » وكالت .\r\n13 » وقوف و صدقات .\r\n14 » هبات .\r\n15 » سبق و رمايه .\r\n16 » وصايا .\r\n17 » نكاح .\r\nقسم سيم ( ايقاعات ) را يازده كتابست بدين قرار :\r\n1 - كتاب طلاق .\r\n2 » خلع و مباراة 3 - » ظهار . احكام « كفارات » بعنوان « لواحق » اين كتاب آورده شده است .\r\n4 » ايلاء .\r\n5 » لعان .\r\n6 » عتق .\r\n7 » تدبير و مكاتبه و استيلاد .\r\n8 » اقرار 9 - » جعاله .\r\n10 » ايمان .\r\n11 » نذر .\r\n","description":"","footnote":"","page_name":" 12 ","page_number":27},
  {"content":"\r\n\r\nقسم چهارم ( احكام و سياسات ) را دوازده كتابست بدين قرار :\r\n1 - كتاب صيد و ذباحه .\r\n2 » اطعمه و اشربه .\r\n3 » غصب .\r\n4 » شفعه .\r\n5 » احياء موات .\r\n6 » لقطه .\r\n7 » فرائض .\r\n8 » قضاء .\r\n9 » شهادات 10 » حدود و تعزيرات .\r\n11 » قصاص .\r\n12 » ديات .\r\nمناسب مىدانم مطلبى را كه به نظر اين جانب مىرسد و در جائى نديده‌ام و چنان پندارم كه در يكى از نوشته هايم آورده باشم در همين موضع ياد آور گردم :\r\nترتيب و تنظيم مطالب اساسى علوم بيشتر بعنوان « ابواب » و « فصول » و عناوينى از اين قبيل ، متداول و معمولست ليكن فقه در علوم اسلامى نقلى و منطق در علوم يونانى عقلى از اين وضع معمول ، به وضعى ديگر در آمده يعنى مطالب مهم و اساسى هر يك از اين دو علم تحت عنوان « كتاب » به رشتهء تأليف و تنظيم در آمده است .\r\nسبب دگرگون شدن وضع اين دو علم ، در اين موضوع به نظر نويسندهء اين اوراق امريست مشابه ميان اين دو علم و خلاصهء آن اينست كه منطق در يونان وقتى صورت علم به خود گرفته و مطالب اصلى آن در تأليفى واحد انتظام يافته كه از پيش همان مطالب بطور انفراد مورد توجه و بحث و نظر مىبوده و شايد رساله ها و كتب براى تحقيق و تنقيح يكان يكان پرداخته شده في المثل موضوع « جدل » يا « مغالطه »\r\n","description":"","footnote":"","page_name":" 13 ","page_number":28},
  {"content":"\r\nو « سفسطه » يا « شعر » يا « خطابه » و ديگر « صناعات خمس » يا غير آن بعنوان استقلال و انفراد مورد بحث و فحص بوده و كتابها يا كتابى در بارهء مباحث هر يك ترتيب و تبويب يافته و آنگاه به همان عنوان مشهور گشته و گفته شده است :\r\n« كتاب برهان » يا « كتاب شعر » يا « كتاب جدل » يا « كتاب بارى ارميناس » و امثال اينها .\r\nپس از آن موقع كه خواسته‌اند همهء آنها را با هم فراهم آورند و از همه يا چند كتاب آنها يك تأليف بسازند مثل اين كه همان كتب تأليف شده را پهلوى هم بگذارند و از آنها يك تأليف بعنوان « منطق » فراهم آورند عملى انجام داده‌اند و در نتيجه همان عنوان كتاب براى هر يك از اجزاء آن مجموع بر جا مانده و بدان عنوان خوانده شده است .\r\nدر فقه اسلام ، از جنبهء تاريخى ، نيز به عين چنين وضعى پيش آمده است بدين معنى كه در ابتداء برخى از مباحث آن به واسطهء زيادت احتياج و عموم ابتلاء يا علتى ديگر بيشتر مورد توجه و نظر دانشمندان واقع گشته و در بارهء خصوص آن « كتاب » يا باصطلاح امروز « رساله » تدوين كرده‌اند و بدين منوال بحسب الاهمّ فالاهمّ در پيرامن هر يك از مباحث كلى و اصلى و مهم كتابى پرداخته و رساله‌اى نگاشته‌اند از آن پس ديده‌اند اين كتب و رسائل و اين مباحث و مسائل را چه بهتر كه در يك جا جمع كنند و همهء آنها چون به يك موضوع ( افعال و اعمال مكلفان ) مربوط است تحت يك عنوان و به نام يك جامع و يك علم از آنها تعبير و ياد كنند و خلاصه علم صناعى فقه را ايجاد و تأسيس نمايند .\r\nآنگاه همهء آن مباحث و رسائل را به همان عنوان « كتاب » كه از پيش مىداشته جمع و تأليف كرده‌اند و از مجموع كتب يك كتاب در يك فن و صناعت فراهم آورده‌اند .\r\nپس اگر نظر بالا درست باشد اطلاق نام « كتاب » بر هر يك از مباحث اصلى و مهم فقه ، نظير اطلاق آن بر مباحث اصلى و كلى و مهم منطق به استقلال و انفراد يكان يكان آنها در تأليف از حيث تاريخ ، استناد دارد .\r\n","description":"","footnote":"","page_name":" 14 ","page_number":29},
  {"content":"\r\n\r\nبهر حال كتابهاى فقهى به ترتيب مسطور در كتاب شرائع چنانست كه ياد گرديد .\r\nاكنون آيات مربوط به احكام هر كتابى به طورى كه در كتاب « كنز العرفان في فقه القرآن » تأليف فقيه محقق ، فاضل مقداد « 1 » در ذيل عنوان آن كتاب جمع و نقل شده آورده مىشود و مطالب مربوط به آن آيات از آن كتاب و گاهى هم از غير آن بطور خلاصه ترجمه و نقل مىگردد تا ، بطور اجمال ، اقوال فقهى و احتمالات و طرز استدلالات فقيهان از آيات هم ضمنا دانسته گردد .\r\n1 - كتاب طهارت\r\nدر اين باره دوازده آيه ياد شده است بدين قرار :\r\n1 - آيهء 8 و 9 از سورهء مائده :\r\n\r\n","description":"","footnote":"\r\n« 1 » مقداد بن عبد اللَّه سيورى حلى اسدى از بزرگان علماء محقق و در علم كلام و فقه صاحب تأليف بوده از جمله تأليفات مشهور او در كلام شرح « باب حاد يعشر » و كتاب « اللوامع الالهية في المباحث الكلاميه » كه بتعبير صاحب روضات « من احسن ما كتب في فن - الكلام على اجمل الوضع و اسد النظام » مىباشد و در فقه از جمله كتب نفيس و باز بتعبير صاحب روضات « امتن كتاب في الفقه الاستدلالى » كتاب « التنقيح الرائع في شرح مختصر الشرائع » مىباشد . يكى ديگر از تأليفات او كتاب « نضد القواعد » كه صاحب روضات در باره اش چنين آورده است « بديع في وصفه رتب فيه قواعد شيخه - الشهيد على ترتيب هو لأبواب الفقه و الاصول من غير زيادة شيء على اصل ذلك الكتاب غير ما رسمه في مسألة القسمة منه » اين كتاب چنان كه صاحب روضات گفته كتاب « القواعد و الفوائد » شهيد اول را تنظيم و مرتب ساخته و قواعد و مسائل آن را به روش كتب معموله ترتيب داده است . از شاگردان شهيد اول و از مشايخ جمعى از بزرگان از جمله شيخ زين الدين علالا و ابن ابى جمهور احسائى بوده است . در نيمهء اول قرن نهم وفات يافته است .\r\n","page_name":" 15 ","page_number":30},
  {"content":"\r\n* ( يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ وَامْسَحُوا بِرُؤُسِكُمْ وَأَرْجُلَكُمْ إِلَى الْكَعْبَيْنِ وَإِنْ كُنْتُمْ جُنُباً فَاطَّهَّرُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه . ما يُرِيدُ الله لِيَجْعَلَ عَلَيْكُمْ مِنْ حَرَجٍ وَلكِنْ يُرِيدُ لِيُطَهِّرَكُمْ وَلِيُتِمَّ نِعْمَتَه عَلَيْكُمْ لَعَلَّكُمْ تَشْكُرُونَ ) * .\r\nاين آيه بر تشريع و وضع حكم طهارات سه گانه ( وضوء و غسل و تيمم ) و مورد و كيفيت و ترتيب هر يك از آنها و در پايان بر توسعه و تخفيف در احكام و رفع حرج و تضييق از انام ، كه نعمتى كامل و تمام است ، بطور صريح دلالت دارد .\r\n2 - آيهء 46 از سورهء نساء :\r\n* ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ وَلا جُنُباً إِلَّا عابِرِي سَبِيلٍ حَتَّى تَغْتَسِلُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ إِنَّ الله كانَ عَفُوًّا غَفُوراً ) * .\r\nاز اين آيه كه « حرمت اسكار » و « وجوب غسل » براى شخص جنب و « احترام مساجد » و « وجوب تيمم » با شرائط مزبور و چگونگى آن ، به اشارت يا به صراحت ، از آن مستفاد است احكامى ديگر ( كه فاضل مقداد ، مجموع را به سى و يك حكم انهاء كرده ) نيز استفاده شده است .\r\n3 - آيهء 4 از سورهء بينه :\r\n* ( وَما أُمِرُوا إِلَّا لِيَعْبُدُوا الله مُخْلِصِينَ لَه الدِّينَ ) * .\r\nاز اين آيه وجوب نيت و قصد قربت و اخلاص در همهء عبادات ، كه از آن جمله است طهارات سه گانه ، استفاده شده و دو حديث نبوى :\r\nإنّما الأعمال بالنّيّات و إنّما لكلّ امرئ ما نوى . و در حديث قدسي « من عمل عملا أشرك فيه غيرى تركته لشريكه » به همين مفاد ايراد گرديده است .\r\n","description":"","footnote":"","page_name":" 16 ","page_number":31},
  {"content":"\r\n4 - آيهء 76 و 77 و 78 از سورهء واقعه * ( إِنَّه لَقُرْآنٌ كَرِيمٌ فِي كِتابٍ مَكْنُونٍ لا يَمَسُّه إِلَّا الْمُطَهَّرُونَ ) * از اين آيه ، حكم حرمت مسّ كتابت قرآن مجيد ( بلكه به عقيدهء منقول از شافعى حواشى آن نيز ) براى كسى كه با طهارت نباشد و هم حرمت قرائت جنب و حائض همهء قرآن يا خصوص سوره هاى عزائم آن را ( با اختلاف مذاهب در اين موضوع ) استفاده گرديده است .\r\n5 - آخر آيهء 109 از سورهء توبه * ( فِيه رِجالٌ يُحِبُّونَ أَنْ يَتَطَهَّرُوا وَالله يُحِبُّ الْمُطَّهِّرِينَ ) * از اين آيه ، حكم طهارت از نجاسات استفاده گرديده و دور نباشد ، چنان كه فاضل مقداد ، توجه كرده و گفته است بر استحباب محافظت بر طهارت نيز اشعار داشته باشد .\r\n6 - آخر آيهء 50 از سورهء فرقان * ( وَأَنْزَلْنا مِنَ السَّماءِ ماءً طَهُوراً ) * از اين آيه علاوه بر حكم طهارت ذاتى آب حكم مطهّر بودن آن نيز استفاده شده است .\r\n7 - وسط آيهء 11 از سورهء انفال * ( وَيُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِه وَيُذْهِبَ عَنْكُمْ رِجْزَ الشَّيْطانِ ) * از راه « امتنان » مستفاد از اين آيه بر اين استدلال شده كه تنها آبست ، از همهء مايعات ، كه طهارت از حدث و خبث به آن حاصل مىگردد .\r\nو هم به كلمهء « رجز » كه در لغت بمعنى نجاست و بحسب يكى از سه قول كه در تفسير آيه گفته شده مراد از آن جنابت است بر نجس بودن « منى » استدلال گرديده است .\r\n8 - آيهء 222 از سورهء بقره * ( وَيَسْئَلُونَكَ عَنِ الْمَحِيضِ قُلْ هُوَ أَذىً ) *\r\n","description":"","footnote":"","page_name":" 17 ","page_number":32},
  {"content":"\r\n* ( فَاعْتَزِلُوا النِّساءَ فِي الْمَحِيضِ وَلا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ الله ، إِنَّ الله يُحِبُّ التَّوَّابِينَ وَيُحِبُّ - الْمُتَطَهِّرِينَ ) * .\r\nاز اين آيه شش حكم استفاده شده كه از آن جمله است نجس بودن حيض و موجب شدن آن براى غسل و وجوب اعتزال از زنان در آن حال .\r\n9 - اول آيه 28 از سورهء توبه * ( إِنَّمَا الْمُشْرِكُونَ نَجَسٌ فَلا يَقْرَبُوا - الْمَسْجِدَ الْحَرامَ بَعْدَ عامِهِمْ هذا ) * از اين آيه چهار حكم استفاده شده كه از جمله است : نجس العين بودن مشركان و ممنوع بودن آنها از دخول در مسجد الحرام .\r\n10 - آيه 92 از سورهء مائده * ( يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه لَعَلَّكُمْ تُفْلِحُونَ ) * .\r\nاز اين آيه علاوه بر حكم حرمت خمر و قمار بر حكم نجاست خمر نيز استدلال شده است .\r\n11 - آيهء 4 و 5 از سورهء مدّثّر * ( وَثِيابَكَ فَطَهِّرْ وَالرُّجْزَ فَاهْجُرْ ) * از اين آيه احكامى چند از قبيل « وجوب غيرى » تطهير استفاده شده است .\r\n12 - اول آيه 118 از سورهء بقره * ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ . . ) * .\r\n« كلمات » را در آيه عبارت از ده امر زير دانسته‌اند : پنج در قسمت سر و آنها عبارت است از مضمضه و استنشاق و فرق و چيدن شارب و مسواك كشيدن . و پنج ديگر در قسمت بدن و آنها عبارت است از : ختان و ستردن موى عانه و گرفتن ناخن\r\n","description":"","footnote":"","page_name":" 18 ","page_number":33},
  {"content":"\r\n\r\n\r\nو ستردن موى زير بغل و استنجاء .\r\nآنگاه به ضميمهء آيهء شريفه * ( وَاتَّبَعَ مِلَّةَ إِبْراهِيمَ ) * و نظائر آن كه بر پيروى از ملت ابراهيم دلالت دارد حكم اين امور از آيهء فوق بدست آمده است .\r\n2 - كتاب صلاة\r\nآياتى كه بصلوة ارتباط دارد به اعتبار انواع نماز و مقدمات و مقارنات و سائر شئون و جهات آن بهشت نوع ، طبقه بندى شده و تحت هر نوع ، آياتى كه به آن نوع ارتباط دارد تعديد و احكام مستفاد از آن تحقيق گرديده است .\r\nنوع اول در ذيل اين عنوان چهار آيه كه در بارهء مطلق نماز نزول يافته آورده شده است .\r\n1 - آخر آيهء 104 از سورهء نساء * ( إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ) * .\r\nاز اين آيه چهار حكم استفاده شده . از آن جمله است : وجوب محدود بودن نماز بحدود و شرائط و اوقات .\r\n2 - آيهء 239 و 240 از سورهء بقره * ( حافِظُوا عَلَى الصَّلَواتِ وَالصَّلاةِ - الْوُسْطى وَقُومُوا لِلَّه قانِتِينَ فَإِنْ خِفْتُمْ فَرِجالًا أَوْ رُكْباناً فَإِذا أَمِنْتُمْ فَاذْكُرُوا الله كَما عَلَّمَكُمْ ما لَمْ تَكُونُوا تَعْلَمُونَ ) * از جمله هفت حكم كه مستفاد از اين آيه دانسته شده وجوب محافظت است بر نمازها و وجوب نمازهاى نه گانه و وجوب قيام در نماز و مشروع بودن قنوت و جواز صلاة است به حال راه رفتن و سوار بودن در حال خوف .\r\n3 - آيهء 122 از سورهء طه * ( وَأْمُرْ أَهْلَكَ بِالصَّلاةِ وَاصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَالْعاقِبَةُ لِلتَّقْوى ) * .\r\nاز جمله پنج فائده كه در ذيل اين آيه از آن استفاده و آورده شده اينست كه بر\r\n","description":"","footnote":"","page_name":" 19 ","page_number":34},
  {"content":"\r\n\r\nاهل اسلام به پيروى و تأسّى از پيغمبر ( صلَّى الله عليه و آله و سلم ) واجب است كه اهل خود را به نماز فرمان دهند و بدين كار وادار كنند .\r\n4 - آيه 1 و 2 از سورهء مؤمنون * ( قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ ) * .\r\nاز اين آيه وجوب نماز و خشوع در آن كه سرمايهء رستگارى و فلاح و نشانهء ايمانست استفاده گرديده است .\r\nنوع دوم در زير اين عنوان پنج آيه كه بخصوص نمازهاى پنجگانه و اوقات آنها مربوط است\r\nبا بيان چگونگى استفاده از آن آيات و طرز استدلال به آنها ياد گرديده است .\r\n1 - آيهء 80 و 81 از سورهء بنى اسرائيل * ( أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَقُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً وَمِنَ اللَّيْلِ فَتَهَجَّدْ بِه نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً ) * از جمله هفت حكم كه از اين آيه مستفاد شده وجوب نماز ظهر و عصر و مغرب و عشاء است ( بناء بر اين كه مراد از « دلوك » وقت زوال باشد نه وقت غروب ) و از جمله توسعه و امتداد وقت اين چهار و هم اشاره به نماز صبح و هم اختصاص پيغمبر ( صلَّى الله عليه و آله و سلم ) است به نماز شب .\r\n2 - آيهء 116 از سورهء هود * ( وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ ) * .\r\nاز اين آيه « توسعهء وقت » استفاده شده . « حسنات » در آيه به نمازهاى پنجگانه تفسير گرديده و در بيان اين كه حسنات چگونه سيئات را مىبرد و وجه آمده : يكى از باب لطف در ترك سيئات بمفاد * ( إِنَّ الصَّلاةَ تَنْهى عَنِ الْفَحْشاءِ ) * ديگر از باب تكفير و حبط خطيئات يعنى عدم مؤاخذه و عقاب بر گناهان سابقه .\r\n","description":"","footnote":"","page_name":" 20 ","page_number":35},
  {"content":"\r\n3 - آيهء 16 و 17 از سورهء روم * ( فَسُبْحانَ الله حِينَ تُمْسُونَ وَحِينَ تُصْبِحُونَ وَلَه الْحَمْدُ فِي السَّماواتِ وَالأَرْضِ وَعَشِيًّا وَحِينَ تُظْهِرُونَ ) * .\r\nهنگامى كه بابن عباس گفته شده آيا از نمازهاى پنجگانه در قرآن يادى هست پاسخ داده است آرى و اين آيه را خوانده است * ( « تُمْسُونَ » ) * براى نماز مغرب و عشاء و * ( « تُصْبِحُونَ » ) * اشاره به نماز صبح و * ( « عَشِيًّا » ) * دليل نماز عصر و * ( « تُظْهِرُونَ » ) * مربوط به نماز ظهر است .\r\nفاضل مقداد پس از اين كه از حسن بصرى اين مضمون را « اين سوره ( سورهء روم ) جز همين آيه اش كه مدنى است بقيه آن مكى است زيرا نمازهاى پنجگانه در مدينه واجب شده و در مكه دو ركعت دو ركعت واجب بوده است پس از هجرت به مدينه نماز سفرى به حال خود گذاشته شده و در نماز حضرى زيادت مشهور و معلوم به عمل آمده است » « 1 » نقل كرده چنين افاده كرده و اكثر اقوال ، بر خلاف گفتهء حسن است چه نمازها همه در مكه واجب گرديده است .\r\n4 - آيهء 130 از سورهء طه * ( فَاصْبِرْ عَلى ما يَقُولُونَ وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ غُرُوبِها وَمِنْ آناءِ اللَّيْلِ فَسَبِّحْ وَأَطْرافَ النَّهارِ لَعَلَّكَ تَرْضى ) * .\r\nاز جمله امور مستفاد از اين آيه ، تعيين اوقات نمازها است كه مانند آيهء پيش به كلمهء « سبحان » و « تسبيح » از آن تعبير شده و هم افادهء توسعهء آن اوقات .\r\n5 - آيهء 38 و 39 از سورهء « ق » * ( وَسَبِّحْ بِحَمْدِ رَبِّكَ قَبْلَ طُلُوعِ - الشَّمْسِ وَقَبْلَ الْغُرُوبِ وَمِنَ اللَّيْلِ فَسَبِّحْه وَأَدْبارَ السُّجُودِ ) * .\r\nبه اين آيه نزديك است آخر آيهء 48 و 49 از سورهء « طور » * ( وَسَبِّحْ بِحَمْدِ ) *\r\n\r\n","description":"","footnote":"\r\n« 1 » - در جلد اول در ذيل عنوان « نماز حضرى » چگونگى اين موضوع آورده شده است ، مراجعه شود .\r\n","page_name":" 21 ","page_number":36},
  {"content":"\r\n\r\n* ( رَبِّكَ حِينَ تَقُومُ وَمِنَ اللَّيْلِ فَسَبِّحْه وَإِدْبارَ النُّجُومِ ) * آيهء فوق كه دلالت بر وقت نماز از آن مستفاد است تعقيب و تسبيح و دعاء بعد از نماز ( يا دو ركعت نماز بعد از نماز مغرب يا يك ركعت نماز وتر يا مطلق نوافل بعد از فرائض بحسب اختلاف اقوال منقوله ) نيز از آن استفاده شده است .\r\nنوع سيم در ذيل اين نوع كه در بارهء « قبله » است هشت آيه آورده شده است :\r\n1 - آيهء 136 از سورهء بقره : * ( سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها ، قُلْ لِلَّه الْمَشْرِقُ وَالْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ) * .\r\nاز اين آيه علاوه بر حكم « قبله » جواز « نسخ » و وقوع آن نيز استنباط گرديده است .\r\n2 - آيهء 138 از سورهء بقره : * ( وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه وَإِنْ كانَتْ لَكَبِيرَةً إِلَّا عَلَى الَّذِينَ هَدَى الله وَما كانَ الله لِيُضِيعَ إِيمانَكُمْ إِنَّ الله بِالنَّاسِ لَرَؤُفٌ رَحِيمٌ ) * .\r\n3 - آيهء 139 از سورهء بقره : * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه وَإِنَّ الَّذِينَ أُوتُوا الْكِتابَ لَيَعْلَمُونَ أَنَّه الْحَقُّ مِنْ رَبِّهِمْ وَمَا الله بِغافِلٍ عَمَّا يَعْمَلُونَ ) * .\r\n","description":"","footnote":"","page_name":" 22 ","page_number":37},
  {"content":"\r\n4 - آيهء 140 از سورهء بقره : * ( وَلَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَما أَنْتَ بِتابِعٍ قِبْلَتَهُمْ وَما بَعْضُهُمْ بِتابِعٍ قِبْلَةَ بَعْضٍ وَلَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ ) * .\r\n5 - آيهء 144 از سورهء بقره : * ( وَمِنْ حَيْثُ خَرَجْتَ فَوَلِّ وَجْهَكَ شَطْرَ - الْمَسْجِدِ الْحَرامِ وَإِنَّه لَلْحَقُّ مِنْ رَبِّكَ وَمَا الله بِغافِلٍ عَمَّا تَعْمَلُونَ ) * .\r\n6 - آيهء 145 از سورهء بقره : * ( وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ فَلا تَخْشَوْهُمْ وَاخْشَوْنِي وَلأُتِمَّ نِعْمَتِي عَلَيْكُمْ وَلَعَلَّكُمْ تَهْتَدُونَ ) * .\r\n7 - آيهء 109 از سورهء بقره * ( وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه الله إِنَّ الله واسِعٌ عَلِيمٌ ) * 8 - آيه 98 از سورهء مائده * ( جَعَلَ الله الْكَعْبَةَ الْبَيْتَ الْحَرامَ قِياماً لِلنَّاسِ وَالشَّهْرَ الْحَرامَ وَالْهَدْيَ وَالْقَلائِدَ ذلِكَ لِتَعْلَمُوا أَنَّ الله يَعْلَمُ ما فِي السَّماواتِ وَما فِي الأَرْضِ وَأَنَّ الله بِكُلِّ شَيْءٍ عَلِيمٌ ) * براى هر يك از آيهء دوم كه تحت عنوان اين نوع ياد گشته تا آيهء هشتم فوائد و احكامى آورده شده كه از جمله در آيهء هفتم قولى است كه در آغاز اسلام پيغمبر ( صلَّى الله عليه و آله و سلَّم ) اختيار داشته و باصطلاح ، مخيّر بوده كه به صخره يا به كعبه نماز بگزارد پس از آن اين حكم به آيهء * ( « فَوَلِّ وَجْهَكَ شَطْرَ الْمَسْجِدِ الْحَرامِ ) * منسوخ گرديده است .\r\nو از جمله احكام كه به آيهء هشتم ارتباط دارد اينست كه هر گاه كسى امارات\r\n","description":"","footnote":"","page_name":" 23 ","page_number":38},
  {"content":"\r\n\r\nشناختن قبله را فاقد و در تشخيص آن متحير و سرگردان باشد به چهار سوى نماز بگزارد نمازش صحيح و درست است .\r\nنوع چهارم تحت اين عنوان كه در بارهء ديگر مقدمات نماز است ، نه آيه آورده شده است :\r\n1 - آيهء 25 از سورهء اعراف : * ( يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ ) * « 1 » * ( وَرِيشاً وَلِباسُ التَّقْوى ذلِكَ خَيْرٌ ذلِكَ مِنْ آياتِ الله لَعَلَّهُمْ يَذَّكَّرُونَ ) * 2 - آيهء 29 از همان سورهء اعراف * ( يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَكُلُوا وَاشْرَبُوا وَلا تُسْرِفُوا إِنَّه لا يُحِبُّ الْمُسْرِفِينَ ) * از اين آيه كه ( بقول فاضل مقداد ) به اتفاق مفسران ، از « اخذ زينت » پوشاندن عورت اراده شده پنج حكم استفاده گرديده كه از آن جمله است وجوب ستر ( مربوط به نماز ) و عدم اسراف در اكل و شرب .\r\nفاضل مقداد يكى از احكام مستفاد از آن را لزوم اكل و شرب به حد اعتدال و عدم اسراف در آن چه در غير ايام حج و چه در ايام حج دانسته از اين جهت كه نزول آيه در اين باره بوده كه بنى عامر در ايام حج طعام به اندازهء قوت مىخوردند و چربى هيچ نمىخوردند و مسلمين هم از ايشان پيروى كردند و گفتند ما به اين روش از ايشان شايسته تر هستيم پس آيه نازل شد * ( كُلُوا وَاشْرَبُوا وَلا تُسْرِفُوا . . ) * 3 - آيه 4 از سورهء مائده * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ الله بِه ) * از اين آيه به استناد اين كه اسناد « تحريم » بذات ميته و دم و جز اينها از امور ياد شده ، روا نيست پس بايد از باب « دلالت اقتضا » چيزى از قبيل « وجوه انتفاع » در تقدير گرفته شود و پوشيدن پوست « ميته » در نماز از وجوه انتفاعست پس ممنوع\r\n\r\n","description":"","footnote":"\r\n« 1 » از سعيد بن جبير از ابن عباس چنين نقل شده « كان العرب يطوفون بالبيت عراة و يعللون ذلك بأنهم لا يطوفون في ثياب قد عصوا الله فيها فطافت امرأة و على فرجها خرقة او ستر و هى تقول :\r\n\r\nاليوم يبدو بعضه او كله\r\nفمن راى شيئا فلا احله فنزلت الآية\r\n\r\n»\r\n","page_name":" 24 ","page_number":39},
  {"content":"\r\nو نامشروع است ( در مذاهب ميان پوست مدبوغ و غير آن اختلافست ) .\r\nفاضل پنج فرع در اين مورد ذكر كرده كه از آن جمله است نجس بودن اين امور .\r\n4 و 5 - آيهء 5 از سورهء نحل * ( وَالأَنْعامَ خَلَقَها لَكُمْ فِيها دِفْءٌ وَمَنافِعُ وَمِنْها تَأْكُلُونَ ) * و آيهء 82 از همان سوره * ( وَالله جَعَلَ لَكُمْ مِنْ بُيُوتِكُمْ سَكَناً وَجَعَلَ لَكُمْ مِنْ جُلُودِ الأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَيَوْمَ إِقامَتِكُمْ وَمِنْ أَصْوافِها وَأَوْبارِها وَأَشْعارِها أَثاثاً وَمَتاعاً إِلى حِينٍ ) * .\r\nاز جمله سه امرى كه از آيه استنباط شده طهارت پشم و موى و كرك است هر چند از ميته باشد به شرطى كه چيده و قطع گردد نه اين كه از ريشه كشيده شود .\r\n6 - آيهء 83 از سورهء نحل * ( وَالله جَعَلَ لَكُمْ مِمَّا خَلَقَ ظِلالًا وَجَعَلَ لَكُمْ مِنَ الْجِبالِ أَكْناناً وَجَعَلَ لَكُمْ سَرابِيلَ تَقِيكُمُ الْحَرَّ وَسَرابِيلَ تَقِيكُمْ بَأْسَكُمْ كَذلِكَ يُتِمُّ نِعْمَتَه عَلَيْكُمْ لَعَلَّكُمْ تُسْلِمُونَ ) * .\r\nاز جمله امور سه گانه كه از آيه استفاده شده جواز نماز است در جامه هاى پنبه‌اى و كتانى .\r\n7 - آيهء 108 از سورهء بقره * ( وَمَنْ أَظْلَمُ مِمَّنْ مَنَعَ مَساجِدَ الله أَنْ يُذْكَرَ فِيهَا اسْمُه وَسَعى فِي خَرابِها أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ ) * .\r\nاز جمله هفت فائده كه براى اين آيه ياد گشته حرمت تخريب مساجد است بهر وضعى كه بحسب عرف تخريب بشمار باشد خواه ويران ساختن ديوار باشد يا بردن فرش يا خاموش داشتن آن يا دائر كردن شغلهايى كه مانع عبادت و منافى با آن است .\r\n","description":"","footnote":"","page_name":" 25 ","page_number":40},
  {"content":"\r\n8 - آيهء 18 از سورهء توبه * ( إِنَّما يَعْمُرُ مَساجِدَ الله مَنْ آمَنَ بِالله وَالْيَوْمِ الآخِرِ وَأَقامَ الصَّلاةَ وَآتَى الزَّكاةَ وَلَمْ يَخْشَ إِلَّا الله فَعَسى أُولئِكَ أَنْ يَكُونُوا مِنَ الْمُهْتَدِينَ ) * .\r\nاز اين آيه حكم عمارت مسجد ( خواه به اصلاح و نظافت و فرش انداختن و روشن ساختن باشد و خواه به مشغول داشتن به عبادت و بر كنار ساختن از اعمال لهو و لعب و داد و فرياد و معركه گيرى ) استفاده شده است .\r\nفاضل مقداد سه آيهء ديگر هم كه به مساجد مربوط است و در زير آورده مىشود بعنوان تبعيت از آيهء هشتم نه بعنوان استقلال در اينجا ياد كرده است .\r\nاول آيهء 28 از سورهء اعراف * ( قُلْ أَمَرَ رَبِّي بِالْقِسْطِ وَأَقِيمُوا وُجُوهَكُمْ عِنْدَ كُلِّ مَسْجِدٍ وَادْعُوه مُخْلِصِينَ لَه الدِّينَ ) * .\r\nدوم - آيهء 87 از سورهء يونس * ( وَأَوْحَيْنا إِلى مُوسى وَأَخِيه أَنْ تَبَوَّءا لِقَوْمِكُما بِمِصْرَ بُيُوتاً وَاجْعَلُوا بُيُوتَكُمْ قِبْلَةً وَأَقِيمُوا الصَّلاةَ وَبَشِّرِ الْمُؤْمِنِينَ ) * .\r\nسيم - آيهء 108 از سورهء توبه * ( وَالَّذِينَ اتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ الْمُؤْمِنِينَ وَإِرْصاداً لِمَنْ حارَبَ الله وَرَسُولَه مِنْ قَبْلُ وَلَيَحْلِفُنَّ إِنْ أَرَدْنا إِلَّا الْحُسْنى وَالله يَشْهَدُ إِنَّهُمْ لَكاذِبُونَ لا تَقُمْ فِيه أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيه . . ) * 9 - آيهء 63 از سورهء مائده * ( وَإِذا نادَيْتُمْ إِلَى الصَّلاةِ اتَّخَذُوها هُزُواً وَلَعِباً . . ) *\r\n","description":"","footnote":"","page_name":" 26 ","page_number":41},
  {"content":"\r\n\r\nمراد از نداء در آيهء شريفه ، به اتفاق مفسران ، اذانست . پس مشروع بودن « اذان » از آيه استفاده شده و اذان ، اعم است از اذان شخص منفرد كه موجب تكميل نماز است و از اذان اعلامى كه بر مناره گفته مىشود و از اذان جماعت كه هم مكمل نماز و هم مفيد اعلامست .\r\nنوع پنجم تحت اين عنوان كه در بارهء « مقارنات نماز » مىباشد نه آيه ياد گرديده است :\r\n1 - آيهء 239 از سورهء بقره * ( . . وَقُومُوا لِلَّه قانِتِينَ ) * از جمله فوائد چهار - گانه كه از اين آيه استفاده شده وجوب « قيام » و وجوب « نيت » است در نماز ، چه كلمهء « للَّه » اشاره است بلزوم « نيت » .\r\n2 - آيهء 111 از سورهء بنى اسرائيل * ( وَقُلِ الْحَمْدُ لِلَّه الَّذِي لَمْ يَتَّخِذْ وَلَداً وَلَمْ يَكُنْ لَه شَرِيكٌ فِي الْمُلْكِ وَلَمْ يَكُنْ لَه وَلِيٌّ مِنَ الذُّلِّ وَكَبِّرْه تَكْبِيراً ) * .\r\n3 - آيهء 3 از سورهء مدّثّر * ( وَرَبَّكَ فَكَبِّرْ ) * .\r\nاز اين آيه وجوب گفتن لفظ « الله اكبر » در نماز استفاده شده است .\r\n4 - اواسط آيهء 20 از سورهء مزمّل * ( فَاقْرَؤُا ما تَيَسَّرَ مِنَ الْقُرْآنِ عَلِمَ أَنْ سَيَكُونُ مِنْكُمْ مَرْضى ) * .\r\nو نظير اين قسمت از آيه است قسمت ديگر از همان آيه در همان سوره * ( فَاقْرَؤُا ما تَيَسَّرَ مِنْه ) * از اين دو آيه وجوب قرائت قدرى ( بطور اجمال ) از قرآن در نماز استفاده شده است .\r\n5 - آيهء 76 از سورهء حج * ( يا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ وَافْعَلُوا الْخَيْرَ لَعَلَّكُمْ تُفْلِحُونَ ) * .\r\n","description":"","footnote":"","page_name":" 27 ","page_number":42},
  {"content":"\r\nوجوب « ركوع » و وجوب « سجود » از جمله شش فائده است كه از اين آيه استفاده شده است .\r\n6 - آيهء 18 از سورهء جنّ * ( وَأَنَّ الْمَساجِدَ لِلَّه فَلا تَدْعُوا مَعَ الله أَحَداً ) * .\r\nاز اين آيه با نظر بروايت نبوى « أمرت ان اسجد على سبعة آراب ( « اى اعضاء » ) و روايت از حضرت جواد در مجلس معتصم خليفهء عباسى ( هى الأعضاء السبعة الَّتي يسجد عليها ) حكم مواضع هفتگانه كه لزوم رسيدن آنها است در حال سجده به زمين استنباط گرديده است .\r\n7 - آيهء آخر ( 96 ) از سورهء واقعه * ( فَسَبِّحْ بِاسْمِ رَبِّكَ الْعَظِيمِ ) * و نظير آن در آخر سورهء الحاقه ( آيه 52 ) و هم نظيرش آيهء اول از سورهء اعلى * ( سَبِّحِ اسْمَ رَبِّكَ الأَعْلَى ) * كه بحسب روايت نبوى اول در ركوع و دوم در سجود گفته مىشود .\r\n8 - آخر آيهء 110 از سورهء بنى اسرائيل * ( وَلا تَجْهَرْ بِصَلاتِكَ وَلا تُخافِتْ بِها وَابْتَغِ بَيْنَ ذلِكَ سَبِيلًا ) * پنج حكم كه به چگونگى جهر و اخفات ارتباط دارد ، از اين آيه بدست آمده است .\r\n9 - آيهء 56 از سورهء احزاب * ( إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً ) * .\r\nاز اين آيه وجوب صلاة بر پيغمبر ( ص ) استفاده شده است .\r\nدر اين موضع نه فايده ياد گرديده از آن جمله اين كه شيعه و شافعى و احمد\r\n","description":"","footnote":"","page_name":" 28 ","page_number":43},
  {"content":"\r\n\r\nبوجوب صلاة در نماز بر پيغمبر ( صلَّى الله عليه و آله و سلم ) قائل شده و آن را شرط در نماز قرار داده‌اند بخلاف ابو حنيفه و مالك كه آن را واجب و شرط ندانسته‌اند .\r\nنوع ششم تحت اين عنوان كه در بارهء مندوبات نماز آورده شده ، پنج آيه ياد گرديده است :\r\n1 - آخر آيهء 239 از سورهء بقره * ( . . وَقُومُوا لِلَّه قانِتِينَ ) * از اين آيه كه پيش از اين هم آورده شد ، حكم قنوت ( استحباب چنان كه مشهور است - يا وجوب - چنان كه از ابن بابويه و ابن ابى عقيل منقولست - ) استنباط گرديده است .\r\n2 - آيهء دوم از سورهء كوثر * ( فَصَلِّ لِرَبِّكَ وَانْحَرْ ) * اكثر مفسران اين آيه را به نماز عيد ، مربوط دانسته « و نحر » را به « هدى » و قربانى تفسير كرده‌اند .\r\nبرخى هم نمازهاى يوميه را از آن مراد دانسته و گفته‌اند مراد از * ( « وَانْحَرْ » ) * اينست كه نحر يعنى بالاى سينه رو به قبله باشد و استقبال به نحر به عمل آيد . و از حضرت صادق ( ع ) روايت شده كه مراد مواجههء دو دست است بسوى قبله در حال افتتاح نماز .\r\nبهر حال به ضميمهء رواياتى چند ، فوائدى فقهى از آن استفاده شده است .\r\n3 - آيهء نخست از سورهء مؤمنون * ( قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ ) * .\r\nاز اين آيه ، كه سابق هم آورده شده ، حكم « خشوع » ، كه به قولى عبارتست از اين كه نمازگزار نظر خود را ، در هر حالى از نماز ، به موضعى معين و مقرر ، مصروف و متوجه دارد : در حال قيام به موضع سجود و در حال ركوع به ميان دو پا و در حال سجود به طرف سر بينى و در حال تشهد به دامن و در حال قنوت به دو كف دست ، استفاده گرديده است .\r\n4 - آيهء 100 از سورهء نحل * ( فَإِذا قَرَأْتَ الْقُرْآنَ فَاسْتَعِذْ بِالله ) *\r\n","description":"","footnote":"","page_name":" 29 ","page_number":44},
  {"content":"\r\n* ( مِنَ الشَّيْطانِ الرَّجِيمِ ) * .\r\nاز جمله فوائد پنجگانه كه در اينجا ياد شده حكم ( استحباب يا وجوب باختلاف اقوال ) استعاذه است در نخستين ركعت از نماز .\r\nمحقق اردبيلى پس از شرح آيه و نقل روايتى نبوى بر كيفيت استعاذه ( اعوذ با لله من الشيطان الرجيم ) چنين افاده كرده است « پس ظاهر اين آيهء شريفه به انضمام دلالت امر بر وجوب مىرساند كه استعاذه در ابتداء قرائت قرآن مطلقا واجب است به طورى كه اگر در اثناء ، قرائت را قطع كند و بخواهد دوباره بخواند بايد استعاذه كند و آنگاه به قرائت پردازد ، هر چند بخواهد يك كلمه بخواند ، حاصل آن كه جز در مورد استدامه هميشه بايد نخست استعاذه كند و از آن پس قرائت و لازم اين معنى ، وجوب استعاذه است در هر ركعتى كه قرائت دارد ليكن ظاهر آنست كه هيچ كس از علما بدين ظاهر نگفته‌اند احتمال آن هم مىرود كه اين وجوب از خصائص پيغمبر ( صلَّى الله عليه و آله و سلَّم ) باشد بلى از ابو على حسن بن شيخ طوسى رحمهما الله نقل شده كه به استناد اين آيه استعاذه را در اول ركعت پيش از شروع به حمد واجب دانسته است . . » 5 - آيات متوالى از اول سورهء مزّمّل * ( يا أَيُّهَا الْمُزَّمِّلُ قُمِ اللَّيْلَ إِلَّا قَلِيلًا نِصْفَه أَوِ انْقُصْ مِنْه قَلِيلًا أَوْ زِدْ عَلَيْه وَرَتِّلِ الْقُرْآنَ تَرْتِيلًا . إِنَّا سَنُلْقِي عَلَيْكَ قَوْلًا ثَقِيلًا إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا . ) *\r\n* ( إِنَّ لَكَ فِي النَّهارِ سَبْحاً طَوِيلًا وَاذْكُرِ اسْمَ رَبِّكَ وَتَبَتَّلْ إِلَيْه تَبْتِيلًا . ) * از فوائد و احكام ششگانه كه در ذيل اين آيه گفته شده اينست كه پيش از اين كه نمازهاى پنجگانهء يوميه واجب گردد نماز شب در مكه بر پيغمبر ( ص ) و يارانش واجب بوده و بقول ابن عباس و غير او يك سال تمام پيغمبر ( صلَّى الله عليه و آله و سلَّم ) و اصحاب ، چنان كه در ماه رمضان بيدار مىشوند ، براى اقامهء نماز شب بيدار مىشده‌اند . بحسب اين\r\n","description":"","footnote":"","page_name":" 30 ","page_number":45},
  {"content":"\r\n\r\nقول ميان نزول اول اين سوره كه بموجب آن نماز شب واجب گشته و ميان نزول آخر آن كه به تخفيف مقرر گرديده يك سال تمام فاصله به همرسيده ليكن سعيد بن جبير گفته است ميان نزول اول سوره و ميان نزول آخر آن ده ماه فاصله بوده است .\r\nنوع هفتم تحت اين عنوان ، كه در بارهء احكامى است متعدد متعلق به نماز . هفت آيه ياد گرديده است .\r\n1 - آيهء 88 از سورهء نساء * ( وَإِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ الله كانَ عَلى كُلِّ شَيْءٍ حَسِيباً ) * .\r\nيكى از مسائل نه گانه كه در ذيل آيه آورده شده وجوب رد سلام است در نماز .\r\n2 - آيهء 163 از سورهء انعام * ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ الْعالَمِينَ لا شَرِيكَ لَه ، وَبِذلِكَ أُمِرْتُ وَأَنَا أَوَّلُ الْمُسْلِمِينَ ) * .\r\nاز جمله شش امرى كه به اين آيه بر آنها استدلال شده وجوب اخلاص است در عبادت كه نه تنها در آن شرك ظاهر وجود نيابد بلكه از شرك خفى ( ريا ) نيز ، بلكه از قصد تحصيل ثواب هم پاك و بر كنار باشد .\r\n3 - آيهء 60 از سورهء مائده * ( إِنَّما وَلِيُّكُمُ الله وَرَسُولُه ، وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * .\r\nاز جمله چهار امرى كه به دلالت اين آيه استفاده شده اينست كه « فعل قليل » در نماز موجب بطلان آن نمىگردد .\r\n4 - آيهء 14 و 15 و 16 از سورهء طه * ( إِنَّنِي أَنَا الله لا إِله إِلَّا أَنَا فَاعْبُدْنِي وَأَقِمِ - ) *\r\n","description":"","footnote":"","page_name":" 31 ","page_number":46},
  {"content":"\r\n\r\n* ( الصَّلاةَ لِذِكْرِي . إِنَّ السَّاعَةَ آتِيَةٌ أَكادُ أُخْفِيها . لِتُجْزى كُلُّ نَفْسٍ بِما تَسْعى ) * .\r\nاز اين آيه بر « وجوب صلاة فائته » استدلال شده است نبوى من نام عن صلاة او نسيها فليصلَّها إذا ذكرها مفاد اين آيه است و هم بر وجوب سرعت مبادرت به عبادت و نماز و هم بر عدم جواز نائب گرفتن در عبادات واجبهء بدنى در حال حيات و با قدرت و تمكن .\r\n5 - آيهء 63 از سورهء فرقان * ( وَهُوَ الَّذِي جَعَلَ اللَّيْلَ وَالنَّهارَ خِلْفَةً لِمَنْ أَرادَ أَنْ يَذَّكَّرَ أَوْ أَرادَ شُكُوراً ) * .\r\nبدين آيه بر جواز قضاء فائتهء شب در روز و بر عكس استدلال شده است .\r\nمسائلى ديگر نيز از آن قابل استفاده و مورد آنست .\r\n6 - آيهء 5 از سورهء توبه * ( فَإِذَا انْسَلَخَ الأَشْهُرُ الْحُرُمُ . . ) * تا . . * ( فَإِنْ تابُوا وَأَقامُوا الصَّلاةَ وَآتَوُا الزَّكاةَ فَخَلُّوا سَبِيلَهُمْ ) * .\r\nاز اين آيه وجوب قتل كسى كه نماز را ترك كند و هم كسى كه بجواز ترك آن معتقد باشد استفاده شده است .\r\n7 - آيهء 19 از سورهء بقره * ( يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَالَّذِينَ مِنْ قَبْلِكُمْ لَعَلَّكُمْ تَتَّقُونَ ) * .\r\nاز اين آيه مكلف بودن كافران بر فروع احكام استفاده شده است .\r\nنوع هشتم تحت اين عنوان كه در بارهء نمازهاى « غير يوميه » و حكامى است كه بر آنها و بر « يوميه » نيز وارد مىباشد يازده\r\n","description":"","footnote":"","page_name":" 32 ","page_number":47},
  {"content":"\r\nآيه آورده شده است .\r\n1 - آيهء 9 از سورهء جمعه * ( يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ الله وَذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ) * .\r\nبدين آيه بر وجوب نماز جمعه در وقتى كه شرائط معتبره اش محقق باشد استدلال شده و از جمله نه مسأله كه از آيه استفاده گرديده عددى است كه نماز جمعه بدان انعقاد مىيابد چه به عقيدهء شافعى و احمد چهل كس حد اقل آنست و به گفتهء ابو حنيفه به چهار تن كه يكى امام باشد انعقاد مىيابد و از مالك ، با اين كه عدد نزد او هم معتبر است ، حد و عدى نقل نشده است . در مذهب شيعه دو قولست : يكى قول به هفت و ديگر كه اكثر بر آنند قول به كفايت پنج و همين قول از آيه هم استفاده شده بدين تقريب : كلمهء * ( « فَاسْعَوْا » ) * جمع است و اقل افراد جمع سه و چون معنى « سعى » بسوى كسى بايد باشد و او امام است و هم نداء كنندهء به اذان غير از امام و غير از ساعيان است پس مجموع عده بنا به مستفاد از آيه ( قطع نظر از روايات كثيره هم كه بر آن دلالت دارد ) پنج كس مىشود .\r\n2 - آيهء 10 از سورهء جمعه * ( فَإِذا قُضِيَتِ الصَّلاةُ فَانْتَشِرُوا فِي الأَرْضِ وَابْتَغُوا مِنْ فَضْلِ الله وَاذْكُرُوا الله كَثِيراً لَعَلَّكُمْ تُفْلِحُونَ ) * .\r\nيكى از پنج فايدهء مستفاد از اين آيه عدم وجوب نماز جمعه است بر پيران فرتوت و بيماران و لنگان و كوران .\r\n3 - آيهء 11 از سورهء جمعه * ( وَإِذا رَأَوْا تِجارَةً أَوْ لَهْواً انْفَضُّوا إِلَيْها ) *\r\n","description":"","footnote":"","page_name":" 33 ","page_number":48},
  {"content":"\r\n* ( وَتَرَكُوكَ قائِماً قُلْ ما عِنْدَ الله خَيْرٌ مِنَ اللَّهْوِ وَمِنَ التِّجارَةِ وَالله خَيْرُ - الرَّازِقِينَ ) * . نقل شده است كه در يكى از روزهاى جمعه هنگامى كه پيغمبر ( صلَّى الله عليه و آله و سلَّم ) به خطبه مشغول بود دحية بن خليفة بن فروهء كلبى كه بازرگانى شام مىداشت از شام به مدينه درآمد و عادت چنان بود كه آن چه مورد نياز مردم بود از شام با خود مىآورد از اين رو كسى در مدينه نبود كه وقت ورود وى خود را نرساند . چون وارد مىشد در مكانى به نام « احجار زيت » ( در بازار مدينه ) فرود مىآمد و براى اطلاع مردم طبل مىنواخت و مردم بسوى او مىشتافتند . در آن جمعه هنگامى كه پيغمبر ( صلَّى الله عليه و آله و سلَّم ) بر منبر ايستاده و به خطبه مشغول بود دحيه كه هنوز اسلام نياورده بود وارد گرديد و در محل معهود بار افكند . مردم جز دوازده كس ( يا يازده يا ، بنقل از ابن عباس ، هشت تن ) بيشتر با پيغمبر ( صلَّى الله عليه و آله و سلَّم ) به جاى نماندند و همه بسوى او شتافتند پس آيهء فوق نزول يافت .\r\nاز جمله چيزهائى كه از آيه استفاده شده اشتراط قيام است در حال خطبه .\r\nبروايتى نخستين كسى كه خطبه را نشسته خوانده معاويه بوده است كه بعنوان درد زانو از مردم اجازه خواسته و خطبه را نشسته اداء كرده است .\r\n4 - آيه 2 از سورهء نحر * ( فَصَلِّ لِرَبِّكَ وَانْحَرْ ) * .\r\nاز اين آيه كه پيش از اين هم شايد به تكرار ياد گرديده برخى بر وجوب نماز عيد قربان استدلال كرده‌اند .\r\n5 - آيهء 85 از سورهء توبه * ( وَلا تُصَلِّ عَلى أَحَدٍ مِنْهُمْ ماتَ أَبَداً وَلا تَقُمْ عَلى قَبْرِه إِنَّهُمْ كَفَرُوا بِالله وَرَسُولِه وَماتُوا وَهُمْ فاسِقُونَ ) * .\r\nدر سبب نزول آيه چنين گفته شده كه پيغمبر ( صلَّى الله عليه و آله و سلَّم ) براى تأليف قلوب منافقان\r\n","description":"","footnote":"","page_name":" 34 ","page_number":49},
  {"content":"\r\nو ترغيب آنان به اسلام بر مردگان ايشان نماز مىگزارده و بر قبورشان مىايستاده و دعا مىكرده است . تا اين كه عبد الله بن ابىّ بن سلول بيمار شد و از پيغمبر ( صلَّى الله عليه و آله و سلَّم ) درخواست عيادت كرد . پيغمبر ( صلَّى الله عليه و آله و سلَّم ) پذيرفت و به نزد او رفت چون بر او درآمد گفت : ترا دوست دارى يهود به هلاكت انداخت عبد الله گفت : يا رسول الله من از تو درخواست عيادت كردم تا براى من آمرزش بخواهى نه اين كه مرا سرزنش كنى . پس از پيغمبر ( صلَّى الله عليه و آله و سلَّم ) بخواست كه او را در جامه‌اى كه پيغمبر ( صلَّى الله عليه و آله و سلَّم ) پوشيده باشد كفن كنند . چون درگذشت پسرش خبّاب ، كه پيغمبر ( صلَّى الله عليه و آله و سلَّم ) نام او را عبد الله نهاد ، پيغمبر ( صلَّى الله عليه و آله و سلَّم ) را براى جنازه دعوت كرد پيغمبر ( صلَّى الله عليه و آله و سلَّم ) چون خواست بر جنازه نماز گزارد آيهء بالا نزول يافت پس پيغمبر ( صلَّى الله عليه و آله و سلَّم ) بر كنار شد و بر او نماز نخواند .\r\nبروايتى پيغمبر ( صلَّى الله عليه و آله و سلَّم ) پيراهن خود را براى او فرستاد و به اشخاصى كه اين كار بر ايشان گران مىنمود گفت :\r\n« إنّ قميصي لا يغني عنه من الله شيئا و إنّي اؤمّل من الله أن يدخل بهذا السّبب في الإسلام خلق كثير » .\r\nو چنين اتفاق افتاد كه در آن روز از طايفهء خزرج هزار كس به اسلام در آمد .\r\nاز جمله پنج فائده كه مستفاد از اين آيه دانسته شده وجوب نماز است بر مردهء مسلمان و از جمله جواز زيارت قبور مردگان از اهل ايمان و ايستادن بر گورهاى ايشان و دعا و ترحم بر آن مردگان است .\r\nروايت صحيحه از حضرت رضا ( ع ) بدين عبارت « من أتى قبر أخيه - المؤمن و قرء عنده إنّا أنزلناه في ليلة القدر سبع مرّات و دعا له امن من الفزع الأكبر » مشروع بودن زيارت قبور بلكه استحباب آن را هم ، افاده مىكند .\r\n","description":"","footnote":"","page_name":" 35 ","page_number":50},
  {"content":"\r\nفاضل مقداد اين مضمون را افاده كرده است « زيارت قبور در آغاز اسلام به حرمت محكوم بود پس از آن اين حكم از ميان رفته و منسوخ شده است .\r\n6 - آيهء 102 از سورهء نسا * ( وَإِذا ضَرَبْتُمْ فِي الأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ) * .\r\nاز اين آيه جواز قصر ، استفاده شده و اصل قصر مورد اجماعست اگر چه در رخصت يا عزيمت بودن آن اختلاف شده : شافعى آن را « رخصت » مىداند و به عقيدهء مالك و ابو حنيفه و احمد و هم بمذهب شيعه « عزيمت » است .\r\nاز جمله شش فائده كه در ذيل آيهء شريفه گفته شده اينست كه قصر در سفر به خوف ، مشروط نيست بلكه « خوف » سببى است مستقل و « سفر » سببى ديگر و آن هم مستقل و در سفر بحسب كمّ يعنى عدد ركعات در نماز ، نقص و قصر ثابت است ليكن خوف اگر شديد باشد علاوه بر نقص در « كمّ » در « كيف » و « وضع » ( يعنى ايستادگى و نشستگى و اشاره و تسبيحى به جاى يك ركعت به حساب آمدن ) نيز نقص پيدا مىشود .\r\n7 - آيهء 103 از سورهء نساء * ( وَإِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَلْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَلْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَلْيَأْخُذُوا حِذْرَهُمْ وَأَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ ) *\r\n","description":"","footnote":"","page_name":" 36 ","page_number":51},
  {"content":"\r\n* ( وَأَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً ) * « 1 » * ( وَلا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ وَخُذُوا حِذْرَكُمْ إِنَّ الله أَعَدَّ لِلْكافِرِينَ عَذاباً مُهِيناً ) * .\r\nدر ذيل اين آيه كه حكم نماز خوف و چگونگى آن مستفاد از آن است هفت فائده آورده شده كه از جمله است دلالتش بر ارجح بودن نماز به جماعت .\r\n8 - آيهء 104 از سورهء نساء * ( فَإِذا قَضَيْتُمُ الصَّلاةَ فَاذْكُرُوا الله قِياماً وَقُعُوداً وَعَلى جُنُوبِكُمْ فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى - الْمُؤْمِنِينَ كِتاباً مَوْقُوتاً ) * .\r\nاز عبارت * ( فَاذْكُرُوا الله ) * به احتمالى استحباب ذكر در همهء احوال اراده شده و به احتمالى ديگر استحباب تعقيب نماز به ادعيهء ماثوره از آن مراد است و به سيّمين احتمال منظور از آن ، استحباب تعقيب نماز قصر است به گفتن سى بار سبحان الله و الحمد للَّه و لا إله الَّا الله و الله اكبر .\r\n\r\n","description":"","footnote":"\r\n« 1 » نزول اين آيه را يكى از معجزات پيغمبر ( صلَّى اللَّه عليه و آله و سلَّم ) بشمار آورده‌اند چه تصادف را هنگامى پيغمبر ( صلَّى اللَّه عليه و آله و سلَّم ) در عسفان بوده و مشركان در ضجنان پس مشركان با هم قرار داده‌اند كه پيغمبر ( صلَّى اللَّه عليه و آله و سلَّم ) و ياران او را غافلگير كنند و ناگهان بر ايشان تاخت آورند پيغمبر ( صلَّى اللَّه عليه و آله و سلَّم ) نماز ظهر را با همان روش معمول و به تمام ركوع و سجود خواند مشركان خواستند در بين نماز هجوم آورند برخى از ايشان گفتند نمازى ديگر ( نماز عصر ) پس از اين نماز هست كه به آن بيشتر توجه و عنايت دارند آن هنگام حمله مىكنيم آيه بر پيغمبر ( صلَّى اللَّه عليه و آله و سلَّم ) نازل شد و نماز عصر را بطور نماز خوف ادا كرد كه مشركان نتوانستند به مقصود خود برسند و پيغمبر ( صلَّى اللَّه عليه و آله و سلَّم ) و ياران را غافلگير كنند .\r\n","page_name":" 37 ","page_number":52},
  {"content":"\r\n\r\n9 - آيهء 40 از سورهء بقره * ( وَأَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ) * .\r\nاز قسمت اخير اين آيه حكم راجح بودن جماعت ( بطور وجوب باشد ، چنان كه در جمعه است ، يا بطور استحباب ، چنان كه در ديگر نمازهاى واجب است ) استفاده شده است .\r\n10 آيهء 203 از سورهء اعراف * ( وَإِذا قُرِئَ الْقُرْآنُ فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ ) * .\r\nاز جمله امور مستفاد از اين آيه ، سقوط « قرائت » است از مأموم .\r\n11 - آيهء 15 از سورهء سجده * ( إِنَّما يُؤْمِنُ بِآياتِنَا الَّذِينَ إِذا ذُكِّرُوا بِها خَرُّوا سُجَّداً وَسَبَّحُوا بِحَمْدِ رَبِّهِمْ وَهُمْ لا يَسْتَكْبِرُونَ ) * .\r\nبدين آيه و سه آيهء ديگر : يكى آيهء 37 از سورهء « حم فصّلت » * ( . . لا تَسْجُدُوا لِلشَّمْسِ وَلا لِلْقَمَرِ وَاسْجُدُوا لِلَّه الَّذِي خَلَقَهُنَّ إِنْ كُنْتُمْ إِيَّاه تَعْبُدُونَ ) * .\r\nدوم - آيهء 19 از سورهء « اقرأ » * ( . . وَاسْجُدْ وَاقْتَرِبْ ) * . سيم - آيهء 62 از سورهء و النّجم * ( فَاسْجُدُوا لِلَّه وَاعْبُدُوا ) * . بر وجوب سجده ، در هنگام خواندن يكى از آنها يا شنيدن آن ، استدلال شده و بدين جهت سوره هاى چهار گانه كه بر اين چهار آيه اشتمال دارد به نام « سوره هاى عزائم » خوانده شده است .\r\nمجموع آياتى كه در كتاب صلاة ياد شده 64 آيه است .\r\n","description":"","footnote":"","page_name":" 38 ","page_number":53},
  {"content":"\r\n3 - كتاب صوم\r\nدر اين كتاب پنج آيه مورد استناد قرار يافته است :\r\n1 - آيه 183 از سورهء بقره * ( يا أَيُّهَا الَّذِينَ آمَنُوا كُتِبَ عَلَيْكُمُ - الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ ) * .\r\nاز اين آيه وجوب صوم استفاده گرديده و از جمله فوائد پنجگانه كه در ذيل آن آورده شده اينست كه اعلام اهل ايمان به اين كه امم پيش هم به اين تكليف ، مكلَّف بوده‌اند تاكيد حكم يا تنبيه به علَّت مشروعيّت است يا تشويق و تسهيل تكليف است .\r\n2 - آيه 184 از سورهء بقره * ( أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَه وَأَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ . ) * .\r\nيكى از مسائل چهار گانه مختلف فيها كه در ذيل اين آيه آورده شده وجوب افطار است در سفر چنان كه اكثر صحابه گفته‌اند .\r\n3 - آيهء 185 از سورهء بقره * ( شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْه وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ وَلِتُكْمِلُوا الْعِدَّةَ وَلِتُكَبِّرُوا الله عَلى ما ) *\r\n","description":"","footnote":"","page_name":" 39 ","page_number":54},
  {"content":"\r\n* ( هَداكُمْ وَلَعَلَّكُمْ تَشْكُرُونَ ) * .\r\nاز اين آيه نيز حكم افطار در سفر ( بطور عزيمت چنان كه مذهب اماميّه است يا بطور رخصت چنان كه ديگران گفته‌اند ) استفاده شده است .\r\n4 - آيهء 186 از سورهء بقره * ( وَإِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَلْيُؤْمِنُوا بِي لَعَلَّهُمْ يَرْشُدُونَ ) * .\r\nفاضل مقداد كه اين آيه را آورده خودش چنين افاده كرده است « اين آيه را بصوم ، ارتباط و تعلقى نيست ليكن چون از دعا و اجابت آن در آيه ياد شده و در حديث آمده است « دعوة الصّائم لا تردّ » پس از وظائف صائم بلكه از اعظم وظائف او دعاء است بويژه در ماه رمضان كه دعاها و اعمال بسيارى در آن وارد شده به حدى كه اصحاب ما در اين باره كتابهايى مخصوص تأليف كرده‌اند . » .\r\n5 - آيه 187 از سورهء بقره * ( أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَأَنْتُمْ لِباسٌ لَهُنَّ عَلِمَ الله أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ وَعَفا عَنْكُمْ فَالآنَ بَاشِرُوهُنَّ وَابْتَغُوا ما كَتَبَ الله لَكُمْ وَكُلُوا وَاشْرَبُوا حَتَّى يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ وَلا تُبَاشِرُوهُنَّ وَأَنْتُمْ عاكِفُونَ فِي الْمَساجِدِ تِلْكَ حُدُودُ الله فَلا تَقْرَبُوها كَذلِكَ يُبَيِّنُ - الله آياتِه لِلنَّاسِ لَعَلَّهُمْ يَتَّقُونَ ) * .\r\n","description":"","footnote":"","page_name":" 40 ","page_number":55},
  {"content":"\r\nاز جمله ده فائده كه از اين آيه استفاده شده اعتكاف در مساجد و احكام و مسائل مربوط به اعتكاف است .\r\nدر خاتمهء كتاب « صوم » فاضل دو آيهء زير را بعنوان فائده آورده است :\r\n1 - آيهء 45 ، از سورهء بقره * ( وَاسْتَعِينُوا بِالصَّبْرِ وَالصَّلاةِ ) * كه گفته‌اند مراد از « صبر » صوم است و بدين مناسبت شهر رمضان به نام « شهر الصبر » نيز خوانده شده است .\r\n2 - آيهء 189 ، از سورهء بقره * ( يَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ ) * كه چون مبتدا و خبر هر دو معرفه است و اين از دلائل حصر پس علامت شهر رمضان ، منحصر است به رؤيت هلال نه چيزى ديگر .\r\nمجموع آياتى كه بكتاب صوم ارتباط يافته هفت آيه است .\r\n","description":"","footnote":"","page_name":" 41 ","page_number":56},
  {"content":"\r\n\r\n4 - كتاب زكات\r\nآيات مربوط به زكات به اعتبار اين كه بحث در اين باره به اقسامى انقسام مىيابد تحت عنوان سه قسم ياد و آيات متعلق بهر قسمى زير عنوان آن قسم ، استيفاء شده است بدين قرار :\r\nقسم اول تحت اين قسم كه در بارهء وجوب و محل آن عنوان گرديده 4 آيه آورده شده است :\r\n1 - آيهء 177 ، از سورهء بقره * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِالله وَالْيَوْمِ الآخِرِ وَالْمَلائِكَةِ وَالْكِتابِ وَالنَّبِيِّينَ وَآتَى الْمالَ عَلى حُبِّه ذَوِي الْقُرْبى وَالْيَتامى وَالْمَساكِينَ وَابْنَ السَّبِيلِ وَالسَّائِلِينَ وَفِي الرِّقابِ وَأَقامَ الصَّلاةَ وَآتَى الزَّكاةَ وَالْمُوفُونَ بِعَهْدِهِمْ إِذا عاهَدُوا وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ أُولئِكَ الَّذِينَ صَدَقُوا وَأُولئِكَ هُمُ الْمُتَّقُونَ ) * .\r\nدر اين آيه شش امر مورد توجه و عنايت شده كه از جمله است دادن زكات .\r\n2 - آيهء 6 و 7 ، از سورهء حم سجده * ( وَوَيْلٌ لِلْمُشْرِكِينَ ، الَّذِينَ لا يُؤْتُونَ الزَّكاةَ وَهُمْ بِالآخِرَةِ هُمْ كافِرُونَ ) * .\r\n","description":"","footnote":"","page_name":" 42 ","page_number":57},
  {"content":"\r\nاز اين آيه استفاده شده كه دادن زكات بر كافر هم وجوب دارد نهايت امر ، اداء در حال كفر صحيح نيست چون اخلاص ندارد قوله تعالى : * ( وَما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِالله وَبِرَسُولِه ) * و چون به اسلام در آيد به حكم الإسلام يجبّ ما قبله از او ساقط مىشود . « 1 » 3 - آيهء 34 و 35 ، از سورهء توبه * ( وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ الله فَبَشِّرْهُمْ بِعَذابٍ أَلِيمٍ ، يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لأَنْفُسِكُمْ فَذُوقُوا ما كُنْتُمْ تَكْنِزُونَ ) * .\r\nاز اين آيه وجوب زكات در زر و سيم ( به شرائط مقرره كه مورد اختلاف است ) استفاده شده و از جمله چهار فائده مذكوره در ذيل اين آيه اينست كه « كنز » عبارتست از جمع مال براى نگهدارى آن خواه در روى زمين باشد يا در زير آن .\r\n4 - آيهء 19 ، از سورهء و الذّاريات * ( وَفِي أَمْوالِهِمْ حَقٌّ لِلسَّائِلِ وَالْمَحْرُومِ ) * .\r\nاين آيه را بعضى بر وجوب زكات « تجارت » دليل قرار داده‌اند .\r\n\r\n","description":"","footnote":"\r\n« 1 » اين طور گفته شده است و ليكن پوشيده نيست كه پرسش از فائدهء وجوب در حال كفر باقى مىماند چه در آن حال به واسطهء عدم اخلاص ، ادائش صحيح نيست و پس از اسلام هم كه نسبت به پيش ، تكليف اداء ساقط شده است مگر اين كه گفته شود فائدهء وجوب همان صحت عقاب است . تأمل شود .\r\n","page_name":" 43 ","page_number":58},
  {"content":"\r\n\r\nقسم دوم تحت اين قسم كه در بارهء گرفتن زكات و دادن آن به مستحقانست شش آيه آورده شده است :\r\n1 - آيهء 103 ، از سورهء توبه * ( خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ وَالله سَمِيعٌ عَلِيمٌ ) * .\r\nاز جمله 7 حكم ، كه در ذيل اين آيه آورده شده ، اينست كه بر امام واجب است صدقه را اخذ كند و هم بر زكات دهنده واجبست كه از ابتدا و بىمطالبه زكات را به نزد امام حمل كند ليكن مشهور اينست كه خود او مىتواند متصدى انفاق و صرف به مستحقان گردد و مستحب است كه به نزد امام حمل كند و اگر امام مطالبه كند حمل آن وجوب مىيابد و از جمله احكام مستفاد اينست كه زكات به عين تعلق مىيابد ، نه به ذمه ، .\r\n2 - آيهء 104 ، از سورهء توبه * ( أَ لَمْ يَعْلَمُوا أَنَّ الله هُوَ يَقْبَلُ التَّوْبَةَ عَنْ عِبادِه وَيَأْخُذُ الصَّدَقاتِ وَأَنَّ الله هُوَ التَّوَّابُ الرَّحِيمُ ) * .\r\n3 - آيهء 267 از سورهء بقره * ( يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه وَاعْلَمُوا أَنَّ الله غَنِيٌّ حَمِيدٌ ) * .\r\nاز اين آيه استدلال بر استحباب زكات تجارت ، كه از علماء عامه قائل بوجوب آن شده‌اند ، ممكن شمرده شده است و هم ممكن شمرده شده است استدلال\r\n","description":"","footnote":"","page_name":" 44 ","page_number":59},
  {"content":"\r\nبر استحباب زكات در معادن و آن چه از زمين بيرون آورده مىشود جز سبزيها و جز آن چه به اجماع از حكم خارج شده .\r\n4 - آيهء 39 ، از سورهء روم * ( وَما آتَيْتُمْ مِنْ زَكاةٍ تُرِيدُونَ وَجْه الله فَأُولئِكَ هُمُ الْمُضْعِفُونَ ) * .\r\nبه اين آيه هم بر وجوب نيت و خلوص آن در زكات استدلال شده است .\r\n5 - آيهء 60 ، از سورهء توبه * ( إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَفِي الرِّقابِ وَالْغارِمِينَ وَفِي سَبِيلِ الله وَابْنِ السَّبِيلِ فَرِيضَةً مِنَ الله وَالله عَلِيمٌ حَكِيمٌ ) * .\r\nدر اين آيه مصارف هشتگانه زكات تعيين شده بدين قرار :\r\n1 - فقراء .\r\n2 - مساكين اختلاف شده كه اين دو را يك معنى است يا هر يك را معنى ديگر است مخصوص به آن و در عقيدهء دوم هم اختلاف است در معنى خاص بهر يك بر اقوالى متعدد و متكثر ، يكى از آن اقوال كه در روايتى هم وارد شده اينست الفقير ، الَّذي لا يسأل و المسكين اجهد منه و البائس اجهد منهما .\r\n3 - عاملان ( كسانى كه در راه جبايت و جمع زكات كار مىكنند ) .\r\n4 - مؤلفة قلوبهم ( اشراف از كفار هر قوم كه به وسيلهء زكات از ايشان دل جويى به عمل آيد و به سود اسلام و بر قتال كفار استعانت و استمداد شوند يا بعلاوه . . ) 5 - رقاب ( بندگانى كه قرارداد مكاتبه بسته‌اند ، يا خريدارى بندگانى كه در نزد موالى خود به سختى دچارند ) .\r\n","description":"","footnote":"","page_name":" 45 ","page_number":60},
  {"content":"\r\n6 - وامداران ( كه وام آنان براى نفقهء واجب يا مستحب يا معاش مباح بوده نه براى خرج در راه معصيت ) .\r\n7 - در راه خدا ( خصوص جهاد چنان كه شيخ طوسى و شافعى و مالك و بو حنيفه گفته‌اند يا حج نيز چنان كه احمد بر آن رفته يا هر امرى كه صلاح مسلمين در آن باشد از قبيل حج و ساختن پل و آب انبار و مانند اينها چنان كه اكثر اصحاب ما بر آن رفته‌اند ) .\r\n8 - ابن سبيل ، كسى كه در غربت درمانده شده است ، گر چه در شهر خود دارنده و غنى باشد .\r\nبر اين اصول ، فروعى متفرع است كه در كتب فقهى و كتب مربوطه بايد طرح و بحث شود ، و هم براى تغيير اسلوب كه در چهار مصرف اول بلفظ « لام » آورده شده و در چهار اخير بلفظ « من » وجوهى ذكر شده چنان كه در « لام » هم اختلاف شده كه افادهء تمليك مىكند ( شافعى بر اين عقيده است و در نتيجه بايد زكات بر هر هشت صنف انبساط يابد و به حكم جمع به حد اقل از هر صنف كه سه تن است بايد داده شود ) يا افادهء بيان مصرف مىكند ( چنان كه مالك و بو حنيفه و جمعى ديگر گفته‌اند و بنا بر اين اگر همه زكات بيكى از اين اصناف داده شود كافى است ) .\r\n6 - آيهء 271 ، از سورهء بقره * ( إِنْ تُبْدُوا الصَّدَقاتِ فَنِعِمَّا هِيَ وَإِنْ تُخْفُوها وَتُؤْتُوهَا الْفُقَراءَ فَهُوَ خَيْرٌ لَكُمْ وَيُكَفِّرُ عَنْكُمْ مِنْ سَيِّئاتِكُمْ وَالله بِما تَعْمَلُونَ خَبِيرٌ ) * .\r\nيكى از احكام مستفاد از آيه جواز تصدى شخص است دادن زكات مال خود را به مستحقان گر چه دادن به امام كه او به مستحق برساند مستحب است .\r\n","description":"","footnote":"","page_name":" 46 ","page_number":61},
  {"content":"\r\n\r\nقسم سيم تحت اين قسم كه در بارهء امور متفرع و تابع اخراج ، عنوان گرديده پنج آيه آورده شده است :\r\n1 - آيهء 272 ، از سورهء بقره * ( وَما تُنْفِقُوا مِنْ خَيْرٍ فَلأَنْفُسِكُمْ وَما تُنْفِقُونَ إِلَّا ابْتِغاءَ وَجْه الله وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ ) * .\r\nيكى از سه حكم كه در ذيل اين آيه آورده شده نهى از رياء و طلب سمعه است در انفاق و امر به اخلاص و ابتغاء وجه خدا است .\r\n2 - آيهء 273 ، از سورهء بقره * ( لِلْفُقَراءِ الَّذِينَ أُحْصِرُوا فِي سَبِيلِ الله لا يَسْتَطِيعُونَ ضَرْباً فِي الأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً وَما تُنْفِقُوا مِنْ خَيْرٍ فَإِنَّ الله بِه عَلِيمٌ ) * .\r\nاين آيه به قولى در بارهء اصحاب صفّه وارد شده و ايشان قريب چهار صد تن بودند از مهاجران قريش كه نه مالى در مدينه داشتند و نه خويشان و عشائرى .\r\nدر صفّهء مسجد سكنى گزيده بودند و شبها به آموختن قرآن اشتغال داشتند و روزها به چيدن هسته و چون سريّه‌اى از جانب پيغمبر ( صلَّى الله عليه و آله و سلَّم ) براى جنگ معين و مبعوث مىشد آنان نيز به قصد جهاد با آن سريه خارج مىشدند . هر يك از اهل مدينه كه زيادى در رزق و روزى مىداشت شب براى ايشان مىبرد .\r\nبهر حال از اين آيه استحباب اعطاء به اهل تجمل و تعفف استفاده شده است .\r\n3 - آيهء 215 ، از سورهء بقره * ( يَسْئَلُونَكَ ما ذا يُنْفِقُونَ قُلْ ما أَنْفَقْتُمْ ) *\r\n","description":"","footnote":"","page_name":" 47 ","page_number":62},
  {"content":"\r\n* ( مِنْ خَيْرٍ فَلِلْوالِدَيْنِ وَالأَقْرَبِينَ وَالْيَتامى وَالْمَساكِينِ وَابْنِ السَّبِيلِ وَما تَفْعَلُوا مِنْ خَيْرٍ فَإِنَّ الله بِه عَلِيمٌ ) * .\r\nگفته‌اند عمرو بن جموح كه پير مردى ثروتمند بوده از پيغمبر ( صلَّى الله عليه و آله و سلَّم ) پرسيده است كه « چه تصدق دهم و به كه بدهم ؟ » اين آيه در پاسخ او نزول يافته است .\r\nاز اين آيه استحباب تقديم اقرباء بر غير ايشان در انفاق استفاده شده است .\r\n4 - آيهء 219 ، از سورهء بقره * ( وَيَسْئَلُونَكَ ما ذا يُنْفِقُونَ قُلِ الْعَفْوَ ) * .\r\nگفته‌اند سائل در اين آيه نيز عمرو بن جموح بوده است . روايتى در معنى « عفو » از حضرت صادق ( عليه السّلام ) به اين عبارت « انّ العفو هو الوسط من غير إسراف و لا إقتار » و از حضرت باقر ( عليه السّلام ) بدين عبارت « ما فضّل عن قوت السّنة » اقوالى ديگر نيز در بارهء معنى « عفو » هست كه همان توسط در انفاق و نهى از تبذير و اسراف را مىرساند .\r\nاين آيه كه بر انفاق مقدار زائد از قوت سال ، از مكاسب ، دلالت داشته و قبل از نزول آيهء صدقات معمول بوده به آيهء صدقات منسوخ گشته است . استحباب اين انفاق را هم اختصاص به موردى داده‌اند كه به توسعه بر خود و اهل و عيال صدمه وارد نيايد و گر نه به كراهت محكومست بلكه اگر انفاق موجب اين باشد كه خود يا عيالش نادار و ناچار گردند ، به حرمت محكوم است به استناد روايات مخصوصهء باب و هم به استناد اضرار كه عقلا و شرعا به حكم « لا ضرر و لا ضرار في الاسلام » نيز ممنوع است .\r\nفاضل مقداد اين روايت را آورده كه مردى نزد پيغمبر ( صلَّى الله عليه و آله و سلَّم ) آمد و كله خودى را كه در يكى از جنگها بدست آورده و زرين بود به پيغمبر ( صلَّى الله عليه و آله و سلَّم ) داد\r\n","description":"","footnote":"","page_name":" 48 ","page_number":63},
  {"content":"\r\nو گفت اين را از من بعنوان صدقه بگير پيغمبر ( صلَّى الله عليه و آله و سلَّم ) از او رو برگرداند . از جانب ديگر آمد باز پيغمبر ( صلَّى الله عليه و آله و سلَّم ) از او اعراض كرد . بار سيم از جانبى ديگر آمد اين بار هم پيغمبر از وى رو برگرداند . پس از آن به حال غضب فرمود بده ، آن را گرفت :\r\nو به سختى به دور افكند كه اگر بوى رسيده بود جراحت مىرساند آنگاه گفت :\r\n« يجيء احدكم بماله كلَّه يتصدّق به و يجلس يتكفّف النّاس ، إنّما الصّدقة عن ظهر غنى » .\r\n5 - آيهء 264 ، از سورهء بقره * ( يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَالأَذى كَالَّذِي يُنْفِقُ مالَه رِئاءَ النَّاسِ وَلا يُؤْمِنُ بِالله وَالْيَوْمِ الآخِرِ فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً لا يَقْدِرُونَ عَلى شَيْءٍ مِمَّا كَسَبُوا وَالله لا يَهْدِي الْقَوْمَ الْكافِرِينَ ) * .\r\nاز اين آيه حكم منت و اذيت و رئاء كه همه كاشف از عدم ايمان و هر يك به وجهى كاشف از عدم اخلاص است استفاده شده .\r\n6 - آيات 14 و 15 ، از سورهء اعلى * ( قَدْ أَفْلَحَ مَنْ تَزَكَّى ، وَذَكَرَ اسْمَ رَبِّه فَصَلَّى ) * .\r\nگفته‌اند مراد از اين آيه دادن زكات فطر و خواندن نماز عيد است .\r\nمجموع آيات كه در كتاب زكات بدانها استناد شده شش آيه است .\r\n","description":"","footnote":"","page_name":" 49 ","page_number":64},
  {"content":"\r\n\r\n5 - كتاب خمس\r\nدر اين كتاب 3 آيه مورد استناد و استفاده است :\r\n1 - آيهء 41 ، از سورهء انفال * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه - خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ - السَّبِيلِ إِنْ كُنْتُمْ آمَنْتُمْ بِالله وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَالله عَلى كُلِّ شَيْءٍ قَدِيرٌ ) * .\r\nبحث در اين آيه زير عنوان سه قسم قرار داده شده است :\r\nقسم اول در ذيل اين قسم معنى غنيمت بيان گرديده\r\nبدين خلاصه غنيمت در اصل بمعنى فائده و زائده ايست كه اكتساب شده باشد ليكن گروهى اصطلاح قرار داده‌اند كه آن چه از كافران بىجنگ گرفته شود فيئى و آن چه با جنگ و قتال گرفته شود غنيمت است اصحاب ما و شافعى را همين مذهب است برخى هم گفته‌اند هر دو را يك معنى است . .\r\nاما در باب خمس اصحاب ما معنى غنيمت را تعميم داده و بر ارباح تجارات و زراعات و صناعات كه بر مخارج ساليانه افزون باشد و بر كنوز و معادن و غوص و حلال مخلوط به حرام كه مالك آن شناخته نباشد و قدر حرام هم معين نباشد و هم بر زمينى كه كافر ذمى از مسلم بخرد و بر غنائم دار الحرب شامل دانسته‌اند ليكن بمذهب فقها ( ائمهء اهل سنت ) غنيمت به همان غنائم دار الحرب اختصاص دارد جز اين كه شافعى در خصوص معادن ذهب و فضه نيز خمس را واجب دانسته و ابو حنيفه در خصوص معادنى\r\n","description":"","footnote":"","page_name":" 50 ","page_number":65},
  {"content":"\r\n\r\n\r\n\r\nكه منطبع باشد واجب دانسته‌اند .\r\nقسم دوم در ذيل اين قسمت ، كيفيت قسمت غنائم آورده شده\r\nكه در جلد اول اين كتاب در اين باره به تفصيل سخن به ميان آمده است و تكرار آنها لازم نيست .\r\nقسم سيم و پس از آن در ذيل قسم سيم تأكيداتى كه در بارهء وجوب اداء خمس آورده شده ياد گرديده است\r\n2 - آيهء 26 ، از سورهء بنى اسرائيل * ( وَآتِ ذَا الْقُرْبى حَقَّه وَالْمِسْكِينَ وَابْنَ السَّبِيلِ ) * و همچنين آيهء 90 از سورهء نحل * ( إِنَّ الله يَأْمُرُ بِالْعَدْلِ وَ - الإِحْسانِ وَإِيتاءِ ذِي الْقُرْبى ) * .\r\nمراد از ذى القربى در اين آيه و نظائر آن خويشان پيغمبر ( صلَّى الله عليه و آله و سلَّم ) مىباشند كه بايد خمس و ديگر حقوق ايشان به ايشان داده شود . رواياتى در اين زمينه وارد شده كه از جمله است پاسخ حضرت سيد سجاد ( عليه السّلام ) وقتى از آن حضرت از خمس پرسيده شده است « هو لنا » چون از يتامى و مساكين پرسيده شده است گفته است :\r\n« يتامانا و مساكيننا » حضرت صادق ( عليه السّلام ) گفته است : « إنّ الله لمّا حرّم علينا الصّدقة انزل لنا الخمس فالصّدقة علينا حرام و الخمس لنا فريضة و الكرامة لنا حلال » .\r\n3 - آيهء 1 ، از سورهء انفال * ( يَسْئَلُونَكَ عَنِ الأَنْفالِ قُلِ الأَنْفالُ لِلَّه وَالرَّسُولِ فَاتَّقُوا الله وَأَصْلِحُوا ذاتَ بَيْنِكُمْ وَأَطِيعُوا الله وَرَسُولَه إِنْ كُنْتُمْ مُؤْمِنِينَ ) * .\r\n","description":"","footnote":"","page_name":" 51 ","page_number":66},
  {"content":"\r\nدر بارهء « انفال » در جلد اول مطالبى آورده شده كه تكرار آنها روا نيست .\r\nاز شش فائده كه در ذيل اين آيه ياد گرديده است يكى اينست كه گروهى از مفسران اين آيه را به آيهء * ( وَاعْلَمُوا أَنَّما غَنِمْتُمْ ) * منسوخ دانسته‌اند ليكن به گفتهء فاضل مقداد ، شيخ طبرسى و اصحاب ما آن را منسوخ ندانسته‌اند ديگر آن كه آيا حكم انفال پس از زمان پيغمبر ( صلَّى الله عليه و آله و سلَّم ) نيز باقى است ؟ اختلاف است گروهى از فقها و اصحاب ما آن را باقى دانسته‌اند .\r\nمجموع آياتى كه در كتاب خمس ياد شده چهار آيه است .\r\n","description":"","footnote":"","page_name":" 52 ","page_number":67},
  {"content":"\r\n\r\n6 - كتاب حج\r\nدر اين كتاب زير عنوان سه نوع بحث به عمل آمده و آيات مربوط بهر نوع جداگانه نقل و مورد بحث شده است .\r\nنوع اول تحت « نوع اول » كه در بارهء وجوب حج عنوان شده دو آيه ياد گرديده است :\r\n1 - آيات 96 و 97 ، از سورهء آل عمران * ( إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً ) * . . تا . . * ( فَإِنَّ الله غَنِيٌّ عَنِ الْعالَمِينَ ) * .\r\nاين آيه نيز در جلد اول آورده شده و در بارهء بعضى جهات آن جهاتى ياد گرديده است اكنون از جهات فقهى مستفاد از آن ، كه در اين موضع شش مسأله آورده شده ، دو جهت ياد مىگردد : يكى اين كه در مقصود از « استطاعت » ( پس از اتفاق بر اين كه امن بودن راه و وسعت زمان و سلامت از مرض كه از سفر مانع باشد در آن شرط است ) اختلاف است كه آيا استطاعت بمال است ( چنان كه شافعى گفته و از اين رو استنابه را بر كسى كه خودش زمين گير باشد ليكن بتواند اجرت بدهد و نائب بگيرد واجب قرار داده ) يا به بدنست ( چنان كه مالك گفته و بدين جهت حج را بر كسى كه قدرت داشته باشد پياده برود و در راه كاسبى كند واجب دانسته ) يا بمال و بدن هر دو است ( چنان كه ابو حنيفه و علماء مذهب شيعه گفته‌اند بنا بر اين جز بر كسى كه زاد و راحله و مخارج رفتن و برگشتن زائد از حوائج اصلى و نفقهء عيال تا هنگام بازگشت داشته باشد واجب نيست ) دوم اين كه وجوب حج ، به حكم حمل مطلق بر اقل مراتب ، در همهء عمر يك بار و وجوب آن بر فور است .\r\n","description":"","footnote":"","page_name":" 53 ","page_number":68},
  {"content":"\r\n2 - آيات 27 و 28 و 29 از سورهء حج * ( وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ، لِيَشْهَدُوا مَنافِعَ لَهُمْ وَيَذْكُرُوا اسْمَ الله فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الأَنْعامِ فَكُلُوا مِنْها وَأَطْعِمُوا الْبائِسَ الْفَقِيرَ ، ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ ) * .\r\nبعضى گفته‌اند مأمور به اعلام و اذان حضرت ابراهيم بوده است و او در زمان خود به تفصيلى كه گفته‌اند چنين اعلامى كرده است بعضى ديگر خطاب را به پيغمبر ( صلَّى الله عليه و آله و سلَّم ) متوجه دانسته‌اند از حضرت صادق ( عليه السّلام ) روايتى است بدين مفاد « پيغمبر ( صلَّى الله عليه و آله و سلَّم ) ده سال در مدينه اقامت داشت و حج نگزارد چون اين آيه نازل شد بفرمود منادى مردم را به حج اعلام كند گروهى بسيار از اعراب و غير ايشان در مدينه فراهم آمدند و بسيارى از مردم ثروتمند مدينه نيز جمع شدند و پيغمبر ( صلَّى الله عليه و آله و سلَّم ) چهارم ذى القعده از مدينه خارج شد چون به مسجد شجره رسيد هنگام ظهر بود پس از اداء ظهر و عصر غسل كرد و حج « قران » را نيت نمود چون در مروه واقف و از سعى فارغ شد رو به مردم كرد و پس از حمد و ثناء خدا گفت اين جبرئيل است مرا امر مىكند كه به شما امر كنم آن كس كه سوق « هدى » نكرده بايد محلّ شود من هم اگر در آينده آن را كه در گذشته نكرده‌ام بكنم همان را خواهم كرد كه به شما امر كردم ليكن من « هدى » سوق داده‌ام و سائق هدى پيش از آن كه « هدى » به محل خود برسد نبايد محلّ گردد . يكى از اصحاب گفت آيا شايسته است ما محل شويم و به زنان نزديكى كنيم و تو گرد آلود و به حال احرام باشى ؟ ! . . سراقة بن مالك بن خثعم\r\n","description":"","footnote":"","page_name":" 54 ","page_number":69},
  {"content":"\r\n\r\nكنانى به پاى خاست و گفت يا رسول الله تو دين را بما آموختى پس چنانست كه گويا امروز به دنيا آمده‌ايم اكنون بگو آن چه بما فرمودى براى همين سال است يا براى آينده پيغمبر ( صلَّى الله عليه و آله و سلَّم ) فرمود بلكه براى هميشه تا روز رستاخيز آنگاه انگشتان دستهاى خود را در هم فرو برد گفت عمره تا روز قيامت در حج داخل شد . . تا آخر روايت .\r\nيكى از هفت حكم كه در ذيل اين آيه آورده شده وجوب طواف است به دور خانه .\r\nنوع دوم تحت اين نوع كه براى بيان افعال و انواع و قسمتى از احكام آن عنوان گرديده ده آيه آورده شده است :\r\n1 - آيهء 196 از سورهء بقره * ( وَأَتِمُّوا الْحَجَّ وَالْعُمْرَةَ لِلَّه فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ - الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ وَاتَّقُوا الله وَاعْلَمُوا أَنَّ الله شَدِيدُ الْعِقابِ ) * .\r\nدر ذيل اين آيه چهار بحث طرح شده كه اول از آنها مربوط است به * ( وَأَتِمُّوا - ) *\r\n","description":"","footnote":"","page_name":" 55 ","page_number":70},
  {"content":"\r\n* ( الْحَجَّ وَالْعُمْرَةَ ) * و در طى آن معنى اتمام حج و عمره و افعال واجبهء حج و افعال واجبهء عمره و اقسام حج از « تمتع » و « قران » و « إفراد » و تعريف هر يك و فروق ميان آنها كه همه به حكم خذوا عني مناسككم از روايات مأخوذ است بيان شده .\r\nدوم از آنها به * ( فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ ) * مربوط و در طى آن مسائل و فروعى آورده شده است از جمله مسائل ، حكم كسى است كه به واسطهء مرض يا بواسطه پيدا شدن جانور در سر به تراشيدن آن نياز پيدا كند .\r\nسيم از ابحاث به * ( فَإِذا أَمِنْتُمْ فَمَنْ تَمَتَّعَ ، . . ) * مربوط و در طى آن مسائل و فروع و فوائدى آورده شده از جمله اين كه متعه‌اى كه خليفهء دوم آن را حرام كرده و گفته « متعتان كانتا على عهد رسول الله صلَّى الله عليه و آله و سلَّم حلالا و انا أحرّمهما و أعاقب عليهما » همين متعه است و از جمله وجوب هدى است بر متمتع ، بنفس احرام نه به وقوف در عرفه چنان كه شافعى گفته و نه به رمى جمرات چنان كه مالك فتوى داده است .\r\nچهارمين بحث به * ( ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ ) * مربوط است و در طى آن اختلافاتى نقل گرديده از قبيل اختلاف راجع به « حاضرى المسجد الحرام » و اختلاف راجع بوجوب عينى « تمتع » براى كسى كه اهلش در مسجد الحرام حاضر نباشد و وجوب عينى « حج قران » و « افراد » براى كسى كه اهلش حاضر باشد .\r\n2 - آيهء 197 ، از سورهء بقره * ( الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ وَما تَفْعَلُوا مِنْ خَيْرٍ ) *\r\n","description":"","footnote":"","page_name":" 56 ","page_number":71},
  {"content":"\r\n* ( يَعْلَمْه الله وَتَزَوَّدُوا فَإِنَّ خَيْرَ الزَّادِ التَّقْوى وَاتَّقُونِ يا أُولِي الأَلْبابِ ) * از جمله پنج فائده كه در ذيل اين آيه آورده شده نقل اختلافات در معانى « رفث » و « فسوق » و « جدال » و بيان حرمت آنها است .\r\n3 - 198 ، از سورهء بقره * ( لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا الله عِنْدَ الْمَشْعَرِ الْحَرامِ وَاذْكُرُوه كَما هَداكُمْ وَإِنْ كُنْتُمْ مِنْ قَبْلِه لَمِنَ الضَّالِّينَ ) * .\r\nدر قديم ميان عرب چنان معمول بوده كه در ايام حج تجارت و كسب نمىكرده و آن را گناهى مىدانسته‌اند و چون هنگام حج مىرسيده دست از خريد و فروش برمىداشته‌اند و بازار بسته مىشده است و اگر كسى دست بخريد و فروش مىزده او را « داجّ » مىخوانده و مىگفته‌اند « هؤلاء الدّاجّ ، و ليسوا بالحاجّ » .\r\nيكى از احكام چهار گانه و دو فائده كه در ذيل اين آيه استفاده و آورده شده اينست كه در اسلام در حال حج طلب رزق ، به تجارت باشد يا به صناعت يا جز اينها ، ممنوع نيست و مردم آزادند . ديگر از احكام ، وجوب بودن در « عرفات » است .\r\nعرفات كه جمع « عرفه » و بمعنى همان مفرد است ، چنان كه « اذرعات » و « قنّسرين » با اين كه صيغه جمع است بمعنى مفرد مىباشد ، بقعه و موضعى است در مكَّه از « اراك » تا « ذى المجاز » تا « ثويّه » تا « بطن عرفه » و در وجه تسميه اش به اين نام نزديك بده وجه گفته شده است از جمله آن كه حضرت ابراهيم شب هشتم در خواب ديد فرزند خود را ذبح مىكند تمام آن روز به فكر و ترويه بود كه آيا اين امريست الهى يا نه بدين مناسبت آن روز را روز « ترويه » خواندند پس در شب نهم باز همان خواب را ديد چون صبح گرديد و بيدار شد دانست كه امر از جانب خداست به واسطهء\r\n","description":"","footnote":"","page_name":" 57 ","page_number":72},
  {"content":"\r\nاين معرفت و شناسايى آن روز به نام « عرفه » ناميده شد .\r\n4 - آيهء 199 ، از سورهء بقره * ( ثُمَّ أَفِيضُوا مِنْ حَيْثُ أَفاضَ - النَّاسُ وَاسْتَغْفِرُوا الله إِنَّ الله غَفُورٌ رَحِيمٌ ) * .\r\nگفته شده كه : معمول چنان بوده است كه قريش و خلفاء ايشان كه به ايشان « حمس » گفته مىشده به واسطهء تكبر و خودپسندى با سائر عرب در عرفات توقف نمىكرده‌اند و توقف خود را در « مزدلفه » قرار مىداده و اين را براى خود بلندى و امتيازى بر ديگران قرار مىداده و مىگفته‌اند « ما اهل حرم خدا هستيم از آنجا خارج نمىشويم » . در اين آيه به قولى به ايشان امر شده كه بايد با سائر عرب موافقت و در عرفات توقف كنند و به قولى ديگر مراد از ( ناس ) ساير عرب نيست بلكه مراد حضرت ابراهيم است و بنا بر اين توقف در عرفات وجوبش صريحتر مىباشد .\r\n5 - آيات 200 و 201 و 202 ، از سورهء بقره * ( فَإِذا قَضَيْتُمْ مَناسِكَكُمْ فَاذْكُرُوا الله كَذِكْرِكُمْ آباءَكُمْ أَوْ أَشَدَّ ذِكْراً فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ ، أُولئِكَ لَهُمْ نَصِيبٌ مِمَّا كَسَبُوا وَالله سَرِيعُ الْحِسابِ ) * .\r\nاز اين آيه مهم بودن « ذكر » در همه جا و همه وقت ، بويژه در امكنهء منيفه و ازمنهء شريفه ، استفاده شده .\r\n6 - آيهء 125 ، از سورهء بقره * ( وَإِذْ جَعَلْنَا الْبَيْتَ مَثابَةً لِلنَّاسِ ) *\r\n","description":"","footnote":"","page_name":" 58 ","page_number":73},
  {"content":"\r\n* ( وَأَمْناً وَاتَّخِذُوا مِنْ مَقامِ إِبْراهِيمَ مُصَلًّى وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ وَالرُّكَّعِ السُّجُودِ ) * .\r\nاز جمله شش حكم مستفاد از آيه ، استحباب تكرار حج و وجوب نماز است در مقام ابراهيم .\r\n7 - آيهء 158 ، از سورهء بقره * ( إِنَّ الصَّفا وَالْمَرْوَةَ مِنْ شَعائِرِ الله فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما وَمَنْ تَطَوَّعَ خَيْراً فَإِنَّ الله شاكِرٌ عَلِيمٌ ) * .\r\nعرب چنين مىپنداشتند كه « اساف » و « نائله » در كعبه زنا كرده و مسخ گشته و بر صفا ( كه در لغت بمعنى سنگ صاف سخت است و براى كوهى مشهور در مكه علم شده ) و مروه ( كه بحسب لغت بمعنى سنگ سفيد براقى است كه آتش از آن مىجهد و براى كوهى ديگر كه در مكه و مشهور است علم شده ) نهاده شده‌اند تا مايهء عبرت باشد چون زمانهايى دراز بر اين قضيه گذشته و سعى و طواف به عمل مىآمده توهم شده كه اين سعى و طواف براى تعظيم آن دو بت معمول گشته است از اين رو چون اسلام آمد و بتها شكسته شد مسلمين از طواف و سعى خوددارى داشتند و آن را تعظيم بت مىپنداشتند .\r\nپس به حكم اين آيه از شعائر ( كه مفردش ، بقول اصمعى ، شعيره و عبارتست از هر چه علامت و نشان طاعت خدا باشد و به قولى ديگر مفردش شعاره است ) شمرده شده و بوجوب يا استحباب ( بحسب اختلافى كه هست ) محكوم گرديده است . 8 - آيات 36 و 37 ، از سورهء حج * ( وَالْبُدْنَ جَعَلْناها لَكُمْ مِنْ شَعائِرِ الله لَكُمْ فِيها خَيْرٌ فَاذْكُرُوا اسْمَ الله عَلَيْها صَوافَّ فَإِذا ) *\r\n","description":"","footnote":"","page_name":" 59 ","page_number":74},
  {"content":"\r\n* ( وَجَبَتْ جُنُوبُها فَكُلُوا مِنْها وَأَطْعِمُوا الْقانِعَ وَالْمُعْتَرَّ كَذلِكَ سَخَّرْناها لَكُمْ لَعَلَّكُمْ تَشْكُرُونَ ، لَنْ يَنالَ الله لُحُومُها وَلا دِماؤُها وَلكِنْ يَنالُه التَّقْوى مِنْكُمْ كَذلِكَ سَخَّرَها لَكُمْ لِتُكَبِّرُوا الله عَلى ما هَداكُمْ وَبَشِّرِ الْمُحْسِنِينَ ) * .\r\nگفته‌اند در امم ديگر معمول چنان بوده كه از نسائك و قربانيهاى خود نمىخورده‌اند و هم عرب جاهلى را عادت بر اين بوده كه چون بدن ( شتران فربه و عظيم الجثه ) را نحر مىكرده‌اند از خون آنها خانه را آلوده مىساخته‌اند . در اين آيه دستور داده شده كه از قربانى مىتوانند بخورند و خون آنها را هم نبايد بدر و ديوار خانه بريزند .\r\nاز جمله فوائد پنجگانه كه در اينجا ياد شده وجوب اكل خود و اطعام به قانع و معترّ مىباشد ( قانع به قولى كسى است كه به آن چه دارد و به آن چه به او بى سؤال داده مىشود خرسند و راضى است و معترّ - از اعترى مشتق است چنان كه زهير گفته است : على مكثريهم حق من يعتريهم . و عند المقلين السماحة و البذل - كسى است كه از مردم چيز مىخواهد و سؤال مىكند ) .\r\n9 - آيهء 27 ، از سورهء فتح * ( لَقَدْ صَدَقَ الله رَسُولَه الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ الله آمِنِينَ مُحَلِّقِينَ رُؤُسَكُمْ وَمُقَصِّرِينَ . لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً ) * .\r\n","description":"","footnote":"","page_name":" 60 ","page_number":75},
  {"content":"\r\n\r\nاز جمله پنج فرع كه در اينجا آورده شده وجوب تراشيدن تمام سر است در « حلق » و جواز اكتفاء ببعض آن است در « تقصير » .\r\n10 - آيهء 203 ، از سورهء بقره ، * ( وَاذْكُرُوا الله فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى وَاتَّقُوا الله وَاعْلَمُوا أَنَّكُمْ إِلَيْه تُحْشَرُونَ ) * .\r\nاز جمله شش حكم مذكور در اينجا وجوب بودن در منى است در شبهاى ايام معدودات ( روز يازدهم و دوازدهم و سيزدهم كه اول ، يوم القر و دوم يوم الصدر و سيم يوم النفر و مجموع آنها ايام التشريق ناميده شده ) .\r\nنوع سيم تحت اين نوع كه بعنوان « اشيائى از احكام حج و توابع آن » آورده شده ده آيه نقل گرديده است :\r\n1 - آيه 94 ، از سورهء مائده * ( يا أَيُّهَا الَّذِينَ آمَنُوا لَيَبْلُوَنَّكُمُ الله بِشَيْءٍ مِنَ الصَّيْدِ تَنالُه أَيْدِيكُمْ وَرِماحُكُمْ لِيَعْلَمَ الله مَنْ يَخافُه بِالْغَيْبِ فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ) * .\r\nاز اين آيه حكم صيد حرام استفاده گرديده است .\r\n2 - آيهء 95 ، از سورهء مائده * ( يا أَيُّهَا الَّذِينَ آمَنُوا لا تَقْتُلُوا الصَّيْدَ وَأَنْتُمْ حُرُمٌ وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِه ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ ) *\r\n","description":"","footnote":"","page_name":" 61 ","page_number":76},
  {"content":"\r\n* ( طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِه عَفَا الله عَمَّا سَلَفَ وَمَنْ عادَ فَيَنْتَقِمُ الله مِنْه وَالله عَزِيزٌ ذُو انْتِقامٍ ) * .\r\nاز جمله دوازده حكم مذكور در اين مقام اينست كه صيد در هر احرامى ( به حج باشد يا به عمره واجب باشد حج و عمره يا مستحب ) حرام است .\r\n3 - آيهء 96 ، از سورهء مائده * ( أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ وَلِلسَّيَّارَةِ وَحُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَاتَّقُوا الله الَّذِي إِلَيْه تُحْشَرُونَ ) * .\r\nدر صيد بحر يعنى حيوانى كه جز در آب نمىتواند زندگى كند اختلافست شافعى و مالك به استناد آيه و حديث « هو الطهور ماؤه و الحل ميته » آن چه را در آب زندگى مىكند حلال دانسته ، برخى ديگر ماهى و آن چه را در خشكى نظيرى دارد حلال دانسته ابو حنيفه فقط ماهى را حلال دانسته در مذهب شيعه فقط ماهى كه داراى « فلس » باشد حلال است . در بارهء طعام بحر نيز كه در آيه وارد شده اختلافست و بهر حال در بارهء صيد « برّ » نسبت به محرم فقيهان را اختلافست و اقوال و مذاهب ايشان متغاير ، بتعبير فاضل مقداد « مذهب اصحاب ما اينست « مصيد برّ » ( صيد شده ) بر محرم حرام است از همه راه : صيدش ، خوردنش ، ذبحش ، رهنمايى و اشاره به جانبش ، بستنش ، فروختنش ، خريدنش ، نگاهداشتنش و برانگيختن حيوانى به طرفش همه بدليل « * ( وَحُرِّمَ عَلَيْكُمْ . . ) * الآيه » حرام است » . از اين آيه و هم از آيهء اول استفاداتى ديگر هم از لحاظ احكام فقهى راجع به صيد شده است .\r\n4 - آيهء 97 ، از سورهء مائده * ( جَعَلَ الله الْكَعْبَةَ الْبَيْتَ الْحَرامَ ) *\r\n","description":"","footnote":"","page_name":" 62 ","page_number":77},
  {"content":"\r\n* ( قِياماً لِلنَّاسِ وَالشَّهْرَ الْحَرامَ وَالْهَدْيَ وَالْقَلائِدَ ذلِكَ لِتَعْلَمُوا أَنَّ الله يَعْلَمُ ما فِي السَّماواتِ وَما فِي الأَرْضِ وَأَنَّ الله بِكُلِّ شَيْءٍ عَلِيمٌ ) * .\r\nاين آيه در بحث صلاة نيز مورد بحث و استدلال فقهى بود و گذشت . در اينجا مشروع بودن « هدى » و « قلائد » ( به قولى « بدن » و شبيه آن كه نعلين از گردن آنها ، براى فهماندن اين كه از شتران صدقه است و امتياز يافتن از ديگر شتران ، آويخته مىشود ) يكى از موارد استفاده است .\r\n5 - آيهء 2 ، از سورهء مائده * ( يا أَيُّهَا الَّذِينَ آمَنُوا لا تُحِلُّوا شَعائِرَ - الله وَلَا الشَّهْرَ الْحَرامَ وَلَا الْهَدْيَ وَلَا الْقَلائِدَ وَلَا آمِّينَ الْبَيْتَ الْحَرامَ يَبْتَغُونَ فَضْلًا مِنْ رَبِّهِمْ وَرِضْواناً وَإِذا حَلَلْتُمْ فَاصْطادُوا وَلا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا ) * .\r\nدر سبب نزول اين آيه و احكامش چنين گفته شده كه مردى به نام حطم بن هند بكرى به مدينه بر پيغمبر ( صلَّى الله عليه و آله و سلَّم ) وارد شد و كسان و اثبات خود را در بيرون شهر گذاشت به پيغمبر ( صلَّى الله عليه و آله و سلَّم ) گفت : مردم را بچه دعوت مىكنى ؟ پاسخ داد : به اين كه شهادت بيگانگى خداى تعالى بدهند و نماز بگزارند و زكات بدهند گفت نيكست مرا مهلت بده بروم با كسان خود مشاوره كنم شايد به اسلام درآيم . پيغمبر ( صلَّى الله عليه و آله و سلَّم ) از صبح به مردم خبر داده و گفته بود امروز مردى بر شما وارد مىشود كه به زبان شيطان سخن مىراند . چون از نزد پيغمبر خارج شد پيغمبر ( صلَّى الله عليه و آله و سلَّم ) فرمود « دخل بوجه كافر و خرج بعزم غادر » همانا با چهره و رخسارى كافرانه در آمد و با عزمى غادرانه بيرون رفت پس چون بيرون شد به گله‌اى برخورد آن را جلو انداخت و با خود\r\n","description":"","footnote":"","page_name":" 63 ","page_number":78},
  {"content":"\r\nبرد و رجزهايى خواند . سال ديگر بعنوان حاجّ به مكه عازم شد و تقليد « هدى » كرد پيغمبر ( صلَّى الله عليه و آله و سلَّم ) چون شنيد خواست كس براى او بفرستد آيه نازل شد و * ( وَلَا آمِّينَ الْبَيْتَ ) * كه بمعنى قصد كنندگان خانه است براى حكم اين موضوع صدور يافت در اين كه اين حكم نسخ شده يا نه اختلافست و به استناد رواياتى از ائمهء شيعه عليهم السلام قول بعدم نسخ تقويت شده است .\r\n6 - آيهء 30 ، از سورهء حج * ( ذلِكَ وَمَنْ يُعَظِّمْ حُرُماتِ الله فَهُوَ خَيْرٌ لَه عِنْدَ رَبِّه وَأُحِلَّتْ لَكُمُ الأَنْعامُ إِلَّا ما يُتْلى عَلَيْكُمْ فَاجْتَنِبُوا - الرِّجْسَ مِنَ الأَوْثانِ وَاجْتَنِبُوا قَوْلَ الزُّورِ ) * .\r\nاز فوائد سه گانه مذكوره در اينجا ، حلال بودن انعام است ( غير آن چه حرمتش در سورهء مائده گفته شده از قبيل ميته . . ) در حال احرام چه حكم آنها غير حكم صيد است .\r\nگفته‌اند در جاهليت بدين عبارت تلبيه مىگفته‌اند « لبّيك لا شريك لك ، الَّا شريك ، هو لك ، تملكه و ما ملك » به قولى مراد از « قول زور » كه در آيهء شريفه اجتناب از آن واجب شده همين است و به قولى ديگر مطلق دروغ گفتن و بهتان زدن است . اقوالى ديگر هم در معنى آن نقل شده است .\r\n7 - آيهء 25 ، از سورهء حج * ( إِنَّ الَّذِينَ كَفَرُوا وَيَصُدُّونَ عَنْ سَبِيلِ الله وَالْمَسْجِدِ الْحَرامِ الَّذِي جَعَلْناه لِلنَّاسِ سَواءً الْعاكِفُ فِيه وَالْبادِ وَمَنْ يُرِدْ فِيه بِإِلْحادٍ بِظُلْمٍ نُذِقْه مِنْ عَذابٍ أَلِيمٍ ) * .\r\nيكى از سه مسألهء مربوط به اين آيه تعيين معنى مراد از « مسجد الحرام » مىباشد كه\r\n","description":"","footnote":"","page_name":" 64 ","page_number":79},
  {"content":"\r\nآيا همان خود مسجد است يا تمام مكه است كه اگر تمام مكه باشد خريد و فروش خانه هاى آن جائز نخواهد بود و اين عقيده به آيهء « اسراء » * ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى ) * تأييد گرديده چه اسراء از مكه واقع شده نه از خصوص مسجد .\r\n8 - آيهء 126 ، از سورهء بقره * ( وَإِذْ قالَ إِبْراهِيمُ رَبِّ اجْعَلْ هذا بَلَداً آمِناً وَارْزُقْ أَهْلَه مِنَ الثَّمَراتِ مَنْ آمَنَ مِنْهُمْ بِالله وَالْيَوْمِ الآخِرِ قالَ وَمَنْ كَفَرَ فَأُمَتِّعُه قَلِيلًا ثُمَّ أَضْطَرُّه إِلى عَذابِ - النَّارِ وَبِئْسَ الْمَصِيرُ ) * .\r\nيكى از جمله چهار فائدهء مذكور در ذيل آيه كه از كلمهء « آمنا » استفاده شده عدم جواز صيد و هم عدم جواز قطع درخت مكه است .\r\n9 - آيهء 127 ، از سورهء بقره * ( وَإِذْ يَرْفَعُ إِبْراهِيمُ الْقَواعِدَ مِنَ - الْبَيْتِ وَإِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ ) * .\r\nيكى از فوائد سه گانه كه در ذيل آيه آورده شده بتعبير فاضل مقداد استدلال بعضى از « حشويهء عامه » است به اين آيه بر انفكاك « اجزاء » از « قبول » چه « اجزاء » عبارت است از وقوع فعل بر وجهى كه در شرع بر آن وجه امر بدان تعلق يافته و « قبول » عبارت است از وقوع فعل بر وجهى كه ثواب بر آن ترتب يابد پس اگر فعلى مجزى باشد از عهدهء مكلف ساقط است هر چند ثوابى بر آن مترتب نگردد ، يعنى قبول نباشد ، و چون بطور يقين فعل ابراهيم و اسماعيل بر وجه صحيح واقع شده يعنى مجزى بوده است پس معلوم مىشود « قبول » را كه درخواست كرده‌اند غير از اجزاء است .\r\nاين استدلال به آيه به عمل آمده است ليكن رد شده به اين كه سؤال ، گاهى به واقع است\r\n","description":"","footnote":"","page_name":" 65 ","page_number":80},
  {"content":"\r\nمثل * ( رَبِّ احْكُمْ بِالْحَقِّ ) * و در اينجا ازين قبيل است يا بر وجه انقطاع بسوى حق تعالى .\r\n10 - آيهء 128 ، از سورهء بقره * ( رَبَّنا وَاجْعَلْنا مُسْلِمَيْنِ لَكَ وَمِنْ ذُرِّيَّتِنا أُمَّةً مُسْلِمَةً لَكَ وَأَرِنا مَناسِكَنا وَتُبْ عَلَيْنا إِنَّكَ أَنْتَ التَّوَّابُ الرَّحِيمُ ) * .\r\nسؤال در اين آيه نيز بر وجه انقطاع است و اگر در حال سلوك باشد مراد از آن استدعاء و زيادت اذعان و اخلاص است و اگر بعد از وصول باشد منظور استدعاء تثبيت و تحكيم است .\r\nدر خاتمهء اين كتاب تحت عنوان « فائده » آيهء 3 ، از سورهء توبه * ( وَأَذانٌ مِنَ الله وَرَسُولِه إِلَى النَّاسِ يَوْمَ الْحَجِّ الأَكْبَرِ ) * آورده شده و اقوال در بارهء « حج اكبر » نقل گرديده است از جمله به گفتهء منقول از عطاء الحجّ الأكبر ما فيه وقوف و الحجّ الأصغر ما ليس فيه وقوف و هو العمرة و به گفتهء منقول از حسن « هو يوم اتّفق فيه ثلاثة اعياد :\r\nعيد المسلمين و عيد اليهود و عيد النّصارى .\r\nمجموع آياتى كه در بارهء « حج » آورده شده بيست و سه آيه است .\r\n","description":"","footnote":"","page_name":" 66 ","page_number":81},
  {"content":"\r\n\r\n7 - كتاب جهاد\r\nمطالب اين كتاب زير عنوان سه نوع استيفاء و آيات مربوط بهر نوع جدا مورد فحص و بحث واقع شده است .\r\nنوع اول تحت اين عنوان كه براى بيان وجوب جهاد تاسيس شده ده آيه ياد گرديده است .\r\n1 - آيهء 216 ، از سورهء بقره * ( كُتِبَ عَلَيْكُمُ الْقِتالُ وَهُوَ كُرْه لَكُمْ وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ وَعَسى أَنْ تُحِبُّوا شَيْئاً وَهُوَ شَرٌّ لَكُمْ وَالله يَعْلَمُ وَأَنْتُمْ لا تَعْلَمُونَ ) * .\r\nاز جمله احكام چهار گانه كه در ذيل اين آيه آورده شده حكم وجوب جهاد است كه به صراحت از آيه استفاده مىشود خواه از اصل و بذات خود كفائى باشد ، چنان كه اكثر فقهاء مذاهب ( به استناد اصل و اجماع صحابه ، و غير صحابه ، و به استيناس انتفاء مسبب بانتفاء سبب ) قائلند يا عينى باشد چنان كه تنها از سعيد بن مسيب ( و شايد بعضى به پيروى از او ) اين قول نقل گرديده ( به استناد حديث نبوى :\r\nمن مات و لم يغز و لم يحدّث نفسه ، بغزو مات على شعبة من النّفاق ) و خواه اين كه وجوب كفائى اصلى و ذاتى بالعرض عينى گردد ( مانند اين كه افراد قائم بجهاد كافي نباشند يا اين كه امام شخصى خاص را معين كند يا اين كه حفظ افراد و فرماندهى آنان بر شخصى مخصوص بسته و موقوف باشد ) يا نه .\r\n2 - آخرين آيه ، از سورهء حج * ( وَجاهِدُوا فِي الله حَقَّ جِهادِه ) *\r\n","description":"","footnote":"","page_name":" 67 ","page_number":82},
  {"content":"\r\n* ( هُوَ اجْتَباكُمْ وَما جَعَلَ عَلَيْكُمْ فِي الدِّينِ مِنْ حَرَجٍ ) * .\r\nاز اين آيه وجوب جهاد بمعنى جهاد با كفار براى اعلاء كلمهء حق و يارى اسلام استفاده شده و هم وجوب جهاد با نفس امّاره و لوّامه ، در راه يارى نفس عاقلهء مطمئنه ، كه بتعبير مأخوذ از حديث نبوى « رجعنا من الجهاد الاصغر إلى الجهاد الاكبر » جهاد اكبر مىباشد ، از آن فهميده مىشود و هم بر معنى سيم جهاد كه جهاد در راه شناختن حق تعالى مىباشد * ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * دلالت دارد . پس جهاد بهر سه معنى خود به حكم آيه چنان كه حق و شايستهء آنست و به حدى كه از هر كس مقدور و ميسور است ، وجوب دارد .\r\n3 - آيهء 190 ، از سورهء بقره * ( وَقاتِلُوا فِي سَبِيلِ الله الَّذِينَ يُقاتِلُونَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ ) * .\r\n4 - آيهء 194 ، از سورهء بقره * ( الشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا الله وَاعْلَمُوا أَنَّ الله مَعَ الْمُتَّقِينَ ) * .\r\nراجع به جهات اين دو آيه در جلد اول ، به تفصيلى متناسب ، گفتگو به عمل آمده است بعضى كه * ( الَّذِينَ يُقاتِلُونَكُمْ ) * در آيهء اول را براى بيان عدم وجوب مقاتله با غير مقاتلين و مهاجمين دانسته آن آيه را به آيهء * ( فَاقْتُلُوا الْمُشْرِكِينَ حَيْثُ وَجَدْتُمُوهُمْ ) * منسوخ قرار داده بعضى ديگر كه گفته‌اند براى عدم وجوب مقاتله است با كودكان و زنان و پير مردان ، نه براى غير مهاجمين ، آن را منسوخ ندانسته‌اند .\r\n","description":"","footnote":"","page_name":" 68 ","page_number":83},
  {"content":"\r\n5 - آيهء 75 ، از سورهء نساء * ( وَما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها وَاجْعَلْ لَنا مِنْ لَدُنْكَ وَلِيًّا وَاجْعَلْ لَنا مِنْ لَدُنْكَ نَصِيراً ) * گروهى از اهل اسلام كه نتوانسته بودند به مدينه هجرت كنند در مكه مىزيستند كفار مىخواستند ايشان را از دين اسلام برگردانند از اين رو ايشان را تهديد مىكردند ، آنان از خدا مسألت كردند كه از شر كفار خلاص گردند و بر ايشان نصرت يابند اين آيه در اين زمينه نزول يافته است تا اهل اسلام بر جهاد و بر نجات برادران اسلامى از دست كافران تحريص شوند .\r\nاز اين آيه وجوب هجرت از دار شرك براى كسى كه قدرت داشته باشد و هم وجوب سعى بر مسلمين در راه نجات همكيشان از دست كفار و هم وجوب دفاع از مؤمنى كه گرفتار ظالمى شده و خود عاجز از دفع ظلم باشد استفاده شده است .\r\n6 - آيهء 71 ، از سورهء نساء * ( يا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ) * .\r\nاز اين آيه تحريض بر استعداد براى جهاد و آماده كردن لوازم كار و وجوب رفتن بسوى دشمن در هنگام لزوم قتال استفاده شده است .\r\n7 - آيهء 74 ، از سورهء نساء * ( فَلْيُقاتِلْ فِي سَبِيلِ الله الَّذِينَ يَشْرُونَ الْحَياةَ الدُّنْيا بِالآخِرَةِ وَمَنْ يُقاتِلْ فِي سَبِيلِ الله فَيُقْتَلْ أَوْ يَغْلِبْ فَسَوْفَ نُؤْتِيه أَجْراً عَظِيماً ) * .\r\n","description":"","footnote":"","page_name":" 69 ","page_number":84},
  {"content":"\r\nنظير اين آيه است آيهء 111 ، از سورهء توبه * ( إِنَّ الله اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ الله فَيَقْتُلُونَ وَيُقْتَلُونَ وَعْداً عَلَيْه حَقًّا فِي التَّوْراةِ وَالإِنْجِيلِ وَالْقُرْآنِ وَمَنْ أَوْفى بِعَهْدِه مِنَ الله فَاسْتَبْشِرُوا بِبَيْعِكُمُ الَّذِي بايَعْتُمْ بِه وَذلِكَ هُوَ الْفَوْزُ - الْعَظِيمُ ) * .\r\nمفاد هر دو آيه ترغيب و تحريص اكيد است بر جهاد . چه كسى كه در راه خدا قتال كند ، بكشد يا كشته شود ، بهشت كه فوز عظيم و اجر جسيم است براى وى مقدر و مقرر گرديده است .\r\nسبب نزول آيه آن بوده كه ليلهء عقبه ، هنگامى كه انصار با پيغمبر ( ص ) بيعت كردند ، عبد الله رواحه كه يكى از آن هفتاد تن انصار بود به پيغمبر ( ص ) گفت « اشترط لربّك و لنفسك ما شئت » پيغمبر ( ص ) گفت شرط من براى پروردگارم اينست كه او را بپرستيد و چيزى را با او شريك قرار مدهيد و شرطم براى خودم اينست كه از آن چه خود را از آن منع مىكنيد مرا نيز از آن منع كنيد گفتند اگر چنين كنيم ما را چه خواهد بود ؟ گفت بهشت . پس عبد الله گفت سودايى است سودمند اين بيع را نه اقاله مىكنم و نه استقاله .\r\n8 - آيات 120 و 121 ، از سورهء توبه * ( ما كانَ لأَهْلِ الْمَدِينَةِ وَمَنْ حَوْلَهُمْ مِنَ الأَعْرابِ أَنْ يَتَخَلَّفُوا عَنْ رَسُولِ الله وَلا يَرْغَبُوا بِأَنْفُسِهِمْ عَنْ نَفْسِه ذلِكَ بِأَنَّهُمْ لا يُصِيبُهُمْ ظَمَأٌ وَلا نَصَبٌ وَلا مَخْمَصَةٌ فِي سَبِيلِ الله وَلا يَطَؤُنَ مَوْطِئاً يَغِيظُ الْكُفَّارَ وَلا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِه ) *\r\n","description":"","footnote":"","page_name":" 70 ","page_number":85},
  {"content":"\r\n* ( عَمَلٌ صالِحٌ إِنَّ الله لا يُضِيعُ أَجْرَ الْمُحْسِنِينَ وَلا يُنْفِقُونَ نَفَقَةً صَغِيرَةً وَلا كَبِيرَةً وَلا يَقْطَعُونَ وادِياً إِلَّا كُتِبَ لَهُمْ لِيَجْزِيَهُمُ الله أَحْسَنَ ما كانُوا يَعْمَلُونَ ) * .\r\nدر جنگ تبوك گروهى از مسلمين بى آن كه از پيغمبر ( صلَّى الله عليه و آله و سلَّم ) استجازه كنند از حركت تخلف كردند و بعضى چنين عذر خواهى كردند كه در اين غزوه قتال و جنگى رخ نداد پس بر حركت و رفتن چه فايده‌اى بار مىشد اين آيه در سرزنش و نكوهش ايشان و بيان فائده ، نزول يافت .\r\nاز آيه حرمت تخلف از جهاد و عدم خروج با پيغمبر ( صلَّى الله عليه و آله و سلَّم ) استفاده شده از جمله چهار فائده كه در ذيل آن مذكور افتاده استدلال بعضى از فقيهان است به اين آيه بر وجوب عينى جهاد و استدلال ابو حنيفه است بر اين كه كسانى كه بعنوان مدد به مقاتلين حركت مىكنند و هنگامى مىرسند كه جنگ پايان يافته است از غنائم سهم مىبرند .\r\n9 - آيهء 95 ، از سورهء نساء * ( لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ الله بِأَمْوالِهِمْ وَأَنْفُسِهِمْ فَضَّلَ الله الْمُجاهِدِينَ بِأَمْوالِهِمْ وَأَنْفُسِهِمْ عَلَى الْقاعِدِينَ دَرَجَةً وَكُلاًّ وَعَدَ الله الْحُسْنى وَفَضَّلَ الله الْمُجاهِدِينَ عَلَى الْقاعِدِينَ أَجْراً عَظِيماً ) * .\r\nسه فائده در ذيل اين آيه آورده شده است :\r\n1 - تصريح به عينى نبودن وجوب جهاد و گر نه براى كسى كه بى ضرر از جهاد خوددارى كرده عذرى پذيرفته نمىبود .\r\n2 - سقوط جهاد از كور و كر و لنگ و زمين گير و پير مرد و مستمند و بطور كلى\r\n","description":"","footnote":"","page_name":" 71 ","page_number":86},
  {"content":"\r\n\r\nهر كس را ضررى از اين قبيل باشد .\r\n3 - جواز تأخير بيان از وقت خطاب چه به طورى كه از زيد بن ثابت روايت شده جملهء * ( « غَيْرُ أُولِي الضَّرَرِ » ) * از اول در آيه نبوده است و سبب نزول آن اين شده كه مردى اعمى ( ابن ام مكتوم ) نزد پيغمبر ( صلَّى الله عليه و آله و سلَّم ) آمد و گريه كرد و گفت « كيف به من لا يستطيع الجهاد » دوباره حال وحى بر پيغمبر ( صلَّى الله عليه و آله و سلَّم ) طارى شد چون به حال آمد فرمود بخوان * ( « غَيْرُ أُولِي الضَّرَرِ » ) * . . تا آخر روايت .\r\n10 - آيهء 91 ، از سورهء توبه * ( لَيْسَ عَلَى الضُّعَفاءِ وَلا عَلَى الْمَرْضى وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّه وَرَسُولِه ما عَلَى - الْمُحْسِنِينَ مِنْ سَبِيلٍ وَالله غَفُورٌ رَحِيمٌ ) * .\r\nاز اين آيه عدم وجوب جهاد بر پيران و زمين گيران ( ضعفاء ) و بيماران و نادران و بطور كلى كسانى كه به جان و بمال عاجزند و هم عدم وجوب جهاد بر بندگان استفاده شده است . به مدلول اين آيه عاجز از لحاظ بدن گر چه قادر بمال هم باشد از استنابه معاف دانسته شده ليكن بعضى از علماء به استناد آيهء 82 از سورهء توبه * ( . . وَكَرِهُوا أَنْ يُجاهِدُوا بِأَمْوالِهِمْ وَأَنْفُسِهِمْ فِي سَبِيلِ الله . . ) * كه مذموم بودن عدم انفاق مال را با قدرت داشتن مالى و عجز بدنى مىرساند ( چه اگر عجز بدنى نداشتند خود بجهاد رفته بودند و بر خود انفاق مىكردند ) نائب گرفتن را بر عاجز بدنى و قادر مالى واجب دانسته‌اند .\r\nنوع دوم تحت اين عنوان كه به كيفيت قتال و وقت و قدرى از احكام آن اختصاص داده شده پانزده آيه ياد گرديده است .\r\n","description":"","footnote":"","page_name":" 72 ","page_number":87},
  {"content":"\r\n1 - آيهء 217 ، از سورهء بقره ، * ( يَسْئَلُونَكَ عَنِ الشَّهْرِ الْحَرامِ قِتالٍ فِيه قُلْ قِتالٌ فِيه كَبِيرٌ وَصَدٌّ عَنْ سَبِيلِ الله وَكُفْرٌ بِه وَالْمَسْجِدِ - الْحَرامِ وَإِخْراجُ أَهْلِه مِنْه أَكْبَرُ عِنْدَ الله وَالْفِتْنَةُ أَكْبَرُ مِنَ الْقَتْلِ وَلا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ ، ) * در بارهء اين آيه و سبب نزولش در جلد اول مختصرى آورده شده اينك اين حكم فقهى ، كه در آن اختلاف است نيز در اينجا ياد مىگردد : ابو حنيفه نفس ارتداد را موجب « حبط عمل » دانسته و از اين رو فتوى داده است كه اگر فى المثل مسلمى نماز خواند و پس از آن مرتد شد آنگاه در وقت همان نماز به اسلام برگشت بايد نمازش را اعاده كند زيرا نماز پيش « حبط » شده و وقت باقى است ليكن شافعى و ، به گفتهء فاضل مقداد ، اصحاب ما ارتداد را با تعقب بموت موجب « حبط » دانسته‌اند پس در مثل ياد شده اعاده را لازم ندانسته‌اند زيرا شرط « حبط عمل » پديد نيامده است .\r\n2 - آيهء 191 ، از سورهء بقره ، * ( وَاقْتُلُوهُمْ حَيْثُ ثَقِفْتُمُوهُمْ وَأَخْرِجُوهُمْ مِنْ حَيْثُ أَخْرَجُوكُمْ وَالْفِتْنَةُ أَشَدُّ مِنَ الْقَتْلِ وَلا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيه فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ ) * .\r\nدر سبب نزول آيه چنين گفته‌اند : چون صلح حديبيه واقع شد اهل اسلام\r\n","description":"","footnote":"","page_name":" 73 ","page_number":88},
  {"content":"\r\nترسيدند كه مبادا در سال آينده مشركان بعهد خويش وفا نكنند و از حج ايشان جلوگيرى كنند و ايشان ناگزير گردند كه در حرم و در ماه حرام جنگ كنند اين آيه فرود آمد كه اگر مشركان وفا نكردند چون بدى از ايشان ابتداء شده ( چه پيغمبر ( صلَّى الله عليه و آله و سلَّم ) و گروهى از مسلمين را از مكه ( حرم ) خارج كرده‌اند در سال حديبيه نيز مانع از ورود ايشان به حرم شده‌اند ) و البادي اظلم و هم جزاء السّيّئة سيّئة پس قتال ايشان در هر جا رواست به اين جهت گفته‌اند اين آيه ناسخ است همه آياتى را كه به موادعه يا به كف از قتال در آنها حكم شده و هم آياتى را نه قتال در حرم به حكم آنها حرام بوده پس ذيل همين آيه * ( وَلا تُقاتِلُوهُمْ عِنْدَ الْمَسْجِدِ الْحَرامِ ) * به صدر آن منسوخ است .\r\n3 - آيهء 123 ، از سورهء توبه * ( يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَلْيَجِدُوا فِيكُمْ غِلْظَةً وَاعْلَمُوا أَنَّ الله مَعَ الْمُتَّقِينَ ) * .\r\nترتيب قتال با دشمنان دين از لحاظ الاقرب فالابعد و رعايت جهات اين اين كار به اين آيه دستور داده شده .\r\n4 - آيات 15 و 16 ، از سورهء انفال * ( يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ ، وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ الله وَمَأْواه جَهَنَّمُ وَبِئْسَ الْمَصِيرُ ، ) * .\r\n","description":"","footnote":"","page_name":" 74 ","page_number":89},
  {"content":"\r\nاز جمله شش حكم مذكور در اين مورد حرمت فرار از قتال كفار است ( به شرايط و قيود مذكورهء در محل خود ) .\r\nنظير اين آيه است آيهء 45 از سورهء انفال * ( يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَاذْكُرُوا الله كَثِيراً لَعَلَّكُمْ تُفْلِحُونَ ) * .\r\n5 - آيات 65 و 66 ، از سورهء انفال * ( يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَإِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ ، الآنَ خَفَّفَ الله عَنْكُمْ وَعَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَإِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ الله وَالله مَعَ الصَّابِرِينَ ) * .\r\nقسمت دوم ، به عقيده غير ابو مسلم بن بحر اصفهانى ، ( ابو مسلم از اصل منكر وقوع نسخ است در قرآن ابو مسلم اين مورد را هم مثل سائر موارد بحسب عقيدهء خود توضيح داده كه چگونه نسخى رخ نداده است شايد در مبحث نسخ بحثى مفصلتر راجع به اين موارد بشود ) ناسخ است قسمت اول را زيرا در آغاز اسلام حكم آن بوده كه بيست تن در برابر دويست تن مقاتله كنند ليكن چون حمزه با سى تن از طرف پيغمبر ( صلَّى الله عليه و آله و سلَّم ) مبعوث شد و با ابو جهل كه سيصد كس داشت روبرو گرديد بر مسلمين سخت گران آمد و به صدا در آمدند پس به تخفيف ، حكم و يك تن در برابر دو تن ملاك قرار داده شد و حكم اول كه اثقل و اشد بود به حكم دوم كه اخف است منسوخ گرديد .\r\n","description":"","footnote":"","page_name":" 75 ","page_number":90},
  {"content":"\r\nاز جمله هفت فائده كه در اين مورد ياد شده اينست كه آيا اگر يك تن در برابر دو تن واقع شد چون زائد بر دو برابر نيست واجب است بر جا بماند و قتال كند يا اين كه چون هيئت اجتماعيه را در مقاومت تأثير است حكم آيه به جماعت و جمعيت اختصاص دارد ؟\r\n6 - آيهء 9 - از سورهء تحريم و 73 ، از سورهء توبه * ( يا أَيُّهَا النَّبِيُّ جاهِدِ الْكُفَّارَ وَالْمُنافِقِينَ وَاغْلُظْ عَلَيْهِمْ وَمَأْواهُمْ جَهَنَّمُ وَبِئْسَ الْمَصِيرُ ) * .\r\nاز اين آيه با لحاظ گفتهء ابن عباس « جهاد الكفار بالسيف و جهاد المنافقين باللسان ، اين فائده نيز بدست آمده كه وجوب اقامهء حجت و دعوت و تبليغ و نصيحت و موعظه بخصوص منافقان اختصاص ندارد بلكه هر مبتدع و هر معتقد خلاف حقى مشمول آنست چنان كه پيغمبر ( صلَّى الله عليه و آله و سلَّم ) فرموده است :\r\n« إذا ظهرت البدع فى أمّتي فليظهر العالم علمه و من لم يفعل فعليه لعنة الله » .\r\n7 - آيهء 29 از سورهء توبه * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ وَلا يُحَرِّمُونَ ما حَرَّمَ الله وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * .\r\nاز اين آيه حكم قتال با اهل كتاب كه چهار وصف براى ايشان ياد گرديده\r\n","description":"","footnote":"","page_name":" 76 ","page_number":91},
  {"content":"\r\nاستفاده شده است از جمله هشت مسأله كه در ذيل اين آيه طرح است اينست كه يهود و نصارى بىگمان از اهل كتاب بشمارند ليكن در مجوس شبهه و اختلافست :\r\nدر اخبار شيعه آورده شده كه ايشان را هم پيغمبرى بوده كه او را كشته‌اند و كتابش را سوزانده‌اند و از پيغمبر ( صلَّى الله عليه و آله و سلَّم ) همچنين روايت شده كه « سنّوا بهم سنّة اهل - الكتاب » .\r\nبهر حال به حكم آيه بايد با اهل كتاب مقاتله به عمل آيد تا اين كه اسلام و احكام آن را به پذيرند و گر نه ، چنان كه در اين آيه تصريح شده ، بدست خود و با حال ذلت جزيه ، به تفصيلى كه در محل خود مذكور است ، بپردازند .\r\n8 - آيات 4 و 5 و 6 ، از سورهء محمد ( ص ) * ( فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَإِمَّا فِداءً حَتَّى تَضَعَ الْحَرْبُ أَوْزارَها ذلِكَ وَلَوْ يَشاءُ الله لَانْتَصَرَ مِنْهُمْ وَلكِنْ لِيَبْلُوَا بَعْضَكُمْ بِبَعْضٍ وَالَّذِينَ قُتِلُوا فِي سَبِيلِ الله فَلَنْ يُضِلَّ أَعْمالَهُمْ ، سَيَهْدِيهِمْ وَيُصْلِحُ بالَهُمْ ، وَيُدْخِلُهُمُ الْجَنَّةَ عَرَّفَها لَهُمْ ، ) * .\r\nدر اين آيه از لحاظ منسوخ بودن يا ناسخ بودن و از لحاظ وقوع تقديم و تأخير در آن يا عدم وقوعش و از جهت جواز قتل بعد از اسير ساختن و عدم جواز آن اختلافاتى است و در طى شش فائده بيان گرديده و بهر حال مراد از * ( فَإِذا لَقِيتُمُ ) * ملاقات در جنگ و قتال است نه مطلقا .\r\n","description":"","footnote":"","page_name":" 77 ","page_number":92},
  {"content":"\r\n9 - آيات 67 و 68 و 69 و 70 و 71 ، از سورهء انفال * ( ما كانَ لِنَبِيٍّ أَنْ يَكُونَ لَه أَسْرى حَتَّى يُثْخِنَ فِي الأَرْضِ تُرِيدُونَ عَرَضَ الدُّنْيا وَالله يُرِيدُ الآخِرَةَ وَالله عَزِيزٌ حَكِيمٌ ، لَوْ لا كِتابٌ مِنَ الله سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ، فَكُلُوا مِمَّا غَنِمْتُمْ حَلالًا طَيِّباً وَاتَّقُوا الله إِنَّ الله غَفُورٌ رَحِيمٌ ، يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الأَسْرى إِنْ يَعْلَمِ الله فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَيَغْفِرْ لَكُمْ وَالله غَفُورٌ رَحِيمٌ ، وَإِنْ يُرِيدُوا خِيانَتَكَ فَقَدْ خانُوا الله مِنْ قَبْلُ فَأَمْكَنَ مِنْهُمْ وَالله عَلِيمٌ حَكِيمٌ ، ) * .\r\nبروايتى در روز جنگ بدر هفتاد كس ، كه در آن ميان بود عباس ، عم پيغمبر ( صلَّى الله عليه و آله و سلَّم ) و عقيل ، پسر عمش ، ابو طالب ، بدست مسلمين اسير گشتند پس پيغمبر ( صلَّى الله عليه و آله و سلَّم ) در بارهء ايشان مشاوره كرد ابو بكر پاسخ داد اينان خويشان و خاندان تو هستند از ايشان توبه بخواه شايد توبه كنند و از ايشان فديه بخواه تا ياران تو تقويت شوند عمر گفت اينان ترا تكذيب و اخراج كردند همه را فرا پيش خوان و گردن زن و از ايشان فديه مگير ايشان پيشوايان كافرانند عقيل را به برادرش على سپار تا گردن زند و عباس را به برادرش حمزه تسليم كن تا بكشد و فلان و فلان را ( كه از منسوبان او بودند ) به اختيار من گذار پيغمبر ( صلَّى الله عليه و آله و سلَّم ) گفت خدا دلهايى را بدان اندازه نرم كرده كه از شير نرمتر و دلهايى را بدان حد سخت ساخته كه از سنگ سختتر تو اى ابو بكر ابراهيم را ماننده‌اى كه گفت * ( « فَمَنْ تَبِعَنِي ) *\r\n","description":"","footnote":"","page_name":" 78 ","page_number":93},
  {"content":"\r\n* ( فَإِنَّه مِنِّي وَمَنْ عَصانِي فَإِنَّكَ غَفُورٌ رَحِيمٌ » ) * و تو اى عمر مثلت مثل نوح است كه گفت * ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * آنگاه به اصحاب گفت اگر بخواهيد بكشيد و اگر بخواهيد فدا گيريد ليكن اگر فدا بگيريد به شمارهء ايشان از شما كشته خواهند گرديد گفتند فدا مىگيريم و در جنگ احد كه بعد از اين جنگ رخ داد گروهى به همان شماره از اهل اسلام كشته شدند .\r\nقدر فديه به قولى حد اكثر ، چهار هزار درهم و حد اقل يك هزار درهم و به قولى فداء هر كس بيست اوقيه كه هر اوقيه چهل درهم است و بقول ابن سيرين صد اوقيه بوده است از حضرت صادق ( ع ) روايت شده كه فدا چهل اوقيه و اوقيه چهل مثقال بود مگر عباس كه فداء او صد اوقيه قرار داده شده است ، وقتى عباس اسير شده بيست اوقيه زر با او بوده و آن را گرفته‌اند پيغمبر ( صلَّى الله عليه و آله و سلَّم ) به عباس گفته است آن چه از تو گرفته‌اند غنيمت است اكنون فداء خود و دو پسر برادرت نوفل و عقيل را بده گفت با من چيزى نيست آيا مىخواهى مرا به روزى اندازى كه تا زنده باشم دست بسوى مردم دراز كنم پيغمبر ( صلَّى الله عليه و آله و سلَّم ) گفت زرى را هنگام خروج از مكه بزن خود ، ام الفضل ، سپردى و گفتى نمىدانم چه پيش خواهد آمد اگر پيش آمدى براى من شد اين زر از تو و فرزندانت ، عبد الله و عبيد الله و فضل و قاسم باشد . عباس گفت من در تاريكى شب و هنگامى كه هيچ كس نبود اين پول را به او دادم بگو تو از كجا دانستى ؟ ! ! پيغمبر ( صلَّى الله عليه و آله و سلَّم ) پاسخ داد پروردگارم مرا آگاه ساخت عباس گفت « اشهد ان لا إله إلا الله و انّك عبده و رسوله » بهر حال چون فداء گرفته شد آيه نازل گرديد .\r\nاحمد بن حنبل و برخى ديگر از اين قصه بر جواز اجتهاد پيغمبر ( صلَّى الله عليه و آله و سلَّم ) استدلال كرده‌اند و مخالفان ايشان به اين استدلال جواب گفته‌اند . احمد بن حنبل ، و برخى ديگر ، از اين قصه بر جواز اجتهاد پيغمبر ( صلَّى الله عليه و آله و سلَّم ) استدلال و مخالفان ايشان اين استدلال را پاسخ داده‌اند .\r\n","description":"","footnote":"","page_name":" 79 ","page_number":94},
  {"content":"\r\nيكى از فوائد پنجگانه كه در اين مورد مذكور شده مباح بودن غنيمت و حلال طيب بودن آنست چنان كه در روايت نبوى هم هست فضّلت على الأنبياء به خمس : بعثت إلى الكافّة و أحلّ لي المغنم و نصرت بالرّعب و جعلت لي الأرض مسجدا و طهورا و خصّصت بالشّفاعة در اين كه فدا غنيمت است ، چنان كه از آيه ظاهر است ، تا خمس در آن باشد يا نه ، چون عوض از شخص است ، تا خمس به آن تعلق نيابد ؟ اختلاف شده است .\r\n10 - آيات 57 و 58 ، از سورهء انفال * ( فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ، وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ الله لا يُحِبُّ الْخائِنِينَ ، ) * . مربوط است به بنى قريظه 11 - آيهء 94 ، از سورهء نساء ، * ( يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ الله فَتَبَيَّنُوا وَلا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ الله مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ الله عَلَيْكُمْ فَتَبَيَّنُوا إِنَّ الله كانَ بِما تَعْمَلُونَ خَبِيراً . ) * در يكى از سريه ها كه به قولى ، عبسى امارت آن را داشته و به قولى مقداد امير آن بوده است آن سريه به قوم مرداس كه هنوز حال شرك داشته‌اند تاخته مرداس چون از پيش به اسلام در آمده بوده است به واسطهء اطمينان به ايمان خود گوسفندهاى خود را برداشته و به عاقول ( شكاف و مانند آن ) كوه برده و خود به كوه بر آمده چون جمعيت سريّه بهم پيوسته و زياد شده‌اند بانگ به تكبير برداشته و پائين آمده و گفته است :\r\n","description":"","footnote":"","page_name":" 80 ","page_number":95},
  {"content":"\r\n« لا إله الا الله محمد رسول الله . السلام عليكم » اسامة بن زيد او را كشته و گوسفندانش را رانده است وقتى پيغمبر ( صلَّى الله عليه و آله و سلَّم ) از اين قضيه آگاه شده . سخت غمناك گرديده و گفته است او را براى خاطر مالش كشتيد پس اين آيه نزول يافته است .\r\nاز جمله فوائد ياد شده در ذيل اين آيه دلالت آنست بر اين كه كلمهء اسلام موجب حفظ خون و مال است و هم دلالت آنست بر نهى از شتاب و عجله و امر به تثبيت و تأمل در كارها .\r\n12 - آيهء 7 ، از سورهء انفال * ( وَإِذْ يَعِدُكُمُ الله إِحْدَى الطَّائِفَتَيْنِ أَنَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَيُرِيدُ الله أَنْ يُحِقَّ الْحَقَّ بِكَلِماتِه وَيَقْطَعَ دابِرَ الْكافِرِينَ ) * .\r\nچنان كه در جلد اول گفته شد در ماه رمضان از سال دوم هجرت جنگى در محل « بدر » كه چاهى در ميان راه مكه و مدينه بوده و عرب سالى يك روز در آنجا جمع مىشده و بازارى تشكيل مىداده‌اند واقع شده تفصيل اين جنگ كه آيه بدان مربوط است در كتب تاريخ مضبوط و خلاصهء آن اينست كه پيغمبر ( صلَّى الله عليه و آله و سلَّم ) به وحى دانست كه كاروان قريش با پانصد شتر از كالاهاى شامى به سرپرستى ابو سفيان و صحابت چهل سوار كه از جمله عمرو عاص و عمرو بن هشام بودند از راه مىرسد پيغمبر ( صلَّى الله عليه و آله و سلَّم ) به مسلمين فرمود بيرون رويد شايد بتوانيد آنها را براى خود بدست آوريد جمعى بدين قصد بى آن كه گمان جنگى بكنند بيرون رفتند چون ابو سفيان از خروج پيغمبر ( صلَّى الله عليه و آله و سلَّم ) و يارانش آگاه شد مردى را به نام ضمضم خزاعى بده دينار اجير كرد و به مكه فرستاد تا قريش را از قضيه خبر دهد . پيش از رسيدن او عاتكه دختر عبد المطلب در خواب ديده بود كه مردى بر كوه ابو قبيس بر آمده و سنگى را برداشته و غلطاند پس هيچ خانه‌اى از خانه هاى قريش نماند مگر اين كه\r\n","description":"","footnote":"","page_name":" 81 ","page_number":96},
  {"content":"\r\nقطعه‌اى از آن سنگ به آن اصابت كرد چون به حال ترس از خواب برخاست به عباس خبر داد اين خبر به ابو جهل رسيد گفت اين هم پيغمبر دوم در بنى عبد المطلب ! ! هنوز سه روز از اين قضيه نگذشته بود كه ضمضم به مكه وارد شد با فرياد بلند داد مىزد يا آل غالب « اللطيمه اللطيمه ( شترانى كه عطر و جامه و پارچه بر آنها بار است ) العير العير » محمد و يارانش به قصد كاروان و اموال شما بيرون آمدند ابو جهل بيرون شد و بانگ برداشت « النجاء النجاء عيركم و أموالكم » بشتابيد و كاروان و اموال خود را نجات دهيد كه اگر محمد به آنها برسد هر گز رستگار نخواهيد شد پس همه از مكه بيرون آمدند ( اينان را « نفير » مىگويند ) و كنيزكان آوازه خوان را هم با خود برداشتند و آنها هم مىخواندند و مىزدند و مىكوبيدند . در بين راه خبر رسيد كه كاروان راه ساحل را پيش گرفته و از خطر گذشته است به ابو جهل گفتند برگرديم گفت اين شدنى نيست بايد برويم شترانى بكشيم و بساط كباب و شراب و عيش و نوش فراهم آوريم تا آوازه بلند گردد و همه بشنوند كه محمد نتوانست « عير » « كاروان » به چنگ آورد آنگاه ايشان را بسوى بدر برد جبرئيل به پيغمبر ( صلَّى الله عليه و آله و سلَّم ) قصه را خبر داد و گفت خداى يكى از دو طايفه ( عير يا نفير ) را به شما وعده داده است پيغمبر ( صلَّى الله عليه و آله و سلَّم ) با اصحاب بعنوان مشاوره گفت آيا شما كاروان را بيشتر مىخواهيد يا جمع قريش را ؟ گفتند كاروان را پيغمبر ( صلَّى الله عليه و آله و سلَّم ) رنگش دگرگون شد و گفت كاروان رفت و اينك ابو جهل آمد گفتند يا رسول الله بايد كاروان را دنبال كرد پيغمبر ( صلَّى الله عليه و آله و سلَّم ) را خشم افزون گشت در اين اثناء ابو بكر و عمر برخاستند و سخنانى بدين مضمون گفتند « اين گروه ، قريشند كه از كبر و نخوت هيچ گاه از هنگامى كه كافر شده به خدا ايمان نياورده و از روزى كه عزت يافته به خوارى نيفتاده‌اند بعلاوه ما هم براى جنگ آماده نيستيم و بدين قصد بيرون نيامده‌ايم » . پيغمبر ( صلَّى الله عليه و آله و سلَّم ) فرمود بنشينيد آنگاه مقداد به پا خاست و گفت ما گواهى مىدهيم كه آن چه را تو آورده اى\r\n","description":"","footnote":"","page_name":" 82 ","page_number":97},
  {"content":"\r\nحق است به خدا سوگند اگر ما را بفرمايى به آتش اندر شويم برويم ما هم چون بنى اسرائيل كه به موسى گفتند * ( فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ ) * به تو نمىگوييم بلكه مىگوييم آن چه پروردگار به تو فرموده به انجام رسان كه ما با تو در مقاتله همراهيم .\r\nپيغمبر ( صلَّى الله عليه و آله و سلَّم ) از سخنان مقداد شاد گرديده به او جزاى خير گفت پس از آن فرمود « اشيروا عليّ » و مرادش انصار بود كه هم در آن روز عده شان زيادتر و هم با او در عقبه چنين بيعت كرده بودند كه تا از مكه به مدينه نيامده است بر عهدهء ايشان چيزى نباشد و پس از ورود به مدينه بر ذمه و بر عهدهء ايشان باشد كه او را از دشمنانش چنان محافظت و ممانعت و مدافعت كنند كه خود و زن و فرزندان خويش را پيغمبر ( صلَّى الله عليه و آله و سلَّم ) ملاحظه مىكرد كه مبادا انصار چنان پندارند كه به حكم آن بيعت مخالفت و دفاع از پيغمبر ( صلَّى الله عليه و آله و سلَّم ) بس در موردى لازم است كه او در مدينه باشد و دشمنى بخواهد در خود مدينه بر ايشان بتازد و به او آزارى برساند و اينك در بيرون مدينه‌اند و ايشان مىخواهند بسر وقت دشمن بروند بس سعد بن معاذ به پاى خاست و گفت يا رسول الله گويا ترا در اين سخنان روى بما بود . گفت آرى .\r\nسعد گفت ما به تو ايمان آورده‌ايم و ترا تصديق كرده‌ايم و به حق بودن آن چه آورده‌اى شهادت داده‌ايم و با تو بر اين منوال عهد و پيمان بسته‌ايم بدان ما در جنگ صابر و هنگام ملاقات با دشمن صادق هستيم ، به خدا سوگند اگر فرمان دهى كه به اين دريا وارد شويم با تو همراهيم و به زودى خدماتى را از ما مشاهده خواهى كرد كه مايهء روشنى چشمت باشد . به ياد خدا و بركت او ما را بهر جا خواهى ببر .\r\nپيغمبر ( صلَّى الله عليه و آله و سلَّم ) از اين سخنان سعد بسيار شادمان شد و فرمود « سيروا على بركة الله » خدا به من يكى از دو طايفه ( عير يا نفير ) را وعده داده است و هر گز\r\n","description":"","footnote":"","page_name":" 83 ","page_number":98},
  {"content":"\r\nوعدهء او تخلف ندارد به خدا سوگند گويا هم اكنون مىبينم آنجا را كه ابو جهل و عتبة بن ربيعه و فلان و فلان در آنجا به خاك هلاك افتاده‌اند . آنگاه بفرمود تا بسوى بدر كوچ كنند .\r\nقريش رو به بدر آمدند و بندگان خود را براى آب برداشتن فرستادند ياران پيغمبر ( صلَّى الله عليه و آله و سلَّم ) به ايشان برخوردند و ايشان را گرفتند و دانستند كه از بندگان قريشند پس از چگونگى كاروان پرسيدند اظهار بىخبرى كردند ياران آنان را مىزدند كه شايد اطلاعى بدست آورند پيغمبر ( صلَّى الله عليه و آله و سلَّم ) در آن هنگام مشغول نماز بود نماز را زود سلام داد و گفت اگر به شما راست مىگويند ايشان را مىزنيد و اگر دروغ بگويند رها مىسازيد ؛ ايشان را نزد من بياوريد پس پرسيد عدهء قريش چند تن مىباشد ؟\r\nپاسخ دادند نمىدانم گفت روزى چند شتر مىكشند ؟ گفتند از نه تا ده شتر . پيغمبر ( صلَّى الله عليه و آله و سلَّم ) گفت شمارهء ايشان نهصد تا هزار است . پس فرمود ايشان را نگه دارند . خبر به قريش رسيد به فزع درآمدند و از آمدن پشيمان شدند عتبة بن ربيعه با ابو البخترى بن هشام ديدار كرد و گفت آيا مىبينى ما چه ستم كرديم ؟ به خدا سوگند من جاى پاى خود را نمىبينم ؟ ما بيرون آمديم كه كاروان خود را نگهدارى كنيم كاروان نجات يافته بود ما به قصد ستم و تجاوز بر محمد و اصحابش پيش آمديم به خدا سوگند هيچ گاه قومى ستم كار رستگار نشده‌اند من بسيار دوست داشتم كه آن چه مال و خواستهء بنى عبد مناف است با كاروان از دست مىرفت و ما در اين راه پا نمىنهاديم .\r\nابو البخترى گفت تو يكى از بزرگان و سادات قريش هستى مردم را ببر و خود خسارت كاروان و خون ابن حضرمى را بر عهده گير . گفت پذيرفتم ليكن چه بايد كرد كه تنها ابن حنظليه يعنى ابا جهل با اين نظر مخالفت خواهد كرد هم اكنون بسوى او رو و به او بگو من عهده دار خسارت كاروان و خون ابن حضرمى هستم .\r\nابو البخترى گفته است من نزد ابو جهل رفتم و سخن را به او رساندم گفت عتبه چون\r\n","description":"","footnote":"","page_name":" 84 ","page_number":99},
  {"content":"\r\nاز بنى عبد مناف است براى محمد تعصب به كار مىبرد بعلاوه پسرش ابو حذيفة بن عتبه هم به محمد گرويده و با او همراه است اينست كه مىخواهد ما ميان مردم رسوا شويم به لات و عزّى سوگند تا بر ايشان به مدينه نتازيم و ايشان را اسير نسازيم و به مكه با خود نبريم ، تا همه عرب آن را بشنوند ، باز نگرديم .\r\nاز آن طرف ابو سفيان كه كاروان را از بىراهه برده و دور ساخت به قريش چنان پيغام داد كه كاروان نجات يافت برگرديد و محمد را با عرب بگذاريد و تا او به شما كارى ندارد شما به او مپردازيد و اگر نمىشنويد و باز نمىگرديد زنهاى آوازه خوان را كه با خود برده‌ايد برگردانيد . قاصد در محل جحفه به قريش رسيد و پيام را رساند عتبه خواست برگردد ابو جهل و بنى مخزوم نپذيرفتند ليكن زنان آوازه خوان را از جحفه گرداندند .\r\nياران پيغمبر ( صلَّى الله عليه و آله و سلَّم ) چون از كثرت عدد مشركان آگاه شدند بيمناك گشتند و به تضرع و استغاثه در آمدند آيه 9 از سورهء انفال * ( إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ) * نزول يافت . بهر حال دو فريق در برابر هم صف بستند پيغمبر ( صلَّى الله عليه و آله و سلَّم ) چون كثرت دشمن و قلت دوستان را ديد رو به قبله كرد و گفت « اللَّهمّ أنجز لي ما وعدتنى اللَّهمّ إن تهلك هذه العصابة لا تعبد فى الأرض » آن قدر دستهاى مبارك خود را به حال دعا مىداشت كه عبا از دوشش افتاد .\r\nپيغمبر و يارانش در محلى ريگزار بودند و پاهاشان فرو مىرفت شب درآمد و خواب بر ايشان چيره شد . بارانى باريد كه در محل قريش بسيار شديد و دانه درشت بود مانند اين كه از دهان مشك آب بريزد و در موضع پيغمبر ( صلَّى الله عليه و آله و سلَّم ) و يارانش نرم نرم و نم نم باريد در نتيجه قريش بسيار هراسناك شدند چنان كه در آيه 144 از\r\n","description":"","footnote":"","page_name":" 85 ","page_number":100},
  {"content":"\r\nسورهء آل عمران بدان اشارت رفته است . * ( سَنُلْقِي فِي قُلُوبِ الَّذِينَ كَفَرُوا الرُّعْبَ ) * و مسلمين خوشوقت ، زيرا زمين زير پاى ايشان سخت و محكم گرديد .\r\nبا پيغمبر ( صلَّى الله عليه و آله و سلَّم ) دو اسب سوار يكى زبير و ديگر مقداد بود و هفتاد شتر داشتند كه به نوبت بر آنها سوار مىشدند از جمله شتر مرثد بن ابى مرثد غنوى بود كه پيغمبر ( صلَّى الله عليه و آله و سلَّم ) و على ( عليه السّلام ) و خود مرثد بر آن نوبه مىداشتند . قريش دويست يا چهار صد يا پانصد اسب با خود داشتند ابو جهل چون وضع مسلمين را ديد گفت اينان يك لقمه‌اند و اگر بندگان ما مأمور شوند همه را با دست مىگيرند عتبه گفت آيا احتمال نمىدهى كمين يا مددى داشته باشند پس عمرو بن وهب را براى تحقيق فرستادند اطراف مسلمين را با اسب خود بتاخت و برگشت و گفت كمينى ندارند ليكن شتران آب كش يثرب مرگ حتمى با خود بار دارد آيا نمىبينيد همگان خاموش و بىصدايند و مانند افعى زبان مىزنند همه براى خود پناه و پشتيبانى جز شمشير نمىدانند گمان نمىكنم رو برگردانند مگر كشته شوند و كشته نمىشوند مگر به شمارهء خود از ما بكشند پس درست انديشه كنيد و آنگاه رأى دهيد . ابو جهل گفت دروغ مىگويى و بترس افتاده‌اى . آيهء 63 از سورهء انفال * ( وَإِنْ جَنَحُوا لِلسَّلْمِ فَاجْنَحْ لَها ) * در اين هنگام نزول يافت .\r\nپيغمبر ( صلَّى الله عليه و آله و سلَّم ) به قريش پيام فرستاد كه من خوش ندارم با شما جنگ را آغاز كنم مرا واگذاريد با عرب و شما برگرديد عتبه گفت هيچ قومى چنين پيشنهادى را رد نكرده كه رستگار گردد آنگاه بر شترى سرخ از شتران خود سوار شد و ميان دو سپاه به جولان آمد و مردم را از جنگ نهى مىكرد پيغمبر ( صلَّى الله عليه و آله و سلَّم ) چون او را بر اين كار بديد گفت اگر چيزى در كسى باشد همانا در صاحب شتر سرخ است اگر او را فرمان برند به راه خواهند بود و نجات خواهند يافت .\r\nعتبه به خطبه پرداخت و اين سخنان را اداء ساخت « اطيعونى اليوم\r\n","description":"","footnote":"","page_name":" 86 ","page_number":101},
  {"content":"\r\nو اعصونى الدّهر كلَّه إنّ محمّدا له إل و ذمّة و هو ابن عمّكم فخلَّوه و العرب فإن يك صادقا فانتم اعلى عينا به و إن يك كاذبا كفتكم ذؤبان العرب امره » ابو جهل گفت ترسيدى و باد به دماغت افتاد عتبه گفت « يا مصفّر استه ! أمثلي يجبن ؟ ! ستعلم قريش أيّنا ألأم و أجبن و أيّنا لمفسد لقومه » آنگاه زره پوشيد و با برادر خود شيبه و پسر خويش وليد به ميدان تاخت به پيغمبر ( صلَّى الله عليه و آله و سلَّم ) گفت مبارزهء ما را از قريش همدوش و كفو بفرست سه تن از انصار براى مبارزهء ايشان رفتند چون نسب خويش گفتند عتبه ايشان را برگرداند و گفت ما كفو خود را مىخواهيم پيغمبر ( صلَّى الله عليه و آله و سلَّم ) به عبيده بن حارث كه هفتاد سال داشت توجه كرد پس از آن به عم خود حمزه فرمود برخيز بعد از آن به على ( عليه السّلام ) كه از همه سنش كمتر بود گفت برخيز و برويد و از قريش ، كه با خيلاء و كبر و خود پسندى آمده و مىخواهند نور خدا را خاموش كنند و خدا نور خويش را تمام و كامل خواهد ساخت ، حق خويش را بگيريد آنگاه به عبيده فرمود تو با عتبه و به حمزه گفت تو با شيبه و به على ( عليه السّلام ) گفت تو با وليد بايد مبارزه كنيد رفتند و چون بهم رسيدند گفتند شما همدوشان گرامى هستيد پس عبيده بر عتبه بتاخت و ضربتى بر او نواخت كه مغزش را شكافت و عتبه هم ضربتى بر ساق عبيده وارد آورد كه آن را قطع ساخت هر دو به زمين افتادند شيبه بر حمزه حمله برد شمشير هر دو از كار افتاد دست به گردن شدند در اين اثناء على ( عليه السّلام ) با يك ضربت شمشير كه از بالاى شانه زد و از زير بغل بيرون آمد دست راست وليد را انداخت وليد با دست چپ دست راست خود را چنان بر سر على ( عليه السّلام ) سخت كوفت كه على ( عليه السّلام ) مىگفت چنان پنداشتم\r\n","description":"","footnote":"","page_name":" 87 ","page_number":102},
  {"content":"\r\nكه آسمان بر زمين فرود آمد چون كار وليد را ساخت مسلمين بانگ زدند يا على نمىبينى چگونه شيبه عمويت حمزه را گرفته است على ( عليه السّلام ) بدان سو تاخت و به حمزه كه اندامش بلندتر از شيبه بود فرمود سر خود را پائين افكن حمزه سر به سينه شيبه نهاد و على با يك ضربت كار او را ساخت پس خود را به عتبه كه رمقى داشت رساند كار او را هم تمام كرد و با حمزه عبيده را برداشتند و نزد پيغمبر ( صلَّى الله عليه و آله و سلَّم ) بردند پيغمبر ( صلَّى الله عليه و آله و سلَّم ) اشك ريخت عبيده گفت يا رسول الله آيا من شهيد نيستم ؟ گفت تو نخستين شهيد از خاندان من هستى .\r\nابو جهل به قريش گفت شتاب و تكبر نكنيد چنان كه پسران ربيعه كردند بر شما باد به كشتن اهل مدينه و به گرفتن قريش تا اينان را به مكه ببريم و بديشان گمراهيشان را بشناسانيم . هنگامى كه رأيت قريش برافراشته شد و پيغمبر ( صلَّى الله عليه و آله و سلَّم ) آن را بديد به ياران فرمود « غضّوا ابصاركم و عضّوا على النّواجذ و لا تسلَّوا سيفا حتّى آذن لكم » چشمها فرو بنديد و به دندانها فشار آوريد و تا من نفرمايم تيغ از نيام نكشيد پس گفت « يا ربّ إن تهلك هذه العصابة لا تعبد » آنگاه حال غشوه بر حضرت پديد آمد چون به حال افاقه برگشت عرق از رخسارش مىچكيد و گفت جبرئيل با هزار تن از فرشتگان به يارى شما آمدند سهل بن حنيف گفت در روز جنگ بدر ما با شمشير به مشركان اشاره مىكرديم پيش از رسيدن شمشير سر ايشان به زمين مىافتاد در اين جنگ هفتاد و دو تن از صناديد و بزرگان قريش به خاك هلاك افتاد سى و شش تن بدست على ( عليه السّلام ) كشته شد و سى و شش تن بدست ديگران و فرشتگان .\r\nچون جنگ به سود اهل اسلام پايان يافت برخى از ياران پيغمبر ( صلَّى الله عليه و آله و سلَّم ) عرض كردند كه از كاروان تعقيب كنيم عباس كه اسير و در بند بود گفت اين كار نشايد\r\n","description":"","footnote":"","page_name":" 88 ","page_number":103},
  {"content":"\r\nزيرا خدا به شما يكى از دو طايفه را وعده كرده است و اينك به آن رسيديد .\r\nبهر حال آيهء دوازدهم در اين زمينه وارد گرديده كه يكى از دو طايفه :\r\nصاحب شوكت و قدرت يعنى نفير و قريش ، يا غير صاحب قدرت و شوكت يعنى كاروان و عير نصيب است و گر چه مسلمين دوست دار بى قدرت و شوكت باشند ليكن خدا چون قطع دابر كافرين و اثبات حق را مىخواهد مسلمين را بر صاحب شوكت مستولى خواهد ساخت .\r\nفاضل مقداد ، پس از تفسير اين آيه و تفصيل مفاد آن ، چنين افاده كرده است « گر چه در اين آيه چيزى از فقه جهاد و احكام آن نيست ليكن من آن و قصه اش را يكى به پيروى از پيشينيان و ديگر براى نقل معجزه‌اى كه از پيغمبر ( صلَّى الله عليه و آله و سلَّم ) صدور يافته آوردم » .\r\n13 - آيهء 61 ، از سورهء انفال * ( وَإِنْ جَنَحُوا لِلسَّلْمِ فَاجْنَحْ لَها وَتَوَكَّلْ عَلَى الله إِنَّه هُوَ السَّمِيعُ الْعَلِيمُ ) * .\r\nمفاد آيه ، لزوم ميل به مسالمت و مصالحه است در موردى كه مشركان به مسالمت و صلح قائل گردند . ابن عباس اين حكم را به آيه 29 از سورهء توبه * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ ) * و حسن و مجاهد و قتاده به آيهء 5 از سورهء توبه * ( فَاقْتُلُوا الْمُشْرِكِينَ حَيْثُ وَجَدْتُمُوهُمْ ) * منسوخ دانسته‌اند ليكن بيشتر آن را منسوخ ندانسته و از جمله دلائل منسوخ نبودن آن را اين قرار داده‌اند كه آيهء * ( فَاقْتُلُوا الْمُشْرِكِينَ . . ) * در سال نهم از هجرت نزول يافته و آن را پيغمبر صلَّى الله عليه و آله و سلَّم به مكه فرستاده و بعد از آن با اهل نجران مصالحه كرده كه دو هزار حله : هزار حله در ماه صفر و هزار ، حله در ماه رجب بدهند .\r\n","description":"","footnote":"","page_name":" 89 ","page_number":104},
  {"content":"\r\n14 - آيات 10 و 11 ، از سورهء ممتحنه * ( يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ الله أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَلا هُمْ يَحِلُّونَ لَهُنَّ وَآتُوهُمْ ما أَنْفَقُوا وَلا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ وَلا تُمْسِكُوا بِعِصَمِ الْكَوافِرِ وَسْئَلُوا ما أَنْفَقْتُمْ وَلْيَسْئَلُوا ما أَنْفَقُوا ذلِكُمْ حُكْمُ الله يَحْكُمُ بَيْنَكُمْ وَالله عَلِيمٌ حَكِيمٌ وَإِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا وَاتَّقُوا الله الَّذِي أَنْتُمْ بِه مُؤْمِنُونَ ) * در سال حديبيه ( سال 6 ) كه ميان پيغمبر صلَّى الله عليه و آله و سلَّم و قريش مكه كار به مصالحه پايان يافته يكى از مواد صلح اين بوده كه اگر از طرف مشركان كسى نزد پيغمبر صلَّى الله عليه و آله و سلَّم بيايد پيغمبر صلَّى الله عليه و آله و سلَّم او را برگرداند و رد كند و اگر از اين سوى كسى نزد ايشان رود باز نگردانند چون صلح نامه مختوم شد سبيعه دختر حارث اسلمى كه اسلام را پذيرفته بود نزد پيغمبر صلَّى الله عليه و آله و سلَّم و مسلمين آمد شوهرش كه مسافر يا صيفى نام داشته و كافر بود نزد پيغمبر ( صلَّى الله عليه و آله و سلَّم ) آمده و گفته است هم اكنون كه هنوز گل مهر صلح نامه خشك نشده تو پيمان بستى كه كسان ما را بما برگردانى اينك زن من را باز گردان . آيهء بالا در اين زمينه نزول يافته است .\r\nبهر حال احكامى چند ( 9 حكم ) از اين آيه مستفاد و در ذيل آن ياد شده كه از آن جمله است :\r\n","description":"","footnote":"","page_name":" 90 ","page_number":105},
  {"content":"\r\nاختلاف در مسألهء ازدواج با زنان كافره حربى باشند يا ذمى . به قولى جملهء * ( وَلا تُمْسِكُوا بِعِصَمِ الْكَوافِرِ ) * ناظر است به اين كه نكاح با كافره ، حربى باشد يا ذمى نكاح هم بطور دوام باشد يا انقطاع ، جائز نيست به قولى ديگر جمله ناظر است به اين كه مردان بايد زنان خود را اگر با كفار مانده‌اند طلاق دهند .\r\nابن عباس گفته است مراد اينست كه اگر از كسى زنى در مكه مانده بود او را بشمار نياورد چه اختلاف دارين ( دار كفر و دار اسلام ) عصمت را قطع كرده است .\r\n15 - آيهء 12 ، از سورهء ممتحنه * ( يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِالله شَيْئاً وَلا يَسْرِقْنَ وَلا يَزْنِينَ وَلا يَقْتُلْنَ أَوْلادَهُنَّ وَلا يَأْتِينَ بِبُهْتانٍ يَفْتَرِينَه بَيْنَ أَيْدِيهِنَّ وَأَرْجُلِهِنَّ وَلا يَعْصِينَكَ فِي مَعْرُوفٍ فَبايِعْهُنَّ وَاسْتَغْفِرْ لَهُنَّ الله إِنَّ الله غَفُورٌ رَحِيمٌ ) * در جلد اول ، اين آيه ، و شأن نزول آن آورده شده . در اينجا اين روايت نقل مىگردد : روايت شده كه پيغمبر ( صلَّى الله عليه و آله و سلَّم ) بر كوه صفا بوده كه زنان ( و از جمله هند دختر عتبه ، زن ابو سفيان ، مادر معاويه ، از ترس اين كه پيغمبر او را بشناسد در حالى كه بطور ناشناس نقابى بر صورت افكنده ) براى بيعت آماده شده‌اند چون پيغمبر ( صلَّى الله عليه و آله و سلَّم ) گفته است * ( ( عَلى أَنْ لا يُشْرِكْنَ بِالله شَيْئاً ) ) * هند گفته است تو امروز در بيعت با مردان به اسلام و جهاد اكتفا كردى و بر ما شرائطى زيادتر و سختتر مىگويى پيغمبر گفت « و لا تسرقن » باز هند گفت ابو سفيان مردى است گرفته و ممسك من از مال او زير و رو و برداشت كرده‌ام نمىدانم حلالست يا نه ابو سفيان كه ايستاده بود گفت آن چه از مال من در گذشته و آينده زير و رو كرده و بكنى حلال است پيغمبر ( صلَّى الله عليه و آله و سلَّم ) خنديد و او را شناخت و گفت تو هند دختر عتبه هستى گفت آرى يا نبى الله بگذر از آن چه پيش از اين از من سر زده خداى از تو بگذرد پيغمبر ( صلَّى الله عليه و آله و سلَّم ) گفت « و لا تزنين » هند گفت : مگر زن آزاد هم زنا مىدهد ؟ ! يكى\r\n","description":"","footnote":"","page_name":" 91 ","page_number":106},
  {"content":"\r\n\r\nاز ياران كه ايستاده بود و در جاهليت با هند سابقه مىداشت خنده‌اى كرد ! پيغمبر ( صلَّى الله عليه و آله و سلَّم ) گفت « و لا تقتلن أولادكن » هند كه پدرش عتبه و برادرش وليد و عمويش شيبه و پسرش حنظله در جنگ بدر بدست على عليه السلام كشته شده بودند و بخصوص براى پسرش دلى خونين مىداشت گفت ما فرزندان خود را بزرگ مىكنيم و شما ايشان را مىكشيد عمر كه آنجا ايستاده بود چنان خنديد كه به پشت افتاد پيغمبر ( صلَّى الله عليه و آله و سلَّم ) هم تبسم فرمود آنگاه گفت « و لا تأتين ببهتان تفترينه » هند گفت به خدا سوگند ، بهتان زشت است و تو ما را جز به كار نيك و ستوده و مكارم اخلاق نمىفرمايى و چون پيغمبر ( صلَّى الله عليه و آله و سلَّم ) گفت « و لا تعصين فى معروف » هند گفت ما كه در اين مجلس نشسته‌ايم بدين قصديم كه ترا در هيچ امرى معصيت نكنيم ، احكام مستفاد از اين آيه كه در سال فتح مكه ( سال هشتم هجرى ) نزول يافته روشن است و محتاج به تفصيل نيست .\r\nنوع سيم در اين قسمت كه براى بيان « انواعى ديگر از جهاد » عنوان گرديده هفت آيه آورده شده است :\r\n1 - آيهء 9 و 10 ، از سورهء حجرات * ( وَإِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ الله فَإِنْ فاءَتْ فَأَصْلِحُوا بَيْنَهُما بِالْعَدْلِ وَأَقْسِطُوا إِنَّ الله يُحِبُّ الْمُقْسِطِينَ ، إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَاتَّقُوا الله لَعَلَّكُمْ تُرْحَمُونَ ) * .\r\nبه اين آيه ، برخى بر حكم قتال با بغاة ( باغيان ) و خوارج استدلال كرده و بعضى آن استدلال را مردود دانسته و سبب نزول آن را قتالى گفته‌اند كه ميان دو طايفه از انصار رخ داده است .\r\n","description":"","footnote":"","page_name":" 92 ","page_number":107},
  {"content":"\r\n2 - آيهء 60 ، از سورهء انفال * ( وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ تُرْهِبُونَ بِه عَدُوَّ الله وَعَدُوَّكُمْ وَآخَرِينَ مِنْ دُونِهِمْ لا تَعْلَمُونَهُمُ الله يَعْلَمُهُمْ وَما تُنْفِقُوا مِنْ شَيْءٍ فِي سَبِيلِ الله يُوَفَّ إِلَيْكُمْ وَأَنْتُمْ لا تُظْلَمُونَ ) * از اين آيه چنان كه آماده ساختن عدّه و عدّه و وسائل حمله و دفاع ( هر زمانى به اقتضاى آن زمان ) براى حفظ ثغور و ارهاب دشمنان دين و كشور استفاده مىشود ، آن هم به حد اكثر از قوت و توانايى و استطاعت ، همچنين آماده ساختن افرادى از جنبه علمى براى حفظ ثغور علمى اعتقادات ، و فروع نيز به خوبى از آن قابل استفاده است تا از همه جهت ارهاب عدو كه مقصود اصلى است انجام يابد .\r\nاز جمله پنج فائده كه در زير اين آيه آورده شده اينست كه هر كس به جان نتواند به كار مرابطه پردازد بايد بمال خويش در اين راه كوشش كند از اين رو در آخر آيه فرمود * ( وَما تُنْفِقُوا مِنْ شَيْءٍ . . ) * .\r\n3 - آيهء 54 ، از سورهء مائده * ( يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِه فَسَوْفَ يَأْتِي الله بِقَوْمٍ يُحِبُّهُمْ وَيُحِبُّونَه أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ الله وَلا يَخافُونَ لَوْمَةَ لائِمٍ ذلِكَ فَضْلُ الله يُؤْتِيه مَنْ يَشاءُ وَالله واسِعٌ عَلِيمٌ ) * .\r\nاز على عليه السّلام روايت شده كه در جنگ جمل گفته است : « و الله ما قوتل اهل هذه الآية حتى اليوم » .\r\n","description":"","footnote":"","page_name":" 93 ","page_number":108},
  {"content":"\r\n4 - آيهء 35 ، از سورهء مائده * ( يا أَيُّهَا الَّذِينَ آمَنُوا اتَّقُوا الله وَابْتَغُوا إِلَيْه الْوَسِيلَةَ وَجاهِدُوا فِي سَبِيلِه لَعَلَّكُمْ تُفْلِحُونَ ) * 5 - آيهء 125 ، از سورهء نحل * ( ادْعُ إِلى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِه وَهُوَ أَعْلَمُ بِالْمُهْتَدِينَ ) * « 1 » از اين آيه و آيهء 134 از سورهء طه * ( لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَنَخْزى ) * چنين استفاده شده كه محاربه و مقاتله با كفار و بغاة جايز نيست مگر پس از دعوت به مجالس اسلام و اقامهء حجت بر ايشان پس واجب است پيش از آغاز جنگ و قتال براى دعوت بطريق حكمت ( برهان ) يا موعظهء حسنه ( خطابه ) يا جدال احسن ( جدل ) با رعايت استعداد افهام و عقول و افراد كه « أمرنا معاشر الانبياء ان نكلَّم الناس على قدر عقولهم » دست به كار شوند اگر از اين راه نشد آنگاه ناگزير به كار قتال پردازند .\r\n6 - آيهء 106 ، از سورهء نحل * ( مَنْ كَفَرَ بِالله مِنْ بَعْدِ إِيمانِه إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ وَلكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ الله وَلَهُمْ عَذابٌ عَظِيمٌ ) *\r\n\r\n","description":"","footnote":"\r\n« 1 » فاضل مقداد گفته است علت تقديم خطابه ( موعظه حسنه ) بر جدل ( جدل احسن ) در اين آيه شريفه اينست كه چون انتفاع برندگان به خطابه غالب مردم مىباشند پس بيشترند از اين رو مقدم داشته شده يا اين كه « واو » افاده ترتيب نمىكند . در اين مورد در حاشيهء كنز العرفان مطلبى بدين مفاد نوشته‌ام .\r\n","page_name":" 94 ","page_number":109},
  {"content":"\r\nاز جمله چهار فائده مذكور در ذيل آيه اينست كه به حكم اين آيه و آيهء 27 از سورهء آل عمران * ( لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ الله فِي شَيْءٍ إِلَّا أَنْ تَتَّقُوا مِنْهُمْ تُقاةً ) * ( در برخى از قرائتها تقية ) تقيه جائز است .\r\nچنان كه به گفتهء فاضل مقداد بخارى هم در باب « اكراه » از حسن بصرى نقل كرده كه « التقية إلى يوم القيمة » پس قسم مباح از سه قسم تقيه ( حرام در مورد قتل نفس ، واجب در غير مورد حرام و مباح با نظر گرفتن سبب نزول آيه كه در قضيهء عمار و كشته شدن سميه ما در او و ياسر پدرش براى عدم تقيه و نجات عمار براى تقيه بوده و پيغمبر ( صلَّى الله عليه و آله و سلَّم ) عمل او را تصويب فرموده است ) از اين آيه استفاده شده .\r\n7 - آيهء 38 ، از سورهء انفال * ( قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَإِنْ يَعُودُوا فَقَدْ مَضَتْ سُنَّتُ الأَوَّلِينَ ) * در ذيل اين آيه دو حكم آورده شده يكى آمرزش حقوق الهى كفار پس از اين كه به اسلام وارد شوند دوم جواز قتل مرتد به شرائط مذكور در محل خود .\r\nمقدس اردبيلى در كتاب « زبدة البيان فى آيات احكام القرآن » پس از اين كه قسمتى از آيات مربوط به قتال را در كتاب جهاد آورده و گفته است چون جهاد جز با امام روا نيست و در آن هنگام هم نيازى به معرفت احكام نخواهد بود از اين رو باقى آيات را از قبيل . . ( چند آيه بطور فهرست آورده است كه ما در اينجا به تفصيل نقل كرده‌ايم ) در اينجا نمىآوريم ليكن آياتى ديگر را كه با اين باب مناسب و بر فائده هايى بسيار مشتمل است مىآوريم و اين كتاب را به آوردن آنها به اتمام مىرسانيم شش آيه را كه غالب آنها را از پيش آورديم با تفصيلى زيادتر نسبت به احكام مستفاد از آنها آورده است . از جمله آيه 96 از سورهء نساء\r\n","description":"","footnote":"","page_name":" 95 ","page_number":110},
  {"content":"\r\n\r\n* ( . . إِذا ضَرَبْتُمْ فِي سَبِيلِ الله فَتَبَيَّنُوا . . ) * الآيه و آيهء 99 ، از سورهء نساء * ( إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً ) * و آيهء 56 از سورهء نحل * ( يا عِبادِيَ الَّذِينَ آمَنُوا إِنَّ أَرْضِي واسِعَةٌ فَإِيَّايَ فَاعْبُدُونِ ) * و آيه 43 از سورهء عنكبوت * ( وَالَّذِينَ هاجَرُوا فِي الله مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَلأَجْرُ الآخِرَةِ أَكْبَرُ لَوْ كانُوا يَعْلَمُونَ ) * و آيهء * ( وَإِنْ طائِفَتانِ مِنَ الْمُؤْمِنِينَ اقْتَتَلُوا . . ) * الآية و آيهء * ( يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ . . ) * الآيه .\r\nمجموع آياتى كه در بارهء جهاد ، به ترتيب ، آورده شده 33 آيه است .\r\n","description":"","footnote":"","page_name":" 96 ","page_number":111},
  {"content":"\r\n8 - كتاب امر بمعروف و نهى از منكر « 1 »\r\nسه آيه در كنز العرفان در اين كتاب بطور استقلال آورده شده است :\r\n1 - آيهء 110 از سورهء آل عمران * ( كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ وَتُؤْمِنُونَ بِالله ) * .\r\nاز جمله سه فائده مذكور در ذيل آيه اينست كه وجوب امر و نهى نسبت بمعروف و منكر بطور وجوب عينى است .\r\n2 - آيهء 104 ، از سورهء آل عمران * ( وَلْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَأُولئِكَ هُمُ الْمُفْلِحُونَ ) * .\r\nمخالفين « وجوب عينى » از كلمهء « من » در اين آيه استفادهء « وجوب كفائى » كرده‌اند .\r\nاز جمله هفت فائده مذكور در ذيل اين آيه اينست كه امر و نهى از وظائف دانايانست و نسبت به نادانان و نامتعمدانست و گر نه نسبت به كسى كه از روى علم و قصد و اختيار مرتكب « منكر » شود امر و نهى جائز است نه واجب آن هم در صورتى كه بر اين كار ضررى نباشد و گر نه جائز هم نخواهد بود چنان كه در خبرى است « من علق سوطا او سيفا فلا يؤمر و لا ينهى » .\r\n\r\n","description":"","footnote":"\r\n« 1 » يكى از مهمترين دستورهاى اجتماعى اسلام كه اگر به آن عمل شود بهترين نظم و كاملترين عدل در اجتماع حكومت مىكند همين امر بمعروف است به اين جهت در قرآن مجيد و هم روايات در باره اش تأكيد شده است از پيغمبر ( ص ) روايت است « لتأمرن بالمعروف و لتنهن عن المنكر و الا تولى عليكم شراركم و يدعو خياركم فلا يستجاب لهم » و على ( ع ) در اين باره گفته است « هما خلقان من اخلاق اللَّه »\r\n","page_name":" 97 ","page_number":112},
  {"content":"\r\n3 - آيهء 41 از سورهء حج * ( الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ ) * .\r\nآياتى دال بر تدريج در عمل از آسان به دشوار و از قول بفعل مانند * ( فَأَصْلِحُوا بَيْنَهُما ) * كه بعد از آن * ( فَقاتِلُوا الَّتِي تَبْغِي ) * آورده شده و هم آياتى دال بر شدت و ضعف و تشكيك در وجوب مانند * ( وَأَنْذِرْ عَشِيرَتَكَ الأَقْرَبِينَ ) * و * ( قُوا أَنْفُسَكُمْ وَأَهْلِيكُمْ ناراً وَقُودُهَا النَّاسُ وَالْحِجارَةُ ) * نيز در اين مورد آورده و مورد استفاده شده است .\r\nدر زبدة البيان آياتى ديگر نيز در اين كتاب ياد گرديده است از قبيل آيهء 92 از سورهء نحل * ( إِنَّ الله يَأْمُرُ بِالْعَدْلِ وَالإِحْسانِ وَإِيتاءِ ذِي الْقُرْبى وَيَنْهى عَنِ الْفَحْشاءِ وَالْمُنْكَرِ وَالْبَغْيِ يَعِظُكُمْ لَعَلَّكُمْ تَذَكَّرُونَ ) * و آيهء 139 از سورهء نساء * ( وَقَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ الله يُكْفَرُ بِها وَيُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِه إِنَّكُمْ إِذاً مِثْلُهُمْ إِنَّ الله جامِعُ الْمُنافِقِينَ وَالْكافِرِينَ فِي جَهَنَّمَ جَمِيعاً ) * .\r\nمجموع آياتى كه در اين كتاب به آنها استناد شده پنج آيه است\r\n","description":"","footnote":"","page_name":" 98 ","page_number":113},
  {"content":"\r\n\r\n9 - كتاب مكاسب\r\nبحث در اين باب تحت دو قسم آورده شده است :\r\nقسم اول اين قسم كه براى بحث از اكتساب بطور مطلق عنوان گرديده شش آيه در آن آورده شده است :\r\n1 - آيات 19 و 20 و 21 ، از سورهء حجر * ( وَالأَرْضَ مَدَدْناها وَأَلْقَيْنا فِيها رَواسِيَ وَأَنْبَتْنا فِيها مِنْ كُلِّ شَيْءٍ مَوْزُونٍ ، وَجَعَلْنا لَكُمْ فِيها مَعايِشَ وَمَنْ لَسْتُمْ لَه بِرازِقِينَ ، وَإِنْ مِنْ شَيْءٍ إِلَّا عِنْدَنا خَزائِنُه وَما نُنَزِّلُه إِلَّا بِقَدَرٍ مَعْلُومٍ ) * .\r\nفاضل هفت فائده در ذيل آيه آورده است كه هيچ كدام جنبهء فقهى ندارد .\r\nمقدس اردبيلى در ذيل آيه چنين افاده كرده است :\r\n« در اين آيه دلالت است بر اقامهء سكنى در زمين مطلقا ، بلكه تصرف در آن مطلقا ، تا دليلى بر منع برسد . و دلالت است بر اين كه امور و اشياء موزونه يعنى آنها كه به قدر اقتضاء مصلحت ، اندازه و تقدير شده همه براى انسان است و همهء اين مخلوقات بر او مباح است مگر آن چه را عقل منع كند مانند سموم مضره يا شرع جلو گيرد مانند مرده و خون و غير اينها . . پس مخلوقات همه مباح است براى انسان و به حكم عقل و نقل ، اصل در همهء اشياء ، اباحه است .\r\n2 - آيهء 10 ، از سورهء اعراف * ( وَلَقَدْ مَكَّنَّاكُمْ فِي الأَرْضِ ) *\r\n","description":"","footnote":"","page_name":" 99 ","page_number":114},
  {"content":"\r\n* ( وَجَعَلْنا لَكُمْ فِيها مَعايِشَ قَلِيلًا ما تَشْكُرُونَ ) * .\r\nاز اين آيه همان استفاده مىشود كه از آيهء پيش .\r\n3 - آيهء 168 ، از سورهء بقره * ( يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ) * از جمله استفادات فقهى از اين آيه امكان استدلال به اباحهء اكل هر چيزيست كه در روى زمين است بر هر كس گر چه كافر باشد مگر آنجا كه دليلى از عقل يا نقل بر خلاف ديده شود پس اشياء غير مضره مباح و هم اعطاء ماكول به كفار جائز است .\r\nو از جمله استفادات اينست كه متابعت شيطان بلكه بطور كبراى كلى پيروى از هر كس كه عداوتش آشكار باشد مانند دشمنان دين در هر امرى كه جواز آن شرعا معلوم نباشد حرام و ممنوع است .\r\n4 - آيهء 81 ، از سورهء طه * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه فَيَحِلَّ عَلَيْكُمْ غَضَبِي وَمَنْ يَحْلِلْ عَلَيْه غَضَبِي فَقَدْ هَوى ) * .\r\nاز اين آيه اباحهء تكسب و طلب رزق و حرمت طغيان و تجاوز از حدود مقرره و جهات مشروعه استفاده شده است .\r\n5 - آيات 9 و 10 و 11 ، از سورهء ق * ( وَنَزَّلْنا مِنَ السَّماءِ ماءً مُبارَكاً فَأَنْبَتْنا بِه جَنَّاتٍ وَحَبَّ الْحَصِيدِ ، وَالنَّخْلَ باسِقاتٍ لَها طَلْعٌ نَضِيدٌ ، رِزْقاً لِلْعِبادِ وَأَحْيَيْنا بِه بَلْدَةً مَيْتاً كَذلِكَ الْخُرُوجُ ) * .\r\n","description":"","footnote":"","page_name":" 100 ","page_number":115},
  {"content":"\r\n\r\nاز اين آيه نيز چون محصول بوستانها و محصول دشتها ( دانه هاى قابل درو مانند گندم و جو و برنج ) و محصول درختهاى بلند يا باردار خرما ، كه همه به واسطهء آب پر منفعت ( مبارك ) آسمانى روياندهء الهى بوده ، رزق بندگان قرار داده شده استفاده گرديده كه همهء اين اشياء به همهء وجوه انتفاع جز در موردى كه نهى و منعى وارد شده باشد بر همهء عباد مباح است .\r\n6 - آيهء 15 ، از سورهء ملك * ( هُوَ الَّذِي جَعَلَ لَكُمُ الأَرْضَ ذَلُولًا فَامْشُوا فِي مَناكِبِها وَكُلُوا مِنْ رِزْقِه وَإِلَيْه النُّشُورُ ) * .\r\nبدين آيه استدلال شده بر جواز طلب رزق و كوشش در راه تحصيل معاش .\r\nگفته‌اند پس از نزول آيهء * ( وَمَنْ يَتَّقِ الله يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ . . ) * الآيه مردانى از اصحاب به خانه نشستند و به عبادت پرداختند چون خبر به پيغمبر ( صلَّى الله عليه و آله و سلَّم ) رسيد ايشان را نكوهش كرد و گفت « انّي لأبغض الرّجل فاغرا فاه إلى ربّه يقول « اللهمّ ارزقنى » و يترك الطَّلب » و باز از پيغمبر ( صلَّى الله عليه و آله و سلَّم ) روايت شده « الكادّ على عياله كالمجاهد فى سبيل الله » .\r\nقسم دوم اين قسم براى بحث از اشيائى كه تكسب به آنها حرام است عنوان گرديده و شش آيه در ذيل آن مورد استناد و استفاده شده است :\r\n1 - آيهء 55 ، از سورهء يوسف * ( قالَ اجْعَلْنِي عَلى خَزائِنِ الأَرْضِ إِنِّي حَفِيظٌ عَلِيمٌ ) * .\r\n","description":"","footnote":"","page_name":" 101 ","page_number":116},
  {"content":"\r\nمحقق اردبيلى پس از آوردن آيه چنين افاده كرده است : « دلالت اين آيه بر اشيائى كه تكسب به آنها حرام است روشن نيست » .\r\nفاضل مقداد پس از اين كه افاده كرده است كه فقيهان بدين آيه بر جواز ولايت از جانب ظالم به شرط مقرر ، استدلال كرده‌اند و اين استدلال را درست ندانسته است اقسام ده گانه براى ولايت به اعتبار حال متولَّى و متولَّى عنه ياد كرده است .\r\n2 - آيهء 42 ، از سورهء مائده * ( سَمَّاعُونَ لِلْكَذِبِ أَكَّالُونَ لِلسُّحْتِ ) * .\r\nسحت ، كه در لغت بمعنى استيصال ( از ريشه كندن است ) در روايت نبوى به رشوهء در حكم تفسير شده « السّحت هو الرشوة فى الحكم » در روايتى علوى كه محقق اردبيلى آن را « غير ظاهر الصحة و السند » و مشتمل بر معدودى از مكروهات دانسته چنين تفسير شده « هو الرشوة فى الحكم و مهر البغى و كسب الحجام و عسيب الفحل و ثمن الكلب و ثمن الخمر و ثمن الميتة و حلوان الكاهن و الاستعمال ( يا و الاستكتاب ) فى المعصية » و در روايتى از حضرت صادق « ان السحت انواع كثيرة فاما الرشا في الحكم فهو الكفر با لله » انواعى براى آن قائل شده است ، به حكم مذمتى سخت كه از آكل آن شده و از سياق آن ظاهر مىباشد به حرمت محكوم است .\r\nاز پنج فائده كه فاضل در ذيل آيه آورده است يكى اينست كه گرفتن رشوه ، خواه براى حكم بله باشد يا عليه ، به حق باشد يا بباطل ، حرام است ليكن دادن آن در صورتى كه براى توصل به حق باشد و راهى ديگر نداشته باشد حرام نيست . ليكن اين فرق كه فاضل آورده است خالى از تامل نيست .\r\n3 - آيهء 33 ، از سورهء نور * ( وَلا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَياةِ الدُّنْيا وَمَنْ يُكْرِهْهُنَّ فَإِنَّ الله مِنْ بَعْدِ إِكْراهِهِنَّ غَفُورٌ رَحِيمٌ ) *\r\n","description":"","footnote":"","page_name":" 102 ","page_number":117},
  {"content":"\r\nچنان كه در جلد اول آورده شد در جاهليت مردان پست و نابكار و آزمند و طمع كار از زنان ناپارسا و كنيزان خود استفادهء مادى مىكرده يعنى آنها را به كار زشت و پست وا مىداشته و از اين راه در آمدى بدست مىآورده و بر ثروت و مال خود مىافزوده‌اند . نه زن از مشاهير آنان كه پرچم بر خانهء خود مىافراشته و خانه هاشان به نام « خرابات » خوانده مىشده در جلد اول ياد گرديد . در سبب نزول آيهء فوق چنين گفته شده كه عبد الله بن ابىّ منافق مشهور ، را كنيزكانى بود ( از كشاف شش تن از ايشان چنين نام برده شده‌اند . معاذه . مسيكه . اميمه ، عمره . اروى ، و قتيله ) كه آنها را مجبور به زنا دادن كرده و ضريبه بر ايشان بسته بود دو تن از ايشان ( معاذه و مسيكه ) به پيغمبر ( ص ) شكايت بردند بر اثر آن ، آيهء بالا نزول يافت بنقل از كشاف در حديثى چنين آمده است « ليقل احدكم فتاى و فتاتى و لا يقل عبدى و امتى » اين حديث حد مراقبت و رعايت و توجه اسلام را از عبيد و اماء به خوبى مىرساند و مىفهماند كه اسلام به آنها چه نظرى داشته و بطور حتم نظر خريد و فروش و معامله و اذيت و آزار نبوده چنان كه در حديثى ديگر آمده است :\r\n« شرّ الناس من باع النّاس » .\r\nبهر جهت در ذيل آيهء شريفه ، كه كلمهء « فتاة » در آن آورده شده و منظور از آن كنيز است ، چهار فائده ياد گرديده كه از آن جمله است تحريم اكراه بر زنا .\r\n4 و 5 آيات 90 و 91 ، از سورهء مائدة * ( يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه لَعَلَّكُمْ تُفْلِحُونَ إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَالْبَغْضاءَ ) *\r\n","description":"","footnote":"","page_name":" 103 ","page_number":118},
  {"content":"\r\n* ( فِي الْخَمْرِ وَالْمَيْسِرِ وَيَصُدَّكُمْ عَنْ ذِكْرِ الله وَعَنِ الصَّلاةِ فَهَلْ أَنْتُمْ مُنْتَهُونَ ) * . در ذيل اين دو آيه ، كه آخرين آيه ايست ، كه در بارهء خمر نزول يافته ، و به گفته فاضل از نه راه نسبت به تحريم آن در اين آيه تأكيد به عمل آمده پنج حكم آورده شده است . از آن جمله است حرمت تكسب به خمر و سائر مسكرات و هم اجرت بر كارى مربوط و متعلق به آنها چه آن كه رواياتى هم وارد است بدين مفاد كه آن چه را خدا حرام كرده ثمن آن را نيز حرام قرار داده است . از قبيل روايات نبوى « لعن الله اليهود حرّمت عليهم الشّحوم فباعوها و اكلوا ثمانها » و از قبيل خبر ديگر نبوى نيز « لعن الخمر شاربها و عاصرها و ساقيها و بائعها و آكل ثمنها فقام اليه اعرابى . الخبر » و از آن جمله است معانى كلمات وارده در اين آيات كه چون دانستن آنها در استنباط حكم فقهى تأثير دارد بطور خلاصه ترجمه و آورده مىشود :\r\n« ميسر » همان قمار است به تمام انواعش از قبيل نرد و شطرنج پس تكسب به اينها و ساختن آلات آنها و بيع و حتى نشستن در مجلس بازى آنها حرام است از پيغمبر ( صلَّى الله عليه و آله و سلَّم ) روايت شده كه « اللَّاعب بالنّرد شير كمن غمس يده فى لحم الخنزير و دمه » در بارهء نرد و شطرنج جز از برخى از علماء شافعى كه آن را در غير حال الهاء و اغفال از نماز ، محكوم بجواز دانسته‌اند خلافى در حرمت نيست .\r\nمراد از « انصاب » بتهايى است كه براى عبادت مىساخته‌اند پس حرام است كه كسى ساختن آنها را كسب خود قرار دهد يا خريد و فروش كند .\r\nمراد از « ازلام » كه مفرد آن زلم است ( بفتح زاء بر وزن صنم و ضم آن بر وزن امم ) تيرهايى است كه پر و پيكان نداشته و بر بعضى نوشته شده بوده « أمرني ربي » و بر بعضى « نهانى ربي » و بر بعضى هيچ چيز نوشته نشده بوده و به آنها در سفرها و كارهاى خود تفأل مىزده‌اند بدين گونه كه چون مىخواسته اند\r\n","description":"","footnote":"","page_name":" 104 ","page_number":119},
  {"content":"\r\nبه سفرى بروند يا به كارى دست بزنند اين تيرها را در ظرفى مىريخته و بهم مىزده‌اند اگر تيرى كه بر آن « أمرني ربي » بوده بيرون مىآمده اقدام و اگر تير « نهانى ربي » بدست مىآمده صرف نظر و اگر تير نانوشته بيرون مىآمده عمل را تجديد و تكرار مىكرده‌اند . گروهى از مفسران چنين گفته‌اند . ليكن على بن ابراهيم از حضرت صادق ( ع ) نقل كرده كه ده عدد تير بوده هفت عدد با سهم و نصيب و سه عدد آنها بى سهم و نصيب . سهم دارهاى هفتگانه را نام چنين بوده : فذّ . توام . رقيب . حلس .\r\nنافس . مسبل و معلَّى . پس فذ را يك سهم و توام را دو سهم و رقيب را سه سهم و همين طور افزوده مىشده تا معلى كه هفت سهم مىداشته است و نامهاى سه تير بى سهم : سفيح . منيح . و وغد بوده است « 1 » . شترى را مىخريده و مىكشته و با جزائى تقسيمش مىكرده و به دور آن جمع مىگشته و تيرها را بيرون مىآورده و بدست مردى مىداده‌اند و پس از عمل ياد شده قيمت را از كسى مىگرفته‌اند كه تيرهاى بى نصيب به نام او بيرون مىآمده است و اين نوعى از قمار بوده كه ميان عرب جاهلى رواج مىداشته است .\r\nزمخشرى نقل كرده كه شتر را بده جزء تقسيم مىكرده‌اند . بعضى گفته‌اند بر بيست و هشت جزء قسمت مىكرده‌اند و كسانى كه تير نانوشته به نام ايشان بيرون\r\n\r\n","description":"","footnote":"\r\n« 1 » در جلد اول نامهاى اين قداح ، در بحث از حرمت خمر ، آورده شد در اينجا مناسب است ضبط اين الفاظ ياد گردد فذ بفتح فاء و با ذال منقوطهء مشدده ( بر وزن حظ ) توام با تاء دو نقطه فوقانى مفتوح و همزه مفتوحه ( بر وزن مرهم ) رقيب با راء بى نقطه و قاف ( بر وزن نقيب ) حلس با حاء بى نقطه مكسور و لام ساكنه و سين بى نقطه ( بر وزن ضرس ) نافس با نون پيش از الف وفاء مكسوره و سين بى نقطه ( بر وزن جالس ) مسبل با سين بى نقطه و باء يك نقطه ( بر وزن مقبل ) معلى با ميم مضمومه و عين بى نقطهء مفتوحه و لام مشدده مفتوحه ( بر وزن مصلى ) سفيح با سين بى نقطه مفتوحه و فاء مكسوره و حاء بى نقطه ( بر وزن فصيح ) منيح با ميم مفتوحه و نون مكسوره و ياء دو نقطهء تحتانى و حاء بى نقطه ( بر وزن فصيح ) و غد با واو مفتوحه و غين با نقطهء ساكنه و دال بى نقطه ( بر وزن نقد ) است .\r\n","page_name":" 105 ","page_number":120},
  {"content":"\r\nمىآمده بى نصيب مىبوده‌اند و كسى كه يكى از تيرهاى سهم دار به نامش بيرون مىآمده نصيب معين همان تير را مىبرده و آن نصيبها را به فقيران مىداده و خود چيزى از آن نمىخورده و به اين كار افتخار مىداشته‌اند و كسانى را كه در اين قمار با ايشان به بازى نمىآمده سرزنش مىكرده و او را « برم » ( بخيل و لئيم ) مىناميده‌اند . بعضى از فضلاء ( ابن حاجب ) اسماء قداح ( تيرها ) را در اشعار ذيل آورده است :\r\n\r\nهى فذ و توام و رقيب\r\nثم حلس و نافس ثم مسبل\r\nو المعلى و الوغد ثم سفيح\r\nو منيح و ذى الثلاثة تهمل\r\nو لكل مما عداها نصيب\r\nمثله ان تعدّ اوّل اوّل\r\n\r\nاين بود ترجمهء آن چه فاضل آورده است .\r\nدر تفسير صافى از كتاب فقيه ( من لا يحضر ) و تهذيب بنقل از على بن ابراهيم از حضرت جواد اين مضمون آورده شده است « در زمان جاهلى ده تن شريك مىشدند و شترى را به شركت مىخريدند و به وسيلهء قداح به استقسام آن مىپرداختند ( آنگاه نامهاى تيرها را بر شمرده پس از آن گفته است ) تيرها را بين آن ده تن به جولان مىآورده‌اند پس هر كس تيرى بى سهم به نامش بيرون مىآمده يك سيم قيمت شتر به عهده او مىافتاده اين كار تكرار مىشده تا سه سهم بى نصيب بيرون مىآمده و صاحبان آنها بدان قيمت شتر محكوم مىشده‌اند » .\r\nآنگاه صاحب تفسير صافى چنين گفته است . « . من مىگويم معنى تجزيهء شتر بده جزء تجزيهء قيمت آن بوده چنان كه در روايت حضرت جواد ( ع ) است نه تجزيهء گوشت آن » .\r\n6 - آيهء 61 ، از سورهء نور * ( لَيْسَ عَلَى الأَعْمى حَرَجٌ وَلا عَلَى الأَعْرَجِ حَرَجٌ وَلا عَلَى الْمَرِيضِ حَرَجٌ وَلا عَلى أَنْفُسِكُمْ أَنْ تَأْكُلُوا ) *\r\n","description":"","footnote":"","page_name":" 106 ","page_number":121},
  {"content":"\r\n* ( مِنْ بُيُوتِكُمْ أَوْ بُيُوتِ آبائِكُمْ أَوْ بُيُوتِ أُمَّهاتِكُمْ أَوْ بُيُوتِ إِخْوانِكُمْ أَوْ بُيُوتِ أَخَواتِكُمْ أَوْ بُيُوتِ أَعْمامِكُمْ أَوْ بُيُوتِ عَمَّاتِكُمْ أَوْ بُيُوتِ أَخْوالِكُمْ أَوْ بُيُوتِ خالاتِكُمْ أَوْ ما مَلَكْتُمْ مَفاتِحَه أَوْ صَدِيقِكُمْ لَيْسَ عَلَيْكُمْ جُناحٌ أَنْ تَأْكُلُوا جَمِيعاً أَوْ أَشْتاتاً فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ تَحِيَّةً مِنْ عِنْدِ الله مُبارَكَةً طَيِّبَةً كَذلِكَ يُبَيِّنُ الله لَكُمُ الآياتِ لَعَلَّكُمْ تَعْقِلُونَ ) * يكى از اقوال در سبب نزول آيه اينست كه گروهى به جنگ بيرون رفتند و خانه هاى خود را به معذورين سه گانه كه در آيه ياد شده‌اند سپردند اينان از اين كه چيزى از مأكولات آن خانه ها بخورند خوددارى داشتند و بر خود تنگ مىگرفتند اين آيه نازل گرديد .\r\nفقيهان به اين آيه بر جواز تصرف ( بعنوان خوردن نه غير آن ) در خانه هاى خويشاوندان ياد شده استدلال كرده‌اند . جبّائى خيال كرده است آيه بحديث « لا يحلّ مال امرئ الَّا بطيب نفسه » و به آيهء * ( لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناه ) * منسوخ شده است .\r\nبهر حال از جمله هفت فائده كه در اينجا مذكور شده اينست كه عدم ذكر فرزندان در اين آيه يا به واسطهء معلوم بودن آن از مفهومست زيرا جواز اكل از خانهء كسى كه اقرب است اولى است از آن كه ابعد است يا اين كه از كلمهء * ( « مِنْ بُيُوتِكُمْ » ) * مستفاد مىباشد چنان كه در حديث نبوى است « أنت و مالك لأبيك » و باز در\r\n","description":"","footnote":"","page_name":" 107 ","page_number":122},
  {"content":"\r\nحديث ديگر است : « اطيب ما اكل المرء من كسبه ، و انّ ولده من كسبه » .\r\nمناسب است در اينجا مختصرى از آن چه در بارهء « صديق » آورده شده ياد گردد :\r\nمحقق اردبيلى در اين زمينه چنين افاده كرده است « صديق » مثل « خليط » و « عدو » مفرد و جمع است و در اينجا بمعنى « اصدقاء » مىباشد و مراد از « صديق » كسى است كه در دوستى صادق باشد برخى گفته‌اند مراد از آن كسى است كه چنان كه ظاهر او با ظاهرت موافق است باطنش هم باطنت را موافق باشد . از حضرت صادق ( ع ) چنين روايت است « هو و الله الرجل يدخل فى بيت صديقه فيأكل طعامه به غير اذنه » نقل شده كه ربيع بن خثيم را صديقى بود در نبودن ربيع به خانهء وى رفت و از غذاء او خورد چون ربيع به خانه برگشت كنيزش اين خبر بوى باز گفت ربيع از شادى گفت اگر راست مىگويى در راه خدا آزادى . نقل شده است كه بزرگان صحابه و كسانى كه با بدريين ديدار داشته چنان بوده‌اند كه يكى در غيبت صديق خود به خانهء او داخل مىشده از كنيزش مىپرسيده كه كيسهء پول كجاست آنگاه هر چه مىخواسته برمىداشته است چون صاحب خانه برمىگشته و كنيز بوى خبر مىداده از شادى و سرور او را آزاد مىساخته است ! از حضرت صادق ( ع ) روايت شده « من عظم حرمة الصّديق ان جعله الله من الانس و الشّفقة و الانبساط و طرح الحشمة بمنزلة النّفس و الاب و الاخ و الابن » و شايد ذكر « ابن » در اين روايت اشاره به اين باشد كه يا از باب مفهوم موافق و يا از باب شمول * ( « مِنْ بُيُوتِكُمْ » ) * ، « ابن » نيز در آيه مراد\r\n","description":"","footnote":"","page_name":" 108 ","page_number":123},
  {"content":"\r\n\r\nو منظور است » فاضل مقداد از حضرت صادق ( ع ) روايت كرده است « أيدخل احدكم يده إلى كمّ صاحبه او جيبه و كيسه فياخذ منه ؟ فقالوا لا . قال ( ع ) فلستم بأصدقاء » باز از ابن عباس نقل كرده كه اين مضمون را گفته است « صداقت از نسب قوىتر است چه اهل دوزخ به پدران و مادران استغاثه نمىكنند بلكه به اصدقاء استغاثه مىكنند و مىگويند * ( « فَما لَنا مِنْ شافِعِينَ وَلا صَدِيقٍ حَمِيمٍ » ) * .\r\nمجموع آيات مربوط به دو قسم مكاسب ، 12 آيه است .\r\n","description":"","footnote":"","page_name":" 109 ","page_number":124},
  {"content":"\r\n10 - كتاب بيع\r\nدر اين كتاب ده آيه آورده شده است :\r\n1 - آيهء 29 ، از سورهء نساء * ( يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ وَلا تَقْتُلُوا أَنْفُسَكُمْ إِنَّ الله كانَ بِكُمْ رَحِيماً ) * دو حكم ( اول ، نهى از اكل مال و تصرف در آن از راه باطل : غصب باشد يا سرقت يا خيانت يا عقود فاسده از باب ربا يا غير آن . دوم ، اباحهء مال از راه تجارت و كسب مشروع ) و هشت فرع از اين آيه استفاده شده است كه از آن جمله است :\r\nمشروط بودن تجارت به تراضى متعاقدان خواه مراد از آن تراضى متعاقدان در حال عقد باشد و عقد بدان تمام و لازم شود ، تا پيش از تفرق هم خيار ، ساقط باشد و مجلس را خيار نباشد ، چنان كه مالك و ابو حنيفه گفته‌اند ، يا مراد تفرق از روى تراضى باشد تا حق خيار پيش از تفرق از مجلس برقرار باشد چنان كه شافعى و شيعه گفته‌اند و روايت « البيعان بالخيار ما لم يفترقا » هم آن را مىرساند .\r\nو از آن جمله است احتمال اين كه مراد از جملهء * ( وَلا تَقْتُلُوا أَنْفُسَكُمْ ) * اين باشد كه نفوس خود را به ارتكاب اثم از راه اكل مال بباطل هلاك مسازيد .\r\nدر اين مورد مناسب مىدانم بر آن چه فاضل مقداد در زمينهء جملهء « و لا تقتلوا . » آورده مطلبى را اضافه كنم . اين مطلب مربوط است به جلد اول و از استدراكات\r\n","description":"","footnote":"","page_name":" 110 ","page_number":125},
  {"content":"\r\nبحث است در بارهء وقوع اجتهاد ، حتى در زمان پيغمبر ( صلَّى الله عليه و آله و سلَّم ) ، و هم تقرير حضرت آن را .\r\nدر كتبى از تفسير از جمله تفسير ابو الفتوح در ذيل اين جمله مطلبى نقل شده كه به مناسبت فارسى بودن كتاب ابو الفتوح عين عبارت او در اينجا آورده مىشود : « يكى را از جملهء صحابه ، رسول ( صلَّى الله عليه و آله و سلَّم ) به سريتى فرستاد و گفت در راه مرا احتلام افتاد و سرما سخت بود و من نيارستم غسل كردن از هلاك ترسيدم تيمم كردم و نماز كردم به قوم خود چون باز آمدم رسول ( صلَّى الله عليه و آله و سلَّم ) را خبر دادم مرا گفت « يا هذا صلَّيت بأصحابك و أنت جنب ؟ ! » به اصحاب نماز كردى و تو جنب بودى ؟ ! من گفتم اى رسول الله سرما سخت بود و من بر خويشتن خائف بودم خواستم تا غسل كنم اين آيتم ياد آمد كه خداى تعالى مىگويد * ( وَلا تَقْتُلُوا أَنْفُسَكُمْ ) * رسول ( صلَّى الله عليه و آله و سلَّم ) بخنديد و ديگر چيزى نگفت » اين استنباط و اجتهاد كه از آن صحابى به عمل آمده بسيار لطيف و دقيق بوده و از تصويب و تقريرى كه از پيغمبر ( صلَّى الله عليه و آله و سلَّم ) به عمل آمده اجازهء اصل اجتهاد و استنباط و حتى سعهء دائره اش ؛ در نظر مقدس شارع به خوبى استنباط مىگردد .\r\nمحقق اردبيلى احتمال ارادهء جرح و ضرب هم از كلمهء قتل داده و نقل كرده كه كسانى از علماء قائل شده‌اند به حرمت مجروح ساختن انسان ، خود را .\r\n2 - آيهء 275 ، از سورهء بقرة * ( الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَأَحَلَّ الله الْبَيْعَ وَحَرَّمَ الرِّبا فَمَنْ جاءَه مَوْعِظَةٌ مِنْ ) *\r\n","description":"","footnote":"","page_name":" 111 ","page_number":126},
  {"content":"\r\n* ( رَبِّه فَانْتَهى فَلَه ما سَلَفَ وَأَمْرُه إِلَى الله وَمَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ) * .\r\nدر زمان جاهلى معمول چنان مىبوده كه چون زمان وامى كه وامخواه داده بوده است بسر مىآمده و از بدهكار مطالبه مىكرده است بدهكار مىگفته است تو بر مدت بيفزا من هم بر مبلغ چون هر دو مىافزوده‌اند مىگفته‌اند كارى است يكسان : چه در آغاز بيع بر سود بيفزاييم و چه پس از حلول اجل به واسطهء تمديد مدت و تأخير زمان اين آيه براى سرزنش ايشان است كه اينان چون از گور برخيزند و مبعوث گردند مانند مصروعان خواهند بود از جمله هفت فائده كه در اينجا ياد گرديده استفادهء اباحهء همه اقسام بيع است به استناد شيوع اطلاقى كلمهء « البيع » و از جمله اين كه رباء از كبائر سيئات است چنان كه از على ( ع ) روايت شده « لعن رسول الله ( صلَّى الله عليه و آله و سلَّم ) فى الرباء خمسة . آكله و موكله و شاهديه و كاتبه » و از حضرت صادق ( ع ) است « در هم رباء اعظم عند الله من سبعين زنية بذات محرم فى بيت الله الحرام » . محقق اردبيلى اين احتمال را كه رباء محرم از ميان معاملات بخصوص بيع مخصوص باشد و فى المثل در صلح يا هبهء معوضه نيايد احتمالى مستفاد از آيه دانسته و هم تحريم قياس و مشروع نبودن آن را از آيه قابل استفاده قرار داده است .\r\n3 - آيات 278 و 279 ، از سورهء بقره * ( يا أَيُّهَا الَّذِينَ آمَنُوا اتَّقُوا الله وَذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ فَإِنْ لَمْ تَفْعَلُوا فَأْذَنُوا بِحَرْبٍ مِنَ الله وَرَسُولِه وَإِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ . ) *\r\n","description":"","footnote":"","page_name":" 112 ","page_number":127},
  {"content":"\r\nسبب نزول آيه بروايتى اين بوده كه وليد ، پسر مغيره ، پدر خالد معروف ، را كه يكى از ربا خواران دوران جاهليت بوده ، مبلغى از وجه رباء بر قبيلهء ثقيف باقى مانده خالد وليد پس از اين كه به اسلام در آمده خواسته است آن باقى مانده را دريافت كند آيه نازل شده و به قولى مربوط به عباس و خالد كه در جاهليت با هم شريك و معاملات ربوى مىكرده‌اند بوده است .\r\nبهر حال در اين آيه نيز تأكيد زياد نسبت به حرمت رباء شده و احكامى فقهى از آن مستفاد است .\r\n4 - آيهء 130 ، از سورهء آل عمران * ( يا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَاتَّقُوا الله لَعَلَّكُمْ تُفْلِحُونَ ) * اين آيه ، بخصوص كه مضمون آن هم تكرار آيات ديگر است ، بر تأكيد و مبالغهء حرمت ربا دلالت مىكند .\r\nاز جمله معانى كه براى « اضعاف مضاعفه » گفته شده ، و به نظر انسب مىنمايد ، اينست كه بر زياده هم زياده‌اى قرار داده و باصطلاح امروز فرعى بر فرع بسته شود .\r\nمحقق اردبيلى در ذيل اين قسمت پس از اين كه از بعضى نقل كرده كه از جمله مصالح تحريم ربا را دعوت به مكارم اخلاق ( بدين گونه كه اقراض و امهال بى زياد ساختن مبلغ معمول گردد ) دانسته و روايت هشام بن سالم را از حضرت صادق ( ع ) به اين عبارت « انّما حرّم الله الرّبا لكي لا يمتنع الناس من اصطناع المعروف » و روايت سماعه را باز از آن حضرت ، پس از سؤال او از علت آوردن چند آيه در بارهء ربا و تكرار آنها ، بدين عبارت « او تدرى لم ذلك ؟ قلت لا .\r\n","description":"","footnote":"","page_name":" 113 ","page_number":128},
  {"content":"\r\nقال : لئلا يمتنع النّاس من اصطناع المعروف » از كافى نقل كرده چنين آورده است « و أنت تعلم انها ( اى المصالح ) تنعدم بفتح باب الحيلة كما هو المتعارف فانهم يأخذون بها ما يؤخذ بالربا ! » 5 - آيات 1 و 2 و 3 ، از سورهء تطفيف * ( وَيْلٌ لِلْمُطَفِّفِينَ ، الَّذِينَ إِذَا اكْتالُوا عَلَى النَّاسِ يَسْتَوْفُونَ وَإِذا كالُوهُمْ أَوْ وَزَنُوهُمْ يُخْسِرُونَ ) * .\r\nاين آيه و چند آيهء ديگر در قرآن مجيد از قبيل آيهء 7 و 8 از سورهء الرحمن * ( أَلَّا تَطْغَوْا فِي الْمِيزانِ وَأَقِيمُوا الْوَزْنَ بِالْقِسْطِ وَلا تُخْسِرُوا الْمِيزانَ ) * و آيهء 85 از سورهء هود * ( . . وَلا تَنْقُصُوا الْمِكْيالَ وَالْمِيزانَ . . ) * و آيهء 181 از سورهء الشعراء * ( أَوْفُوا الْكَيْلَ وَلا تَكُونُوا مِنَ الْمُخْسِرِينَ ) * و غير اينها بر وجوب ايفاء كيل و وزن و حرمت نقص آنها در بيع و معاملات دلالت و صراحت دارد .\r\nاين مضمون از تفسير كشاف آورده شده است « اهل مدينه بازرگان بودند و كم فروش ، و خريد و فروش ايشان به نام منابذه « 1 » و ملامسه « 2 » و مخاصره « 3 » بود پس اين آيه در بارهء ايشان نزول يافت و پيغمبر آن را بر ايشان خواند و گفت\r\n\r\n","description":"","footnote":"\r\n« 1 » در جاهليت چنان مرسوم بوده كه به نزديك گله گوسفند مىرفته‌اند و خريدار ريگى برمىداشته و مىگفته است مىاندازم بهر گوسفند كه اصابت كرد به فلان مبلغ از من باشد اين معامله را منابذه مىناميدند و « بيع حصاة » و « بيع القاء حجر » نيز مىگفته اند\r\n« 2 » ملامسه در بيع اينست كه يكى به ديگرى بگويد « هر گاه من جامهء ترا لمس كنم يا تو جامهء مرا لمس كنى بيع به فلان كيفيت لازم شود .\r\n« 3 » مخاصره نوعى از گروبندى بوده است .\r\n","page_name":" 114 ","page_number":129},
  {"content":"\r\nپنج در برابر پنج است . پرسيدند يا رسول الله مراد چيست ؟ گفت : « ما نقض قوم العهد الَّا سلَّط الله عليهم عدوّهم و ما حكموا به غير ما انزل الله الَّا فشافيهم الفقر و ما ظهرت فيهم الفاحشة الَّا فشا فيهم الموت و لا طفّفوا الكيل الَّا منعوا النّبات و اخذوا بالظنّ و لا منعوا الزّكاة الَّا حبس عنهم القطر » .\r\nنيشابورى در تفسير خود گفته است اگر اين سوره مدنى باشد كه سبب نزول درست است و اگر مكى باشد معلوم مىشود در مدينه پيغمبر ( صلَّى الله عليه و آله و سلَّم ) آن را به مناسبت وضع مردم آنجا بر ايشان قرائت فرموده است .\r\nابو الفتوح چنين آورده است « عبد الله عباس گفت سبب نزول آيه آن بود كه چون رسول خدا ( صلَّى الله عليه و آله و سلَّم ) به مدينه آمد اهل مدينه در باب كيل و وزن به غايت خبيث بودند خداى تعالى اين آيه فرستاد قرطى گفت معاملان مدينه مبايعت و تجارت ايشان به شكل قمار بودى بانواع حيلتهايى كه ايشان را بودى و نامهاى آن نزديك ايشان منابذه و ملابسه و مخاطره بود رسول ( صلَّى الله عليه و آله و سلَّم ) به بازار آمد و اين آيه بر ايشان خواند . سدّى گفت رسول ( صلَّى الله عليه و آله و سلَّم ) به مدينه آمد و مردى بود كنيت او ابو جهينه دو صاع داشت يكى زياده و يكى كم بيكى بزائد بستدى و بيكى ، به ناقص ، بدادى خداى تعالى اين آيات در حق او فرستاد » .\r\n6 - آيهء 267 ، از سورهء بقره * ( يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ وَلا تَيَمَّمُوا الْخَبِيثَ مِنْه تُنْفِقُونَ ، ) * .\r\n","description":"","footnote":"","page_name":" 115 ","page_number":130},
  {"content":"\r\nبه اين آيه بر ارجحيت انفاق از كسب حلال و نهى از انفاق از كسب حرام و هم وجوب تفقه قبل از شروع به تجارت براى عالم شدن به حلال و حرام چنان كه در نبوى هم هست « من اتّجر به غير فقه فقد ارتطم فى الرّبا » استدلال شده است .\r\n7 - آيهء 199 ، از سورهء اعراف . * ( خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ ) * .\r\nبه اين آيه نيز بر دو مطلب استدلال شده است : كراهت ربح بر مؤمن مگر در مورد ضرورت و كراهت معامله با سفلگان و ادنين ، كه بيكى از اقوال عبارتست از كسانى بى پروا ، كه آن چه از زشت و زيبا در حق ايشان گفته شود بدان توجه نكنند ، چون اين آيه بتعبير محقق اردبيلى « و ليس فى القرآن آية اجمع لمكارم الاخلاق منها » جامعترين آيات مربوط به مكارم اخلاق است و روايت حضرت صادق ( ع ) بدين معنى اشاره كرده است كه « امر الله نبيه فيها بمكارم الاخلاق » بىجا نيست مفاد عبارت مقدس اردبيلى در اينجا آورده شود چنين افاده كرده است :\r\n« عفو ، در برابر « جهد » بمعنى مشقت و ضد آنست پس معنى آن آسانى و سهولت مىباشد و معنى آيه اينست اى محمد بگير از افعال مردم و اخلاق ايشان و آن چه به ايشان مربوط است هر چيز كه براى تو سهل و آسانست . كار را آسان بگير و به تكلف مپرداز و مداقه به كار مبر و از ايشان جهد و مشقت مخواه تا نفرت نكنند و گريزان نشوند چنان كه فرموده است « يسّروا و لا تعسّروا » و مراد از « عرف » افعال جميل و معروف است و از جاهلين اعراض كن يعنى سفيهان را به مثل سفاهت\r\n","description":"","footnote":"","page_name":" 116 ","page_number":131},
  {"content":"\r\nايشان مكافات مكن و با آنان از راه ممارات و مجادله مرو و با ايشان بردبارى و حلم كن و اگر به تو بدى كنند چشم به پوش . . » گفته‌اند چون اين آيه نازل شده پيغمبر ( صلَّى الله عليه و آله و سلَّم ) معنى آن را از جبرئيل پرسيده و او به سؤال خود از پروردگار موكول ساخته و پس از سؤال چنين پاسخ داده است « يا محمّد انّ ربّك أمرك ان تصل من قطعك و تعطى من حرمك و تعفو عمّن ظلمك » .\r\n8 - آيهء 23 ، از سورهء ص * ( إِنَّ هذا أَخِي لَه تِسْعٌ وَتِسْعُونَ نَعْجَةً وَلِيَ نَعْجَةٌ واحِدَةٌ فَقالَ أَكْفِلْنِيها . ) * بدين آيه بر كراهت دخول در سوم و ( معاملهء ) برادر مؤمن استدلال شده است .\r\n9 - آيهء 88 ، از سورهء يوسف * ( يا أَيُّهَا الْعَزِيزُ مَسَّنا وَأَهْلَنَا الضُّرُّ وَجِئْنا بِبِضاعَةٍ مُزْجاةٍ ) * .\r\nبنقل فاضل مقداد ؛ راوندى اين آيه را دليل بر نهى از احتكار دانسته چنان كه آيهء 27 ، از سورهء انفال * ( يا أَيُّهَا الَّذِينَ آمَنُوا لا تَخُونُوا الله وَالرَّسُولَ وَتَخُونُوا أَماناتِكُمْ وَأَنْتُمْ تَعْلَمُونَ ) * دليل بر حرمت كتمان عيب مبيع و وجوب اعلام مشترى به عيب دانسته است .\r\n10 - آيهء 141 ، از سورهء نساء * ( وَلَنْ يَجْعَلَ الله لِلْكافِرِينَ عَلَى الْمُؤْمِنِينَ سَبِيلًا ) * .\r\n","description":"","footnote":"","page_name":" 117 ","page_number":132},
  {"content":"\r\n\r\nاز جمله نه مسألهء فقهى كه فاضل در اينجا ياد كرده اينست كه كافر نمىتواند بر عليه مسلم وكيل باشد خواه موكل او مسلم باشد يا كافر و هم كافر نمىتواند وصى بر صبى مسلم قرار داده شود .\r\nاز اين آيه موضوع ارتداد زوج و زوجه و چگونگى حصول بينونت و عدم حصول آن مورد توجه و استدلال و نفى و اثبات گرديده است .\r\nمجموع آيات مربوط بكتاب بيع 14 آيه است .\r\n","description":"","footnote":"","page_name":" 118 ","page_number":133},
  {"content":"\r\n11 - كتاب دين\r\nاين كتاب بعنوان « كتاب دين و توابع آن » عنوان گرديده و در ذيل عنوان « دين » سه آيه و در ذيل « توابع آن » كه بر انواعى تقسيم گشته آياتى چند كه در محل خود شمارهء آنها ياد خواهد شد آورده شده است :\r\n1 - آيهء 282 ، از سورهء بقره ، * ( يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه وَلْيَكْتُبْ بَيْنَكُمْ كاتِبٌ بِالْعَدْلِ وَلا يَأْبَ كاتِبٌ أَنْ يَكْتُبَ كَما عَلَّمَه الله فَلْيَكْتُبْ وَلْيُمْلِلِ الَّذِي عَلَيْه الْحَقُّ وَلْيَتَّقِ الله رَبَّه وَلا يَبْخَسْ مِنْه شَيْئاً فَإِنْ كانَ الَّذِي عَلَيْه الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّه بِالْعَدْلِ وَاسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَامْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى وَلا يَأْبَ الشُّهَداءُ إِذا ما دُعُوا وَلا تَسْئَمُوا أَنْ تَكْتُبُوه صَغِيراً أَوْ كَبِيراً إِلى أَجَلِه ذلِكُمْ أَقْسَطُ عِنْدَ الله وَأَقْوَمُ لِلشَّهادَةِ وَأَدْنى أَلَّا تَرْتابُوا إِلَّا أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلَّا تَكْتُبُوها وَأَشْهِدُوا إِذا تَبايَعْتُمْ وَلا يُضَارَّ كاتِبٌ وَلا شَهِيدٌ ) *\r\n","description":"","footnote":"","page_name":" 119 ","page_number":134},
  {"content":"\r\n* ( وَإِنْ تَفْعَلُوا فَإِنَّه فُسُوقٌ بِكُمْ وَاتَّقُوا الله وَيُعَلِّمُكُمُ الله وَالله بِكُلِّ شَيْءٍ عَلِيمٌ ) * .\r\nفاضل مقداد از على بن ابراهيم نقل كرده كه در تفسير خود چنين آورده است « ان في البقرة خمسمائة حكم و في هذه الآية خاصة خمسة عشر حكما » فاضل در ذيل اين آيه بيست و يك حكم فقهى آورده و فوائدى زائد هم براى آن مذكور دانسته است .\r\nاز جمله آن احكام اباحهء معامله است بدين مؤجل : اخذا و اعطاء بهر نوع معامله‌اى : نسيه باشد و سلف و صلح و اجاره و قرض و غير اينها و از جمله ، اباحهء تأجيل و وجوب مضبوط و معين بودن اجل و وجوب يا استحباب و ارشاد به كتابت دين و وجوب امين بودن كاتب و جواز ترجمه از جانب گنگ و كر و غير اهل زبان و وجوب عادل بودن مترجم و اشتراط بلوغ و ايمان در شاهد و وجوب تحمل شهادت يا اقامه آن يا هر دو ، باختلاف اقوال و امثال اينها .\r\n2 - آيهء 280 ، از سورهء بقره * ( وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَأَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ . ) * .\r\nمراد از صاحب عسرت ( معسر ) كسى است كه پس از وضع قوت روز خود و كسانى كه نفقهء ايشان بر او واجب است و پس از جامه هاى متناسب و خانهء مسكونى و كنيز و بندهء متناسب با شأنش چيزى كه بتواند به وسيلهء آن قرض خود را ادا كند نداشته باشد به حكم آيهء انظار و مهلت دادن او واجب و مطالبه و حبس وى حرام است بخلاف اين كه اگر داشته باشد و در اداء وام مماطله روا دارد چه در اين صورت\r\n","description":"","footnote":"","page_name":" 120 ","page_number":135},
  {"content":"\r\nبه حكم نبوى « ليّ الواجد يحلّ عقوبته و عرضه » ، كه مراد از « عرض » مطالبه و از « عقوبت » حبس مىباشد ، مطالبه و حبس او جائز است .\r\nاز جمله فوائد مستفاد از اين آيه اينست كه « ابراء » صدقه است پس قصد قربت لازم دارد و چنان كه در صدقه رجوعى نيست در « ابراء » رجوع نمىباشد .\r\n3 - آيهء 246 از سورهء بقره * ( مَنْ ذَا الَّذِي يُقْرِضُ الله قَرْضاً حَسَناً فَيُضاعِفَه لَه أَضْعافاً كَثِيرَةً وَالله يَقْبِضُ وَيَبْصُطُ وَإِلَيْه تُرْجَعُونَ . ) * .\r\nو سه آيهء ديگر : يكى آيهء 17 ، از سورهء تغابن * ( إِنْ تُقْرِضُوا الله قَرْضاً حَسَناً يُضاعِفْه لَكُمْ ) * دوم آيهء 20 ، از سورهء مزّمّل * ( وَأَقْرِضُوا الله قَرْضاً حَسَناً . . ) * سيم آيهء 18 ، از سورهء حديد * ( إِنَّ الْمُصَّدِّقِينَ وَالْمُصَّدِّقاتِ وَأَقْرَضُوا الله قَرْضاً حَسَناً ) * بر رجحان قرض به مؤمن استدلال شده است .\r\nاگر چه اين استدلال مورد انتقاد قرار گرفته ليكن شايد از انصاف به دور است كه احتمال مشروع بودن بلكه مستحب بودن قرض ( بمعنى عرفى ) را از مدلول اين آيات مستفاد ندانيم و استدلال براى قرض را به عموماتى از قبيل * ( وَتَعاوَنُوا عَلَى الْبِرِّ ) * و * ( أَحْسِنُوا إِنَّ الله يُحِبُّ الْمُحْسِنِينَ ) * « الا من امر بصدقة او معروف » كه از حضرت صادق ( ع ) روايت شده « ان المعروف ، القرض » منحصر سازيم .\r\n","description":"","footnote":"","page_name":" 121 ","page_number":136},
  {"content":"\r\n\r\nتوابع دين\r\nدر ذيل اين عنوان ، چهار نوع كه ، بحسب اصطلاح ، همان چهار « كتاب » است آورده شده و براى هر نوعى به آياتى استدلال گرديده است .\r\nانواع يا كتب چهارگانه عبارتست از :\r\n1 - رهن 2 - ضمان 3 - صلح 4 - وكالت\r\n","description":"","footnote":"","page_name":" 122 ","page_number":137},
  {"content":"\r\n\r\n12 - كتاب رهن\r\nدر بارهء « رهن » كه در لغت بمعنى ثبات و دوام و در شرع بمعنى وثيقه و گرويست براى مدين كه دين خود را از آن استيفاء كند يك آيه در قرآن مجيد مورد استناد و استدلال شده است و آن آيهء 283 ، از سورهء بقره است * ( وَإِنْ كُنْتُمْ عَلى سَفَرٍ وَلَمْ تَجِدُوا كاتِباً فَرِهانٌ مَقْبُوضَةٌ فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه وَلْيَتَّقِ الله رَبَّه وَلا تَكْتُمُوا الشَّهادَةَ وَمَنْ يَكْتُمْها فَإِنَّه آثِمٌ قَلْبُه وَالله بِما تَعْمَلُونَ عَلِيمٌ ) * .\r\nاز جمله هشت فائده و چهار مسأله كه در اينجا ياد گرديده اينست : كه رهن در حضر و سفر و با وجود كاتب و عدم آن ، بطور اطلاق ، جائز است سنت فعلى پيغمبر ( صلَّى الله عليه و آله و سلَّم ) كه در حضر زره خود را نزد يهودى رهن گذاشته تأييد اين اطلاق را مىكند .\r\nو از جمله اختلاف در بارهء اشتراط و عدم اشتراط قبض است در صحت عقد رهن .\r\n","description":"","footnote":"","page_name":" 123 ","page_number":138},
  {"content":"\r\n\r\n13 - كتاب ضمان\r\nدر بارهء ضمان به دو آيه استناد شده است :\r\n1 - آيه 72 ، از سورهء يوسف * ( وَلِمَنْ جاءَ بِه حِمْلُ بَعِيرٍ ) * 2 - آيهء 40 ، از سورهء قلم * ( سَلْهُمْ أَيُّهُمْ بِذلِكَ زَعِيمٌ ) * از جمله فوائد ششگانه و احكام دو گانه كه در ذيل اين دو آيه آورده شده مشروع بودن جعاله است . و زعامت و ضمانت و كفالت مترادف دانسته شده است .\r\n","description":"","footnote":"","page_name":" 124 ","page_number":139},
  {"content":"\r\n\r\n14 - كتاب صلح\r\nدر بارهء صلح شش آيه آورده شده است :\r\n1 - آيهء - 1 - از سورهء انفال * ( فَاتَّقُوا الله وَأَصْلِحُوا ذاتَ بَيْنِكُمْ ) * 2 - آيهء 114 ، از سورهء نساء * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ ) * 3 - آيهء 10 ، از سورهء حجرات * ( إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ ) * 4 - آيهء 35 ، از سورهء نساء * ( إِنْ يُرِيدا إِصْلاحاً يُوَفِّقِ الله بَيْنَهُما ) * 5 - آيهء - 9 - از سورهء حجرات * ( فَإِنْ فاءَتْ فَأَصْلِحُوا بَيْنَهُما بِالْعَدْلِ ) * .\r\n6 - آيهء 128 ، از سورهء نساء * ( وَإِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَالصُّلْحُ خَيْرٌ ) * ، در ذيل اين آيات ، شش فائدهء فقهى ياد گرديده و از آن جمله است مشروع بودن صلح كه حديث نبوى « الصلح جائز من المسلمين الا ما حرم حلالا او حلل حراما » ناظر به آن و مؤكد آنست و از جمله است اين كه تشريع آن گر چه\r\n","description":"","footnote":"","page_name":" 125 ","page_number":140},
  {"content":"\r\nبه قصد اولى و ذاتى براى قطع تنازع است ليكن افادهء امرى زائد نيز از آن ممنوع و غير مقصود نيست و از جمله آن كه با اقرار و انكار و بر معلوم و مجهول و بر دين و بر عين و بر منفعت و بر اطفاء نائره و حفظ دماء و اصلاح ذات بين و اصلاح ميان زوجين بر همه جائز است پس موضوع صلح از همه عقود ديگر اعم است و از اين رو در باره اش مشهور گشته است كه « الصّلح سيّد الاحكام » ،\r\n","description":"","footnote":"","page_name":" 126 ","page_number":141},
  {"content":"\r\n\r\n15 - كتاب وكالت\r\nدر بارهء وكالت كه بحسب لغت ، تفويض را افاده مىكند و در شرع به « استنابهء در تصرف » تفسير شده به آيه استناد گرديده است :\r\n1 - آيهء 237 ، از سورهء بقره * ( إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ ) * .\r\nكه گفته شده است ولى و وصى و وكيل را شامل است .\r\n2 - آيهء 19 ، از سورهء كهف * ( فَابْعَثُوا أَحَدَكُمْ بِوَرِقِكُمْ هذِه إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْه وَلْيَتَلَطَّفْ ) * ، 3 - آيهء 62 ، از سورهء كهف نيز * ( فَلَمَّا جاوَزا قالَ لِفَتاه آتِنا غَداءَنا ، ) * گفته‌اند عرب به وكيل و به خادم هر دو « فتى » اطلاق مىكند چنان كه در روايت نبوى است « ليقل احدكم فتاى و فتاتى و لا يقل عبدى و امتى » ليكن در آيه مراد از كلمهء « فتى » يوشع ( ع ) است و او خادم نبوده پس بعنوان « وكيل » بوده است .\r\nدر طرز استدلال به اين آيات براى وكالت و رد آن بياناتى شده كه در اين اوراق آوردن آنها زائد است .\r\nدر ذيل اين قسمت عده‌اى از عقود كه از آيات قرآن مجيد استخراج و استفاده مىشود تحت عنوان « كتابى مشتمل بر جمله‌اى از عقود » جمع و نقل گرديده در اين\r\n","description":"","footnote":"","page_name":" 127 ","page_number":142},
  {"content":"\r\n\r\nاوراق نيز تكميل نقل آيات مورد استفاده را ، آن آيات به همان اسلوب كه در كنز العرفان آورده و مورد استفاده شده نقل مىگردد كتابى مشتمل بر جمله‌اى از عقود اين كتاب در آنجا بر مقدمه و چند بحث مشتمل شده است . در مقدمه يك آيه كه بر احكام كلى اشتمال دارد آورده شده است و آن آيه عبارتست از :\r\nآيهء اول از سورهء مائده * ( يا أَيُّهَا الَّذِينَ آمَنُوا أَوْفُوا بِالْعُقُودِ ) * كلمهء « عقود » را كه جمع با الف و لام و از لحاظ صيغه و هيئت مفيد عموم است برخى گفته‌اند از لحاظ مادّه نيز افاده عموم مىكند پس عبارتست از هر چه مردم در معاملات خود ميان خويش عقد و قرارداد مىسازند و برخى گفته‌اند مراد به عقود عهدهايى است مخصوص كه خدا آنها را بر بندگان خود عقد قرار داده و به عبارتى ديگر مراد از آن خصوص عقود شرعيهء فقهيه است .\r\nمحقق اردبيلى گفته است احتمال مىرود كه مراد از عقد در آيه اعم باشد از تكاليف و عهودى كه ميان مردم هست و از غير آنها مثل سوگندها پس ايفاء به همهء آنها يعنى قيام بمقتضى عهد و عقد واجب است و آيه بر وجوب كل آنها دلالت دارد و از آن استفاده مىشود كه اصل در عقود لزوم است و در فرق ميان عقد و عهد گفته‌اند عقد عبارتست از عهدى كه ميان دو تن و محكم و مشدد باشد پس عقد را دو قيد است ( دو كس بودن و شدت داشتن ) كه در عهد نيست و نسبت ميان آنها عموم و خصوص است از جمله فوائد هفتگانه كه فاضل مقداد در ذيل آيه آورده اينست كه وفاء به عقد عبارتست از قيام بمقتضى آن : پس اگر لازم باشد وفاء بلزوم آن ، واجب است و اگر جائز باشد وفاء بجواز آن .\r\n","description":"","footnote":"","page_name":" 128 ","page_number":143},
  {"content":"\r\n\r\nاز بقيه اين آيه احكامى ديگر نيز استفاده شده كه مورد ذكر آن محل متناسب ديگرى است ليكن آن چه بايد در اينجا ياد گردد اينست كه در ذيل جملهء * ( إِنَّ الله يَحْكُمُ ما يُرِيدُ ) * كه در ذيل اين آيه است محقق اردبيلى چنين افاده كرده « اشاره است بعدم سؤال از لمّ و علت ايجاب وفاء . . و در آن اشاره است ببطلان قياس از راه استخراج علت » .\r\nاين آيه چنان كه گفته شده است ، اجماعا ، بر ايفاء به همهء عقود ، بطور كلى و عام ، دلالت مىكند .\r\nاكنون آياتى را كه بر عقودى خاص دلالت دارد ، چه بطور نص و چه بر وجه ظهور ، به همان ترتيب كه در كنز العرفان و زبدة البيان هست مىآوريم .\r\nاين قسمت در كنز العرفان تحت عنوان « انواع » كه هر نوعى باصطلاح عبارتست از كتابى از كتابهاى فقهى به ترتيب زير آورده شده است :\r\n1 - اجاره .\r\n2 - شركت .\r\n3 - مضاربة .\r\n4 - ابضاع .\r\n5 - ايداع .\r\n6 - عاريّه .\r\n7 - سبق و رمايه .\r\n8 - شفعه .\r\n9 - لقطه .\r\n10 - غصب .\r\n","description":"","footnote":"","page_name":" 129 ","page_number":144},
  {"content":"\r\n11 - اقرار .\r\n12 - وصيت .\r\n13 - عطاياى منجّزه . ( وقف ، سكنى ، صدقه ، هبه و غير اينها ) 14 - نذر و عهد و يمين .\r\n15 - عتق و توابع آن .\r\n","description":"","footnote":"","page_name":" 130 ","page_number":145},
  {"content":"\r\n\r\n16 - كتاب اجاره ( يا نوع اول )\r\nدر بارهء اجاره از دو آيه استفاده شده است :\r\n1 - آيهء 26 ، از سورهء قصص * ( يا أَبَتِ اسْتَأْجِرْه . . ) * 2 - آيهء 27 ، از همان سوره * ( إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ ) * .\r\nبه اين دو آيه كه بر مشروع بودن اجاره در شرائع سالفه دلالت دارد به انضمام اصالت عدم نسخ ، و استيناس از قانون « مدنيت به طبع » و احتياج به اين معامله براى حفظ نوع بر مشروع بودن اجاره در شرع اسلام استناد و استدلال شده و هم به آيهء دوم بر وجوب ضبط عمل ، به مدت يا به ضوابط ديگر و هم بر اين كه جائز است « عمل زوج » بلكه « اجير قرار دادن زوج » مهر و كابين براى زوجه قرار داده شود استدلال شده و بر استدلال اشكال .\r\n","description":"","footnote":"","page_name":" 131 ","page_number":146},
  {"content":"\r\n\r\n17 - كتاب شركت ( يا نوع دوم )\r\nدر بارهء شركت به سه آيه استدلال گرديده است :\r\n1 - آيهء 69 ، از سورهء انفال * ( فَكُلُوا مِمَّا غَنِمْتُمْ حَلالًا طَيِّباً ) * كه بر اشتراك غنيمت برندگان در غنائم دلالت دارد .\r\n2 - آيهء - 12 ، از سورهء نساء * ( . . فَهُمْ شُرَكاءُ فِي الثُّلُثِ . ) * و نظائر آن در باب مواريث ، كه به دلالت « التزامى » اقتضاء شركت دارد .\r\n3 - آيهء 60 ، از سورهء توبه * ( إِنَّمَا الصَّدَقاتُ لِلْفُقَراءِ وَالْمَساكِينِ . . ) * الآية .\r\nآيهء سيم به گفتهء كسانى كه گفته‌اند بايد بر اصناف مستحق بسط شود ( نه اين كه آيه براى بيان مصرف باشد ) بر اشتراك اصناف مستحقان در آن دلالت دارد .\r\nطرز استدلال به آيات و اشكال بر استدلال به آنها بر عهدهء كتب مربوطه است .\r\nاسباب شرعى شركت ، كه به تقسيم نخست بر دو قسم است : قهرى و اختيارى ، نيز از آيات فوق قابل استفاده است سبب قهرى مانند ارث و مزج قهرى ميان دو امر متساوى از قبيل گندم و برنج و امثال اينها و شيره و شكر و امثال اينها ، سبب اختيارى مانند تملك دو شخص يك متاع را به عقدى از عقود يا به حيازت يا به غنيمت و مانند مزج اختيارى .\r\nاسباب ديگر از قبيل شركت « وجوه » و « مفاوضه » و « ابدان » كه در شرع آنها را اعتبارى نيست در اين آيات هم اشاره‌اى به آنها نشده است .\r\n","description":"","footnote":"","page_name":" 132 ","page_number":147},
  {"content":"\r\n\r\n18 - كتاب مضاربه ( يا نوع سيم )\r\nدر بارهء مضاربه ( كه بتعبير فقيهان عبارتست از دادن يكى از دو شخص مالى را كه از يكى از دو نقد مسكوك باشد ، به شخص ديگر كه در آن مال ، بر وجه خريد و فروش ، تصرف كند و از سود حاصل سهمى معين بردارد ) سه آيه مورد استناد شده است :\r\n1 - آيه 10 ، از سورهء جمعه * ( فَانْتَشِرُوا فِي الأَرْضِ وَابْتَغُوا مِنْ فَضْلِ الله . ) * .\r\n2 - آيهء 101 ، از سورهء نساء * ( وَإِذا ضَرَبْتُمْ فِي الأَرْضِ . . ) * 3 - آيهء 20 ، از سورهء مزّمّل * ( وَآخَرُونَ يَضْرِبُونَ فِي الأَرْضِ يَبْتَغُونَ مِنْ فَضْلِ الله . . ) * .\r\nفاضل مقداد استدلال به اين سه آيه را بر جواز مضاربه از معاصر خود نقل كرده و به وجوهى آن استدلال را مورد انتقاد و اشكال قرار داده است .\r\n","description":"","footnote":"","page_name":" 133 ","page_number":148},
  {"content":"\r\n\r\n19 - كتاب ابضاع ( يا نوع چهارم )\r\nدر بارهء ابضاع ( كه باصطلاح فقيهان عبارتست از اين كه كسى مالى را به ديگرى براى تجارت بدهد بى آن كه عامل را در سود حاصل ، بهره و سهمى باشد ) به آيه استدلال شده است :\r\n1 - آيهء 62 ، از سورهء يوسف * ( وَقالَ لِفِتْيانِه اجْعَلُوا بِضاعَتَهُمْ فِي رِحالِهِمْ . . ) * .\r\n2 - آيهء 88 ، از سورهء يوسف * ( وَجِئْنا بِبِضاعَةٍ مُزْجاةٍ . . ) * 3 - آيهء 65 ، از همان سوره * ( وَلَمَّا فَتَحُوا مَتاعَهُمْ وَجَدُوا بِضاعَتَهُمْ رُدَّتْ إِلَيْهِمْ ) * .\r\nبه اين سه آيه بر مشروع بودن « ابضاع » استناد شده است .\r\n","description":"","footnote":"","page_name":" 134 ","page_number":149},
  {"content":"\r\n\r\n20 - كتاب وديعه ( يا نوع پنجم )\r\nدر بارهء ايداع نيز به سه آيه استدلال شده است :\r\n1 - آيهء 58 ، از سورهء نساء * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها ) * .\r\n2 - آيهء 283 ، از سورهء بقره * ( فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه ) * .\r\n3 - آيهء 75 ، از سورهء آل عمران * ( وَمِنْ أَهْلِ الْكِتابِ مَنْ إِنْ تَأْمَنْه بِقِنْطارٍ يُؤَدِّه إِلَيْكَ وَمِنْهُمْ مَنْ إِنْ تَأْمَنْه بِدِينارٍ لا يُؤَدِّه إِلَيْكَ إِلَّا ما دُمْتَ عَلَيْه قائِماً ) * .\r\nاز جمله پنج فائده كه فاضل در ذيل اين سه آيه آورده اينست كه امانت بر دو گونه است : از جانب مالك از قبيل وديعه ، عاريه ، رهن ، اجاره و مانند اينها و از جانب شرع مانند اين كه باد پارچه يا جامه كسى را به خانه كسى ديگر بيفكند يا مال مغصوبى را از غاصب آن بعنوان انجام دادن امرى حسبى بگيرد يا وديعه را از كودك يا ديوانه كه ترس اتلاف آن باشد بگيرد و امثال اينها .\r\nبهر حال آيه نخست هر دو قسم امانت را شامل و دو آيهء ديگر به امانت مالكى مخصوص است .\r\n","description":"","footnote":"","page_name":" 135 ","page_number":150},
  {"content":"\r\n\r\n21 - كتاب عاريه ( يا نوع ششم )\r\nدر بارهء عاريه ( اذن در انتفاع به عين ، بطور تبرّع و مجّان ) به دو آيه بر مشروعيت آن استناد شده است :\r\n1 - آيهء - 2 - از سورهء مائده * ( وَتَعاوَنُوا عَلَى الْبِرِّ وَالتَّقْوى ) * .\r\n2 - آيهء - 7 - از سورهء ماعون * ( وَيَمْنَعُونَ الْماعُونَ ) * .\r\n","description":"","footnote":"","page_name":" 136 ","page_number":151},
  {"content":"\r\n\r\n22 - كتاب سبق و رمايه ( يا نوع هفتم )\r\nدر بارهء سبق و رمايه نيز به سه آيه استناد شده است :\r\n1 - آيهء 60 ، از سورهء انفال * ( وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ . . ) * الآيه .\r\nمراد از « قوة » در آيه چنان كه وارد شده تيراندازى است .\r\n2 - آيهء 17 ، از سورهء يوسف * ( يا أَبانا إِنَّا ذَهَبْنا نَسْتَبِقُ وَتَرَكْنا يُوسُفَ عِنْدَ مَتاعِنا ) * .\r\nاز مشروع بودن مسابقه در شرائع سالفه كه از آيه مستفاد است به انضمام اصل عدم نسخ بر بقاء مشروعيت آن در اسلام استدلال شده است .\r\n3 - آيهء - 6 - از سورهء حشر * ( فَما أَوْجَفْتُمْ عَلَيْه مِنْ خَيْلٍ وَلا رِكابٍ ) * .\r\nو وجيف در لغت بمعنى سرعت سير است و بتعبير فاضل مقداد مراد اينست « ما اجريتم عليه من الوجيف » .\r\nاستدلال بر اين آيات بر مشروع بودن سبق و رمايه ، بمعنى مصطلح شرعى آنها ، نيز موضع تأمل و اشكال قرار گرفته است .\r\n","description":"","footnote":"","page_name":" 137 ","page_number":152},
  {"content":"\r\n\r\n23 - كتاب شفعه ( يا نوع هشتم )\r\nدر بارهء شفعه آياتى كه بر خصوص آن به صراحت دلالت كند نيست ليكن چون گاهى از شركت ، پديد مىآيد از آياتى كه بطور عموم بر رفع ضرر دلالت دارد مىتوان استفاده و بدانها استدلال كرد .\r\nاز جمله سه آيه زير است :\r\n1 - آيهء 78 ، از سورهء حج * ( وَما جَعَلَ عَلَيْكُمْ فِي الدِّينِ مِنْ حَرَجٍ ) * .\r\n2 - آيهء 220 ، از سورهء بقره * ( وَلَوْ شاءَ الله لأَعْنَتَكُمْ ) * .\r\n3 - آيهء 185 ، از سورهء بقره * ( يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ ) * .\r\n","description":"","footnote":"","page_name":" 138 ","page_number":153},
  {"content":"\r\n\r\n24 - كتاب لقطه ( يا نوع نهم )\r\nدر بارهء لقطه نيز چيزى كه بطور خصوص بر آن دلالت كند از قرآن مجيد استفاده نشده ليكن به عموماتى از قرآن مجيد بر آن استدلال شده از آن جمله است 1 - آيهء - 2 - از سورهء مائده * ( وَتَعاوَنُوا عَلَى الْبِرِّ وَالتَّقْوى ) * 2 - آيهء 148 ، از سورهء بقره و آيهء 48 ، از سورهء مائده * ( فَاسْتَبِقُوا الْخَيْراتِ ) * .\r\nطرز استدلال به اين عمومات و هم به آيهء 7 از سورهء قصص * ( فَالْتَقَطَه آلُ فِرْعَوْنَ . . ) * و آيهء 10 از سورهء يوسف * ( يَلْتَقِطْه بَعْضُ السَّيَّارَةِ ) * و فرق ميان لقطه و لقيط و اشكال در اين استدلالات به عهدهء كتب مفصلهء مربوطه است .\r\n","description":"","footnote":"","page_name":" 139 ","page_number":154},
  {"content":"\r\n\r\n25 - كتاب غصب ( يا نوع دهم )\r\nدر بارهء غصب ( كه عبارتست از استيلاء و تسلط بر مال غير بدون حقى شرعى ) به چند آيه كه بر وجه عموم دلالت دارد ، و به چند آيه كه بطور خصوص دلالت مىكند استدلال شده است .\r\nآيات بر وجه عام عبارتست از :\r\n1 - آيهء 188 ، از سورهء بقره * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ ) * 2 - آيهء 34 ، از سورهء توبه * ( إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ ) * .\r\nآياتى كه بر خصوص غصب و جواز تقاصّ و استيفاء دلالت دارد عبارتست از :\r\n1 - آيهء 193 ، از سورهء بقره * ( فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ ) * .\r\n2 - آيهء 40 ، از سورهء شورى * ( وَجَزاءُ سَيِّئَةٍ سَيِّئَةٌ مِثْلُها ) * .\r\n3 - آيهء 41 ، از سورهء شورى * ( وَلَمَنِ انْتَصَرَ بَعْدَ ظُلْمِه فَأُولئِكَ ما عَلَيْهِمْ مِنْ سَبِيلٍ ) * .\r\nاز جمله ده فائدهء فقهى كه فاضل مقداد در ذيل اين آيات ياد كرده اينست كه « اعتداء » گاهى به استيلا است و گاهى به اتلاف عين يا منفعت است ، بطور مباشرت يا تسبيب ، بر وجه عمد يا خطاء و از جمله اينست كه « مثل » در آيه اعم است از « مساوى در حقيقت و جنس » و از « مساوى در حكم » و از « مساوى در ماليت » .\r\n","description":"","footnote":"","page_name":" 140 ","page_number":155},
  {"content":"\r\n\r\n26 - كتاب اقرار ( يا نوع يازدهم\r\nدر بارهء اقرار ( كه عبارتست از خبر دادن به حقى كه بر خبر دهنده لازم است خواه مال باشد يا عقوبت يا نسب ) از پنج آيه استفاده شده است :\r\n1 - آيهء 11 ، از سورهء ملك * ( فَاعْتَرَفُوا بِذَنْبِهِمْ فَسُحْقاً لأَصْحابِ السَّعِيرِ ) * .\r\n2 - آيهء 130 ، از سورهء انعام * ( وَشَهِدُوا عَلى أَنْفُسِهِمْ ) * چه شهادت بر خويش اقرار به مورد شهادت است .\r\n3 - آيهء 81 ، از سورهء آل عمران * ( أَ أَقْرَرْتُمْ وَأَخَذْتُمْ عَلى ذلِكُمْ إِصْرِي قالُوا أَقْرَرْنا ) * ، در اينجا فاضل صورتهاى چهارگانه را كه در مقام اقرار به اعتبار لفظ پديد مىآيد ( كسى به ديگرى مىگويد « لي عندك كذا » جواب مىدهد « انا مقرّ لك به » يا « انا مقرّ لك » يا « انا مقرّ به » يا « انا مقرّ » ) و از لحاظ دلالت بر اقرار مورد نظر و اختلافست هر چهار صورت را به استناد ظاهر آيه مشمول عنوان اقرار دانسته يعنى به ظاهر آيه بر هر چهار صورت استدلال كرده است .\r\n4 - آيهء 135 ، از سورهء نساء * ( كُونُوا قَوَّامِينَ بِالْقِسْطِ شُهَداءَ لِلَّه وَلَوْ عَلى أَنْفُسِكُمْ ) * ، 5 - آيهء 8 و 9 ، از سورهء ملك * ( أَ لَمْ يَأْتِكُمْ نَذِيرٌ قالُوا بَلى قَدْ جاءَنا ) * و نظير آنست آيهء 172 ، از سورهء اعراف * ( أَ لَسْتُ بِرَبِّكُمْ قالُوا بَلى ) * .\r\n","description":"","footnote":"","page_name":" 141 ","page_number":156},
  {"content":"\r\nآنگاه در ذيل دو آيه چنين افاده كرده است « به اين دو آيه و نظائر اينها بر اين استدلال مىشود كه حرف ايجاب شايستهء اقرار است و « بلى » ايجاب است پس از نفى و « نعم » تقرير ما سبق مىباشد ، اگر نفى باشد نفى و اگر ايجاب باشد ايجاب ، و از اين رو ابن عباس در آيهء دوم گفته است اگر گفته بودند « نعم » كافر مىشدند چه مفادش اين بود كه آرى تو پروردگار ما نيستى » پس از آن بر اين مطلب نظر وارد كرده و گفته است « اهل عرف « نعم » را به جاى « بلى » به كار مىبرند چنان كه شاعر گفته است :\r\n\r\nأليس الله يجمع ام عمرو\r\nو إيانا ؟ فذاك بنا تدان\r\nنعم و ترى الهلال كما اراه\r\nو يعلوها النهار كما علانى\r\n\r\nو حق به نظر من اينست كه اگر كلام از اهل لغت صدور يابد اقرار نيست و اگر از اهل عرف صادر شود اقرار است . » از جمله چهار فائده كه فاضل در اينجا آورده اينست كه آيهء چهارم بر وجوب اقرار به حقى كه بر مقر لازم است دلالت دارد .\r\n","description":"","footnote":"","page_name":" 142 ","page_number":157},
  {"content":"\r\n\r\n27 - كتاب وصيت ( يا نوع دوازدهم\r\nدر بارهء وصيت ( كه بحسب لغت از وصى يصى بمعنى وصل يصل اشتقاق دارد و از باب افعال و تفعيل هر دو استعمال مىشود و كلمهء ، وصية و وصاءة ، اسم مصدر است و بحسب شرع تمليك عين يا منفعتى است براى بعد از وفات ، كه موصى در حقيقت تصرف حال حيات خود را به زمان بعد از مرگ خويش متصل مىسازد ) به سه آيه استدلال شده است :\r\n1 - آيهء 180 و 181 و 182 از سورهء بقره * ( كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ بِالْمَعْرُوفِ حَقًّا عَلَى الْمُتَّقِينَ فَمَنْ بَدَّلَه بَعْدَ ما سَمِعَه فَإِنَّما إِثْمُه عَلَى الَّذِينَ يُبَدِّلُونَه إِنَّ الله سَمِيعٌ عَلِيمٌ ، فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْه إِنَّ الله غَفُورٌ رَحِيمٌ ) * ، در بارهء اين آيه و جهاتى مربوط به وصيت در جلد اول به تفصيلى متناسب بحث به عمل آمده است ( مراجعه شود ) .\r\n2 - آيهء 12 ، از سورهء نساء * ( مِنْ بَعْدِ وَصِيَّةٍ يُوصى بِها أَوْ دَيْنٍ ) * و هم آيهء 13 ، از آن سوره نيز * ( مِنْ بَعْدِ وَصِيَّةٍ يُوصِينَ بِها أَوْ دَيْنٍ ) * و هم آيهء 14 ، از همان سوره * ( مِنْ بَعْدِ وَصِيَّةٍ تُوصُونَ بِها أَوْ دَيْنٍ ) * و هم آيهء 15 از همان سوره * ( مِنْ بَعْدِ وَصِيَّةٍ يُوصِي بِها أَوْ دَيْنٍ ) * .\r\n","description":"","footnote":"","page_name":" 143 ","page_number":158},
  {"content":"\r\nفاضل چهار فائده در ذيل آورده : يكى مشروع بودن وصيت است براى وارث و غير او و مقدم بودن آنست بر ارث ، ديگر ظهور آيه است در وجوب عمل به وصيت مطلقا و تخصيص آن بثلث و توقف ما زاد بر اجازهء وارث به استناد اجماع و احاديث است سيم اختلاف در حصول مالكيت است براى موصى له مورد وصيت را به مرگ موصى چنان كه شافعيه و برخى از فقها از آيه استفاده كرده‌اند ، تا اين كه قبول موصى له كاشف باشد ، يا مالكيت اوست مورد وصيت را به واسطهء قبول ، يعنى قبول سبب مالك شدن باشد ، چنان كه جمعى ديگر از فقها بر آن رفته و از دلالت آيه جواب گفته‌اند .\r\n3 - آيهء 260 ، از سورهء بقره * ( ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً ) * . و آيهء 44 ، از سورهء حجر * ( لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ ، ) * .\r\nبه اين آيات براى تعيين « جزء » در موردى كه وصيت به جزء واقع گردد استدلال به عمل آمده است .\r\n4 - آيهء 106 و 107 و 108 از سورهء مائده * ( يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِالله إِنِ ارْتَبْتُمْ لا نَشْتَرِي بِه ثَمَناً وَلَوْ كانَ ذا قُرْبى وَلا نَكْتُمُ شَهادَةَ الله إِنَّا إِذاً لَمِنَ الآثِمِينَ ، فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ ) *\r\n","description":"","footnote":"","page_name":" 144 ","page_number":159},
  {"content":"\r\n* ( الأَوْلَيانِ فَيُقْسِمانِ بِالله لَشَهادَتُنا أَحَقُّ مِنْ شَهادَتِهِما وَمَا اعْتَدَيْنا إِنَّا إِذاً لَمِنَ الظَّالِمِينَ ، ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ ، . . ) * در كنز العرفان سه فايده در ذيل اين آيه آورده شده ، يكى اين روايت است كه تميم دارمى و عدى بن زيد هنگامى كه هنوز نصرانى بودند براى تجارت به شام رفتند بديل بن ابى مريم ، مولى عمرو عاص ، كه دين اسلام داشت نيز با ايشان بود چون به شام رسيدند بديل مريض شد آن چه با خود داشت يادداشت كرد و ورقه يادداشت را در ميان كالاى خود نهاد و به آن دو از اين باب چيزى نگفت و ايشان را وصيت كرد كه اثاثيهء او را به كسان وى برسانند : بديل مرد . تميم و عدى اثاثيه او را بررسى كردند ظرفى از سيم كه به زر منقوش و به وزن سيصد مثقال بود از ميان برداشتند و پنهان كردند چون اثاثيه به كسان او داده شد نامهء يادداشت را در آن يافتند و ظرف را مطالبه كردند ايشان منكر شدند مرافعه نزد پيغمبر ( صلَّى الله عليه و آله و سلَّم ) برده شد بعد از نماز عصر بود و پيغمبر ( صلَّى الله عليه و آله و سلَّم ) كنار منبر نشسته آنها را سوگند داد و رها ساخت پس از آن ظرف نزد ايشان ديده شد بنى السهم به ايشان مراجعه و ظرف را مطالبه كردند گفتند اين را خريده‌ايم ليكن چون گواه بر آن نداشتيم نخواستيم اقرار كنيم باز او را نزد پيغمبر ( صلَّى الله عليه و آله و سلَّم ) بردند اين آيه نزول يافت * ( فَإِنْ عُثِرَ عَلى أَنَّهُمَا اسْتَحَقَّا إِثْماً ) * عمرو بن عاص و مطلب بن ابى وداعه كه هر دو از طايفهء بنى سهم بودند سوگند ياد كردند و ظرف را گرفتند .\r\nاشكالاتى از جهت مخالفت اين روايت با برخى از قواعد فقهى به نظر مىرسد كه محقق اردبيلى آنها را مورد توجه و گفتگو قرار داده است در فائده سيم دوازده حكم فقهى را از آيه مستفاد دانسته و آورده كه از جمله اشهاد و عدل است از\r\n","description":"","footnote":"","page_name":" 145 ","page_number":160},
  {"content":"\r\n\r\nذوى نسب يا از اهل اسلام اگر باشند در هنگام وصيت و اگر نباشند از اهل ذمه يا غير ايشان .\r\nچون وصيت گاهى بمال است و گاهى به ولايت و ولايت گاهى به اخراج حقى است ثابت بر ميت مانند اين كه وامى داشته يا امانتى در نزدش بوده است يا ولايت بر اولاد صغار است براى حفظ اموال ايشان و سعى در تربيت و تنميهء آنان پس مناسب چنان مىنمايد كه بحث از حال يتيمان به اعتبار اين كه وصى براى ايشان قرار داده مىشود به بحث از وصيت اتصال يابد و در دنبالهء آن آورده شود و آيات مربوط به احكام يتامى نقل گردد و در حقيقت كتاب حجر كه بر احكام يتامى مشتمل است در اين موضع آورده شود .\r\n","description":"","footnote":"","page_name":" 146 ","page_number":161},
  {"content":"\r\n\r\n28 - كتاب حجر\r\nدر اينجا از اقسام شش گانهء حجر سه قسم زير آورده مىشود :\r\n1 - يتامى 2 - سفيه 3 - عبد\r\nيتامى صغيرى را كه پدرش مرده باشد بحسب عرف ، يتيم مىگويند در بارهء يتامى به سه آيه استناد شده است :\r\n1 - آيهء - 6 - از سورهء نساء * ( وَابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَلا تَأْكُلُوها إِسْرافاً وَبِداراً أَنْ يَكْبَرُوا وَمَنْ كانَ غَنِيًّا فَلْيَسْتَعْفِفْ وَمَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَكَفى بِالله حَسِيباً ، ) * .\r\nاز جملهء ده حكم فقهى كه در ذيل آيه آورده شده وجوب حجر است بر صغير در تصرفات و رفع آنست برسيدنش به حال بلوغ ( علامت آن احتلام باشد يا سن پانزده سال در مرد و خنثى ، چنان كه شافعيه و شيعه گفته‌اند ، يا هيجده سال در ايشان چنان كه ابو حنيفه قائل است و نه سال در زن به عقيدهء شيعه يا مانند مرد به عقيدهء شافعى يا هفده سال به عقيدهء ابو حنيفه و يا انبات باشد باختلاف اقوالى كه در آن نيز\r\n","description":"","footnote":"","page_name":" 147 ","page_number":162},
  {"content":"\r\nموجود است ) و ايناس رشد كه به عقيدهء شيعه عبارتست از عاقل بودن در زندگانى يعنى فريب نخوردن در معاملات و تصرفات لائقه . به عقيدهء شافعى شرط است كه فاسق هم نباشد ليكن مفسرين را در تفسير كلمهء « رشد » قيد عدالت در كلام نيست و همين هم منشأ پيدا شدن اين دو قول شده چنان كه از شيخ نيز موافقت با شافعى نقل گرديده است .\r\nابن عباس در بارهء « رشد » گفته است « ان يكون ذا وقار و عقل و علم » و يادى از « عدالت » نكرده و هم قتاده گفته است « العقل و الدين » كه باز كلامش را بر عدالت دلالت نيست .\r\n2 - آيهء 2 از سورهء نساء * ( وَآتُوا الْيَتامى أَمْوالَهُمْ وَلا تَتَبَدَّلُوا - الْخَبِيثَ بِالطَّيِّبِ وَلا تَأْكُلُوا أَمْوالَهُمْ إِلى أَمْوالِكُمْ إِنَّه كانَ حُوباً كَبِيراً ) * بروايتى در بارهء مردى نزول يافته كه مالى از برادر زادهء يتيم وى در نزدش بوده و يتيم پس از بلوغ مال خود را خواسته و عمو به او نداده و مرافعه را به حضرت رسول ( صلَّى الله عليه و آله و سلَّم ) برده‌اند اين آيه نازل گشته و عمو گفته است « اطعنا الله و اطعنا الرسول و نعوذ با لله من الحوب الكبير » و مال را به فرزند برادر داده است . . تا آخر روايت .\r\n3 - آيات 9 و 10 ، از سورهء نساء * ( وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا الله وَلْيَقُولُوا قَوْلًا سَدِيداً ، إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ، . ) * قسمت نخست از اين آيه را مربوط به كسانى دانسته‌اند كه به بالين مريض مىروند\r\n","description":"","footnote":"","page_name":" 148 ","page_number":163},
  {"content":"\r\n\r\nو به او مىگويند مالت را در راه خدا انفاق كن چه فرزند و اولاد براى تو سودى ندارند و ترا از خدا بى نياز نمىسازند و اين سخنان در بيمار تأثير مىكند و او گفتهء ايشان را به كار مىبندد و در نتيجه اولاد خود را نادار و بر دوش مردم بار مىسازد خداوند در اين آيه آن اشخاص را تهديد كرده و فرموده است از خدا بترسند و از اين گونه سخنان دست بردارند و چنان فرض كنند كه براى خود ايشان چنين پيش آمدى مىشود پس خدا را به ياد آورند و پرهيز پيشه كنند و قول سديد بگويند يعنى بزائد بر ثلث تشويق نكنند بلكه كمتر از آن را دستور دهند .\r\nبعضى ديگر آيه را مربوط به اوصيا دانسته‌اند كه آنان بايد از خداى بپرهيزند در امر ايتام حيف و ميل روا ندارند و فرض چنان كنند كه ايشان مرده‌اند و فرزندان و ذريهء ضعاف آنان زير نظر و دست اوصياء واقع گشته‌اند و بدانند كه هر گاه اموال يتامى را به ستم بخورند آتش خشم الهى آنها را مىسوزاند .\r\nاز حضرت صادق ( عليه السّلام ) روايت شده كه در كتاب على ( عليه السّلام ) وارد است انّ آكل مال اليتيم سيدركه و بال ذلك فى عقبه و تلحقه و بال ذلك فى الآخرة و آنگاه اين دو آيه را * ( وَلْيَخْشَ الَّذِينَ ) * . . و . . * ( إِنَّ الَّذِينَ يَأْكُلُونَ . . ) * ياد كرده است به مناسبت حجر بر صغير دو آيه كه بر حجر سفيه و حجر عبد دلالت دارد عقب اين بحث آورده شده است .\r\nحجر سفيه\r\nآيهء 5 ، از سورهء نساء * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً وَارْزُقُوهُمْ فِيها وَاكْسُوهُمْ وَقُولُوا لَهُمْ قَوْلًا مَعْرُوفاً ) * براى حجر سفيه مورد استدلال شده است\r\n","description":"","footnote":"","page_name":" 149 ","page_number":164},
  {"content":"\r\n\r\nوجهى كه فقهاء و محققان از مفسران در اين آيه گفته‌اند اينست كه خطاب در آيه به اولياء است تا اموال يتامى را پيش از بلوغ و رشد آنها نگهدارى كنند .\r\nاز جملهء پنج فائده كه فاضل در ذيل اين آيه ياد كرده اينست كه با اين كه از جملهء * ( فَإِنْ آنَسْتُمْ مِنْهُمْ رُشْداً ) * محجور بودن سفيه معلوم مىگردد در اين آيه مستقل و منفرد آورده شده تا معلوم گردد كه « سفه » خود به خود علتى است مستقل براى حجر خواه در كودك باشد يا در بالغ و خواه به تبع كودكى باشد يا پس از بلوغ و رشد طريان يابد ( ابو حنيفه در اين مسأله مخالفت كرده و بالغ عاقل را كه سفيه باشد محجور نمىكند ) به اين آيه بر وجوب تكسب بمال « مولَّى عليه » به اندازهء استفادهء نفقه از آن و بر مندوب بودن زائد بر اندازهء نفقه نيز استدلال شده است .\r\nحجر بر عبد\r\nبه آيهء 75 ، از سورهء نحل * ( ضَرَبَ الله مَثَلًا عَبْداً مَمْلُوكاً لا يَقْدِرُ عَلى شَيْءٍ ) * بر دو حكم استدلال شده است .\r\n1 - حجر بر مملوك در تصرفاتش ، 2 - عدم مالكيت او گر چه مولايش او را تمليك كند .\r\nراجع به حكم دوم اختلافاتى است كه موافقان ، مطلوب خود را از قرآن مجيد به آيهء 27 از سورهء روم * ( ضَرَبَ لَكُمْ مَثَلًا مِنْ أَنْفُسِكُمْ هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ فِي ما رَزَقْناكُمْ فَأَنْتُمْ فِيه سَواءٌ . . ) * و مخالفان نظر خود را از قرآن مجيد به آيهء 22 از سورهء نور * ( وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ إِنْ يَكُونُوا فُقَراءَ يُغْنِهِمُ الله مِنْ فَضْلِه . . ) * كه اغناء متفرع بر مالك شدنست ، تأييد كرده‌اند .\r\n","description":"","footnote":"","page_name":" 150 ","page_number":165},
  {"content":"\r\n\r\n29 و 30 - كتاب وقوف و صدقات و هبات ( يا نوع سيزدهم\r\nنوع سيزدهم در بارهء عطاياى منجزه مانند وقف و سكنى و صدقه و هبه و غير اينها ، فاضل چنين افاده كرده است در قرآن مجيد آياتى مخصوص به اين امور نيست ليكن آن چه بطور عموم بر فعل خيرات و تحريض بر آنها دلالت دارد بر اين امور نيز دليل است راوندى و معاصر از آن جمله سه آيه را در اينجا آورده‌اند :\r\n1 - آيهء 92 ، از سورهء آل عمران * ( لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ ، ) * .\r\n2 - آيهء 20 ، از سورهء مزّمّل * ( وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ الله هُوَ خَيْراً وَأَعْظَمَ أَجْراً ) * 3 - آيهء 177 ، از سورهء بقره * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ ) * . تا . . * ( وَآتَى الْمالَ عَلى حُبِّه ذَوِي الْقُرْبى وَالْيَتامى وَالْمَساكِينَ وَابْنَ السَّبِيلِ وَالسَّائِلِينَ وَفِي الرِّقابِ ) *\r\n","description":"","footnote":"","page_name":" 151 ","page_number":166},
  {"content":"\r\n\r\n31 و 32 - كتاب ايمان و نذر ( يا نوع چهاردهم\r\nنوع چهاردهم در بارهء نذر و عهد و يمين ، چند بحث طرح شده است - بحث اول مربوط است به « نذر » و راجع به نذر دو آيه مورد استفاده واقع گرديده است :\r\n1 - آيهء 270 ، از سورهء بقره * ( وَما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ الله يَعْلَمُه وَما لِلظَّالِمِينَ مِنْ أَنْصارٍ ) * .\r\nاز جمله سه فائده كه در ذيل آيه ياد گرديده دلالت آيه است بر وجوب وفاء به نذر و اتفاق بر انعقاد شروط آن و اختلاف بر انعقاد مطلق آنست ( مثل اين كه همين اندازه بگويد « للَّه علىّ ان افعل كذا من الطَّاعات .\r\n2 - آيهء 7 ، از سورهء دهر * ( يُوفُونَ بِالنَّذْرِ وَيَخافُونَ يَوْماً كانَ شَرُّه مُسْتَطِيراً ) * .\r\nكه در بارهء على و فاطمه عليهما السلام در قضيه‌اى كه مشهور است نزول يافته است .\r\nاز دو راه بدين آيه استدلال شده است يكى اين كه آيه در مورد مدح است پس دلالت بر رجحان وفاء به نذر دارد و ديگر آن كه به خوف از شر روز رستاخيز قرين گشته پس بر وجوب وفاء به نذر دلالت مىكند .\r\n","description":"","footnote":"","page_name":" 152 ","page_number":167},
  {"content":"\r\nبحث دوم - مربوط است به « عهد » و راجع به آن از سه آيه استفاده شده است :\r\n1 - آخر آيهء 36 ، از سورهء بنى اسرائيل * ( وَأَوْفُوا بِالْعَهْدِ إِنَّ الْعَهْدَ كانَ مَسْؤُلًا . ) * از راه صيغهء امر و هم از راه مسئول بودن « عهد » بر وجوب وفاء بعهد ، استدلال شده است .\r\n2 - آخر آيهء 153 ، از سورهء انعام * ( وَبِعَهْدِ الله أَوْفُوا ذلِكُمْ وَصَّاكُمْ بِه لَعَلَّكُمْ تَذَكَّرُونَ ) * 3 - آيهء 93 و 94 ، از سورهء نحل * ( وَأَوْفُوا بِعَهْدِ الله إِذا عاهَدْتُمْ وَلا تَنْقُضُوا الأَيْمانَ بَعْدَ تَوْكِيدِها وَقَدْ جَعَلْتُمُ الله عَلَيْكُمْ كَفِيلًا . إِنَّ الله يَعْلَمُ ما تَفْعَلُونَ . وَلا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً . ) *\r\n* ( تَتَّخِذُونَ أَيْمانَكُمْ دَخَلًا بَيْنَكُمْ أَنْ تَكُونَ أُمَّةٌ هِيَ أَرْبى مِنْ أُمَّةٍ . ) * از اين آيه حكم دو موضوع استفاده شده است :\r\n1 - وجوب وفاء بعهد ( عهد الله اعم است از اين كه به نذر باشد يا بعهد يا به يمين و سوگند ) .\r\n2 - وجوب وفاء به آن چه مورد سوگند و يمين واقع شده است .\r\nاز جمله پنج حكمى كه فاضل در ذيل آيه ياد كرده اينست كه در حلف و نذر بايد به نام خدا باشد و گر نه وفاء به آن واجب نيست و اين حكم از جملهء « بعد توكيدها » كه مراد از آن توثيق بذكر خدا است استفاده شده . از آيهء 8 ، از سورهء مؤمنون\r\n","description":"","footnote":"","page_name":" 153 ","page_number":168},
  {"content":"\r\n\r\n* ( وَالَّذِينَ هُمْ لأَماناتِهِمْ وَعَهْدِهِمْ راعُونَ ) * نيز لزوم وفاء بعهد و هم از آيات * ( أَنْ تُؤَدُّوا الأَماناتِ إِلى أَهْلِها ) * و * ( تَخُونُوا أَماناتِكُمْ ) * ، بنا بر تعميم امانات امانتهاى خلقى و خالقى را نيز وجوب وفاء به عهود استفاده شده است چه امانات بر دو گونه است امانات الهى از قبيل نماز و روزه ( عبادات ) و امانات مردمى از قبيل ودائع و شهادات و غير اينها .\r\nعهد بر سه گونه است : اوامر و نواهى الهى ، نذور و عقود جارى ميان مردم ، و وفاء به تمام آنها به حكم آيات ياد شده واجب است .\r\nبحث سيم - مربوط است به « يمين » و راجع به آن از سه آيه استفاده شده است :\r\n1 - آيهء 224 ، از سورهء بقره ، * ( وَلا تَجْعَلُوا الله عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ وَالله سَمِيعٌ عَلِيمٌ ) * .\r\n2 - آيهء 225 ، از سورهء بقره ، * ( لا يُؤاخِذُكُمُ الله بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما كَسَبَتْ قُلُوبُكُمْ وَالله غَفُورٌ حَلِيمٌ ) * .\r\n3 - آيهء 89 ، از سورهء مائده * ( لا يُؤاخِذُكُمُ الله بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما عَقَّدْتُمُ الأَيْمانَ فَكَفَّارَتُه إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَاحْفَظُوا أَيْمانَكُمْ كَذلِكَ يُبَيِّنُ الله لَكُمْ آياتِه لَعَلَّكُمْ تَشْكُرُونَ ) * .\r\n","description":"","footnote":"","page_name":" 154 ","page_number":169},
  {"content":"\r\nدر اين آيه حكم نكث و حنث يمين و كفارهء آن مشتمل بر تخيير نسبت به سه نوع اول و ترتيب بعد از عجز از آن سه بلزوم صيام آورده شده است .\r\nفاضل در ذيل فائده سيم كه براى بيان كفاره حنث است هشت حكم ياد كرده كه از آن جمله است اشتراط ايمان در رقبه ، از باب حمل مطلق بر مقيد .\r\nو در ذيل فائدهء چهارم از جمله سه حكم كه ياد كرده اينست كه كفاره مختص به حنث در آينده و در غموس يعنى گذشته ، صادق باشد يا كاذب ، عامد باشد يا ناسى ، واجب نيست . فوائد و فروع و احكامى ديگر نيز در ذيل اين آيه آورده شده است .\r\n","description":"","footnote":"","page_name":" 155 ","page_number":170},
  {"content":"\r\n\r\n33 - كتاب عتق ( يا نوع پانزدهم\r\nدر بارهء عتق و توابع آن از دو آيه استفاده شده است :\r\n1 - آيهء 37 از سورهء احزاب * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه ) * .\r\nاين آيه اشاره است به زيد بن حارثه كه با گروهى اسير مسلمين شده و قوم او براى فك اسيران خويش آمده بودند از جمله حارثه پدر زيد نيز براى فك او آمده و زيد در سهم پيغمبر ( صلَّى الله عليه و آله و سلَّم ) واقع شده بود چون حارثه به پيغمبر ( صلَّى الله عليه و آله و سلَّم ) مراجعه كرد پيغمبر ( صلَّى الله عليه و آله و سلَّم ) به او فرمود برو با زيد ملاقات كن اگر خواست با تو بيايد بى آن كه فديه بدهى او را به تو بخشيدم با خود ببر زيد حاضر نشد از پيغمبر ( صلَّى الله عليه و آله و سلَّم ) مفارقت كند و با پدر برود اين كار بر پدر گران آمد او را از فرزندى خويش بيرون كرد و رفت چون پيغمبر ( صلَّى الله عليه و آله و سلَّم ) آگاه شد او را آزاد ساخت و فرزند خود خواند چنان كه به زيد بن محمد مشهور شد . بارى در آيه از عتق به « انعام » تعبير شده است .\r\nدر ذيل آيه فاضل اسباب و موجبات نه گانهء عتق را ياد كرده كه از آن جمله است عتق بقول مطلق : پيغمبر ( صلَّى الله عليه و آله و سلَّم ) فرموده است « من اعتق نسمة مؤمنة عتق الله العزيز الجبّار بكلّ عضو منها عضوا منه من النّار » از آن نه سبب يكى دو مورد است كه به قرآن مجيد نيز بر آنها استدلال به عمل آمده آن استدلال گر چه بى اشكال نمانده ليكن متناسب است در اينجا ياد گردد .\r\nاز جمله اسباب عتق اينست كه مرد يكى از عمودين يا يكى از محارم خود را\r\n","description":"","footnote":"","page_name":" 156 ","page_number":171},
  {"content":"\r\nمالك گردد براى حكم نخست از قرآن مجيد به آيهء 93 . سورهء مريم * ( أَنْ دَعَوْا لِلرَّحْمنِ وَلَداً وَما يَنْبَغِي لِلرَّحْمنِ أَنْ يَتَّخِذَ وَلَداً إِنْ كُلُّ مَنْ فِي السَّماواتِ وَالأَرْضِ إِلَّا آتِي الرَّحْمنِ عَبْداً ) * و براى حكم دوم به آيهء 5 از سورهء حج * ( وَالَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ ) * استدلال شده است طرز استدلال و راه نظر و اشكال در آن بر عهدهء كتب مفصلهء مربوطه است .\r\n2 - آيهء 33 ، از سورهء نور ، * ( وَالَّذِينَ يَبْتَغُونَ الْكِتابَ مِمَّا مَلَكَتْ أَيْمانُكُمْ فَكاتِبُوهُمْ إِنْ عَلِمْتُمْ فِيهِمْ خَيْراً وَآتُوهُمْ مِنْ مالِ الله الَّذِي آتاكُمْ . . ) * در سبب نزول آيه آورده شده كه حويطب بن عبد العزى را بنده‌اى به نام صبيح بوده كه درخواست مكاتبه داشته و حويطب نپذيرفته پس اين آيه نزول يافته است .\r\nنه حكم و چند فرع در ذيل آيه آورده شده كه از آن جمله است استحباب مكاتبه .\r\n","description":"","footnote":"","page_name":" 157 ","page_number":172},
  {"content":"\r\n\r\n\r\n34 - كتاب نكاح\r\nدر كنز العرفان پس از آوردن مقدمه‌اى مشتمل بر تحقيق معنى لغوى و شرعى كلمهء « نكاح » و نقل چند حديث نبوى مبنى بر تحريض بر نكاح از قبيل حديث « ما استفاد امرؤ فائدة بعد الاسلام افضل من زوجة مسلمة تسرّه اذ انظر إليها و تطيعه اذا أمرها و تحفظه اذا غاب عنها فى نفسها و ماله » مباحث و احكام مربوط به نكاح را تحت عنوان شش نوع استيفاء كرده است بدين ترتيب :\r\n1 - در مشروع بودن نكاح و اقسام آن و غير ذلك .\r\n2 - در اسباب تحريم .\r\n3 - در لوازم نكاح از مهر و نفقه و غير ذلك 4 - در چيزهايى از توابع نكاح 5 - در بيان امورى متعلق به نكاح پيغمبر ( صلَّى الله عليه و آله و سلَّم ) و زنان او 6 - در روافع نكاح\r\nنوع اول در بارهء مشروع بودن نكاح و اقسام آن از شش آيه استفاده شده است :\r\n1 - آيهء 32 ، از سورهء نور\r\n","description":"","footnote":"","page_name":" 158 ","page_number":173},
  {"content":"\r\n* ( وَأَنْكِحُوا الأَيامى ) * « 1 » * ( مِنْكُمْ وَالصَّالِحِينَ مِنْ عِبادِكُمْ وَإِمائِكُمْ إِنْ يَكُونُوا فُقَراءَ يُغْنِهِمُ الله مِنْ فَضْلِه وَالله واسِعٌ عَلِيمٌ . ) * از جمله شش حكم كه در ذيل آيه آورده شده اختلاف در وجوب نكاح است براى قادر ( چنان كه داود از آيه استفاده كرده و حكم داده است ) و استحباب آن و از جمله دلالت آيه است بر عدم اشتراط مهر و نفقه در نكاح .\r\n2 - آيهء 33 ، از سورهء نور * ( وَلْيَسْتَعْفِفِ الَّذِينَ لا يَجِدُونَ نِكاحاً حَتَّى يُغْنِيَهُمُ الله مِنْ فَضْلِه ) * آيهء نخست ناظر است . به نهى از رد مؤمن خواستگار به واسطهء فقر او و نگرفتن زنى به جهت فقير بودنش آيهء 2 ناظر است بامر فقير به صبر بر ترك نكاح تا در نتيجهء ازدواج در حال فقر به عسرت و سختى گرفتار نشود پس ميان دو آيه نه تنها از باب مهمله بودن دو قضيه تناقضى نيست بلكه از باب اختلاف موضوع و حكم در دو قضيه نيز توهم تناقض ميان آنها بى مورد است .\r\n3 - آيهء 3 ، از سورهء نساء * ( وَإِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلَّا تَعُولُوا . ) * چند قول در سبب نزول آيه گفته شده كه از آن جمله است :\r\n1 - مردم از ولايت ايتام احتراز مىداشتند و دورى مىكردند ليكن از زنا پرهيز نمىداشتند پس به ايشان گفته شد كه اگر از گناهى خوددارى مىكنيد شايسته است\r\n\r\n","description":"","footnote":"\r\n« 1 » ايّم ( بر وزن قيّم ) زن بى شوهر و مرد بى زن را گويند ، خواه زن بكر باشد يا ثيب ، و جمع آن ( بطور قلب ) بر « ايامى » بسته شده چنان كه يتامى جمع يتيم نيز چنين است و اصل آن دو ، « ايايم » و « يتايم » بوده و قلب شده است .\r\n","page_name":" 159 ","page_number":174},
  {"content":"\r\nاز گناهى ديگر نيز خود را نگه داريد چه گناهها همه را يك حكم و همه را زشتى و قبح است .\r\n2 - چون آيه نازل شد كه خوردن مال ايتام گناهى است بزرگ مردم از تصدى ولايت ايتام خوددارى مىكردند ليكن از تعدد ازواج و گرفتن زنان زياد و ضائع ساختن حقوق ايشان مضايقه نمىداشتند از اين رو به ايشان گفته شد كه دست از تكثير زنان بردارند و به تقليل ، كه مستلزم سهولت عدالت است ميان ايشان بپردازند .\r\n3 - كسى چون دخترى را يتيمه و ثروتمند مىديد براى تملك ثروت او را تزويج مىكرد و همين طور ، در نتيجه عده‌اى زياد از اين گونه ايتام را شوهر مىشد و نمىتوانست حقوق ايشان را حفظ كند و رعايت جانب ايشان را بنمايد پس اين آيه نزول يافت يعنى اگر بترسيد كه ميان ايتام به عدالت رفتار نكنيد از غير ايتام ازدواج كنيد .\r\nاز جمله ده حكمى كه فاضل در ذيل اين آيه ياد كرده حكم پنجم است بدين مفاد « بيشتر فقيهان و مفسران گفته‌اند حرف « واو » در آيه بمعنى حقيقى خود نيست و گر نه لازم مىآيد كه جمع ميان نه زن جائز باشد چه « واو » براى جمع است برخى « واو » را بمعنى خود دانسته‌اند « 1 » و جمع ميان نه زن را اجازه كرده‌اند و اينها همه نادانى و گمراهى است چه جمع در حكم ، جمع در زمان را مستلزم نيست . » 4 - آيات 5 و 6 و 7 ، از سورهء مؤمنون * ( وَالَّذِينَ هُمْ لِفُرُوجِهِمْ حافِظُونَ ، إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ ، فَمَنِ ابْتَغى وَراءَ ذلِكَ فَأُولئِكَ هُمُ العادُونَ ) *\r\n\r\n","description":"","footnote":"\r\n« 1 » فاضل در حكم پنجم اين قول را منقول از قاسميهء از زيديه دانسته و پس از اين كه گفته است « بنا به عقيده‌اى كه ايشان در « واو » دارند نه جواز جمع نه زن بلكه نقل جواز جمع هيجده زن را بايد قائل شوند ، چنين گفته است « اين قول و عقيده از ايشان نقل شده ليكن خود ايشان قبول ندارند و منكر هستند » .\r\n","page_name":" 160 ","page_number":175},
  {"content":"\r\nاز جمله شش فائده كه در اينجا ياد گرديده اينست كه آيه به صراحت دلالت دارد كه سبب اباحه منحصر است ، بر وجه انفصال حقيقى ، در دو امر : زواج و ملك يمين به طورى كه هر كس غير اين دو را مرتكب شود عملى حرام كرده و از تجاوز كنندگان بشمار است و بايد حد زده شود بنا بر اين مسألهء « متعه » و « تحليل اميه » كه در مذهب شيعه محكوم بجواز است : نخست در عنوان « ازواج » و دوم ، چون ملك در آيه اعم است از ملك عين و منفعت ( و تحليل هم تمليك منفعت است ) در عنوان « ملك يمين » داخل مىباشد و شايد از اين كه به كلمهء « ما » در « او ما ملكت » تعبير شده نه « من » همين نكته مراد و مستفاد باشد .\r\nدر فائدهء ششم كه لزوم عقد لفظى مشتمل بر ايجاب از طرف زن و قبول از طرف مرد در آن بيان شده الفاظ ايجاب را به استناد آيهء 230 از سورهء بقره * ( حَتَّى تَنْكِحَ زَوْجاً غَيْرَه ) * و آيهء 37 از سورهء احزاب * ( « زَوَّجْناكَها » ) * و آيهء 28 از سورهء نساء * ( فَمَا اسْتَمْتَعْتُمْ بِه مِنْهُنَّ ) * الفاظ سه گانهء « أنكحتك » و « زوّجتك » و « متّعتك » قرار داده است .\r\n5 - آيهء 28 ، از سورهء نساء * ( وَأُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ فَرِيضَةً وَلا جُناحَ عَلَيْكُمْ فِيما تَراضَيْتُمْ بِه مِنْ بَعْدِ الْفَرِيضَةِ إِنَّ الله كانَ عَلِيماً حَكِيماً ) * .\r\nبه اين آيه بر مشروع بودن « متعه » استدلال شده بويژه با قرائت ابن عباس و ابن جبير و ابىّ بن كعب و ابن مسعود و گروهى بسيار كه آيه را چنين قرائت كرده‌اند فما استمتعتم به منهن إلى اجل مسمّى فآتوهن اجورهن .\r\nدر بارهء متعه در جلد اول اين اوراق از جنبهء تاريخى اشاراتى رفت اينك از\r\n","description":"","footnote":"","page_name":" 161 ","page_number":176},
  {"content":"\r\nجنبهء فقهى نيز مقتضى است مختصرى آورده شود :\r\nمحقق اردبيلى در اين مقام پس از بحثى مفصل در پيرامن آيه و تشريح و تفسير جمله هاى آن چنين افاده كرده است « و بالجمله آن چه ظاهر مىشود اينست كه آيه در متعه ظهور دارد و قرائت منقوله بر آن صراحت دارد و اجماع هم بر اين كه جائز و مشروع بوده و هم روايات بر تشريع آن قائم است پس كتاب و سنت و امت را بر جواز متعه اتفاق است اختلاف در اينست كه آيا حكم جواز بر جا مانده يا از ميان رفته است در اينجا بايد گفت اصل و استصحاب و نبودن دليلى واضح بر نسخ و خلاف اصل بودن نسخ و اختلاف در جواز نسخ كتاب به سنت متواتر و عدم اجماع و عدم علم به تواتر در اين باره و عدم جواز نسخ كتاب به خبر واحد ، هم به حكم عقل و هم به حكم نقل و اجماع ، همهء اينها دليل است بر اين كه حكم ، باقى است و از ميان نرفته است .\r\nاز جمله چيزهايى كه اين مطلب را تأييد مىكند عدم ورود خبر صريحى است در اين باره و اختلاف بزرگان صحابه مانند ابى و ابن عباس و نقل بقاء حكم است تا زمان عمر اسناد دادن اوست تحريم متعه را به خود . .\r\nو حاصل اين كه جواز به حكم كتاب و سنت و اجماع امت مورد يقين است و اين يقين تا يقينى ديگر مثل آن بر خلافش نيايد ثابت است و يقين جز از راه دليل نمىآيد و دليل يا از كتابست و يا از سنت و يا اجماع و يا عقل و چنين دليلى نيست پس يقينى بر خلاف نيست پس جواز به حال خود باقى است » فاضل مقداد پس از آن كه سه وجه براى دلالت صريح آيه بر اباحهء عقد متعه ياد كرده و پنج وجه از غير قرآن براى اباحهء اين عقد آورده سه وجه هم از طرف مخالفان نقل كرده و يكايك آنها را مورد انتقاد قرار داده است . 6 - آيهء 29 ، از سورهء نساء * ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ وَالله ) *\r\n","description":"","footnote":"","page_name":" 162 ","page_number":177},
  {"content":"\r\n\r\n* ( أَعْلَمُ بِإِيمانِكُمْ بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ وَآتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَلا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ذلِكَ لِمَنْ خَشِيَ الْعَنَتَ مِنْكُمْ وَأَنْ تَصْبِرُوا خَيْرٌ لَكُمْ وَالله غَفُورٌ رَحِيمٌ ) * .\r\nفاضل ده حكم در زير اين آيه ياد كرده از آن جمله اينست كه در تفسير « طول » اختلاف شده برخى آن را به زيادت در مال تفسير كرده برخى گفته‌اند آن را حدى معين نيست بلكه انسان اعرف است به خود و به آن چه او و عيالش را كفايت مىكند . . و محققان شيعه گفته‌اند مراد از آن كابين زن آزاد و نفقهء او و يافت شدن او و امكان نزديك شدن به او مىباشد . ابو حنيفه گفته است « طول » بمعنى قوة و فضل است .\r\nو از آن جمله اينست كه اهل حجاز و شيعه نكاح غير مؤمنات از اهل كتاب را حرام مىدانند بر خلاف اهل عراق كه ترك نكاح را افضل مىدانند و آيه در تحريم نكاح ظهور دارد .\r\nنوع دوم در بارهء اسباب تحريم نكاح به دو آيه استناد شده است :\r\n1 - آيهء 22 ، از سورهء نساء * ( وَلا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ إِنَّه كانَ فاحِشَةً وَمَقْتاً وَساءَ سَبِيلًا ) * .\r\nاز جمله پنج حكم كه در ذيل اين آيه ياد گرديده اختلاف در حقيقت نكاح است كه آيا عبارت است از عقد چنان كه مشهور است يا از وطى چنان كه گفته شده و بهر قولى حكم فقهى طورى است و حرمت منكوحهء جدّ است ، ابى باشد يا امّى ، هر چه بالا رود .\r\n","description":"","footnote":"","page_name":" 163 ","page_number":178},
  {"content":"\r\n\r\n2 - آيهء 23 ، از سورهء نساء * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ وَعَمَّاتُكُمْ وَخالاتُكُمْ وَبَناتُ الأَخِ وَبَناتُ الأُخْتِ وَأُمَّهاتُكُمُ اللَّاتِي أَرْضَعْنَكُمْ وَأَخَواتُكُمْ مِنَ الرَّضاعَةِ وَأُمَّهاتُ نِسائِكُمْ وَرَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَحَلائِلُ أَبْنائِكُمُ الَّذِينَ مِنْ أَصْلابِكُمْ وَأَنْ تَجْمَعُوا بَيْنَ الأُخْتَيْنِ إِلَّا ما قَدْ سَلَفَ إِنَّ الله كانَ غَفُوراً رَحِيماً ، ) * برخى از علما اصول آيه را از لحاظ استحالهء اسناد حرمت به ذوات ، مجمل دانسته برخى به حكم تبادر « نكاح » را ، كه از زنان مراد است ، امرى مقدر و مسند اليه تحريم قرار داده و اين آيه را از جهت « اسناد » نظير آيهء * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ ) * كه تقدير « اكل » در آن ظاهر و متبادر مىباشد دانسته‌اند .\r\nمحرماتى كه در آيهء فوق ياد شده به سه قسم انقسام يافته است :\r\n1 - محرمات از راه نسب .\r\n2 - محرمات از راه رضاع .\r\n3 - محرمات از راه مصاهره .\r\nقسم اول محرمات از راه نسب هفت مورد است :\r\n1 - مادر ، هر چه بالا برود ( مادر شخص و مادر پدرش و مادر جدش و مادر مادر و مادر پدرش ) .\r\n2 - دختر ، هر چه پايين برود ( دختر شخص و دختر دختر و دختر پسرش ) 3 - خواهر ، ( پدر و مادرى باشد يا از يك طرف )\r\n","description":"","footnote":"","page_name":" 164 ","page_number":179},
  {"content":"\r\n\r\n\r\n4 - عمّه - خواهر پدر هر چه بالا برود ( خواهر جد و خواهر پدر جد و همچنين ) 5 - خاله - خواهر مادر هر چه بالا برود ( خواهر جده و خواهر مادر جده و همچنين ) .\r\n6 - دختر برادر - هر چه پايين برود ( دختر دختر و دختر پسر برادر و همچنين ) .\r\n7 - دختر خواهر - هر چه پايين برود ( دختر دختر و دختر پسر خواهر و همچنين )\r\nقسم دوم محرمات برضاع ، دو مورد ياد شده است :\r\n1 - مادر 2 - خواهر حرمت دختر رضاعى را به اولويّت ( نسبت به خواهر ) و عمه و خاله را به سنت و جدّه را به اجماع قائل شده‌اند .\r\nاز جمله چهار فائده كه در اين قسم ياد گرديده حديث نبوى است « يحرم من الرّضاع ما يحرم من النّسب » و از جمله شرائط رضاع است بحسب مقدار و بحسب زمان و بحسب كيفيت رضعه كه در هر سه مرحله اختلافاتى است و شايد بعضى از آنها را بتوان از آيه استنباط يا بدان تأييد كرد .\r\nقسم سوم محرمات از راه مصاهره چهار مورد ياد گرديده است :\r\n1 - مادر زن ، هر چه بالا رود 2 - دختر زن « 1 » هر چه پايين رود ( دختر زن و دختر دختر و دختر پسرش و همچنين )\r\n\r\n","description":"","footnote":"\r\n« 1 » به مناسبت اين كه غالبا شوهر مادرش او را در خانهء خود تربيت مىكند در تازى « ربيبه » خوانده و بر « ربائب » جمع بسته مىشود .\r\n","page_name":" 165 ","page_number":180},
  {"content":"\r\n3 - زنان پسران « 1 » هر چه پايين رود ( زن پسر و زن پسر پسر و همچنين ) 4 - جمع ميان دو خواهر در نكاح .\r\nاز جمله ده فائده كه در ذيل اين آيه آورده شده اينست كه « دخول » در آيه كنايه است از جماع بر خلاف برخى كه خلوت و نظر به فرج و لمس را هم به منزلهء جماع دانسته‌اند و از جمله اين كه دختر زن حرام است خواه پس از مفارقت از مرد يا پيش از نكاح با او تولد يافته باشد بر خلاف داود ظاهرى كه آن را به متولدهء بعد از مفارقت اختصاص داده است و از جمله اختلاف ميان على ( ع ) و ميان عثمان است در اين كه جمع بين موطوءتين بملك ، حلال است يا حرام چه بحسب آيهء * ( أَوْ ما مَلَكَتْ أَيْمانُكُمْ ) * حلال و به ظاهر اين آيه حرام است و على عليه السلام جانب حرمت را ترجيح داده و عثمان طرف تحليل را ، و الحقّ مع على ( ع ) يدور معه حيث ما دار ، و هم آيهء تحليل تخصيص يافته پس در مقام استدلال قاطع نيست بعلاوه از پيغمبر ( صلَّى الله عليه و آله و سلَّم ) روايت است « ما اجتمع الحلال و الحرام الاغلب الحرام الحلال » .\r\n3 - آيهء 24 ، از سورهء نساء * ( وَالْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ كِتابَ الله عَلَيْكُمْ . . ) * .\r\nبراى « احصان » چند معنى گفته شده است از اين قرار :\r\n1 - عفت مانند * ( « أَحْصَنَتْ فَرْجَها » ) * 2 - حر بودن مانند آيهء * ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ ) * به قولى .\r\n3 - اسلام مانند آيهء * ( فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ ) *\r\n\r\n","description":"","footnote":"\r\n« 1 » در قرآن مجيد بعنوان « حلائل ابناء » ياد گرديده زن را به مناسبت اين كه بر شوهر حلال است يا با او در فراش حلول مىكند يا به مناسبت حل آزارش در هنگام نزديكى به نام « حليله » كه جمع آن بر « حلائل » آمده است خوانده‌اند .\r\n","page_name":" 166 ","page_number":181},
  {"content":"\r\nبحسب يكى از تفاسير .\r\n4 - زواج ، مانند آن چه در آيهء فوق است .\r\nاز احكام مستفاد از اين آيه يكى آن كه محصنات يعنى زنان مزوجه تا در نكاح شوهران هستند بر غير ايشان حرامند ديگر آن كه كنيزكان مزوّجه‌اى كه استرقاق ( به خريدارى يا اتّهاب يا ميراث يا اسارت يا غير اينها ) براى آنها حادث گردد از اين حكم استثناء شده زيرا مالك جديد مىتواند نكاح را فسخ و پس از عده با او نزديكى كند همچنين كنيز مزوّجه به مملوك شخص زيرا مالك مىتواند نكاح را فسخ و بعد از انقضاء عده به كنيز نزديكى كند .\r\n4 - آيهء 221 ، از سورهء بقره * ( وَلا تَنْكِحُوا الْمُشْرِكاتِ حَتَّى يُؤْمِنَّ وَلأَمَةٌ مُؤْمِنَةٌ خَيْرٌ مِنْ مُشْرِكَةٍ وَلَوْ أَعْجَبَتْكُمْ وَلا تُنْكِحُوا الْمُشْرِكِينَ حَتَّى يُؤْمِنُوا وَلَعَبْدٌ مُؤْمِنٌ خَيْرٌ مِنْ مُشْرِكٍ وَلَوْ أَعْجَبَكُمْ أُولئِكَ يَدْعُونَ إِلَى النَّارِ ) * .\r\nدر اين كه مراد از « مشرك » خصوص غير اهل كتاب از كافران است يا شامل ايشان نيز هست اختلافست و براى هر قولى به آياتى از قرآن مجيد تأييد به عمل آمده و در نتيجه در نكاح اهل كتاب اختلاف واقع شده است : در مذهب شيعه بعضى مطلقا نكاح اهل كتاب را حرام دانسته‌اند بعضى مطلقا حلال دانسته‌اند ( نسبت بابن جنيد داده شده ) بعضى بعنوان متعه حلال و بعنوان دوم حرام دانسته‌اند .\r\nفاضل از جمله هفت فائدهء فقهى كه در اينجا آورده مكروه بودن قصد جمال و مال است در مقام نكاح ( از كلمهء « اعجاب » استفاده كرده است ) .\r\n","description":"","footnote":"","page_name":" 167 ","page_number":182},
  {"content":"\r\n\r\nنوع سيم در ذيل اين عنوان لوازم نكاح از قبيل مهر و نفقه و غيره اينها ياد گرديده و بده آيه استناد شده است :\r\n1 - آيهء 4 ، از سورهء نساء * ( وَآتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْه نَفْساً فَكُلُوه هَنِيئاً مَرِيئاً ) * صدقه اسم است براى مهر و در سبب نزول آيه گفته شده است : كه از آن چه بعنوان مهر بزن مىداده‌اند گروهى بوده‌اند كه نمىگرفته‌اند و از پذيرفتن چيزى از آن خوددارى مىكرده‌اند دستور داده شد كه اگر خود زنان به دلخواه خود و از روى دل خوشى بدهند بايد گرفته شود و لذيذ و گوارا خواهد بود .\r\nاز جمله سه فائدهء فقهى كه فاضل ياد كرده اينست : كه مفهوم * ( « فَإِنْ طِبْنَ » ) * مىرساند كه گرفتن مهر زن بر وجه غصب و مكر و اكراه و اخذ به حياء از وى جائز نيست .\r\n2 - آيهء 20 و 21 ، از سورهء نساء * ( وَإِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَآتَيْتُمْ إِحْداهُنَّ قِنْطاراً فَلا تَأْخُذُوا مِنْه شَيْئاً أَ تَأْخُذُونَه بُهْتاناً وَإِثْماً مُبِيناً وَكَيْفَ تَأْخُذُونَه وَقَدْ أَفْضى بَعْضُكُمْ إِلى بَعْضٍ وَأَخَذْنَ مِنْكُمْ مِيثاقاً غَلِيظاً ) * .\r\nاز جمله چهار فائدهء مذكوره ، عدم تقدر مهر است به قدرى ثابت و دلالت آيه است بر استقرار مهر بدخول .\r\n3 - آيهء 236 ، از سورهء بقره * ( لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَمَتِّعُوهُنَّ عَلَى الْمُوسِعِ قَدَرُه ) *\r\n","description":"","footnote":"","page_name":" 168 ","page_number":183},
  {"content":"\r\n* ( وَعَلَى الْمُقْتِرِ قَدَرُه مَتاعاً بِالْمَعْرُوفِ حَقًّا عَلَى الْمُحْسِنِينَ . ) * از جمله هشت فائدهء فقهى كه در اينجا ياد گرديده دلالت صريح آيه است بر صحت عقد دائم بى آن كه كابين ذكر شود پس اگر در عقدى دائم مهر از اصل ، ذكر نگردد بضع ، تفويض شده از اين رو زن را « مفوّضة البضع » مىگويند و اگر مهر ذكر شود ليكن بطور اجمال مانند اين كه تعيين مقدار به اختيار شوهر يا زن يا شخص سيم قرار داده شود اين عمل را تفويض مهر و زن را « مفوّضة المهر » مىگويند و از جمله دلالت آيه است بر اين كه مهر اگر مقدر و معين باشد به صرف عقد بملك معقوده در مىآيد .\r\n4 - آيهء 237 ، از سورهء بقره * ( وَإِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ وَأَنْ تَعْفُوا أَقْرَبُ لِلتَّقْوى وَلا تَنْسَوُا الْفَضْلَ بَيْنَكُمْ إِنَّ الله بِما تَعْمَلُونَ بَصِيرٌ ) * از جمله احكام و فروعى فقهى كه در اينجا يا دو به آيه براى آنها استناد شده يكى تنصيف مهر است بطلاق ديگر جواز عفو از حق است براى ولىّ زن چنان كه براى خودش اين جواز بود و هم آيه دلالت بر اين دارد كه ولايت در نكاح بر زن ثابت است و اقسام ولايت به عقيدهء علماء شيعه چهار است : ولايت قرابت ( پدر و جد پدرى نه كسى ديگر از اقارب و عصبه ) ولايت حاكم ، ولايت وصى از طرف پدر يا جد پدرى ولايت ملك و به عقيدهء علماء عامه قسم پنجم دارد و آن ولايت عصوبه مىباشد .\r\n5 - آيهء 24 ؛ از سورهء نساء * ( الرِّجالُ قَوَّامُونَ عَلَى النِّساءِ بِما فَضَّلَ الله بَعْضَهُمْ عَلى بَعْضٍ وَبِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ الله وَاللَّاتِي تَخافُونَ نُشُوزَهُنَّ فَعِظُوهُنَّ وَاهْجُرُوهُنَّ ) *\r\n","description":"","footnote":"","page_name":" 169 ","page_number":184},
  {"content":"\r\n* ( فِي الْمَضاجِعِ وَاضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا إِنَّ الله كانَ عَلِيًّا كَبِيراً . ) * گفته‌اند سعد بن ربيع انصارى زنش حبيبه دختر زيد بر او ناشزه شد و سر از اطاعتش پيچيد سعد او را طپانچه زد پدرش او را نزد پيغمبر ( صلَّى الله عليه و آله و سلَّم ) برد پيغمبر ( صلَّى الله عليه و آله و سلَّم ) گفت شوهرش را قصاص كند چون براى اين كار برگشت اين آيه فرود آمد پيغمبر ( صلَّى الله عليه و آله و سلَّم ) فرمود او را بر گردانيدند و گفت ما چيزى خواستيم و خدا امرى ديگر اراده كرد و آن چه ارادهء خداست خير است پس قصاص بر طرف شد .\r\nاز جمله سه حكم فقهى مذكور در اين موضع است كه مرد بر زن به واسطهء فضل ذاتى صنفى و به واسطهء فضل عرضى ( انفاق ) در ولايت و سياست قيام دارد و بيان حكم نشوز ( در اصل بمعنى ارتفاع و در شرع بمعنى عصيان زوج است ) و مراتب تأديب ناشزه است .\r\n6 - آيه 35 ، از سورهء نساء * ( وَإِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِه وَحَكَماً مِنْ أَهْلِها إِنْ يُرِيدا إِصْلاحاً يُوَفِّقِ الله بَيْنَهُما إِنَّ الله كانَ عَلِيماً خَبِيراً . ) * از جمله هشت مسأله كه در اينجا مذكور افتاده اينست كه بعث دو حكم بعنوان تحكيم است يا توكيل به گفتهء فاضل اكثر اصحاب ما به تحكيم قائلند .\r\n7 - آيهء 129 ، از سورهء نساء * ( وَلَنْ تَسْتَطِيعُوا أَنْ تَعْدِلُوا بَيْنَ النِّساءِ وَلَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَإِنْ تُصْلِحُوا وَتَتَّقُوا فَإِنَّ الله كانَ غَفُوراً رَحِيماً ، ) * از آيه وجوب قسمت بين زنان و تسويه ميان ايشان بطور اجمال استفاده شده است\r\n","description":"","footnote":"","page_name":" 170 ","page_number":185},
  {"content":"\r\nپيغمبر ( صلَّى الله عليه و آله و سلَّم ) ميان زنان تقسيم مىكرد و مىگفت « اللهم هذه قسمتى في ما أملك فلا تؤاخذني فى ما تملك و لا أملك » از حضرت صادق ( ع ) روايت شده كه پيغمبر ( صلَّى الله عليه و آله و سلَّم ) در مرض خود هم ميان زنان تقسيم مىكرد او را به خانه هاى ايشان بحسب قسمت كه داشتند مىبردند . روايت است كه على ( ع ) را دو زن بود و چون روز يك كدام مىشد در خانه زن ديگر وضوء نمىساخت .\r\n8 - آيهء 128 ، از سورهء نساء * ( وَإِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَالصُّلْحُ خَيْرٌ وَأُحْضِرَتِ الأَنْفُسُ الشُّحَّ وَإِنْ تُحْسِنُوا وَتَتَّقُوا فَإِنَّ الله كانَ بِما تَعْمَلُونَ خَبِيراً ، ) * از آيه دلالت بر جواز صلح از « ترك قسمت » و برايكه منفعتى عوض صلح قرار داده شود استفاده شده است سبب نزول آيه به قولى اين بوده كه سوده دختر زمعه زن پيغمبر ( صلَّى الله عليه و آله و سلَّم ) بود ترسيد پيغمبر ( صلَّى الله عليه و آله و سلَّم ) او را طلاق دهد گفت مرا طلاق مده و با زنان خود بنشان و براى من روز قرار مده و قسمت مرا براى عائشه مقرر فرما .\r\n9 - آيهء 6 از سورهء طلاق * ( أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ وَلا تُضآرُّوهُنَّ لِتُضَيِّقُوا عَلَيْهِنَّ وَإِنْ كُنَّ أُولاتِ حَمْلٍ فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ فَإِنْ أَرْضَعْنَ لَكُمْ فَآتُوهُنَّ أُجُورَهُنَّ وَأْتَمِرُوا بَيْنَكُمْ بِمَعْرُوفٍ وَإِنْ تَعاسَرْتُمْ فَسَتُرْضِعُ لَه أُخْرى . ) * از جمله پنج حكم كه در اينجا ياد شده وجوب حق سكنى است براى مطلقات بطور اجمال و وجوب بودن مسكن است مناسب شأن مطلقه و وجوب سكنى و نفقه است براى مطلقه حامل و عدم وجوب ارضاع ولد است بر مطلقه و جواز اخذ ولد است\r\n","description":"","footnote":"","page_name":" 171 ","page_number":186},
  {"content":"\r\n\r\nاز مادر و در صورتى كه مادر تبرع به ارضاع نكند يا به اجرت مرضعه ديگر براى ارضاع حاضر نشود جواز استيجار مرضعهء ديگر است .\r\n10 - آيهء 7 ، از سورهء طلاق * ( لِيُنْفِقْ ذُو سَعَةٍ مِنْ سَعَتِه وَمَنْ قُدِرَ عَلَيْه رِزْقُه فَلْيُنْفِقْ مِمَّا آتاه الله لا يُكَلِّفُ الله نَفْساً إِلَّا ما آتاها سَيَجْعَلُ الله بَعْدَ عُسْرٍ يُسْراً . ) * از جمله پنج فائده كه در اينجا ياد گرديده رجحان توسعه است بر عيال و امر به اقتصاد است براى معسران و احتمال اعتبار حال زوج است در مقام نفقه نه حال زوجه ، .\r\nنوع چهارم در بارهء « اشيائى از توابع نكاح » ، كه نوع چهارم براى بيان آنها عنوان شده ، ده آيه ياد گرديده است :\r\n1 - آيهء 30 ، از سورهء نور * ( قُلْ لِلْمُؤْمِنِينَ يَغُضُّوا مِنْ أَبْصارِهِمْ وَيَحْفَظُوا فُرُوجَهُمْ ذلِكَ أَزْكى لَهُمْ إِنَّ الله خَبِيرٌ بِما يَصْنَعُونَ ) * .\r\nمحقق اردبيلى پس از نقل اقوال و عقائد در معنى و تفسير آيه اين مضمون را افاده كرده « و شايسته چنان است كه گفته شود آن چه از آيه فهميده مىشود حرمت نظر و حرمت عدم حفظ فرج است مطلقا پس جواز نسبت به محارم و حلائل از آيه و اجماع و غير اين دو دانسته شده و باقى تحت حرمت باقى مىماند » باز همو چنين افاده كرده است : « از اين كه در اين آيهء مؤمنان بحفظ فروج ، مأمور شده‌اند ليكن مؤمنات در آيهء بعد علاوه بعدم ابداء زينت نيز مأمور گشته‌اند قطع نظر از اصل و هم حصر محرمات دلالتى است ظاهر بر اين كه تستر از زنان نامحرم بر مردان جز نسبت به عورت واجب نيست پس بدن مردان عورت نيست و پوشاندنش بر ايشان واجب نمىباشد هر چند\r\n","description":"","footnote":"","page_name":" 172 ","page_number":187},
  {"content":"\r\nبر زنان ديدن آن حرام باشد پس بر مردان واجب نيست كه از باب عدم معاونت بر اثم و عدوان ، خود را به پوشانند . .\r\n2 - آيهء 31 ، از سورهء نور * ( وَقُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَيَحْفَظْنَ فُرُوجَهُنَّ وَلا يُبْدِينَ زِينَتَهُنَّ إِلَّا ما ظَهَرَ مِنْها وَلْيَضْرِبْنَ بِخُمُرِهِنَّ عَلى جُيُوبِهِنَّ وَلا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبائِهِنَّ أَوْ آباءِ بُعُولَتِهِنَّ أَوْ أَبْنائِهِنَّ أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ بَنِي إِخْوانِهِنَّ أَوْ بَنِي أَخَواتِهِنَّ أَوْ نِسائِهِنَّ أَوْ ما مَلَكَتْ أَيْمانُهُنَّ أَوِ التَّابِعِينَ غَيْرِ أُولِي الإِرْبَةِ مِنَ الرِّجالِ أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ وَلا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ وَتُوبُوا إِلَى الله جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ . ) * از جمله نه فائدهء كه در اينجا ياد گرديده اينست كه حكم زنان و مردان در وجوب بستن چشم و نگهداشتن فرج يكسانست و از جمله حرام بودن ابداء زينت است ( به قولى مواضع آن مراد است و به قولى ديگر كه فاضل آن را ظاهر دانسته خود زينت ) بر زنان و از جمله اختلاف در زينت ظاهره است كه آيا مراد از آن ، چنان كه فاضل صحيح دانسته ، خصوص جامه است يا وجه و كفّان يا سرمه و خضاب يا انگشترى چنان كه گفته هاى ديگران است و بنا بر قول اول زينت باطنه خلخال و دست برنجن و گوشواره است و از جمله وجوب افكندن خمار ( مقنعه ) است بر سينه و گردن ( زنان جاهلى مخانق مىپوشيده كه سينه و بالاى آن مكشوف مىبوده در اسلام به مقانع و خمر براى پوشيدن گردن و سينه دستور داده شده است ) و از جمله عدم اباحهء اظهار زينت است براى زنان كافره و از جمله اختلاف در ملك يمين است در اين مورد و اختلاف در معنى تابعين است كه آيا نوكر و كلفت مراد است يا پيران از شهوت افتاده يا ابلهان نامتوجه\r\n","description":"","footnote":"","page_name":" 173 ","page_number":188},
  {"content":"\r\nيا عبيد صغار ( گفتهء ابو حنيفه است ) يا خصىّ مجبوب ( شافعى اين قول را گفته است ) و از جمله نهى است از كوبيدن زنان پاى خود را به زمين براى متوجه ساختن مردان .\r\n3 - آيهء 58 ، از سورهء نور * ( يا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمانُكُمْ وَالَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرَّاتٍ مِنْ قَبْلِ صَلاةِ الْفَجْرِ وَحِينَ تَضَعُونَ ثِيابَكُمْ مِنَ الظَّهِيرَةِ وَمِنْ بَعْدِ صَلاةِ الْعِشاءِ ثَلاثُ عَوْراتٍ لَكُمْ لَيْسَ عَلَيْكُمْ وَلا عَلَيْهِمْ جُناحٌ بَعْدَهُنَّ طَوَّافُونَ عَلَيْكُمْ بَعْضُكُمْ عَلى بَعْضٍ كَذلِكَ يُبَيِّنُ الله لَكُمُ الآياتِ وَالله عَلِيمٌ حَكِيمٌ ، ) * .\r\nاز جمله چهار فائدهء مذكوره در اين موضع است كه بندگان و اطفال مميز ايشان بايد دستور داده شوند كه در سه وقت يكى پيش از نماز صبح و يكى وقت خواب قيلوله و يكى وقت خفتن كه در هر سه وقت مظنه كشف عورت است سر زده و بى اذن وارد نشوند و در غير اين سه وقت كه آن مظنه نيست و رفت و آمد و مخالطه ميان خادم و مخدوم براى خدمتگزارى مورد احتياج است استيذان مستلزم عسر و حرج و از اين رو غير لازم است .\r\n4 - آيهء 59 ، از سورهء نور * ( وَإِذا بَلَغَ الأَطْفالُ مِنْكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِنْ قَبْلِهِمْ كَذلِكَ يُبَيِّنُ الله لَكُمْ آياتِه وَالله عَلِيمٌ حَكِيمٌ ، ) * .\r\nمحقق اردبيلى در اين مورد چنين افاده كرده است « . . و معنى اينست كه اطفال بى استيذان مىتوانند داخل شوند مگر در مورد عورات سه گانه پس هر گاه\r\n","description":"","footnote":"","page_name":" 174 ","page_number":189},
  {"content":"\r\nاطفال را عدم اذن عادت شد و آنگاه به احتلام يا به سن مخصوص ، از حد طفوليت خارج شدند واجبست كه از آن عادت منقطع گردند و چنان كه مردان بزرگ بر استيذان از شما وادار مىگردند كودكان بالغ شده هم وادار گردند كه در تمام اوقات در موقع ورود بر شما استيذان كنند و بى اذن وارد نگردند و اين حكمى است كه بيشتر مردم از آن غفلت دارند و در نزد آنان به منزلهء شريعت منسوخه است از ابن عباس روايت شده كه گفته است : آيه‌اى كه اكثر مردم به آن ايمان ندارند آيهء اذن است و من كنيز خود را مىگويم بىاذن بر من در نيايد . عطا از او پرسيده كه آيا من از خواهرم بايد اذن بگيرم گفته است آرى گر چه در خانهء تو و به خرج تو باشد و آنگاه اين آيه را خوانده است باز از او روايت شده كه : « سه آيه از قرآن را مردم منكرند : يكى آيهء اذن دوم آيهء * ( إِنَّ أَكْرَمَكُمْ عِنْدَ الله أَتْقاكُمْ ) * سه آيهء ديگر آيهء * ( وَإِذا حَضَرَ الْقِسْمَةَ . . ) * 5 - آيهء 60 ، از سورهء نور * ( وَالْقَواعِدُ مِنَ النِّساءِ اللَّاتِي لا يَرْجُونَ نِكاحاً فَلَيْسَ عَلَيْهِنَّ جُناحٌ أَنْ يَضَعْنَ ثِيابَهُنَّ غَيْرَ مُتَبَرِّجاتٍ بِزِينَةٍ وَأَنْ يَسْتَعْفِفْنَ خَيْرٌ لَهُنَّ وَالله سَمِيعٌ عَلِيمٌ . ) * محقق اردبيلى چنين افاده كرده است « . . و ظاهر از سوق اين آيه اينست كه قاعد از زنان از حكم پيش كه وجوب تستر و تحريم كشف زينت باطنه و مواضع آنهاست استثناء شده‌اند پس كشف مواضع زينت باطنه كه بر زنان جوان حرام بود بر پيران آيسه حرام نيست ليكن به شرط اين كه قصد تبرج و اظهار زينت نداشته باشند .\r\n6 - آيه 13 ، از سورهء حجرات * ( يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ إِنَّ الله عَلِيمٌ خَبِيرٌ . ) *\r\n","description":"","footnote":"","page_name":" 175 ","page_number":190},
  {"content":"\r\nفاضل نقل كرده كه به اين آيه بر وجوب اجابت خطبهء مؤمن قادر بر نفقه ، گر چه از حيث نسب هم پائينتر باشد ، استدلال شده است ليكن خود او اين استدلال را مورد نظر قرار داده است .\r\n7 - آيهء 4 ، از سورهء مدّثّر * ( وَثِيابَكَ فَطَهِّرْ ) * .\r\nباز بنقل همو گفته شده كه مراد از ثياب زوجات است چنان كه در آيهء * ( هُنَّ لِباسٌ لَكُمْ وَأَنْتُمْ لِباسٌ لَهُنَّ ) * آورده شده پس بمفاد اين آيه شايسته چنانست كه زنان عفيف و خوش اصل و پاكدامن انتخاب شوند كه در قرآن مجيد است * ( وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه وَالَّذِي خَبُثَ لا يَخْرُجُ إِلَّا نَكِداً ) * فاضل اين استنباط را نيز مورد نظر و اشكال قرار داده و به آياتى ديگر از قبيل * ( الزَّانِي لا يَنْكِحُ إِلَّا زانِيَةً أَوْ مُشْرِكَةً ) * و * ( الطَّيِّباتُ لِلطَّيِّبِينَ ) * و حديث نبوى « تخيروا لنطفكم » براى استحباب انتخاب عفيفه و كراهت اختيار غير آن استدلال كرده است .\r\n8 - آيهء 223 ، از سورهء بقره * ( نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَقَدِّمُوا لأَنْفُسِكُمْ وَاتَّقُوا الله وَاعْلَمُوا أَنَّكُمْ مُلاقُوه وَبَشِّرِ الْمُؤْمِنِينَ ) * .\r\nبه اين آيه بر جواز نزديكى با زن بر خلاف معهود ، با اختلافى كه در مسأله ، هم در مذاهب و هم در خصوص مذهب شيعه ، هست ، استدلال شده است قائل بجواز ، به آياتى ديگر از قبيل * ( هؤُلاءِ بَناتِي هُنَّ أَطْهَرُ لَكُمْ ) * و * ( أَ تَأْتُونَ الذُّكْرانَ مِنَ الْعالَمِينَ وَتَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ ) * و آيهء 28 از سورهء معارج * ( وَالَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ ) * نيز ادعاء خود را تأييد كرده و هم به رواياتى و قائل به حرمت به آيهء * ( فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ الله ) * و بيشتر به رواياتى استناد كرده‌اند .\r\n","description":"","footnote":"","page_name":" 176 ","page_number":191},
  {"content":"\r\n9 - آيهء 233 ، از سورهء بقره * ( وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَعَلَى الْمَوْلُودِ لَه رِزْقُهُنَّ وَكِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلَّا وُسْعَها لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه وَعَلَى الْوارِثِ مِثْلُ ذلِكَ فَإِنْ أَرادا فِصالًا عَنْ تَراضٍ مِنْهُما وَتَشاوُرٍ فَلا جُناحَ عَلَيْهِما وَإِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَاتَّقُوا الله وَاعْلَمُوا أَنَّ الله بِما تَعْمَلُونَ بَصِيرٌ . ) * فاضل در ذيل اين آيه هفت حكم فقهى و يك فائده آورده است از جمله احكام مذكوره وجوب اجرت رضاع است بر والد و وجوب اجرت مرضعه است بر طفل در صورتى كه پدر مرده باشد و صغير را مالى باشد كه وصى يا حاكم بتواند از آن اجرت را بردارد . و فائده مذكوره در بارهء تعيين حد اقل مدت حمل مىباشد كه بى خلاف شش ماه است و از اين آيه با توجه به آيهء * ( وَحَمْلُه وَفِصالُه ثَلاثُونَ شَهْراً ) * به دلالت اشاره استفاده مىشود . براى حد اكثر حمل از قرآن نص يا اشاره‌اى مورد استناد نشده مگر به عقيدهء ابو حنيفه كه اين آيه را ناظر بهر يك از « حمل » و « فصل » دانسته و از اين رو اكثر مدت را سى ماه قرار داده به عقيدهء شيعه ، به استناد روايات ، اكثر مدت حمل ده ماهست و به عقيدهء منقول از شافعى چهار سال ! ! و به عقيدهء منقول از احمد بن حنبل و مالك بن انس شش سال ! ! 10 - آيهء 235 ، از سورهء بقره * ( وَلا جُناحَ عَلَيْكُمْ فِيما عَرَّضْتُمْ بِه مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ الله أَنَّكُمْ سَتَذْكُرُونَهُنَّ ) *\r\n","description":"","footnote":"","page_name":" 177 ","page_number":192},
  {"content":"\r\n\r\n* ( وَلكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه وَاعْلَمُوا أَنَّ الله يَعْلَمُ ما فِي أَنْفُسِكُمْ فَاحْذَرُوه وَاعْلَمُوا أَنَّ الله غَفُورٌ حَلِيمٌ ) * .\r\nاز جمله احكام و مسائل شش گانه كه در اينجا ياد گرديده اينست كه تعريض ( يعنى تلويح و آن عبارتست از ايهام بر مقصود به عبارتى كه نه بطور حقيقت براى آن مقصود وضع شده باشد و نه بطور مجاز مانند « جئت لا لأسلَّم عليك » كه مقصود از آن طلب چيزى است از غنى يا كنايه و آن عبارتست از دلالت بر چيزى بذكر لوازم آن مانند « كثير الرماد » و « طويل النجاد » و امثال اينها ، به خطبهء زنانى كه در عده باشند حرمت ندارد . شافعيه آيه را به عدهء وفات اختصاص داده‌اند و در عدهء فراق اختلاف كرده‌اند .\r\nمحقق اردبيلى چنين افاده كرده « . . پس ظاهر ، مباح بودن تعريض به خطبه است براى هر كه در عده باشد : عدهء وفات وعدهء طلاق پس تخصيص به زنى كه در عدهء وفات است با قول او بجواز در عدهء طلاق نيز سديد نيست براى ظهور عموم با انطباقش بر مذهب و عدم مخصص و اما بودن كلام پيش از آيه در زن شوهر مرده مستلزم تخصيص نيست با اين كه ترتيب نزولى هم نامعلوم است . آرى شايسته است كه به غير عده رجعيه تخصيص داده شود چه زن در عدهء رجعيه چون ، به حكم اجماع ، به منزلهء زوجه است تعريض به خطبهء او براى غير زوج جائز نمىباشد » .\r\nنوع پنجم در بارهء اشيائى كه به نكاح پيغمبر ( صلَّى الله عليه و آله و سلَّم ) و ازدواج او تعلق و ارتباط دارد و در اين زمينه هفت آيه آورده شده است :\r\n1 آيات 28 و 29 ، از سورهء احزاب * ( يا أَيُّهَا النَّبِيُّ قُلْ لأَزْواجِكَ ) *\r\n","description":"","footnote":"","page_name":" 178 ","page_number":193},
  {"content":"\r\n* ( إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا . وَإِنْ كُنْتُنَّ تُرِدْنَ الله وَرَسُولَه وَالدَّارَ الآخِرَةَ فَإِنَّ الله أَعَدَّ لِلْمُحْسِناتِ مِنْكُنَّ أَجْراً عَظِيماً . ) * در سبب نزول آيه مفسران چنين گفته‌اند : كه زنهاى پيغمبر ( صلَّى الله عليه و آله و سلَّم ) چيزى از مال دنيا از او خواستند و هم خواستند كه چيزى بر نفقهء ايشان بيفزايد و از راه غيرت و رقابت با هم او را اذيت كردند پس پيغمبر ( صلَّى الله عليه و آله و سلَّم ) يك ماه از آنها كناره گرفت تا اين آيه ، كه آيهء تخيير ، است نزول يافت در آن هنگام پيغمبر ( صلَّى الله عليه و آله و سلَّم ) را نه زن بود : عائشه حفصه ام حبيبه دختر ابو سفيان ، سوده دختر زمعه ، ام سلمه دختر ابو اميه كه اينها همه از قبيلهء قريش بودند و صفيه دختر حى خيبرى و ميمونه دختر حارث هلالى و زينب دختر حجل اسدى و جويريه دختر حارث مصطلقى ، چون اين آيه فرود آمد پيغمبر ( صلَّى الله عليه و آله و سلَّم ) زنان را بخواست و ايشان را ميان مفارقت و مرافقت مخير ساخت آنها همه بقاء با پيغمبر ( صلَّى الله عليه و آله و سلَّم ) را اختيار كردند .\r\nبروايتى از حضرت صادق ( ع ) در تفسير و سبب نزول آيه چنين آورده شده است :\r\nپيغمبر ( صلَّى الله عليه و آله و سلَّم ) را در خيبر غنائمى بدست آمد زنان او گفتند از اين غنائم بما قسمتى بده گفت به فرمان خدا آنها را ميان مسلمين تقسيم كردم زنان غضب كردند و گفتند شايد چنان پندارى كه اگر ما را طلاق دهى ما را از ميان قوم خود شوهرى يافت نخواهد شد پيغمبر ( صلَّى الله عليه و آله و سلَّم ) بامر خدا از ايشان اعتزال جست و در مشربه ام ابراهيم نشست تا آنان حائض شدند و طاهر گشتند خدا اين آيه را فرستاد .\r\nاز جمله سه فائده كه در اينجا آورده شده نقل اختلاف علماء است در حكم تخيير بر چند قول :\r\n1 - هر گاه مردى زن خود را مخير سازد و او شوهر خود را اختيار كند چيزى\r\n","description":"","footnote":"","page_name":" 179 ","page_number":194},
  {"content":"\r\nنيست و اگر خود را اختيار كند يك طلاق بشمار مىرود اين قول ابن مسعود و ابو حنيفه و اصحاب اوست .\r\n2 - هر گاه خود را اختيار كند سه طلاق است و اگر شوهر را اختيار كند يك طلاق اين قول زيد و مذهب مالك است .\r\n3 - هر گاه به تخيير قصد طلاق كند طلاق است و گر نه ، نه . اين مذهب شافعى است .\r\n4 - به تخيير مطلقا طلاق واقع نمىشود و اين از مختصات پيغمبر ( صلَّى الله عليه و آله و سلَّم ) بوده است .\r\nاز حضرت صادق ( ع ) اين روايت است « و ما للناس و الخيار و انما هذا شيء خصّ الله تعالى به رسوله » از علماء شيعه ابن جنيد و ابن ابى عقيل گفته‌اند اگر مرد به تخيير طلاق را قصد كند و زن بر فور خود را اختيار كند طلاق است و اگر يك لحظه اختيار بتأخير افتد چيزى نيست ليكن بيشتر علماء شيعه به استناد قول حضرت صادق « انما الطلاق ان يقول لها : أنت طالق » بر خلاف قول آن دو گفته‌اند .\r\n2 - آيهء 30 و 31 ، از سورهء احزاب * ( يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ وَكانَ ذلِكَ عَلَى الله يَسِيراً وَمَنْ يَقْنُتْ مِنْكُنَّ لِلَّه وَرَسُولِه وَتَعْمَلْ صالِحاً نُؤْتِها أَجْرَها مَرَّتَيْنِ وَأَعْتَدْنا لَها رِزْقاً كَرِيماً ) * .\r\nاز اين آيه يكى ديگر از مختصات پيغمبر ( صلَّى الله عليه و آله و سلَّم ) بدست آمده و آن اضعاف عذاب زنان پيغمبر ( صلَّى الله عليه و آله و سلَّم ) و تكرار اجر و ثواب ايشان است .\r\n3 - آيهء 53 ، از سورهء احزاب * ( وَما كانَ لَكُمْ أَنْ تُؤْذُوا رَسُولَ الله وَلا ) *\r\n","description":"","footnote":"","page_name":" 180 ","page_number":195},
  {"content":"\r\n* ( أَنْ تَنْكِحُوا أَزْواجَه مِنْ بَعْدِه أَبَداً إِنَّ ذلِكُمْ كانَ عِنْدَ الله عَظِيماً ) * .\r\nيكى ديگر از مختصات پيغمبر ( صلَّى الله عليه و آله و سلَّم ) حكم حرمت نكاح زنان او بعد از وفاتش بوده است در سبب نزول و تشريع اين حكم فقهى اختصاصى چنين گفته شده كه چون آيهء حجاب نزول يافته طلحه گفته است : « أنهينا ان نتكلم بنات عمنا الا من وراء الحجاب ؟ ! لئن مات لا تزوجن فلانة ! » .\r\n4 - آيهء 50 ، از سورهء احزاب * ( يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ وَما مَلَكَتْ يَمِينُكَ مِمَّا أَفاءَ الله عَلَيْكَ وَبَناتِ عَمِّكَ وَبَناتِ عَمَّاتِكَ وَبَناتِ خالِكَ وَبَناتِ خالاتِكَ اللَّاتِي هاجَرْنَ مَعَكَ وَامْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ إِنْ أَرادَ النَّبِيُّ أَنْ يَسْتَنْكِحَها خالِصَةً لَكَ مِنْ دُونِ الْمُؤْمِنِينَ . ) * يكى ديگر از خواص و مختصات پيغمبر ( صلَّى الله عليه و آله و سلَّم ) اين بوده كه اگر زنى خود را به او هبه مىكرده و پيغمبر ( صلَّى الله عليه و آله و سلَّم ) مىپذيرفته زن او مىشده است ابن عباس گفته است ابن حكم به مرحلهء عمل نرسيده و چنين امرى وقوع نيافته است برخى گفته‌اند وقوع يافته و چهار زن را : ميمونه دختر حارث و زينب دختر حزام و ام المساكن انصارى و ام شريك دختر جابر اسدى و خوله دختر حكيم از اين قبيل شمرده و در سبب نزول آيه گفته شده : كه چون خوله دختر حكيم خود را به پيغمبر بخشيد عائشه گفت « ما بال النساء يبذلن أنفسهن بلا مهر » پس اين آيه نزول يافت .\r\nاز جمله سه فائده كه در اينجا آورده شده اختلاف در وقوع نكاح است بلفظ « اجاره » و بلفظ « هبه » .\r\n5 - آيهء 51 ، از سورهء احزاب * ( تُرْجِي مَنْ تَشاءُ مِنْهُنَّ وَتُؤْوِي إِلَيْكَ ) *\r\n","description":"","footnote":"","page_name":" 181 ","page_number":196},
  {"content":"\r\n* ( مَنْ تَشاءُ وَمَنِ ابْتَغَيْتَ مِمَّنْ عَزَلْتَ فَلا جُناحَ عَلَيْكَ ذلِكَ أَدْنى أَنْ تَقَرَّ أَعْيُنُهُنَّ وَلا يَحْزَنَّ وَيَرْضَيْنَ بِما آتَيْتَهُنَّ كُلُّهُنَّ وَالله يَعْلَمُ ما فِي قُلُوبِكُمْ وَكانَ الله عَلِيماً ، حَلِيماً ) * .\r\nكسانى كه بعدم وجوب قسمت بر پيغمبر ( صلَّى الله عليه و آله و سلَّم ) قائل شده‌اند به اين آيه استدلال كرده و اين را هم يكى از مختصات او دانسته‌اند .\r\n6 - آيهء 52 ، از سورهء احزاب * ( لا يَحِلُّ لَكَ النِّساءُ مِنْ بَعْدُ وَلا أَنْ تَبَدَّلَ بِهِنَّ مِنْ أَزْواجٍ وَلَوْ أَعْجَبَكَ حُسْنُهُنَّ إِلَّا ما مَلَكَتْ يَمِينُكَ وَكانَ الله عَلى كُلِّ شَيْءٍ رَقِيباً ، ) * فاضل گفته است : اين آيه به قولى به آيهء * ( إِنَّا أَحْلَلْنا لَكَ . . ) * الآيه نسخ شده و اين قول فتوى اصحاب ماست . . » 7 - آيهء 37 ، از سورهء احزاب * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَكانَ أَمْرُ الله مَفْعُولًا . ) * بروايتى پيغمبر ( صلَّى الله عليه و آله و سلَّم ) زينب دختر جحش اسدى را كه مادرش اميمه دختر عبد المطلب عمهء پيغمبر ( صلَّى الله عليه و آله و سلَّم ) بود براى زيد بن حارثه پسر خواندهء خود خواستگارى كرد زينب ابتداء پنداشت پيغمبر او را براى خود خطبه مىكند چون دانست براى\r\n","description":"","footnote":"","page_name":" 182 ","page_number":197},
  {"content":"\r\n\r\nزيد است و نسب زيد از او پايينتر است ابا و انكار كرد آيه نازل شد * ( وَما كانَ لِمُؤْمِنٍ وَلا مُؤْمِنَةٍ إِذا قَضَى الله وَرَسُولُه أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ ) * ) پس زينب رضا داد و به نكاح زيد در آمد و پيغمبر ( صلَّى الله عليه و آله و سلَّم ) ده دينار و شصت درهم مهر به او داد و خمار و ملحفه و درع و ازار و پنجاه مدّ طعام و سى صاع خرما برايش فرستاد .\r\nدر بارهء قضيهء زيد و زينب در جلد اول اين تأليف توضيحاتى داده شده كه در اينجا تكرار آنها بى مورد است از لحاظ حكم فقهى كه در اين مورد بيانش منظور است شش حكم فقهى فاضل آورده كه از آن جمله است عدم اشتراط تساوى در نسب براى نكاح و وقوع آن بلفظ تزويج .\r\nنوع ششم اين نوع كه در بارهء روافع نكاح است\r\nمشتمل بر شش قسم ( كه بعضى از آن اقسام ، باصطلاح ، كتابى است از كتب فقه ) قرار داده شده است بدين قرار :\r\n1 - طلاق 2 - خلع و مبارات 3 - ظهار 4 - ايلاء 5 - لعان 6 - ارتداد\r\n","description":"","footnote":"","page_name":" 183 ","page_number":198},
  {"content":"\r\n\r\nقسم اول يا 35 كتاب طلاق\r\nدر بارهء طلاق ، بده آيه استناد شده است :\r\n1 - آيهء 1 ، از سورهء طلاق * ( يا أَيُّهَا النَّبِيُّ إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ وَأَحْصُوا الْعِدَّةَ وَاتَّقُوا الله رَبَّكُمْ لا تُخْرِجُوهُنَّ مِنْ بُيُوتِهِنَّ وَلا يَخْرُجْنَ إِلَّا أَنْ يَأْتِينَ بِفاحِشَةٍ مُبَيِّنَةٍ وَتِلْكَ حُدُودُ الله وَمَنْ يَتَعَدَّ حُدُودَ الله فَقَدْ ظَلَمَ نَفْسَه لا تَدْرِي لَعَلَّ الله يُحْدِثُ بَعْدَ ذلِكَ أَمْراً . ) * از مجمع البيان شيخ طبرسى اين مضمون منقول است « اين آيه دلالت دارد كه واجب است تطليق بطور تفريق واقع شود و جمع ميان سه طلاق روا نيست چه خدا گفتهء خود * ( فَطَلِّقُوهُنَّ لِعِدَّتِهِنَّ ) * را به گفتهء ديگر * ( وَأَحْصُوا الْعِدَّةَ ) * تأكيد كرده باز به جملهء * ( وَاتَّقُوا الله رَبَّكُمْ ) * يعنى در آن چه تحديد كرده و تعدى از آن را اجازه نداده تاكيدى ديگر آورده آنگاه حق شوهر را در مراجعه به جملهء * ( لا تُخْرِجُوهُنَّ مِنْ بُيُوتِهِنَّ ) * تقرير و تثبيت نموده چه زن هر گاه در خانه باشد مراجعهء شوهر به او اقرب و اسهل و اكثر مىباشد پس از آن به جملهء * ( وَتِلْكَ حُدُودُ الله ) * ارشاد كرده است كه تعدى حدود الهى در طلاق موجب بطلان حكم طلاق است و قول خدا * ( لَعَلَّ الله يُحْدِثُ بَعْدَ ذلِكَ أَمْراً ) * تأكيد است براى حدود الهى در طلاق و اعلام است كه حق رجوع به جمع سه طلاق انقطاع نمىيابد و مانند اينست كه گفته باشد مجال اميدوارى به رجوع\r\n","description":"","footnote":"","page_name":" 184 ","page_number":199},
  {"content":"\r\nباشيد چه خدا پس از طلاق ممكن است رغبت و ميل به رجوع را احداث كند . . » از جمله هفت حكم و فائده كه فاضل در اينجا ياد كرده وجوب ايقاع طلاق است در حال طهر و احصاء عده و اكمال سه قرء است و عدم جواز اخراج زن مطلقه است در زمان عده از خانهء خود .\r\nدر سبب نزول آيه از بخارى و مسلم و غير اين دو اين مفاد نقل شده كه عبد الله عمر زن خود را در حال حيض طلاق گفته عمر اين خبر را به پيغمبر ( صلَّى الله عليه و آله و سلَّم ) برده پيغمبر ( صلَّى الله عليه و آله و سلَّم ) فرموده است « مره فليراجعها و اذا طهرت فليطلقها ، ان شاء » .\r\n2 - آيهء 2 از سورهء طلاق * ( فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ وَأَشْهِدُوا ذَوَيْ عَدْلٍ مِنْكُمْ وَأَقِيمُوا الشَّهادَةَ لِلَّه ذلِكُمْ يُوعَظُ بِه مَنْ كانَ يُؤْمِنُ بِالله وَالْيَوْمِ الآخِرِ ) * دو حكم : يكى جواز رجوع در عده ، ديگر وجوب اشهاد در طلاق در ذيل اين آيه آورده شده است .\r\n3 - آيهء 228 ، از سورهء بقره * ( وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَلا يَحِلُّ لَهُنَّ أَنْ يَكْتُمْنَ ما خَلَقَ الله فِي أَرْحامِهِنَّ إِنْ كُنَّ يُؤْمِنَّ بِالله وَالْيَوْمِ الآخِرِ وَبُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجالِ عَلَيْهِنَّ دَرَجَةٌ وَالله عَزِيزٌ حَكِيمٌ ) * از جمله شش حكم فقهى مستفاد از آيه اينست كه عده مستقيمة الحيض اگر حره و مدخول بها باشد سه « قرء » يعنى سه طهر است و از جمله اعتبار قول زن است در طهر و حيض\r\n","description":"","footnote":"","page_name":" 185 ","page_number":200},
  {"content":"\r\nو احقّ بودن زوج است به رجوع « بين مدت عده » و چنان كه مرد را بر زن حقوقى است واجب همين طور زن را بر مرد حقوقى است هر چند حقوق مرد اكثر و افضل باشد كه پيغمبر ( صلَّى الله عليه و آله و سلَّم ) فرموده است « لو كنت آمرا أحدا ان يسجد لأحد لأمرت المرأة أن تسجد لزوجها » .\r\n4 - آيهء 4 ، از سورهء طلاق * ( وَاللَّائِي يَئِسْنَ مِنَ الْمَحِيضِ مِنْ نِسائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ وَاللَّائِي لَمْ يَحِضْنَ وَأُولاتُ الأَحْمالِ أَجَلُهُنَّ أَنْ يَضَعْنَ حَمْلَهُنَّ وَمَنْ يَتَّقِ الله يَجْعَلْ لَه مِنْ أَمْرِه يُسْراً ) * بروايتى پس از نزول آيهء پيش در بارهء عدهء طلاق زنان ياد شده ، از مدت عدهء زنانى كه حيض نمىبينند سؤال به ميان آمده و در پاسخ ، اين آيه نزول يافته است . در اين كه متعلق شك و ارتياب در آيه چيست ؟ اختلاف شده بعضى گفته‌اند شك و ارتياب در اين كه حيض براى چه انقطاع يافته : كبر سن يا مرض باعث آن شده است بعضى ديگر گفته‌اند ارتياب ، مربوط به حكم در اين زنان است و هم پس از اتفاق بر اين كه زنان مطلقهء حامله عدهء آنها به وضع حمل آنها انقضا مىيابد اختلاف شده كه عدهء زنان حاملهء شوهر مرده هم به وضع حمل منقضى مىشود يا « ابعد اجلين » را بايد رعايت كنند بدين معنى كه اگر پيش از چهار ماه و ده روز وضع حمل شود اين مدت را تمام كنند و اگر در اين مدت وضع حمل نشود تا وضع حمل ، عده نگاه دارند .\r\nاز جمله چهار حكم مستفاد در اينجا اينست كه پس از طلاق اگر وضع حمل بشود هر چند يك لحظه‌اى بعد باشد عده ، تمام است و از جمله اگر بچه ناتمام هم باشد وضع حمل ، موجب انقطاع است . 5 - آيهء 49 ، از سورهء احزاب * ( يا أَيُّهَا الَّذِينَ آمَنُوا إِذا نَكَحْتُمُ الْمُؤْمِناتِ ثُمَّ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ فَما لَكُمْ عَلَيْهِنَّ مِنْ عِدَّةٍ ) *\r\n","description":"","footnote":"","page_name":" 186 ","page_number":201},
  {"content":"\r\n* ( تَعْتَدُّونَها فَمَتِّعُوهُنَّ وَسَرِّحُوهُنَّ سَراحاً جَمِيلًا ) * از جمله هشت فائده كه فاضل در اينجا آورده اينست كه « نكاح » در قرآن جز بمعنى عقد نيامده پس شرعا حقيقت است در آن و از جمله اين كه مراد از * ( مِنْ قَبْلِ أَنْ تَمَسُّوهُنَّ ) * دخول است نه صرف خلوت بر خلاف آن چه ابو حنيفه گفته كه خلوت هم مثبت عده و موجب استقرار تمام مهر است . و از جمله اين كه حقى است براى مرد كه بتواند رجوع كند و از جمله صراحت آيه است در اين كه « غير مدخول بها » عده ندارد .\r\n6 - آيهء 224 ، از سورهء بقره * ( وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَالله بِما تَعْمَلُونَ خَبِيرٌ ) * .\r\nاز جمله شش حكم كه در ذيل آيه آورده شده اينست كه اين آيه ناسخ است آيهء * ( وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً وَصِيَّةً لأَزْواجِهِمْ مَتاعاً إِلَى الْحَوْلِ غَيْرَ إِخْراجٍ ) * را كه بحسب ترتيب بعد از آنست چه در آغاز اسلام اين عده و هم نفقه و اسكان به يك سال بوده بعد نسخ شده است ( ابو حنيفه اين عقيده را دارد ) و به گفتهء شافعى « اسكان » ثابت است نسخ نشده است و ابو مسلم اصفهانى گفته است حكم اين آيه در حامل ، ثابت و باقى است . شاذّى از فقيهان كه ابو حذيفه باشد گفته است اگر شوهر براى زن چيزى را وصيت كرده باشد و ورثه هم انفاق كند يك سال و اگر وصيت نكرده باشد و ورثه از انفاق امتناع كند زن را اختيار است كه پس از چهار ماه و ده روز هر چه بخواهد بكند ( اين دو گفته را بر خلاف اجماع دانسته‌اند و ببطلان آن دو ، حكم\r\n","description":"","footnote":"","page_name":" 187 ","page_number":202},
  {"content":"\r\nكرده‌اند ) و از جمله آن كه اين حكم نسبت به مدخول بها و غير آن و هم نسبت به صغيره و كبيره و هم نسبت به حامل و حائل عموميت دارد ليكن حامل با بعد اجلين محكوم است و هم نسبت بدائم و منقطع ( بقول اقوى ) عموميت دارد . و از جمله در اين عده انفاق و اسكانى نيست .\r\n7 - آيهء 229 ، از سورهء بقره * ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * .\r\nمحقق اردبيلى در اينجا چنين افاده كرده است « طلاق بمعنى تطليق است مانند سلام و كلام كه بمعنى تسليم و تكليم مىباشد » يعنى تطليق رجعى دو بار است چه بار سيم بائن است چنان كه پيغمبر ( صلَّى الله عليه و آله و سلَّم ) در پاسخ سؤال « اين الثالثة ؟ » گفت * ( « أَوْ تَسْرِيحٌ بِإِحْسانٍ » ) * يا اين كه تطليق شرعى تطليق پس از تطليق است بر وجه تفريق نه بر طريق جمع و ارسال به يك بار و مراد از * ( « مَرَّتانِ » ) * مطلق تكرير است نه تثنيه از قبيل * ( « ثُمَّ ارْجِعِ الْبَصَرَ كَرَّتَيْنِ » ) * يعنى كرّة بعد كرّة نه آن كه « كرّتين فقط » و از قبيل « لبّيك و سعديك » و نظائر اينها . » و در ذيل جزء اخير آيه ( * ( فَإِمْساكٌ ) * الخ ) چنين افاده كرده است « اين تخيير است براى شوهران بدين گونه كه پس از تعليم كيفيت طلاق به ايشان آنان را اختيار داده ميان اين كه زنان را با رعايت حسن معاشرت و قيام به حقوق واجبه نگهدارند و ميان اين كه ايشان را به وجهى جميل كه تعليم داده رها سازند . بنا بر معنى دوم كه براى جزء اول آيه شده معنى اين جزء اينست پس از دو تطليق واجب است كه زن از راه رجوع به او نگهداشته شود و بوجه معروف در تسريح و بين مردم با حسن معاشرت با وى رفتار شود يا اين كه بطور احسان رها گردد بدين گونه كه طلاق سيم داده شود يا به او رجوع نكند تا بائن گردد و از عده بيرون رود پس مراد از « امساك » اخذ است و ضد آن اطلاق و تسريح است و بنا بر معنى اول كه براى\r\n","description":"","footnote":"","page_name":" 188 ","page_number":203},
  {"content":"\r\nجزء اول آيه شد آيه دلالت دارد بر انحصار طلاق رجعى در دو طلاق چنان كه مقرر است ليكن كيفيت آن معلوم نيست كه آيا جائز است در يك مجلس دو بار به طورى كه ميان آن دو ، رجوعى و پس از آنها رجوعى ديگر واقع گردد كه اگر طلاق سيم واقع شود بائن گردد يا اين كه هر طلاقى بايد در طهرى جداگانه بوقوع آيد چنان كه مذهب حنفى است يا اينها نيست بلكه بايد رجوع و دخول تحقق يابد تا طلاق سيم صحيح باشد . همهء اينها محتمل است اكثر اصحاب ما احتمال اول را قائلند چنان كه شافعى مذهبش همانست بلكه اعم است . . » فاضل در فائده‌اى كه در ذيل آيه آورده چنين افاده كرده است : جملهء * ( « الطَّلاقُ مَرَّتانِ » ) * بر مشروع بودن رجوع دلالت دارد چه طلاق مطلقه عقلا قابل تصور نيست زيرا طلاق ازالهء قيد نكاح است و در اينجا نكاح نيست و اين از قبيل امر به عتق است كه بر ملك ، توقف دارد و اين دلالت از باب دلالت اقتضاء است .\r\nپس * ( « فَإِمْساكٌ بِمَعْرُوفٍ » ) * يعنى بر وجهى جائز و آن كنايه است از برگرداندن زن بسوى نكاح يا به رجوع اگر عده تمام نشده باشد يا به تجديد عقد اگر عده منقضى شده باشد . و در معنى * ( « تَسْرِيحٌ بِإِحْسانٍ » ) * اختلاف است برخى گفته‌اند طلاق سيم مراد است ، سدّى و ضحاك گفته‌اند مراد اينست كه رجوع نكند و معتده را به حال خود گذارد تا عده او تمام شود و به انقضاى عده بائن گردد .\r\n8 - آيهء 230 ، از سورهء بقره * ( فَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ الله وَتِلْكَ حُدُودُ الله يُبَيِّنُها لِقَوْمٍ يَعْلَمُونَ ) * .\r\nاز جمله احكام و فروعى كه در اينجا ياد گرديده اينست كه اين آيه دلالت دارد بر اين كه هر گاه شوهر ، زن را پس از دو طلاق اول و امساك بعد از دو طلاق براى\r\n","description":"","footnote":"","page_name":" 189 ","page_number":204},
  {"content":"\r\nبار سيم طلاق دهد زن بر او حرام مىشود مگر اين كه شوهرى ديگر اختيار كند كه پس از طلاق از وى شوهر نخست مىتواند او را به عقد جديد به زنى بگيرد .\r\nاين حكم در نزد شيعه اختصاص دارد به غير « طلاق عدّه » و آن عبارتست از اين كه پس از سه طلاق اول و وقوع محلَّل باز سه طلاق ديگر و محلل دوم و پس از آن سه طلاق ديگر و محلل سيم ، به عمل آيد چه پس از اين نه طلاق و سه محلل كه به نام طلاق عده خوانده مىشود در مذهب شيعه زن بر شوهر اول حرام مؤبد مىگردد .\r\nو از جمله آن احكام و فروع اينست كه محلل بايد به عقد دائم نكاح كند و هم بايد دخول كند و مجرد عقد كافى نيست .\r\nمحقق اردبيلى در ذيل جملهء نخست از آيهء چنين افاده كرده است . « يعنى اگر زوج زنى را كه دو بار طلاق داده بار سيم طلاق دهد پس از سه طلاق بر او حلال نيست تا مردى ديگر آن زن را به نكاح دائم در آورد و در محل مخصوص با او وطى كند استفادهء اين قسمت يا از راه حمل « نكاح » است بر وطى متعارف شرعى و متبادر از آن بودن به عقد دائم است يا اين كه از كلمهء « زوجا » ، كه متعارف از آن دوام است ، عقد دائم استفاده مىشود يا اين كه از كلمهء * ( « فَإِنْ طَلَّقَها » ) * يا از اخبار و اجماع ، و ممكن است كلمهء « نكاح » بر عقد حمل شود و اشتراط وطى از اخبار و اجماع بدست آيد . . » .\r\nاز جمله اخبار نبوى اينست كه چون زن رفاعه را عبد الرحمن بن زبير ( در اينجا بفتح زاء است ) محلل واقع شد زن به پيغمبر ( صلَّى الله عليه و آله و سلَّم ) گفت « ان له هدبة كهدبة الثور » پيغمبر ( صلَّى الله عليه و آله و سلَّم ) فرمود « أتريدين ان ترجعى إلى رفاعة حتى تذوقى عسيلته و يذوق عسيلتك » . ابن مسيب به اطلاق آيه استناد كرده و مجرد عقد را كافى دانسته است .\r\n9 - آيه 131 ، از سورهء بقره * ( وَإِذا طَلَّقْتُمُ النِّساءَ فَبَلَغْنَ أَجَلَهُنَّ ) *\r\n","description":"","footnote":"","page_name":" 190 ","page_number":205},
  {"content":"\r\n* ( فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَلا تُمْسِكُوهُنَّ ضِراراً لِتَعْتَدُوا وَمَنْ يَفْعَلْ ذلِكَ فَقَدْ ظَلَمَ نَفْسَه ) * « بلوغ » بمعنى رسيدن و نزديك شدن ، هر دو به كار رفته و در اين آيه بمعنى نزديك شدن است چنان كه « اجل » در معنى تمام مدت و هم در معنى نهايت و آخر آن استعمال شده و در آيه مراد از آن آخر مدت است .\r\nپس از آيه چنان استفاده مىشود كه تا نزديك آخر مدت عده ، شوهر مىتواند بزن خود رجوع و او را امساك كند چنان كه مىتواند رجوع نكند و او را رها سازد ليكن امساك و تسريح بايد چنان باشد كه در عقل و شرع پسنديده و معروفست و هم امساك نبايد بر وجه اضرار باشد بدين گونه كه نزديك انقضاء مدت به قصد اين كه زن را آزار دهد و مانع از شوهر كردن و آزاد شدن او شود به او رجوع كند تا زن ناچار از فديه دادن و خلاص شدن گردد .\r\n10 - آيهء 232 ، از سورهء بقره * ( وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ذلِكَ يُوعَظُ بِه مَنْ كانَ مِنْكُمْ يُؤْمِنُ بِالله وَالْيَوْمِ الآخِرِ ذلِكُمْ أَزْكى لَكُمْ وَأَطْهَرُ وَالله يَعْلَمُ وَأَنْتُمْ لا تَعْلَمُونَ ، ) * .\r\n« بلوغ » در اين آيه بمعنى رسيدن و اجل بمعنى تمام مدت است و مراد از « عضل » منع و حبس و جلوگيرى است .\r\nدر بارهء اين كه مخاطب به اين حكم كيست ؟ چند قول است :\r\n1 - اين كه شوهران پيش ، به واسطهء حميت جاهليت زنان مطلقهء خود را از شوهر كردن جلوگيرى مىكرده‌اند پس اين آيه خطاب به ايشان است .\r\n2 - اين كه مراد ازواج پيش نيست بلكه مخاطب به آيه اولياء زنانند چه در سبب نزول آيه گفته شده كه معقل بن يسار خواهر خود را از تجديد ازدواج با شوهر سابقش\r\n","description":"","footnote":"","page_name":" 191 ","page_number":206},
  {"content":"\r\nمنع كرده پس اين آيه نزول يافته است .\r\n3 - هم ازواج و هم اولياء هر دو مورد خطابند .\r\n4 - تمام مردم به اين آيه مخاطب قرار گرفته‌اند بدين معنى كه نبايد در ميان شما عظلى واقع شود پس اگر كسى « عضل » كند و مردم به آن راضى باشند مانند اينست كه همهء مردم در عضل شريك شده و مانع بوده‌اند .\r\nمحقق اردبيلى پس از نقل قول چهارم چنين افاده كرده است « و به اين نيازى نيست چه احتمال مىرود كه خطاب به همهء مردم باشد ليكن بمعنى اين كه هيچ كس حق ندارد زنى را از تزويج با « كفؤ » ، وقتى كه تراضى ميان ايشان باشد ، جلوگيرى كند . . » بنقل فاضل شافعيه ثبوت ولايت بر زن را به اين آيه استناد كرده و گفته‌اند زن خودش حق ندارد خود را تزويج كند اين استناد مورد ايراد و انتقاد شده و محقق اردبيلى بعيد ندانسته كه به اين آيه بر « عدم جواز منع ولى از تزويج بكفؤ » استدلال شود .\r\n","description":"","footnote":"","page_name":" 192 ","page_number":207},
  {"content":"\r\n\r\nقسم دوم - يا 36 - كتاب خلع و مباراة\r\nدر اين باره يك آيه آورده شده است و آن آيهء 229 ، از سورهء بقره است :\r\n* ( وَلا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلَّا أَنْ يَخافا أَلَّا يُقِيما حُدُودَ الله فَإِنْ خِفْتُمْ أَلَّا يُقِيما حُدُودَ الله فَلا جُناحَ عَلَيْهِما فِيمَا افْتَدَتْ بِه تِلْكَ حُدُودُ الله فَلا تَعْتَدُوها وَمَنْ يَتَعَدَّ حُدُودَ الله فَأُولئِكَ هُمُ الظَّالِمُونَ ) * در سبب نزول آيه گفته شده است كه جميله دختر ابىّ خواهر عبد الله زن ثابت بن قيس بود قيس زن خود را دوست مىداشت ليكن جميله از قيس خوشش نمىآمد جميله نزد پيغمبر ( صلَّى الله عليه و آله و سلَّم ) رفت و گفت من و قيس را موافقت نيست و حاضر نيستم سر بر بالين او بگذارم به خدا سوگند از لحاظ دين و خلق عيبى در او نمىبينم ليكن از او خوشم نمىآيد و او را نمىپسندم پس آيه نازل شد . قيس ، بوستانى را صداق جميله قرار داده بود به پيغمبر ( صلَّى الله عليه و آله و سلَّم ) گفت بفرما تا حديقه را كه صداقش كرده‌ام به من برگرداند پيغمبر ( صلَّى الله عليه و آله و سلَّم ) به جميله گفت چه پاسخ مىدهى ؟ جمليه گفت حديقه را مىدهم و بر آن هم مىافزايم پيغمبر ( صلَّى الله عليه و آله و سلَّم ) گفت نه همان حديقه بس است زياده بر آن لازم نيست . آنگاه به ثابت گفت آن چه به او دادى بگير و رهايش ساز پس به اين عمل خلع به عمل آمد و از قيس جدا گرديد . و اين اول خلعى بود كه در اسلام واقع شده است .\r\nاز جمله هشت فائده فقهى كه فاضل در اينجا ياد كرده اينست : آيه بر اين دلالت دارد كه از مهر چيزى جائز نيست مرد از زن بگيرد مگر در صورت افتداء\r\n","description":"","footnote":"","page_name":" 193 ","page_number":208},
  {"content":"\r\nو آن در آن هنگام است كه زن مرد را نخواهد پس صداق خود يا غير صداق يا صداق را به ضميمهء چيزى ديگر به مرد ببخشد تا او را طلاق دهد و خلع كند پس شوهر بر فور درخواست او را اجابت كند اين طلاق را از آن جهت « خلع » نيز گويند كه چون زن بتعبير * ( « هُنَّ لِباسٌ لَكُمْ » ) * به منزلهء لباس است پس مفارقت و جدايى او در حكم خلع لباس و كندن آنست .\r\nو از جمله اين كه اگر كراهت از طرف زن باشد نام طلاق ، خلع است و اگر از دو طرف باشد نامش مباراة مىباشد و از جمله جهات فرق ميان خلع و مبارات عدم جواز اخذ زائد بر صداق است در مباراة و جواز آنست در خلع .\r\nمحقق اردبيلى گفته است « . بدان كه صريح آيه عدم جواز اخذ چيزى است از مهرهاى زنان بلكه عدم جواز گرفتن از هر چيزى است كه به آنها داده شده ، مهر باشد يا نفقه يا عطيه‌اى ، پس آيه بر پس نگرفتن جامه هايى كه براى كسوه بزن داده شده و لزوم بخشيدن آنها به او ، گر چه در هنگام طلاق هنوز نو باقى مانده باشد ، دلالت دارد مگر آن چه بعوض خلع مىدهد و هم ظاهر آيه مىرساند كه جواز اخذ عوض در موقع خوف عدم اقامهء حدود است از دو طرف پس بايد تباغض از دو سو باشد و اين از شرائط « خلع » نيست بلكه در « مباراة » شرط است كه هر دو هم را نخواهند . . » فاضل اين باب و كتاب را به آيهء 19 ، از سورهء نساء * ( يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَلا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ إِلَّا أَنْ يَأْتِينَ بِفاحِشَةٍ مُبَيِّنَةٍ ) * متعاقب ساخته و سه حكم فقهى زير را در ذيلش بيان كرده است :\r\n1 - نهى از امساك زن با عدم قيام به حقوق بر وجه اضرار به او تا بميرد و از او ارث ببرد . در جاهليت چنان بوده كه هر گاه مردى مىمرده يكى از مردان نزديك به او\r\n","description":"","footnote":"","page_name":" 194 ","page_number":209},
  {"content":"\r\nپدر يا برادر ، يا خويش ديگر ، جامهء خود را بر آن زن مىافكنده و مىگفته است من از هر كس به اين زن احق هستم و او را به ارث مىبرده است پس در اين آيه اين كار تحريم شده و گفته شده است بر شما حلال نيست كه زن را مثل مواريث بر سبيل ارث با كراهتى كه ايشان راست بگيريد يا مال او را به اكراه از وى به ارث ببريد ( كلمهء « كره » در آيه بفتح و ضم هر دو قرائت شده بنا به اول بمعنى « كارهات » و مراد موروث بودن خود زن خواهد بود و بنا به دوم بمعنى « مكرهات » و مراد موروث بودن مال زن خواهد بود ) .\r\n2 - حرمت نگاهدارى زن از راه اضرار به او تا ناچار از افتداء گردد .\r\n3 - جواز عضل و منع در صورت اتيان بفاحشة .\r\n","description":"","footnote":"","page_name":" 195 ","page_number":210},
  {"content":"\r\n\r\nقسم سيم يا 37 - كتاب ظهار\r\nچنان كه در جلد اول گفته شد « ظهار » در جاهليت به منزلهء طلاق بوده است . ظهار كه از كلمهء « ظهر » بمعنى پشت اشتقاق دارد در اصطلاح عبارت است از اين كه كسى زن دائم خود را ( يا به قولى منقطع نيز ) به ظهر مادر يا يكى از محرمات نسبى يا رضاعى خويش تشبيه كند اسلام اين كار را حرام ساخته و احكامى بر آن مترتب داشته است .\r\nدر بارهء « ظهار » چهار آيهء اول سورهء مجادله ( بفتح و كسر دال ) نزول يافته است * ( قَدْ سَمِعَ الله قَوْلَ الَّتِي تُجادِلُكَ فِي زَوْجِها وَتَشْتَكِي إِلَى الله وَالله يَسْمَعُ تَحاوُرَكُما إِنَّ الله سَمِيعٌ بَصِيرٌ الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلَّا اللَّائِي وَلَدْنَهُمْ وَإِنَّهُمْ لَيَقُولُونَ مُنْكَراً مِنَ الْقَوْلِ وَزُوراً وَإِنَّ الله لَعَفُوٌّ غَفُورٌ وَالَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِه . وَالله بِما تَعْمَلُونَ خَبِيرٌ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً ذلِكَ لِتُؤْمِنُوا بِالله وَرَسُولِه وَتِلْكَ حُدُودُ الله وَلِلْكافِرِينَ عَذابٌ أَلِيمٌ . ) *\r\n","description":"","footnote":"","page_name":" 196 ","page_number":211},
  {"content":"\r\nدر بارهء سبب نزول و برخى از جهات اين آيات در جلد اول اين تأليف سخن به ميان آمده و تكرار آنها بى مورد است .\r\nاز جمله نه فائده و حكم كه در « كنز » آورده شده اينست كه ظهار حرام است و از جمله اين كه كفارهء ظهار بصريح آيه بر وجه ترتيب است نه تخيير .\r\n","description":"","footnote":"","page_name":" 197 ","page_number":212},
  {"content":"\r\n\r\nقسم چهارم يا 38 ، كتاب ايلاء\r\nدر بارهء « ايلاء » ، كه معنى لغوى و شرعى آن در جلد اول ياد گرديده ، در آنجا گفته شد دو آيه نزول يافته است :\r\n1 - آيهء 226 ، از سورهء بقره * ( لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ الله غَفُورٌ رَحِيمٌ ، ) * .\r\n2 - آيهء 227 ، از همان سوره * ( وَإِنْ عَزَمُوا الطَّلاقَ فَإِنَّ الله سَمِيعٌ عَلِيمٌ ، ) * از جمله چهار مسأله كه فاضل در اينجا آورده اينست « هر گاه « ايلاء » بر وجه خود واقع شود پس اگر زن صبر كند سخنى نيست و اگر كار خويش را به حاكم ببرد حاكم مرد را بفرمايد كفاره دهد و برگردد اگر نپذيرفت چهار ماه او را مهلت دهد آنگاه او را بطلاق يا رجوع دادن كفاره الزام كند باز اگر امتناع كرد او را حبس كند و در خورد و خوراك بر او سخت گيرد تا يكى از دو امر را به پذيرد چنان كه در ظهار نيز همين حكم بود » و از جمله اين كه از تقدير مدت به چهار ماه دانسته مىشود كه ترك نزديكى بزن بيش از چهار ماه جائز نيست .\r\n","description":"","footnote":"","page_name":" 198 ","page_number":213},
  {"content":"\r\n\r\nقسم پنجم - يا 39 ، كتاب لعان\r\nمعنى لغوى و شرعى « لعان » و سبب نزول حكم و طرز اجراء و آيات مربوط بان در جلد اول گذشت .\r\nچهار آيه در قرآن مجيد در بارهء آنست آيهء 6 تا آيهء دهم از اول سورهء نور * ( وَالَّذِينَ يَرْمُونَ أَزْواجَهُمْ وَلَمْ يَكُنْ لَهُمْ شُهَداءُ إِلَّا أَنْفُسُهُمْ فَشَهادَةُ أَحَدِهِمْ أَرْبَعُ شَهاداتٍ بِالله إِنَّه لَمِنَ الصَّادِقِينَ وَالْخامِسَةُ أَنَّ لَعْنَتَ الله عَلَيْه إِنْ كانَ مِنَ الْكاذِبِينَ وَيَدْرَؤُا عَنْهَا الْعَذابَ أَنْ تَشْهَدَ أَرْبَعَ شَهاداتٍ بِالله إِنَّه لَمِنَ الْكاذِبِينَ وَالْخامِسَةَ أَنَّ غَضَبَ الله عَلَيْها إِنْ كانَ مِنَ الصَّادِقِينَ . ) * .\r\nاز جمله هشت فائدهء مذكور در اينجا اينست كه لعان چون واقع شود زن بر مرد حرام مؤبد مىشود و احتياجى بطلاق حاكم يا حكم او به افتراق ندارد از پيغمبر ( صلَّى الله عليه و آله و سلَّم ) روايت است « المتلاعنان لا يجمعان ابدا » و عده اش اگر صاحب عده باشد از وقت لعان است .\r\nو از جمله آن كه چون مرد قذف كرده حد بر او متوجه شده و چون ملاعنه كرده حد از او ساقط شده و بر زن حد زنا متوجه گشته و چون او ملاعنه كرده از او نيز حد ساقط شده و افتراق ابدى ميان آن دو حاصل گشته است .\r\n","description":"","footnote":"","page_name":" 199 ","page_number":214},
  {"content":"\r\n\r\nقسم ششم يا ارتداد\r\nارتداد ( نعوذ با لله منه ) كه عبارتست از قطع اسلام ، به گفته باشد مانند انكار يكى از ضروريات دين يا به عمل مانند سجده بر بت و توهين به قرآن مجيد و نظائر اينها ، يكى از روافع نكاح است و به آيات تحريم مشركين و مشركات و به قسمتى از آيهء 10 از سورهء ممتحنه * ( وَلا تُمْسِكُوا بِعِصَمِ الْكَوافِرِ ) * بر اين كه قاطع و رافع نكاح است استدلال و استناد شده است .\r\n","description":"","footnote":"","page_name":" 200 ","page_number":215},
  {"content":"\r\n\r\n40 كتاب مطاعم و مشارب\r\nآيات و اردهء در اين زمينه به سه دسته شده و تحت سه قسم زير استيفاء گرديده است :\r\n1 - آياتى كه بر اصالت اباحهء هر چيز نافع و خالى از مفسده دلالت دارد .\r\n2 - آياتى كه به حرام بودن چيزهايى معين اشاره دارد .\r\n3 - آياتى كه مباحاتى چند را مىرساند .\r\nقسم اول از قرآن مجيد سه آيهء زير براى استناد بر اصالت اباحهء اشياء نافعهء بى مفسده آورده شده است .\r\n1 - آيهء 29 ، از سورهء بقره * ( هُوَ الَّذِي خَلَقَ لَكُمْ ما فِي الأَرْضِ جَمِيعاً ) * .\r\nآيه در مقام امتنان است و امتنان ، به اموريست نافع و لازمهء آن تحليل آن امور است پس اصل در همهء اشياء مباح بودن و حلَّيت آنهاست .\r\n2 - آيهء 168 ، از سورهء بقره * ( يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً ) * .\r\nگفته شده سبب نزول آيه آن بوده كه گروهى اطعمه و البسهء خوب را بر خود حرام كرده بودند . بهر حال ، كلمهء « طيّب » در معانى زير به كار رفته است :\r\n1 - لذيذ 2 - حلال شرعى 3 - طاهر و پاك 4 - آن چه نسبت به تن و جان ، بى آزار\r\n","description":"","footnote":"","page_name":" 201 ","page_number":216},
  {"content":"\r\nو زيان باشد و در اينجا مراد همان معنى اول است . كلمهء « خبيث » در برابر طيّب بهر يك از چهار معنى به كار مىرود .\r\nفوائد چهار گانه كه در ذيل اين آيه آورده شده اينست :\r\nفائدهء اول ظاهر آيه بطور اجمال بر اباحهء انتفاع اشياء مستلذّه دلالت دارد و بيان آن در آيات ديگر يا در سنت است .\r\nفائدهء دوم اگر از كلمهء طيّب ارادهء معنى چهارم احتمال داده شود آيه دلالت مىكند بر تحريم آن چه موجب آزارى در بدن باشد از قبيل مرض و هلاك يا آزارى در نفس از قبيل زائل شدن عقل يا صدمه يافتن چيزى از ادراكات بنا بر اين اگر چيزى اندكش بدن را صدمه نزند مقدارى كه صدمه و اذيت را موجب شود حرام است نه كمتر از آن اما آن چه موجب صدمه عقل است به حكم لزوم محافظت بر عقل كم و زيادش حرام است تا مبادا اگر كمش اجازه شود شهوت نفس استهتار و عدم مبالات را موجب گردد و در نتيجه به مقدار مضرّ و موذى و مزيل برسد .\r\nفائدهء سيم گفته شده است خدا هر شريعتى را بحفظ و نگهبانى پنج چيز حفظ مىكند :\r\n1 - حفظ نفوس از راه تشريع قصاص .\r\n2 - حفظ دين از راه تشريع عقاب مرتدّ .\r\n3 حفظ نسب از راه تحريم زنا و تشريع حدّ .\r\n4 حفظ اموال از راه تضمين غاصب و سارق و تعزير اول و قطع دست دوم .\r\n5 - حفظ عقول از راه تحريم مسكرات و ايجاب حد بر شارب آنها .\r\nفائدهء چهارم از « ما » در كلمهء * ( « مِمَّا فِي الأَرْضِ » ) * عموم ، مفهوم است پس نبات و حيوان و معدن را شامل است مگر در مواردى كه در كتاب يا سنت به تحريم ، حكم شده باشد .\r\n3 - آيهء 172 ، از سورهء بقره * ( يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَاشْكُرُوا لِلَّه إِنْ كُنْتُمْ إِيَّاه تَعْبُدُونَ ) * .\r\n","description":"","footnote":"","page_name":" 202 ","page_number":217},
  {"content":"\r\nمحقق اردبيلى چنين افاده كرده است « مضمون اول اين آيه نزديك است به آيهء پيش جز اين كه اين آيه به اعتبار مخاطب ، خاصّ است و به اعتبار متعلق اكل ، عام چه اين آيه آن چه را از زمين خارج مىگردد نيز شامل است و امر براى ترغيب يا براى اباحهء خوردن هر چيزى است كه مؤمنان آن را لذيذ و طيّب شمرند و خبيث ندانند و طبع ايشان از آن نفرت نداشته باشد و عقلشان به قبح اكل آنها جازم نباشد از قبيل خون و بول و منى و حشرات و نظائر آنها .\r\n« چيزهاى طيّب ، پاك نيز هست زيرا نجس خبيث است و آن را طيب نمىشمرند پس بر اباحهء خوردن هر چيز كه عقل آن را طيب مىشمرد و ضرر و نجاست و خبثى در آن نمىبيند و به نام رزق آدمى زادگان خوانده مىشود و در مقام اكل بدان منتفع مىگردند اين آيه دلالتش صريحتر است از آيهء پيش و فهم اين كه اشياء بر اصل حليت است از اين آيه اولى است تا از آيهء پيش . . » محقق اردبيلى پس از اين كه آيهء 90 از سورهء مائده * ( وَكُلُوا مِمَّا رَزَقَكُمُ الله حَلالًا طَيِّباً . . ) * و هم آيه 89 از همان سوره * ( . . لا تُحَرِّمُوا طَيِّباتِ ما أَحَلَّ الله لَكُمْ ) * « را بعنوان آيهء چهارم براى اين قسم آورده و تشريح كرده چنين افاده نموده است :\r\nاز جمله آياتى كه بر اصالت اباحهء هر چيز قابل انتفاع است دلالت دارد آيهء 55 و 56 از سورهء طه مىباشد : * ( الَّذِي جَعَلَ لَكُمُ الأَرْضَ مَهْداً وَسَلَكَ لَكُمْ فِيها سُبُلًا وَأَنْزَلَ مِنَ السَّماءِ . ماءً فَأَخْرَجْنا بِه أَزْواجاً مِنْ نَباتٍ شَتَّى كُلُوا وَارْعَوْا أَنْعامَكُمْ إِنَّ فِي ذلِكَ لَآياتٍ لأُولِي النُّهى ) * مىباشد .\r\nاين آيات را تجزئه و هر قسمتى را تفسير و بر مقصود تطبيق كرده و بخصوص در ذيل جملهء اخير راجع بوجود صانع و صفات ثبوتى او تفصيلى زيادتر داده از آن پس چنين افاده كرده است « پس در اين آيه و آيات پيش دلالت است بر اين كه زمين و آب ، همه آنها براى هر انسانى مباح است و همه مىتوانند براى خود و چهارپايان خود در آب و زمين تصرف كنند . . » آنگاه افاده كرده است « و در قول خداى تعالى ( آيهء 159 از سورهء بقره ) * ( إِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ وَالْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَما أَنْزَلَ الله مِنَ السَّماءِ مِنْ ماءٍ فَأَحْيا بِه الأَرْضَ بَعْدَ مَوْتِها وَبَثَّ فِيها مِنْ كُلِّ دَابَّةٍ وَتَصْرِيفِ الرِّياحِ ) *\r\n","description":"","footnote":"","page_name":" 203 ","page_number":218},
  {"content":"\r\n\r\n* ( وَالسَّحابِ الْمُسَخَّرِ بَيْنَ السَّماءِ وَالأَرْضِ لَآياتٍ لِقَوْمٍ يَعْقِلُونَ ) * دلالتى است بر جواز ركوب دريا براى تجارت و غير آن ، از انتفاعات از پرندگان و ماهيان پس چنان كه به حكم عقل مباحست به حكم شرع هم تا حرمت آن ثابت نشود مباح است . .\r\n« پس به اين آيه بر جواز بحث در « اصول كلام » استدلال مىشود بلكه سوق آيه تحريض بر نظر در علم كلام را مىرساند چنان كه در خبر نبوى وارد شده « ويل لمن قرء هذه الآية فمجّ بها اى لم يتفكر فيها . و دابه در لغت هر جنبنده است و در عرف بعضى ، خصوص مركوب و در عرف بعضى ديگر خصوص اسب و در عرفى ديگر چهارپا مىباشد » .\r\nقسم دوم در بارهء چيزهايى معين كه به تحريم آنها اشاره شده سه آيه است :\r\n1 - آيهء 3 از سورهء مائده * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ الله بِه وَالْمُنْخَنِقَةُ وَالْمَوْقُوذَةُ وَالْمُتَرَدِّيَةُ وَالنَّطِيحَةُ وَما أَكَلَ السَّبُعُ إِلَّا ما ذَكَّيْتُمْ وَما ذُبِحَ عَلَى النُّصُبِ وَأَنْ تَسْتَقْسِمُوا بِالأَزْلامِ ذلِكُمْ فِسْقٌ ) * .\r\nاز چيزهايى كه در جاهليت حرام نمىبوده و اسلام آنها را حرام قرار داده عده‌اى در اين آيه نام برده شده است بدين قرار :\r\n1 - « ميته » مردار و آن عبارتست از حيوانى كه بر وجه شرعى تذكيه نشده باشد .\r\n2 - « دم » خون ، اعراب جاهلى به چند طريق آن را مىخورده‌اند كه يكى از آنها علهز خوانده مىشده و آن چنان بوده كه خون را در مصارين و مباعر ( روده هاى كثيف ) مىداشته و آن را بريان مىكرده و مىخورده‌اند . على عليه السلام در بعضى\r\n","description":"","footnote":"","page_name":" 204 ","page_number":219},
  {"content":"\r\nاز كلمات خود در مقام سرزنش بر عادات پيش از اسلام و بيان نعمت الهى به تحريم خبائث گفته است « تاكلون العلهز » . در آيهء 146 از سورهء انعام ، خون كه در آيهء بالا مطلق آمده به « مسفوحا » مقيد گشته است يعنى خون با سيلان .\r\n3 - « لحم الخنزير » گوشت خوك .\r\n4 - * ( « وَما أُهِلَّ لِغَيْرِ الله بِه » ) * آن چه براى غير خدا گشته شده باشد « 1 » 5 - « منخنقه » حيوانى كه خفه شود خواه خود به خود يا به وسيله .\r\n6 - « موقوذه » حيوانى كه با چوب يا سنگ و امثال آنها زده شود به حدى كه بميرد ( موقوذه : مضروبه ) 7 - « متردّيه » حيوانى كه در چاهى افتد يا از بلندى ديگر فرو افتد و بميرد .\r\n8 - « نطيحه » حيوانى كه حيوانى ديگر او را شاخ بزند كه بميرد ( فعيل بمعنى مفعول است مثل جريح پس تاء آن براى نقل است از وصف بودن به اسميت ) .\r\n9 - * ( « ما أَكَلَ السَّبُعُ » ) * حيوانى را كه درنده مقدارى از آن را خورده پس اگر مرده باشد بقيه حرام و اگر هنوز زنده باشد و قابل تذكيه ، به تذكيه حلال خواهد شد .\r\n10 - « * ( وَما ذُبِحَ عَلَى النُّصُبِ » ) * انصاب كه جمع نصب است سنگهايى بوده كه در اطراف خانهء مكه نصب شده و بر آنها كشتار مىكرده و گوشت قربانيها را بر آنها تشريح مىنموده و به اين عمل تعظيم و تقرب را مىخواسته‌اند . بعضى گفته‌اند مراد از انصاب ، اصنام است و در اين صورت حرف « على » بمعنى « لام » است چنان كه * ( « فَسَلامٌ لَكَ مِنْ أَصْحابِ الْيَمِينِ » ) *\r\n\r\n","description":"","footnote":"\r\n« 1 » اهلال بمعنى بلند كردن آواز است ( استهلال در براعت ) از همين ماده است .\r\nاز جمله و * ( « ما أُهِلَّ لِغَيْرِ اللَّه بِه »\r\nبا دقتى چنان به نظر مىرسد كه كشتارهاى بعنوان جلو پاى مسافر يا عروس يا داماد و امثال اينها اهلال براى غير خدا باشد و لو ذكر نام خدا هم در موقع ذبح بشود و شايد كه * ( « أُهِلَّ لِغَيْرِ اللَّه بِه »\r\nرا با * ( « ذُكِرَ اسْمُ اللَّه عَلَيْه »\r\nنسبت عموم و خصوص من وجه باشد پس حلال و مذكّى موقعى است كه اهلال براى خدا و ذكر نام خدا هم با آن باشد و اگر نام خدا باشد و اهلال براى غير خدا باشد يا اهلال براى خدا باشد و نام خدا ( بسم اللَّه ) گفته نشود در تذكيه اشكال و لا اقل مشكوك خواهد بود ( تأمل شود ) .\r\n","page_name":" 205 ","page_number":220},
  {"content":"\r\nعكس اينست يا به همان معنى خودش ليكن بتقدير « و ما ذبح مسمى على الاصنام « 1 » » يعنى كشتار به نام بتان .\r\n11 - استقسام به ازلام و مراد از آن طلب معرفت قسمت خويش است به وسيلهء سه تير كه بر يكى از آنها امر و بر ديگر نهى مىنوشته و سيم را نانويس مىگذاشته‌اند يا مراد از آن طلب تقسيم شتر است به وسيلهء تيرهاى ده گانه ( به تفصيلى كه در جلد اول و همين جلد گفته شد ) محقق اردبيلى پس از نقل اين دو قول و نقل روايت در بارهء قول دوم چنين افاده كرده است : « و گفته شده است آن ( ازلام ) كعاب ( قاب - بجل ) است كه ايرانيان و روميان به آن قمار بازى مىكنند و گفته شده است شطرنج است . در سبب تحريم ، بنا بقول اول گفته شده كه دخول در علم غيب و اعتقاد اينست كه اين كار طريق به غيب مىباشد و هم افتراء بر خدا است بنا بر اين بايد استخاره هم كه اكثر بجواز بلكه به استحباب آن قائلند و رواياتى هم بر آن هست حرام باشد پس بايد گفت يا قول اول باطل است و يا آن چه را سبب تحريم قرار داده سبب تحريم نيست بلكه نص خاصى مربوط به اين فعل خاص و وجه خاص بوده يا اين كه استخاره بموجب نصى خاص از آن حكم خارجست » از جمله سه فائده كه فاضل آورده اينست كه اين آيه را در سورهء بقره نظيرى است و آن آيهء 168 * ( إِنَّما حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنْزِيرِ وَما أُهِلَّ بِه لِغَيْرِ الله ) * مىباشد ليكن در بقره * ( وَما أُهِلَّ بِه لِغَيْرِ الله ) * گفته شده و در اينجا و در مائده و در انعام و نحل * ( ( وَما أُهِلَّ لِغَيْرِ الله بِه ) ) * گفته شده و حاصل جهت فرق را چنين بيان داشته كه تقديم « باء » در بقره از باب رعايت اصل و ملاحظهء از قبيل جزء بودن آنست و تقديم « لغير الله » در ديگر سوره ها از باب شدت اهتمام به آنست .\r\n2 - آيهء 145 ، از سورهء انعام\r\n\r\n","description":"","footnote":"\r\n« 1 » شايد اين نيز مؤيد آن نظر باشد . تامل شود ) .\r\n","page_name":" 206 ","page_number":221},
  {"content":"\r\n* ( قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُه إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّه رِجْسٌ أَوْ فِسْقاً أُهِلَّ لِغَيْرِ الله بِه ) * « 1 » محقق اردبيلى در ذيل * ( « دَماً مَسْفُوحاً » ) * گفته است « اى مصبوبا كالدم فى العروق لا كالكبد و الطحال و ان كان ذلك ايضا حراما لكن لوجه آخر لا لانه دم » .\r\nاز اين آيه علاوه بر حرمت امور ياد شده نجاست خنزير يا گوشت آن يا عموم محرماتى كه در اين آيه پيش از آن ذكر شده استفاده گرديده است .\r\nفاضل تحت عنوان فائده در اينجا چنين افاده كرده است « بروايتى ابن عباس و عائشه به اين آيه بر حلال بودن گوشت خر استدلال كرده‌اند و اين ، استدلالى دور نيست و همچنين مىتوان بر حلال بودن گوشت اسب و قاطر نيز به آن استدلال كرد چه منطوق آيه اينست كه جز امور مذكور در اين آيه حلال است پس مدعى تحريم مجدد را دليل لازم است . برخى از فقيهان عامه بر تحريم خر و اسب و قاطر به آيهء 8 از سورهء نحل * ( وَالْخَيْلَ وَالْبِغالَ وَالْحَمِيرَ لِتَرْكَبُوها وَزِينَةً ) * استدلال كرده به اين بيان كه خلق اين سه ، به ركوب و زينت توجيه و تعليق شده پس جهت و علت و فائده‌اى ديگر براى آنها نيست و اين درست نيست زيرا تعليل شىء به علتى كه غالبا از آن مقصود است دليل بر اين نيست كه مقصودى ديگر براى آن نباشد و زينت بودن و مركوب بودن با حلال بودن گوشت آن منافات ندارد چنان كه شتر هم با اين كه زينت و مركوب است گوشتش هم حلال است » .\r\n3 - آيهء 219 ، از سورهء بقره * ( يَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما ) * .\r\nدر بارهء اين آيه و آيات ديگر مربوط به حكم خمر در جلد اول به تفصيل سخن رانده‌ايم در اينجا آوردن آنها تكرار بى مورد است چيزى كه در اينجا ، گر چه مكرر باشد ،\r\n\r\n","description":"","footnote":"\r\n« 1 » حصر ، در اين آيه و هم در آيه * ( إِنَّما حَرَّمَ\r\nالآيه تا آن زمان است نه مطلقا پس با تحريم چيز ديگر بعد از نزول اين دو آيه به آياتى ديگر يا بروايتى منافات ندارد .\r\n","page_name":" 207 ","page_number":222},
  {"content":"\r\n\r\nمناسب است نقل گردد معنى خمر و ميسر است .\r\nمحقق اردبيلى در ذيل اين آيه چنين افاده كرده است « خمر ، معلوم است زيرا به عقيدهء اصحاب ما و شافعى عبارتست از هر شرابى كه مسكر و پوشاننده و زائل كنندهء عقل باشد ابو حنيفه آن را عبارت از خصوص عصير عنبى كه جوش آمده و كف كرده و سفت شده باشد دانسته است .\r\nاصحاب را بر صحت معنى مذكور رواياتى است از قبيل « كل مسكر خمر » . .\r\nو ميسر عبارتست از قمار . . و از يسر اشتقاق يافته چه در قمار به آسانى و بى رنج و كوشش مال شخصى ديگر از او گرفته مىشود . . » رواياتى هم بر اين كه « ميسر » انواع قمار را شامل است : از پيغمبر ( صلَّى الله عليه و آله و سلَّم ) روايت شده « إياكم و هاتين اللعبتين المشومتين فانهما من ميسر العجم » و از على عليه السلام روايت است « ان النرد و الشطرنج من الميسر » ابن سيرين گفته است « كل شيء خطر فهو من الميسر » .\r\nدر بارهء خمر از پيغمبر ( صلَّى الله عليه و آله و سلَّم ) روايت شده « لعن الخمر و عاصرها و معتصرها و بائعها و مشتريها و ساقيها و آكل ثمنها و حاملها و المحمولة اليه و شاربها » و باز از آن حضرت است « شارب الخمر كعابد الوثن »\r\nقسم سيم در بارهء اشيائى از مباحات كه تحت اين قسم ، عنوان گرديده ده آيه آورده شده است :\r\n1 - آيهء 4 ، از سورهء مائده * ( يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ الله فَكُلُوا مِمَّا أَمْسَكْنَ عَلَيْكُمْ وَاذْكُرُوا اسْمَ الله عَلَيْه وَاتَّقُوا الله إِنَّ الله سَرِيعُ الْحِسابِ . ) * محقق اردبيلى چنين افاده كرده است « پس از اين كه محرمات براى ايشان\r\n","description":"","footnote":"","page_name":" 208 ","page_number":223},
  {"content":"\r\nبيان شده و در مورد محتمل التحريم شبهه‌اى براى ايشان پيش آمده و به برائت اصلى اكتفا نكرده طلب نص كرده و مىپرسند از تو آن چه را بر ايشان حلال قرار داده شده پس بگو چيزهائى را كه طباع سليمه خبيث نمىشمرد و بطور غالب و بحسب عادت از آنها تنفر نمىدارد آنها بر شما حلال است . و ممكن است مراد آن باشد چيزهايى كه دليل عقلى يا نقلى بر حرمت آن نباشد . و اگر « طيبات » را چنين معنى كنيم مفاد آيه همان حكم عقل را تاييد مىكند و در حقيقت بر مباح بودن چيزى كه دليلى از عقل يا از نقل بر تحريمش نباشد حكم عقل و نقل با هم جمع شده است . و آيه به مفهوم خود بر حرمت مستخبثات ( در برابر طيبات ) دلالت دارد و مفاد منطوق آيهء * ( وَيُحَرِّمُ عَلَيْهِمُ الْخَبائِثَ ) * را مىرساند . » فاضل گفته است « و استدل الشافعي بهذه من حيث المفهوم على تحريم ما استخبثه العرب ، و المفهوم عندنا غير حجة « 1 » » از جمله فوائد و احكام كه فاضل در ذيل اين آيه آورده اينست اكل چيزى را كه غير معلَّم صيد كند حلال نيست . طرز تعليم بايد از شرع مستفاد باشد . اگر سگ از صيد خود بخورد بر انسان مباح نيست . در هنگام ارسال يا در هنگام ادراك تذكيه ، تسميه و ذكر خدا واجب است .\r\n2 - آيهء 7 ، از سورهء مائده * ( الْيَوْمَ أُحِلَّ لَكُمُ الطَّيِّباتُ وَطَعامُ الَّذِينَ أُوتُوا الْكِتابَ حِلٌّ لَكُمْ وَطَعامُكُمْ حِلٌّ لَهُمْ ) * .\r\nكلمهء « طعام » مورد اختلاف شده كه مراد از آن چيست ؟ آيا شامل ذبائح آنها هم هست يا منحصر است بحبوب و امثال آنها از جامدات ؟ زمخشرى در تفسير كشّاف چنين افاده كرده است « گفته شده است مراد از طعام اهل كتاب ذبائح ايشان است و گفته شده است همهء مطاعم ايشان است و همهء نصارى در اين حكم يكسانند ليكن از على عليه السلام روايت است كه نصارى بنى تغلب را جدا كرده و گفته است « ليسوا\r\n\r\n","description":"","footnote":"\r\n« 1 » ليكن محقق اردبيلى آن را داراى همين مفهوم دانست و گفت اين مفهوم ، منطوق آيهء * ( « وَيُحَرِّمُ عَلَيْهِمُ الْخَبائِثَ »\r\nرا مىرساند .\r\n","page_name":" 209 ","page_number":224},
  {"content":"\r\nعلى النصرانية و لم يأخذوا منها إلا شرب الخمر » شافعى هم همين عقيده را گرفته است .\r\nاز ابن عباس سؤال شده ذبائح نصارى عرب چه حكمى دارد ؟ پاسخ داده است كه بأس و منعى ندارد . قول عامهء تابعان ، همين است و ابو حنيفه و اصحاب او هم آن را گرفته‌اند .\r\nحكم « صابئان » حكم اهل كتاب است به عقيدهء ابو حنيفه ليكن دو صاحب او ( محمد بن حسن شيبانى و ابو يوسف ) گفته‌اند صابئان دو صنفند گروهى زبور را مىخوانند و ملائكه را مىپرستند گروهى ديگر كتابى نمىخوانند و ستارگان را مىپرستند صنف اخير ، از اهل كتاب بشمار نمىروند . اما مجوس پس با ايشان از لحاظ « جزيه » معاملهء اهل كتاب است نه از جهت ذبائح و نكاح زنان ايشان » فاضل روايت نبوى را در بارهء مجوس بدين عبارت آورده است « سنّوا بهم سنة اهل الكتاب غير ناكحى نسائهم و لا آكلى ذبائحهم » محقق اردبيلى چنين افاده كرده است « گفته شده است مراد به طعام اهل كتاب ذبائح ايشان است در « ن » ( ظاهرا مجمع البيان است ) گفته است « اين قول را بيشتر مفسران و بيشتر فقيهان و جماعتى از اصحاب ما گفته‌اند » و دور بودن اين گفته پوشيده نيست چه « طعام » نه در لغت و نه در عرف و نه در شرع بمعنى ذبيحه نيامده و مشهور ميان اصحاب ما اينست كه ذبيحهء اهل كتاب بدليل * ( « وَاذْكُرُوا اسْمَ الله عَلَيْه » ) * و بدليل * ( « وَما أُهِلَّ لِغَيْرِ الله بِه » ) * و بدليل رواياتى حرام است . . » باز محقق چنين افاده كرده است « . . پس اين آيه دليلى است بر جواز بخشش و عطيه به اهل كتاب » .\r\n3 - آيهء 14 ، از سورهء نحل * ( وَهُوَ الَّذِي سَخَّرَ الْبَحْرَ لِتَأْكُلُوا مِنْه لَحْماً طَرِيًّا ) * و آيهء 12 ، از سورهء فاطر * ( وَما يَسْتَوِي الْبَحْرانِ هذا عَذْبٌ فُراتٌ سائِغٌ شَرابُه وَهذا مِلْحٌ أُجاجٌ وَمِنْ كُلٍّ تَأْكُلُونَ لَحْماً طَرِيًّا ) * .\r\nاز اين دو آيه مباح بودن مطلق ماهيها كه از دريا صيد مىشود استفاده شده است\r\n","description":"","footnote":"","page_name":" 210 ","page_number":225},
  {"content":"\r\nفاضل چنين گفته است « و اما تقييده بالطري ليس مخصصا له بالتحليل ، للإجماع على اباحة غيره » 4 - آيهء 30 ، از سورهء انبياء * ( وَجَعَلْنا مِنَ الْماءِ كُلَّ شَيْءٍ حَيٍّ ) * .\r\nفاضل اين مضمون را گفته است « اين آيه و امثال آن از آياتى كه بر امتنان .\r\nبخلق آب و فرستادن آن از آسمان دلالت مىكند همهء آنها دليل است بر مباح بودن و حلال بودن آب زيرا امتنان به چيزى كه انتفاع آن در شرع ممنوع باشد بى معنى و بىمورد است » .\r\n5 - آيات 68 و 69 ، از سورهء نحل * ( وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَمِنَ الشَّجَرِ وَمِمَّا يَعْرِشُونَ ، ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُه فِيه شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ ، ) * .\r\nمحقق اردبيلى چنين افاده كرده است « آيه بر حلال بودن عسل و اخذ زنبور در موردى كه مانعى شرعى منع نكند و هم بر استشفاء به ادويه بويژه عسل و بر اين كه ، گر چه خدا قادر است كه بى دواء شفاء دهد ليكن ، به وسيلهء دواء شفاء مىدهد و هم بر طلب علم طب بلكه علم كلام نيز دلالت دارد . . » از جمله سه امر و سه فائده كه فاضل در اينجا آورده مباح بودن عسل و شافى بودن آنست از مرض و جواز معالجه است از امراض .\r\n6 - آيهء 94 از سورهء مائده * ( لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَآمَنُوا وَعَمِلُوا الصَّالِحاتِ ثُمَّ اتَّقَوْا وَآمَنُوا ثُمَّ اتَّقَوْا وَأَحْسَنُوا وَالله يُحِبُّ الْمُحْسِنِينَ ) *\r\n","description":"","footnote":"","page_name":" 211 ","page_number":226},
  {"content":"\r\nاز جمله چهار فائده كه فاضل در اينجا آورده اين است كه در سبب نزول آيه گفته شده چون آيات تحريم خمر ، نزول يافته صحابه به پيغمبر ( صلَّى الله عليه و آله و سلَّم ) گفته‌اند « برادران ما كه شراب مىآشاميده و از راه قمار زندگى مىكرده و اكنون مرده‌اند چه خواهند شد ؟ » پس اين آيه نازل گشته است ليكن اصح اينست كه آيه در بارهء كسانى چون عثمان مظعون و ياران او ، كه بر ترك طيّبات عهد و عزم كرده بودند ، نزول يافته است يعنى هر گاه بر ايمان و عمل صالح و پرهيز از محرمات مداومت كنند بر ايشان پروايى در تناول مستلذات و طيبات نخواهد بود .\r\nو از جمله ، شش وجه است براى توجيه تكرير در آيه و از جمله دلالت آيه است بر اين كه تا وجهى از وجوه قبح براى اشياء دانسته نشود اصل در آنها اباحه است .\r\nدر جلد اول اين تأليف در ذيل سيم از خصوصيات و مميزات عهد صحابه آورده شد كه قدامة بن مظعون در زمان خلافت عمر شراب آشاميده و عمر خواسته است او را حد بزند و او به اين آيه بر رفع حد از خود استدلال كرده و عمر استدلال را پذيرفته و از او در گذشته و على عليه السلام اطلاع يافته و به عمر گفته است اين استدلال و اجتهاد بى مورد است و قدامه مشمول اين آيه نيست چه كسانى كه ايمان آورده‌اند حرام خدا را حلال نمىشمرند پس او را بخواه اگر توبه كرد حد بزن و اگر نه از دين بيرون شده پس او را بكش قدامه را حاضر كردند او توبه كرد و حد بر او جارى شد .\r\n7 - آيهء 89 ، از سورهء مائده * ( يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ الله لَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ ) * بروايتى كه فاضل هم آورده است پيغمبر ( صلَّى الله عليه و آله و سلَّم ) براى مردم در مجلسى سخن مىگفت و روز قيامت را براى ايشان توصيف مىكرد مردم از خوف گريه كردند و ده تن از اصحاب در خانه عثمان بن مظعون فراهم آمدند و اتفاق كردند كه روزها را به روزه و شبها را به بيدارى برگذار كنند و بر بستر نخوابند و گوشت و « ودك » ( پيه و چربى ) نخورند\r\n","description":"","footnote":"","page_name":" 212 ","page_number":227},
  {"content":"\r\nو به زنان نزديك نشوند و عطر استعمال نكنند و « مسوح » ( جامه هاى پشمين ) به پوشند و دنيا را ترك گويند و به سياحت پردازند و رهبانيت پيش گيرند چون اين خبر به پيغمبر ( صلَّى الله عليه و آله و سلَّم ) رسيد به منزل عثمان رفت از زن وى چگونگى را پرسيد براى اين كه پيغمبر ( صلَّى الله عليه و آله و سلَّم ) را تكذيب نكند و راز شوهر را فاش نسازد در پاسخ گفت اگر خود عثمان چنين مطلبى را به تو گفته او دروغ نمىگويد پيغمبر ( صلَّى الله عليه و آله و سلَّم ) برگشت زن به عثمان خبر داد عثمان با رفيقانش به نزد پيغمبر ( صلَّى الله عليه و آله و سلَّم ) رفت پيغمبر ( صلَّى الله عليه و آله و سلَّم ) گفت مگر من نشنيده‌ام كه شما چنين اتفاقى كرده‌ايد ؟ گفتند يا رسول الله ما جز خير نظرى نداشته‌ايم پيغمبر ( صلَّى الله عليه و آله و سلَّم ) گفت « من بدين گونه امور مأمور نشده‌ام همانا شما را بر خودتان حقى است روزه بگيريد و هم افطار بكنيد بيدار بايستيد و هم بخوابيد چه من روزه مىگيرم و افطار مىكنم بيدار مىايستم و هم مىخوابم و گوشت و چربى مىخورم و نزد زنان مىروم اينست سنت من هر كس از سنت من برگردد از من نيست » آنگاه مردم را فرا خواند و در خطبه به ايشان چنين گفت گروهى كه زنان و طيب و خواب و شهوات دنيا را بر خود حرام كرده‌اند چه خيال مىكنند ؟ بدانيد من شما را به كشيش و راهب شدن امر نمىكنم .\r\nدر دين من ترك گوشت و ترك زن نيست و اتخاذ صوامع نيست همانا سياحت امت من روزه است و رهبانيت جهاد ، خداى را بپرستيد و شريك برايش قرار مدهيد حج و عمره بكنيد ، نماز اقامه نماييد ، زكات بدهيد ، روزه ماه رمضان بگيريد و استقامت بورزيد تا امور براى شما مستقيم شود همانا كسانى كه پيش از شما هلاك شده براى اين بوده كه بر خود سخت گرفته‌اند پس خدا بر آنها سخت گرفته است اينست بقاياى ايشان در ديرها و صومعه ها » پس از آن آيه فوق نازل شده است .\r\nاز آيه و قضيه‌اى كه در سبب نزول آن گفته شده بر عدم جواز تحريم محللات از طيبات و تحليل محرمات از خبائث و عدم جواز ترهب و تقشف در اسلام و امورى ديگر استدلال شده است .\r\n","description":"","footnote":"","page_name":" 213 ","page_number":228},
  {"content":"\r\n8 - آيهء 92 از سورهء آل عمران * ( كُلُّ الطَّعامِ كانَ حِلاًّ لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِه مِنْ قَبْلِ أَنْ تُنَزَّلَ التَّوْراةُ قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ ) * در بارهء سبب نزول اين آيه سه وجه آورده شده است از جمله اينست كه چون يهود مشروع بودن نسخ را انكار و منع كرده‌اند آيه تكذيب ايشان را بوقوع مدلل داشته است ، كه در ذيل اين آيه هفت فائده ياد شده از جمله اين كه آن چه را اسرائيل ( يعقوب ) بر خود حرام كرد گوشت و شير شتر بوده چون به مرض « عرق النساء » ابتلاء داشته پس نذر كرده كه اگر شفا يافت طعامى را كه از همه بيشتر دوست مىدارد نخورد و گوشت و شير شتر محبوبترين طعام براى او بوده پس آن را به جهت اين نذر يا به گفته و دستور اطباء بر خود حرام كرده است و از جمله اين كه كسانى كه اجتهاد را بر انبياء جائز مىدانند بدين آيه * ( إِلَّا ما حَرَّمَ إِسْرائِيلُ عَلى نَفْسِه ) * استدلال كرده‌اند .\r\n9 - آيهء 145 ، از سورهء انعام * ( وَعَلَى الَّذِينَ هادُوا حَرَّمْنا كُلَّ ذِي ظُفُرٍ وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَإِنَّا لَصادِقُونَ ) * از پنج فائده كه در اينجا آورده شده اينست كه اشياء مذكوره در آيه ، بر امت اسلام حلالست و هم جواز نسخ و بودن آنست تابع مصالح و مفاسد .\r\n10 - آيهء 118 ، از سورهء انعام * ( وَما لَكُمْ أَلَّا تَأْكُلُوا مِمَّا ذُكِرَ اسْمُ الله عَلَيْه وَقَدْ فَصَّلَ لَكُمْ ما حَرَّمَ عَلَيْكُمْ إِلَّا مَا اضْطُرِرْتُمْ إِلَيْه وَإِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ) * چهار فائده در اينجا آورده شده كه از آن جمله است دلالت آيه بر مباح بودن\r\n","description":"","footnote":"","page_name":" 214 ","page_number":229},
  {"content":"\r\nآن چه نام خدا بر آن ياد گرديده چنان كه در آيهء بعد هم تصريح شده است به حرمت آن چه نام خدا بر آن ياد نشده ، خواه ترك تسميه بعمد باشد يا به نسيان * ( وَلا تَأْكُلُوا مِمَّا لَمْ يُذْكَرِ اسْمُ الله عَلَيْه ) * ، داود و احمد همين نص را پيروى كرده و گفته‌اند ترك نام خدا چه بطور عمد باشد و چه بطور نسيان موجب تحريم است مالك و شافعى به استناد روايتى از پيغمبر ( صلَّى الله عليه و آله و سلَّم ) به اين عبارت « ذبيحة المسلم حلال و ان لم يذكر اسم الله عليه » بر خلاف گفته‌اند .\r\nشيعه و ابو حنيفه ترك تسميه را اگر بعمد باشد موجب تحريم دانسته‌اند و اگر بطور نسيان باشد به استناد « حديث رفع » ، موجب تحريم ندانسته و روايت نبوى را ، بر فرض صحت سند ، بر مورد نسيان حمل كرده‌اند و حنفيه آيه را به ميته تأويل كرده و تسميه را اسم براى مذكَّى دانسته يا اين كه آيه را بر * ( ما أُهِلَّ لِغَيْرِ الله بِه ) * كه « فسق » خوانده شده محمول دانسته‌اند . فاضل اضمار كلمهء « عمد » را در آيه اولى دانسته است .\r\nو از آن جمله است تعيين مراد از « اضطرار » كه استثناء شده به آن چه موجب شود خوف از تلف يا مرض يا ضعف از مرافقت همراهان ( با ضرورت رفاقت با ايشان ) يا ضعف از سوارى را ( با نياز بدان ) پس مشرف شدن به مرگ در مورد اضطرار ، اعتبار نشده بلكه مجرد خوف براى اباحه كافيست .\r\nمجموع آياتى كه در ذيل كتاب « مطاعم و مشارب آورده شده » 18 آيه است .\r\n","description":"","footnote":"","page_name":" 215 ","page_number":230},
  {"content":"\r\n41 - كتاب مواريث\r\nدر بارهء مواريث نه آيه آورده شده است :\r\n1 - آيهء 32 از سورهء نساء * ( وَلِكُلٍّ جَعَلْنا مَوالِيَ مِمَّا تَرَكَ الْوالِدانِ وَالأَقْرَبُونَ وَالَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ الله كانَ عَلى كُلِّ شَيْءٍ شَهِيداً ) * خلاصهء آن چه فاضل آورده اينست « مراد از « موالى » در اينجا وارثان و تقدير چنين است براى هر انسانى موالى و وارثانى است كه از ما ترك او ارث مىبرند . .\r\n* ( وَالَّذِينَ عَقَدَتْ أَيْمانُكُمْ ) * ايشان نيز وارثانند چه فرموده است * ( « فَآتُوهُمْ نَصِيبَهُمْ » ) * و ايمان در اينجا جمع يمين يد است زيرا چنان معمول بوده كه در وقت عهد دست راست را با دست راست مسح مىكرده‌اند و عاقد مىگفته است « دمك دمى و ثارك ثارى و حربك حربى . . الخ « پس حليف يك ششم از مال حليف را به ارث مىبرده است » از جمله سه فائده كه در اينجا آورده شده اينست كه اين حكم ( ميراث به معاهده و معاقده كه به نام ضمان جريره خوانده مىشود ) به عقيدهء شافعى منسوخ است و مطلقا ارثى براى او نيست و بمذهب اصحاب ما چنين نيست بلكه هنگامى كه وارثى نسبى يا سببى در ميان نباشد ارث مىبرد چون از پيغمبر ( صلَّى الله عليه و آله و سلَّم ) روايت شده كه در روز فتح مكه گفته است « ما كان من حلف فى الجاهلية فتمسكوا به فانه لم يزده الاسلام إلا شدة و لا تحدثوا حلفا فى الاسلام » و بمذهب ابى حنيفه هر گاه مردى بدست مردى ديگر اسلام بياورد و با هم بر تعاقل و توارث عهد كنند صحيح است .\r\n","description":"","footnote":"","page_name":" 216 ","page_number":231},
  {"content":"\r\n2 - آيهء 5 ، از سورهء احزاب * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ مَعْرُوفاً ) * محقق اردبيلى چنين افاده كرده است « كلمهء من المؤمنين و المهاجرين » جائز است بيان باشد براى كلمهء * ( « أُولُوا الأَرْحامِ » ) * يعنى اقرباء از مؤمنان و مهاجران بعضى از ايشان اولى هستند كه از بعضى ديگر ارث ببرند نسبت به بيگانگان بلكه نسبت به بعضى از اقارب نيز و جائز است كه حرف « من » براى ابتداء غايت باشد يعنى * ( « أُولُوا الأَرْحامِ » ) * به حق خويشاوندى و قرابت در مقام ميراث اولى هستند از مؤمنان به حق ولايت در دين و از مهاجران به حق مهاجرت . چنين گفته ليكن ظاهر اينست كه صله باشد براى كلمهء « اولى » و مراد از استثناء اينست كه * ( « أُولُوا الأَرْحامِ » ) * اولى هستند مگر وصيتى كند كه در اين صورت « موصى له » اولى مىباشد .\r\nپس در آيه دلالتيست بر اين كه وصيت از ارث اولى و بر آن مقدم است و آيه بر اين كه وصيت براى وارث درست نيست دلالت ندارد و اين مطلب ظاهر است .\r\nو به احتمالى ممكن است * ( « إِلَّا أَنْ تَفْعَلُوا » ) * منجّزا ترا نيز شامل شود پس دليل باشد بر اين كه منجّزات مريض از اصل است و بر ارث مقدم و به اجماع و خبر ، وصيت خارج شده و از ثلث به حساب آمده و منجزات در آن باقى مانده است . فتأمل » فاضل اين مضمون را آورده است « پيش از اين گفتيم كه پيغمبر ( ص ) براى اين كه تأليف قلوب كند اهل اسلام را به هجرت ارث مىداد نه به قرابت چنان كه از سهام زكات به همان نظر براى كفار قسمتى قرار داد و آن حكم به اين آيه و به آيات ارث نسخ گرديده و معنى چنين است : همانا اولو الارحام بعضى از ايشان به ميراث بردن از بعضى ديگر از خودشان اولى هستند تا مهاجران و غير مهاجران . آنگاه وصيت براى اولياء را به جمله\r\n","description":"","footnote":"","page_name":" 217 ","page_number":232},
  {"content":"\r\n* ( « إِلَّا أَنْ تَفْعَلُوا إِلى أَوْلِيائِكُمْ مَعْرُوفاً » ) * يعنى « إلى اصدقائكم من المؤمنين » استثناء كرده و مراد از « معروف » وصيت است و فعل را به « إلى » متعدى ساخته براى تضمين معنى « اهداء » و بعضى گفته‌اند آيه دلالت دارد بر اين كه وصيت براى وارث درست نمىباشد و اين گفته درست نيست » 3 - آيهء 6 ، از سورهء نساء * ( لِلرِّجالِ نَصِيبٌ مِمَّا تَرَكَ الْوالِدانِ وَالأَقْرَبُونَ وَلِلنِّساءِ نَصِيبٌ مِمَّا تَرَكَ الْوالِدانِ وَالأَقْرَبُونَ مِمَّا قَلَّ مِنْه أَوْ كَثُرَ نَصِيباً مَفْرُوضاً ) * فاضل در ذيل اين آيه چنين افاده كرده است « و در آيه دلالتيست بر بطلان تعصيب چه خداوند ارث را براى دو صنف پدر و زن فرض كرده پس اگر روا باشد كه در موضعى به زنان گفته شود ارث نبرند بايد روا باشد كه به مردان هم گفته شود كه ارث نبرند و لازم ، باطل است پس ملزوم همچنين است و بيان ملازمه به نص آيه است و جمله * ( « مِمَّا قَلَّ مِنْه أَوْ كَثُرَ نَصِيباً مَفْرُوضاً » ) * اين مطلب را تأكيد مىكند يعنى نصيب در هر جزئى از اجزاء تركه ثابت است .\r\n« اگر گفته شود « شما مىگوييد برادر با دختر ارث نمىبرد پس اشكال بر شما هم وارد است چه مىگوييم گفته ما در آنجا به واسطهء دور بودن درجه است و مراد از آيه ، توارث اين دو مىباشد با تساوى از حيث درجه نه مطلقا » محقق اردبيلى چنين افاده كرده است « . . و معنى اينست كه ارث به نسبت بى آن كه هيچ يك از ورثه را خواه مرد باشد يا زن در آن اختيار باشد بطور لازم و فرض از جانب خدا براى ايشان ثابت است . آيه در اين مقام نزول يافته كه ارث ندادن به زنان و كودكان را كه در جاهليت معمول بوده از ميان ببرد پس آيه دلالت مىكند بر ثبوت ارث فى الجمله و هم بر اين كه فرضست و چه وارث بخواهد يا نخواهد بى اختيار او در ملكش وارد مىگردد -\r\n","description":"","footnote":"","page_name":" 218 ","page_number":233},
  {"content":"\r\nو از ملك او بيرون نمىرود مگر دليلى شرعى بر اخراج آن باشد »\r\n4 - آيهء 10 ، از سورهء نساء * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَإِنْ كانَتْ واحِدَةً فَلَهَا النِّصْفُ وَلأَبَوَيْه لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَه وَلَدٌ فَإِنْ لَمْ يَكُنْ لَه وَلَدٌ وَوَرِثَه أَبَواه فَلأُمِّه الثُّلُثُ فَإِنْ كانَ لَه إِخْوَةٌ فَلأُمِّه السُّدُسُ مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَأَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ الله إِنَّ الله كانَ عَلِيماً حَكِيماً ) * فاضل ، شش بحث و چهار فائده در اينجا ياد كرده است : بحث اول در تفسير آيه و كلمات آنست .\r\nبحث دوم بدين مفاد است « آيه بر اجتماع اولاد و ابوان در ميراث دلالت دارد پس اين دو نوع در يك مرتبه هستند و هر يك از دو نوع با وجود آن نوع ديگر ارث مىبرد و اگر يكى از آن دو نوع به تنهايى باشد ارث را آن نوع به تنهايى حيازت مىكند » .\r\nدر اين آيه احوال ذكور با اناث و احوال اناث به انفراد و حال پدر و مادر به انفراد و حال آن دو با اولاد ياد شده ليكن حال ذكور به انفراد ياد نگرديده است و شايد علت آن اين باشد كه چون اناث به انفراد ياد گرديده و ميان يكى و بيشتر آنها تفصيل داده شد دانسته شده كه ذكور با هم برابر و متساوى هستند و گر نه چنان كه در اناث تفصيل به عمل آمده در ذكور نيز تفصيل داده مىشد .\r\nبحث سيم بدين مفاد است « در آيه حكم يك دختر بيان شده كه نصف مىبرد حكم بيشتر از دو دختر معين گشته كه دو ثلث مىبرد ليكن به حكم دو دختر تصريح نشده كه ارث آنها چه اندازه است در توجيه آن بايد گفت ابن عباس ظاهر آيه را گرفته\r\n","description":"","footnote":"","page_name":" 219 ","page_number":234},
  {"content":"\r\nو ميراث دو دختر را نظر به ظاهر « فان كن فوق اثنتين » نصف دانسته است ديگران حكم آن دو را حكم * ( « فَوْقَ اثْنَتَيْنِ » ) * و مشمول آن قرار داده و دو ثلث دانسته‌اند » براى اثبات حق بودن عقيده دوم چهار دليل اقامه كرده يكى « نص از اهل بيت عليهم السلام و اجماع طايفه بلكه امت » دوم اين كه اگر حكم ميراث دو دختر هم نصف مىبود چنان كه ابن عباس گفته قيد « واحدة » در آيه زائد و ضائع بود سيم و چهارم از باب قياس اولويت بر مورد يك دختر و يك پسر كه ثلث مىبرد پس در صورتى كه با يك خواهر باشد بطريق اولى بايد ثلث ببرد و بر مورد دو خواهر كه ثلث مىبرند با اين كه از دو دختر خويشى آنها دور تر است .\r\nبحث چهارم در بارهء قائم مقام شدن ولد ولد است پدر خود را .\r\nبحث پنجم بدين مفاد است :\r\n« براى هر يك از پدر و مادر با هم باشند يا تنها در صورت بودن فرزند خواه پسر باشد يا دختر يك سدس قرار داده شده پس اگر فرزند پسر باشد باقى ما ترك بوى تعلق دارد و اگر دختر و يكى باشد نصف اصل را مىبرد و يك سدس از ما ترك باقى مىماند كه به عقيدهء شيعه بر پدر و مادر و دختر بطور اخماس رد مىگردد و . . فقيهان گفته‌اند اگر پدر باشد باقى براى اوست زيرا عصبه است و اگر نه براى عصبهء از برادران و خواهران و اعمام و اولاد ذكور ايشان ( جز اولاد خواهر كه عصبه نمىباشد ) مىباشد و دليل « فقيهان » بر تعصيب گفته خواهد شد و اگر دختر دو و يا زيادتر باشد پس چيزى از ما ترك زياد نمىآيد مگر يكى از ابوين نباشد كه در اين صورت به عقيدهء « فقيهان » ايشان آن چه زياد مىآيد براى عصبه است . . » بحث پنجم بدين مفاد است « با نبودن ولد گر چه نازل باشد ، به نص آيه شريفه مادر را ثلث است از اصل مگر اين كه « اخوه » كه اقل ايشان دو مرد يا چهار زن يا چهار خنثى يا يك مرد و دو زن است باشند كه در اين صورت يك سدس از اصل بوى تعلق\r\n","description":"","footnote":"","page_name":" 220 ","page_number":235},
  {"content":"\r\nدارد و باقى پس از ثلث در صورت اول و سدس در صورت دوم بايد به پدر داده شود به اجماع اصحاب ما و به واسطهء بطلان تعصيب اين در صورتيست كه پدر و مادر هر دو با هم باشند ليكن اگر پدر باشد بى مادر به اجماع همه مال به او متعلق است و اگر مادر باشد بى پدر يك ثلث به او تعلق دارد و بقيه هم به عقيدهء شيعه بعنوان رد به او داده مىشود و به عقيدهء « فقيهان » كه به تعصيب قائلند آن چه از ثلث زياد مىآيد به اخوه مىرسد پس به گفتهء ايشان اخوه مادر را ، از بردن ما زاد ثلث ، به نفع خود حاجبند » محقق اردبيلى از جملهء * ( « فَلأُمِّه الثُّلُثُ » ) * چنين افاده كرده است « يعنى از همه تركه پس براى مادر ثلث از « ما ترك » ثابت است نه ثلث آن چه پس از اخراج حصهء زوجه باقى بماند چنان كه عامه گفته‌اند . . و مذهب شيعه از ظاهر آيه فهميده مىشود . . » 5 - آيهء 11 ، از سورهء نساء * ( وَلَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ ) * در اين قسمت از آيه چگونگى ارث زن و شوهر بيان گرديده است در توجيه زياد بودن نصيب مرد نسبت به سهم زن در ارث ، رواياتى آورده شده است از حضرت صادق و حضرت رضا و حضرت عسكرى عليهم السلام كه موضوع نفقه در همهء آنها جزء وجوه مذكوره ياد گرديده است از جمله شش فائدهء فقهى كه در اينجا آورده شده اينست كه ولد مرد يا زن كه موجب نقص سهم ارث مىگردد اعم است از اين كه از مرد و ارث يا زن ارث برنده باشد يا اين كه از زنى ديگر ( نسبت به مورد ارث زن ) يا از مردى ديگر ( نسبت به مورد وارث\r\n","description":"","footnote":"","page_name":" 221 ","page_number":236},
  {"content":"\r\nبودن مرد ) و هم اعم است از اين كه فرزند پسر باشد يا دختر .\r\nفائدهء ديگر اينست كه ظاهر آيه چنان مىرساند كه سهم زن خواه ربع باشد ( در مورد عدم ولد ) يا ثمن ( در مورد بودن ولد ) در صورت وحدتش به او اختصاص دارد و در صورت تعدد زنان بين ايشان به اشتراك مىباشد .\r\nديگر از فوائد كه از متفردات شيعه شمرده شده و به استناد روايات ايشان مىباشد اينست كه زن اگر از مرده فرزند داشته باشد از همه تركه اش ارث مىبرد و اگر از او اولاد نداشته باشد از عين تركه اگر غير عقار باشد ارث مىبرد ليكن از عقار از رقبهء زمين ، نه از عين و نه از قيمت آن ، حقى ندارد اما از بناها و چوبها و درختها بقول اصح قيمت ربع يا ثمن را بعنوان ارث ، حق دارد .\r\nمحقق اردبيلى در ذيل آيه چنين افاده كرده است « . . و ظاهر آيه ثبوت ربع و ثمن است براى زوجه از هر چه ما ترك باشد چنان كه نصف و ربع كه ميراث مرد است از زن نيز از مجموع تركه است ليكن قسمت زن به استناد اجماع اصحاب به بعضى از تركه اختصاص يافته است . . » 6 - آيهء 11 ، از سورهء نساء * ( وَإِنْ كانَ رَجُلٌ يُورَثُ كَلالَةً أَوِ امْرَأَةٌ وَلَه أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ الله وَالله عَلِيمٌ حَلِيمٌ ) * براى استنباط احكام فقهى مربوط به اين آيه كلمه « كلاله » و تركيبات واقعهء در آن بايد قبلا دانسته شود : فاضل چنين افاده كرده « كلاله » كه بمعنى قرابت است يا از « كلال » بمعنى نقص قوهء جسمانى اشتقاق يافته يا از « اكليل » كه بر سر احاطه دارد و ميانش خاليست و بر « وارث » و « موروث » از آن جهت كه هر يك را به ديگرى نسبت است اطلاق مىشود . و ، به قولى ، از لحاظ « تركيب » خبر است براى « كان » كه اسم آن « رجل » است\r\n","description":"","footnote":"","page_name":" 222 ","page_number":237},
  {"content":"\r\nو صفت رجل ، فعل « يورث » مىباشد و ، به قولى ، ديگر كلاله « مفعول له » مىباشد از قبيل « قعدت عن الحرب جبنا » و اجود اينست كه ابهام موجود در « يورث » را كه وجوهى در آن احتمال مىرود رافع و باصطلاح ، « تميز » براى آن باشد .\r\nو اطلاق « كلاله » بر « موروث » بدين معنيست كه « موروث » نه پدر و نه فرزندى از خود نگذاشته است و بر « وارث » به قولى بمعنى كسى است كه پدر نيست و فرزند نيست و بقول اصح بمعنى قرابت است از جهت عرض مانند برادران و خواهران و اعمام و عمات و اخوال و خالات و فرزندان اينان نه از جهت طول مانند والدان و فرزندان .\r\nو مراد از كلاله در اين مورد خصوص اخوهء مادرى مىباشد به چهار دليل زير :\r\n1 - ابىّ و سعد بن مالك آيه را چنين قرائت كرده‌اند و له اخ او اخت من الام 2 - خداوند در آخر سوره چنان كه گفته خواهد شد براى كلاله ، براى دو خواهر دو ثلث و براى اخوه همه را قرار داده و در اينجا براى يكى سدس و براى بيشتر ثلث قرار داده پس معلوم مىشود مقصود از اخوه در اين آيه غير از اخوه است در آنجا و چون مفروض در اينجا نصيب مادر است پس مناسب چنانست كه منظور در اينجا اخوه از طرف مادر باشد .\r\n3 - روايات متظافرهء اصحاب .\r\n4 - اجماع .\r\nاز چهار فائدهء مذكور در اينجا اينست كه آن چه از سدس و ثلث مذكور زياد مىآيد به عقيدهء شيعه در صورتى كه وارثى غير ايشان نباشد به وارث از ايشان رد مىگردد و به عقيدهء فقيهان از عامه به نزديكترين عصبه داده مىشود . فائده ديگر اينست كه وصيت مقدم است بر ميراث و اضرار در وصيت به اين تحقق مىگردد كه به اكثر از ثلث وصيت به عمل آيد يا به قصد ضرر بر وارث بدينى ناحق اقرار كند .\r\nمحقق اردبيلى چنين افاده كرده است « . . و مراد به « كلاله » كسى است كه\r\n","description":"","footnote":"","page_name":" 223 ","page_number":238},
  {"content":"\r\nوالد و ولد نباشد . گفته شده اصلش مصدر است بمعنى كلال پس استعاره قرار داده شده از قرابتى كه عصبه نيست چه آن قرابت نسبت به عصبه كلال آور است آنگاه موروث يا وارث به كلاله موصوف شده بمعنى صاحب كلاله است چنان كه گفته مىشود « فلان من قرابتى » كه بمعنى صاحب قرابت است و در « ن » ( ظاهرا مجمع البيان است ) گفته است بروايت از ائمهء ما عليهم السلام كلاله عبارت است از اخوه و اخوات . و مذكور در اين آيه اخوه يا اخواتى است كه از طرف مادر باشند و مذكور در آخر سوره ، اخوه و اخواتى است كه از طرف پدر و مادر يا از طرف پدر باشد . . » 7 - آيهء 176 ، از سورهء نساء * ( يَسْتَفْتُونَكَ قُلِ الله يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ فَلَها نِصْفُ ما تَرَكَ وَهُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَإِنْ كانُوا إِخْوَةً رِجالًا وَنِساءً فَلِلذَّكَرِ مِثْلُ حَظِّ الأُنْثَيَيْنِ يُبَيِّنُ الله لَكُمْ أَنْ تَضِلُّوا وَالله بِكُلِّ شَيْءٍ عَلِيمٌ ) * فاضل چنين افاده كرده است « پيش از اين دانستى كه كلاله بر اخوهء پدر و مادرى و هم بر اخوهء پدرى تنها يا مادرى تنها صادق مىآيد و حكم كلاله مادرى در آيهء پيش ياد شد و مراد از كلاله در اينجا اخوهء پدر و مادرى يا اخوهء پدرى است . پس مىگوييم هر گاه همهء كلاله ها با هم جمع شوند آنان كه از سوى مادر قرابت دارند اگر يكى باشد يك سدس و اگر بيشتر باشند يك ثلث مىبرند و بقيه به نزديكان از طرف پدر و مادرى داده مىشود و نزديكان به تنهاى پدر را چيزى نيست ليكن اگر قرابت پدر و مادرى نباشد اين نزديكان پدرى قائم مقام آنان مىشوند و نصيب آنان به ايشان مىرسد و اگر قرابت مادرى نباشد همهء مال به قرابت پدر و مادرى داده مىشود و اگر قرابت پدر و مادرى نيز نباشد همه به قرابت پدرى مىرسد و از اين پيش گفتيم كه اگر در موردى به قرابت مادرى منحصر شد يك سدس يا يك ثلث ( بحسب دو فرض ) بعنوان فرض از ايشانست و بقيه ، بمذهب شيعه ، بعنوان رد به ايشان داده مىشود و به عقيدهء فقيهان ( از عامه ) بقيه\r\n","description":"","footnote":"","page_name":" 224 ","page_number":239},
  {"content":"\r\nبراى عصبه است چنان كه در يك خواهر پدر و مادرى يك نصف و در بيشتر دو ثلث بعنوان فرض است و بقيه در صورت عدم وارث ، بمذهب شيعه ، بعنوان رد به يك خواهر يا در صورت دوم به زيادتر از يكى داده مىشود و به عقيدهء ايشان بقيه براى عصبه است . . » از جمله پنج فائده كه در اينجا آورده شده اينست كه جملهء * ( وَهُوَ يَرِثُها إِنْ لَمْ يَكُنْ لَها وَلَدٌ ) * دليل است بر بطلان قول عامه كه گفته‌اند برادر اگر با دختر باشد نصف تركه را ارث مىبرد چه دختر به حكم * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ ) * ولد است پس برادر را با وجود او ارثى نيست زيرا ارث بردن برادر ، مشروط است به نبودن اولاد و مشروط به انتفاى شرط خود منتفى مىگردد بنا بر اين اگر با بودن دختر ، برادر نصف تركه را بعنوان ارث ببرد مخالفت با كتاب شده است .\r\n8 - آيهء 4 و 5 ، از سورهء مريم * ( وَإِنِّي خِفْتُ الْمَوالِيَ مِنْ وَرائِي وَكانَتِ امْرَأَتِي عاقِراً فَهَبْ لِي مِنْ لَدُنْكَ وَلِيًّا يَرِثُنِي وَيَرِثُ مِنْ آلِ يَعْقُوبَ وَاجْعَلْه رَبِّ رَضِيًّا ) * در تقسيم تركه بر صاحبان سهام سه صورت پيدا مىشود :\r\n1 - تساوى تركه با سهام مانند اين كه پدر و مادر و دو دختر وارث باشند و موارد ديگر از اين قبيل .\r\n2 - اين كه تركه از سهام وارثان موجوده كمتر باشد مانند اين كه پدر و مادر و دو دختر و شوهر يا زن وارث باشند و امثال اين مورد .\r\n3 - اين كه تركه از سهام وارثان موجوده زيادتر باشد مانند اين كه پدر و مادر و دختر و برادر داشته باشد .\r\nصورت نخست قابل بحث و اختلاف نيست در صورت اخير ميان علماء شيعه و سنى اختلاف است علماء اهل تسنن در صورت دوم از سه صورت بالا « عول » را در مسأله قائلند و آن عبارتست از اين كه « امثال موردى كه مرده را پدر و مادر و دو دختر و شوهر\r\n","description":"","footnote":"","page_name":" 225 ","page_number":240},
  {"content":"\r\nيا زن باشد » نقص را بر همهء سهم داران وارث توزيع مىكنند بدين گونه كه اگر در مثال مذكور شوهر باشد مأخذ را سى قرار مىدهند پس به دو دختر شانزده و به پدر و مادر هشت و به شوهر شش مىدهند و اگر در مثال مذكور زوجه با ايشان باشد مأخذ را در مثال بيست و هفت قرار مىدهند و سه سهم از بيست و هفت را بزن مىدهند پس سهم زن كه يك هشتم بود مبدل به يك نهم مىگردد ليكن شيعه در مثال مزبور مأخذ را بيست و چهار قرار مىدهند پس دو سدس « هشت » به پدر و مادر و يك ربع ( شش ) به شوهر ( يا يك ثمن به زن ( سه ) در صورتى كه زن وارث باشد ) و باقى مانده را كه به فرضى ده و به فرضى ديگر سيزده مىباشد به دو دختر مىدهند پس جز دو دختر كه نقص به سهم ايشان وارد مىآيد وارثان ديگر سهام خود را كامل مىبرند .\r\nكسانى كه مسألهء « عول » را گفته و اختيار كرده‌اند آن را بر مورد عدم وفاء تركه بديون ميت قياس نموده و چنان كه در آنجا نقص بر همهء بستانكاران وارد بوده در اينجا نيز چنان دانسته‌اند و ديگر بروايت سماك بن حرب از عبيدهء سلمانى كه على عليه السّلام بر منبر ، هنگام سؤال از مردى متوفى كه پدر و مادر و دو دختر و زن از او مانده ، چنين پاسخ داده « صار ثمن المرأة تسعا » و هم به عمل عمر كه به « عول » حكم كرده و كسى بر وى انكار نكرده و در حقيقت « اجماع » به تحقق پيوسته ، استناد كرده‌اند .\r\nاين دلائل را بدين گونه پاسخ گفته‌اند :\r\nقياس باطل است و بعلاوه در اينجا مع الفارق است زيرا نقصى كه در ديون بر همه وارد مىآيد از باب فقدان ترجيح است ميان بستانكاران ليكن در اينجا ترجيح هست چه هر يك از وارثان را در امثال فرض ( والدين و زوجين ) دو سهم است سهمى اعلى و سهمى ادنى ليكن دختر را دو سهم ( اعلى و ادنى نيست ) پس اگر در اين صورت نقص بر سهم دو دختر وارد آيد همهء سهام از اين لحاظ مثل هم خواهد بود .\r\n","description":"","footnote":"","page_name":" 226 ","page_number":241},
  {"content":"\r\n2 - خبر منقول از على عليه السّلام بر وجه انكار است نه بر وجه اخبار زيرا اهل بيت و اولاد او اجماع دارند بر اين كه على عليه السّلام به عول قائل نبوده و آن را انكار داشته است .\r\n3 - سكوت و عدم انكار بر كار عمر دليل موافقت با او نيست بويژه كه ابن عباس پس از عمر با وى مخالفت كرده و گفته است عمر مردى مهيب بود و من از وى در آن زمان بيمناك بودم .\r\nدر صورت سيم علماء اهل تسنن قائل به « تعصيب » شده‌اند و آن عبارتست از اين كه آن چه از تركه بر سهام زيادى دارد به عصبه داده شود نه به صاحبان فروض .\r\nاز جمله دلائل اهل تسنن در مسأله « تعصيب » كه بر آن رفته و بدان گفته‌اند آيهء شريفه است كه در بالا گفته شد چه در آن آيه حضرت زكريا از خدا درخواست « ولىّ » كرده و اگر « تعصيب » روا نبود اختصاص به « ولى » نمىداد بلكه از او « ولى » يا « وليّه » مىخواست پس از اين تخصيص چنين برآيد كه بنى عم او با وجود « وليه » از وى ارث مىبرده‌اند بدين جهت « وليه » نخواسته است .\r\nو از جمله دلائل آنان روايتى است از طاوس از ابن عباس از پيغمبر ( صلَّى الله عليه و آله و سلَّم ) بدين عبارت « الحقوا بالأموال الفرائض فما ابقت الفريضة فلا ولى عصبة ذكر » شيعه استدلال به آيه را چنين جواب داده‌اند كه تخصيص را فوائد ديگرى است از اين قبيل كه پسر از دختر به طباع بشر احب و انسب است و هم خواستن پسر براى دو جهت بوده يكى ارث و ديگر قيام به مهام پيغمبرى و اين مجموع مركب از دختر ساخته نيست چه دختر شايسته پيغمبرى نمىباشد و هم ممكن است از كلمه « ولى » جنس اراده شده باشد كه شامل زن و مرد هر دو مىشود .\r\nو استدلال به خبر را پاسخ داده‌اند كه سند آن خالى از اعتبار است بعلاوه ابن عباس خودش آن را انكار كرده و به قاربة بن مضرب كه بوى گفته « روى الناس\r\n","description":"","footnote":"","page_name":" 227 ","page_number":242},
  {"content":"\r\nعنك و عن طاوس : ان ما ابقت الفرائض فلا ولى عصبة ذكر » چنين جواب داده است « من اهل العراق أنت ؟ » چون گفته آرى پس ابن عباس اين مضمون را گفته است « به ايشان بگو همانا من مىگويم كه خدا گفته است * ( آباؤُكُمْ وَأَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ الله ) * و هم گفته است * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله ) * و آيا جز اين است كه اين دو دو فريضه‌اند و آيا اين دو چيزى را باقى گذاشته‌اند من چنين سخنى نگفته‌ام و طاوس هم از من چنين مطلبى روايت نكرده است » قاربه گفته است پس از شنيدن اين سخنان رفتم براى ديدن طاوس او هم گفت « به خدا سوگند من چنين چيزى روايت نكرده‌ام همانا شيطان اين مطلب را بر زبانهاى ايشان روان ساخته است » اين روايت جز از طريق طاوس نقل نشده و او هم تكذيب كرده است . « 1 » 9 - آيهء 8 ، از سورهء نساء * ( وَإِذا حَضَرَ الْقِسْمَةَ أُولُوا الْقُرْبى وَالْيَتامى وَالْمَساكِينُ فَارْزُقُوهُمْ مِنْه وَقُولُوا لَهُمْ قَوْلًا مَعْرُوفاً ) *\r\n\r\n","description":"","footnote":"\r\n« 1 » محقق اردبيلى در ذيل اين آيه چنين افاده كرده است « اين آيه دلالت دارد بر اين كه پيغمبران هم مانند همهء مردم اموال خود را به ارث مىگذارند چه از « ارث » همين معنى متبادر است و تبادر علامت حقيقت است پس در موردى كه ضرورتى ايجاب نكند روا نيست كلام بر غير معنى حقيقى حمل گردد و در اين مورد چنان ضرورتى وجود ندارد و « موالى » كه زكريا از ايشان مىترسيده خويشان گنه كار او بوده‌اند كه به واسطهء گنه كارى و شرارت براى ارث بردن پيغمبرى او صالح نبوده‌اند تا از اين جهت بترسد و درخواست ولى صالح كند پس چون پيغمبر بوده اطلاع يقينى داشته كه خدا پيغمبرى را به آن اشخاص ناصالح نمىدهد و پس از اين مىترسيده كه اموال او را به ارث ببرند بعلاوه آيات ديگر كه در موضوع ارث است همين مطلب را تأييد مىكند و بى دليل نمىتوان از آنها دست برداشت روايت « نحن معاشر الانبياء لا نورث » هم ثابت نيست پس نمىتواند مخصص آيات ارث باشد بعلاوه بر فرض صحت و ثبوت ، قرآن را كه متواتر است نمىتوان به خبر واحد بويژه كه جمعى كثير هم آن را انكار كرده باشند تخصيص داد در صورتى كه اين خبر واحد جز از يك تن كه او هم از اتهام به دور نبوده روايت نشده است »\r\n","page_name":" 228 ","page_number":243},
  {"content":"\r\nاز جمله اقوال زياد كه در بارهء اين آيه شريفه نقل شده اينست كه برخى اين آيه را به آيهء ارث ، منسوخ دانسته برخى ديگر آن را محكم دانسته و به مستحب بودن اعطاء چيزى از تركه به خويشان بى سهم و به همسايگان و به يتيمان و مساكين در هنگام تقسيم آن ، حكم و فتوى داده‌اند از سعيد بن جبير نقل شده كه گفته است « ان أناسا يقولون نسخت و الله ما نسخت و لكنه مما يتهاون به الناس » محقق اردبيلى چنين افاده كرده است « . . و ظاهر آيه دلالت دارد بر وجوب اعطاء شيئى از ارث به اقارب و يتامى و مساكين لكن ظاهر اينست كه كسى به آن قائل نيست از اين رو گفته شده كه آيه منسوخست به آياتى كه در بارهء تقسيم ارث وارد شده و احتمال مىرود كه مراد از آن استحباب و ندب باشد تا آيه منسوخ نباشد و اين احتمال را جملهء * ( وَقُولُوا لَهُمْ قَوْلًا مَعْرُوفاً ) * تأييد مىكند . . » مجموع آيات كه در كتاب « ارث » مورد استدلال شده نه آيه است .\r\n","description":"","footnote":"","page_name":" 229 ","page_number":244},
  {"content":"\r\n\r\n42 - كتاب حدود\r\nحد كه در اصل لغت بمعنى حاجز ميان دو چيز و بمعنى نهايت و منع ، كه به همان معنى اول بر مىگردد ، به كار رفته در شرع عبارتست از وارد ساختن عقوبت و كيفرى را بر مكلف براى معصيتى كه مرتكب شده بدان اندازه كه شارع مقدر و مقرر داشته است .\r\nاين معنى شرعى با همان معنى اصلى لغت كمال تناسب را دارد چه تقدير و تقرير حدود موجب منع مكلف است از ارتكاب معاصى .\r\nبراى حد چهار قسم زير ياد شده و آيات مربوط بهر قسمى در زير عنوان آن قسم ايراد شده است :\r\n1 - حد زنا .\r\n2 - حد قذف .\r\n3 - حد سرقت .\r\n4 - محاربه .\r\n1 - حد زنا\r\nدر بارهء حد زنا چهار آيهء زير آورده شده است :\r\n1 - آيهء 15 ، از سورهء نساء * ( وَاللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ الله لَهُنَّ سَبِيلًا ) * گفته‌اند در آغاز اسلام عقوبت زانيه آن بوده كه او را در خانه نگهدارند\r\n","description":"","footnote":"","page_name":" 230 ","page_number":245},
  {"content":"\r\nتا نتواند به كار زشت خود اقدام كند پس از آن آيهء تازيانه وارد و حكم « امساك » نسخ شده است .\r\nمحقق اردبيلى در اينجا چنين افاده كرده است « قولى است كه مراد از « فاحشه » زنا و مراد از « نساء » به قرينه اضافه اش بر به رجال ، زنان ثيبه و مراد به « امساك » منع ايشانست از فاحشه و به قولى ديگر « امساك در خانه ها » حد ايشان بوده و به آيهء جلد ( تازيانه ) نسخ گرديده است .\r\n« و احتمال مىرود كه مراد از « فاحشه » در اين آيه « مساحقه » باشد و مراد از « امساك » منع ايشان از اين عمل زشت .\r\nاز اين كه حكم در آيه به زنان اختصاص داده شده و نامى از مردان در آن نيست احتمال مزبور تأييد و تقويت مىگردد بويژه كه نسخ هم با اين احتمال لازم نمىآيد و هم ، چنان كه خواهيم گفت قولى است كه از آيهء بعد از اين آيه ، « لواط » مراد است و از آيهء سيم كه بعد از آن است حكم زانيه و زانى اراده شده پس اين آيات به ترتيب نخست مخصوص به زنان ساحقه و دوم اختصاص دارد به مردان بدكار و سيم مربوط است بزن با مرد و حكم عمل مشترك ايشان را بيان مىكند . . و شايد در آيه اشارتى باشد بعدم شهادت مگر در هنگامى كه خواسته شود پس ممكن است استنباط شود كه شهادت بدون استشهاد پذيرفته نباشد و از اين رو فقيهان شهادت كسى را كه بطور تبرع يعنى بى آن كه اشهاد شود شهادت دهد مردود دانسته‌اند و هم اشارتى باشد به اين كه عدد شاهد در « فاحشه » بايد چهار ، آن هم مرد و مسلم ، باشد . اما عدالت شاهد از موارد ديگر فهميده مىشود » 2 - آيهء 16 ، از سورهء نساء * ( وَالَّذانِ يَأْتِيانِها مِنْكُمْ فَآذُوهُما فَإِنْ تابا وَأَصْلَحا فَأَعْرِضُوا عَنْهُما إِنَّ الله كانَ تَوَّاباً رَحِيماً ) * اكثر مفسران گفته‌اند از فاحشه كه مرجع ضمير است زنا اراده شده و از باب\r\n","description":"","footnote":"","page_name":" 231 ","page_number":246},
  {"content":"\r\nغلبهء جانب مرد ، كلمهء « اللذان » بطور مذكر آورده شده و هم گفته‌اند مراد از « اذيت » كه بدان امر شده توبيخ و استخفاف است بنا بر اين ، آيه منسوخ نيست زيرا اين حكم ، ثابت است و آن چه منسوخست اقتصار توبيخ است نه اصل توبيخ ليكن به گفتهء منقول از ابى مسلم بن بحر اصفهانى مراد از فاحشه در اين آيه « لواط » است و بر اين قول مىتوان « اذيت » را به فرد كامل آن كه قتل باشد منصرف دانست .\r\nبقول فراء اين آيه ناسخ آيه پيش و بقول بعضى عكس و از لحاظ نزول ، اين آيه بر آيه پيش مقدم گر چه از لحاظ تلاوت و ترتيب مؤخر است .\r\nبه قولى مراد از « اذيت » حد بكر است كه جلد و تغريب ( تازيانه و تبعيد ) باشد چنان كه حد ثيب تازيانه و رجم است .\r\nبه قولى ضعيف مراد از « اللذان » دو شاهد به زنا است قبل از كمال نصاب شهادت و مراد از « اذيت » ايراد حد « ضربه » است بر آن دو .\r\nاز جمله فوائد كه از آيه مستفاد شده دلالت آنست بر اين كه زانى هر گاه پيش از رسيدن قضيه به حاكم توبه كند حد بر او نيست « 1 » 3 - آيهء 2 ، از سورهء نور * ( الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَلا تَأْخُذْكُمْ بِهِما رَأْفَةٌ فِي دِينِ الله إِنْ كُنْتُمْ تُؤْمِنُونَ بِالله وَالْيَوْمِ الآخِرِ وَلْيَشْهَدْ عَذابَهُما طائِفَةٌ مِنَ الْمُؤْمِنِينَ ) * از جمله احكام مذكور در ذيل اين آيه صد تازيانه است كه بايد بر بدكار زده شود ليكن به اين حكم كه عامست ( يا مطلق ) تخصيص وارد آمده چه در بارهء\r\n\r\n","description":"","footnote":"\r\n« 1 » آيهء بعد از اين آيه چنين است : * ( إِنَّمَا التَّوْبَةُ عَلَى اللَّه لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ ، فَأُولئِكَ يَتُوبُ اللَّه عَلَيْهِمْ وَكانَ اللَّه عَلِيماً حَكِيماً . وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الآنَ وَلَا الَّذِينَ يَمُوتُونَ وَهُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً\r\n.\r\n","page_name":" 232 ","page_number":247},
  {"content":"\r\nكنيز آيهء 30 از سورهء نساء * ( . . فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ . . ) * نزول يافته و حد او تنصيف شده و در بارهء مرد زن نديده ( عزب ) حديث نبوى « البكر بالبكر جلد « 1 » مائة و تغريب عام » و هم عمل صحابه ، آن را با فزودن تبعيد يك سال تشديد كرده و در بارهء محصن و محصنه اگر حكم ايشان تنها رجم باشد تبديل و اگر رجم بعلاوه جلد باشد باز اضافه و تشديد شده . نقل است كه على عليه السّلام جوانى را به نام سراحه كه زنا كرده و محصن بوده روز پنجشنبه صد تازيانه زده و روز جمعه رجم كرده است .\r\nو از جمله عدم جواز رأفت و رحمت است بر زناكاران و عدم جواز نقص حد و عدم جواز شفاعت است نسبت به ايشان .\r\n4 - آيهء 41 ، از سورهء مائده * ( يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَلَمْ تُؤْمِنْ قُلُوبُهُمْ وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِه يَقُولُونَ إِنْ أُوتِيتُمْ هذا فَخُذُوه وَإِنْ لَمْ تُؤْتَوْه فَاحْذَرُوا ) * قصهء يهود خيبر در بارهء سؤال از حكم زناى محصن و احالهء آن حضرت جواب را به ابن صورياى يهودى و جواب او و رجم زانى و زانيه بامر پيغمبر ( صلَّى الله عليه و آله و سلَّم ) در نزديك در مسجد كه سبب نزول آيهء فوق بوده در ذيل « حكم رجم » از جلد اول به تفصيل گذشت اينك از چهار فائده كه در « كنز العرفان » در اين مقام آورده شده اين فائده در اينجا ياد مىگردد :\r\n\r\n","description":"","footnote":"\r\n« 1 » جلد ( بفتح جيم و سكون لام ) زدن جلد است به حيثى كه درد از پوست تجاوز نكند و به گوشت نرسد ( كنز العرفان )\r\n","page_name":" 233 ","page_number":248},
  {"content":"\r\n\r\nروايت شده كه متوكل عباسى نزد حضرت هادى ، على بن محمد عسكرى ، امام دهم ، فرستاد و اين مسأله را پرسيد « مردى نصرانى با زنى مسلمه زنا كرده چون مرد را براى اقامهء حد حاضر كرده‌اند به اسلام در آمده است » امام دهم در پاسخ گفته است بايد آن اندازه زده شود تا بميرد زيرا خدا در قرآن مجيد مىگويد * ( فَلَمَّا رَأَوْا بَأْسَنا قالُوا آمَنَّا بِالله وَحْدَه وَكَفَرْنا بِما كُنَّا بِه مُشْرِكِينَ فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ الله الَّتِي قَدْ خَلَتْ فِي عِبادِه وَخَسِرَ هُنالِكَ الْكافِرُونَ ) * ( آيهء 84 و 85 از سورهء 41 - مؤمن )\r\n2 - حد قذف\r\nدر بارهء حد « قذف » دو آيه مورد استناد شده است :\r\n1 - آيهء 4 و 5 ، از سورهء نور * ( وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَلا تَقْبَلُوا لَهُمْ شَهادَةً أَبَداً وَأُولئِكَ هُمُ الْفاسِقُونَ إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ الله غَفُورٌ رَحِيمٌ ) * .\r\nاز جمله هفت حكم مستفاد از اين آيه اينست كه مراد از « قذف » رمى به زنا مىباشد و از جمله اين كه در وجوب حد بر قاذف ، عفت مقذوفه شرط است .\r\nو از جمله شش فائده كه در اينجا ياد شده اينست كه قذف شده ( مقذوف ) اعم است از اين كه زن باشد يا مرد .\r\n2 - آيهء 23 از سورهء نور * ( إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ ) * فاضل مقداد در ذيل اين آيه تحت عنوان « فائده » چنين افاده كرده است « قصهء قدامه كه شراب آشاميده و على عليه السّلام به عمر گفته است اگر توبه كند او را حد بزن\r\n","description":"","footnote":"","page_name":" 234 ","page_number":249},
  {"content":"\r\n\r\nگذشت قدامه چون توبه كرد عمر ندانست چگونه بر او حد وارد سازد از على ( ع ) پرسيد على ( ع ) گفت هشتاد تازيانه بر او بزن « لان شارب الخمر اذا شربها سكر و اذا سكر هذى و اذا هذى افترى قال الله تعالى * ( إِنَّ الَّذِينَ يَرْمُونَ الْمُحْصَناتِ ) * الآيه اين تعيين عدد هشتاد ، براى حد سكر كه از آن حضرت رسيده ، از باب قياس نيست چه قياس را حرام مىداند بلكه از راه بيان علت است بر وجهى كه از پيغمبر ( صلَّى الله عليه و آله و سلَّم ) شنيده . از اين رو چون وليد شراب آشاميده و عثمان كه حد سكر را چهل تازيانه مىدانسته به على ( ع ) براى اقامهء حد اشاره كرده پس على ( ع ) با تازيانه‌اى كه دو شقه داشته چهل تازيانه بر وى زده است تا عدد هشتاد كه موافق نظر و رأى خودش بوده استيفاء و كامل گردد .\r\n3 - حد سرقت\r\nدر اين باره نيز به دو آيه استناد شده است :\r\n1 - آيهء 42 از سورهء مائده * ( وَالسَّارِقُ وَالسَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ الله وَالله عَزِيزٌ حَكِيمٌ ) * اين آيه كه حكم حد سارق را متكفل است از جهاتى خالى از اجمال نيست كه به وسيلهء روايات نبوى و غير آن توضيح و تبيين شده است :\r\nاز جمله كلمهء « قطع » چون هم بمعنى جدا ساختن و هم بمعنى شكافتن ، بى آن كه جدا گردد ، به كار رفته مبهم و مجمل تصور شده است ليكن در روايات بيان گرديده كه مراد از آن در آيه جدا ساختن است .\r\nو از جمله كلمهء يد كه بر معانى متعدد گفته شده : از شانه تا سر انگشتان ، از مرفق تا سر انگشتان ، از زند تا سر انگشتان و هم بر تنهاى خود انگشتان .\r\nبعضى از دانشمندان اجمال آن را انكار كرده و گفته‌اند در تمام از شانه تا سر\r\n","description":"","footnote":"","page_name":" 235 ","page_number":250},
  {"content":"\r\nانگشتان ، حقيقت و در ابعاض آن مجاز .\r\nهمين عقائد مختلف در بارهء كلمهء « يد » باعث اختلاف در حكم آن شده كه دست دزد از كجا بايد بريده شود : خوارج گفته‌اند بايد از شانه قطع گردد ، فقيهان فتوى داده‌اند كه از موضع جدا شدن كف از ساعد بايد دست دزد جدا گردد . شيعه عقيده دارد كه چهار انگشت از دست راست به طورى كه كف دست و هم انگشت بزرگ ( ابهام ) باقى بماند بايد جدا گردد .\r\nگفتهء شيعه بدين استناد است كه كلمهء « يد » بر همين اندازه صادق است ( چنان كه در قرآن مجيد است : * ( فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ) * آيهء از سورهء - ) و اصل ، عدم جواز زائد است مگر دليلى قطعى بدست آيد بعلاوه رواياتى هم از اهل بيت رسيده است .\r\nدر تفسير صافى از عياشى نقل شده كه على عليه السّلام چون دزد را قطع يد مىكرد ابهام و كف دست را به جاى مىگذاشت بعضى به او گفته‌اند تو همهء دست را باقى گذاشتى پاسخ داده است فان تاب فباىّ شيء يتوضّأ يقول الله : * ( فَمَنْ تابَ مِنْ بَعْدِ ظُلْمِه وَأَصْلَحَ فَإِنَّ الله ( يَتُوبُ عَلَيْه إِنَّ الله ) غَفُورٌ رَحِيمٌ ) * .\r\nاز امام جواد عليه السّلام روايت شده كه بايد از مفصل بن انگشتان بريده شود و كف و ابهام به جا ماند چه پيغمبر ( صلَّى الله عليه و آله و سلَّم ) گفته است « السجود على سبعة اعضاء : الوجه و اليدين و الركبتين و الرجلين » پس اگر دست از « كرسوع » يا مرفق جدا گردد دستى براى او باقى نمىماند تا بتواند خدا را با آن سجده كند و خدا گفته است * ( أَنَّ الْمَساجِدَ لِلَّه ) * و مراد از « مساجد » همين هفت عضو است كه بدانها سجده به عمل مىآيد * ( فَلا تَدْعُوا مَعَ الله أَحَداً ) * پس آن چه براى خدا است نبايد جدا شود .\r\n","description":"","footnote":"","page_name":" 236 ","page_number":251},
  {"content":"\r\n\r\n2 - آيهء 43 از سورهء مائده * ( فَمَنْ تابَ مِنْ بَعْدِ ظُلْمِه وَأَصْلَحَ فَإِنَّ الله يَتُوبُ عَلَيْه إِنَّ الله غَفُورٌ رَحِيمٌ ) * اين آيه بطور اجمال ؛ بر قبول توبهء سارق ، دلالت دارد ليكن آيا توبه و اصلاح او ، يعنى استمرار توبه ، چنان كه سقوط عقاب اخروى را باعث است موجب سقوط حد هم مىگردد يا نه ؟ عقائد اختلاف يافته است : ابو حنيفه و هم شافعى ، در يكى از دو قولش ، بعدم سقوط گفته‌اند . شيعه تفصيل داده بدين گونه كه اگر توبه و اصلاح پيش از ثبوت سرقت نزد حاكم به عمل آيد حد از ميان مىرود و اگر توبه پس از ثبوت سرقت نزد حاكم به ميان آمد در صورتى كه ثبوت سرقت به وسيلهء « بيّنه » باشد حد ساقط نمىگردد و اگر ثبوت آن از راه « اقرار » باشد به قولى باز هم ساقط نمىگردد و به قولى ديگر به استناد عمل على ( ع ) « 1 » اسقاط و اثبات حد در اين صورت به نظر امام واگذار و او را اختيار است كه هر كدام را بخواهد عمل كند .\r\n4 - حد محارب\r\nدر بارهء حد محارب نيز به دو آيه استناد شده است :\r\n1 - آيهء 37 از سورهء مائده * ( إِنَّما جَزاءُ الَّذِينَ يُحارِبُونَ الله وَرَسُولَه وَيَسْعَوْنَ فِي الأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ الأَرْضِ ذلِكَ لَهُمْ خِزْيٌ فِي الدُّنْيا وَلَهُمْ فِي الآخِرَةِ عَذابٌ عَظِيمٌ ) *\r\n\r\n","description":"","footnote":"\r\n« 1 » نقل است كه سارقى نزد على ( ع ) به سرقت خود اقرار كرد و پس از آن تائب شد على ( ع ) پرسيد آيا چيزى از قرآن حفظ دارى ؟ گفت سورهء بقره را حفظ دارم على ( ع ) گفت « وهبت يدك بسورة البقرة » اشعث گفت آيا حدى از حدود الهى را معطل مىگذارى ؟ على ( ع ) چنين پاسخ داد « و ما يدريك ؟ . اذا قامت البينة فليس للإمام ان يعفو قال اللَّه تعالى : * ( وَالْحافِظُونَ لِحُدُودِ اللَّه\r\n. و اذا اقر الرجل على نفسه بسرقة فذاك إلى الامام ان شاء عفى و ان شاء عاقب »\r\n","page_name":" 237 ","page_number":252},
  {"content":"\r\nخلاصه آن چه در اين مقام مذكور افتاده اينست كه مراد از « محاربهء با خدا و رسول » محاربهء با اهل اسلام است و « حرب » در اصل لغت بمعنى « سلب » است و در اصطلاح فقهى ، به گفتهء فاضل ، محارب عبارت است از « كل من جرد السلاح لا خافة الناس ( يا - لا خافة المسلم - ) فى بر او بحر ، ليلا او نهارا ، ضعيفا كان او قويا ، من اهل الريبة كان ، او لم يكن ، ذكرا كان او انثى » اين تعريف كه براى محارب شده بر دزد و بر كسانى كه بر مال يا عرض كسى به زور بخواهند چيره گردند نيز صادق مىآيد .\r\nدر اين كه اجراء حدود چهار گانه قتل و صلب و قطع و نفى بر وجه تخيير است يا بنحو ترتيب و تفصيل ، اختلاف گرديده است :\r\nكسانى كه به تخيير قائل شده بظهور آيه و اصالت عدم مجاز و عدم اضمار استناد كرده و گفته‌اند براى هر فعلى كه از محارب صادر گردد ، قتل باشد يا اخذ مال يا ايراد جرح يا اخافه و تهديد ، حاكم مىتواند هر كدام از چهار حد را كه بخواهد وارد آورد و بر اين قول بايد صلب ( آويختن ) در حال حيات باشد .\r\nكسانى كه به ترتيب و تفصيل قائلند گفته‌اند عمل محارب بر پنج صورت است :\r\n1 - تنهاى « قتل » . در اين صورت اگر ولى دم عفو كند محارب بايد بعنوان حد ، بقتل برسد و گر نه بعنوان قصاص .\r\n2 - « اخذ مال » و « قتل نفس » . در اين صورت مال از او گرفته مىشود و چپ و راست او قطع و پس از آن كشته و مصلوب مىگردد .\r\n3 - تنها « اخذ مال » . در اين صورت مال از او گرفته و چپ و راست وى بريده\r\n","description":"","footnote":"","page_name":" 238 ","page_number":253},
  {"content":"\r\nمىشود از آن پس نفى بلد ( تبعيد ) مىگردد .\r\n4 - « ايراد جرح » بى « اخذ مال » . در اين صورت ، هم قصاص مىشود و هم مال از او گرفته مىشود .\r\n5 - تنها « كشيدن سلاح » و « ترساندن » . در اين صورت تنها نفى و تبعيد مىشود .\r\nدر چگونگى « صلب » اختلافست : بنا بر عمل به ظاهر آيه ، كه تخيير است ، چنان كه گفته شده صلب بدين گونه است كه زنده آويخته شود . و بنا بر قول به ترتيب و تفصيل باز اختلافست :\r\nقولى چنانست كه نخست قتل و پس از آن صلب به عمل آيد . و قولى ديگر آنست كه زنده آويخته و وا گذاشته شود تا بميرد . قول سيم آنست كه زنده آويخته شود و صدمه به او وارد سازند تا بميرد .\r\nاز ابو حنيفه نقل شده كه مراد از « نفى » در آيه « حبس » است ليكن شيعه و شافعى آن را بمعنى نفى از بلد دانسته و بدين معنى تفسير كرده و حكم داده‌اند .\r\n2 - آيهء 38 از سورهء مائده * ( . . إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ الله غَفُورٌ رَحِيمٌ ) * فاضل در اين مورد اين مضمون را آورده است « به عقيدهء ما و به عقيدهء شافعى استثناء در اين آيه به حقوق خداى تعالى مربوط است چه حق مردم : قتل باشد يا جرح يا مال ، جز به قصاص و اداء عين يا اداء مثل و قيمت ، بر فرض تالف بودن عين ، ساقط نمىگردد .\r\nبعضى ديگر گفته‌اند استثناء راجع است بهر حقى : خدايى باشد يا بشرى\r\n","description":"","footnote":"","page_name":" 239 ","page_number":254},
  {"content":"\r\nمگر اين كه عين مال موجود باشد كه در اين صورت بايد گرفته و به صاحبش داده شود .\r\n« و از مقيد ساختن « توبه » به اين كه قبل از قدرت يافتن بر ايشان باشد چنان مستفاد است كه اگر توبه پس از دستگيرى باشد حد از ميان نمىرود و بايد اجراء گردد ، هر چند عقوبت اخروى سقوط يابد . » مجموع آيات مربوط بحدود ده آيه است .\r\n","description":"","footnote":"","page_name":" 240 ","page_number":255},
  {"content":"\r\n\r\n43 - كتاب جنايات\r\nدر اين باره ده آيه از قرآن مجيد مورد استناد گرديده است :\r\n1 - آيهء 35 از سورهء مائده * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً ) * مقدس اردبيلى در اين موضوع چنين افاده كرده است : « از كلمهء « او » چنان فهميده مىشود كه هر يك از « قتل نفس » و « فساد » براى جواز قتل ، كفايت مىكند و اگر هر دو وجود نيابد حرمت به ميان مىآيد و ظاهر از كلمهء « فساد » اعم بودن آنست پس بر مباح بودن قتل براى « فساد » دلالت مىكند و هم بر جواز قتل براى مطلق « فتنه » آيهء * ( وَالْفِتْنَةُ أَشَدُّ مِنَ الْقَتْلِ ) * دلالت دارد ليكن هم « فتنه » و هم « فساد » روشن نيست بلكه اجمال دارد هر چند ظاهر آنست كه آن چه قتل را ، بعنوان حد ، ايجاب مىكند از قبيل « لواط » و « زناى محصنه » از مصاديق « فساد » بشمار است .\r\n« و اگر كسى يافت شود كه قائل شود بقتل هر كس ميان اهل اسلام ، فتنه بر انگيزد و فساد ايجاد كند يعنى كارى كند كه مسلمين به جور و ستم كشته شوند ( مانند اين كه مؤمنى را بعنوان رافضى و امثال آن سعايت نمايد و در اثبات استحقاق قتل او سعى و كوشش مبذول دارد ) بىگمان قولى نيك و درست است . . » 2 - آيهء 173 از سورهء بقره * ( يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَالْعَبْدُ بِالْعَبْدِ وَالأُنْثى بِالأُنْثى فَمَنْ ) *\r\n","description":"","footnote":"","page_name":" 241 ","page_number":256},
  {"content":"\r\n* ( عُفِيَ لَه مِنْ أَخِيه شَيْءٌ فَاتِّباعٌ بِالْمَعْرُوفِ وَأَداءٌ إِلَيْه بِإِحْسانٍ ذلِكَ تَخْفِيفٌ مِنْ رَبِّكُمْ وَرَحْمَةٌ فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ) * از جمله پنج فائده كه فاضل مقداد در اين موضع آورده اينست كه ميان دو قبيله از عرب كه يكى را بر ديگرى برترى مىبود خونى رخ داد پس سوگند ياد كردند كه آزاد را در عوض بنده و مرد را به جاى زن و دو مرد را به جاى يك مرد بكشند چون اسلام آمد محاكمه به پيغمبر ( صلَّى الله عليه و آله و سلَّم ) بردند آيه نازل شد و به مكافات و مساوات ، دستور يافتند .\r\nو از جمله اينست كه قول به منسوخ بودن اين آيه به آيهء * ( النَّفْسَ بِالنَّفْسِ ) * الآيه قولى است نادرست به چند جهت :\r\nنخست اين كه آن آيه بعنوان حكايت از توراة آمده پس نمىتواند ناسخ قرآن باشد .\r\nدوم اين كه اصل ، عدم نسخ است چه منافاتى ميان اين دو نيست .\r\nسيم اين كه اين آيه خاص است و آن آيه عام و در اصول ، مقرر است كه در صورت تنافى ميان عام و خاص بايد عام بر خاص ، حمل گردد .\r\nبطور خلاصه ، آن چه از آيه بدست مىآيد تخيير ميان سه امر است : قصاص ، عفو ، گرفتن ديه . چه حكم قتل در توراة ، تنها قصاص بود و در انجيل ، تنها عفو بود و در اسلام كه دينى جامعست بيكى محدود نشده و « ديه » هم افزوده ، و يكى از اطراف حكم تخييرى قرار داده ، شده است .\r\n3 - آيهء 175 از سورهء بقره * ( وَلَكُمْ فِي الْقِصاصِ حَياةٌ يا أُولِي الأَلْبابِ لَعَلَّكُمْ تَتَّقُونَ ) * از اين آيه علاوه بر اصل حكم ، يعنى مشروع بودن قصاص ، فلسفهء تشريع آن بر صاحبان عقول كامله روشن مىگردد .\r\n","description":"","footnote":"","page_name":" 242 ","page_number":257},
  {"content":"\r\nفاضل مقداد چنين افاده كرده است « ظاهر كلام مانند متناقضى به نظر مىآيد چه قصاص ، قتل است پس چگونه « قتل » ، حيات بشمار مىآيد ليكن به حقيقت در اين سخن آن اندازه حكمت بالغه هست كه معجزه است و به يقين آدميان از آوردن چنان كلامى عاجزند زيرا موجزتر و فصيحترين كلامست :\r\nموجزتر است براى اين كه نتيجهء چند مقدمه است بدين قرار : قصاص ، ردع و منع است از قتل ، و در ردع از قتل ارتداع و امتناع از قتل پديد مىآيد و در ارتداع ، عدم قتل بحصول مىرسد و عدم قتل همان حياتست پس نتيجه اينست كه قصاص ، حياتست « 1 » .\r\nفصيحتر است براى اين كه از سخنان فصيح اين جمله « القتل انفى للقتل » به حساب آمده و اهل بلاغت در مقام مقايسه ميان آيه و ميان اين جمله جهاتى زياد براى ترجيح آيه بر آن دريافته‌اند از آن جمله اين كه حروف اصلى آيه * ( ( فِي الْقِصاصِ حَياةٌ ) ) * از حروف آن جمله كمتر است و آيه بطور دلالت مطابقى بر حيات ، دلالت دارد و بر عظمت حيات ( چون بطور نكره به كار رفته ) اشعار دارد و از تكرار بر كنار است و جز اين امور كه آنها را در كتاب « تجويد البراعه » ياد كرده و بر شمرده‌ايم » . « 2 » 4 - آيهء 35 از سورهء 17 ( بنى اسرائيل ) * ( وَلا تَقْتُلُوا النَّفْسَ الَّتِي حَرَّمَ الله إِلَّا بِالْحَقِّ وَمَنْ قُتِلَ مَظْلُوماً فَقَدْ جَعَلْنا لِوَلِيِّه سُلْطاناً فَلا يُسْرِفْ فِي الْقَتْلِ إِنَّه كانَ مَنْصُوراً ) * گفته‌اند مراد از « حق » در اين آيه يكى از سه چيز است : زنا با احصان ، كفر پس از ايمان و كشتن مؤمن به جور و عدوان و مراد از « ولى » وارث و كسى است كه در مقام او قائم باشد .\r\n\r\n","description":"","footnote":"\r\n« 1 » باصطلاح منطق ، قياسى است « موصول النتائج » ليكن اصل قياس به اين صورت خالى از تأمل نيست .\r\n« 2 » در بعضى از كتب افزون از بيست مرجح براى آيه بر جملهء ياد شده به نظر رسيده است .\r\n","page_name":" 243 ","page_number":258},
  {"content":"\r\n5 - آيهء 95 از سورهء 4 ( نساء ) * ( وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها وَغَضِبَ الله عَلَيْه وَلَعَنَه وَأَعَدَّ لَه عَذاباً عَظِيماً ) * از جمله سه مسأله ، كه فاضل مقداد در اين موضع ياد كرده اينست :\r\n« در حقيقت قتل عمد ، اختلاف شده : ابو حنيفه و اصحاب او گفته‌اند « قتل عمد » آنست كه با آهن باشد نه با غير آن . شافعى نيز يك قولش همين است و قول ديگر او و هم عقيدهء شيعه اينست كه هر كس ديگرى را از روى قصد و به وسيلهء چيزى كه بحسب غالب كشنده است بكشد ، خواه آن چيز آهن تيز باشد يا به وسيلهء خفه كردن باشد يا سوزاندن يا زدن به عصا يا به سنك يا به غير اينها آن كس عامد است و فعلش قتل عمد . و همچنين هر گاه كسى به وسيلهء به كار بردن چيزى كه بحسب غالب كشنده نيست كشتن ديگرى را قصد كند و او بميرد باز بقول صحيح ، قاتل عمد بشمار است . ليكن اگر هيچ قصدى نباشد نه قصد قتل و نه قصدى ديگر پس تصادف را مرگ به همرسد اين قتل را « قتل خطا » مىخوانند و اگر قصدى در ميان باشد ليكن نه قصد قتل بلكه فى المثل قصد تأديب و مرگى پيش آيد اين قتل به نام « شبه عمد » خوانده مىشود و لازم اول ، چنان كه گفته شد ، قصاص است و لازم دوم چنان كه گفته خواهد شد ، ديه است بر عهدهء عاقله و لازم سيم ديه است بر عهدهء خود جانى و در مال خود او و همچنين است ديهء عمد . و اگر قاتل عمد بگريزد و بدست نيايد تا بميرد ، بقول اصح ، ديه به تركهء وى تعلق مىيابد چه پيغمبر ( صلَّى الله عليه و آله و سلَّم ) گفته است : لا يطلّ دم امرئ مسلم » 6 - آيهء 94 از سورهء نساء * ( وَما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَدِيَةٌ مُسَلَّمَةٌ إِلى أَهْلِه إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَهُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَإِنْ كانَ مِنْ قَوْمٍ بَيْنَكُمْ وَبَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِه وَتَحْرِيرُ رَقَبَةٍ ) *\r\n","description":"","footnote":"","page_name":" 244 ","page_number":259},
  {"content":"\r\n* ( مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ الله وَكانَ الله عَلِيماً حَكِيماً ) * از جمله پنج مسأله ، كه فاضل مقداد ، در اين موضع آورده ، وجوب آزاد ساختن بندهء مؤمن است ، بعنوان كفاره ، بر قاتل خطا و وجوب تسليم ديه است به ورثهء مقتول ( بجز اخوه و اخوات مادرى - به استناد روايات متظافره - ) و اين ديه بر « عاقله » است نه بر قاتل و مال وى و مراد از « عاقله » پدر و اولاد و اقرباء پدر و مادرى ، يا خصوص پدرى است و مادر و اقرباء مادرى را شامل نيست . و در صورتى كه اقرباء ياد شده از عهدهء اداء ديه بر نيايند مولى نعمت ( معتق ) و پس از آن ضامن جريره و از آن پس امام ، به همان ترتيب ارث ، جزء عاقله بشمارند و بايد مقدارى را كه اقرباء نتوانسته‌اند اداء كنند بپردازند تا ديه كامل گردد .\r\n7 - آيهء 49 از سورهء مائده * ( وَكَتَبْنا عَلَيْهِمْ فِيها أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالأَنْفَ بِالأَنْفِ وَالأُذُنَ بِالأُذُنِ وَالسِّنَّ بِالسِّنِّ وَالْجُرُوحَ قِصاصٌ فَمَنْ تَصَدَّقَ بِه فَهُوَ كَفَّارَةٌ لَه . . ) * دومين فائده از فوائد چهار گانه كه در اينجا آورده شده بدين مفاد است :\r\n« گر چه مضمون اين آيه در شرع اسلام ، مورد عمل است ليكن از جمله عموماتى است كه تخصيص بدان وارد شده زيرا از شرائط قصاص ، خواه نفس يا يكى از اعضاء ، اينست كه از لحاظ اسلام و حرّيّت - با اختلافى كه از اين پيش آن را حكايت كرده‌ايم متساوى باشند و هم در اعضاء شرطست كه در موضع و صفات عضو ميان آنها تساوى باشد پس چشم راست را نمىتوان به جاى چشم چپ بعنوان قصاص كور كرد يا گوش راست را به جاى گوش چپ كر نمود . . »\r\n","description":"","footnote":"","page_name":" 245 ","page_number":260},
  {"content":"\r\n8 - آيهء 39 از سورهء 42 ( شورى ) * ( وَلَمَنِ انْتَصَرَ بَعْدَ ظُلْمِه فَأُولئِكَ ما عَلَيْهِمْ مِنْ سَبِيلٍ ) * 9 - آيهء 38 از همان سورهء شورى * ( وَجَزاءُ سَيِّئَةٍ سَيِّئَةٌ مِثْلُها فَمَنْ عَفا وَأَصْلَحَ فَأَجْرُه عَلَى الله إِنَّه لا يُحِبُّ الظَّالِمِينَ ) * از اين دو آيه چنين استفاده شده كه هر كس مىتواند بى آن كه از حاكم دستور داشته باشد يا آن كه شهودى به پا دارد حق خود را بدست آورد ، خواه قصاص در نفس يا عضو باشد يا جرح ، بلكه حتى اگر كتك و ناسزا هم باشد ، و خواه امرى مالى باشد ، پس بعنوان تقاص ، مال مماطله كننده را بگيرد به اين شرط كه به سر حد تعدى و تجاوز به حق غير نرسد .\r\nو از خصوص آيهء دوم چنان مستفاد است كه شخص ستم ديده و كسى كه بدى به او رسيده با اين كه بمفاد اين دو آيه حق دارد حق خود را به طورى كه گفته شد استيفاء كند و بر خلاف ستمگر انتصار نمايد هر گاه به عفو گرايد از جانب خدا پاداش يابد پس « عفو » راجح است .\r\nدر آيهء 41 از همان سورهء شورى * ( وَلَمَنْ صَبَرَ وَغَفَرَ إِنَّ ذلِكَ لَمِنْ عَزْمِ الأُمُورِ ) * و آيهء 127 از سورهء 16 ( نحل ) * ( وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه وَلَئِنْ صَبَرْتُمْ لَهُوَ خَيْرٌ لِلصَّابِرِينَ . وَاصْبِرْ وَما صَبْرُكَ إِلَّا بِالله . . ) * الآيه نيز همان مطلب بالا افاده شده است .\r\n10 - آيهء 12 تا 15 از سورهء 23 ( مؤمنون ) * ( وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ ثُمَّ جَعَلْناه نُطْفَةً فِي قَرارٍ مَكِينٍ . ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناه ) *\r\n","description":"","footnote":"","page_name":" 246 ","page_number":261},
  {"content":"\r\n* ( خَلْقاً آخَرَ فَتَبارَكَ الله أَحْسَنُ الْخالِقِينَ ) * فاضل مقداد پس از شرح و تفسير مفردات آيهء شريفه و بيان غرض از آن چنين افاده كرده است « معظم فقهاء بدين آيه بر توزيع ديه بحسب حالات ياد شده ، استدلال كرده‌اند پس بدين گونه كه براى نطفه پس از قرار يافتن در رحم بيست دينار ديه گفته‌اند . . . و براى علقه چهل دينار و براى مضغه شصت و براى موقعى كه استخوان بندى شده هشتاد و براى وقتى كه گوشت برآورده ليكن هنوز روح در آن ندميده صد دينار و پس از دميدن روح براى نر ديهء كامل و براى ماده نصف ديه و بر فرض معلوم نشدن نرى و مادگى نصف دو ديه را تعيين كرده‌اند » از جمله سه فائده كه در اينجا ياد كرده اينست « روايت شده كه صحابه در « موؤده » باختلاف گفته‌اند . و هم در اين كه « عزل » از مصاديق فقهى « و أد » بشمار مىرود و آيا اسقاط زن جنين خود را بطور عمد از قبيل « و أد » هست يا نه ؟ اختلافست :\r\nعلى ( ع ) گفته است « لا تكون « الموؤدة » حتى ياتى عليه التّارات السبع » پس عمر بوى گفته است « صدقت اطال الله بقاءك » و مراد على ( ع ) از « تارات سبع » طبقات و مراتب هفتگانهء خلقت است كه در اين آيه ياد گرديده پس على ( ع ) اشاره بدين كرده كه هر گاه كودك پس از ولادت « استهلال » كرد ( بانگ برآورد ) بعد دفن شد « و أد » تحقق يافته پس زن حامل اگر موجب سقط بچه شود عمل او « و أد » ناميده نمىشود .\r\nمجموع آياتى كه در كتاب جنايات آورده شده دوازده آيه است .\r\n","description":"","footnote":"","page_name":" 247 ","page_number":262},
  {"content":"\r\n\r\n44 - كتاب قضا و شهادات\r\nدر اين باره پانزده آيه مورد استناد قرار يافته است :\r\n1 - آيهء 25 از سورهء 38 ( ص ) * ( يا داوُدُ إِنَّا جَعَلْناكَ خَلِيفَةً فِي الأَرْضِ فَاحْكُمْ بَيْنَ النَّاسِ بِالْحَقِّ وَلا تَتَّبِعِ الْهَوى . . ) * از اين آيه ، مشروع بودن حكم و قضا و وجوب حكم به حق يعنى به واقع و نفس الامر و اجتناب از متابعت هوى و پيروى از حظ نفس استنباط شده چنان كه وجوب انصاف و انصات و تسويه ميان خصوم در سلام و در كلام و در انواع اكرام ، از حرمت اتباع هوى و پيروى ميل نفسانى مستفاد مىباشد .\r\n2 - آيهء 54 از سورهء مائده * ( وَأَنِ احْكُمْ بَيْنَهُمْ بِما أَنْزَلَ الله وَلا تَتَّبِعْ أَهْواءَهُمْ . . ) * احكام فقهى كه از اين آيه استفاده شده همانست كه از آيهء پيش استنباط و نقل گرديد .\r\n3 - آيهء 68 از سورهء نساء * ( فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً ) * از اين آيه ، وجوب مؤكد انقياد و اذعان محكوم عليه در برابر حكم قاضى مستفاد است .\r\n","description":"","footnote":"","page_name":" 248 ","page_number":263},
  {"content":"\r\n4 - سه آيه از سورهء مائده :\r\n1 - آيهء 48 - * ( . . وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْكافِرُونَ ) * .\r\n2 - آيه 49 - * ( . . وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الظَّالِمُونَ ) * .\r\n3 - آيهء 51 - * ( . . وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْفاسِقُونَ ) * .\r\nفاضل مقداد چنين افاده كرده است « برخى گفته‌اند كه اين سه آيه چون حكايت است از امورى كه بر اهل كتاب نزول يافته به ايشان اختصاص دارد ليكن اين گفته درست نيست بلكه نسبت به غير اهل كتاب هم عموميت دارد و همهء ملل را شامل است زيرا خاص بودن سبب ، موجب تخصيص حكم نمىگردد . كسى كه به « غير ما انزل الله » حكم كند اگر به حكم خود اعتقاد هم داشته باشد كافر است و اگر نه ظالم و فاسق » .\r\n5 - آيهء 61 از سورهء نساء - * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها وَإِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ . . ) * .\r\nآيه صراحت دارد كه در مقام حكم ميان مردم واجب است از روى انصاف و عدل باشد .\r\n6 - آيهء 106 از سورهء نساء - * ( إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ الله وَلا تَكُنْ لِلْخائِنِينَ خَصِيماً ) * .\r\nاز اين آيه عدم جواز حكم بدون علم و عدم جواز مجادلهء يكى از دو طرف دعوى و عدم جواز تلقين بيكى از آن دو ، بر وجهى كه بر طرف خود غلبه يابد ، استفاده و بدان استناد شده است .\r\n","description":"","footnote":"","page_name":" 249 ","page_number":264},
  {"content":"\r\n7 - آيهء 46 از سورهء مائده - * ( . . فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ . . ) * .\r\nفاضل مقداد در اين موضع اين مضمون را آورده است « آيه بر اين دلالت دارد كه هر گاه اهل ذمه نزد پيغمبر ( صلَّى الله عليه و آله و سلَّم ) يا يكى از ائمه ، كه جانشين او هستند ، يا يكى از فقيهان ، به محاكمه بروند حاكم اختيار دارد كه بمذهب اسلام در بارهء ايشان حكم كند يا اين كه ايشان را نزد حكام خودشان برگرداند و حكم قضيه را به حاكمان مذهب خودشان وا گذارد .\r\n« گفته شده كه تخيير مستفاد از اين آيه به آيهء شريفه * ( . . أَنِ احْكُمْ بَيْنَهُمْ بِما أَنْزَلَ الله . . - ) * آيهء 54 از سورهء مائده - » نسخ گرديده از ابن عباس منسوخ بودن آيه روايت شده وى گفته است از سورهء مائده جز همين آيه و آيهء * ( لا تُحِلُّوا شَعائِرَ الله ) * كه به آيهء * ( فَاقْتُلُوا الْمُشْرِكِينَ ) * نسخ گرديده نسخى ديگر رخ نداده است .\r\n« به قولى ديگر اين آيه منسوخ نيست . بلكه امر به عكس و تخيير ، ثابت و باقى است . اصحاب ما همين عقيده را دارند ليكن به بطور اطلاق بلكه در موردى كه متخاصمان از يك ملت باشند پس اگر يكى از ايشان اهل اسلام باشد بىگمان برگرداندن حكم به حكام اهل ذمه روا نيست و اگر يكى نصرانى و ديگرى از ملت يهود باشد برگرداندن مورد احتمالست گر چه اقوى اينست كه در همين مورد نيز طبق شريعت اسلام ميان ايشان حكومت شود زيرا از برگرداندن ايشان به حكام يكى از دو شريعت ديگر بيم فتنه و فساد مىرود » .\r\n8 - آيهء 78 از سورهء 21 ( انبياء ) * ( وَداوُدَ وَسُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيه غَنَمُ الْقَوْمِ وَكُنَّا لِحُكْمِهِمْ شاهِدِينَ ) *\r\n","description":"","footnote":"","page_name":" 250 ","page_number":265},
  {"content":"\r\n* ( فَفَهَّمْناها سُلَيْمانَ وَكُلاًّ آتَيْنا حُكْماً وَعِلْماً . . ) * .\r\nفاضل مقداد در اين موضع چنين افاده كرده است لفظ « حرث » بمعنى زرع است و به قولى بمعنى تاك انگور است كه خوشه ها از آن آويز باشد و « نقش » بمعنى چراندن در شب چنان كه « همل » بمعنى چراندن در شب و روز است .\r\n« در اين قضيه ، حكم داود اين بوده كه گوسفندها بعوض افسادى كه در « حرث » كرده و آن را چرانده‌اند به صاحب « حرث » داده شود . نظير اين را ابو حنيفه در بارهء « عبد جانى » گفته كه تسليم به مجنىّ عليه گردد .\r\n« سليمان كه در آن هنگام يازده سال داشته به پدر چنين گفته است بهتر براى اين دو طرف حكمى ديگر است . داود سليمان را فرموده است ميان ايشان حكم كند سليمان گفته است رأى من اينست كه گوسفندها به صاحب « حرث » داده شود تا از شير و پشم و نتاج آنها بهره گيرد و « حرث » به صاحب گوسفندها داده شود تا آن را اصلاح كند و به حال اول برگرداند پس از آن مال هر كس به صاحب آن برگردانده شود .\r\n« داود حكم سليمان را پسنديد و گفت « القضاء ما قضيت » . نظير اين را شافعى در حيلوله براى « عبد مغصوب » گفته كه به غرامت اجرت او حكم كرده است .\r\n« حكم اين موضوع در شرع اسلام اينست كه صاحب گوسفند اگر در حفظ آنها تفريط و تقصير كرده ضامن است كه قيمت چيزى را كه تلف شده بپردازد و اگر نه بر عهده اش چيزى نيست . شافعى گفته آن چه شب تلف شده ضمان آن واجب است زيرا عادت بر اينست كه در شب چهار پايان مراقبت و ضبط مىشوند و از اين رو زمانى كه شتر براء به بوستانى در آمده و آن را فاسد كرده پيغمبر ( صلَّى الله عليه و آله و سلَّم ) گفته است « على اهل الاموال حفظها بالنهار و على اهل الماشية حفظها بالليل » . گروهى از فقهاء شيعه نيز همين عقيده را دارند ليكن عقيدهء ابو حنيفه عدم ضمانست مگر در موردى\r\n","description":"","footnote":"","page_name":" 251 ","page_number":266},
  {"content":"\r\nكه با چهار پا نگهبانى باشد چه از پيغمبر ( صلَّى الله عليه و آله و سلَّم ) روايت است كه « جرح العجماء جبار » و در اين موضع چند سؤالست . . » .\r\nآنگاه فاضل سه سؤال در اين باره طرح كرده است كه به واسطهء اشتمال بر فوائد فقهى مضمون سؤال اول او در اينجا آورده مىشود :\r\n« سؤال اول : آيا حكم اين قضيه از راه وحى بوده است يا از باب اجتهاد ؟\r\n« پاسخ آن : به عقيدهء ما از راه وحى بوده و حكم دوم ، حكم اول را نسخ كرده است . . ليكن كسانى كه بر پيغمبران اجتهاد را روا دانسته‌اند گفته‌اند هر دو حكم از باب اجتهاد بوده . برخى از فضلاء ما در صورتى كه واقعه‌اى پيش آيد و وحى نباشد و در تأخير حكم هم ضررى به نظر آيد و عمل به ظن ، با امكان علم ، لازم نيايد اجتهاد را بر پيغمبران جائز دانسته ليكن اين سخن درست نيست زيرا وحى بر نفى ضرر دلالت دارد پس چنان حكمى را نبايد به اجتهاد استناد داد بلكه در حقيقت به وحى استناد دارد نهايت از امر ، حكمى خاص نيست بلكه نصى است نوعى و عمومى » .\r\n9 - آيهء 184 از سورهء بقره - * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ وَأَنْتُمْ تَعْلَمُونَ ) * .\r\nاز اين آيه ، حرمت اكل اموال غير ، بر وجه باطل ، و هم حرمت رشوه دادن براى جلب نظر حكام و قضاة ، استفاده شده است .\r\n10 - آيهء 63 از سورهء نساء - * ( أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَقَدْ أُمِرُوا أَنْ يَكْفُرُوا بِه وَيُرِيدُ الشَّيْطانُ ) *\r\n","description":"","footnote":"","page_name":" 252 ","page_number":267},
  {"content":"\r\n* ( أَنْ يُضِلَّهُمْ ضَلالًا بَعِيداً ) * .\r\nمراد از « طاغوت » كسى است كه بباطل حكم كند و از اين روى اين عنوان بر او گفته شده كه در طغيان افراط كرده از على ( ع ) روايت شده كه گفته است « كل حاكم يحكم به غير قولنا اهل البيت فهو طاغوت » آنگاه آيهء فوق را خوانده است .\r\nو بروايت ابو بصير حضرت صادق ( ع ) گفته است :\r\n« يا ابا محمد لو كان لك على رجل حق فتدعوه إلى حاكم اهل العدل فيابى عليك الا ان يحاكمك و يرافعك إلى حاكم الجور فانه ممّن حاكم إلى الطاغوت و هو قول الله عز و جل * ( أَ لَمْ تَرَ إِلَى الَّذِينَ يَزْعُمُونَ . . ) * الآيه و باز آن حضرت گفته است « و إياكم و ان يحاكم بعضكم بعضا إلى اهل الجور و لكن انظروا إلى رجل منكم يعلم شيئا من قضايانا فاجعلوه بينكم قاضيا فانى قد جعلته قاضيا فتحاكموا اليه » .\r\n11 - آيهء 19 از سورهء 38 ( ص ) - * ( . . وَشَدَدْنا مُلْكَه وَآتَيْناه الْحِكْمَةَ وَفَصْلَ الْخِطابِ . . ) * .\r\nفاضل مقداد پس از نقل دو قول ، در بارهء معنى « فصل الخطاب » ( يكى اين كه عبارتست از : كلامى كه حق را از باطل و صحيح را از فاسد جدا سازد خواه به امور قضائى مربوط باشد يا به غير آن . دوم اين كه عبارتست از : كلامى كه فصل و وصل در آن به جاى خود باشد بنقل زمخشرى كلام على عليه السّلام « البينة على من ادعى و اليمين على المدعى عليه » چون هر دو طرف دعوى را از هم جدا مىسازد از قبيل فصل خطابست ) چنين افاده كرده است :\r\n« نخستين كسى كه اين حكم را داده داود پيغمبر بوده راوندى و غير او در اين قصه چيزهايى ياد كرده‌اند كه چون به فقه ارتباط ندارد نياورديم ليكن در كتاب\r\n","description":"","footnote":"","page_name":" 253 ","page_number":268},
  {"content":"\r\nخود « اللوامع » كه در علم كلامست قصه را به تفصيل ياد كرديم و از جمله چيزهايى كه در آن قصه آورده اينست كه ، به قولى ، موضع خطيئه اين گفتهء داود * ( « لَقَدْ ظَلَمَكَ بِسُؤالِ نَعْجَتِكَ إِلى نِعاجِه » ) * بوده كه چون پيش از تفحص كامل ، او را بظلم نسبت داده معاقب و مورد سرزنش گرديده است . بنا بر اين بر حاكم لازمست كه در هنگام دادن حكم ، تثبت و تأمل كند نه اين كه از روى شتاب و بى آن كه بطور كامل بر او مكشوف گردد به تخطئه و تصويب پردازد و با عجله حكمى دهد » .\r\n12 - آيهء 47 از سورهء 24 ( نور ) - * ( وَإِذا دُعُوا إِلَى الله وَرَسُولِه لِيَحْكُمَ بَيْنَهُمْ إِذا فَرِيقٌ مِنْهُمْ مُعْرِضُونَ . وَإِنْ يَكُنْ لَهُمُ الْحَقُّ يَأْتُوا إِلَيْه مُذْعِنِينَ ) * .\r\nدر شأن نزول آيه اقوالى آمده است از آن جمله آن كه على ( ع ) و مغيرة بن وائل در موضوع زمين و ساختمانى با هم اختلاف و منازعه داشتند . مغيره از بردن محاكمه نزد پيغمبر ( صلَّى الله عليه و آله و سلَّم ) استنكاف كرد و از آن جمله آن كه عثمان از على زمينى خريده كه در آن زمين سنگهايى پيدا شده و عثمان به استناد « عيب » خواسته است معامله را فسخ كند پس ميان ايشان مرافعه و اختلاف شده و عثمان به اغواى حكم ابن ابى العاص به محاكمه نزد پيغمبر ( صلَّى الله عليه و آله و سلَّم ) تن در نداده پس اين آيه نزول يافته است .\r\nبهر حال از جنبهء فقهى چنان استفاده شده كه استنكاف از حضور نزد حاكم و عدم اجابت دعوت بسوى حكم به حق روا نيست و كسى كه چنان كند در خور توبيخ و سرزنش است .\r\n13 - آيهء 6 از سورهء 49 ( حجرات ) * ( يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ) *\r\n","description":"","footnote":"","page_name":" 254 ","page_number":269},
  {"content":"\r\n* ( ما فَعَلْتُمْ نادِمِينَ ) * .\r\nاز جمله چهار فائده كه در اين موضع ياد شده اينست : چون « نبأ » اعم است از اقرار و شهادت ( زيرا اگر اخبار از غير باشد شهادت است و گر نه اقرار ) و در قبول « نبأ » به حكم آيه ، عدالت ، شرط است پس در قبول شهادت هم عدالت ، شرط و معتبر است .\r\n14 - آيهء 134 از سورهء نساء - * ( يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّه وَلَوْ عَلى أَنْفُسِكُمْ أَوِ الْوالِدَيْنِ وَالأَقْرَبِينَ إِنْ يَكُنْ غَنِيًّا أَوْ فَقِيراً فَا لله أَوْلى بِهِما فَلا تَتَّبِعُوا الْهَوى أَنْ تَعْدِلُوا وَإِنْ تَلْوُوا أَوْ تُعْرِضُوا فَإِنَّ الله كانَ بِما تَعْمَلُونَ خَبِيراً ) * .\r\nاز احكام مستفاد از اين آيه ، وجوب اقامهء عدلست مطلقا ، بر خود و غير خود ، و وجوب اقرار است به حقى كه انسان بر ذمهء خود دارد و وجوب اقامهء شهادتست بر عليه پدر و مادر و اقارب ( با اختلافى كه در اين مسأله هست ) .\r\n15 - آيهء 11 از سورهء مائده - * ( يا أَيُّهَا الَّذِينَ آمَنُوا كُونُوا قَوَّامِينَ لِلَّه شُهَداءَ بِالْقِسْطِ وَلا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى وَاتَّقُوا الله إِنَّ الله خَبِيرٌ بِما تَعْمَلُونَ ) * .\r\nفاضل مقداد در ذيل اين آيه كه آخرين آيات كتاب او است چنين افاده كرده است :\r\n","description":"","footnote":"","page_name":" 255 ","page_number":270},
  {"content":"\r\n« خداوند فرموده است كه همهء حركات و افعال آدمى براى او باشد چنان كه هيچ كارى جز به قصد وجه كريم او و جز با كمال اخلاص انجام ندهد . و هم فرموده است كه شهادت بايد بر وجه عدل ، كه قوام دنيا و آخرت به آنست ، واقع گردد و چون دستور داده كه دشمنى با قومى و بغض بر ايشان نبايد موجب اين شود كه عدل را رعايت نكنيد پس تأكيد در بارهء « عدل » در مقام شهادت از آن فهميده مىشود .\r\nو هم رعايت مصالح بندگان را تأكيد در امر به اقامهء شهادت از آيه مستفاد است .\r\nچنان كه على ( ع ) گفته است « فرض الله الشهادات استظهارا على المجاهدات » و هم گفته است « اذا كان الغدر طباعا فالثقة إلى كل احد عجز « 1 » » .\r\nمقدس اردبيلى آيهء 134 از سورهء بقره را * ( وَمَنْ أَظْلَمُ مِمَّنْ كَتَمَ شَهادَةً عِنْدَه مِنَ الله وَمَا الله بِغافِلٍ عَمَّا تَعْمَلُونَ ) * .\r\nو هم آيهء 154 از همان سوره را * ( . . إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَالْهُدى مِنْ بَعْدِ ما بَيَّنَّاه لِلنَّاسِ فِي الْكِتابِ أُولئِكَ يَلْعَنُهُمُ الله وَيَلْعَنُهُمُ اللَّاعِنُونَ . إِلَّا الَّذِينَ تابُوا وَأَصْلَحُوا وَبَيَّنُوا فَأُولئِكَ أَتُوبُ عَلَيْهِمْ وَأَنَا التَّوَّابُ الرَّحِيمُ ) * آورده و استدلال بر تحريم كتمان شهادت را به آنها ممكن دانسته و چنين افاده كرده است :\r\n« ممكنست به آيهء نخست بر حرام بودن كتمان شهادت و كتمان علوم دينى ، اصول باشد يا فروع ، بلكه مطلق علوم از كسانى كه به آنها نياز دارند و اهل آنها\r\n\r\n","description":"","footnote":"\r\n« 1 » كتاب « كنز العرفان » بذكر اين روايت پايان يافته است شايد منظور از اين روايت به نظر فاضل بوده « كه هر گاه فريب و غدر در مردم ، تا حدى ، طبيعى باشد پس نشايد به ايشان اعتماد شود بلكه بايد به شهادت و گواه استناد گردد » پس بدين مناسبت آن را در اين موضع آورده و كتاب را به آن خاتمه داده است .\r\n","page_name":" 256 ","page_number":271},
  {"content":"\r\n\r\nهستند استدلال شود چنان كه در خبر است « من سئل عن علم يعلمه فكتمه الجمه الله يوم القيمة بلجام من النار » گفته شده است كه كتمان مجتهد حكم يا فتوى را ، بخصوص اگر در مورد سؤال هم واقع گردد ، در اين مورد داخل است و هم در اين باب ، وارد است ترك « امر بمعروف » و « نهى از منكر » در صورتى كه شرائط آن موجود باشد . . و ممكنست به آيه دوم بر وجوب « توبه » استدلال شود چه توبه موجب خلاص از استحقاق لعن است و هم ممكنست بر عدم تجويز لعن تائب بدان استدلال و استناد شود . . » .\r\nمجموع آيات مربوط بكتاب قضاء و شهادات هفده آيه است .\r\nاكنون كه بخواست خدا و يارى او ابواب ، يا كتابهاى ، فقه و آيات مربوط به احكام فرعى ، به ترتيبى كه در كتب معموله ، جمع و ضبط و شرح گرديده ، بعنوان استدراك جلد اول اين تأليف ، آورده شد مناسب مىداند چند مطلب را در زير ياد آور گردد :\r\nالف - مجموع كتابها ، يا ابواب فقهى ، كه در اين اوراق ، عنوان گرديد 44 كتاب ، يا باب ، و مجموع آيات منقوله در مجموع اين كتب و ابواب در حدود 450 تا 500 آيه است .\r\nب - در قرآن مجيد آياتى ديگر نيز هست كه بر احكامى فرعى و مربوط به عمل اشعار دارد و در كتب و ابواب فقهى آورده نشده شايد هم نياوردن آنها را در آن ابواب و كتب بتوان بدين نظر توجيه كرد كه با كتابى خاص از ابواب و كتب معمولهء فقهى تناسبى كامل نمىداشته و خود هم بابى مستقل و كتابى جداگانه را اقتضاء نمىنموده است ليكن به نظر نويسندهء اين اوراق نه تنها مناسب است كه آنها نيز ياد گردد بلكه شايسته مىنمايد كه براى خصوص بعضى از آنها هم در فقه بابى باز و كتابى عنوان مىگرديد . در اين كتاب كه كتابى فقهى نيست استقصاء آنها ضرورت ندارد\r\n","description":"","footnote":"","page_name":" 257 ","page_number":272},
  {"content":"\r\nليكن از باب نمونه چند مورد ياد مىگردد :\r\n1 - آيهء 8 از سورهء 47 ( محمد ص ) * ( يا أَيُّهَا الَّذِينَ آمَنُوا إِنْ تَنْصُرُوا الله يَنْصُرْكُمْ وَيُثَبِّتْ أَقْدامَكُمْ ) * .\r\nاين آيه و نظائر آن به صراحت دلالت دارد بر راجح بودن اقدام بعموم كارهاى سودمند اجتماعى ، كه به حقيقت كارهاى نيك و الهى بشمار است ، خواه اقامهء شعائر دين و اطاعت از احكام باشد يا امر بمعروف و نهى از منكر باشد يا مناظره و مباحثه در راه اثبات اصول عقائد باشد يا تبليغ و ترويج احكام و فروع باشد يا تدريس و تدرس معالم دين باشد يا تعليم و تربيت صحيح باشد يا تحصيل و اشاعهء علوم نافع بشرى باشد يا جهاد و دفاع باشد و بطور كلى هر كار كه جنبهء خدايى داشته باشد بمفاد اين آيه ، محبوب و مطلوب خدا است .\r\n2 - آيهء 35 از سورهء 47 ( محمد ص ) * ( . . وَلا تُبْطِلُوا أَعْمالَكُمْ ) * در تفسير آيه وجوهى متعدد آورده شده است آنها به جاى خود حرمت ابطال اعمال عبادى نيز از آن قابل استفاده است پس اگر اين استفاده به جا باشد حرامست كسى بى جهت در حال نماز اين عمل خود را باطل سازد يا بى جهت روزهء خود را باطل سازد بلكه دور نيست كه حرمت ابطال كسى عمل شخصى ديگر را نيز از آن استفاده شود پس بنا بر اين عملى كه بعضى از جهال مىكنند كه نماز كسى را به وسيلهء خنداندن او يا اغفال او بهم مىزنند بمفاد اين آيه حرامست .\r\nبلكه اعمال خيرى را كه كسى انجام مىدهد از قبيل سازمانها و مؤسسات مشروعهء عام المنفعه يا مطلق كارهاى خير ، شخصى باشد يا عمومى ، اگر ديگرى بى جهت آنها را نابود سازد و از ميان ببرد بمفاد ظاهر آيه حرامست .\r\n3 - آيهء 11 از سورهء 49 ( حجرات ) * ( يا أَيُّهَا الَّذِينَ آمَنُوا لا يَسْخَرْ ) *\r\n","description":"","footnote":"","page_name":" 258 ","page_number":273},
  {"content":"\r\n* ( قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَلا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَلا تَلْمِزُوا أَنْفُسَكُمْ وَلا تَنابَزُوا بِالأَلْقابِ . . ) * .\r\nابو الفتوح در تفسير خود چنين آورده است : « عبد الله عباس گفت : آيت در ثابت بن قيس شماس آمد كه او را در گوش گرانى بود و چون به مسجد رسول ( صلَّى الله عليه و آله و سلَّم ) آمدى و گروهى پيش از او آمده بودندى او را جاى باز دادندى تا بنشستى نزديك بر رسول تا لحن رسول را بشنيدى يك روز در آمد و رسول ( صلَّى الله عليه و آله و سلَّم ) يك ركعت نماز بامداد كرده بود او با حضرت رسول ( صلَّى الله عليه و آله و سلَّم ) يك ركعت بكرد و تا يك ركعت ديگر كردى مردم جاى بگرفتند و ثابت آمد و پاى بر گردن مردم مىنهاد تا به نزديك رسول ( صلَّى الله عليه و آله و سلَّم ) رسيد چنان كه ميان او و رسول ( صلَّى الله عليه و آله و سلَّم ) يك شخص ماند ثابت او را گفت تفسّح جاى باز ده او گفت أصبت مجلسا فاجلس گفت جاى دارى بنشين . او بنشست آنجا كه بود خشمناك . چون رسول ( صلَّى الله عليه و آله و سلَّم ) از سخن گفتن فارغ شد ثابت آن مرد را گفت تو كيستى ؟ گفت « انا فلان بن فلان » من پسر فلان مردم .\r\nگفت ابن فلانة . و او را مادرى بود كه در جاهليت او را سخن گفتند . مرد خجل شد و به شرم بر افتاد خداى تعالى اين آيت فرستاد . ضحاك گفت : آيت در وفد بنى تميم آمد كه ايشان به درويشان صحابه فسوس كردند و استهزاء چون عمار و حسان و بلال و صهيب و سلمان و سالم از خلاقت ( كهنه بودن ) جامهء ايشان خداى تعالى اين آيت فرستاد و مؤمنان را نهى كرد از مثل آن فعل ، گفت اى مؤمنان نبايد كه قومى از قومى فسوس كند . . » .\r\nباز همو آورده است « * ( وَلا تَلْمِزُوا أَنْفُسَكُمْ ) * ، خويشتن را عيب مكنيد ، بعضى\r\n","description":"","footnote":"","page_name":" 259 ","page_number":274},
  {"content":"\r\nبعضى را ، براى اين كه همه از يك اصليد و از يك جنسيد و به منزلت يك نفسيد چنان كه رسول ( صلَّى الله عليه و آله و سلَّم ) گفت « المؤمنون كنفس واحدة » . گفتند « لمز » عيب كردن باشد به زبان و چشم و اشارت و « همز » الا به زبان نباشد . . و لا تنابزوا بالألقاب و يكديگر را به لقب مخوانيد و « النّبز » اللقب . ابو جيرة ابن ضحاك گفت آيت در ما فرود آمد ، بنى سلمه ، چون رسول ( صلَّى الله عليه و آله و سلَّم ) به مدينه آمد و هر مردى را از ما دو نام و سه نام بود تا اگر يكى از ما را به نام بخواندندى او را از آن خشم آمدى الا به لقب . خداى تعالى اين آيت فرستاد . قتاده و عكرمه گفتند مراد لقب بد است چنان كه گويند يا فاسق ، يا منافق ، يا كافر . حسن گفت جهودان و ترسايان ايمان آوردندى ، بعد اسلام ايشان را گفتندى يا يهودى يا نصرانى خداى تعالى ايشان را از اين نهى كرد . . و خلاف نيست كه نهى از لقب بد است . . بيانش قوله * ( « بِئْسَ الِاسْمُ ، الْفُسُوقُ بَعْدَ الإِيمانِ » ) * بد ، نامى است فسق پس از ايمان مرد را فاسق مىخوانيد . و گفتند معنى آنست كه پس از آن كه ايمان آوريد سخريه و همز و لمز مكنيد چه آن كس كه اين كند فاسق باشد و نامى بد است « فسق » پس از ايمان .\r\n4 - آيهء 12 از سورهء 49 ( حجرات ) * ( يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَلا تَجَسَّسُوا وَلا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيه مَيْتاً . . ) * الآية .\r\nاين آيه به صراحت بر حرمت تجسس و غيبت دلالت دارد . وجوب اجتناب\r\n","description":"","footnote":"","page_name":" 260 ","page_number":275},
  {"content":"\r\nاز گمانهاى نابجا و بار ساختن اثر بر آنها نيز در اين آيه مورد صراحت است .\r\nابو الفتوح پس از نقل شأن نزول آيه كه به تفصيل آورده چنين گفته است « . . اى مؤمنان بپرهيزيد از بسيارى از گمان كه بيشتر گمان بزه باشد . * ( وَلا تَجَسَّسُوا ) * جستجوى مكنيد . قرائت عامه قرّاء ، به جيم است . عبد الله عباس و . . خواندند و لا تحسسوا بالحاء .\r\n« اخفش گفت معنى يكيست يقال : حسس كذا و جسس و مسس بمعنى و منه « المجسّ » الذي يمسه الطبيب من اليد و منه « الجاسوس » . .\r\n« رسول ( صلَّى الله عليه و آله و سلَّم ) را پرسيدند كه غيبت چه باشد ؟ گفت آن كه كسى را چيزى گويند كه او را از آن كراهت باشد اگر آن چيز در او بود غيبت باشد و اگر نباشد بهتان باشد . . » .\r\n5 - آياتى بمفاد آيهء 27 از سورهء 3 ( آل عمران ) * ( لا يَتَّخِذِ - الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ الله فِي شَيْءٍ إِلَّا أَنْ تَتَّقُوا مِنْهُمْ تُقاةً . . ) * .\r\nو آيهء 43 از سورهء 4 ( نساء ) * ( يا أَيُّهَا الَّذِينَ آمَنُوا لا تَتَّخِذُوا - الْكافِرِينَ أَوْلِياءَ مِنْ دُونِ الْمُؤْمِنِينَ . . ) * .\r\nاز اين دو آيه ، و نظائر آنها كه در قرآن مجيد زياد است ، به خوبى دانسته مىشود كه سازش و دوستى با كافران بطور اطلاق حرامست و هم از آيهء نخست جواز « تقيه » استفاده مىشود .\r\n6 - آياتى بمفاد آيهء 20 و 21 و 22 از سورهء 13 ( رعد ) * ( الَّذِينَ يُوفُونَ بِعَهْدِ الله وَلا يَنْقُضُونَ الْمِيثاقَ وَالَّذِينَ يَصِلُونَ ما أَمَرَ الله بِه ) *\r\n","description":"","footnote":"","page_name":" 261 ","page_number":276},
  {"content":"\r\n* ( أَنْ يُوصَلَ وَيَخْشَوْنَ رَبَّهُمْ وَيَخافُونَ سُوءَ الْحِسابِ وَالَّذِينَ صَبَرُوا ابْتِغاءَ وَجْه رَبِّهِمْ وَأَقامُوا الصَّلاةَ وَأَنْفَقُوا مِمَّا رَزَقْناهُمْ سِرًّا وَعَلانِيَةً وَيَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ . . ) * و آيهء 25 از همان سوره * ( وَالَّذِينَ يَنْقُضُونَ عَهْدَ الله مِنْ بَعْدِ مِيثاقِه وَيَقْطَعُونَ ما أَمَرَ الله بِه أَنْ يُوصَلَ وَيُفْسِدُونَ فِي الأَرْضِ أُولئِكَ لَهُمُ اللَّعْنَةُ وَلَهُمْ سُوءُ الدَّارِ ) * .\r\nاز اين آيات لزوم وفاء بعهد خدا و ناستوده بودن نقض ميثاق و لزوم صلهء ارحام و هم تدارك و جبران بدى به نيكى و حرمت افساد در روى زمين و در شئون اجتماع بطور صريح بدست مىآيد .\r\nابو الفتوح در ذيل اين آيات راجع به * ( « وَالَّذِينَ يَصِلُونَ . . » ) * چنين گفته است « . . بيشتر مفسران گفتند صلهء رحم است كه رحم بپيوندند و قطع نكنند » آنگاه رواياتى در بارهء « صلهء رحم » از پيغمبر ( صلَّى الله عليه و آله و سلَّم ) آورده پس از آن در ذيل * ( « وَيَدْرَؤُنَ بِالْحَسَنَةِ السَّيِّئَةَ » ) * چنين آورده است « و بحسنه سيئه باز دارند . . ابن زيد گفت معنى آنست مكافات شر بشر نكنند و لكن دفع شر بخير كنند . قتيبى گفت : معنى آنست كه چون بر ايشان سفاهت كنند ايشان حلم به كار بندند . قتاده گفت : جواب نيكو باز دهند نظيره قوله تعالى : * ( وَإِذا خاطَبَهُمُ الْجاهِلُونَ قالُوا سَلاماً ) * ( آيه 64 از سورهء 25 - فرقان - ) حسن بصرى گفت : آنان باشند كه چون ايشان را ندهند ايشان بدهند و چون بر ايشان ظلم كنند عفو كنند و چون از ايشان ببرند ايشان بپيوندند . ابن كيسان گفت : آن كسان باشند كه اذا اذنبوا تابوا و اذا هربوا أنابوا چون گناه كنند توبه كنند و چون از درگاه بشوند باز آيند تا به توبه مضرت گناه از خويش بگردانند . . »\r\n","description":"","footnote":"","page_name":" 262 ","page_number":277},
  {"content":"\r\nبهر حال بشارت « عقبى الدار » و انذار به استحقاق « لعنت و سوء دار » بنحو شدت و تأكيد بر وجوب مذكورات در آيه نخست و حرمت مذكورات در آيهء دوم دلالت دارد .\r\n7 - آياتى بمفاد آيهء 164 از سورهء 2 ( بقره ) * ( إِنَّما يَأْمُرُكُمْ بِالسُّوءِ وَالْفَحْشاءِ وَأَنْ تَقُولُوا عَلَى الله ما لا تَعْلَمُونَ ) * .\r\nاين آيه چنان كه بر حرام بودن « سوء » و « فحشاء » دلالت دارد بر گفتن چيزهايى كه انسان نداند و به خدا نسبت دهد نيز دلالت دارد زيرا بهر سه امر ، شيطان فرمان مىدهد و پيروى او هلاكت و شقاوت را موجب مىگردد .\r\nابو الفتوح چنين آورده است « مىفرمايد شما را ، يعنى شيطان ، بالسوء اى بالإثم . و اصل « سوء » هر چه دژم بكند كسى را . يقال : ساءه يسوؤه سوءا و مساءة اذا احزنه . . و الفحشاء قيل هو الزنا . . و اين قول سدّى است و گفته‌اند : هر معصيت كه عظيم و فاحش باشد آن فحشا است و گفته‌اند : سوء آن گناهست كه از او حد واجب نيايد و « فحشا » آنست كه به دو حد واجب باشد . و روا بود كه مصدر بود كالباساء و البلواء و گفته‌اند بر وزن « فعلا » يست كه آن را « افعل » نيست كالعدواء و الخنساء . .\r\n* ( وَأَنْ تَقُولُوا عَلَى الله ما لا تَعْلَمُونَ ) * و آن كه بر خداى آن گويى كه ندانى از دعوى باطل در تحريم حرث و انعام و بحيره و سائبه . . » .\r\nمقدس اردبيلى پس از ذكر دومين آيه در كتاب « مطاعم و مشارب » ، كه بر « اصالت اباحهء امور نافعهء غير ضاره » دلالت دارد ( آيهء * ( يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ) * ) چنين گفته است « و اما دنبالهء آيه كه * ( إِنَّما يَأْمُرُكُمْ بِالسُّوءِ وَالْفَحْشاءِ . . ) * الآيه باشد ظاهر اينست كه در مقام بيان دشمنى شيطانست\r\n","description":"","footnote":"","page_name":" 263 ","page_number":278},
  {"content":"\r\nبا انسان و بيان منحصر بودن دعوت او است به كارهاى سوء و فحشاء چه او از انسان كار خير نمىخواهد بلكه كارهايى كه براى انسان بد است و بدين يا به دنياى او زيان دارد از او مىخواهد يا فحشاء از او طلب مىكند .\r\n« بعضى فحشاء را بمعنى زنا دانسته‌اند و به گفتهء بعضى فحشاء چيزيست كه عقل آن را انكار كند و شرع زشت و ناپسندش شمرد . . و معنى * ( أَنْ تَقُولُوا عَلَى الله . . ) * تا آخر » اينست كه شيطان شما را دعوت مىكند كه نسبت دهيد چيزهايى را كه نمىدانيد به خدا و بگوييد خدا چنين و چنان گفته است مانند اين كه با ندانى بگوييد اين حلالست و آن حرام و مانند اين كه آن چه را خدا حلال كرده بر خود حرام كنيد و بر عكس و اين نسبت جاهلانه به هوى و هوس و خود پسندى باشد .\r\n« پس آيه دلالت كند بر اين كه نسبت چيزى به خدا با ندانستن آن ، خواه از قبيل اطلاق اسم و لفظى باشد بر او يا از قبيل توصيف ذات او باشد به وصفى ، حرامست بلكه دور نيست كه اعتقاد آنها هم ، گر چه به زبان آورده نشود ، حرام باشند .\r\n« و هم حرامست بيان احكام شرعى بدون علم به آنها پس اگر كسى مجتهد نباشد و از كتب يا مشايخ و اساتيد نقل نكند بلكه از خود بگويد فلان چيز حرام يا مكروه يا واجب يا مستحب يا مباحست كارى حرام كرده چنان كه امروز شايعست پس آن چه اكنون ميان طلاب ، متداول و معمول گشته اگر قرينه‌اى در ميان نباشد كه نقل از كتاب يا از استادى را برساند عملى است حرام بلكه با وجود قرينه هم احتياط در اينست كه بنقل از كتاب يا استادى تصريح كند و بر قرينه اعتماد نكند . . » 8 - آياتى كه بر حجت بودن خبر واحد به آنها استناد و استدلال شده از قبيل آيهء « سؤال » ، آيهء « كتمان » ، آيهء « نفر » و آيهء « نبأ » * ( يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا . . ) * الآيه - آيهء 5 از سورهء 49 حجرات ) .\r\n","description":"","footnote":"","page_name":" 264 ","page_number":279},
  {"content":"\r\nابو الفتوح در تفسير خود چنين آورده است « آيت در وليد بن عقبة ابن ابى معيط آمد كه رسول ( ص ) او را به بنى المصطلق فرستاد ، بعد از واقعهء كارزار ، تا از ايشان صدقه بستاند و ميان ايشان در جاهليت عداوتى بود چون قوم او را بديدند به استقبال او آمدند براى تعظيم فرمان رسول ( صلَّى الله عليه و آله و سلَّم ) او گمان برد كه ايشان او را بخواهند كشتن بترسيد از ايشان و به نزديك رسول آمد و گفت يا رسول الله بنى المصطلق مرتد شدند و صدقه ندادند مرا به خواستن كشتن رسول ( صلَّى الله عليه و آله و سلَّم ) را خشم آمد . . و در آيت دليل است بر اين كه خبر واحد ايجاب علم و عمل نكند . . و گروهى استدلال كردند به اين آيت بر وجوب عمل خبر واحد . . » .\r\n9 - آياتى بمفاد آيهء 98 از سورهء 3 ( آل عمران ) * ( وَاعْتَصِمُوا بِحَبْلِ الله جَمِيعاً وَلا تَفَرَّقُوا . . ) * . و آيهء 101 از همان سوره * ( وَلا تَكُونُوا كَالَّذِينَ تَفَرَّقُوا وَاخْتَلَفُوا مِنْ بَعْدِ ما جاءَهُمُ الْبَيِّناتُ وَأُولئِكَ لَهُمْ عَذابٌ عَظِيمٌ ) * .\r\nاين آيات بر لزوم اتحاد و اتفاق در شئون اجتماع و ادارهء امور زندگانى دلالت دارد .\r\n10 - آياتى بمفاد آيهء 137 و 138 و آيهء 139 از سورهء 4 ( نساء ) * ( بَشِّرِ الْمُنافِقِينَ بِأَنَّ لَهُمْ عَذاباً أَلِيماً . الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّه جَمِيعاً . وَقَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ الله يُكْفَرُ بِها وَيُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِه ) *\r\n","description":"","footnote":"","page_name":" 265 ","page_number":280},
  {"content":"\r\n* ( إِنَّكُمْ إِذاً مِثْلُهُمْ إِنَّ الله جامِعُ الْمُنافِقِينَ وَالْكافِرِينَ فِي جَهَنَّمَ جَمِيعاً ) * .\r\nاز اين نمونه آيات ، حرام بودن دو رويى و نفاق و سست عنصرى در دفاع از شئون دين ( حتى به اقلّ مرتبه ، كه ننشستن با بد گويان از دين و ژاژ خواهان در اين زمينه باشد ) استفاده مىشود .\r\n11 - آياتى بمفاد آيهء 39 از سورهء 17 ( بنى اسرائيل ) * ( إِنَّ الْمُبَذِّرِينَ كانُوا إِخْوانَ الشَّياطِينِ وَكانَ الشَّيْطانُ لِرَبِّه كَفُوراً ) * .\r\nو آيهء 42 از سورهء ( انعام ) * ( . . وَلا تُسْرِفُوا إِنَّه لا يُحِبُّ الْمُسْرِفِينَ ) * .\r\nاين آيات بر حرمت تبذير و اسراف دلالت دارد .\r\n12 - آياتى بمفاد آيهء 92 از سورهء 16 ( نحل ) * ( إِنَّ الله يَأْمُرُ بِالْعَدْلِ وَالإِحْسانِ وَإِيتاءِ ذِي الْقُرْبى . . ) * . و آيهء 24 از سورهء 17 ( بنى اسرائيل ) * ( وَقَضى رَبُّكَ أَلَّا تَعْبُدُوا إِلَّا إِيَّاه وَبِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَلا تَنْهَرْهُما وَقُلْ لَهُما قَوْلًا كَرِيماً وَاخْفِضْ لَهُما جَناحَ الذُّلِّ مِنَ الرَّحْمَةِ وَقُلْ رَبِّ ارْحَمْهُما كَما رَبَّيانِي صَغِيراً ) * .\r\nاين آيات بر لزوم رعايت عدالت و احسان بطور عموم و احسان در حق پدر\r\n","description":"","footnote":"","page_name":" 266 ","page_number":281},
  {"content":"\r\nو مادر بطور خصوص ، دلالت دارد .\r\nبطور كلى بايد گفت جز آن چه فقها در كتب فقهى آورده و بابى خاص براى آنها عنوان كرده‌اند در قرآن مجيد ، بخصوص در بارهء شئون اجتماعى آياتى هست كه وظائف افراد را تعيين مىكند و باصطلاح ، حكم و تكليف بشمار مىآيد و شايسته چنان مىنمايد كه اينها نيز تحت عناوينى مخصوص به خود آورده و بر ابواب و كتب فقه افزوده شود .\r\nعلاوه بر دوازده قسمتى كه در بالا ياد شد در قرآن مجيد باز هم اقسامى و احكامى هست كه رعايت اختصار را از تفصيل و تفسير آنها صرف نظر مىگردد نظير آياتى كه بر حرمت دوست داشتن شيوع فحشاء در جامعهء اسلامى دلالت دارد * ( إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ . ) * آيهء 18 از سورهء 24 ) و آياتى كه بعدم جواز دخول به خانهء غير بى اجازهء او و بى تسليم به او ارتباط و دلالت دارد ( آيات 27 تا 30 از سورهء 24 ( سورهء نور ) - * ( يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَتُسَلِّمُوا عَلى أَهْلِها . . ) * و آياتى كه بر نكوهش خود پسندى و خود خواهى و خود ستايى بىجا دلالت دارد ( نظير آيهء 185 از سورهء آل عمران - * ( لا تَحْسَبَنَّ الَّذِينَ يَفْرَحُونَ بِما أَتَوْا وَيُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَلَهُمْ عَذابٌ أَلِيمٌ ) * .\r\nو آيهء 38 و 39 از سورهء 17 ( بنى اسرائيل ) * ( وَلا تَقْفُ ما لَيْسَ لَكَ بِه عِلْمٌ ) * . . * ( وَلا تَمْشِ فِي الأَرْضِ مَرَحاً إِنَّكَ لَنْ تَخْرِقَ الأَرْضَ . . ) * و آياتى كه بر نكوهش « منع خير » دلالت دارد مانند : آيهء 23 و 24 از سورهء 50 ( ق ) * ( أَلْقِيا فِي جَهَنَّمَ كُلَّ كَفَّارٍ عَنِيدٍ مَنَّاعٍ لِلْخَيْرِ مُعْتَدٍ مُرِيبٍ ) * .\r\n","description":"","footnote":"","page_name":" 267 ","page_number":282},
  {"content":"\r\n\r\nو آياتى كه بر ستايش اعراض از « لغو » دلالت دارد مانند :\r\nآيهء 54 از سورهء 28 ( قصص ) * ( . . وَإِذا سَمِعُوا اللَّغْوَ أَعْرَضُوا عَنْه وَقالُوا لَنا أَعْمالُنا وَلَكُمْ أَعْمالُكُمْ سَلامٌ عَلَيْكُمْ لا نَبْتَغِي الْجاهِلِينَ ) * .\r\nو آياتى كه بر « غضّ بصر » نسبت بزن و مرد و عدم « ابداء زينت » نسبت بزن دلالت دارد ( آيهء 30 تا 32 سورهء نور - * ( قُلْ لِلْمُؤْمِنِينَ يَغُضُّوا مِنْ أَبْصارِهِمْ ) * . .\r\n* ( وَلْيَضْرِبْنَ بِخُمُرِهِنَّ عَلى جُيُوبِهِنَّ وَلا يُبْدِينَ زِينَتَهُنَّ إِلَّا لِبُعُولَتِهِنَّ . . ) * ج - بر طبقه بنديهايى كه در آغاز اين جلد براى آيات احكام ياد گرديد بى مناسبت نمىنمايد كه در اين خاتمه طبقه بنديهايى ديگر كه براى آن قبيل آيات ممكن و متصور است نيز آورده شود از آن جمله است :\r\n1 - طبقه بندى به لحاظ تكاليف و احكام مربوط به شخص پيغمبر ( ص ) و احكام مربوط به امت .\r\nاز قبيل قسم اول است آيهء 28 از سورهء 33 ( احزاب ) * ( يا أَيُّهَا النَّبِيُّ قُلْ لأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ . . ) * و آيهء 49 تا 53 از همان سوره و آيات ديگر كه بيان احكام مختصهء به پيغمبر صلَّى الله عليه و آله و سلَّم را متكفل است .\r\nاز قبيل قسم دوم است همه آياتى كه تا كنون در اين جلد ياد گرديده است .\r\n2 - طبقه بندى به لحاظ تكاليف و احكام مربوط به زنان پيغمبر ( صلَّى الله عليه و آله و سلَّم ) و احكام مربوط به ديگران .\r\nاز قبيل قسم اول است آيهء 30 از سورهء 33 ( احزاب ) * ( يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ . . ) *\r\n","description":"","footnote":"","page_name":" 268 ","page_number":283},
  {"content":"\r\nتا آيهء 33 - * ( وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ الأُولى . . ) * .\r\nاز قبيل قسم دوم است سائر احكام .\r\n3 - طبقه بندى احكام به لحاظ مؤمنانى كه در زمان پيغمبر ( صلَّى الله عليه و آله و سلَّم ) بوده‌اند و تكاليفى خاص به ايشان توجه يافته و احكام نسبت بعموم مؤمنين .\r\nاز قبيل قسم اول است آيهء 19 از سورهء 48 ( فتح ) * ( إِنَّ الَّذِينَ يُبايِعُونَكَ إِنَّما يُبايِعُونَ الله يَدُ الله فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِه . . ) * و آيات اول سورهء 49 ( حجرات ) * ( يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ الله وَرَسُولِه ) * . . * ( يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَلا تَجْهَرُوا لَه بِالْقَوْلِ . . ) * .\r\n4 - طبقه بندى به لحاظ احكامى كه با اسلوب خطاب به امم سالفه صدور يافته يا بطور مستقيم خود اهل اسلام مورد توجه بوده‌اند .\r\nاز قبيل قسم اول است آيهء 57 از سورهء 3 ( آل عمران ) * ( قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ ) * . . * ( وَلا يَتَّخِذَ بَعْضُنا بَعْضاً أَرْباباً مِنْ دُونِ الله . . ) * . و آيهء 58 و 59 از همان سوره * ( يا أَهْلَ الْكِتابِ لِمَ تُحَاجُّونَ فِي إِبْراهِيمَ ) * . . * ( ها أَنْتُمْ هؤُلاءِ حاجَجْتُمْ فِيما لَكُمْ بِه عِلْمٌ فَلِمَ تُحَاجُّونَ فِيما لَيْسَ لَكُمْ بِه عِلْمٌ . . ) * .\r\nاز قبيل قسم دوم است غالب آيات مذكوره در اين اوراق .\r\n","description":"","footnote":"","page_name":" 269 ","page_number":284},
  {"content":"\r\nبطور خلاصه بايد گفت چنان كه در آغاز اين جلد اشاره شد براى آيات احكام به اعتباراتى مختلف طبقه بنديهايى زياد مىتوان قائل شد از قبيل آن چه در آنجا و در اينجا ياد گرديد و از قبيل اين كه آياتى كه جهات فردى در آنها بيشتر مورد توجه باشد يا جهات اجتماعى و امثال اينها كه اگر دقت كامل بشود و با نظرى دقيق و وسيع طبقه بنديهايى متناسب و صحيح به عمل آيد و آيات مربوط بهر طبقه استقصاء و تشريح گردد كتابى بسيار مهم و مفيد بوجود مىآيد و بر عظمت قرآن مجيد از لحاظ وضع احكام و رعايت شئون ششگانهء حيات و تعيين برنامه كامل كه كافل همهء اطوار سعادت و رقاء است وقوف حاصل مىگردد و دانسته مىشود كه قرآن مجيد نه تنها از لحاظ فصاحت و بلاغت و يا از لحاظ اشتمال بر حقائق عالم غيب ، چه راجع به مبدء و چه مربوط به معاد ، و امثال اين امور در ميان كتب آسمانى و غير آن والاترين مقام را واجد است بلكه از لحاظ قانونگذارى حقيقى نيز آن را ، به راستى و بى مبالغه ، نظير و مانندى نيست .\r\n","description":"","footnote":"","page_name":" 270 ","page_number":285},
  {"content":"\r\nخاتمه\r\nاكنون كه آيات مربوط به احكام فقهى بعنوان استدراك جلد اول در جلد دوم آورده شد مناسب چنان مىدانم كه برخى از مطالب ديگر نيز كه با جلد اول متناسب است و پس از چاپ آن جلد به آنها برخورده‌ام و در حواشى جلد چاپ شده ياد داشت كرده‌ام در اينجا ياد كنم و جلد دوم را به همين استدراكات خاتمه دهم ، و چاپ دنبالهء تاريخ تحول فقه و بيان ادوار آن را از آغاز جلد سيم ، بخواست خدا و يارى او ، شروع كنم .\r\nاينك آن ياد داشتها :\r\n1 - در حاشيهء صفحهء 49 جلد اول در سطر سه ، روى كلمهء « به كار رود » چنين حاشيه زده‌ام :\r\n« در جلد اول كتاب « المحلَّى » تاليف ابن حزم اندلسى ( ظاهرى ) در احكام تيمم كه به تفصيل آورده و قابل مراجعه است در مسألهء 350 مطالبى آورده كه به خوبى نظر اين جانب تأييد مىگردد .\r\nآن مسأله چون مفصل است ترجمه اش با اندك تلخيصى در اينجا آورده مىشود زيرا هم بر انظار مختلف در بارهء مواضع تيمم مشتمل است و هم قضيهء عمار در اين مسأله آورده شده است » .\r\nاينك ترجمهء آن مسألهء بطور تلخيص :\r\n« تيمم از جنابت و از حيض و از هر غسل واجب و از وضو يكسان و به يك طريق است نخست بايد وجه تيمم را نيت كند . پس از آن دو كف دست را ، با اتصال آنها بهم ، به همان نيت ، فقط يك بار ، بر زمين زند بعد بر آنها بدمد ( فوت كند ) و روى خود\r\n","description":"","footnote":"","page_name":" 271 ","page_number":286},
  {"content":"\r\n\r\n\r\nو پشت دو دست را تا بند دست مسح كند و لازم نيست همهء صورت و نه همهء دو كفرا فرا گيرد و در هيچ تيممى مسح ذراعين و مسح سر و مسح دو پا و يا جايى ديگر از بدن لازم نيست : . .\r\n« . . اما سقوط مسح سر و دو پا و سائر بدن در تيمم مورد اجماع است و مورد يقين . مگر آن چه را عمار ياسر رضى الله عنه در زمان پيغمبر ( ص ) به جا آورده كه پيغمبر ( ص ) او را از آن نهى كرده است .\r\n« و در بقيهء آن چه گفتيم خلافست پس گروهى دو ضربت ، در تيمم ، لازم دانسته و گروهى فرا گرفتن صورت و دو كفرا واجب دانسته و گروهى به فراگرفتن دو ذراع تا زير بغل و بعضى تا مرفق را گفته‌اند .\r\n« كسانى كه بوجوب دو ضربت در تيمم گفته‌اند يكى براى روى و ديگر براى دو دست و دو ذراع تا مرافق ، استدلال كرده‌اند به حديثى از طريق ابى أمامهء باهلى از پيغمبر ( ص ) كه در تيمم گفته است « ضربتان : ضربة للوجه و اخرى للذراعين » و به حديثى از طريق عمار كه پيغمبر ( ص ) فرموده است « إلى المرفقين » و به حديثى از طريق ابن عمر كه گفته است مردى در ميان يكى از كوچه ها بر پيغمبر ( صلَّى الله عليه و آله و سلَّم ) سلام كرد و پيغمبر ( صلَّى الله عليه و آله و سلَّم ) جواب نگفت آنگاه دو دست خود را بر ديوار زد و آنها را به روى خود كشيد پس از آن بار ديگر دستها را به ديوار زد و بر دو ذراع خود كشيد از آن پس سلام آن مرد را پاسخ داد و چنين گفت « انه لم يمنعنى ان ارد عليك السلام الا انى لم اكن على طهر » و بحديث اسلع كه مردى از بنى اعرج بن كعب است كه گفته است « قلت يا رسول الله اصابتنى جنابة » پيغمبر ( صلَّى الله عليه و آله و سلَّم ) به سكوت گذرانده تا جبرئيل فرمان « صعيد » را آورده پس پيغمبر ( صلَّى الله عليه و آله و سلَّم ) فرموده است « قم يا اسلع فارحل » اسلع گفته آنگاه پيغمبر ( صلَّى الله عليه و آله و سلَّم ) دو كف دست را بر زمين زد و آنها را تكان داد و بر صورت خود كشيد تا بر لحيهء مبارك گذراند آنگاه دوباره كف دستها را به زمين رساند پس\r\n","description":"","footnote":"","page_name":" 272 ","page_number":287},
  {"content":"\r\nيكى را بر ديگرى ماليد و هر دو را تكان داد بعد از آن بر ظاهر و باطن دو ذراع خود كشيد و بدين طريق تيمم را به من آموخت . و به حديثى از ابن عمر از پيغمبر ( صلَّى الله عليه و آله و سلَّم ) در بارهء تيمم « ضربة للوجه و ضربة لليدين إلى المرفقين » و بحديث از واقدى از پيغمبر ( صلَّى الله عليه و آله و سلَّم ) « التيمم ضربة للوجه و ضربة لليدين إلى المرفقين » « و هم گفته‌اند از فعل و فتوى عمر خطاب و جابر عبد الله و ابن عمر به صحت پيوسته كه تيمم دو ضربت است : ضربتى براى روى و ديگرى براى دو ذراع و دو دست .\r\n« و گفته‌اند تيمم به جاى وضوء و بدل از آنست و چون در وضوء يك بار آب براى روى و بارى ديگر براى ذراعين به كار مىرود پس در تيمم هم بايد دو بار باشد و چون وضوء تا دو مرفق است پس در تيمم كه بدل آنست نيز واجب است تا دو مرفق باشد .\r\n« اينست سخنانى بى اساس كه از اين دسته رسيده و در آن چه گفته‌اند دليلى براى ايشان نيست :\r\n« اما اخبار ، همهء آنها ساقط است و احتجاج بدانها غير جائز : چه حديث ابى امامه از دو جهت قابل استناد نيست : . . پس اين خبر ساقط است . و حديث عمار كه از طريق ابان بن يزيد عطار از قتاده روايت گرديده قتاده گفته است : محدثى به من از شعبى خبر داده و آن محدث را نام نبرده بعلاوه اخبار ثابت از عمار همهء آنها بر خلاف اين روايت ابانست پس اين خبر نيز ساقط است . .\r\n« اما حديث ابن عمر در سلسلهء سندش محمد بن ثابت عبدى واقع و او « ضعيف » است و بر فرض اين كه آن حديث را صحيح انگاريم حجتى است بر ايشان زيرا در آن حديث ، تيمم در حضر ، آن هم براى صحيح ، و تيمم براى رد سلام و هم ترك رد سلام در حال عدم طهارت آورده شده و حال اين كه خود آنان به هيچ يك از اين امور قائل نمىباشند . .\r\nپس اين خبر نيز ساقط است .\r\n","description":"","footnote":"","page_name":" 273 ","page_number":288},
  {"content":"\r\n« اما حديث اسلع در نهايت سقوط است زيرا همهء كسانى كه در طريق اين حديث آمده‌اند ضعيف و غير قابل استنادند .\r\n« اما حديث ابى ذر ساقط است براى اين كه طريق او مشتمل است بر مجهولى .\r\n« اما حديث دوم ابن عمر طريق آن نيز مشتمل است بر سليمان بن داود حرانى كه « ضعيف » و غير حجت است .\r\n« و اما حديث واقدى ساقطتر از آنست كه به آن بپردازيم زيرا واقدى به كذب ياد شده بعلاوه اين حديث او « مرسل » هم هست .\r\n« اما احتجاج ايشان به آن چه از عمر و ابن عمر و جابر به صحت پيوسته پس از عمر و ابن مسعود اين نيز به صحت رسيده كه « لا يتيمم الجنب و ان لم يجد الماء شهرا » و از ابى بكر و عمرو ابن مسعود و ام سلمه و غير اينان مسح بر عمامه به صحت رسيده پس چرا به اين اقوال التفات نكرده‌اند ؟ جز اين كه جايى كه خواسته‌اند گفتهء اين اشخاص را حجت قرار داده و در موردى كه نخواسته گفتهء آنان را حجت نشمرده‌اند . . بعلاوه در اين مسأله چنان كه خواهيم گفت على بن ابى طالب و ابن مسعود و عمار و ابن عباس بر خلاف عمر و پسر او و جابر رفته‌اند . پس استناد ايشان بقول صحابه نيز ساقط شد .\r\n« اما گفتهء ايشان كه تيمم به جاى وضوء و بدل از آنست پس به ايشان بايد گفت :\r\nخوب چه مىشود و بچه دليل واجب است كه « بدل » مانند « مبدل منه » باشد ؟ و اگر اين لازم باشد شما خود با اين حكم كه آن را حق دانسته‌ايد نخستين مخالف هستيد چه در تيمم سر و دو پا را كه در وضوء فرض است اسقاط كرديد و هم در تيمم بدل از غسل جنابت ، تمام بدن را كه در غسل واجب است اسقاط كرديد . .\r\n« و ابو حنيفه كه از جملهء ايشانست در وضوء و غسل ، نيت را اسقاط كرده ليكن در تيمم واجب دانسته است . آنگاه شما از كجاى قرآن يا سنت يا اجماع بدست\r\n","description":"","footnote":"","page_name":" 274 ","page_number":289},
  {"content":"\r\nآورديد كه بدل جز بر وصف مبدل منه نمىباشد ؟ . . اگر بگويند تيمم را بر وضوء قياس كرديم مىگوييم « قياس » به كلى باطل است و بر فرض اين كه قياس ، حق باشد خصوص اين قياس باطل است . . » آنگاه ابن حزم به تفصيل جهات بطلان اين قياس را توضيح داده و پس از آن چنين افاده كرده است :\r\n« گروهى گفته‌اند تيمم دو ضربت است ضربتى براى روى و ضربتى بس براى دو كف . اين گروه بحديث از عائشه « نزلت آية التيمم فضرب رسول الله ( ص ) ضربة و مسح بها وجهه ، ثم ضرب على الارض اخرى و مسح بها كفّيه » و بحديث از ابن عمر از پيغمبر ( صلَّى الله عليه و آله و سلَّم ) كه در تيمم فرموده است « ضربة للوجه و ضربة للكفين » استناد كرده‌اند ليكن اين دو حديث هر دو ضعيف است .\r\n« از جمله كسانى كه در تيمم دو ضربت يكى براى روى و ديگرى براى دو دست و دو ذراع تا مرفق قائل شده‌اند حسن بصرى و ابو حنيفه و اصحاب او و سفيان ثورى و ابن ابى ليلى و حسن بن حى است و شافعى و ابو ثور گفته‌اند مگر از پيغمبر ( صلَّى الله عليه و آله و سلَّم ) خلاف آن به صحت رسد . . ابراهيم گفته است مرا پسنديده تر آنست كه تا « مرفقين » باشد .\r\n« و گروهى تيمم را تا دو منكب ( سر شانه ) واجب دانسته و استدلال كرده‌اند بروايت از عمار كه گفته است « تيممنا مع رسول الله ( صلَّى الله عليه و آله و سلَّم ) فمسحنا بوجوهنا و أيدينا إلى المناكب . » و باز به طريقى ديگر از عمار كه پس از ذكر نزول آيهء تيمم گفته است « فقام المسلمون مع رسول الله ( صلَّى الله عليه و آله و سلَّم ) فضربوا أيديهم إلى الارض ثم رفعوا أيديهم و لم يقبضوا من التراب شيئا فمسحوا وجوههم و أيديهم إلى المناكب و من بطون أيديهم إلى الآباط » و باز بروايت از زهرى كه « التيمم إلى المنكبين » . ابن حزم مىگويد اين اثر صحيح است جز اين كه در آن تصريحى\r\n","description":"","footnote":"","page_name":" 275 ","page_number":290},
  {"content":"\r\nنيست كه پيغمبر ( صلَّى الله عليه و آله و سلَّم ) به آن طريق امر فرموده باشد تا حكم و فرض تيمم بدست آيد و هم تصريح نشده كه پيغمبر ( صلَّى الله عليه و آله و سلَّم ) آن را دانسته باشد و اقرار و اثبات ( تقرير ) كرده باشد تا ندب و مستحب باشد و فعل هيچ كس غير از خود پيغمبر ( صلَّى الله عليه و آله و سلَّم ) دليل و حجت نيست . و بسيار عجيب است كه . .\r\n« ابن حزم مىگويد : اكنون كه هيچ يك از اين آثار را حجيتى نيست - و مورد اختلاف هم هست پس بايد به قرآن و سنت - كه هنگام اختلاف از طرف خدا مرجع قرار داده شده - رجوع كرد و چنين كرديم ديديم خدا مىفرمايد * ( فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه ) * پس مىبينيم خدا در اين دستور جز دو دست چيزى ياد نكرد و بىگمان اگر تا مرافق اراده مىداشت و سر و دو پا را هم لازم مىدانست بيان مىكرد اينك كه خدا چيزى بر صورت و دو دست در تيمم نيفزوده براى هيچ كس روا نيست بر آنها چيزى علاوه كند خواه ذراعين باشد يا سر يا دو پا يا سائر بدن و در تيمم جز صورت و دو كف ، كه اقل چيزيست كه نام « يدين » بر آنها اطلاق مىگردد ، چيزى ديگر لازم نيست . سنت صحيح و ثابت ، نه اكاذيب بهم بافته ، نيز همين معنى را مىرساند .\r\n« چنان كه عبد الرحمن از . . از سعيد از پدرش بما خبر داد كه عمار به عمر بن خطاب گفته است » « تمكَّعت فأتيت رسول الله صلَّى الله عليه و آله و سلَّم فقال يكفيك الوجه و الكفّان » .\r\n« عبد الله از . . از شقيق بن سلمة حديث كرد كه گفت با عبد الله مسعود و ابو موسى اشعرى نشسته بودم و حديث را آورد و در جمله گفت ابو موسى بابن مسعود گفت « ألم تسمع قول عمار : بعثنى رسول الله ( صلَّى الله عليه و آله و سلَّم ) فى حاجة فاجنبت فلم اجد الماء ، فتمرغت فى الصعيد كما تتمرغ الدابة ، ثم اتيت رسول الله ( صلَّى الله عليه و آله و سلَّم )\r\n","description":"","footnote":"","page_name":" 276 ","page_number":291},
  {"content":"\r\nفذكرت ذلك له ، فقال : انما كان يكفيك ان تقول [ ظ : تفعل 
  ] بيديك هكذا ، ثم ضرب بيديه الارض ضربة واحدة ثم مسح الشمال على اليمين و ظاهر كفيه و وجهه » « و از مسلم از . . از پدر سعيد كه مردى نزد عمر خطاب رفت و گفت « انى اجنبت فلم أجد ماء » پس عمر گفت « لا تصلّ » نماز مخوان عمار بوى گفت آيا به ياد ندارى كه در سريّه‌اى بوديم و تصادف را هر دو به جنابت دچار شديم تو نماز نخواندى و من به خاك در غلتيدم و نماز گزاردم پس پيغمبر ( صلَّى الله عليه و آله و سلَّم ) چنين گفت ( انما يكفيك ان تضرب الارض بيديك ثم تنفخ ثم تمسح بهما وجهك و كفيك » .\r\n« ابن حزم مىگويد : اين حديث دليل است بر بطلان « قياس » چه عمار فرض كرده كه حكم تيمم بدل از جنابت ، حكم غسل آنست . پيغمبر ( ص ) اين خيال او را باطل كرده و به او فهمانده است كه حكم هر چيزى فقط همانست كه بدان نص شده است و هم در اين حديث است كه مىشود كه « صاحب » چيزى را فراموش كند . .\r\n« . . جماعتى از سلف همين عقيده را مىداشته‌اند چنان كه از عطاء از ابو البخترى از على بن ابى طالب بما روايت شده كه گفته است « التيمم ضربة للوجه و ضربة لليدين إلى الرسغين » . . و از طريق احمد بن حنبل بما روايت شده كه عمار ياسر در خطبه‌اى گفته است « التيمم هكذا : و ضرب ضربة للوجه و الكفين » .\r\n« ابن حزم مىگويد اين خطبهء عمار در حضور صحابه بوده و هيچ يك از حاضران با او مخالفت نكرده است باز از طريق احمد از عطاء بما رسيده كه گفته است ابن عباس و ابن مسعود مىگفته‌اند « التيمم للكفين و الوجه » اوزاعى گفته است عطاء و مكحول همين را مىگفته‌اند . از شعبى و قتاده و سعيد بن مسيب و عروة بن زبير هم اين طور به ثبوت رسيده است . اوزاعى و احمد بن حنبل و اسحاق و داود نيز بر اين عقيده بوده‌اند . . » .\r\nاين بود خلاصهء آن چه ابن حزم در اين زمينه در كتاب « المحلَّى » آورده\r\n","description":"","footnote":"","page_name":" 277 ","page_number":292},
  {"content":"\r\n\r\nو آن را در حاشيهء جلد اول از اين اوراق ياد كرده بودم و در اينجا نقل آن را سودمند دانستم .\r\n2 - در صفحهء 348 كه در زمينهء جمع و تدوين حديث تحقيق كرده و از جمله چنين آورده‌ام « . . اما نسبت بعهد صحابه ، مخصوص تا زمان خليفهء سيم ، دور نمىدانم كه از جمع و تدوين حديث يا نقل و استناد به آن تا حدى نهى و جلوگيرى به عمل آمده باشد و گفتهء علماء عامه در آن باره مقرون به صواب » در حاشيه ، اين سطور را يادداشت كرده‌ام :\r\nعبد العزيز چاويش در جلد اول از تفسير خود به نام « اسرار القرآن » در ذيل مسألهء « نسخ » صفحهء 320 چنين آورده است :\r\n« . . و اذا علمنا ان مبدأ تدوين الحديث كان على عهد عمر بن عبد العزيز ( تولى سنة 99 و مات سنة 101 ) اذ امر بذلك ابن شهاب الزهري الحافظ و لهذا كتب لأبي بكر عمر بن حزم ان « انظر ما كان من حديث الرسول او سنته او حديث عمر او نحو هذا فاكتبه لي فانى خفت درس العلم و ذهاب العلماء » اذا علمت ذلك ادركت ان الحديث لم يدون الا بعد مضى نحو مائة سنة من الهجرة النبوية و ما كانت السنة قبل ذلك العهد الا ما كان يتناقله الاجيال شفاها و يتناوله الخلف عن السلف . . » اين گفته و ديگر آن چه از علماء عامه در اين زمينه آمده و برخى از آنها نقل گرديد چنان كه گفته شد نسبت به جمع و تدوين حديث است در غير مذهب شيعه و در مذهب شيعه به پيروى از امام على عليه السّلام از زمان او به جمع و تدوين حديث توجه شده است .\r\nدر اينجا بى مناسبت نيست بعنوان استدراك قسمتى از آن چه دانشمند فقيد سيد حسن صدر ( متولد در 1272 و متوفى در 1354 هجرى قمرى ) در كتاب نفيس خود « تأسيس الشيعة لعلوم الاسلام » آورده بطور خلاصه ترجمه و ياد گردد . اين كه ترجمهء كلام او :\r\n","description":"","footnote":"","page_name":" 278 ","page_number":293},
  {"content":"\r\n« نخستين كسى كه حديث نبوى را در اسلام جمع كرده ابو رافع مولى پيغمبر ( صلَّى الله عليه و آله و سلَّم ) است . ليكن حافظ جلال سيوطى در كتاب « تدريب الراوى » آنجا كه تدوين حديث را در آغاز سال صدم هجرى پنداشته به اشتباه رفته است . عبارت « تدريب الراوى » بدين مفاد است « اما تدوين حديث در آغاز سال صد در خلافت عمر عبد العزيز و به فرمان او ابتداء شده است در صحيح بخارى در « ابواب علم » چنين آمده است « و كتب عمر بن عبد العزيز إلى ابى بكر بن حزم « انظر ما كان من حديث رسول الله صلَّى الله عليه و آله و سلَّم فاكتبه فانى خفت دروس العلم و ذهاب العلماء » و ابو نعيم در تاريخ اصفهان بدين عبارت آورده « كتب عمر بن عبد العزيز إلى الآفاق انظروا حديث رسول الله فاجمعوه » در فتح البارى گفته است از اين مطلب آغاز تدوين حديث نبوى استفاده مىشود بعد چنين افاده كرده كه نخستين كسى كه آن را به فرمان عمر بن عبد العزيز تدوين كرده ابن شهاب بوده است » .\r\n« اين بود آن چه سيوطى در تدريب گفته است من مىگويم : خلافت عمر بن عبد العزيز دو سال و پنج ماه بوده است كه از دهم صفر سال نود و هشتم يا نود و نهم شروع شده و به سال صد و يك در پنجم يا ششم رجب و به قولى در بيستم آن به مرگ او پايان يافته است زمانى كه او فرمان داده باشد تاريخى ندارد و هيچ كس نقل نكرده كه در زمان او فرمان او در بارهء تدوين حديث به كار بسته شده باشد . و آن چه را حافظ ابن حجر ياد كرده از راه حدس و گمان است نه از باب نقل و يقين به اين كه فرمان او مورد عمل شده باشد چه اگر علماء حديث بر چنين نقلى بر مىخوردند و آن را به يقين در مىيافتند تصريح نمىكردند كه ابتداء تدوين حديث پيغمبر ( صلَّى الله عليه و آله و سلَّم ) :\r\nبطور انفراد ، در سال دويست بود چنان كه شيخ الاسلام و غير او ، بدين مطلب اعتراف كرده و گفته است نخستين كسى كه آثار را جمع آورده ابن جريج در مكه و ابن اسحاق يا مالك در مدينه و ربيع بن صبيح يا سعيد بن عروبه يا حماد بن سلمه\r\n","description":"","footnote":"","page_name":" 279 ","page_number":294},
  {"content":"\r\nدر بصره و سفيان ثورى در كوفه و اوزاعى در شام و هاشم در واسط و معمر در در يمن و جرير بن عبد الحميد در رى و ابن مبارك در خراسان بوده‌اند . عراقى و ابن حجر گفته‌اند اشخاص ياد شده همه در يك عصر مىزيسته‌اند و معلوم نيست كدام يك زودتر به اين كار پرداخته و سبقت گزيده باشد . گفته است : تا اين كه بعضى از پيشوايان را چنان به نظر رسيد كه احاديث پيغمبر صلَّى الله عليه و آله و سلَّم را جدا سازد و آنها را بخصوص ، تدوين كند و اين كار در رأس سال دويست بوده است . آنگاه چند تن را كه به اين كار دست زده‌اند بر شمرده است . طيبى گفته است : نخستين كسى از سلف كه حديث را نوشته و تصنيف كرده ابن جريج و به قولى مالك و بقول سيم ربيع بن صبيح بوده از آن پس تدوين انتشار يافته و فوائد آن نمايان گشته است . انتهى چنان كه ديده مىشود هيچ كس را در تدوين پيش از ابن جريج ذكر نكرده است .\r\n« حافظ ذهبى در تذكرة الحفاظ نيز به صراحت گفته است : نخستين زمان تصنيف و تدوين سنن و تأليف فروع پس از انقراض دولت بنى اميه و تشكيل دولت بنى عباس بوده و در زمان هارون عباسى اين كار رواج يافته و تصانيف رو به افزايش نهاده و حفظ علماء را كاهش گرفته در صورتى كه پيش از آن علم صحابه و تابعان در سينه ها مىبوده نه در كتب و كتابخانه ها .\r\n« ذهبى از كسانى است كه در اطلاع بر اين گونه امور كسى با او قابل مقايسه نيست و بر همه مقدم است با اين وضع آن چه را سيوطى گفته ياد نكرده است بلكه هيچ كس از علماء اهل سنت كه در بارهء « اوائل » چيزى نوشته آن را ياد نكرده مگر اين كه استبعاد شود كه عمر بن عبد العزيز فرمانى داده باشد و به كار بسته نشده باشد پس شايد بعد از وى به اين كار اقدام شده باشد پس حكم قطعى به اين كه حديث در رأس سال صدم جمع شده حكمى است نادرست . خدا ما را از شتاب در\r\n","description":"","footnote":"","page_name":" 280 ","page_number":295},
  {"content":"\r\nگفتار نگه دارد .\r\n« اين كه بايد دانست كه نخستين بار به جمع آثار و اخبار ، شيعه اقدام كرده و آن در زمان خلفاء و به پيروى از امام خود على بن ابى طالب بوده چه آن حضرت در زمان پيغمبر ( صلَّى الله عليه و آله و سلَّم ) در حديث و خبر تصنيف و تدوين كرده است .\r\n« شيخ ابو العباس نجاشى در ترجمهء محمد بن عذافر گفته است : محمد بن جعفر بما خبر داده كه گفته است احمد بن محمد بن سعيد از محمد بن احمد بن حسن از عباد بن ثابت از عبد الغفار بن قاسم از عذافر صيرفى بما خبر داده كه گفته است با حكم بن عيينه در نزد ابو جعفر محمد بن على باقر عليهما السلام بودم او شروع كرد به سؤالهايى از امام باقر و حضرت با اين كه از او كراهت داشت بوى پاسخ مىگفت تا در موضوعى ميان ايشان اختلاف پديد آمد امام باقر به فرزند خود گفت برخيز و كتاب على را بياور كتاب بزرگى را آورد و آن را گشود و بدان نگاه مىكرد تا مسأله مورد اختلاف را از آن بيرون آورد و گفت اين خط على و املاء پيغمبر است آنگاه رو به حكم كرد و گفت تو و سلمه و مقداد به چپ و راست : بهر جا مىخواهيد برويد پس به خدا سوگند علم را محكمتر از آن چه نزد گروهى كه جبرائيل بر آنان فرود مىآمده نخواهيد يافت . الحديث .\r\n« روايات از اهل بيت در بارهء اين كتاب بيش از حد احصاء است كه بسيارى از آنها را محمد بن حسن صفار در كتاب « بصائر الدرجات » ، كه يكى از اصول قديمه است ، و با بخارى صاحب صحيح همعصر بوده ، آورده است . .\r\n« بعد از امير المؤمنين ( ع ) نخستين كس از شيعهء او كه حديث را تدوين كرده ابو رافع مولى پيغمبر ( صلَّى الله عليه و آله و سلَّم ) است . نجاشى در ابتداء كتاب خود ( فهرس اسماء مصنفى الشيعة ) چنين افاده كرده است « طبقهء اولى ابو رافع مولى پيغمبر ( صلَّى الله عليه و آله و سلَّم ) است نامش « اسلم » و بندهء عباس بوده كه او را به پيغمبر ( صلَّى الله عليه و آله و سلَّم ) بخشيده و چون او مژدهء\r\n","description":"","footnote":"","page_name":" 281 ","page_number":296},
  {"content":"\r\nاسلام عباس را به پيغمبر ( صلَّى الله عليه و آله و سلَّم ) آورده پيغمبر ( صلَّى الله عليه و آله و سلَّم ) او را آزاد ساخته است ابو رافع از پيش در مكه به اسلام در آمده و به مدينه هجرت كرده و همهء مشاهد را با پيغمبر ( صلَّى الله عليه و آله و سلَّم ) ادراك كرده و بعد از پيغمبر ( صلَّى الله عليه و آله و سلَّم ) با امير المؤمنين و از شيعيان گزيده بوده و در همهء جنگها با آن حضرت ملازمت داشته و از طرف او بيت المال را حفاظت مىكرده . .\r\nو ابى رافع را كتاب سنن و احكام و قضايا بوده است » آنگاه نجاشى اسناد خود را بدان كتاب ، باب باب از صلاة و صيام و حج و زكات و قضايا ذكر كرده است .\r\nحافظ ابن حجر در كتاب « التقريب » گفته است « ابو رافع قبطى غلام پيغمبر ( صلَّى الله عليه و آله و سلَّم ) نامش ابراهيم و به قولى اسلم يا ثابت يا هرمز بوده و بقول صحيح در آغاز خلافت على در گذشته است » .\r\n« من مىگويم خلافت امير المؤمنين على به سال 35 هجرى آغاز شده بنا بر اين بىگمان كسى در تأليف بر ابو رافع پيش نيفتاده و او از همه اقدم است » .\r\nپس از اين قسمت علامهء صدر گفته است « نخستين كسى كه در آثار تصنيف كرده مولانا ابو عبد الله سلمان فارسى صاحب پيغمبر ( صلَّى الله عليه و آله و سلَّم ) بود كه كتاب حديث جاثليق رومى را كه پادشاه روم بعد از حيات پيغمبر فرستاده بود تصنيف كرده است . .\r\nاز اين پيش ياد كرديم كه ابو حاتم سهل بن محمد سيستانى متوفى به سال دويست و پنجاه هجرى قمرى در جزء سوم از كتاب « الزينه » در تفسير الفاظ متداول ميان اهل علم گفته است نخستين نامى كه در اسلام در زمان خود پيغمبر ( ص ) ظاهر گرديده نام « شيعه » بوده است و به اين نام چهار تن از صحابه : ابو ذر و سلمان فارسى و مقداد بن اسود و عمار بن ياسر لقب مىداشته‌اند تا اين كه در هنگام جنگ صفين اين لقب ميان دوستان و پيروان على عليه السّلام انتشار يافته است » پس به نص امام ابى حاتم اين چهار تن « صحابه از شيعه بوده‌اند » .\r\nآنگاه علامهء صدر كسانى ديگر از شيعه را كه در بارهء حديث تصنيف داشته‌اند به ترتيب طبقات ياد كرده است از قبيل ابو ذر غفارى از صحابه و اصبغ بن نباته و عبد الله بن ابى رافع\r\n","description":"","footnote":"","page_name":" 282 ","page_number":297},
  {"content":"\r\n\r\n\r\nو حارث بن عبد الله اعور همدانى و ربيعة بن سميع و سليم بن قيس هلالى و على - ابن ابى رافع و ميثم تمار و غير اينان از طبقهء اولى از تابعان و اشخاص ديگر از طبقات ديگر را كه بخواست خدا در جلد سيم آورده خواهند شد .\r\n3 - در حاشيهء صفحهء 249 در زمينهء استشهاد عمر براى قبول حديث چنين نوشته‌ام « يعقوبى نقل كرده است كه عمر در سال 17 به مكه رفت و عمرهء رجب به جا آورد و مقام را از خانه دور ساخت و حجر را توسعه داد و مسجد الحرام را بنا نهاد و آن را وسيع كرد و از گروهى منازل ايشان را خريد و جمعى از فروش خانهء خود سرباز زدند و نفروختند عمر منازل ايشان را نيز خراب كرد و قيمت آنها را از بيت المال قرار داد .\r\n« از جمله خانه هايى را كه خراب كرد خانهء عباس بن عبد المطلب بود . عباس گفت چرا خانهء مرا خراب مىكنى ؟ گفت براى اين كه مسجد الحرام را توسعه دهم .\r\nعباس گفت از پيغمبر ( صلَّى الله عليه و آله و سلَّم ) شنيدم كه مىگفت « ان الله امر داود ان يبنى له بيتا بإيليا فبناه ببيت المقدس و كان كلما ارتفع البناء سقط فقال داود يا رب انك أمرتني ان ابنى لك بيتا و انى كلما به نيت سقط البناء فاوحى الله انى لا اقبل الا الطيب و انك به نيت لي فى غصب فنظر داود فاذا قطعة ارض لم يكن شراها فابتاعها من صاحبها بحكمه ثم بنى فتم البناء » عمر گفت آيا كسى است كه اين حديث را از پيغمبر ( صلَّى الله عليه و آله و سلَّم ) شنيده باشد و شهادت بدهد گروهى به پا خاستند و به آن شهادت دادند . . » .\r\n4 - در حاشيهء صفحهء 358 كه در زمينهء « رأى » و عمل به آنست چنين ياد داشت كرده‌ام « ابو عمرو يوسف بن عبد الله ( متوفى به سال 463 ) در كتاب « جامع بيان العلم و فضله » در « باب معرفة اصول العلم . . » به اسناد خود از ابن عباس روايت كرده كه گفته است « انما هو كتاب الله و سنة رسوله صلَّى الله عليه و آله و سلَّم فمن قال بعد ذلك شيئا برأيه فما ادرى فى حسناته يجده ام فى سيئاته » همانا دليل بكتاب خدا و سنت پيغمبر او منحصر است پس اگر كسى بعد از آنها چيزى براى\r\n","description":"","footnote":"","page_name":" 283 ","page_number":298},
  {"content":"\r\n\r\nخود گويد نمىدانم در حسنات يا در سيئات خود آن را خواهد يافت » .\r\nدر اينجا لازم مىدانم يادآورى كنم كه اين ايام كتابى به نام « النص و الاجتهاد » تأليف علامهء بزرگوار و نويسندهء فحل سيد عبد الحسين شرف الدين موسوى كه به سال 1375 - 1376 در نجف به چاپ رسيده است به دستم آمد كه براى اطلاع از چگونگى « راى » مطالعهء آن براى اهل علم بسيار مفيد بلكه لازم است . آن كتاب آن چه را نويسندهء اين اوراق در جلد اول اين تأليف آورده به وضوح تأييد و تكميل مىكند فجزاه الله عن الحق و الحقيقة خير الجزاء .\r\n5 - باز در همان صفحه 358 چنين يادداشت كرده‌ام « مسألهء 100 از جزء اول كتاب « المحلى » تأليف ابن حزم ديده شود » .\r\nاينك در اين جلد آن مسأله را ترجمه و بطور خلاصه نقل مىكنم :\r\n« و قول به قياس در دين و همچنين قول به « راى « 1 » » روا نيست زيرا خدا مردم را ، در هنگام تنازع و اختلاف ، فرموده است بكتاب و به رسولش برگردند پس كسى كه به قياس بازگردد و به توجيه و تعليل خود اعتماد كند يا راى خويش را پيرو گردد با فرمان خدا مخالفت و از غير آن چه او خواسته متابعت كرده است . از قول خدا * ( ما فَرَّطْنا فِي الْكِتابِ مِنْ شَيْءٍ ) * و * ( تِبْياناً لِكُلِّ شَيْءٍ ) * و * ( لِتُبَيِّنَ لِلنَّاسِ ما نُزِّلَ إِلَيْهِمْ ) * و * ( الْيَوْمَ أَكْمَلْتُ لَكُمْ دِينَكُمْ ) * بطلان قياس و راى به خوبى دانسته مىگردد چه به اتفاق اهل قياس و راى در جايى كه نصى موجود\r\n\r\n","description":"","footnote":"\r\n« 1 » در پاورقى بنقل از حاشيهء اصل منسوب به سيد محمد بن اسماعيل امير ، علامهء يمن اين مفاد آورده شده « مصنف در بعضى از رسائل خود راى را بدين گونه تفسير كرده :\r\nراى عبارت است از حكم در دين بى نص بلكه بحسب آن چه مفتى آن را احوط و اعدل در تحريم و تحليل و ايجاب ديده . آنگاه گفته است كسى كه اين تعريف را براى « راى » بداند از اقامهء برهان بر منع آن بى نياز است زيرا « رأى » به اين معنى قولى است بلا برهان . راى در قرن اول ، قرن صحابه ، و قياس در قرن دوم پديد آمده است » .\r\n","page_name":" 284 ","page_number":299},
  {"content":"\r\nباشد عمل به آنها روا نيست و خدا شهادت داده به اين كه در نص تفريطى نشده و به اين كه پيغمبرش آن چه به ايشان نازل شده بيان كرده و به اين كه دين كامل شده است . پس به صحت پيوست كه « نص » همهء امور دين را استيفاء كرده بنا بر اين هيچ كس را به قياس و برأى خود يا راى غير نيازى نيست .\r\n« از كسى كه به قياس عمل مىكند مىپرسم آيا هر قياسى حق است يا برخى حق است و برخى باطل ؟ اگر بگويد هر قياسى حق است سخنى محال گفته زيرا قياسها با هم تعارض پيدا مىكند و برخى از آنها برخى ديگر را ابطال مىنمايد و محالست كه دو ضد با هم حق باشد . و اينجا مورد نسخ يا تخصيص نيست تا از قبيل اخبار متعارضه ، بعضى ناسخ يا مخصص بعضى ديگر قرار داده شود . و اگر بگويد حق و باطل هر دو در قياسها هست مىگويم ميزان تشخيص حق از باطل چيست ؟\r\nو چون چنين ميزانى كه صحيح را از فاسد جدا سازد در دست نيست همهء آنها باطل است و از قبيل ادعاء بى برهان .\r\n« اگر ادعاء كنند كه خدا به آن فرموده است بايد گفت در كجا ؟ اگر بگويند آيهء * ( فَاعْتَبِرُوا يا أُولِي الأَبْصارِ ) * بر آن دلالت مىكند مىگويم « اعتبار » در كلام عرب جز بمعنى « تعجب » به كار نرفته چنان كه در قرآن مجيد است « و ان لم فى الانعام لعبرة » يعنى « لعجبا » و * ( « لَقَدْ كانَ فِي قَصَصِهِمْ عِبْرَةٌ » ) * يعنى « عجب » .\r\n« شگفت انگيز اينست كه « اعتبار » بمعنى قياس باشد و بموجب آن خدا ما را به قياس فرموده باشد و بيان نكرده باشد كه چه را قياس كنيم ؟ و چگونه قياس كنيم ؟ و بر چه قياس كنيم ؟\r\n« اين سخن در خور قبول نيست چه هيچ كس نمىتواند چيزى از دين را بداند جز اين كه خداى تعالى او را ، به زبان پيغمبرش ، بر آن دانا كرده باشد و در قرآنست * ( لا يُكَلِّفُ الله نَفْساً إِلَّا وُسْعَها ) * .\r\n« پس اگر آياتى و احاديثى را ياد كنند كه در آنها چيزى به چيزى تشبيه شده\r\n","description":"","footnote":"","page_name":" 285 ","page_number":300},
  {"content":"\r\nباشد و خدا براى خاطر امرى به امرى شبيه ، حكم فرموده باشد مىگويم آن چه را خدا و پيغمبرش فرموده باشند حق است و هيچ كس را نمىرسد با آن مخالفت كند و آن نص است و ما هم به آن قائليم ليكن آن چه را نصى از خدا و رسول بر آن نيست و شما مىخواهيد در دين تشبيه و تعليل كنيد باطلست و شرعى است كه خدا به آن اذن نداده است « ابن حزم مىگويد : ما هر قياسى را كه آنان آورده‌اند به قياسى مانند آن ، بلكه بحسب اصول ايشان ، از آن روشنتر معارضه كرده‌ايم تا فاسد بودن قياس را بطور كلى به ايشان بفهمانيم . .\r\n« . . بخصوص كه تمام اصحاب قياس در قياسهاى خود اختلاف دارند .\r\nمسأله‌اى يافت نمىشود مگر اين كه هر طايفه قياسى مىآورد كه صحت آن را ادعا مىكند در صورتى كه با قياس طايفهء ديگر معارض است و همهء ايشان اتفاق و اعتراف دارند كه هر قياسى صحيح نيست و هر رأيى حق نمىباشد پس به ايشان مىگويم حد قياس صحيح و حد راى صحيح را به طورى كه از قياس فاسد و راى فاسد جدا گردد بيان كنيد و حد علت درست را كه جز بر آن قياس نمىكند از علت فاسد روشن سازيد . .\r\n« . . و اما برهان صحت قول ما كه صحابه را بر ابطال قياس ، اجماعست اين كه همهء مردم اتفاق دارند كه همهء صحابه به قرآن تصديق دارند و در قرآنست * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي ) * و هم در قرآنست * ( فَإِنْ تَنازَعْتُمْ فِي شَيْءٍ فَرُدُّوه إِلَى الله وَالرَّسُولِ إِنْ كُنْتُمْ تُؤْمِنُونَ بِالله وَالْيَوْمِ الآخِرِ ) * پس محالست كه صحابه اين را بدانند و به آن تصديق و ايمان داشته باشند و هنگام اختلاف و تنازع به قياس يا راى باز گردند از اين رو صديق گفته است « اى ارض تقلنى او اى سماء تظلنى ان قلت فى آية من كتاب الله براى او بما لا اعلم » و از فاروق رسيده است « اتهموا الرأي على الدين و ان الرأي منا هو الظن و التكلف » و از عثمان در بارهء فتوايى كه بدان فتوى داده نقل شده « انما كان رأيا رأيته فمن شاء اخذ و من شاء تركه » و از\r\n","description":"","footnote":"","page_name":" 286 ","page_number":301},
  {"content":"\r\n\r\nعلى روايت شده « لو كان الدين بالرأي لكان اسفل الخف اولى بالمسح من اعلاه » و سهل بن حنيف گفته است « أيها الناس اتهموا رأيكم على دينكم » ابن عباس گفته است « من قال فى القرآن برأيه فليتبوّأ مقعده من النار » و ابن مسعود گفته است . .\r\nو معاذ بن جبل آن را بدعت و ضلالت شمرده است . . » .\r\nآنگاه به اسناد خود از پيغمبر ( صلَّى الله عليه و آله و سلَّم ) اين حديث را نقل كرده « تفرق امتى على بضع و سبعين فرقة اعظمهم فتنة على امتى قوم يقيسون الامور بآرائهم فيحلون الحرام و يحرمون الحلال » تا آخر آن چه در ذيل اين مسأله به تفصيل آورده است .\r\n6 - در حاشيهء صفحهء 360 در همان زمينهء « رأى » و عمل به آن از كتاب « الاربعون حديثا و دليلا فى امامة الائمة الطاهرين » تأليف شيخ الاسلام محمد طاهر بن محمد حسين شيرازى ( متوفى به سال 1098 ه . ق ) چنين ياد داشت كرده‌ام « . . و يمكن الاستدلال بالآيتين ( مرادش آيهء * ( « لا تُقَدِّمُوا بَيْنَ يَدَيِ الله وَرَسُولِه . . » ) * و آيهء * ( « آ لله أَذِنَ لَكُمْ أَمْ عَلَى الله تَفْتَرُونَ » ) * مىباشد ) على وجه آخر و هو ان الآيتين تدلان على بطلان الاجتهاد و الرأي لان العمل بهما تقديم بين يدى الله و رسوله و عمل به غير اذنهما و ما عدا الائمة عاملون بالرأي و الاجتهاد . . » در اينجا بايد متذكر بود كه « اجتهاد » بدان معنى كه علماء اصولى در مذهب شيعه به آن استناد مىكنند و آن را روا بلكه واجب مىشمارند چيزى نيست كه « تقديم بين يدى الله و رسوله » يا « عمل به غير اذنهما » بر آن صادق آيد و انطباق يابد و در اين زمينه در محلى ديگر كه در بارهء « اخبارى » و « اصولى » ( يا مجتهد ) سخن طرح گردد بخواست خدا اين موضوع روشن خواهد شد .\r\nبهر حال گر چه علماء اخبارى از شيعه نيز « اجتهاد » را حرام مىدانند ليكن از ظاهر عبارت « و ما عدا الائمة عاملون بالرأي و الاجتهاد » چنان برمىآيد كه مراد اجتهاد در برابر ائمه است ( چنان كه در مذاهب ديگر است ) نه اجتهاد به استناد كلمات ائمه .\r\n","description":"","footnote":"","page_name":" 287 ","page_number":302},
  {"content":"\r\n\r\n7 - در زمينهء « نمونه هايى از عمل براى » كه از صفحهء 364 شروع شده يادداشت زير را ضميمه كرده‌ام « ملا محسن فيض در جزء چهاردهم وافى اين مضمون را آورده : ابن ابى الحديد كه از علماء اهل سنت است در شرح خود بر نهج البلاغة گفته است : گروهى از كسانى كه به حقيقت فضل امير المؤمنين ( ع ) آشنا نشده چنين گمان برده‌اند كه سياست عمر از وى زيادتر بوده گر چه او از عمر عالمتر بوده است رئيس ابو على سينا در كتاب « شفاء » به اين مطلب تصريح كرده و شيخ ما ابو الحسين هم به اين عقيده نظر داشته است .\r\n« آنگاه دشمنان و بدخواهان او چنان پنداشته‌اند كه معاويه نيز از او با سياستتر و با تدبيرتر بوده است و ما در اين كتاب پيش از اين در بارهء حسن سياست امير المؤمنين عليه السّلام و صحت تدبير او سخن رانده‌ايم اكنون در اينجا مطلبى را كه شايسته اين فصل است و در سابق نگفته‌ايم ياد مىكنيم :\r\n« بدان كه سائس به كمال سياست خود نمىرسد مگر هنگامى كه عمل براى خود را روا بداند و عقيده اش اين باشد كه آن چه راجع به صلاح ملك و تمهيد امر و توطئهء قاعدهء خود به نظرش برسد بايد به كار بندد خواه با شريعت و دين موافق باشد يا نباشد و كسى كه در سياست و تدبير جز اين رويه و راه را پيش گيرد دور است كه كارش منظم و امرش مسلم گردد امير المؤمنين ( ع ) به قيود شريعت و دستورهاى دين مقيد و پايبند بود و پيروى آنها را لازم مىدانست و هر رأى و كيد و تدبيرى را كه با شرع سازگار نمىديد ترك مىكرد . پس قاعدهء او در خلافتش با قاعدهء ديگران در اين زمينه فرق داشت از اين گفته نمىخواهم عيبى بر عمر بن خطاب بگويم يا او را به چيزى كه از آن به دور است نسبت دهيم ليكن او مجتهد بوده به قياس و استحسان و مصالح مرسله عمل مىكرده و تخصيص عمومات « نصوص » را بآراء جائز مىدانسته و با دشمن كيد مىكرده و امراء خود را به حيله و كيد مىفرموده و به گمان اين كه كسى مستحق تأديب باشد او را با « دره » و تازيانه ادب\r\n","description":"","footnote":"","page_name":" 288 ","page_number":303},
  {"content":"\r\n\r\nمىكرده و از كسانى كه بىگمان مستوجب تأديب بوده‌اند در مىگذشته و صرف نظر مىكرده است . همهء اين كارها به نيروى اجتهاد و رأى و نظر خودش بوده است .\r\nليكن امير المؤمنين را اين نظر نبوده بلكه نصوص و ظواهر را رعايت مىكرده و از آنها تجاوز نمىنموده و به اجتهاد و قياسها نمىپرداخته و امور دنيا را بر امور دين منطبق مىساخته و همه را به يك نظر مىديده و مىرانده و جز بكتاب خدا و نص ، دخل و تصرف و وضع و رفعى نمىداشته .\r\nپس اين دو را در خلافت و سياست دو راه مختلف مىبوده است . . » .\r\n8 - در بين صفحهء 372 - 373 كه مربوط است به « نمونه هايى از مشاورات خليفهء دوم » اين ياد يادداشت را گذاشته‌ام .\r\nمحمد بن جرير طبرى در جلد سيم از تاريخ خود ( صفحه 130 ) در ذيل وقائع سال 16 در قضيهء فتح مدائن اين مضمون را آورده است :\r\n« شعيب از سيف از عبد الملك بن عمير خبر داد كه گفت : چون در روز « مدائن » بهار كسرى بدست اهل السلام افتاد بردنش بر ايشان سنگين و گران آمد بهار فرشى بود كه شهنشاهان ايران آن را براى فصل زمستان كه گلها نابود مىشد آماده كرده بودند و آيين چنين بود كه چون مىخواستند به شراب بنشينند بر آن مىنشستند و چنان بود كه گويا در ميان باغى نشسته‌اند اين بساط شصت در شصت بود ( شصت ذراع در شصت ذراع ) متن آن زر و نقش آن نگينها و ميوه اش گوهرها و برگش ابريشم زرتاب بود .\r\nعرب آن را « قطف » مىناميد .\r\nپس اين كه سعد وقاص غنائم را بخش كرد بهار زياد آمد و قسمت نشد .\r\nسعد مسلمين را جمع ساخت و گفت خدا دستهاى شما را از غنائم پر كرد اينك تقسيم اين بساط دشوار است و هيچ كس را هم آن دارايى نيست كه بتواند آن را بخرد تا بهايش تقسيم شود پس مرا چنان به نظر مىرسد كه همه با طيب نفس آن را به امير المؤمنين واگذاريم تا هر چه بخواهد نسبت بان به جا بياورد همه پذيرفتند . به مدينه بر عمر\r\n","description":"","footnote":"","page_name":" 289 ","page_number":304},
  {"content":"\r\n\r\n\r\nدر آمدند . عمر خواب ديد مردم را فراهم آورد و پس از حمد و ثناء خدا قصهء بساط را به ايشان گفت و با ايشان مشاوره كرد برخى گفتند خودش آن را قبض كند برخى ديگر گفتند اختيار با خود او است برخى ديگر به نرمى و مداهنه پرداختند پس على به پاى خاست و گفت « لم تجعل علمك جهلا و يقينك شكا ؟ انه ليس لك من الدنيا الا ما اعطيت فامضيت او لبست فابليت او اكلت فافنيت » عمر گفت راست گفتى . . » .\r\n9 - در حاشيه صفحهء 376 كه آخرين صفحهء « نمونه هايى از مشاورات » است چنين نوشته‌ام :\r\nصاحب جواهر در كتاب « جهاد » از آن كتاب ، از كتاب « قاطعة اللَّجاج » اين مضمون را آورده است « همانا شنيدم كه عمر با امير المؤمنين على در بارهء ارض سواد مشاوره كرد » و از كتاب « كفايه » چنين افاده كرده است « ظاهر اينست كه فتوح زمان عمر به اذن على ( ع ) بوده چه عمر با اصحاب بويژه با على ( ع ) مشاوره مىكرده و از رأى على نمىگذشته است » و از صدوق نقل كرده كه بطور مرسل استشارهء عمر را با على ( ع ) در بارهء اراضى سواد و مفتوح العنوه نقل و روايت كرده كه على ( ع ) گفته است « دعها عدّة للمسلمين » و از بعضى از تواريخ چنين نقل كرده كه از على ( ع ) خواست كه حسن فرزند خود را براى محاربه با يزدگرد بفرستد . حسن بامر پدر حركت كرد و چنان كه حكايت شده برى و شهريار وارد شد و در مراجعت ، بقم و از آنجا به كهنگ و از آنجا به اردستان و از آنجا به قهپايه و از آنجا به اصفهان رفت و در مسجد عتيق اصفهان نماز خواند و در حمام متصل به مسجد غسل كرد و به لبنان رفت و در مسجد آنجا نيز نماز گزارد » .\r\n10 - در صفحه 392 كه چند مورد از موارد مخالفت با احكام پيغمبر ( صلَّى الله عليه و آله و سلَّم ) در عهد صحابه در آن صفحه به آخر رسيده چنين نوشته‌ام :\r\n","description":"","footnote":"","page_name":" 290 ","page_number":305},
  {"content":"\r\nخطبهء على ( ع ) در زمينهء فتنه ها و بدعتها كه در جز 140 از كتاب وافى صفحهء 15 از كافى نقل شده مراجعه و نقل گردد .\r\nاينك در اين موضع قسمتى از عين آن خطبه را مىآورم و آن را ختام و خاتمه اين جلد قرار مىدهم :\r\n« . . الا انّ اخوف ما اخاف عليكم خلَّتان : اتّباع الهوى و طول الأمل امّا اتّباع الهوى فيصدّ عن الحقّ و امّا طول الأمل فينسى الآخرة . الا انّ الدّنيا قد ترحّلت مدبرة و انّ الآخرة قد ترحّلت مقبلة و لكلّ واحدة بنون فكونوا من ابناء الآخرة و لا تكونوا من ابناء الدّنيا فانّ اليوم عمل و لا حساب و انّ غدا حساب و لا عمل .\r\nو انّما بدء وقوع الفتن من اهواء تتّبع و احكام تبتدع يخالف فيها حكم الله يتولَّى فيها رجال رجالا . الا انّ الحقّ لو خلص لم يكن اختلاف و لو انّ الباطل خلص لم يخف على ذى حجى لكنّه يؤخذ من هذا ضغث و من هذا ضغث فيمزجان فيجتمعان فيجلَّلان معا ( اى يستران ) فهنا لك يستولى الشّيطان على أوليائه و نجا الذين سبقت لهم من الله الحسنى . .\r\nآنگاه اين مضمون را فرموده است « من از پيغمبر خدا ( صلَّى الله عليه و آله و سلَّم ) شنيدم كه گفت چگونه خواهيد بود هنگامى كه فتنه‌اى شما را فرا گيرد كه كودك را بزرگ و بزرگ را پير و فرتوت سازد و مردم با آن بروند و آن را سنت گيرند و چون تغييرى در آن به همرسد گويا منكرى به همرسيده و سنتى تغيير يافته است پس از آن گرفتاريها سخت گردد و ذريه به اسارت افتد فتنه چنان ايشان را نابود سازد و بهم كوبد كه آتش هيزم را و آسيا دانه را . آن وقت است كه فقه مىآموزند نه براى خدا و علم فرا مىگيرند نه براى عمل و طلب مىكنند دنيا را به كارهاى آخرت » آنگاه به كسانى كه از خاندان و خواص و شيعه اش كه در پيرامون او بودند رو كرد و چنين گفت :\r\n« قد عملت الولاة قبلى اعمالا خالفوا فيها رسول الله ( صلَّى الله عليه و آله و سلَّم ) متعمّدين لخلافه\r\n","description":"","footnote":"","page_name":" 291 ","page_number":306},
  {"content":"\r\nناقضين لعهده مغيّرين لسنّته و لو حملت الناس على تركها و حوّلتها إلى مواضعها و إلى ما كانت فى عهد رسول الله ( ص ) لتفرّق عنّى جندى حتّى ابقى وحدى او قليل من شيعتي الَّذين عرفوا فضلى و فرض إمامتي ، من كتاب الله و سنّة رسول الله ( ص ) .\r\nأرأيتم لو أمرت بمقام ابراهيم ( ع ) فرددته إلى الموضع الَّذى وضعه فيه رسول الله صلَّى الله عليه و آله و سلَّم ورددت فدك إلى ورثة فاطمة ورددت صاع رسول الله ( ص ) كما كان و أمضيت قطائع اقطعها رسول الله ( ص ) لا قوام لم تمض لهم و لم تنفذ ورددت دار جعفر إلى ورثته و هدمتها من المسجد و رددت قضايا من الجور قضى بها و نزعت نساء تحت رجال لغير حقّ فرددتهنّ إلى ازواجهنّ . . ورددت ما قسّم من ارض خيبر و محوت دواوين العطايا و اعطيت كما كان رسول الله ( ص ) يعطى بالسّويّة و لم اجعلها دولة بين الأغنياء ، و ألقيت المساحة و سوّيت بين المناكح و أنفذت خمس رسول الله ( ص ) كما انزل الله و فرضه و رددت مسجد رسول الله ( ص ) إلى ما كان عليه و سددت ما فتح فيه من الأبواب و فتحت ما سدّ منه و حرمت المسح على الخفّين و حددت على النّبيذ و أمرت بإحلال المتعتين و أمرت بالتكبير على الجنائز خمس تكبيرات و الزمت النّاس الجهر بسم الله الرّحمن الرّحيم و اخرجت من ادخل مع رسول الله فى مسجده ممّن كان رسول الله اخرجه و ادخلت من اخرج بعد رسول الله ( ص ) ممّن كان رسول الله ( ص ) ادخله و حملت النّاس على حكم القرآن و على الطَّلاق على السّنّة و اخذت الصّدقات على اصنافها و حدودها ورددت الوضوء و الغسل و الصّلاة إلى مواقيتها و شرائعها و مواضعها ورددت اهل نجران إلى مواضعهم ورددت سبايا فارس و سائر الامم إلى كتاب الله و سنّة نبيّه ( ص ) اذا لتفرّقوا عنّى .\r\n« و الله لقد أمرت النّاس ان لا يجتمعوا فى شهر رمضان الَّا فى فريضة و اعلمتهم انّ اجتماعهم فى النّوافل بدعة فتنادى بعض اهل عسكرى ممّن يقاتل معى : يا اهل\r\n","description":"","footnote":"","page_name":" 292 ","page_number":307},
  {"content":"\r\nالاسلام غيّرت سنّة عمر . نهانا عن الصّلاة فى شهر رمضان تطوّعا . و لقد خفت ان يثوروا فى ناحية جانب عسكرى . . ) تا آخر خطبه .\r\nاز اين خطبه نظر ابن ابى الحديد كه در طىّ استدراك هفتم از اين استدراكات آورده شد به خوبى روشن مىگردد .\r\nخداى را سپاس گزارم كه جلد دوم « ادوار فقه » نيز به پايان رسيد و از او توفيق و مدد مىخواهم كه بقيهء مجلدات آن بر وجهى كه موجب رضاى او باشد به پايان آيد و اهل فضل و علم از فوائد آنها برخوردار گردند .\r\nو الحمد للَّه اوّلا و آخرا و ظاهرا و باطنا « 1 » .\r\nمحمود شهابى خراسانى\r\n\r\n\r\n","description":"","footnote":"\r\n« 1 » اصل اين جلد در سال 1333 شمسى تمام بود چون چاپ آن به طول انجاميد اين چند صفحه استدراكهاى اخير كه از حواشى جلد اول آورده شد در سحر شب پنجشنبه اول ماه شوال ( شب عيد رمضان ) 1376 هجرى قمرى برابر 12 ارديبهشت 1336 هجرى شمسى در تهران پايان پذيرفت .\r\n","page_name":" 293 ","page_number":308}
  ]