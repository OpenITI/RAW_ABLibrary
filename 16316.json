[
  {"content":"\r\n\r\nمبادى واصطلاحات\r\nاصول فقه\r\nتأليف :\r\nدكتر جلال جلالى زاده\r\nناشر احسان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمبادى واصطلاحات اصول فقه تأليف : دكتر جلال جلالى زاده\r\nisbn : 978 - 964 - 356 - 695 - 3\r\n1226677\r\n31 / 297\r\nمبادى واصطلاحات اصول فقه\r\nمؤلف : دكتر جلال جلالى زاده\r\nناشر : نشر احسان\r\nتيراژ : 2000 جلد\r\nنوبت چاپ : مهارت\r\nقيمت : 3200 تومان\r\nisbn : 978 - 964 - 356 - 659 - 3\r\nشابك : 978 - 964 - 356 - 659 - 3\r\nتهران : خ انقلاب . خ صفى عليشاه . كوچه شهرانى . پلاك 46 . تلفن 77527655\r\nتهران . خ انقلاب . خ روبروى دانشگاه تهران . مجتمع فروزنده . واحد 46 تلفن 66954404\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست\r\nپيش‌گفتار 7\r\nتاريخ علم اصول فقه 9\r\nحكمت اجتهاد پيامبر و اجازه دادن اجتهاد به صحابه 11\r\nاصول فقه در عصر خلفا 12\r\nعصر فقهاى صحابه و تابعين 15\r\nتشريع و اجتهاد پس از عصر صحابه 14\r\nعصر اتباع تابعين و پيشوايان مذاهب 14\r\nمكتب اهل رأى و اهل حديث 15\r\nمكاتب اصولى 17\r\nروش مؤلفان در علم اصول فقه 18\r\nطريقه متكلمان 18\r\nمكتب فقيهان يا روش حنفيه 19\r\nروش متأخرين 21\r\nمبادى علم اصول فقه 24\r\nتعريف اصول فقه 24\r\nموضوع علم اصول فقه 25\r\nفايده علم اصول فقه 25\r\nجايگاه علم اصول فقه 25\r\nنسبت علم اصول فقه 26\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nواضع علم اصول فقه 26\r\nنام علم 26\r\nاستمداد و بهره‌مندى علم اصول فقه 26\r\nحكم شرع درباره‌ى آن 26\r\nمسائل علم اصول فقه 27\r\nاصطلاحات اصولى 31\r\nأ 31\r\nأل 77\r\nأم 78\r\nب 90\r\nت 101\r\nث 123\r\nج 124\r\nح 127\r\nخ 160\r\nد 165\r\nذ 175\r\nر 177\r\nز 181\r\nس 183\r\nش 192\r\nص 200\r\nض 204\r\nط 206\r\nظ 207\r\nع 209\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nغ 225\r\nف 226\r\nق 236\r\nك 260\r\nل 264\r\nم 267\r\nن 297\r\nو 299\r\nمنابع 302\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيش‌گفتار\r\nاهميت هرعلمى را يا با موضوع آن ، مىسنجند يا در استفاده‌اى كه آن علم در حوزه‌هاى مختلف براى ديگر علوم دارد . اصول فقه يكى از دانش‌هايى است كه از نظر موضوع كه ادله‌ى اربعه و احكام مستنبط از آن‌ها از ارزش‌مندترين دانش‌ها به شمار مىرود ؛ زيرا به گواهى دانشمندان مسلمان ، اصول فقه يكى از علوم ابزارى است كه هيچ حقوق‌دان و قانون‌گذارى از آن بىنياز نيست . علمى كه عقل و وحى را درهم آميخته و دليل و اثر را باهم ممزوج ساخته و شخص را از تقليد و پيروى كوركورانه رهانيده و مشعل اجتهاد را در طول تاريخ همچنان فروزان نگه داشته است علمى كه به تبيين كتاب خدا و قانون اساسى مسلمانان مىپردازد و عام و خاص ، مطلق و مقيّد و مجمل و مبين را توضيح مىدهد و چگونگى بيان عبارت‌هاى مختلف را بر مخاطبان تسهيل مىسازد ، شخص را در تفهيم و تفهم مسلط و چيره مىسازد و او را حتى در ديگر علوم قدرت زيادى مىبخشد و با آشنايى با اقسام حديث در تعادل و تراجيح مهارت مىيابد و دست كج‌انديشان و بددلان را از دامن سنت نبوى كوتاه مىنمايد . از طريق اصول فقه روش‌هاى گوناگون را در استنباط احكام مىآموزد و با آشنايى با منابع متنوع ، دروس تسامح و تساهل را مىآموزد و از تعصب و افراط و تفريط دست مىكشد . در اصول فقه است كه فرد با اجماع و خرد جمعى آشنا مىشود و از تك‌روى و منيت دست مىكشد و با استفاده از قياس و اجتهاد به رأى ، به ديگر نظرات و ديدگاه‌ها احترام مىگذارد و متناسب با مقتضيات زمان و مكان مصالح عمومى را در نظر مىگيرد و\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاستحسان و سد ذريعه را در كشف احكام جديد به كار مىبرد و وقتى كه فقه ، فرع اصول فقه است و داراى چنان ارزشى است و حلال و حرام را از طريق آن مىشناسند ، معلوم است كه اصل ، از چه ارزشى برخوردار است . لذا هرچه بيشتر با اين علم آشنا شويم ، قدرت استنباط و كشف احكام و مراعات قواعد دينى و قوانين در وجود ما بيشتر مىشود . لذا لازم است كه در مرحله اول با اصطلاحات اين علم آشنا شويم و با آگاهى وارد حوزه اين علم شويم و پس از آن در علوم مختلف اسلامى بهره‌ى بيشتر مىگيريم و ديگران را نيز از تجربيات خود بهره‌مند مىسازيم .\r\nجلال جلالىزاده\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nتاريخ علم اصول فقه\r\nپيش از پرداختن به تعريف اصطلاحات اصول فقه ، لازم است مرورى بر تاريخ اين علم داشته باشيم كه بدون آشنايى با سير تحولات و تطوراتى كه اين دانش در مسير زمان به خود ديده ، نمىتوان بررسى كاملى از واژه‌ها و اصطلاحات آن داشت . پس لازم است عوامل ظهور آن ، نياز به تدوين و تأليف ، اهميت و فايده‌ى آن در استنباط و قانون‌گذارى و فهم حقايق شرعى و روش‌هاى مختلف و مدارك اصولى را با اختصار بيان كنيم .\r\nدر علم اصول ، برخى از اصطلاحات مورد اتفاق و برخى نيز مورد اختلاف هستند . خود همين تبارشناسى اصطلاحات ، كمك بسيار زيادى به فهم آن‌ها و آثار و ثمره آن‌ها در استنباط احكام شرعى مىكند .\r\nقواعد اصول فقه مانند يك دانش مستقل از اواخر سده‌ى دوم هجرى رايج شده‌اند ؛ زيرا كتاب و سنت كه منابع اصلى تشريع و قانون‌گذارى به شمار مىآمدند . به زبان عربى بودند و مجتهدان صحابه با قواعد ، اسلوب‌ها و الفاظ آن آشنايى كامل داشتند . افزون بر آن افتخار همنشينى و شاگردى حضرت ، آنان را در فهم اسرار شريعت و قوه‌ى اجتهاد و شناخت احكام تسلط خاصى بخشيده بود . بنابراين با ذوق سليم و شناخت اسلوب‌هاى بلاغى و تلمذ در محضر پيامبر صلّى اللّه عليه و آله و سلّم و فارغ التحصيلى ( دانش آموختگى ) در مكتب وحى به استنباط صحيح راه مىيافتند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر زمانى كه رسول خدا در قيد حيات بودند ، كتاب و سنت مرجع و منبع قانون عملى پيروان آن حضرت بود و اگر سؤال يا مشكلى پيش مىآمد ، آيه يا آياتى نازل مىشد و حكم آن را بيان مىكردند و اگر در برخى از آيات اجمالى ملاحظه مىشد ، به وسيله‌ى سنت اجمال آن‌ها بر طرف شده و رفع مىگرديد ؛ چون سنت ، كليد كتاب و مشعلى براى كشف حقايق و دقايق آن بود و پيامبر صلّى اللّه عليه و آله و سلّم نيز مبين و مفسر و مبلغ بود . پس مجالى براى اجتهاد نبود تا علم اصول فقه - كه مبانى و ابزار استنباط است - تدوين شود . نحل / 89 ، مائده / 67 ، نحل / 44 .\r\nنظر به نزول آيات و سنت عملى پيامبر صلّى اللّه عليه و آله و سلّم ، كمتر اجتهاد مىشد و با وجود پيامبر صلّى اللّه عليه و آله و سلّم ، اجتهاد ديگران و يا اجماع علما حجت نبود و جز در موارد معدودى اجتهادى صورت نگرفته و اگر اجتهادى صورت مىگرفت يا تصحيح مىشد و يا تأييد ، مانند اجتهاد درباره‌ى اسيران جنگ بدر كه پيامبر صلّى اللّه عليه و آله و سلّم با يارانش درباره برخورد با آنان مشورت كرد ابو بكر صديق نظر مواردى معدود ، فديه و آزادى آنان داد و عمر بن خطاب حكم به كشتنشان داد كه پيامبر نظر ابو بكر را اعمال نمود و دستور داد هراسيرى به نزد خانواده‌اش برگردد تا فديه‌ى خود را بپردازد ، اما خداوند با فرو فرستادن آيات ، اجتهاد پيامبر صلّى اللّه عليه و آله و سلّم را اين‌گونه تصحيح كرد :\r\nاسيران تا زمانى كه جنگ ادامه دارد ، نبايد آزاد شوند :\r\n ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ \r\n« هيچ پيامبرى را نسزد كه اسيران را نگه دارد ، مگر زمانى كه در اين سرزمين استيلا و استقرار يابد . شما متاع دنيوى مىخواهيد و خداوند آخرت را مىخواهد و خداوند پيروزمند فرزانه است » .\r\n( انفال / 67 ) .\r\nچندين اجتهاد ديگر كه يا تصحيح شده و يا مورد تأييد قرار گرفته است . از جمله :\r\nاجتهاد در روز بدر قبل از جنگ ، اجتهاد در اجازه دادن به منافقان در عدم شركت در جنگ تبوك و . . . چون خود حضرت نمىتوانست براى ابلاغ پيام الهى به همه مناطق اطراف عزيمت كند ، برخى از يارانش را كه در محضر او كسب فيض نموده بودند ،\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبراى ايفاى وظيفه‌ى تبليغ و رساندن نداى توحيد و آموزش احكام دينى به آن مناطق مىفرستاد و اجتهادهايى از سوى صحابه در حضور و يا عدم حضور او انجام شده است كه اجتهادهاى درست را تأييد و اجتهادهاى خطا و نادرست را اصلاح مىكرد .\r\nمانند اجتهاد سعد بن معاذ درباره‌ى يهوديان بنى قريظه .\r\nهنگامى كه پيامبر صلّى اللّه عليه و آله و سلّم معاذ بن جبل را به يمن فرستاد ، از او پرسيد : اگر مسأله‌اى به تو ارجاع شد ، چگونه داورى مىكنى ؟ گفت : به كتاب خدا عمل مىكنم . پرسيد : اگر در كتاب خدا نيافتى ؟ گفت : به سنت پيامبر صلّى اللّه عليه و آله و سلّم . پرسيد : اگر در سنت نبود ؟ گفت : اجتهاد مىكنم و كوتاهى نمىكنم . پيامبر صلّى اللّه عليه و آله و سلّم دستى بر سينه‌اش زد و فرمود : خدا را سپاس گزارم كه فرستاده‌ى فرستاده‌ى خدا ( فرستاده‌ى پيامبر خدا ) را در كارى كه مورد رضايت اوست موفق كرد . ميدان اجتهاد در آن دوره محدود بود و از محدوده حقوق خصوصى فراتر نمىرفت ، بلكه در چهارچوب محدوده و قضايايى كه اختصاص به عقود داشت ، مانده بود .\r\n\r\nحكمت اجتهاد پيامبر صلّى اللّه عليه و آله و سلّم و اجازه دادن اجتهاد به صحابه\r\nحكمت اجتهاد پيامبر و اجازه اجتهاد به صحابه براى آن است كه چون شريعت اسلامى آخرين شريعت‌ها و دين جاودان است ، قواعد و متون دينى كلى را بيان نموده و وارد تفاصيل و جزييات نشده است ؛ زيرا حوادث تجديد و متكثر مىشوند و هرزمانى رخدادهاى خاص خود را دارد كه براى گذشتگان شناخته شده نيستند . بنابراين پيامبر صلّى اللّه عليه و آله و سلّم نظر به رشد عقلى بشر و ارزش دادن به آن ، روش استنباط را به آنان آموخته و كيفيت استنباط احكام از ادله كلى را به آنان تفهيم كرده است ، تا اهل فقه و فهم پس از او با قوه‌ى درك و عقل خود حوادث را بر كتاب و سنت عرضه بدارند ، پيامبر صلّى اللّه عليه و آله و سلّم با اجتهاد خود و اجازه به يارانش راه و رسم روشن و استوارى را براى آنان ترسيم كرد و در بسيارى از سخنان و قضايا احكام را همراه با علت بيان كرده است . مانند بيان حكم نكاح دختر بر عمه و خاله :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n( إنكم إذا فعلتم ذلك قطعتم أرحامكم ) : « اگر چنين كارى را انجام دهيد صله‌ى رحم را قطع مىكنيد . »\r\nپس مشخص شد كه در عصر نبوى منابع قانون‌گذارى تنها كتاب و سنت بوده و هرحكمى كه از طريق اجتهاد استنباط شده ، گاهى از كتاب و گاهى از سنت بوده است .\r\n\r\nاصول فقه در عصر خلفا\r\nبا رحلت پيامبر صلّى اللّه عليه و آله و سلّم باب وحى مسدود و فرستادن پيام آسمانى منقطع شد و آن حضرت دو گنجينه‌ى گران‌بها را براى امت اسلامى برجاى گذارد :\r\n( تركت فيكم أمرين لن تضلوا ما تمسكتم بها : كتاب اللّه و سنة نبيه )\r\nبا اين حال وقوع حوادث جديد و رويدادهاى گوناگون مسئوليت سنگينى را متوجه صحابه نمود تا با استفاده از نصوص كتاب و سنت و درك روح دين و فهم مقاصد شارع به اجتهاد بپردازند .\r\nعواملى كه موجب شد ياران رسول خدا اجتهاد كنند ، عبارتند از :\r\n1 - رحلت پيامبر . 2 - گشوده شدن ( فتح ) سرزمين‌هاى جديد در زمان خلفاى راشدين و اسلام آوردن ساكنان آن‌ها كه زبان عربى نمىدانستند و براى فهم مسائل دينى به صحابه مراجعه مىكردند تا پاسخ پرسش‌هاى خود را از آنان بگيرند .\r\nدر ميان صحابه حدود صد و سى نفر به مرتبه اجتهاد رسيده‌اند كه هفت تن از آنان از شهرت ويژه‌اى برخوردار كه عبارتند از : 1 - عمر بن خطاب 2 - على بن ابى طالب 3 - عايشه أم المؤمنين 4 - عبد اللّه بن مسعود 5 - زيد بن ثابت 6 - عبد اللّه بن عمر 7 - عبد اللّه بن عباس - رضى اللّه عنهم أجمعين - .\r\nاين اشخاص بدون قاعده و ضابطه اجتهاد نمىكردند ، بلكه به سبب آشنايى كامل با كتاب خدا و اسباب نزول و اسباب ورود حديث ، ناسخ و منسوخ ، مجمل و مبين ، مطلق و مقيد ، عام و خاص و مقاصد شريعت اگر مىخواستند حكم مسأله‌اى را بيابند ، اول به كتاب و سنت و اصحاب پيامبر صلّى اللّه عليه و آله و سلّم مراجعه مىكردند\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو اگر دليلى نمىيافتند ، از اشباه و امثال جست‌وجو كرده فتوا مىدادند چه بسا مجتهدين بر حكم مسأله‌اى اتفاق مىكردند و اين اتفاق - را كه اجماع ناميده مىشد - حجت مىدانستند . بنابراين دليلى ديگر به نام اجماع به ديگر ادله افزوده شد .\r\nاجتهاد در اين عصر محدود به حوادث واقعى و عينى بود و مانند متأخرين به مسائل فرضى نمىپرداختند و نيز از فتوا دادن به سبب پرهيزگارى ابا داشتند .\r\nدر دوره خليفه اول ، دامنه عمل به قياس گسترش يافته و اجماع به عنوان يكى از منابع قانون‌گذارى به سبب عدم كثرت فقها به سهولت منعقد مىشد ، مانند اجماع بر گردآورى قرآن و جنگ با مرتدان .\r\nدر دوره‌ى خليفه‌ى دوم ، در نامه‌هايى كه براى شريح قاضى و ابو موسى اشعرى فرستاده است ، مىنويسد : اگر حكمى در قرآن و سنت نبود فهم و درك خويش را به كار بگير و سپس امور را با يكديگر مقايسه كن و همانندها را بشناس و به حكمى اعتماد كن كه به حق شبيه‌تر است . اگر كسى اجتهادات خليفه دوم را ارزيابى كند ، مىداند كه طرق استنباط او تعليل به مصلحت ، عمل به سد ذرايع ، عمل نكردن به بعضى از احكام به سبب زوال علت يا فقدان بعضى از شرايط تطبيق بوده است . مثل قطع نكردن دست دزد در سال قحطى و لغو سهم مؤلفة القلوب .\r\nدر زمان خليفه‌ى سوم ، چون از نظر فتوا جزو طبقه متوسط بود ، مىكوشيد در اكثر موضوعات از دو خليفه قبلى پيروى كند و در عين حال مثل گذشتگان اجتهاد مىكرد .\r\nدر دوره خليفه چهارم ، على بن ابى طالب در طرق فهم نصوص و تطبيق آن‌ها و ارتباط مسائل جزيى به اصول كلى به عمر بن خطاب بسيار شباهت داشت . در استنباط احكام ، گاهى اجتهاد به رأى مىكرد و گاهى از قياس ، استحسان و مصالح مرسله بهره مىگرفت .\r\n\r\nعصر فقهاى صحابه و تابعين\r\nاين دوره - كه از سال چهل و يكم هجرى آغاز مىشود - تفاوت چندانى با گذشته ندارد ؛ چون منابع قانون‌گذارى ، كتاب ، سنت ، اجماع و قياس است ، اما در چند مورد با دوره پيشين اختلاف دارد :\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n1 - مردم در اين دوره رغبت بيشترى به كندوكاو در معانى و ژرف‌نگرى در وراى نصوص داشتند .\r\n2 - روش آنان در عمل به سنت تفاوت پيدا كرد ؛ زيرا در نتيجه‌ى اختلافات سياسى ، فرقه‌هايى مانند شيعه و خوارج كه مواضع مذهبى و كلامى آنان با اهل سنت اختلاف داشت ، ظهور كردند .\r\n3 - امكان تحقق اجماع نبود ؛ چون بر اثر تفرقه در بين مسلمانان هرفرقه‌اى به علماى ساير فرق اعتماد نداشتند . علاوه بر آن صحابه در شهرهاى مختلف پراكنده شده بودند و اجماع آنان براى بررسى مسائل امكان نداشت .\r\n4 - روايت احاديث و سنن بعد از اين دوره شايع شد و وضع و جعل احاديث نيز شروع شد .\r\n\r\nتشريع و اجتهاد پس از عصر صحابه :\r\nدوره صحابه در بين سالهاى نود و صد هجرى پايان يافت و كار فقه و فتوا به علماى تابعين واگذار شد ؛ اكثر كسانى كه متصدى فقه و فتوا شدند موالى ( بردگان آزاد شده ) بودند كه با فقهاى اصحاب مىزيستند مانند نافع مولاى ابن عمر ، عطا إبن رباح فقيه مكه ، ابراهيم نخعى فقيه كوفه ، حسن بصرى فقه بصره و تنها فقيهى كه از موالى نبود سعيد بن سيب قرشى فقيه مدينه است . اين فقها كمتر از فتواى استادان خود تجاوز مىكردند و بدين سبب تفاوت چندانى در روش آنان با روش اصحاب در استنباط احكام شرعى نيست . اما روش استنباط در اين دوره واضح‌تر از قبل بود و به سبب اختلاف آرا عمر بن عبد العزيز ناچار شد دو كار مهم را انجام دهد :\r\nاول اينكه دستور داد كه سنت پيامبر گردآورى و تدوين شود كه در پى آن اهل هرشهرى سنتى را كه در نزد آنان بود در دفاترى مىنوشتند .\r\nدوم اينكه كار فتوا را در بسيارى از شهرها به كسانى واگذار كرد كه خود معين كرده بود ، و در نامه‌اى كه به ابو بكر محمد بن عمرو بن حزم انصارى نوشت دستور داد كه احاديث پيامبر صلّى اللّه عليه و آله و سلّم را گردآورى كند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nعصر اتباع تابعين و پيشوايان مذاهب\r\nشاه ولى اللّه دهلوى گفته است : فقهاى اين دوره علاوه بر حديث پيامبر صلّى اللّه عليه و آله و سلّم به داورىهاى قضات و اجتهاد مجتهدين اعم از صحابه و تابعين پس از آنان عمل نموده و سپس اجتهاد مىكردند . آنان به حديث مسند و مرسل عمل نموده و به اقوال صحابه و تابعين استدلال مىكردند ، امام مالك به عمل اهل مدينه و ابو حنيفه به استحسان و عرف عمل مىكردند .\r\n\r\nمكتب اهل رأى و اهل حديث\r\nآنچه كه در عصر تابعين از اهميت زيادى برخوردار است ظهور دو مكتب اهل حديث و اهل رأى و بروز اختلاف در بين آنها در برخى از قواعد اصولى و نيز در فروع است و اختلاف در مسائل فقهى در اين عصر به وضوح ديده مىشود . مكتب اهل حديث ادامه‌ى روش آن گروه از صحابه‌اى است كه به خاطر ترس و احتياط از مخالفت با نصوص در فتاوا بر قرآن و سنت اعتماد و از اجتهاد و رأى حذر مىكردند . مدرسه‌ى اهل رأى نيز امتداد مدرسه عمر و عبد اللّه بن مسعود است كه بيشتر از ساير صحابه به رأى و مصلحت اهميت مىدادند .\r\nبه‌طور كلى مىتوان گفت كه صحابه و تابعين در فتاوا ايشان بر منابع زير استناد مىكردند :\r\n1 - كتاب . 2 - سنت . 3 - اجماع . 4 - راى . و رأى اعم از قياسى بود كه اكنون مشهور است ، بلكه شامل قياس ، استحسان ، برائت اصلى ، سد ذرائع و مصالح مرسله مىشد .\r\nبنابراين تابعين نيازى به تدوين قواعد و اصول نداشتند ، اما بر اثر گسترش فتوحات اسلامى و پذيرفتن اسلام از سوى ديگر ملتها و اختلاط عربها با عجم لحن و خطا در زبان عربى ظاهر و سليقه و ذوق عربى به ضعف گرائيد ، به ويژه در زمان عباسيان كه نفوذ غيرعربها بيشتر شد . علاوه بر آن اختلاف در روشها و قواعدى كه هرگروه براى تقويت عقيده‌ى خود و رد مخالفان به كار مىگرفتند مزيد بر علت شده\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبود و در نتيجه فهم زبان شريعت بر مبتديان و علاقه‌مندان دشوار شده بود ، در اين راستا برخى از دانشمندان ضرورت وضع قوانين كلى و تدوين قواعدى را احساس كردند تا طالبان علوم شرعى در شناخت استنباط احكام از منابع به آنها مراجعه كنند ، و اين قواعد بر طبق اصولى كه پيشوايان لغت و فقه وضع كرده بودند به صورت دانش مكتوب درآمدند و بدين ترتيب علم اصول فقه مانند ديگر علوم جديد ظاهر شد ، و هرچه مسلمانان از دوره‌ى اول اسلامى و فصاحت عربى دور مىشدند نياز به آن بيشتر مىشد ، تا اينكه متأخران ناچار شدند ديباچه‌ى كتابهايشان را درباره‌ى مسائلى كه در ارتباط با كتاب و سنت است بنويسند .\r\nدر قرن دوم هجرى دانشمندان اصولى بزرگى پا به ميدان گذاشتند كه توانستند با تأليف و تدوين بناى اين علم ارزشمند را پىريزى نمايند و راه را براى علماى بعدى باز نمايند كه مىتوان امام شافعى ، احمد بن حنبل ، بشر بن غياث المريسى و ابراهيم نظام را نام برد . از اينكه چه كسى اولين كتاب را در اصول فقه نوشته اختلاف است . حنفيه امام ابو يوسف ( م ، 182 ه ق ) و شيعه هشام بن حكم ( 179 ه ق ) را اولين تدوين‌كننده‌ى مسائل علم اصول دانسته‌اند ، ولى اكثر نويسندگان و مؤرخان برآنند اولين كسى كه مسائل علم اصول را تدوين كرد امام محمد بن ادريس شافعى ( م 204 ه ق ) است .\r\nابن خلدون دراين‌باره مىنويسد : بايد دانست كه اصول فقه از فنون مستحدثه در ملت اسلام است و سلف از آن بىنياز بودند ، زيرا در استفاده از معانى الفاظ به فزونتر از ملكه‌ى زبان كه در ايشان حاصل بود نيازى نداشتند و گذشته از اين بيشتر قوانين كه به ويژه در استفاده‌ى احكام به آنها نياز پيدا مىشود از خود ايشان گرفته شده است . درباره‌ى زنجيره‌هاى احاديث نيز سلف به سبب نزديك بودن به عهد رسالت و ممارست روايات احاديث و عالم بودن آنان نيازى به مطالعه و تحقيق نداشتند ، ولى پس از اينكه سلف و طبقه‌ى صدر اسلام منقرض شدند كليه‌ى علوم ، جنبه‌ى صناعى به خود گرفت فقها و مجتهدان براى استنباط احكام از ادله ناگزير به فراگرفتن اين قوانين و قواعد شدند و ازاين‌رو قواعد مزبور را\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمانند فنى جداگانه و مستقلى تدوين كردند و به نام اصول فقه خواندند . نخستين كسى كه به نوشتن اين اصول آغاز كرد امام شافعى بوده است ، عاملى كه شافعى را وادار به تدوين قواعد اين علم كرد پيدايش اختلافات درباره‌ى فقه و سنن و احاديث بود ، عده‌اى در ثبوت آنها شك و ترديد داشتند و آنها را انكار مىكردند برخى تنها احاديثى را مىپذيرفتند كه مبين آيات قرآنى بودند ، برخى احاديث آحاد را رد مىكردند برخى شهرت را شرط مىدانستند برخى عدم مخالفت با عمل اهل مدينه را شرط مىدانستند ، گروه ديگرى درباره‌ى قياس ، استحسان ، اجماع و مدلول صيغه‌هاى امر و نهى و فهم مقاصد شريعت اختلاف داشتند .\r\nهمه‌ى اين عوامل موجب شدند تا امام شافعى روش خود را در فقه ، و استنباط و بناى مذهبش بر قواعد ثابت و واضح بيان نمايد تا هركس آنها را مىپسندد در افتا و قضا به كار گيرد . امام شافعى اين قواعد را در كتاب « الرسالة » كه بر شاگردش ربيع بن سليمان مرادى املا كرد آورده است كه در حقيقت اولين كتاب اصولى است و شامل مهمترين مسائل و قواعد اصولى مىشود ، در رساله درباره‌ى كتاب ، سنت ، مقام سنت به نسبت قرآن ، طرق اثبات آن ، ناسخ و منسوخ ، علل احاديث ، خبر واحد ، اجماع ، قياس ، استحسان ، دلالت الفاظ ، عام و خاص ، مشترك ، مجمل سخن گفته است جز اينكه بحثهاى رساله از نظم كامل برخوردار نيست همان‌گونه كه هرعلمى در آغاز تكوين و تدوين چنين وضعى را دارد .\r\n\r\nمكاتب اصولى\r\nپس از امام شافعى دانشمندان اسلامى به اصول فقه اهتمام بسيارى نشان دادند و به بحث و بررسى درباره‌ى آن پرداختند و كتابهاى فراوانى درباره‌ى آن نوشتند و به تنظيم و ترتيب بحثها ، موضوعات و مسائل آن پرداختند ؛ اما كتاب شافعى اولين مرجع آنان بود و شرحهاى زيادى بر كتاب الرساله از سوى شافعى مذهبان نگاشته شد ، با اين تفاوت كه شافعى مذهبان در اصول مورد قبول شافعى توقف كرده و چيزى بر آن نيفزودند ، ولى پيروان ديگر مذاهب مانند حنفيه عرف\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو استحسان ، مالكيه اجماع اهل مدينه و مصالح مرسه و حنابله سد ذريعه را بر آن افزودند ولى علىرغم اختلاف در روش ، از اصول شافعيه زياد دور نشده‌اند .\r\n\r\nروش مؤلفان در علم اصول فقه\r\nهمان‌گونه كه فقها در مباحث فقهى به دو مكتب اهل حديث و اهل رأى و مكتب معتدل در بين آنها تقسيم شدند پس از امام شافعى علماى اصول نيز به سه دسته تقسيم شدند :\r\n1 - طريقه متكلمان\r\nمكتب متكلمان در استنباط احكام شرعى مبتنى بر حفظ اصول و قواعد كلى بوده است . آنان هرگاه حكم فرعى يا فروعى با اصل و قاعده‌اى مطابقت نداشته از آن حكم دست برمىداشتند و حكمى ديگر مطابق با آن اصل و قاعده بيان مىكرده‌اند . وجه تمايز اين مكتب ، نوشتن قواعد و اصول كلى و تنقيح و تثبيت و تحكيم آنها با ادله و براهين عقلى و نقلى است چه موافق فروع فقهى باشند يا مخالف ، و اهتمامى به فروع فقهى نمىدهند و جز براى توضيح و مثال آوردن متعرض مسائل فقهى نمىشوند . قواعد را حاكم بر فروع و اركان فقه و طرق استنباط مىدانند و هرچه را عقل و قواعد كلى شرعى اقتضا نمايد بيان مىكنند بدون اينكه خود را موظف بدانند مقتضاى دلالت عقل و قواعد كلى شرعى در عمل به مسائل فرعى چيست ؛ يعنى قواعد اصول حاكم بر اجهاد و مجتهدان است نه خادم فروع فقهى . مالكيه ، شافعيه ، معتزله و شيعه از اين مكتب پيروى مىكنند . شيخ ابو زهره گفته است : در اين مكتب مسائل فرضى و نظرى و آراى منطقى و فلسفى زياد شده است . مىبينيم درباره‌ى ريشه لغات به بحث پرداخته و بحثهاى نظرى زيادى را وارد علم اصول كرده‌اند مانند حسن و قبح عقلى و واجب بودن شكر منعم و نيز درباره‌ى مسائل نظرى كه عملى بر آنها مترتب نيست و راهى براى استنباط نيستند بحث كرده‌اند ، مانند جواز تكليف معدوم ، و نيز مسائلى از علم كلام را وارد كرده‌اند مانند عصمت انبياء .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nويژگىهاى اين مكتب : 1 - اعتماد بر استدلال عقلى محض . 2 - عدم تعصب نسبت به يك مذهب فقهى . 3 - اكتفا به فروع فقهى .\r\nبراى توضيح و مثال مهمترين كتابهايى كه توسط علماى اين مكتب تأليف شده‌اند را ذكر مىكنيم ، تا كسانى كه طالب تفحص در اين علم هستند به آنها مراجعه و دانشجويان با اين جنبش علمى كه تأثير زيادى در جنبش فكرى دينى داشت و با قوانين كليى كه امروزه در شناخت قواعد قانونگذارى بسيار لازم‌اند آشنا شوند .\r\n1 - كتاب الرساله ، امام شافعى ( 204 ه ) .\r\n2 - المعتمد ، ابو الحسين محمد بن على بصرى معتزلى شافعى ( 463 ه . ق ) .\r\n3 - التعريف و الارشاد فى ترتيب طرق الاجتهاد ، ابو بكر محمد بن طيب باقلانى ( 403 ه . ق ) .\r\n4 - البرهان ، ابو المعالى عبد الملك جوينى ، امام الحرمين ( م ، 478 ه . ق ) .\r\n5 - اللمع ، ابو اسحاق ابراهيم بن على بن يوسف شيرازى ( م ، 476 ه . ق ) .\r\n6 - القواطع ، ابو المظفر منصور بن محمد بن السمعانى ( م ، 489 ) .\r\n7 - شرح البرهان ، ايضاح المحصول من برهان الاصول ، ابو عبد اللّه محمد بن على المازرى ( م 536 ه . ق ) .\r\n8 - تذكرة العالم و الطريق السالم ، ابو نصر عبد السيد بن الصباغ ( م ، 477 ه . ق ) .\r\n9 - شرح الكفايه ، ابو طيب طاهر بن عبد اللّه بن طاهر طبرى ( م 450 ه . ق ) .\r\n10 - العمد ، قاضى عبد الجبار بن احمد المعتزلى ( م 415 ه . ق ) .\r\n11 - المستصفى ، ابو حامد محمد بن محمد غزالى ( م 505 ه . ق ) .\r\n12 - شفاء العليل فى بيان مسالك التعليل ، غزالى .\r\n13 - المنخول من تعليقات الاصول ، غزالى .\r\n14 - المحصول ، فخر الدين محمد بن عمر رازى ( م ، 606 ه . ق ) كه مختصر سه كتاب المعتمد ، البرهان و المستصفى است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n15 - الإحكام فى اصول الأحكام ، سيف الدين ابو الحسن محمد بن ابى على آمدى ( م ، 631 ه . ق ) كه مختصر سه كتاب نامبرده است .\r\n16 - المختصر ، كه مختصر كتاب منتهى السول و الامل فى علمى الاصول و الجدل كه اين هم مختصر « الإحكام » آمدى است ( م ، 646 ه . ق ) .\r\nاصوليات شرحهاى زيادى بر كتابهاى المحصول و المختصر نوشته‌اند كه از حوصله‌ى اين كتاب خارج است .\r\n17 - منهاج الوصول الى علم الاصول از بيضاوى ( م ، 685 ه . ق ) .\r\n\r\nمكتب فقيهان يا روش حنفيه\r\nروشى كه پيروان ابو حنيفه به كار برده‌اند بررسى فروع و مسائل جزئى و استخراج قواعد كلى از آنها بوده است ( روش استقراء ) و هرگاه قاعده‌اى كلى با حكم فرعى يا فروعى تطبيق نمىكرد از آن قاعده عدول و آن را اصلاح كرده و به صورتى درآورده‌اند كه با فروع و مصاديق مطابقت نمايد .\r\nمشخصات اين مكتب ، تكوين قواعد اصولى از دل فروع فقهى است و بنابراين ميدان فعاليت آنها در زمينه‌ى فروع است و هدف آنها استنباط قواعد اصولى منسجم با اين فروع است و گويى آنها فروع را جستجو كرده و سپس براى آنها قواعدى وضع كرده‌اند و مىبينيم كه كتابهاى اصولى حنفى شامل بسيارى از فروع فقهى است و احكام فقهى منبع قواعد اصولى است و قواعد اصولى متأثر از فروع است و چون اصول فقه را خادم فقه و روش صحت اجتهاد مىدانند قواعد اصولى را بر اقتضاى احكامى كه از ائمه نقل كرده‌اند بيان كرده‌اند و مدعى هستند ائمه هنگام استنباط احكام ، اين قواعد را ملاحظه كرده‌اند ، يعنى فتاواى ابو حنيفه ، ابو يوسف و محمد بن حسن و زفر را اساس قواعد اصولى خود قرار داده‌اند و در عوض اينكه فروع تابع قواعد باشند قواعد تابع فروع هستند . به عنوان مثال ابو بكر جصاص در كتاب « الاصول » در بحث عمل به مفهوم مخالف\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىگويد : فتاواى اصحاب ما بر آن دلالت مىكند و يا در قطعى الدلاله بودن عام ، به زودى پس از بيان آن مىگويد فروع اصحاب ما بر آن دلالت مىكند .\r\nمشهورترين كتابهايى كه طبق اسلوب اين مكتب نگاشته شده‌اند عبارتند از :\r\n1 - الاصول ، ابو الحسن كرخى ( م ، 340 ه . ق ) قديمىترين كتابى است كه نوشته شده است .\r\n2 - الاصول ، ابو بكر احمد بن على معروف به جصاص ( م ، 370 ه . ق ) .\r\n3 - تقويم الادله ، عبيد اللّه بن عمر القاضى ابو زيد دبوسى ( م ، 430 ه . ق ) .\r\n4 - اصول البزدوى ، فخر الاسلام على بن محمد بزدوى ( م ، 482 ه . ق ) .\r\n5 - الاصول ، ابو بكر محمد بن احمد بن ابى سهل سرخسى ( م ، 483 ه . ق ) .\r\n6 - المنار ، عبد اللّه بن احمد نسفى ( م ، 710 ه . ق ) .\r\n\r\nروش متأخرين\r\nدانشمندان اصولى در قرن هفتم وقتى كه ديدند هريك از دو روش سابق داراى مزايايى است كه در ديگرى نيست ، روش ديگرى را در تدوين اصول فقه در پيش گرفتند و آن جمع در بين دو روش مذكور براى تكميل مزاياى آن دو مكتب است كه قواعد اصولى با ادله و براهين اثبات و فروع فقهى بر آن‌ها منطبق مىشود . عالمان برجسته‌اى در اين مكتب به تأليف پرداخته‌اند كه از مذاهب مختلف پيروى مىكنند :\r\n1 - بديع النظام الجامع بين كتابى البزدوى و الاحكام ، احمد بن على ساعاتى بغدادى حنفى ( م 694 ه . ق ) .\r\n2 - تنقيح الاصول ، عبد اللّه بن مسعود بخارى حنفى ( م 707 ه . ق ) جامع بين اصول بزدوى و محصول امام فخر رازى و مختصر ابن حاجب است . مؤلف شرحى بر آن نوشته به نام « التوضيح فى حل غوامض التنقيح » .\r\n3 - التلويح على التوضيح ، شرح كتاب التوضيح ، سعد الدين مسعود بن عمر تفتازانى ( م 792 ه . ق ) .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكتاب تنقيح و شرح‌هاى آن مرجع علما و متخصصان است .\r\n4 - جمع الجوامع ، تاج الدين عبد الوهاب بن على سبكى شافعى ( م 771 ه . ق ) كه رؤوس مسائل اصولى را ذكر كرده و در مقدمه كتاب گفته است كه چكيده صد كتاب مىباشد . جلال الدين محلى آن را شرح و بنانى بر آن حاشيه نوشته است .\r\n5 - التحرير ، كمال الدين محمد بن عبد الواحد بن الهمام الحنفى ( م 861 ه . ق ) داراى شرحى به نام « التقرير و التحبير » از محمد بن امير الحاج حلبى ( م 879 ه ق ) .\r\n6 - مسلم الثبوت ، محب اللّه بن عبد الشكور هندى ( م 1119 ه . ق ) داراى شرح مهمى به نام فواتح الرحموت از ابن نظام الدين است .\r\n7 - ارشاد الفحول الى تحقيق الحق من علم الاصول ، از امام شوكانى ( م 1255 ه . ق ) از كتاب‌هاى مختصر و مفيد در اين علم است .\r\nبرخى از اصوليان از اين طريقه خارج شده و روش متمايزى را در پيش گرفته و به هيچ كدام از اين دو طريقه ملتزم نبوده‌اند كه مىتوان به كتاب الاحكام فى اصول الاحكام از ابن حزم ظاهرى ( م 456 ه . ق ) اشاره كرد . در اين كتاب به ذكر اصطلاحات اصولى مىپردازد و سپس عنايت خاصى به سنت و احاديث در اثناى بيان قواعد و نماد ظاهرى بودن را دارد .\r\nهمچنين مىتوان كتاب « تخريج الفروع على الاصول » از ابو المناقب زنجانى ( م 656 ه . ق ) يكى از علماى شافعيه را نام برد كه نظرات شافعيه و حنفيه را در اكثر ابواب فقهى ذكر كرده و احكام فقهى را بر طبق ضوابط اصول فقه و قواعد فقه منضبط و اختلاف در فروع را به اختلاف در اين ضوابط و اصول جز در يك مسأله در فقه مالكى ارجاع داده است . كار ايشان روشى ارزشمند در بيان كيفيت استنباط احكام از اصول و ضوابط آن‌ها در هردو مذهب براساس روشى منطقى و دقيق است و نبايد كتاب « الموافقات » از امام ابو اسحاق شاطبى ( م 790 ه . ق ) را فراموش كرد كه راهى ابتكارى را در پيش گرفته و در كنار بيان قواعد به مقاصد شريعت و مصالحى كه اين قواعد و احكام بر آن‌ها بنا نهاده شده و شارع آن‌ها را\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمشخص و ضوابط آن‌ها را ترسيم كرده پرداخته است و آن‌چه كه در زمينه‌ى احكام لازم است مجتهد آن‌ها را به كار گيرد همراه با حرص بر عنايت به زبان عربى و راهنمايى به شناخت محيطى كه وحى در آن‌جا نازل شده است و عنايت مهمى به دو موضوع كتاب و سنت شده است . كتاب پنج قسم است : مقدمات علمى ، احكام ، مقاصد شرع ، ادله شرعى و احكام اجتهاد و تقليد .\r\nاسلوب شاطبى با ديگران متمايز است : داراى اسلوبى سهل و واضح و از ارزش‌مندترين و مفيدترين كتاب‌هاى اصول است كه دانشجو را از ديگر كتاب‌ها بىنياز مىكند ؛ چون در بين قواعد اصولى و اسرار و اهداف شريعت و حكم تشريع جمع كرده است .\r\nبا اين حال اكثر كتاب‌هاى اصول فقه كه به روش متأخرين تاليف شده ، داراى عباراتى دشوار و مشكل و پيچيده‌اند كه به شكل معما و لغز و چيستان درآمده‌اند . شيخ محمد خضرى بيك دراين‌باره نوشته است : « كتاب‌هايى كه خواسته‌اند همه‌ى مطالب را در خود گردآورى كنند ، چنان رعايت ايجاز و اختصار كرده‌اند كه به مرتبه الغاز و ايجاز رسيده‌اند و نزديك است كه معناى عربى نداشته باشند ، مثل كتاب التحرير ابن همام و يا جمع الجوامع كه عبارت از جمع قول‌هاى مختلف با عباراتى است كه نه گوينده را فايده‌اى رساند و نه شنونده را ، با اين وصف بنا بر قواعدى كه بيان مىكند ، خالى از استدلال است و چون اكثر اين مؤلفان عرب نبوده‌اند آثارشان خالى از اشكال نيست . »\r\nدر عصر حاضر جنبش علمى نوينى در تأليف اين علم آغاز شده است كه هدفش آسان نمودن ، توضيح و تبيين عبارات و قواعد و اصول آن با ذكر مثال‌ها و شواهد متعدد است . در اين كتاب‌ها تلاش شده تا از پرداختن به مباحثى كه در علم اصول از كارايى چندانى برخوردار نيست و ربطى به موضوعات اصول ندارد ، اجتناب شود كه مىتوان به چند كتاب اشاره كرد :\r\n1 - تسهيل الوصول الى علم الاصول از محمد عبد الرحمان عبد المحلاوى ( م 1920 م ) .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n2 - اصول الفقه ، محمد خضرى بيك ( م 1927 م ) .\r\n3 - علم اصول الفقه ، عبد الوهاب خلاف ( م 1955 م ) .\r\n4 - اصول الفقه ، شيخ محمد ابو زهره ( م 1974 م ) .\r\n5 - اصول الفقه ، شيخ محمد ابو النور زهير .\r\n6 - الوسيط فى اصول الفقه الحنفيه ، دكتر احمد فهمى أبو سنه .\r\n7 - علم اصول الفقه ، شيخ شاكر الحنبلى .\r\n8 - القطوف الدانيه ، موسى ابو قمر .\r\n9 - الوجيز فى اصول الفقه ، محمد عبد العزيز الخولى .\r\n10 - الوجيز ، دكتر عبد الكريم زيدان .\r\n11 - بحوث فى علم اصول الفقه ، دكتر احمد الحجى الكردى .\r\n12 - الميسر فى اصول الفقه الاسلامى ، دكتر ابراهيم محمد سلقينى .\r\n13 - اصول الفقه الاسلامى ، دكتر احمد محمود شافعى .\r\n14 - اصول الفقه الاسلامى ، دكتر وهبة الزحيلى .\r\n\r\nمبادى علم اصول فقه\r\nنويسندگان و مؤلفان از گذشته عادت داشته‌اند كه هنگام تأليف كتاب در هر علمى قبل از شروع به اصل مقصود ، مبادى ده‌گانه‌اى را ذكر كرده تا دانشجو بعد از تصور اجمالى از آن علم و شناخت اوليه مؤلفه‌هاى آن ، رغبت بيشترى براى آموختن پيدا كند ؛ زيرا مطالعه و تحصيل هرعلمى بدون شناخت موضوع ، نتيجه و فايده ، موجب يأس و دل‌سردى و دل‌زدگى از آن مىشود .\r\n\r\n1 - تعريف اصول فقه\r\nاصول در لغت جمع اصل و به معناى پايه و اساس هرچيزى است ، مثل ريشه‌ى درخت و اساس ديوار . در اصطلاح بر دليل اطلاق مىشود ، مانند اصل هذه المسألة الكتاب : يعنى دليل آن ، بر رجحان ، قاعده ، دليل و مستصحب نيز اطلاق مىشود و اگر به علم اضافه شود مقصود از آن دليل است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبيضاوى در تعريف اصول فقه گفته است : شناخت ادله‌ى كلى فقه ، طرق استفاده از ادله‌ى جزيى و حال و اوصاف استفاده‌كننده ، يا قواعدى هستند كه مجتهد به وسيله‌ى آن‌ها احكام شرعى عملى را از ادله‌ى جزيى استنباط مىكند .\r\n\r\n2 - موضوع علم اصول فقه\r\nموضوع هرعلمى عبارت از چيزى است كه در آن علم راجع به عوارض ذاتى آن بحث و گفت‌وگو مىشود و چون در علم اصول فقه درباره‌ى ادله استنباط احكام بحث مىشود ، پس موضوع اين علم عبارت است از ادله ، اما اصوليان در اين‌باره متفق نيستند و چهار ديدگاه وجود دارد :\r\nديدگاه اول : موضوع اصول فقه ادله‌ى سمعى است كه مذهب جمهور است .\r\nديدگاه دوم : ادله و احكام شرعى است كه ديدگاه صدر الشريعه از حنفيه است .\r\nديدگاه سوم : احكام شرعيه از حيث ثبوت آن‌ها به وسيله ادله و آن‌ها احكام تكليفى هستند و اين ديدگاه برخى از حنفيه است .\r\nديدگاه چهارم : موضوع آن ، ادله ، ترجيح و اجتهاد است كه ديدگاه برخى از متأخرين شافعيه است .\r\n\r\n3 - فايده علم اصول فقه\r\nفايده و غرض از علم اصول فقه عبارت از دانستن احكام شرعيى است كه از ادله‌ى جزيى استنباط شده باشند ، مانند وجوب و حرمت . همچنين نيز توانايى استنباط احكام شرعى و استخراج تكاليف شخصى دينى از روى ادله‌ى آن‌ها مىباشد .\r\n\r\n4 - جايگاه علم اصول فقه\r\nعلم اصول فقه از مهم‌ترين ، ارزش‌مندترين و مفيدترين علوم شرعى است ؛ چون وسيله‌ى فهم كتاب خدا و سنت پيامبر صلّى اللّه عليه و آله و سلّم و استنباط احكام از آن‌دو مىباشد . و ارزش وسيله به ارزش هدف است و چون فهم دين هدف است وسيله‌ى رسيدن به آن ، كه اصول فقه است حكم آن را دارد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n5 - نسبت علم اصول فقه\r\nنسبت علم اصول فقه ، اساس علم فقه و احكام شرعى و فرع كلام است .\r\n\r\n6 - واضع علم اصول فقه\r\nعلم اصول فقه در دامن اسلام پرورش يافته است ؛ چون اسلام حاوى منابع تشريع و قواعدى است كه بر احكام دلالت مىكنند و صحابه و تابعين از روى ذوق و سليقه‌ى خالص عربى و اسلامى آن‌ها را مىشناختند و هرمجتهدى آشنايى با اين قواعد داشت و گرنه چگونه اجتهاد مىكرد ، اما از حيث تدوين و تأليف نسبت آن به امام شافعى ( م 204 ه . ق ) مىرسد كه كتاب « الرساله » را تأليف كرد كه پنج تن از علماى بزرگ شافعى آن را شرح كرده‌اند .\r\nامام ابو بكر صيرفى ( م 330 ه . ق ) ، ابو الوليد نيشابورى ( م 349 ه . ق ) ، قفال شاشى كبير ( م 365 ه . ق ) ، ابو بكر الجوزقى ( م 388 ه . ق ) ، ابو محمد الجوينى ( م 438 ه . ق ) .\r\n\r\n7 - نام علم\r\nاين علم با قواعد و مسائل آن به نام اصول فقه شناخته شده است و به سبب بناى فقه بر آن ممدوح است و اگر فرع بزرگ و مهم باشد ، اصل هم مهم است .\r\n\r\n8 - استمداد و بهره‌مندى علم اصول فقه\r\nعلم اصول فقه از علم كلام ، دستور زبان عربى ، منطق ، اسرار تشريع و مقاصد شريعت استفاده مىكند .\r\n\r\n9 - حكم شرع درباره‌ى آن\r\nآموختن آن واجب كفايى است و اگر كسى نباشد ، واجب عينى است ؛ چون استنباط احكام از ادله واجب است و هرچه كه واجب به سبب آن تكميل شود ، واجب است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n10 - مسائل علم اصول فقه\r\nمسائل علم اصول فقه عبارت از قواعد و ضوابط كلى آن است ، مانند مطلق الامر يفيد الوجوب و مطلق النهى يفيد التحريم و اجماع الامة حجة يجب العمل به .\r\nبرخى اين ده مبادى را به نظم درآورده‌اند :\r\n إن مبادى كل فن عشره * الحد و الموضوع ثم الثمرة\r\nو فضله و نسبة و الواضع * و الاسم ، الاستمداد ، حكم الشارع\r\nمسائل و البعض بالبعض اكتفى * و من درى الجميع حاز الشرفا \r\nفهم و تشخيص معانى الفاظ و اصطلاحات ، كليد هرعلمى است ؛ زيرا اگر معانى و مفاهيم الفاظ و اصطلاحات دانسته نشود ، امكان فهم نصوص و متون نيست و چنين كارى در ميان مسلمانان از پيشينه‌ى طولانى برخوردار است و اولين كارى كه در اين زمينه آغاز شد ، ضبط و مشخص‌كردن معانى دقيق الفاظ قرآن كريم و سنت نبوى بود تا نسل‌هاى بعدى آن‌ها را به خوبى بفهمند .\r\nيكى از كسانى كه اهتمام زيادى به تعيين معانى دقيق الفاظ قرآن كريم داشت ، عبد اللّه بن عباس بود كه در تفهيم معانى قرآن كريم به اشعار جاهلى استناد مىكرد ، هنگامى كه نافع بن ازرق درباره‌ى آيه\r\n « عَنِ الْيَمِينِ وَ عَنِ الشِّمالِ عِزِينَ »  ( معارج / 37 )\r\nپرسيد ، گفت : عزون يعنى حلقه‌ى دوستان . پرسيد آيا عرب‌ها مىدانند ؟\r\nگفت : آرى ، مگر نشنيده‌اى كه عبيد بن الابرص مىگويد :\r\n فجاؤوا يهرعون إليه حتى * يكونوا حول منبره عزينا \r\nدر عصر صحابه تلاش‌هاى زيادى براى توضيح معانى قرآن و سنت به كار رفت و اولين كتابى كه دراين‌باره نوشته شد ، از سوى ابان بن تغلب ( م 140 ه .\r\nق ) بود و بسيارى از دانشمندان مانند خليل بن احمد فراهيدى ( م 170 ه . ق ) و ابو عمرو شيبانى ( م 206 ه . ق ) شروع به نوشتن معجم كردند و پس از آنها اشخاص ديگرى به اين كار ادامه دادند ، هرچند در روش اختلاف داشتند . برخى به معانى اهتمام نمودند و برخى به الفاظ و پس از آن در علوم مختلف معجم‌ها و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nقاموس‌هايى تدوين شد و اكثرا به جاى تعريف معانى اصطلاحى به شرح لغات مىپرداختند ، مانند كتاب تهذيب الاسماء و اللغات از نووى ( 676 ه . ق ) و تحرير التنبيه از او و نيز المصباح فى غريب الشرح الكبير از فيومى ، المطلع على ابواب المقنع از بعلى ( م 709 ه . ق ) و الزاهر فى شرح غريب الفاظ الشافعى از ازهرى ( م 370 ه . ق ) و هدف اساسى اين كتاب‌ها تعيين و توضيح معانى اصطلاحى اصطلاحات فقه نبود .\r\nمعانى اصطلاحى الفاظ مصطلح تنها در كتاب‌هاى تخصصى تعريف و توضيح داده مىشد و اگر كسى مىخواست تعريف يكى از اصطلاحات را بداند ، بايد به كتاب‌هاى همان علم مراجعه مىكرد .\r\nفقها در زمينه‌ى تأليف درباره‌ى تعريف الفاظ اصطلاحى فقه فعال‌تر از ديگران بوده‌اند ؛ ابن نجيم مصرى رساله چهل و يكم را در مجموعه رسايل خود درباره تعريفات فقهى و قونوى كتاب أنيس الفقها دراين‌باره نوشته و محمد عميم احسان بركتى مجددى رساله‌اى در ضمن مجموعه‌ى قواعد فقه نوشته و اصطلاحات فقهى را برحسب حرف اول آن‌ها تعريف كرده است . در عصر حاضر نيز سعدى ابو حبيب قاموس فقهى و محمد رواس قلعجى معجم لغة الفقهاء و موسوعة الفقهيه الميسره و دكتر قطب مصطفى سانو ، معجم مصطلحات اصول الفقه لهيثم هلال ، معجم مصطلح الاصول ، دكتر خلف محمد المحمد مصطلحات علم الاصول الفقه ، دكتر محمود حامد عثمان ، القاموس المبين فى اصطلاحات الاصوليين ، دكتر رفيق العجم ، موسوعة مصطلحات اصول الفقه عند المسلمين را درباره‌ى اصطلاحات اصولى به رشته‌ى تحرير درآورده‌اند كه در نگارش اين كتاب از همه‌ى اين كتاب‌ها و كتاب‌هاى مرجع اصول فقه استفاده شده است . در زبان فارسى منابع معدودى به زيور طبع آراسته شده ، ولى در ميان اهل سنت تاكنون كتابى دراين‌باره به زبان فارسى نوشته نشده است .\r\nاصول فقه يكى از علوم آلى و ابزارى و از مهم‌ترين علوم اسلامى است كه در آن عقل و وحى به‌هم آميخته و روايت و درايت باهم ممزوج گشته‌اند . هرفقيهى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدر استنباط احكام و پاسخ به مستفتيان به آن نيازمند و وابسته است . در هنگام تعارض ادله و ترجيح ، مرجع و ملجأ و در سلوك صراط مستقيم مشعلى فروزان است ، نه شيفته‌ى عقل محض و گريزان از شريعت بوده و نه مقلد صرف و منكر حقيقت است .\r\nمبتدى و متعلم را قوه‌ى درك و فهم مىافزايد ، او را بر كشف غوامض امور چيره مىنمايد ، چگونگى تفكر و انديشيدن را به او مىآموزد و در فهم ديگر علوم مانند تفسير و حديث و مناظره و مباحثه او را توانا مىسازد .\r\nمعيارى براى فهم علوم مختلف و هويت‌بخش شخصيت هرعالمى است و مسلمان و غير مسلمان را سودمند است .\r\nدانستن اصطلاحات اصولى براى هرطالب علمى كه قصد آشنايى و دانستن علوم شرعى را دارد ، به ويژه علم اصول و فقه بسيار ضرورى است ؛ زيرا در قضا ، اجتهاد و آموزش اهميت آن واضح و روشن است .\r\nاهميت آشنايى با اصطلاحات بر كسى پوشيده نيست و از گذشته نيز علما به ارزش آن واقف بوده‌اند ؛ زيرا با آشنايى با اصطلاحات هرعلمى بهتر مىتوان مسائل آن را شناخت و بر مسائل هرعلمى تسلط كافى پيدا كرد .\r\nتهانوى درباره‌ى اهميت آشنايى با اصطلاحات گفته است : آن‌چه كه بيشتر در تحصيل دانش‌هاى مدون و فنون رايج به استادان نياز است ، اشتباه در اصطلاحات است ؛ زيرا هرعلمى اصطلاحات خاص را دارد و اگر دانسته نشوند ، راه وارد شدن به آن براى مبتدى دشوار و براى فهم آن راهنمايى نيست و راه دانستن يا مراجعه به اساتيد آن علم يا به كتاب‌هايى است كه اصطلاحات هر علمى در آن جمع شده است .\r\nدكتر حسن شافعى درباره‌ى اهميت اصطلاح‌شناسى گفته است : آگاهى به اصطلاحات ابزار اساسى پژوهش‌هاى علمى است و بخشى از برنامه‌ى تكميلى كيان هرعلمى را تشكيل مىدهد و هيچ مبتدى و نوآموزى بدون آموختن و فهم اصطلاحات هرعلمى نمىتواند علم يا كتابى را به نحو دقيق بفهمد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدكتر محمد كامل حسن گفته است : ماهيت اصطلاحات تصويرى زنده براى تحول علوم است و صحت و خطا را در تاريخ علم نشان مىدهد و بخشى جداناپذير از اسلوب‌هاى تفكر علمى است .\r\nپس در علم اصول فقه كه علمى ارزش‌مند و مهم در استنباط احكام و ابزارى در دست مجتهدان و قضات در تفسير قوانين است ، آشنايى با اصطلاحات آن بسيار ضرورى است ؛ چون در اصول فقه آشنايى با اصطلاحات موجب مىشود كه پژوهشگر و محقق با چشم‌انداز گسترده‌اى و با اندوخته‌ى بيشترى در مباحث طولانى آن وارد شود و با احاطه‌ى كامل بر اختلافات فقهى و منابع استدلالى فقها راه خود را هموار نمايد و در تعادل و ترجيح ادله با قاطعيت اظهارنظر نمايد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nهمزه\r\n\r\nأ :\r\nهمزه از حروف معانى است و داراى معانى متعددى است كه مهم‌ترين آن‌ها عبارتند از :\r\n1 - استفهام تصديقى و مراد از آن حكم بر ثبوت يا انتفاى چيزى است مانند :\r\nأموجود زيد ؟ كه پاسخ حكم را يا تصديق و يا نفى مىكند .\r\n2 - استفهام تصورى ، كه مراد درخواست تحصيل تصور چيزى است مانند : أوصل زيد أم عمرو ؟\r\n3 - تقرير كه اكثرا همراه نفى است ( انشراح / 1 ) .\r\n4 - إستبطاء : ( حديد / 16 )\r\n5 - تعجب : ( فرقان / 45 ) .\r\n6 - امر : ( آل عمران / 20 ) .\r\n7 - تسويه : ( بقره / 6 ) .\r\n8 - تهكم : ( هود / 87 ) .\r\n9 - انكار توبيخى ( بقره / 44 ) .\r\n10 - انكار ابطالى ( نجم / 21 و 22 ) .\r\nآحاد : در لغت جمع أحد و به معناى يكى است و اولين عدد است .\r\nدر اصطلاح خبرى است كه يك يا دو نفر و يا بيشتر آن را روايت كرده باشند و اگر كمتر از مشهور و متواتر باشد ، عدد آن اهميت ندارد .\r\nآمدى گفته است : خبر واحد آن است كه به حد تواتر نرسيده باشد و بر دو قسم است يا در اصل مفيد ظن نيست و تمام احتمالات در آن يكسان است يا مفيد ظن است و اگر گروهى كه آن را روايت مىكنند ، بيشتر از سه يا چهار نفر باشند ، مستفيض و مشهور ناميده مىشود ، هرچند امام غزالى معتقد است خبر واحد خبرى است كه به حد تواتر نرسيده باشد ، هرچند راويان آن پنج يا شش نفر باشند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nخبر واحد آن است كه موجب عمل است ، ولى موجب علم نيست ؛ چون احتمال خطا در آن به سبب سهو و نسيان وجود دارد .\r\nآمدى خبر واحد را همراه با قرينه مفيد علم مىداند ، ولى مىگويد چه اشكال دارد قرينه‌اى كه مفيد ظن است به خبرى كه مفيد ظن است ضميمه نماييم كه با افزودن قرينه‌ها ظن بيشتر گشته و منجر به علم مىشود ، همچنان‌كه در خبر متواتر وجود دارد .\r\nناميدن خبر واحد با اين‌كه برخى از اقسام آن راويانش بيشتر از يك نفر هستند ، نام‌گذارى اصطلاحى است و بر سه قسم است : مشهور ، عزيز و غريب .\r\nأ - مشهور : حديثى است كه بيشتر از دو نفر راوى از بيشتر از دو نفر روايت كرده باشند و شرطهاى متواتر را نداشته باشد و به سبب شهرت و وضوح به اين نام ناميده شده است .\r\nمانند حديث « المسلم من سلم المسلمون من لسانه و يده » .\r\nب - عزيز : آن است كه گروهى از گروه ديگر روايت كرده باشند ، جز اين‌كه در برخى از طبقات تعداد آن‌ها تنها دو نفر است ، به گونه‌اى كه تعداد آن‌ها كمتر از دو نفر نيست . هرچند در بعضى از آن‌ها بيشتر است و عزيز ناميدن آن به سبب كم‌ياب بودن يا عزيز و قوى بودن به سبب سند ديگرى است .\r\nمانند حديث « لا يؤمن أحدكم حتى أكون أحب إليه من ولده و والده و الناس أجمعين » .\r\nج - غريب يا فرد : آن است كه در همه‌ى اسناد ، راوى آن يك نفر باشد و بر دو قسم است : 1 - غريب مطلق : آن است كه تنها يك نفر صحابه يا تابعى آن را روايت كرده باشد و به آن فرد مطلق هم مىگويند ، مانند حديث « ألولاء لحمة كلحمة النسب لا يباع و لا يوهب و لا يورث » كه عبد الله بن عمر آن را روايت كرده است .\r\n2 - غريب نسبى : آن است كه به جز صحابى و تابعى ، راوى آن يك نفر باشد و نسبى ناميده شدن آن براى آن است كه مفرد بودن به نسبت شخص معين حاصل شده باشد ، هرچند حديث خودش مشهور باشد : يعنى در روايت‌هاى ديگر يك نفر آن را روايت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nنكرده باشد و فرد نسبى ناميده مىشود . مانند حديثى كه مالك از نافع از ابن عمر روايت كرده باشد .\r\nسپس از مالك يك نفر و از نافع گروهى روايت بكنند كه به نسبت روايت از مالك غريب و به نسبت روايت‌كننده از نافع مشهور است .\r\nخبر واحد در تقسيم ديگر به مقبول و مردود تقسيم مىشود .\r\n1 - مقبول : آن است كه صدق و ثبوت آن در نفس الامر به سبب شامل بودن بر صفاتى كه مفيد آن است ترجيح داده مىشود كه صفات قبول ناميده مىشوند و به آن عمل مىشود .\r\n( صفات قبول يا شروط آن عبارتند از :\r\nاتصال سند ، عدالت راوى ، حافظه ، خالى بودن از شذوذ و علت ) كه بر چهار قسم تقسيم مىشود : صحيح لذاته ، صحيح لغيره ، حسن لذاته و حسن لغيره .\r\n2 - مردود : آن است كه صدق و ثبوت آن در نفس الامر به سبب نداشتن صفات مورد قبول ترجيح داده نشده و به آن عمل نمىشود . شامل معلق ، مرسل ، منقطع ، مدلس ، خفى ، موضوع ، متروك ، منكر ، معلل ، مدرج ، مقلوب ، مضطرب ، مصحف ، محرف و مبهم مىشود .\r\n\r\nألافة السماويه :\r\nعارضه‌اى ناگهانى كه انسان در ايجاد آن نقشى ندارد ، مانند جنون ، سيل ، سفاهت و عوارض كه به نام عوارض آسمانى شناخته مىشوند ( عوارض اهليت ) .\r\n\r\nآية :\r\nنشانه ، عبرت\r\nآن‌چه كه موجب علم قطعى و يقين مىشود ، مانند نشانه‌هاى پيامبران و معجزات خارق العاده . مجموعه‌اى از كلمات قرآن كريم كه با همديگر تركيب و پايان آن‌ها توقيفى است .\r\nمعانى آيه : معجزه 1 - ( بقره / 211 ) 2 - علامت ( بقره ، 248 ) 3 - عبرة ( بقره / 248 ) 4 - كار شگفت ( مومنون / 50 ) 5 - جماعت : خرج القوم بآيتهم اى بجماعتهم .\r\n\r\nإباحه :\r\nباح الشىء ، آشكار شد و أباح الرجل ماله ، هرگاه در گرفتن و ترك آن اجازه دهد . أباحه الشىء يعنى براى او حلال كرد . پس مباح يعنى اجازه ، علنى و اظهاركردن ، أباح الستر ، راز را برملا كرد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمخير بودن در بين انجام فعل و ترك آن كه ثواب و عقابى بر آن مترتب نيست .\r\nمباح : يعنى آن‌چه كه شارع مكلف را در انجام و ترك آن مخير نموده است كه جايز و حلال نيز ناميده مىشود . در كليات آمده است كه حليت متضمن اباحه است ؛ چون بالاتر از آن است و هرمباحى جايز است اما هرجايزى مباح نيست ؛ چون جواز ضد حرمت است و اباحه ضد كراهت است و حكم مباح عدم ثواب و عقاب است .\r\nدر احكام ، مباح و مكروه واسطه‌ى بين حلال و حرام‌اند و در عقود هم مباح و مكروه واسطه‌ى بين صحيح و باطل‌اند . به عنوان مثال عقد با شاهد عادل صحيح است و عقد با شاهد مستور العداله مباح است .\r\n\r\nإباحه :\r\nترديد امر در بين دو چيز است كه جمع بين آن‌ها جايز است و هرگاه يكى از آن‌ها را انجام دهد ، امتثال امر نموده است . مانند جالس الحسن أو ابن سيرين كه در اصل در بين دو مباح است و دفع توهم از حرمت مىكند ، همان‌گونه كه تسويه دفع توهم رجحان را دارد و تخيير ترديد امر در بين دو چيز است كه جمع بين آن‌ها جايز نيست ، مانند ( تزوج زينب أو أختها ) كه در بين دو چيز است كه در اصل ممنوعند .\r\n\r\nإباحه :\r\nخطاب شارع كه بر مخير بودن مكلف در بين انجام و ترك كارى دلالت مىكند و يكى از انواع متعلقات حكم شرعى تكليفى در نزد اكثر اصوليان است و بر چند قسم است :\r\n\r\nإباحه‌ى اصلى :\r\nحكم ابتدايى شرع يا عقل به عدم مؤاخذه و سرزنش در انجام كارهاى سودمند كه عقل زشتى آنها را درك نمىكند و نصى از سوى شارع به‌طور مطلق بر واجب يا حرام بودن آن ذكر نشده است .\r\n\r\nإباحه‌ى اصلى شرعى :\r\nحكم شرع به عدم مؤاخذه بر انجام يا ترك چيزهاى سودمند كه درباره‌ى آن‌ها نصّى ذكر نشده است ، مانند سخن برخى از اصوليان كه الاصل فى الأشياء الإباحة يا الأصل فى المعاملات الإباحة .\r\nاجازه دادن شارع به مكلف انجام فعل را به گونه‌اى كه او مىخواهد ( بقره / 323 ) .\r\nاباحه‌ى اصلى عقلى : حكم عقل به عدم نكوهش بر انجام كارهاى سودمندى كه عقل زشتى آن‌ها را درك\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنمىكند و ضرورى هم نيستند و از سوى شارع مطلقا حكمى نرسيده است ، مانند حكم عقل به مباح بودن خوردن برخى از غذاها و ميوه‌ها .\r\nحكم به بقاى ما كان على ما كان و به اثبات آن‌چه كه عقل با بقا بر عدم اصلى نفى آن را به رسميت شناخته است ، مگر اين‌كه دليل ناقل شرعى برسد . برخى از اصوليان اين اباحه را استصحاب و برائت اصلى ناميده‌اند .\r\n\r\nالإباحة الطارئه :\r\nاجازه دادن به انجام فعلى پس از آن‌كه حرام بوده است و اين در هنگام وجود يكى از اسباب اباحه است كه در شرع ذكر شده است ، مانند قطع دست دزد .\r\n\r\nإبداع :\r\nايجاد چيزى از عدم و نيز بناى چيزى بر چيز ديگر . خلق يعنى ايجاد چيزى از چيز ديگرى و ابداع اعم از آن است . قرآن گفته است : خلق الانسان ( نحل / 4 ) و نگفته است بدع الانسان .\r\n\r\nابطال :\r\nچيزى را باطل‌كردن ، از بين بردن و زايل‌كردن چيزى حق يا باطل باشد ، الغاى اوصافى كه صلاحيت تعليل ندارند از طريق سبر و تقسيم .\r\nحكم به عدم تصرف پس از آن‌كه صحيح و اركان و شروط آن كامل بوده است ، مانند بطلان روزه .\r\n\r\nإبطال الاستحسان :\r\nكتابى از امام شافعى در رد موافقان استحسان نوشته شده كه آن را يكى از دليل‌هاى شرعى مىدانند و گفته است : من استحسن فقد شرع .\r\n\r\nاتباع :\r\nإتبع الشىء ، هرگاه به دنبال چيزى برود .\r\nعمل به سخن كسى كه سخن او حجت است هرچند به‌طور مفصل دليل سخن او را نداند . بنابراين عمل به آن‌چه كه از پيامبر صلّى اللّه عليه و آله و سلّم اعم از قول يا فعل و يا تقرير روايت شده ، اتباع ناميده مىشود ؛ چون سخن پيامبر حجت است و نيازى به شناختن دليل سخن او به‌طور مفصل نيست .\r\nعمل به قول كسى كه سخنش حجت نيست ، پس از شناخت دليل سخنش و به بيان ديگر عمل به سخن كسى كه پيروى از سخن او به سبب دليل واجب است ، مانند عمل به سخن امام شافعى در وجوب مسح بعضى از سر در وضو با ترجيح دادن معناى تبعيض حرف باء\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر آيه‌ى وضو بر معناى الصاق .\r\nبنابراين پيروى از مذاهب اسلامى يعنى عمل به اقوال آن‌ها ، پس از شناخت ادله مستحب است و در مقابل اتباع ، تقليد است .\r\n\r\nاتحاد :\r\nبر يكى شدن دو چيز اطلاق مىشود ، در عدد از دو بيشتر است .\r\nاتحاد در جنس ، مجانست ؛ در نوع ، مماثلت ؛ در خاص ، مشاكله ؛ در كيف ، مشابهت ؛ در اطراف ، مطابقت ؛ در كم ، مساوات ؛ در اضافه ، مناسبت ؛ در وضع و اجزا ، موازنه ناميده مىشود .\r\n\r\nإتصال سند :\r\nحذف نشدن هريك از راويان سند حديث از آغاز تا پايان آن و يكى از شروط صحت حديث در نزد عامه محدثين است . در تعريف حديث صحيح گفته‌اند : « هو الذى يرويه عدل ضابط عن مثله من بداية السند الى منتهاه من غير علة و لا شذوذ » .\r\n\r\nإتقان :\r\nشناخت ادله با علت‌هاى آن‌ها و ضبط قواعد كلى با جزييات آن‌هاست و بر شناخت يقينى چيزى اطلاق مىشود .\r\n\r\nاثبات :\r\nأثبت الشيىء هرگاه دليل بر وجود آن اقامه نمايد .\r\n1 - قدر مشترك در بين علم ، اعتقاد و ظن چه اين‌كه به ثبوت يا عدم ثبوت حكم تعلق گيرند يا نگيرند .\r\n2 - خبر دادن با زبان به سبب دلالت آن بر حكم ذهنى .\r\n3 - حكم به ثبوت چيزى بنا بر چيزى ديگر ، مانند اثبات حدود با گواهى دادن و اثبات مجازات با قرينه .\r\nاثبات حدود شرعى با ظن : يعنى اين‌كه مدرك مجازات شرعى خبر واحد يا قياس باشد .\r\n\r\nأثر :\r\nنتيجه ، علامت ، حديث ، سنت .\r\nدر علم حديث به مطلق روايت مىگويند چه از صحابه و چه تابعى باشد و در نزد اصوليان مراد از آن سنت است .\r\n\r\nأثر الخطاب :\r\nحكمى كه بر اثر خطاب شارع براى چيزى ثابت شود ، مدلول خطاب نيز ناميده مىشود .\r\n\r\nاجازه :\r\nدر لغت ، اذن دادن است . أجاز العالم تلميذه ، يعنى به او اجازه‌ى روايت حديث داد . در اصطلاح ، اجازه دادن در روايت به صورت كتبى يا شفاهى و بر چند قسم است :\r\nاجازه دادن به شخص معينى براى كتابى كه معين است ، مانند اين‌كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبگويد : به تو اجازه دادم كه فلان كتاب را از من روايت كنى .\r\nاجازه‌ى شخص معين براى غير معين ، مانند اين‌كه به شخص بگويد : به تو اجازه دادم كه شنيده‌ها يا مروياتم را روايت كنى .\r\nاجازه‌ى عام ، به مسلمانان يا كسى كه عصر مرا درك مىكند ، اجازه‌ى روايت حديث را مىدهم .\r\nاجازه‌ى معدوم ، درست نيست . اگر فلانى داراى فرزندى شود به او اجازه دادم . تصرفى را صحيح و نافذ گردانيدن و اين زمانى است كه اجازه به عقود متوقف ملحق شود .\r\n\r\nامضاء :\r\nهرگاه اجازه به عقود نافذ غير لازم ملحق شود .\r\n\r\nاجبار :\r\nواداركردن ولى و سرپرست كسى را كه بر او ولايت دارد بر انجام كارى بدون رضايت او .\r\n\r\nاجبار شرعى :\r\nواداركردن ولى زير دستش را به انجام كارى كه در آن مصلحت شرعى براى آمر و مأمور وجود دارد ، مثل دستور ولى امر به مرتد براى پشيمان شدن . اجبار غير شرعى اكراه ناميده مىشود .\r\n\r\nاجتماع :\r\nدر لغت متضمن التقا و به‌هم رسيدن است ، در اصول در بحث امر و نهى به كار مىرود . اجتماع امر و نهى .\r\nدر نزد متكلمان التقاى اتفاقى در بين مأمور به و منهى عنه در يك چيز است و در نزد آنان تعلق امر را به عنوان فرض و نهى را به عنوان ديگرى كه ربطى به آن ندارد ، فرض مىكنند .\r\nهرگاه ندرتا التقاى دو عنوان در يك چيز اتفاق بيفتد و در آن جمع شوند ، در اين وقت اجتماع امر و نهى است .\r\n\r\nاجتماع حقيقى :\r\nيعنى يك عمل مطابق هردو عنوان است ، مانند نماز در مكان غصبى .\r\n\r\nاجتماع موردى :\r\nفعل واحد مطابق هر دو عنوان نيست ، بلكه دو فعل مقارن و متجاوز در يك زمان هستند كه يكى مطابق عنوان واجب و دوم مطابق عنوان حرام است ، مانند نظر به زن نامحرم در هنگام نمازگزاردن .\r\n\r\nاجتهاد :\r\nاجتهاد در لغت از جهد ( با ضم جيم ) به معناى رنج و مشقت ، و با فتح جيم به معناى كوشش است .\r\nاجتهاد در لغت به معناى به كار بردن نيرو و توان در انجام امرى كه مستلزم\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nزحمت و مشقت است گفته مىشود « اجتهد فلان فى حمل الرحى » و گفته نمىشود « اجتهد فى حمل خردلة » .\r\nتلاش در جست‌وجوى دانستن احكام شرعى .\r\nمجتهد همه‌ى تلاش خود را براى كسب ظن نسبت به حكم شرعى به كار گيرد ، به گونه‌اى كه احساس كند از انجام تلاش بيشتر ناتوان است .\r\n\r\nمحل اجتهاد :\r\nاجتهاد در خصوص قطعى الدلاله درست نيست ، بلكه در خصوص ظنى الدلاله يا در موضوعى است كه صراحتا نصّى درباره‌ى آن نيامده است .\r\nاجتهاد مايه‌ى ثروت‌مند شدن شريعت اسلامى و انقلاب دايمى و تكاملى است و به وسيله‌ى اجتهاد شريعت اسلامى صلاحيت همه‌ى زمان‌ها و مكان‌ها را دارد .\r\n\r\nحكم اجتهاد :\r\nهركس نمىتواند اجتهاد كند ، بلكه بايد داراى شرايطى باشد كه براى مجتهد لازم است ، كه گاهى فرض عينى است و گاهى فرض كفايى .\r\nگاهى تا صد شرط را براى مجتهد در نظر گرفته‌اند كه مهم‌ترين آن‌ها عبارتند از : تسلط بر قرآن ، سنت ، اقوال صحابه و مجتهدان ، اجماع ، وجوه قياس ، آشنايى با زبان عربى و مقاصد شريعت .\r\n\r\nاجتهاد ابداعى :\r\nمجتهد همه‌ى توان خود را در استنباط حكم جديد براى مسأله‌اى كه پيش از او ديگر مجتهدان نظرى نداده‌اند ، با استفاده از ابزارهاى معرفتى موجود در عصر خويش به كار مىگيرد .\r\n\r\nاجتهاد استصلاحى :\r\nمجتهد توان خود را براى رسيدن به مقصود خداوند از متون وحى با تطبيق قواعد كلى و عام كه از كتاب و سنت در جلب مصلحت و دفع مفسده استنباط شده‌اند ، به كار گيرد . مانند حكم به حرمت مخالفت با علايم رانندگى در عصر حاضر .\r\n\r\nاجتهاد انتخابى يا ترجيحى :\r\nمجتهد يكى از آراى گذشتگان را به سبب تناسب با مقتضيات زمان و مكان بر ديگر آرا ترجيح دهد و به آن حكم كند .\r\n\r\nاجتهاد بيانى :\r\nمجتهد در يكى از زمان‌ها توان خود را براى كشف مفهوم موردنظر شارع از متون ظنى الدلاله به كار گيرد ، مانند عام و خاص و مطلق و مقيد . عرصه‌ى اين اجتهاد در حدود فهم معانى متون و ترجيح برخى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمفاهيم بر برخى ديگر است يا در حدود شناخت سند متن و راه اثبات آن است .\r\n\r\nاجتهاد تام :\r\nمجتهد همه‌ى توان خود را براى رسيدن به مراد شارع از متون به كار گيرد .\r\n\r\nاجتهاد تنزيلى :\r\nمجتهد همه‌ى توان خود را براى رسيدن به حسن تطبيق معناى مراد از نصوص در عصر حاضر با استفاده از همه‌ى ابزارهاى معرفتى موجود و روش‌هاى مورد استفاده در علوم اجتماعى و انسانى به كار گيرد .\r\nاصوليان آن را تحقيق المناط مىنامند .\r\n\r\nاجتهاد جماعى :\r\nبه كار گرفتن توان و نيرو از سوى گروهى از مجتهدان براى رسيدن به حكم خداوند درباره‌ى يكى از مسائل .\r\n\r\nاجتهاد در علت :\r\nتلاش در راه تحقق علت حكم شرعى كه به وسيله‌ى نص يا اجماع يا استنباط ثابت شده باشد و تنقيح و تخريج آن براى منضم‌كردن حكم شرعى ديگرى به آن است .\r\n\r\nاجتهاد قياسى :\r\nتلاش براى رسيدن به اثبات يا نفى حكم حادثه‌اى كه نص قطعى و يا ظنى مشخص و يا اجماع صحيحى درباره‌ى آن نباشد . برخى از اصوليان آن را اجتهاد به رأى و ديگران آن را تخريج المناط مىنامند .\r\n\r\nاجتهاد مركب :\r\nاجتهاد دو مجتهد يا بيشتر در يكى از زمان‌ها درباره‌ى مسأله با موضوعى كه دو قول با دو رأى با اقوال و آراى مشهور و مشخصى درباره آن باشد و پس از آن‌ها مجتهد يا مجتهدان در عصر ديگرى درباره‌ى همان مسأله يا همان موضوع اجتهاد كنند و درباره‌ى موضوع موردنظر بخشى از اقوال مجتهدان پيشين را اخذ كنند و آن‌چه كه مجتهدان متأخر گفته‌اند با اقوال مجتهدان گذشته مخالف باشد ، برخى اصوليان اين‌گونه اجتهاد را اجتهاد تلفيقى ناميده‌اند .\r\nمثل مسأله عمريه كه اگر زنى بميرد و شوهر و پدر و مادر داشته باشد ، جمهور علما گفته‌اند شوهر نصف ، يك‌سوم باقى براى مادر و بقيه براى پدر از طريق فرض و تعصيب مىبرد .\r\nاما ابن عباس گفته است : شوهر نصف ، مادر يك‌سوم تركه و پدر يك ششم مىبرد . اگر مجتهدى در اين\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمسأله قول ثالثى را ابراز كند كه براى مادر يك‌سوم تركه با شوهر و يك سوم بقيه را با زوجه ببرد ، اين اجتهاد ، اجتهاد مركب است .\r\n\r\nاجتهاد مستقل :\r\nكسى كه ابزارهاى اجتهاد را به‌طور كامل بر طبق اصول و روش‌هاى غير تقليدى داشته باشد و اين براى رسيدن به معانى موردنظر در نصوص دينى يا براى تطبيق اين مفاهيم در زندگى است مثل اجتهاد ائمه اربعه .\r\n\r\nاجتهاد مطلق :\r\nكسى كه ابزارهاى اجتهاد را بر طبق اصول و روش‌هاى يكى از ائمه مجتهد مستقل داشته باشد ، مانند شيبانى و نووى .\r\n\r\nاجتهاد معتبر :\r\nاجتهاد كسى كه داراى ابزارهاى اجتهاد معتبر در يكى از عصرها باشد . هراجتهادى كه از مجتهد مستقل يا مطلق صادر شده باشد معتبر است .\r\n\r\nاجتهاد مقاصدى :\r\nبه كار گرفتن مجتهد توان خود را براى كشف مقاصد عمومى ، خصوصى ، كلى ، جزيى ، اصلى و تبعيى كه به سبب متون دينى تنظيم مىگردند ، به خاطر تحقق رابطه و انسجام بين الفاظ متون دينى و اهداف كلى .\r\n\r\nاجتهاد مقيد :\r\nاجتهادى كه از سوى مجتهد بر طبق اصول مذهب معينى به قصد دفاع از آراى پيشواى مذهب و اجتهادات امام صورت گيرد .\r\n\r\nاجتهاد ناقص :\r\nنظر عجولانه ، ناقص و غير اصولى هنگام استنباط حكم حادثه يا اراده‌ى فهم معناى يكى از متون دينى .\r\n\r\nإجزاء :\r\nأجزاء و أجزأه الشىء ، هرگاه كفايت كند ، بىنياز كردن . مجزئى يا مجزى بودن فعل در اصول فقه يعنى انجام دادن فعلى كه در عدم درخواست مجدد فعل كفايت مىكند ، يعنى انجام فعل در وقت خود يا پس از آن‌چه اين‌كه خللى در آن بوده يا نبوده باشد كه شامل ادا ، قضا و اعاده مىشود .\r\nبرخى آن را موجب ساقط شدن قضا مىدانند .\r\nاما إجزاء زمانى است كه اگر مكلف ، مأمور به را به گونه‌اى كه شارع طلب كرده است انجام دهد تكليف از او ساقط مىشود و إجزاء به‌طور قطع متحقق مىشود .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمتكلمان را نظر بر آن است كه فعل موافق شرع باشد چه موجب اسقاط قضا شود يا نشود ، اما در نزد فقيهان صحت عبادت ، يعنى اسقاط قضا و صحت را مرادف إجزاء مىدانند . اما در بين صحت و إجزاء تفاوت وجود دارد . صحت اعم از إجزاء است ؛ چون عبادات و معاملات متصف به صحت مىشوند ، اما إجزاء تنها در مورد عبادات به كار مىرود . مقابل إجزاء ، عدم و مقابل صحت ، بطلان است .\r\n\r\nاجماع :\r\nدر لغت به معناى تصميم گرفتن و توافق‌كردن است . أجمع فلان على كذا : يعنى تصميم گرفت :\r\n « فَأَجْمِعُوا أَمْرَكُمْ ؟ »  ( يونس / 17 ) تصميم بگيريد .  « وَ أَجْمَعُوا أَنْ يَجْعَلُوهُ فِي غَيابَتِ الْجُبِّ »  ( يوسف / 15 ) تصميم گرفتند ، او را در نهان‌خانه‌ى چاه بگذارند . « من لم يجمع الصيام قبل الفجر فلا صيام له ، يعنى يعزم » معناى دوم ، توافق‌كردن ، همداستان شدن است : « لا تجتمع أمتى على ضلالة » امتم بر گمراهى همداستان نمىشوند .\r\nدر بين اين دو معنا تفاوت وجود دارد :\r\n1 - اجماع به معناى اول از يك تن و يا چندين تن متصور مىشود ، اما به معناى دوم از دو نفر و بيشتر متصور مىشود .\r\n2 - عزم و تصميم جمع دل‌هاست ، اما در اتفاق و توافق جمع آراست . 3 - اجماع به معناى تصميم با خودش و حرف جر « على » متعدى مىشود ، اما اجماع به معناى توافق تنها به وسيله‌ى حرف جر « على » متعدى مىشود .\r\n\r\nاجماع در اصطلاح :\r\nتوافق همه‌ى مجتهدان امت اسلامى پس از وفات پيامبر صلّى اللّه عليه و آله و سلّم در يكى از زمان‌ها بر هر امرى از امور دينى يا دنيوى يا عقلى است . اجماع در امور دينى مانند حليت بيع ، و حرمت ربا ، در لغت مانند دلالت فاء بر تعقيب و تراخى ، در عقليات مانند حدوث جهان و در امور دنيوى مانند اداره‌ى كشور جايز است .\r\n\r\nأقسام إجماع :\r\nاجماع صريح بر دو قسم است : قولى و عملى .\r\n\r\nإجماع صريح قولى :\r\nيعنى توافق لفظى همه‌ى مجتهدان بر يك حكم شرعى و صراحتا رأى خود را به وسيله‌ى فتوا يا قضا بيان كرده باشند .\r\n\r\nإجماع صريح عملى :\r\nهمه‌ى مجتهدان بر يك عملى متفق باشند ، بدون صدور قول .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nإجماع سكوتى :\r\nيكى از مجتهدان درباره‌ى مسأله‌اى فتوا بدهند ، ولى كسى با آن مخالفت نكند و بقيه سكوت كنند . اجماع ضمنى ، اعتبارى و ظنى نيز ناميده مىشود .\r\n\r\nإجماع اهل البيت :\r\nشيعه‌ى زيديه و اماميه به آن معتقدند و به آن اجماع عترت هم گفته مىشود ، يعنى اتفاق عترت پيامبر بر حكم مسأله‌اى .\r\n\r\nإجماع اهل مدينه :\r\nاين اجماع شامل صحابه و تابعين مىشود ، يعنى اگر اهل مدينه‌ى پيامبر صلّى اللّه عليه و آله و سلّم بر سخن يا عملى اتفاق نظر داشته باشند ، حجت است . موافقان اين اجماع مىگويند :\r\nاهل مدينه گروه زيادى بودند كه شاهد تنزيل قرآن و آگاه به تفسير و تأويل آن بوده‌اند و اين خصوصيت ، نسل پس از نسل منتقل شده است و اتفاق جمع زيادى از مجتهدان بر خطا عادتا ممتنع است . پس عادتا سخنشان درست و پيروى از آن واجب است اما دليل قاطعى بر آن از كتاب و سنت نيست و مبناى اتفاقى مدنى جريان عرف و عادت بر ممارست چنين سخن و عملى است و امام مالك مادام كه نص صريحى از كتاب يا سنت متواتر با آن مخالف نباشد ، آن را حجت مىداند . مانند تعداد ركعت‌هاى نماز شب كه آن را سى و شش ركعت مىدانند .\r\n\r\nإجماع اهل الحرمين :\r\nاتفاق اهالى مكه و مدينه بر سخن يا عملى به استثناى ديگر شهرها و برخى آن را حجت مىدانند ؛ چون اجماع مختص صحابه است و اين دو شهر پايگاه صحابه بوده‌اند .\r\n\r\nإجماع إحاطى :\r\nاحاطه به اقوال همه‌ى علما در يك مسأله .\r\nاجماع خلفاى راشدين ، مراد خلفاى اربعه است و دليل آنان « عليكم بسنتى و سنة الخلفاء الراشدين من بعدى و عضوا عليها بالنواجذ » است ، ولى خبر واحد است و خلفاى راشدين در اين چهار نفر منحصر نمىشود ، بلكه هركسى را كه داراى اين ويژگى باشد ، شامل مىشود . مانند عمر بن عبد العزيز .\r\n\r\nإجماع شيخين :\r\nيعنى ابو بكر و عمر رضى اللّه عنه طرف‌داران اين اجماع به حديث « إقتدوا باللذّين من بعدى أبى بكر و عمر » استفاده كرده‌اند و اين خبر واحد است و اصلى از اصول با آن ثابت نمىشود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nإجماع صحابه :\r\nيعنى اگر صحابه‌ى پيامبر بر هرامرى از امور اتفاق‌نظر داشته باشند ، حكم شرعى است : يعنى به سبب شهرت و انتشار آن در حضور پيامبر صلّى اللّه عليه و آله و سلّم صحابه نيازى به نقل آن با نص صريح ندارند ، بلكه اجماع آنان بر اين امر به مثابه نص است .\r\n\r\nإجماع المصرين :\r\nيعنى دو شهر بصره و كوفه . اجماع اهل اين دو شهر به سبب اين است كه موطن صحابه بوده‌اند و مبناى آن بر عرف است .\r\nاجماع اهل حل و عقد ، عبارت از توافق اهل حل و عقد از امت پيامبر در يكى از زمان‌ها بر حكم واقعه‌اى است . مراد از اهل حل و عقد ، يعنى كسانى كه در حكومت ، مسؤولان رده بالا هستند . گاهى مجتهدند و گاهى مجتهد نيستند و دليل قاطعى مانند اجماع مجتهدان بر آن نيست .\r\n\r\nإجماع استقرايى :\r\nيعنى در اقوال همه‌ى علما تتبع‌كردن و مخالفى را نيافتن و اين نياز به استقراى اقوال همه‌ى مجتهدان دارد و امكان آن بسيار دشوار است .\r\n\r\nاجماع امت :\r\nكه مراد از آن امت پيامبر است و طرف‌داران اين اجماع برآنند كه نصوص قاطعى در اثبات اين اجماع وجود دارد و كاشف از دليل است ، اما نصوصى كه دراين‌باره روايت شده‌اند ، يا قطعى الثبوت و ظنى الدلاله و يا ظنى الثبوت و ظنى الدلاله هستند و نمىتوانند اثبات‌كننده‌ى اجماع باشند .\r\n\r\nإجماع بر اصل تعليل :\r\nاصوليان در اين‌كه حكم شرعى معلل به علتى است متفقند ، ولى در تعيين علت اختلاف دارند ، مانند داستان شخص اعرابيى كه با زنش در ماه رمضان مقاربت كرده بود كه در تعيين علت وجوب اختلاف دارند ، برخى علت وجوب كفاره را هتك حرمت ماه رمضان با هرمفطرى مىدانند و هركس كه عمدا افطار كند ، هرچند بدون جماع باشد ، بايد كفاره دهد كه حنفيه و مالكيه به آن قايلند ، دسته‌ى ديگر علت وجوب كفاره را هتك حرمت ماه رمضان تنها به سبب جماع مىدانند و اين نظر شافعى و حنابله است .\r\n\r\nإجماع محصل :\r\nاجماعى كه مجتهد از طريق حس و جست‌وجو كسب مىكند ، نه از طريق نقل و سماع .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nإجماع مخصص :\r\nاتفاق مجتهدان در يكى از عصرها بر اين‌كه مراد از لفظ بعضى از آن است كه ظاهرش اقتضا مىكند نه همه‌ى افرادش ، مثل نصف بودن مجازات بهتان بر برده با قياس بر نصف مجازات او در زنا .\r\n\r\nإجماع مركب :\r\nآن است كه مجتهدان درباره‌ى حكم مسأله‌اى به دو دسته تقسيم مىشوند ؛ گروهى معتقد به حرمت و گروه ديگرى به كراهت آن قائل باشند از مجموع دو قول حرمت و كراهت ، اجماع بر عدم قول بر وجوب يا ندب يا اباحه حاصل مىشود . اگر مجتهد يا مجتهدانى بر وجوب يا ندب يا اباحه آن قائل شوند ، قول سومى كه خارق اجماع است ، حاصل مىشود .\r\n\r\nإجماع منقول :\r\nاجماعى است كه اهل اجماع به آن رسيده‌اند و برخى از آن‌ها براى يكى از مجتهدانى كه در مجلس اجماع نبوده نقل مىكند و ثبوت اين اجماع مثل ثبوت خبر واحد است .\r\n\r\nإجمال :\r\nكلامى كه مبهم است و احتمال چند معنا دارد .\r\n\r\nإحتمال :\r\nمراد از آن امكان ذهنى است ، يعنى تصور طرفين آن كافى نيست ، بلكه ذهن در نسبت بين آن‌ها مردد است ، اگر به معناى وهم و جواز باشد ، لازم است و اگر به معناى اقتضا و تضمين باشد ، متعدى است .\r\n\r\nإحتياط :\r\nتعهد : تحفظ ، رعايت ، ثقه ، تثبت .\r\nدورى از شبهات و يا مشتبهات از ترس ارتكاب گناه ، مانند روزه‌ى يوم الشك .\r\n\r\nإحتياط شرعى :\r\nاصطلاح اصول اماميه است و مراد از آن لزوم انجام همه‌ى تكليف‌هاى احتمالى است ، يا دورى از آن‌ها در هنگام شك و ناتوانى در تحصيل حقيقت آن همراه با امكان انجام يا اجتناب از آن است . علماى اصولى آن را حجت نمىدانند .\r\n\r\nإحسان :\r\nيكى از نام‌هاى مندوب است .\r\nخدا را چنان پرستش كن كه گويى او را مىبينى و اگر تو او را نمىبينى ، او شما را مىبيند .\r\n\r\nإحصان :\r\nپاك‌دامنى\r\nداراى چند معناست : 1 - اسلام ( نساء / 25 ) 2 - آزادى ( نساء / 25 ) 3 - ازدواج ( نساء 24 / ) 4 - پاك‌دامنى ( نور 4 / )\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nالإحكام :\r\nعنوان دو كتاب الإحكام فى أصول الأحكام از آمدى ( م 631 ه . ق ) و الإحكام فى أصول الأحكام از ابن حزم اندلسى است ( م 456 ه . ق ) .\r\n\r\nإختلاف الحديث :\r\nكتابى است از امام شافعى . احاديثى را كه متعارض به نظر مىرسند در اين كتاب جمع كرده است و اولين كتاب در اين موضوع است .\r\n\r\nإخاله :\r\nأخال فلان للخير ، هرگاه دلايل آن آشكار شود .\r\nيعنى در بين وصف و حكم مناسبتى باشد ، به گونه‌اى كه از تشريع حكم بر آن تحقق مصلحتى كه مقصود شارع است مترتب مىشود و ناميدن آن به اخاله براى آن است كه مناسبت وصف با حكم خيال كرده مىشود :\r\nيعنى گمان برده مىشود كه وصف علت است . مناسبت ، استدلال و تخريج المناط نيز ناميده مىشود .\r\nتعيين علت اصل به محض ظهور مناسبت در چيزى كه داراى وصف است نه به سبب نص و يا غير آن ، مانند اسكار كه وصف مناسب تحريم خمر است .\r\n\r\nإخبار :\r\nخبر دادن\r\nاصوليان گفته‌اند : نسخ اخبار جايز نيست ، ولى نسخ اخبار جايز است .\r\n\r\nإختلاف :\r\nضد اتفاق\r\nدر اصطلاح ، يعنى راه مختلف و هدف يكى باشد ، ولى در خلاف هردو مختلف است . عده‌اى گفته‌اند :\r\nاختلاف در قولى استعمال مىشود كه مبنى بر دليل باشد .\r\n\r\nالأخذ بالأخف :\r\nعمل به ضعيف‌ترين اقوال تا اين‌كه دليلى بر انتقال به قوىتر دلالت كند و اكثرا در بين مذاهب يا در بين احتمالات متعارض است و به قاعده « الاصل فى المضار المنع » برمىگردد .\r\n\r\nالأخذ بأقل ما قيل :\r\nاگر چند نفر درباره‌ى امرى اختلاف و چند قول داشته باشند ، هرگاه دليلى بر زياده دلالت نكند ، به كمترين آن‌ها عمل مىشود و بر دو قسم است :\r\nأ - عمل به قولى كه به حداقل در آن‌چه كه اصل بر برائت ذمه است ، قائل است كه پس از اتفاق بر وجوب آن درباره‌ى اندازه‌اش اختلاف مىشود ، مثل ديه‌ى اهل ذمه‌اى كه توسط مسلمانى از روى خطا كشته شود .\r\nب - عمل به قولى كه به حداقل قائل است ، در آن‌چه كه بر ذمه ثابت است ، مانند نماز جمعه كه فرض بودن آن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبالاتفاق ثابت است ، ولى در تعداد كسانى كه نماز جمعه با آن‌ها منعقد مىشود اختلاف دارند ، شافعيه و حنابله چهل نفر ، مالكيه دوازده نفر و حنفيه سه نفر را شرط صحت مىدانند . عمل به حداقل مقتضى عمل به قول حنفيه است .\r\n\r\nأداء :\r\nدر نزد اصوليان ، يعنى انجام عبادت در وقتى كه شرع براى آن تعيين كرده است .\r\n\r\nأداى حديث :\r\nروايت و تبليغ حديث براى استدلال و احتجاج به آن است .\r\n\r\nأداى كامل :\r\nكارى كه شخص همان‌گونه كه به او فرمان داده شده است انجام دهد ، مانند كسى كه امام را درك مىكند ، داراى همه‌ى اوصاف شرعى اعم از اركان و شروط است .\r\n\r\nأداى ناقص :\r\nبر خلاف اداى كامل است مانند نماز گزاردن منفرد و مسبوق .\r\n\r\nأداى مشابه قضا :\r\nاداى كسى است كه به امام پيوسته و پس از امام بقيه‌ى مناسك را انجام مىدهد كه به اعتبار وقت مؤدى و به اعتبار اين‌كه با امام تكبير تحرم گفته لازم است كه با او نماز را ادا كند و سپس اعمالى را كه با امام انجام نداده است ، قضا كند .\r\n\r\nأداء در معناى قضا :\r\nانجام برخى از عبادت در وقت آن و برخى ديگر پس از خروج وقت آن است .\r\n\r\nأداى قاصر :\r\nانجام عملى كه از نظر شرعى مطلوب است ، ولى جامع اوصاف شرعى اعم از اركان و شروط نيست .\r\n\r\nادب :\r\nآن‌چه كه پيامبر صلّى اللّه عليه و آله و سلّم انجام مىداده ، بدون اين‌كه به آن امر كند ، مانند رو به قبله‌كردن هنگام وضو .\r\nآن‌چه كه پيامبر صلّى اللّه عليه و آله و سلّم يك بار انجام مىداده و دوبار يا بيشتر ترك مىكرده و مرتبه‌ى آن كمتر از مستحب است .\r\n\r\nأدله :\r\nجمع دليل و مراد از آن راهنما و أماره است : يعنى به مطلوب دلالت اشاره مىكند . ادله‌ى اجتهادى ( ادله‌ى شرعى متفق عليه ) ادله‌ى تبعى ( ادله‌ى شرعى مختلف فيها ) ادله‌ى تشريعى ( ادله‌ى شرعى ) .\r\n\r\nأدله‌ى شرعى :\r\nدليل در اصطلاح ، يعنى آن‌چه كه رسيدن به مطلوب خبرى ( حكم شرعى ) با درست انديشيدن در آن را ممكن مىسازد .\r\nدليل در نزد اصوليان آن است كه حكم شرعى عملى به گونه‌ى قطع يا ظن از آن استفاده مىشود .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nادله‌ى شرعى :\r\nمجموعه‌اى از ادله‌ى نقلى و اجتهادى هستند كه به سبب آن‌ها به شناخت احكام شرعى درباره‌ى مسائل و حوادث رسيده مىشود .\r\nادله‌ى شرعى بر دو قسم‌اند :\r\n1 - متفق عليه : قرآن ، سنت ، اجماع ، قياس .\r\n2 - مختلف فيها : قول صحابى ، عرف ، سد ذرايع ، مصالح مرسله ، استحسان شريعت‌هاى پيشين ، استصحاب ، استقراء .\r\nاين ادله يا نقلى هستند يا عقلى .\r\nنقلى : كتاب ، سنت ، اجماع ، عرف ، شريعت‌هاى پيشين ، قول صحابى .\r\nعقلى : قياس ، مصالح مرسله ، استحسان ، سد ذريعه ، استصحاب .\r\n\r\nإذ :\r\nاز حروف معانى و ظرف زمان گذشته است و گاهى بر مستقبل ، تعليل ، مفاجاة ، تأكيد و تحقيق دلالت مىكند .\r\n\r\nإذا :\r\nاز حروف معانى ، ظرف زمان مستقبل و گاهى براى مفاجاة است .\r\nاذا ، اذن با الف و تنوين در نزد بصريان و با نون بدون تنوين نزد كوفيان از حروف معانى و براى جواب و پاداش است .\r\n\r\nإذن :\r\nدر لغت اعلام‌كردن است و در شرع فك حجر و آزادى تصرف براى كسى است كه ممنوع التصرف بوده است .\r\n\r\nأدلة التخصيص :\r\nهر دليلى كه بر تخصيص دلالت كند ، خواه به سبب يكى از ادات تخصيص باشد كه متصل به عام هستند خواه متن ديگرى كه به متن عام متصل نباشد .\r\nاراده : صفتى است كه براى شخص زنده وضعيتى را ايجاد مىكند تا كارى از او صادر شود و در حقيقت هميشه به معدوم تعلق مىگيرد و صفتى است كه براى حصول و وجود كارى اختصاص مىيابد . گروهى آن را مترادف با مشيت مىدانند ، علم مقدم بر مشيت ، مشيت مقدم بر اراده است . لفظ خاص گاهى به وسيله‌ى اراده به معناى عموم منتقل مىشود و لفظ عام نيز گاهى به معناى خاص منتقل مىشود .\r\nامر و نهى مستلزم طلب و اراده‌ى آمر هستند ، امر متضمن طلب مأمور به و اراده انجام آن است . اراده گاهى به تكليف اعم از امر و نهى تعلق مىگيرد و گاهى به مكلف به ، يعنى ايجاد و اعدام آن تعلق مىگيرد .\r\nاراده در شريعت دو قسم است : اراده‌ى آفرينش تقديرى كه به همه‌ى آن‌چه كه اراده شده تعلق مىگيرد ، يعنى هرچه را\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكه خداوند اراده كند ، مىشود و هرچه را كه اراده نكند ، نمىشود .\r\nاراده‌ى آمريه كه متعلق به طلب ايجاد مأمور به و عدم ايجاد منهى عنه است ، يعنى دوست دارد آنچه را كه واجب كرده است ، انجام داده شود .\r\n\r\nإراده‌ى انشايى :\r\nكه صيغه‌ى إفعل و آن‌چه كه در معناى آن است ، براى آن وضع شده است .\r\n\r\nإراده‌ى تشريعى :\r\nاراده‌اى است كه به افعال بندگان از حيث انجام و عدم انجام تعلق مىگيرد و مقصود از آن امر و نهى است .\r\n\r\nإراده‌ى تكوينى :\r\nاراده‌اى است كه به تكوين و ايجاد اشيا تعلق مىگيرد .\r\n\r\nإراده‌ى حقيقى :\r\nيكى از اوصاف نفس است كه بر آن عارض مىشود و از اقسام اراده‌ى خارجى است .\r\n\r\nإراده‌ى خارجى :\r\nدو قسم است :\r\nإراده‌ى حقيقى كه صفتى است قائم به نفس و سبب تحريك عضلات به سوى انجام افعال مطلوب است .\r\nدوم : اراده‌ى انشاييه كه با صيغه‌ى « إفعل » و غير آن ايجاد مىشود .\r\n\r\nإراده‌ى ذهنى :\r\nكه به آن اراده‌ى مصداقى ذهنى گفته مىشود و آن عبارت از توجه ذهن به سوى لفظ است .\r\n\r\nإراده‌ى لفظ :\r\nاراده‌ى معنى مؤكدتر از اراده‌ى لفظ است ؛ چون‌كه معنا ، مطلوب و لفظ وسيله است .\r\n\r\nأرباب خصوص :\r\nكسانى هستند كه معتقدند براى عموم صيغه‌ى خاص نيست و صيغه‌هايى كه براى عموم ذكر كرده‌اند ، براى خصوص وضع شده‌اند و آن كمترين جمع است و جز با قرينه مقتضى عموم نيست . اين نظر ابن المنتاب مالكى و محمد بن شجاع بلخى حنفى است .\r\n\r\nإرشاد :\r\nتفاوتى در بين ارشاد و ندب نيست ، جز اين‌كه ندب براى پاداش اخروى و ارشاد براى يادآورى مصلحت دنيوى است .\r\n\r\nاركان :\r\nجمع ركن و آن اصل ، قوام و وجود هرچيزى است .\r\n\r\nاركان حكم :\r\nحاكم ، محكوم عليه ، محكوم فيه ، حكم .\r\n\r\nأرش :\r\nديه‌ى جراحات بدن و اعضاى آدمى است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nإرشاد الفحول :\r\nكتابى از امام محمد بن على شوكانى ( م 1255 ه . ق ) بيانگر روش اجتهاد اوست و در بيان مسائل و توضيح آرا علىرغم پيچيده بودن برخى از آرا كتابى ارزش‌مند است .\r\n\r\nاركان اشتقاق :\r\n1 - اسمى كه در مقابل معنايى وضع شده است 2 - به نسبت اين معنى داراى لفظ ديگرى است 3 - مشاركت در بين اين دو اسم در حروف اصلى 4 - تغييرى كه فقط در حرف يا حركت يا هردو در اسم ايجاد مىشود .\r\n\r\nإزدحام المعانى :\r\nتوارد معانى بر لفظ بدون برترى دادن يكى از آن‌ها بر بقيه همان‌گونه كه در لفظ مشترك در اصل وضع وجود دارد .\r\n\r\nإستئمار :\r\nطلب امر . استئذان ، طلب اذن .\r\n\r\nاسباب تخفيف :\r\nهفت قسم است : 1 - سفر 2 - بيمارى 3 - إكراه 4 - نسيان 5 - جهل 6 - عسر و عموم بلوى 7 - نقص .\r\nاسباب احكام ، اسباب تملك و اسباب شرعى .\r\n\r\nأسباب الشرائع :\r\nراه‌هايى كه به وسيله‌ى آن‌ها احكام شرعى شناخته و ثابت مىشوند .\r\n\r\nإستئناف :\r\nآن‌چه كه در پاسخ سؤال مقدر گفته مىشود ، مانند اين‌كه كسى بگويد : « جائنى القوم » گويا كسى مىپرسد با آنان چه كار كردى ؟ گوينده در جواب مىگويد : أما زيد فأكرمته .\r\n\r\nإستثناء :\r\nدر لغت يعنى منع و بازداشتن و بر دو قسم است : متصل و منفصل .\r\nمتصل : آن است كه مستثنى از جنس مستثنى منه باشد ، مانند جاء القوم إلا محمدا .\r\nمنقطع : آن است كه مستثنى از جنس مستثنى منه نباشد ، مانند   لا يَسْمَعُونَ فِيها لَغْواً وَ لا تَأْثِيماً إِلَّا قِيلًا سَلاماً سَلاماً .   ( واقعه / 22 ) و استثناى متصل موردنظر اصوليان است .\r\nاستثنا معيار عموم است ، يعنى به سبب آن عموم لفظ آزمايش مىشود .\r\nهرگاه چند جمله برهم عطف شوند و استثنايى در آخر آن‌ها ذكر شود ، اگر در كلام قرينه‌اى نباشد كه استثنا بر بعضى از آن‌ها برمىگردد ، لازم است حمل بر همه‌ى آن‌ها شود .\r\nاشتراط همان معناى استثناست .\r\nاستثنا از نفى ، اثبات و استثنا از اثبات ، نفى است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nاستحاله :\r\nانتقال از حالتى به حالتى ديگر و حركت در كيفيات است ، مانند آب كه گرم مىشود سپس با بقاى صورت نوعى سرد مىشود .\r\n\r\nإستحاله :\r\nناممكن بودن .\r\n\r\nإستحباب :\r\nدر لغت : جست‌وجوى چيزى كه انسان آن را دوست دارد .\r\nدر اصطلاح : آن‌چه كه انجام دادنش موجب پاداش و مجازاتى بر ترك آن نيست ، مانند تطوع ، نفل و ندب .\r\n\r\nإستحسان :\r\nاستحسان در لغت ، يعنى چيزى را نيكو شمردن و بر هرچيزى كه انسان از صورت‌ها و معانى گرايش و علاقه داشته باشد اطلاق مىشود ، هرچند در نزد ديگران زشت باشد .\r\nفقها درباره‌ى دليل بودن آن اختلاف دارند : حنفيه و حنابله آن را دليل مىدانند ، ولى ديگران آن را دليل نمىشمارند حتى امام شافعى گفته است : « من استحسن فقد شرع » : يعنى اگر كسى حكمى را بدون دليل شرعى اثبات نمايد و آن را نيكو بداند ، وضع كننده‌ى اين حكم است .\r\nبا اين حال امام ابو حنيفه مقامش والاتر از آن است كه در مسائل شرعى بدون دليل سخنى بگويد و يا به اصلى شرعى مراجعه نكند .\r\nدانشمندان اصولى چند تعريف براى استحسان ذكر كرده‌اند :\r\n1 - عمل به قوىترين دليل‌ها .\r\n2 - عدول حكم مسأله‌اى از حكم نظاير آن به سبب دليل خاصى .\r\n3 - عدول از مقتضاى قياسى به قياس قوىتر از آن .\r\n4 - عمل به مصلحت جزيى در مقابل دليل كلى .\r\n5 - دليلى كه به قلب مجتهد القا شده ، ولى بيان او قاصر از اظهار آن است .\r\nكرخى در تعريف آن گفته است : عدول از حكم مسأله‌اى به سوى حكمى خلاف آن به سبب دليل قوىترى .\r\nيعنى اگر در مسأله‌اى حكمى مخالف حكم مسائل مشابه آن به سبب دليلى كه بر آن دلالت مىكند ، داده شود و از دليلى كه بر عموم دلالت مىكند ، راجح‌تر باشد . مانند اين‌كه شخص بگويد : « ما لى صدقة » يا « للّه علىّ أن أتصدق بمالى » ، مال در اين‌جا مفرد است و اضافه شده و شامل همه‌ى اقسام مال چه اموال زكوى و چه غير\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nآن مىشود و مقتضاى عموم آن است كه واجب است زكات همه‌ى اموالش را بدهد ، جز اين‌كه دليل ديگرى وجود دارد كه از عمل به مقتضاى اين عموم منع مىكند و آن آيه‌ى :  « خُذْ مِنْ أَمْوالِهِمْ صَدَقَةً »  ( توبه / 103 ) كه مراد از اموال در آيه‌ى كريمه بنا بر اجماع علما اموال زكوى است . پس در سخن اولى « مالى صدقة » چنين است و جامع بين اين دو مسأله نسبت دادن زكات به مال است و آيه در نزد ابو حنيفه مخصص دليلى است كه بر وجوب وفا به نذر دلالت مىكند و خاص راجح‌تر از عام است ، بنابراين به آن عمل مىكند .\r\n\r\nاقسام استحسان :\r\n\r\n1 - إستحسان اجماعى :\r\nيعنى سند آن اجماع است عدول از مقتضاى قياس به حكم ديگرى كه اجماع بر آن منعقد شده است ، مانند عقد استصناع ، سفارش ساختن ابزار ، يعنى اين‌كه شخص با صنعتگرى قرارداد ببندد كه در مقابل ساختن كالاى معين مبلغ معينى به او بدهد كه قياس مقتضى صحيح نبودن آن است ؛ چون عقد معدوم است و در هنگام عقد موجود نيست و شرع نيز از بيع معدوم نهى كرده است ، اما با اين وصف به خاطر عمل‌كردن به آن از سوى مردم علما نيز آن را پذيرفته‌اند . علماى حنفيه گفته‌اند : چون مردم به آن عمل كرده‌اند و كسى از مجتهدان با آن مخالفت نكرده است پس از روى استحسان ، اجماع بر جايز بودن آن منعقد شده است ، ولى در حقيقت ترجيح اجماع صحابه است و ربطى به استحسان ندارد ، بلكه جاى آن در ترجيح ادله است و استصناع به وسيله‌ى سنت ثابت است و پيامبر سفارش ساختن انگشتر و منبر را داد .\r\n\r\n2 - إستحسان السنة :\r\nعدول از حكم قياس به حكم مخالف آن‌كه در سنت ثابت شده است و برخى از اصوليان آن را استحسان النص ناميده‌اند ، با توجه به اين‌كه نصى كه مقتضى عدول از قياس جلى است ، گاهى آيه و گاهى حديث است ، ولى در سنت بيشتر است و موجب شده كه برخى از اصوليان آن را استحسان السنة بنامند ، مانند بيع سلم كه بيع سلف هم ناميده مىشود ( پيش‌فروش ) . يعنى مالى كه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدر وقت فروش در نزد فروشنده نيست ، ولى اوصافش مشخص است در مقابل قيمتى كه مشترى نقدا مىپردازد فروخته شود ؛ زيرا فروختن مالى است كه در نزد انسان نيست و دو نص درباره‌ى آن هست ؛ اولى عامى كه مقتضى عدم جواز آن است و آن حديث پيامبر صلّى اللّه عليه و آله و سلّم خطاب به حكيم بن حزام است كه فرمود : « لا تبع ما ليس عندك » دومى : خاص است كه مقتضى جواز آن است و آن روايتى است كه هنگام ورود پيامبر صلّى اللّه عليه و آله و سلّم به مدينه مردم ميوه‌ها را براى يك سال يا دو سال پيش‌فروش مىكردند . پيامبر فرمود : هركس پيش‌فروش مىكند ، با پيمانه‌ى معين و تا مدت معين باشد .\r\nپس استحسان در اين‌جا عدول از حكم باطل بودن پيش‌فروش است كه حكم عام ثابتى براى نظاير آن است به سوى حكم صحت آن بنا بر نص خاص . در اين مسأله نص مشخص متضمن حكم خلاف حكم نظاير آن مىباشد كه به مقتضاى نص عام يا يك قاعده عام مشخص ثابت شده است .\r\nمانند پذيرفتن شهادت خزيمه به جاى دو نفر كه پيامبر صلّى اللّه عليه و آله و سلّم فرمود : « من شهد له خزيمة فهو حسبه » ، پس قبول شهادت خزيمه عدول از قياس است ؛ زيرا قياس آن است كه شهادت يك نفر پذيرفته نشود ، چون نصاب بينه ، دو نفر يا يك مرد و دو زن است ، ولى از قياس به سبب ورود حديث عدول شده است .\r\n\r\n3 - إستحسان ضرورى :\r\nآن است كه با حكم قياس نظر به ضرورت موجبه يا مصلحت مقتضى براى رفع نياز يا دفع مشكلى مخالفت شود و اين زمانى است كه حكم قياس منجر به ايجاد مشكل و يا مشقتى در برخى مسائل شود كه در اين وقت بنا به عمل به استحسان به سوى حكم ديگرى كه دشوارى را بر طرف و مشكل را رفع كند ، عدول مىشود . مانند ضامن بودن اجير مشترك كه براى عموم كار مىكند ، مثل رنگرز ، آهنگر ، خياط و نجار كه همه اجير مشترك و طبق قاعده‌ى استحسان ، ضامن اموال مردم هستند ، مگر اين‌كه سبب از بين رفتن جنس معمولا قابل اجتناب نباشد ، مانند آتش‌سوزى كه قياس ، مقتضى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nصحيح نبودن اين ضمانت است ؛ چون آن‌ها امين‌اند و دستشان دست امين است و دست ضمانت نيست ، ولى طبق قاعده‌ى استحسان ضامن مال تلف شده هستند تا به سبب منفعت‌طلبى بيش از توان سفارش مردم را نپذيرند و در نگهدارى اموال مردم سستى نورزند . ولى اجير خاص كه همه‌ى وقتش را در اختيار كارفرما قرار داده است ، ضامن مالى كه در دستش تلف مىشود ، نيست . مگر اين كه تعدى يا تفريط كند ؛ چون دستش دست امانت است و دست ضمانت نيست . همچنين مانند افتادن چيز نجس در داخل چاه و حوض .\r\n\r\nإستحسان عرفى :\r\nعدول از مقتضاى حكم قياس به حكم ديگرى كه مخالف آن است به سبب عمل‌كردن به آن از سوى عرف مانند اين‌كه شخصى سوگند ياد كند كه گوشت نخورد ، سپس ماهى بخورد كه بنا به عمل به مقتضاى قياس سوگندش شكسته شده و بايد كفاره بپردازد ، ولى بنا به قاعده‌ى إستحسان سوگندش شكسته نشده ؛ چون عرف از ماهى اراده‌ى گوشت نمىكند .\r\nيعنى عرف و عادتى كه مردم به آن عادت كرده‌اند ، ولى مخالف قاعده‌ى مشخصى است كه در فقه حنفى مثال‌هاى زيادى دارد . در فقه حنفى آمده است كه شرايط ضمن عقد درست‌اند ، مادامى كه مخالف مقتضاى عقد نباشند و هرشرطى كه مخالف مقتضاى عقد باشد ، باطل است .\r\nدر معاملات مالى عقد با شرط قرار دادن در آن باطل مىشود ، ولى از اين قاعده عدول نموده و هرشرطى را كه معامله به وسيله‌ى آن صورت گيرد و عرف آن را پذيرفته باشد ، اجازه داده‌اند و اين استحسانى است كه خلاف قياس و به وسيله‌ى عرف ثابت است .\r\n\r\nإستحسان قياسى :\r\nآن است كه درباره‌ى مسأله‌اى دو قياس متعارض باشند ، كه يكى آشكار و متبادر به فهم باشد و ديگرى پنهان و متبادر به فهم نباشد و مجتهد به قياس خفى عمل كند .\r\nمثال : در فقه حنفى حكم مقرر آن است كه در فروش زمين كشاورزى آب و راه و حق عبور را شامل نمىشود ، مگر اين‌كه در عقد بيع ذكر شده باشند و حكم مقرر در اجاره‌ى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nزمين كشاورزى نيز شامل آب و راه و حق عبور مىشود ، هرچند در عقد اجاره ذكر نشده باشند .\r\nبا اين حال وقف زمين مشابه بيع است ؛ چون در هردو مال از مالكيت صاحبش خارج مىشود و معناى آن اين است كه حقوق ارتفاقى در وقف همان‌گونه كه در بيع بود داخل در وقف نيستند . مانند وقف زمين‌هاى كشاورزى از جهت اين‌كه هردو مفيد مالكيت استفاده از مال هستند و مقتضايش اين است كه حقوق ارتفاقى هرچند ذكر نشده باشند ، مانند حكم اجاره مشمول حكم مىشوند و از آن جايى كه شباهت وقف به بيع از اجاره بيشتر است اولى به ذهن متبادر مىشود و دومى نياز به تأمل دارد . فقهاى حنفيه حقوق ارتفاقى را بنا به قاعده‌ى استحسان داخل در وقف مىدانند هرچند ذكرى از آن نشده باشد .\r\nاستحسان ، از ادله‌ى مورد اختلاف است و حنفيه بيشتر از ديگران به آن عمل كرده‌اند ، سپس مالكيه و حنابله به آن عمل كرده‌اند . از امام مالك روايت شده كه استحسان نه دهم ( 10 / 9 ) علم است .\r\nاستخراج مناط حكم : زمانى است كه صراحتا علت ذكر نشده باشد و علت به وسيله‌ى رأى و نظر استخراج شود .\r\nإستخدام : ديگرى را به كار گرفتن ، در اصطلاح آن است لفظى را كه داراى دو معنى است بر زبان آورند و يكى از معانى آن را اراده كنند . سپس به وسيله‌ى ضميرى كه به اين لفظ بر مىگردد ، معناى ديگر را اراده كنند . يا يكى از معانى را به وسيله‌ى يكى از ضميرها و معناى ديگر را به وسيله‌ى ضمير ديگر اراده كنند ، مانند\r\n إذا نزل السماء بأرض قوم * رعيناه و إن كانوا غضابا \r\nكه از آسمان معناى باران و از ضمير گياه را اراده كرده است .\r\n\r\nإستدراج :\r\nبنده‌ى گناه‌كارى كه خداوند به او فرصت مىدهد و نعمت‌هاى تازه‌اى به او مىدهد و اين غرق در لذات او را از آمرزش‌طلبى باز مىدارد و به تدريج در بحر گناهان غرق مىشود .\r\n\r\nإستدلال :\r\nطلب دليل\r\nدر اصطلاح درخواست دليل و روش كه به هدف برساند . بيان دليل براى اثبات مدلول ، چه از اثر به مؤثر باشد و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nچه برعكس ، يا از يكى از اثرها به ديگرى باشد . گاهى بر ذكر دليل اطلاق مىشود ، خواه اين‌كه دليل نص يا اجماع يا قياس و غير آن باشد ، و گاهى بر نوعى خاص از اقسام ادله اطلاق مىشود و اين تعريف در اين‌جا مقصود است . استدلال در نزد امام شافعى همان قياس است .\r\nدر كتاب‌هاى اصولى آن‌چه كه به وسيله‌ى آن امكان رسيدن به شناخت حكم باشد ، استدلال ناميده مىشود ؛ هرچند طلب حكم از طريق نص يا اجماع يا قياس يا يكى از آن‌ها نباشد .\r\nگاهى طلب دليل از مجتهد يا غير اوست ، هرگاه بخواهد براى عمل به حكم آن را بشناسد ، يا كس ديگرى به او بياموزد و گاهى از سوى پرسشگر براى مستدل است .\r\nاصوليان استدلال را اقامه‌ى دليلى كه نص يا اجماع يا قياس شرعى نيست .\r\nمىدانند و قياس اقترانى ( قياس عكس ) را نيز شامل مىشود . مثل آيه‌ى  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  ( نساء / 82 ) كه با ابطال عدم وجود اختلاف به بر حق بودن قرآن استدلال كرده است .\r\n\r\nاقسام استدلال\r\n1 - قياس منطقى ، 2 - شريعت‌هاى پيشين 3 - استحسان 4 - مصالح مرسله 5 - قول صحابى 6 - نيافتن دليل 7 - استقراء 8 - استصحاب .\r\n\r\nإستصحاب :\r\nدر لغت از مصاحبت و از ريشه‌ى صحبت گرفته شده و باب إستفعال است . « إستصحب زيد فى سفره الكتاب » : يعنى زيد در سفر كتاب همراه خود داشت .\r\nدر اصطلاح اصوليان ، عبارت است از حكم به ثبوت وضعيتى در زمان دوم به علت اين‌كه در زمان اول ثابت بوده ، يعنى ثبوت امرى در زمان حاضر بنابر ثبوت آن در زمان گذشته ، مگر اين‌كه دليلى بر تغيير آن ارائه شود . در نزد مالكيه و اكثر شافعيه حجت است ، ولى در نزد حنفيه و متكلمان حجت نيست مانند اين‌كه دو نفر طلب كار و بدهكار در پرداخت قرض باهم اختلاف دارند . بدهكار مىگويد كه دين را پرداخت كرده است و طلب كار مىگويد كه پرداخت نكرده است و بدهكار دليلى بر پرداخت وام ندارد .\r\nدر اين وضعيت قاضى حكم به عدم پرداخت قرض مىكند و اين هم بنابر\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاعتماد به استصحاب ثبوت آن در زمان گذشته و بقاى آن در زمان حاضر است . مگر اين‌كه بدهكار دليلى بر تغيير آن ارائه دهد .\r\nگفته‌اند : « ألأصل بقاء ما كان على ما كان » مگر اين‌كه دليلى بر خلاف آن دلالت كند . استصحاب يك دليل شرعى نيست كه نياز به قطع و يقين داشته باشد ، بلكه يكى از قواعد است ، يعنى حكم شرعى است كه دليل ظنى در آن كفايت مىكند و آخرين مدار فتواست ، و زمانى به آن عمل مىشود كه دليل ديگرى نباشد .\r\n\r\nعناصر إستصحاب :\r\n1 - يقين سابق 2 - شك لاحق 3 - اجتماع يقين و شك 4 - تعدد زمان متيقن و مشكوك 5 - وحدت متعلق يقين و شك 6 - تقدم زمان متيقن بر زمان مشكوك 7 - فعليت شك و يقين .\r\n\r\nاقسام إستصحاب :\r\n1 - استصحاب حكم اصلى\r\nمراد از استصحاب حكم اصلى ، حكم بر چيزهايى است كه دليل شرعى درباره‌ى آن وارد نشده است و آن اباحه است . پس هرچيزى كه براى انسان سودمند است و حكمى از سوى شارع درباره آن بيان نشده ، مباح است .\r\n2 - استصحاب عدم اصلى\r\nكه برائت اصلى ناميده مىشود ، يعنى ذمه‌ى مكلف برى از تكاليف شرعى و حقوق مالى است ، مگر اين‌كه دليلى بر مشغوليت آن ارائه شود ، مانند واجب نبودن نماز ششم و روزه‌ى ماه شوال و يا برائت متهم .\r\n3 - استصحاب آن‌چه كه شرع بر ثبوت آن دلالت مىكند و اين به خاطر وجود سبب آن است تا اين‌كه دليلى بر خلاف آن ارائه شود ، مانند اين‌كه هرگاه مالكيت شخصى بر مال معين به وسيله‌ى خريدن ثابت شود ، مال او محسوب مىشود ، مگر اين‌كه دليلى بر انتفاى مالكيت ارائه شود و مانند حكم به بقاى نكاح .\r\n4 - استصحاب عموم\r\nعمل به عموم مىشود مگر اين‌كه تخصيصى وارد شود و عمل به نص مىشود مگر اين‌كه ناسخ ثابت شود .\r\n5 - استصحاب حال اجماع\r\nاستصحاب حكمى كه به وسيله‌ى اجماع درباره‌ى محل نزاع ثابت شده\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاست ، مانند اين‌كه بر حكمى درباره‌ى وضعيتى اتفاق حاصل مىشود . سپس وضعيت مجمع عليه تغيير كند ، ولى حكم قديم همچنان بر وضعيت جديد منطبق مىشود ، مگر اين‌كه دليلى بر بودن حكم ديگرى براى آن دلالت كند . مانند رؤيت آب در اثناى نماز كه شخص مقيم نمازش را به سبب انعقاد اجماع بر صحت نماز شخص تيمم‌كننده و دوام آن قطع نمىكند و اين اجماع را استصحاب مىكند ، مگر اين‌كه دليلى بر قطع‌كردن نماز با رؤيت آب دلالت كند .\r\n\r\nإستصحاب حكم عقلى :\r\nباقى ماندن بر آن‌چه كه عقل در برخى چيزها بر آن حكم مىكند ، تا اين‌كه دليل نقلى كه بر رفع آن دلالت كند وارد شود ، مانند اين‌كه عقل بر وجوب احترام به قوانين راهنمايى و رانندگى حكم مىكند . به اين حكم عمل مىشود و اين حكم مىماند تا اين‌كه دليل نقلى بر لغو اين حكم وارد شود .\r\nإستصحاب دليل همراه با احتمال معارض\r\nحكم به شامل شدن لفظ عام بر همه‌ى افرادى كه بر آن‌ها دلالت مىكند ، مگر اين‌كه دليلى بر تخصيص عام وارد شود و آن را به بعضى از افراد تخصيص دهد . مانند حكم بر تحريم نماز بر منافقين ، كه لفظ احد در آيهء  لا تُصَلِّ عَلى أَحَدٍ مِنْهُمْ ماتَ أَبَداً  عام است و نكره در سياق نفى و مقتضى تحريم نماز بر هرمنافقى است چه عقيدتى و چه عملى ، ولى اين عموم با نماز گزاردن پيامبر صلّى اللّه عليه و آله و سلّم بر منافقان عملى تخصيص يافته است .\r\n\r\nإستصحاب زمان :\r\nحكم به بقاى زمان گذشته بنا بر عدم ثبوت زوال و تغيير آن ، مانند اين‌كه روزه‌دار در بقاى روز و رسيدن شب شك كند كه به استصحاب روز عمل مىكند .\r\n\r\nإستصحاب معكوس :\r\nاستصحاب زمان حاضر براى امر وجودى يا عدمى ، عقلى يا شرعى و يا به بيان ديگر يعنى ثبوت كارى در زمان دوم به خاطر ثبوت آن در زمان اول به سبب وجود دليلى كه صلاحيت تعيين داشته باشد .\r\nمانند اين‌كه مردى مفقود شود و نفقه‌اى براى زنش نگذاشته باشد سپس برگردد و زنش ادعاى نفقه زمان مفقودى را از او طلب كند ، ولى شوهر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nادعاى عسر و ندارى بكند و زن مدعى مرفه بودن مرد باشد ، قاضى زمان برگشت را ملاحظه مىكند ، اگر وضع مالى مناسب داشته باشد ، حكم به عدم نيازمندى او در زمان غيبت مىكند و اگر ناتوان باشد ، حكم به استصحاب تنگ‌دستى او در زمان غيبت مىكند .\r\n\r\nإستصلاح :\r\nچيزى را داراى صلاحيت دانستن .\r\nتشريع حكم درباره‌ى رخدادى كه نص و يا اجماعى درباره‌ى آن نيست .\r\nبنابر رعايت مصالح مرسله يا وصفى كه دليلى بر بطلان يا اعتبار آن از سوى شارع نباشد ( ر : مصالح مرسله ) .\r\nمصالحى كه مناسب مقاصد شارعند و اصل خاصى بر اعتبار يا عدم اعتبار آن‌ها موجود نمىباشد و اگر اصل خاصى گواهى دهد ، در عموم قياس داخل مىشوند . نسبت بين استصلاح و استحسان عموم و خصوص مطلق است .\r\n\r\nإستطاعت :\r\nصفتى است در حيوان كه به سبب آن افعال اختيارى را انجام مىدهد ، و مىتواند انجام يا ترك دهد و مترادف قدرت ، قوت ، وسع و طاقت است .\r\n\r\nإستطراد :\r\nذكر كلامى به گونه‌اى كه از ذكر آن كلام ديگرى لازم آيد و به خودى خود مقصود نباشد ، بلكه بالعرض موردنظر باشد .\r\n\r\nإستعاره :\r\nهرچند جاى استعاره در علم بلاغه است ، ولى اصوليان در بخش لغت از آن بحث مىكنند و آن ادعاى بودن مفهومى در چيزى به سبب مبالغه در تشبيه و حذف مشبه است ، مانند اين‌كه بگويى : « لقيت أسدا » و مراد شما شخص شجاع باشد . اگر مشبه‌به با قرينه ذكر شود ، استعاره تصريحيه يا تحقيقيه ناميده مىشود .\r\nمانند « لقيت أسدا فى الحمام » و اگر لوازم مشبه‌به را به مشبه نسبت دهيم ، استعاره كنايى است مانند « المنية أنشبت أظفارها بفلان » كه اثبات چنگال براى مرگ استعاره تخييلى است و استعاره در فعل تبعى است ، يعنى اين‌كه مصدر فعل در غير از مصدر به طريق تشبيه به كار رفته باشد ، سپس فعل آن مصدر در نسبت دادن به ديگرى از آن پيروى كند . مانند « كشف » كه به جاى « أزال » به كار رفته است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nإستعمال :\r\nگفتن لفظ و اراده معنا را نمودن ، يعنى اراده معناى لفظ را به وسيله‌ى حكم نمودن و يا اراده نمودن معناى ديگرى غير از معناى اول به سبب علاقه‌اى كه در بين آن‌هاست و از صفات متكلم محسوب مىشود ، استعمال در بين وضع و حمل است .\r\nاگر متكلم لفظى را بگويد و از آن معنايش را اراده كند ، استعمال حقيقى است و اگر معناى ديگرى را اراده كند ، مجازى است .\r\nانتقال لفظ از معناى حقيقى به معناى مجازى شرعى و غلبه‌ى استعمال آن در معناى دوم . استعمال چهار قسم است : حقيقت ، مجاز ، صريح و كنايه .\r\n\r\nإستعلاء :\r\nهيأتى از مقام‌طلبى يا اظهار قدرت كه در امركننده ديده مىشود .\r\nعلو به هيأت امركننده در مرتبه و علو مقام به نسبت مأمور ديده مىشود .\r\n\r\nإستعلاء :\r\nآن است كه امركننده خود را و الا بداند ، چه در او اين صفت باشد و چه نباشد .\r\n\r\nإستغراق :\r\nيعنى اين‌كه لفظ شامل همه‌ى افراد زيرمجموعه‌ى خود شود ، به گونه‌اى كه همه را دربر گيرد . مانند لفظ عام كه شامل همه‌ى افراد خود مىشود .\r\n\r\nإستفتاء :\r\nدرخواست فتوا .\r\nدرخواست خبر دادن از حكم شرعى براى يكى از موضوعات ، كه الزامى ندارد .\r\n\r\nإستفسار :\r\nدرخواست شرح و توضيح .\r\nدرخواست شرح و توضيح معناى لفظ هرگاه غريب يا مجمل باشد و با هل يا همزه و مانند آن‌هاست . يا درخواست شرح دلالت لفظ مذكور ، هرگاه لفظ مجمل و در بين چند دلالت مساوى مختلف در نوسان باشد ، يا براى شنونده غريب و نامأنوس باشد .\r\nاستفسار از قوادح و اعتراضات بر قياس علت شمرده مىشود .\r\n\r\nاستفصال :\r\nدرخواست بيان و توضيح .\r\nاستفسار درباره‌ى اجزاى موضوع ، مانند قول امام شافعى كه گفته است :\r\n« ترك الاستفصال فى حكاية الحال مع قيام الاحتمال ينزل منزلة العموم فى المقال » : يعنى هرگاه پيامبر صلّى اللّه عليه و آله و سلّم حكم مسأله‌اى را كه داراى جهات متعددى است ، بيان كند بدون اين‌كه درباره‌ى يكى از آن‌ها بپرسد ، اين دليل\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبر آن است كه حكم شامل همه‌ى اين جهات مىشود . مانند حديث غيلان هنگامى كه مسلمان شد و بيشتر از چهار زن داشت و پيامبر صلّى اللّه عليه و آله و سلّم به او گفت :\r\nچهار تا را نگه دار و بقيه را طلاق ده .\r\n\r\nإستقراء :\r\nجست‌وجو در جزييات يك كلى براى اثبات حكم براى همان كلى .\r\nاستدلال به ثبوت حكمى براى جزييات بنا بر ثبوت آن در امر كلى براى جزييات . بر دو قسم است : 1 - تام 2 - ناقص .\r\n\r\nإستقراء تام :\r\nاستقراء اثبات حكمى در جزيى به سبب ثبوت آن در كلى است ، مانند « كل جسم متحيز » و مفيد يقين است .\r\n\r\nإستقراء ناقص :\r\nاستقرا به اكثر جزييات است ، مانند « كل حيوان يحرك فكه ألأسفل عند المضغ » و اين مفيد ظن است . فقها آن را الحاق فرد نادر به اغلب مىنامند ، مانند استدلال واجب نبودن نماز وتر از سوى شافعيه كه گفته‌اند : اگر نماز وتر واجب مىبود ، بر مركب جايز نبود و هرنمازى كه بر مركب خوانده شود ، واجب نيست .\r\nاستقراء تام را قياس منطقى مىنامند ، چون حكم هرگاه بر همه‌ى افراد به صورت جزيى ثابت شود ، بدون شك براى همه‌ى افراد به‌طور كلى ثابت مىشود . هردو حجتند اولى بالاتفاق و دومى در نزد مالكيه ، شافعيه و حنابله .\r\n\r\nإستقلال :\r\nمقيد نبودن .\r\nمانند سنت مستقل . آيا سنت مىتواند به عنوان يك منبع مستقل براى بيان حكم موضوعى كه در قرآن مستقيم يا غيرمستقيم ذكر نشده است ، محسوب شود ؟ علما اختلاف دارند . سنت مستقل مانند تحريم طلا براى مردان .\r\n\r\nإستلزام :\r\nعبارت است از اين‌كه حكمى مقتضى حكم ديگرى باشد .\r\nإستمداد اصول الفقه : اصول فقه از كلام ، زبان عربى و احكام كمك مىگيرد .\r\n\r\nاستنباط :\r\nكشيدن آب از چاه .\r\nاستخراج معانى از نصوص به ممحخه سبب وجود ملكه‌ى استنباط و قدرت و قريحه‌ى ذهنى . اين عمل اكثرا متأثر از شرايط اجتماعى ، سياسى ، اقتصادى و سياسى حاكم است .\r\n\r\nاسم جنس :\r\nدر علم اصول ، يعنى لفظى كه براى ماهيت همان‌گونه كه هست\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nوضع شده است ، مانند انسان . فرق بين جنس و اسم جنس آن است كه جنس بر اندك و بسيار اطلاق مىشود ، مانند آب كه بر قطره و دريا اطلاق مىشود . اما اسم جنس تنها بر يك چيز بر سبيل بدليت اطلاق مىشود ، مانند واژه‌ى مرد . پس هرجنسى اسم جنس است ، ولى هراسم جنسى جنس نيست .\r\nدرباره‌ى اسم جنس دو ديدگاه وجود دارد : اولى كه براى ماهيت با قيد وحدت غير معين وضع شده است كه فرد منتشر ناميده مىشود و ابن نظر زمخشرى و اين حاجب است ، و دومى براى ماهيت همان‌گونه كه هست وضع شده است . موضوع‌له در مذهب اول ماهيت به شرط شيئى و بنابر مذهب دوم ماهيت لا به شرط شيئى ناميده مىشود .\r\n\r\nإسم شرعى :\r\nاسمى كه در شرع بر خلاف آن‌چه كه در لغت براى معنايى وضع شده ، به كار رود .\r\n\r\nإسناد :\r\nنسبت دادن سخن به گوينده‌اش .\r\nسخن محدث كه بگويد : حدثنا فلان عن فلان عن رسول اللّه صلّى اللّه عليه و آله و سلّم ، سلسله‌ى راويان حديث .\r\nاسناد بر دو قسم است : 1 - عالى 2 - نازل .\r\nعالى آن است كه واسطه‌ها در بين راوى حديث و بين پيامبر صلّى اللّه عليه و آله و سلّم اندك باشند . يعنى اگر حديثى با دو سند از پيامبر صلّى اللّه عليه و آله و سلّم روايت شده باشد ، راويان يكى اندك و ديگرى بسيار باشند .\r\nاولى عالى الاسناد و دومى نازل الاسناد ناميده مىشود . مثل حديث بلندكردن دست‌ها در هنگام ركوع كه از طريق اوزاعى و ابو حنيفه روايت شده ، واسطه‌ها در اوزاعى در مقايسه با ابو حنيفه كمتراند و برخى از اصوليان حديث اوزاعى را ترجيح داده‌اند .\r\n\r\nاشاره :\r\nدر تفهيم معنا مترادف نطق است . هرگاه در عربى با حرف على استعمال شود ، اشاره با رأى است و هرگاه با الى استعمال شود ، مراد از آن اشاره با دست است .\r\nدر نزد اصوليان : دلالت لفظ بر معنا بدون اين‌كه سياق كلام بر آن دلالت كند ، فحوى الخطاب ناميده مىشود .\r\nمانند آيه‌ى  وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ  كه حرف له\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاشاره به ثبوت نسبت براى پدر مىكند ، هرچند خود جمله براى اثبات نفقه است .\r\nإشاره نص : دلالت لفظ بر حكمى كه مستقيما موردنظر نيست و ساختار متن بر آن دلالت نمىكند ، ولى براى حكمى كه كلام براى آن ساخته شده ، لازم است و از هرسو ظاهر نيست . يا به وسيله‌ى كلام فهميده مىشود ، ولى با نوعى تأمل و تفكر ، ولى مراد از كلام آن نيست ، مانند اين‌كه كسى به چيزى كه در مقابل اوست ، نگاه كند و چيزهاى ديگرى را ببيند ، چيزهايى كه در اطراف ديده است ، از طريق اشاره تبعى بوده نه مقصود اصلى .\r\nآن‌چه كه لفظ بر آن دلالت مىكند ، ولى نه به وسيله‌ى عبارت ، بلكه نتيجه‌ى عبارت است : يعنى از كلام فهميده مىشود ، ولى از خود عبارت استفاده نمىشود . مانند آيه‌ى  « فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ »  ( نساء / 3 ) . اين آيه دلالت دارد كه اگر مسلمان در بين زن‌هايش عدالت را رعايت نكند جايز نيست با بيشتر از يك زن ازدواج كند و با اشاره فهميده مىشود كه عدالت در رفتار با همسر هميشه واجب است ، چه يك زن باشد و چه دو زن .\r\n\r\nإشتراط :\r\nاستثنا\r\n\r\nإشتراك :\r\nيعنى اين‌كه يك لفظ داراى چند معناى مختلف يا داراى افراد زيادى باشد . اگر لفظ براى بيشتر از يك معنا وضع شده باشد ، مشترك لفظى است و اگر داراى افراد زيادى باشد - كه معناى لفظ بر آن‌ها قابل انطباق باشد - مشترك معنوى ناميده مىشود .\r\n\r\nإشتقاق :\r\nساختن لفظى از لفظ ديگر به شرط تناسب در معنا و تركيب و مغايرت در صيغه ، كه بر سه قسم است : 1 - صغير 2 - كبير 3 - اكبر .\r\nصغير مانند ضرب و ضرب كه در بين دو لفظ متناسب در حروف و ترتيب است .\r\nكبير مانند : جبذ و جذب كه تناسب در معنا و لفظ است ، ولى در ترتيب نيست .\r\nاكبر مانند : نعق و نهق كه تنها در مخرج تلفظ در بين دو لفظ تناسب است .\r\n\r\nإصابة :\r\nنايل شدن ، درك كردن\r\nموافقت اجتهاد هرمجتهدى درباره‌ى حادثه‌اى با حكمى كه در نزد خداوند درباره‌ى آن حادثه مقرر شده است .\r\nكل مجتهد مصيب ، يعنى اجتهاد هر\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمجتهدى در واقع و نفس الامر موافق با حكمى است كه در نزد خداوند وجود دارد ، چون حقى كه مراد خداوند است ، به تعداد مجتهدان متعدد مىشود .\r\n\r\nإصالة الإطلاق :\r\nاز اقسام اصول لفظى است و مراد آن است كه لفظ مطلقى داراى حالات و قيدهايى باشد كه امكان اراده‌ى برخى از آن‌ها باشد و در اراده اين بعض به خاطر احتمال وجود قيدى شك شود كه به آن إصالة الإطلاق مىگويند . مانند آيه‌ى  وَ أَحَلَّ اللَّهُ الْبَيْعَ  ( بقره / 275 ) . اگر شك شود آيا در صحت بيع شرط است كه به زبان عربى باشد ؟ در اين‌جا به إصالة الاطلاق در آيه‌ى بيع عمل مىشود تا اعتبار اين شرط و مقيد شدن به آن نفى شود و در اين وقت به جايز بودن بيع به غير از زبان عربى حكم مىكنيم .\r\n\r\nإصالة الحقيقه :\r\nهرگاه در اراده‌ى معناى حقيقى يا مجازى لفظى شك شود و قرينه‌اى بر اراده‌ى مجاز وجود نداشته باشد ، هرچند احتمال آن باشد ، گفته مىشود : اصل در كلام حقيقت است و بر معناى حقيقى حمل مىشود و اين از اصول لفظيه است .\r\n\r\nإصالة الظهور :\r\nهرگاه لفظ در معناى خاصى ظهور داشته باشد ، ولى نه به گونه‌ى نص كه احتمال خلاف نداشته باشد ، بلكه احتمال اراده‌ى خلاف ظاهر داشته باشد ، در اين‌جا اصل اين است كه كلام بر معناى ظاهر حمل شود .\r\n\r\nإصالت عدم اشتراك :\r\nاين اصل در جايى به كار مىرود كه احتمال معناى ديگرى براى لفظ باشد و اگر ترك معناى اول فرض نشود ، مشترك ناميده مىشود . اصل عدم اشتراك است و لفظ بر معناى اول حمل مىشود ، مادامى كه اشتراك ثابت نشده باشد .\r\n\r\nإصالت عدم نقل :\r\nاين اصطلاح زمانى است كه احتمال معناى دومى براى لفظ باشد و اگر اين احتمال همراه با فرض ترك معناى اول باشد ، منقول ناميده مىشود . پس اصل عدم نقل است .\r\n\r\nإصالة العموم :\r\nيعنى اين‌كه لفظ عامى ذكر شود و در اراده‌ى عموم بودن آن شك شود ، در اين‌جا به اين اصل تمسك مىشود .\r\n\r\nأصحاب حديث :\r\nطرف‌داران مكتب فقهى حجاز ( مدينه ) اند كه به ظواهر متون شرعى عمل مىكردند و كمتر از\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nرأى و قياس استفاده مىكردند و آنان شاگردان امام مالكند . سبب ناميدن آنان به اهل حديث براى آن است كه توجه آنان بيشتر در حول محور استفاده از احاديث نبوى در مسائل جديد و بناى احكام بر متون حديث بود . و اكثرا در هنگام وجود حديث صحيح چه متواتر و چه واحد ( و غير متواتر ) به قياس توجهى نمىكردند .\r\n\r\nأصحاب رأى :\r\nبه كسانى اطلاق مىشود كه با ژرف‌انديشى و تأمل دقيق در متون دينى براى رسيدن به حكم الهى درباره‌ى موضوعى رأى خود را ابراز مىكردند . اين وصف شامل همه‌ى پيشوايان فقه مىشود ؛ زيرا هريك از آنان در اجتهادش بى نياز از حسن نظر و چاره‌انديشى و دادن رأى نبود . ولى اكثرا به فقهاى مدرسه‌ى فقهيى كه در عراق ( كوفه ) ساكن بودند ، اطلاق مىشود . آنان در استدلال به متون ، رأى خود را اعمال مىكردند و رهبر آنان امام ابو حنيفه است . علت ناميدن آنان به اهل رأى اعتماد بر رأى و قياس در بسيارى از مسائل و احتياط در عمل به بسيارى از احاديث آحاد درباره‌ى مسائل است ، يا اين‌كه اين احاديث از حيث ظاهر مخالف با كتاب بودند ، يا راوى اين اخبار ، فقيه نبوده يا راوى اصل روايت فرع را انكار كرده است ، يا خبر واحد درباره‌ى اعمالى بوده است كه مبتلا به جامعه هستند و يا درباره‌ى حدود و كفاره‌ها بوده كه در نزد آنان جز با ادله‌ى قطعى ثابت نمىشوند . بنا به اين دلايل اكثرا به قياس عمل كرده‌اند و در اكثر موارد آن را بر احاديث ترجيح داده‌اند .\r\n\r\nإصطلاح :\r\nتوافق گروهى از مردم بر اطلاق اسم معينى بر يك چيز معين و نام‌گذارى چيزى مانند لغات .\r\nاصطلاحات خاص مانند اصطلاح نحويان يا دانشمندان تجربى يا شهرهاى مختلف به عنوان مثال معنى واژه‌ى فاعل و مبتدا با معنايى كه نحويان به كار مىبرند ، يكى نيست .\r\n\r\nأصل :\r\nدر لغت آن‌چه كه چيز ديگرى بر آن بنا مىشود ؛ چه حسى باشد مانند ديوار برپايه ، چه عقلى مانند معلول بر علت و بناى حكم بر دليل .\r\nدر اصول به معناى هرچيزى كه فرع داشته باشد ، استعمال مىشود .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاصل در اصطلاح بر چند معنا اطلاق مىشود :\r\nاصل به معناى دليل : الأصل فى هذه المسالة الكتاب و السنة 2 - به معناى راجح گفته مىشود : الأصل فى الكلام الحقيقه 3 - به معناى مستصحب گفته مىشود الأصل فى الأشياء الإباحه 4 - به معناى قاعده‌ى كلى : الأصل أن الأمر يقتضى الوجوب 5 - به معناى مقيس عليه 6 - به معناى استمرار حكم سابق 7 - به معناى مخرج مشترك . علماى ارث مىگويند : أصل المسالة كذا .\r\n\r\nالأصل فى الأشياء :\r\nقاعده‌ى ثابتى كه با دليل عام براى افعال اختيارى مكلفين ثابت شده است ، مانند سخن اصوليان كه « ألأصل فى ألأشياء الإباحه » يعنى هرچيزى قبل از ورود شرع انجام آن براى مكلف مباح است و پاداش و مجازات ندارد .\r\n\r\nالأصول :\r\nمتون كتاب و سنت\r\n\r\nالأصول :\r\nعنوان دو كتاب يكى از شمس الائمة محمد بن احمد سرخسى ( م 500 ه . ق ) كه در اصول مذهب حنفى است ، كه كتابى است مشكل . ديگرى از فخر الاسلام على بن محمد بزدوى ( م 482 ه . ق ) . اين كتاب از بهترين كتاب‌هاى حنفيه است و عبد العزيز بخارى شرح ارزش‌مندى بر آن نوشته است .\r\n\r\nأصول الفقه :\r\nداراى دو تعريف است .\r\nتعريف اول : 1 - مركب اضافى كه از مضاف ( اصول ) و مضاف‌اليه ( فقه ) تركيب شده است .\r\n2 - لقب و اسم خاص براى يكى از علوم شرعى است .\r\nمعناى اول كه مركب اضافى است ، بدون شناخت اجزاى آن شناخته نمىشود . يعنى ادله‌ى علم به احكام شرعى عملى كه از ادله‌ى جزيى استنباط شده باشند .\r\nتعريف دوم : اصول فقه مانند يك كلمه است و به قواعدى اطلاق مىشود كه از طريق شناختن آن‌ها به استنباط احكام شرعى از ادله‌ى جزيى رسيده مىشود ، يعنى مجتهد به واسطه‌ى شناختن اين قواعد حكم مسأله فرعى را از ادله‌ى شرعى استخراج مىكند ، قواعد اصولى مانند ضوابطى هستند كه بر مسائل فرعى زيادى حكم مىكنند . قاعده « الأمر للوجوب » مانند ضابطه‌اى است\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكه بر مسائل فرعى زيادى حكم مىكند و در زيرمجموعه‌ى اين قاعده امرهاى زيادى قرار مىگيرند .\r\nقاضى بيضاوى گفته است : شناخت ادله‌ى اجمالى فقه ، كيفيت استفاده از آن‌ها و حال و صفات مجتهد است .\r\nدر اصول فقه ، درباره‌ى حكم ، منابع حكم ، كيفيت استنباط حكم بحث مىشود و شامل ادله‌ى كلى ، جهات دلالت آن‌ها بر احكام شرعى ، شناخت اجتهاد و كيفيت استدلال ، يعنى تعادل و تراجيح در ادله را شامل مىشود .\r\nموضوع اصول فقه ، بحث درباره‌ى ادله از حيث اثبات آن‌ها براى احكام شرعى است .\r\n\r\nأصول المذهب :\r\nقواعد كلى و روش‌هاى نظرى كه مؤسس مذهب در هنگام استنباط از نصوص و در هنگام ترتيب ادله‌ى شرعى مورد اختلاف از آن‌ها پيروى مىكند .\r\nأصول مذهب حنفى\r\nكتاب ، سنت ، اجماع ، ترجيح اقوال صحابه در هنگام اختلاف ، قياس استحسان ، عرف .\r\n\r\nأصول مذهب مالكى :\r\nكتاب ، سنت ، اجماع ، اجماع اهل مدينه ، قياس ، قول صحابى ، مصالح مرسله ، عرف ، سد ذرايع ، استصحاب ، استحسان .\r\n\r\nأصول مذهب شافعى :\r\nكتاب ، سنت ، اجماع ، قول صحابى كه مخالفى نداشته باشد ، قياس ، استصحاب .\r\n\r\nأصول مذهب حنبلى :\r\nنص كتاب ، حديث مرفوع ، فتواى صحابه ( انتخاب نزديك‌ترين آن‌ها به كتاب و سنت هنگام وجود اختلاف ) ، حديث مرسل يا ضعيف ، قياس ، استصحاب ، مصالح مرسله ، سد ذرايع .\r\n\r\nأصول مذهب ظاهريه :\r\nظواهر آيات ، سنت صحيح ، اجماع صحابه ، استصحاب و در ميان ادله‌ى مختلف فيه تنها استصحاب را مىپذيرند .\r\n\r\nأصول مذهب زيديه :\r\nكتاب ، سنت ، اجماع ، قياس ، استحسان ، استصحاب ، مصالح مرسله\r\n\r\nأصول مذهب جعفرى :\r\nكتاب ، سنت مروى از ائمه ، اقوال ائمه معصوم ، دلايل عقلى مانند برائت اصلى و استصحاب .\r\n\r\nأصولى :\r\nمنسوب به اصول فقه ، كسى كه آشنا به قواعد استنباط احكام\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشرعى فرعى است . اين نسبت ، زمانى درست است كه در علم اصول مهارت و تسلط داشته باشد ، همان‌گونه كه يك طبيب در علم طب متخصص است .\r\n\r\nإضمار :\r\nهر جمله‌اى كه لفظى از آن حذف شده باشد و گوينده براى ضرورت صدق كلام از لحاظ شرعى يا عقلى آن را در تقدير مىگيرد ، داخل در دلالت اقتضا و دلالت اضمار ناميده مىشود . حذف واژه‌اى در جمله همراه با بقاى اثرى كه از لحاظ عقلى يا شرعى بر آن دلالت مىكند .\r\n\r\nالإضمار أولى من الإشتراك :\r\nهرگاه در بين اضمار و اشتراك احتمال تعارض وجود داشته باشد ، اولى بر دومى ترجيح داده مىشود ؛ چون اضمار تنها در يك صورت نياز به قرينه دارد و اين زمانى است كه امكان حمل لفظ بر معناى ظاهرى آن نباشد . پس لازم است قرينه‌اى باشد كه مراد از آن را تعيين كند و هرگاه امكان حمل لفظ بر معناى ظاهر باشد ، نيازى به قرينه نيست . بر خلاف مشترك كه در هر صورتى نياز به لفظ قرينه دارد مانند آيه  وَ سْئَلِ الْقَرْيَةَ  ( يوسف / 82 ) احتمال دارد كه لفظ « قريه » در بين اهل و ابنيه مشترك باشد و يا تنها حقيقت در ابنيه باشد ولى اهل در آن مضمر است و اضمار اولى است .\r\n\r\nالإضمار أولى من النقل :\r\nاين قاعده زمانى است كه احتمال تعارض اضمار و نقل باشد كه اضمار بر نقل مقدم مىشود ؛ چون اضمار و مجاز متساويند و مجاز بهتر از نقل است .\r\nپس اضمار بهتر از نقل است ؛ چون مساوى با خبر است . مانند آيه‌ى  وَ حَرَّمَ الرِّبا  ( بقره / 275 ) . احتمال دارد كه مراد از لفظ ربا عقد باشد ، يعنى حرم عقد الربا و احتمال دارد كه اضمار باشد ، يعنى تقدير كلمه‌اى كه در اين‌جا عقد است و احتمال دارد كه واژه‌ى « زياده » در تقدير گرفته شده باشد كه به معناى شرعى نقل شده است ، يعنى حرم الزيادة .\r\nهرگاه احتمال اضمار باشد ، نهى متوجه عقد است و باطل مىباشد ، و هرگاه احتمال نقل باشد ، نهى متوجه يكى از شروط عقد است . پس عقد فاسد است ، يعنى در اصل صحيح است . اگر مبلغ اضافى برگردانده شود ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعقد صحيح است و حمل آن بر عقد بر حمل آن بر زياده ترجيح داده مىشود .\r\nپس منهىعنه خود عقد است و باطل است ، چه بر سر برگرداندن و حذف اضافه توافق كنند يا نكنند .\r\n\r\nالإضمار مثل المجاز :\r\nهدف از اين قاعده مساوى بودن اضمار و مجاز است به گونه‌اى كه جز با دليل يكى از آن‌ها بر ديگرى ترجيح داده نمىشود ؛ چون در نياز به قرينه و احتمال اختفاى آن يكسانند ؛ زيرا هريك از آن‌دو در اين‌كه مانع از فهم معناى ظاهرى توسط مخاطب باشند ، به قرينه نيازمندند و همان‌گونه كه احتمال وجود خفا در تعيين مضمر هست ، احتمال وقوع آن در تعيين مجاز نيز مىباشد . مانند اين‌كه كسى به ديگرى كه پسرش نيست ، بگويد : « هذا إبنى » احتمال دارد مجاز باشد ، يعنى براى من عزيز و محبوب است و احتمال دارد با تقدير كاف تشبيه مضمر باشد ، يعنى « هذا كإبنى » و احتمال آن‌دو مساوى است و يكى از آن داده بر ديگرى ترجيح داده نمىشود .\r\n\r\nإطّراد :\r\nاز إطّراد گرفته شده يعنى تتابع و تسلسل از علامات حقيقت و مجاز است ، يعنى علامت حقيقت است و عدمش علامت مجاز است و معنايش آن است كه لفظ صحت استعمالش اختصاص به معناى مشكوك در جايى دارد و در جايى ندارد و يا به صورتى دارد و به صورتى ندارد و به مصداقى اختصاص ندارد ، ولى در حقيقت اطراد علامت حقيقت نيست ؛ زيرا صحت استعمال لفظ در يك معنا با خصوصياتى كه دارد ، براى يك بار مستلزم صحت آن براى هميشه است ، چه حقيقى چه مجازى و اختصاص به حقيقتى ندارد تا علامت آن باشد .\r\nهرگاه علت يافت شود ، حكم يافت مىشود و هرگاه علت نباشد ، حكم نيست .\r\nوصفى براى علت شرعى معتبر و يكى از شروط آن است .\r\n\r\nإطراد العلة :\r\nسالم بودن علت از نقض .\r\n\r\nإطراد الحد :\r\nيعنى تعريف ، جامع أجزاى معرف باشد ، مانند حيوان ناطق براى انسان كه مطرد است ؛ چون هرگاه حيوان ناطق وجود داشته باشد ، انسان نيز موجود است و مقابل آن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nانعكاس است . در اطّراد طرد افراد بيگانه است و مانع از ورود افراد غير است و انعكاس هرگاه معرف باشد ، تعريف هم وجود دارد و چيزى از آن خارج نمىشود و به معناى جامع است .\r\n\r\nإطلاق :\r\nمراد از عبارت « اطلاق اللفظ » استعمال لفظ و اراده‌ى معناست و اطلاق يعنى رفع قيد است و اطلاق فعل يعنى اعتبار آن همان‌گونه كه هست . نه عموم آن معتبر است كه همه‌ى افرادش اراده شود و نه خصوصش كه برخى از افرادش اراده شود و نه تعلق آن به كسى كه بر او واقع مىشود ، صرف‌نظر از عموم و خصوص آن .\r\n\r\nإعاده :\r\nانجام دوباره‌ى كارى يا فعلى در زمان آن ، پس از اين‌كه در انجام اوليه‌اش نقضى در اجزاى آن بوده است ؛ مانند كسى كه نمازش را بدون ركن يا به صورت انفرادى خوانده باشد .\r\nعبادت اگر در وقت خود به جاى آورده شود ، اداست . و اگر به خاطر خللى كه در آن بوده انجام دهد ، اعاده است و اگر پس از وقت مذكور ادا شود ، قضاست .\r\nيا انجام دوباره‌ى فعلى در وقت خود چه از روى عذر و چه بدون عذر ، خواه اين عذر خللى در فعل آن باشد و خواه نباشد يا براى كسب فضيلتى كه در عمل اوليه نبوده است ، مانند به جماعت گزاردن نماز .\r\n\r\nإعتبار :\r\nتفكر و تدبر ، مقايسه‌كردن ، منتقل شدن .\r\nتأمل درباره‌ى ثبوت حكم به سبب شناخت وصفى كه در آن است و الحاق نظيرش به آن ، برخى آن را قياس مىنامند .\r\nمقايسه‌ى چيزى با ديگرى ، مانند سخن عده‌اى كه مىگويند : القياس اعتبار ؛ چون عمل قياس بر عبور از حكم اصل به سوى فرع به سبب وجود جامعى در بين آن‌ها بنا نهاده شده است .\r\nجست‌وجو درباره‌ى طرق حديث كه تنها يك راوى آن را روايت كرده است ، تا بداند آيا راوى ديگرى آن را روايت كرده است يا خير ؟\r\nاين لفظ نيز از زبان فقها آمده است ، هنگامى كه مىگويند : « يساعد على هذا الامر الإعتبار » و مراد آن‌ها تثبيت است ، هرگاه تمثيل باشد .\r\n\r\nإعتراض :\r\nمنع و انكار\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمعنايى است كه از آن متزلزل شدن دليل مستدل لازم مىآيد . و سبب نام‌گذاريش آن است كه چون بر سخنش اعتراض مىگيرد او را از رسيدن به مقصود مانع مىشود و اين اعتراض يا پذيرش مقدمات دليل مستدل را دربر مىگيرد يا نمىگيرد ، اگر پذيرش مقدمات ، متضمن دليل يا انشاى دليل ديگرى باشد و بر خلاف مطلوب دلالت كند ، معارضه ناميده مىشود . اما اگر متضمن پذيرش مقدمات همراه با صلاحيت قاعده‌ى مستدل يا دليلش باشد ، قادح ناميده مىشود . اگر اعتراض متضمن پذيرش مقدمات دليل مستدل از سوى معترض نباشد و وصفى كه آن را علت مىداند علت نباشد ، مطالبه ناميده مىشود . پس اعتراض سه قسم است :\r\nمعارضه ، مطالبه و قوادح .\r\n\r\nإعتراض بر قياس :\r\nيعنى ممانعت و بر چهار قسم است : ممانعت علت اصل ، ممانعت حكم اصل ، ممانعت علت فرع و ممانعت علت در اصل و فرع .\r\n\r\nاعتراضات صحيح بر علت‌ها :\r\n1 - ممانعت 2 - فساد وضع 3 - مناقضه 4 - قلب 5 - معارضه .\r\n\r\nإعتقاد :\r\nحكم جازمى كه قابل تغيير است ، اگر مطابق واقع باشد ، صحيح است . مانند اعتقاد مقلد به سنت بودن نماز ضحى و گرنه فاسد است ، مثل اعتقاد فلسفى به قديم بودن عالم .\r\nبرخى از شافعيه آن را به معناى ظن غالب در باب امامت و جماعت به كار برده‌اند .\r\nفرق بين يقين و علم : گاهى معتقد به چيزى يقين دارد ، اما بر خلاف عقيده‌اش مىباشد ، ولى ممكن نيست چيزى را بداند و مخالف آن‌چه كه مىداند باشد .\r\n\r\nإعتلال :\r\nالحاق فرع به اصل به سبب وجود علتى كه مقتضى اين الحاق است و تعليل نيز ناميده مىشود .\r\n\r\nإعضال :\r\nناتوانى و دشوارى .\r\n\r\nإعضال الحديث :\r\nحذف دو نفر راوى يا بيشتر در آغاز سند حديث يا در وسط يا در آخر آن . يكى از اقسام حديث ضعيف در نزد محدثان و از اقسام حديث مرسل در نزد اصوليان است .\r\n\r\nإعمال الدليل :\r\nعمل به مقتضاى دليل معتبر و التزام به آن مانند سخن اصوليان : « إعمال الدليل أولى من\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nإهماله » يا « الأصل فى الدليل الإعمال لا الإهمال » . بنابراين توافق و جمع كردن در بين دو دليل بهتر از ترجيح و يا ادعاى نسخ يكى از آن‌هاست .\r\nاعمال نتيجه‌ى جمع و توفيق بين دو متن است كه در ظاهر متعارضند .\r\n\r\nإعجاز القرآن :\r\nاعجاز در لغت ، يعنى نسبت دادن عجز و ناتوانى به ديگرى .\r\nمعجزه يعنى دشمن را از تحدى ناتوان مىسازد و هاء به نسبت قرآن براى مبالغه است ، يعنى قرآن در بلاغت به مرتبه‌اى رسيده كه بشر در رسيدن به آن ناتوان است و معنا را با روشى ادا نموده كه از روش‌هاى ديگر بليغ‌تر است و اين هماوردطلبى تا روز قيامت از سوى قرآن اعلام شده است ، ولى تاكنون كسى نتوانسته حتى آيه‌اى مانند آن بياورد .\r\n\r\nإعلام :\r\nدر حديث يعنى اين‌كه استاد به شاگردش بگويد كه حديث مورد اشاره يا كتاب از مرويات اوست و آن را از فلانى شنيده يا از فلانى آموخته است و مانند آن بدون اين‌كه صراحتا به او اجازه‌ى روايت‌كردن دهد .\r\n\r\nإعلال :\r\nتغيير حرف عله براى تخفيف و سهولت است . شامل حذف ، قلب و اسكان مىشود .\r\n\r\nأعم :\r\nمعناى وضع شامل دو چيز مىشود : اعم و اخص ، اعم تعيين لفظ در مقابل معناست و اخص تعيين لفظ براى دلالت بر معناست .\r\n\r\nإفتاء :\r\nمصدر افتى و حكمى را كه مجتهد بيان مىكند ، فتوى و فتيا ناميده مىشود . در لغت ، يعنى آشكاركردن و پاسخ دادن به سؤال .\r\nدر اصطلاح بيان حكم شرعى مسأله از سوى مفتى و دليل شرعى براى كسى كه مىپرسد ، بدون اين‌كه الزامى به عمل كردن به آن داشته باشد . يا اين‌كه مفتى حكم شرعى مسأله‌اى را بيان كند ، چه آن مسأله اتفاق افتاده باشد يا نه .\r\nجايز نيست كسى فتوا دهد ، مگر اين‌كه عالم به كتاب و سنت باشد . امام احمد گفته است : لازم است به آراى گذشتگان آگاه باشد . افتاء اخص از اجتهاد است ؛ چون اجتهاد استنباط احكام است در حالى كه افتاء زمانى است كه حادثه‌اى رخ مىدهد و مفتى ماهيت آن را مىشناسد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمستفتى : كسى كه حكم مسأله‌اى را مىپرسد .\r\n\r\nإفراط :\r\nتجاوز از حد در سخن يا عمل مشروع .\r\n\r\nإفساد :\r\nبر معناى فساد كه از خطاب الوضع است و بر معناى خاص ديگرى كه عدم احتجاج است اطلاق مىشود .\r\nمانند « هذا يفسد العلة » يا « مفسد للعلة » يعنى از استدلال به آن منع مىكند .\r\n\r\nأفعال الرسول :\r\nيعنى اعمالى كه از سوى پيامبر صلّى اللّه عليه و آله و سلّم انجام مىشوند ، كه بر سه قسمند : يكم ، افعال جبلى كه اعمال فطرى و سرشتى انسانند ، مانند نشستن ، برخاستن ، خوردن و نوشيدن .\r\nدوم ، اعمالى كه مخصوص آن حضرتند ، مانند مباح بودن روزه‌ى وصال . سوم ، اعمالى كه از اين دو دسته نيستند و ديگر افعال پيامبر صلّى اللّه عليه و آله و سلّم را شامل مىشوند .\r\nكارهايى كه پيامبر انجام داده در مقام پيامبرى يا بشر بودن يا قاضى يا حاكم يا مفتى بوده است . افعال پيامبر صلّى اللّه عليه و آله و سلّم بر مباح بودن دلالت مىكنند ، ولى بر واجب بودن آن‌ها بر مسلمانان مادامى كه دليلى بر اراده‌ى الزام نباشد ، دلالت نمىكنند .\r\nحنفيه گفته‌اند : افعال پيامبر مانند اوامر اوست . ديگران و برخى از شافعيه گفته‌اند : كه افعال متوقف بر دليل است ؛ هرفعلى كه دليل بر وجوب آن باشد ، واجب است و هرفعلى كه دليل بر مندوب يا مباح بودن آن باشد ، مندوب يا مباح است .\r\nبقيه‌ى شافعيه و ظاهريه گفته‌اند : افعال پيامبر واجب نيستند ، بلكه تنها پيروى از او مستحب است .\r\n\r\nإقتضاء :\r\nإقتضاء از باب افتعال از قضى يقضى ساخته شده است و اقتضاء به معناى طلب است هم براى عقلا و هم براى غير عقلا به كار مىرود و در اصطلاح مراد از آن طلب است : طلب فعل و طلب ترك . اگر كلمه‌ى دلالت به آن اضافه شود ، معناى ديگرى مىدهد .\r\nآن‌چه كه از خطاب تكليف از طلب يا ترك يا تغيير فعل خواسته مىشود .\r\nدلالت بر چيزى به‌طور مطلق : الأمر يقتضى الوجوب ، يعنى يدل على الوجوب . اقتضاء ضعيف‌تر از ايجاب است ؛ زيرا هرگاه حكم به وسيله‌ى اقتضاء ثابت شود ، گفته نمىشود واجب است ، بلكه گفته مىشود مقتضى است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nايجاب هرگاه حكم به وسيله‌ى عبارت يا اشاره يا دلالت ثابت شود ، استعمال مىشود . استلزام عبارت از عدم انفكاك است . پس وجود ملزوم بدون لازم ممتنع است ، بر خلاف اقتضا كه وجود مقتضى بدون مقتضا ممكن است .\r\nگفته‌اند : الإقتضاء : طلب الفعل مع المنع عن الترك و هو الإيجاب أو بدونه و هو الندب أو طلب الترك مع المنع عن الفعل و هو التحريم أو بدونه و هو الكراهة . إقتضا نه لفظ بر آن دلالت مىكند و نه منطوق به است ، ولى ضرورى لفظ است ، يا از جهت اين‌كه متكلم بدون آن صادق نيست ، يا از حيث اين‌كه از لحاظ شرعى وجود ملفوظ بدون آن ممنوع است ، يا از حيث اين‌كه از نظر عقلى ثبوت آن جز به وسيله‌ى آن ممكن نيست . مانند لا عمل إلا بالنية\r\n\r\nإقتضا :\r\nاضمار ضرورى براى صدق متكلم است .\r\n\r\nإقتضاء النص :\r\nدلالت لفظ بر امرى كه معنا بدون تقدير عقلى يا شرعى آن درست نيست و از آن به دلالت اقتضاء تعبير مىشود در نزد برخى از اصوليان از اقسام كتاب و سنت است و در اصطلاح ، آن است كه به اقتضا عمل نمىشود ، مگر به شرط تقدم آن بر نص ؛ زيرا صحت شمول نص مقتضى آن است و اگر درست نباشد ، به متن اضافه نمىشود و مقتضى مانند معنايى است كه با متن ثابت شده باشد .\r\nهرمعنايى كه بر متن براى صحت آن افزوده شده است ، يعنى هرمعنايى كه اگر بر متن مقدم نشود موجب عمل و مفيد فايده و موجب حكمى نيست .\r\nمانند حديث : « كل المسلم على المسلم حرام ، دمه و ماله و عرضه » كه از مفاد متن ، حرمت جان و مال و آبروى مسلمان استفاده مىشود ، جز اين‌كه تحريم در حقيقت بر تعدى و تجاوز مترتب شده است . بنابراين معناى متن از تقدير كلمه تعدى و تجاوز فهميده مىشود ، يعنى تعدى حرام است .\r\nيا در آيه‌ى  حُرِّمَتْ عَلَيْكُمْ أُمَّهاتُكُمْ وَ بَناتُكُمْ  ( نساء / 22 ) . لازم است واژه‌ى عقد در تقدير گرفته شود . يا در  فَلْيَدْعُ نادِيَهُ  ( علق / 17 ) ، يعنى فليدع أهل الناديه .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nإقتران :\r\nگاهى لفظى بر معنايى دلالت مىكند و لفظ ديگرى همراه آن ذكر مىشود كه احتمال دلالت بر اين معنا و معناى ديگر را دارد . إسنوى گفته است : در نزد ما حجت نيست و اقتران دليل بر اين نيست . معنايى كه از آن مراد است همان معنايى است كه از لفظ ديگر مراد است .\r\nشيخ زكريا انصارى گفته است : اقتران يعنى اين‌كه دو جمله باشند كه يكى از آن‌ها بر ديگرى عطف شود . آيا مقتضى يكسان بودن آن‌ها در حكمى كه ذكر نشده است مىباشد ؟ در حالى كه مشخص است در خارج متعلق به يكى از آن‌هاست . پس واجب بر مندوب يا مباح حمل مىشود .\r\nمانند حديث « لا يبولنّ أحدكم فى الماء الراكد و لا يغتسل فيه من الجنابة » ادراركردن در آب ، آب را نجس مىكند و اين حكمت نهى است .\r\nبرخى گفته‌اند : شستن در آن به سبب مقرون بودن آن‌ها جايز نيست و مزنى گفته است : كه آب مستعمل در حدث ، پاك است .\r\nاقسام خبر آحاد :\r\n1 - احاديث بخارى و مسلم كه از آن به متفق عليه تعبير مىشود .\r\n2 - احاديث بخارى .\r\n3 - احاديث مسلم .\r\n4 - احاديثى كه ائمه‌ى پس از آنان ، بنا به شروط آن‌ها تخريج كرده‌اند .\r\n5 - احاديثى كه تنها بر شرط بخارى تخريج شده‌اند .\r\n6 - احاديثى كه تنها بر طبق شرط مسلم تخريج شده‌اند .\r\n7 - آنچه كه ديگر ائمه مانند ابو داود ، ترمذى ، نسائى ابن ماجه و ديگر ائمه حديث جمع‌آورى كرده‌اند و مهم‌ترين آن‌ها قسم اول است .\r\n\r\nأقل الجمع :\r\nمراد از آن عددى است كه در هنگام اطلاق لفظ جمع بر آن صدق پيدا كند . برخى آن را دو و برخى ديگر سه مىدانند . اگر زيد اعتراف كند كه عمرو چند ريال در نزد او دارد و أقل جمع را به دو ريال تفسير كند ، بايد دو ريال و اگر به سه ريال تعبير كند ، بايد سه ريال به او دهد .\r\n\r\nإكراه :\r\nواداركردن ديگرى به انجام كارى يا گفتن سخنى كه به آن راضى نيست ، كه اگر اجبارى نباشد آن را\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nانجام نمىدهد . يكى از عوارض اهليت كسبى است كه در نتيجه‌ى اقوال و افعال مؤثر است ، ولى اصل اهليت را زايل نمىكند و يكى از وضعيت‌هاى اضطرارى شرعى شمرده مىشود كه ارتكاب حرام شرعا در آن جايز است .\r\n\r\nإكراه معنوى :\r\nاجبار بر انجام كار حرام كه اگر شخص مكره انجام ندهد ، اتلاف جان يا عضو بر آن مترتب نمىشود ، بلكه در صورت امتناع زيان روحى و معنوى به او مىرسد . مثل زندانىكردن پدر و يا اخراج از كار ، اين اجبار زائل‌كننده‌ى رضايت است ، ولى زايل‌كننده‌ى اختيار نيست . در نزد برخى از فقها عدم اجراى تصرفات مكره بر آن مترتب مىشود .\r\n\r\nإكراه قاصر :\r\nاكراه بر انجام كار حرامى كه در صورت امتناع مكره تلفات جانى يا از دست دادن عضوى از اعضاى بدنش را درپى ندارد ، بلكه ضرر آن روحى يا اندك است . مثل تهديد به زندانىكردن درصورتىكه كار حرامى را انجام ندهد ، مانند رباخوارى ، اين اكراه زايل‌كننده‌ى اصل رضايت است ، ولى زايل‌كننده‌ى اختيار نيست و اين اكراه قاصر است ؛ چون رضايت را از بين مىبرد ، ولى اختيار را از بين نمىبرد ؛ به خاطر اينكه مكره از انجام افعال امتناع مىكند و اين اكراه را غير ملجئ مىنامند .\r\n\r\nإكراه كامل :\r\nمجبوركردن شخص بر انجام كار حرام همراه با تهديد بر كشتن يا قطع عضو ، مثل بريدن دست يا پا . اين تهديدها شخص مجبور را در دست مجبوركننده مانند ابزارى در دست او يا شمشيرى در دست شمشيرزن قرار مىدهد و اين اكراه كامل ناميده مىشود ؛ چون با رضايت و اختيار نيست و اكراه ملجئ نيز ناميده مىشود .\r\n\r\nالتزام :\r\nدلالت لفظ بر معناى لازم آن است ، مانند دلالت اسد بر شجاعت و اين در لازم ذهنى متصور مىشود .\r\n\r\nالتماس :\r\nطلب همراه با يكسان بودن آمر و مأمور در رتبه ، به گونه‌اى كه يكى از آن‌ها حق الزام ديگرى را نداشته باشد . امر از اعلى به ادنى مفيد وجوب و از ادنى به اعلى مفيد دعا و رجا و از مساوى به مساوى مفيد التماس است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nإلحاق :\r\nضميمه‌كردن مسأله‌اى به نظاير آن است . همان‌گونه كه اصوليان در تعريف قياس گفته‌اند : الحاق فرع به اصل براى اثبات حكم اصل براى فرع و اين هم به دليل وجود علت جامع در هر دوى آن‌هاست .\r\nالحاق فردنا در بالاغلب الأعم جعل مثال على مثال أزيد ليعامل معاملته و شرطه اتحاد المصدرين .\r\nدر بحث استقراى ناقص مطرح است و آن در موردى است كه تتبع در قسمت عمده‌اى از جزييات انجام پذيرد كه مفيد ظن است و درجه‌ى ظن در آن به تناسب تتبع در جزييات مىباشد . هرچه تتبع زيادتر باشد ، ظن قوىتر است .\r\n\r\nإلزام :\r\nآن است كه بر شخص حكم كنى چه واجب و چه غير واجب باشد .\r\nدفع كلام مخالف به وسيله‌ى آن‌چه كه موجب فاصله در بين او و آن‌چه كه متضمن يارى او مىشود .\r\n\r\nإلغاء :\r\nدر اصطلاح اصوليان اثبات حكم بدون وصف معارض براى آن است .\r\nمستدل ثبوت حكم را بدون وصف معارض بيان نمايد . كيفيت آن چنين است كه مستدل بيان مىكند وصفى كه براى تعليل ابقا نموده حكم به وسيله‌ى آن در يكى از صورت‌ها ثابت شده است بدون اين‌كه مقرون به وصف يا اوصافى باشد كه باطل يا حذف شده‌اند و اين يكى از راه‌هاى حذف و ابطال در هنگام سبر و تقسيم است .\r\n\r\nإلغاى فارق :\r\nيعنى عدم تأثيرش را در فرق بين اصل و فرع بيان نمايد و حكم را براى آنچه كه هردو در آن مشتركند ، ثابت نمايد مانند الحاق كنيز به برده در سرايت .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nأل\r\nهرگاه ألف و لام به اول اسم جمع اضافه شود ، بر جنس دلالت مىكند .\r\nأل هرگاه بر اسم جنس داخل شود ، شامل همه افراد آن مىشود و اگر بر جمع داخل شود ، همه‌ى جمع‌ها را شامل مىشود . أل حرفى نه اسمى هرگاه بر جمع داخل شود ، مفيد عموم است چه سالم و چه مكسر باشد و نيز هرگاه بر اسم جمع مانند صحب و اسم جنس داخل شود ، مفيد عموم است .\r\n\r\nألفاظ الأمر :\r\nالفاظى هستند كه در هنگام تلفظ بر طلب فعل دلالت مىكنند و صيغه‌هاى امر ناميده مىشوند كه عبارتند از :\r\n1 - افعال امر 2 - فعل مضارع مقرون به لام 3 - مصدر جانشين فعل 4 - اسم الفعلى كه به معناى امر باشد 5 - جمله‌ى خبريه‌اى كه مراد از آن طلب باشد .\r\n\r\nألفاظ تعليل صريح :\r\nصيغه‌هايى كه در لغت مفيد تعليل هستند ، عبارتند از :\r\nلام ، باء ، كى و إنّ .\r\n\r\nألفاظ عموم :\r\nالفاظى هستند كه در لغت وضع شده‌اند تا در هنگام اطلاق بر شمول و استغراق دلالت كنند و صيغه‌هاى عموم ناميده مىشوند ، كه بر دو قسم‌اند :\r\n1 - الفاظى كه در ظاهر مفرد و در معنا بر عموم دلالت مىكنند . مانند كل ، جميع ، مفرد معرف به أل كه مفيد استغراق باشد ، مفرد معرف به اضافه ، جمع معرف به أل كه مفيد استغراق است ، جمع معرف به اضافه ، اسماء موصول ، اسماء شرط ، اسماء استفهام ، نكره در سياق نفى ، نكره در سياق نهى ، نكره در سياق شرط .\r\n2 - الفاظى كه با صيغه و معنا بر عموم دلالت مىكنند و آن هرصيغه‌ى جمعى است مانند رجال ، مسلمين .\r\n\r\nألفاظ نهى :\r\nالفاظى هستند كه در هنگام اطلاق بر نهى دلالت مىكنند و صيغه‌هاى نهى ناميده مىشوند . مانند فعل مضارع مجزوم مقرون به لاى ناهيه . صيغه‌ى امر كه بر منع دلالت مىكند . ماده‌ى حرم و حظر ، منع ، نهى و مشتقات آن‌ها ، جملات خبرى كه مراد از آن‌ها نهى است و به سبب وجود قرينه‌اى بر آن دلالت مىكند .\r\n\r\nإلهام :\r\nآن‌چه كه در دل انسان خطور مىكند و حجت نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nأم\r\nمادر و بر جده هم اطلاق مىشود چه جده مادرى باشد و چه پدرى . آيه  حُرِّمَتْ عَلَيْكُمْ أُمَّهاتُكُمْ  ( نساء / 23 ) كه در حرمت عقد مادران صراحت دارد ، به‌طور قطع بر تحريم عقد جده‌ها هم دلالت مىكند .\r\n\r\nأم الكتاب :\r\nلوح محفوظ ؛ چون همه‌ى علوم به آن منسوب است و از آن ايجاد شده است ( زخرف / 4 ) . سوره‌ى فاتحه ؛ چون آغاز كتاب است .\r\n\r\nأماره :\r\nعلامت ، موعد و وقت .\r\nآن‌چه كه امكان رسيدن به ظن به سبب نظر و انديشه‌ى درست در آن باشد .\r\nعلت شرعى و سبب ناميدنش آن است كه علت شرعى علامت ثبوت حكم شرعى است .\r\nاصوليان در بين دليل و اماره تفاوت قائل شده‌اند ، دليل را براى اصولى كه قطعى هستند و اماره را براى فروعى كه ظنى است به كار برده‌اند . آن را به معناى علت و سبب و يا هرعلامت شرعى به كار برده‌اند ، مانند سكوت از سوى دختر كه اماره ( علامت ) رضايت است و نيز اماره را بر هرچيزى كه شارع معتبر دانسته است ، اطلاق مىكنند ؛ چون سبب مانند خبر واحد مفيد ظن است .\r\nلازم است در بين اماره و آن‌چه كه اماره بر آن است ارتباط و وابستگى باشد ، مانند ابر مرطوب در فصل زمستان كه از نظر عقلى مؤثر در نزول باران و اماره بر آن است و يا در شرعيات مانند وجود علت اصل در فرع كه اماره براى ثبوت حكم آن است و يا اين‌كه حكمى در اصل با وصف ثابت شود و با انتفاى وصف در اصل هم منتفى شود . اين اماره است كه اين وصف علت حكم در اصل بوده است ؛ چون حصول حكم با حصول وصف است .\r\nدر نزد حنفيه علامت ، مشهورتر از اماره است .\r\n\r\nأمة :\r\nگروهى از مردم كه از يك اصل واحد باشند و صفات موروثى آن‌ها را جمع كند و منافع و اهدافشان يكى باشد . در دين ، مكان يا زمان واحد مشترك باشند .\r\n\r\nأمت اسلامى :\r\nهمه‌ى كسانى كه پيامبر صلّى اللّه عليه و آله و سلّم را تصديق كرده باشند و ايمان به خدا ، پيامبران ، كتاب‌هاى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nآسمانى ، روز رستاخيز ، فرشتگان ، قضا و قدر ، خير و شر داشته باشند و داراى يك قبله و وظيفه‌ى مهمى در زندگى ، يعنى جانشينى خداوند با آبادانى زمين باشند .\r\n\r\nإمام :\r\nدر فقه و سنت بر امام مسلمين ، امام جماعت ، امام سفر ، امير و والى اطلاق مىشود .\r\n\r\nإمتثال :\r\nانجام دادن مأموربه به گونه‌اى كه مطلوب شرع است .\r\n\r\nإمتنان :\r\nيكى از معانى امر مانند « كلوا مما رزقكم اللّه حلالا » .\r\n\r\nأمر :\r\nلفظى كه بر طلب فعل به گونه‌ى استعلاء دلالت كند ، چه با صيغه‌ى امر باشد يا صيغه‌ى مقرون به لام امر يا جمله‌ى خبرى كه اراده‌ى طلب از آن شود . جمهور علما گفته‌اند : مدلول لغوى امر قولى است كه وضع شده تا بر طلب فعل دلالت كند ، چه اين قول از شخص فرادست به فرودست باشد و چه برعكس يا از رتبه‌ى مساوى صادر شده باشد . پس طلب به وسيله‌ى اشاره و قرائن معناى امر از آن فهميده مىشود .\r\nلفظ أمر ( أ ، م ، ر ) در معانى متعددى به كار رفته است :\r\n1 - قول مخصوص كه دلالت بر طلب فعل كند ، مانند آيه  « وَ أْمُرْ أَهْلَكَ بِالصَّلاةِ » . \r\n2 - فعل مانند آيه‌ى و  « شاوِرْهُمْ فِي الْأَمْرِ » . \r\n3 - صفت ، لأمر ما يسود من يسود .\r\n4 - شأن و حال ، بل أمر بين الأمرين .\r\n5 - شىء و چيز ، لأمر ما جدع قصير أنفه .\r\nفرق بين امر و خبر آن است كه در امر نسخ جايز است ، ولى در خبر نسخ جايز نيست . امر با اختلاف قرينه اختلاف پيدا مىكند گاهى بر وجوب ، گاهى بر ندب و گاهى بر اباحه دلالت مىكند و حدود بيست و شش معنا را براى آن برشمرده‌اند .\r\nامر معلق به شرط يا صفت ابن حاجب گفته است : هرگاه شرط و صفت علت باشند ، مقتضى تكرار است ؛ چون معلول با تكرار علت تكرار مىشود .\r\n\r\nأمر صريح :\r\nامرى است كه با لفظ امر يا با صيغه‌اى كه در لغت وضع شده است تا بر امر دلالت كند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nامر غير صريح :\r\nصيغه‌اى نيست كه بر امر دلالت كند ، بلكه جمله‌اى است كه متضمن معناى امر است ، مانند  كُتِبَ عَلَيْكُمُ الصِّيامُ  ( بقره / 183 ) .\r\n\r\nأمر اعتبارى :\r\nآن است كه تنها در ذهن اعتباركننده معتبر است .\r\n\r\nإمكان خاص :\r\nسلب ضرورت از طرفين ، يعنى ثبوت محمول براى موضوع نه واجب است و نه ممتنع و ايجاب و سلب باهم جايز است ، مانند كل إنسان كاتب .\r\n\r\nإمكان عام :\r\nسلب ضرورت از يكى از طرفين و به عبارت ديگر از طرف مقابل ، يعنى همراه با سكوت از طرف موافق و گاهى مسلوب الضروره است و گاهى نيست و اعم از امكان خاص است .\r\n\r\nالأم :\r\nكتابى است از امام شافعى درباره‌ى فقه و مسائل پراكنده‌اى از اصول در آن موجود است . از نظر متن ، دليل و لغت بسيار ارزش‌مند است . نثر امام شافعى چنان دقيق ، شيوا و منسجم است كه با حذف و يا پس‌وپيش انداختن برخى واژه‌ها رشته‌ى عبارت از هم گسسته مىشود و در رد فروع بر اصول و بيان مسائل فقهى كتابى منحصر به فرد است و در كل بيانگر روش امام شافعى در اجتهاد است .\r\n\r\nأمور اعتبارى :\r\nدر اصطلاح به امور يا چيزهايى گفته مىشود كه به خودى خود اصالتى ندارند ، برخى از آن‌ها وجودش در ظرف مكانى اصالت دارد ، مانند جواهر و اعراض و برخى وجودش در عالم اعتبار اصالت دارد ، به گونه‌اى كه هرگاه از اعتبار معتبر تجرد پيدا كند ، وجودى ندارد . مانند ارزش پولى دينار و درهم ؛ چون در غير از عالم اعتبار وجودى ندارد .\r\n\r\nأمور التزامى :\r\nاين اصطلاح بر امورى دلالت مىكند كه وجودشان وابسته به وجود منشأ انتزاعشان است و به سبب پيروى از امور اعتبارى جعلى محسوب مىشوند و بر دو قسم‌اند : دسته‌اى كه منشأ انتزاعشان در جهان خارج است ، مانند : فوقيت ، تحتيت ، بنوّت ، ابوت ، اين امور بدون وجود فوق و تحت و اب و ابن وجودى ندارند .\r\nدوم : منشأ انتزاعشان در عالم اعتبار است ، مانند سببيت و شرطيت كه از برخى قيود كه شارع در تكاليف و احكام انتزاع نموده است ، منتزع\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nشده‌اند . مانند سببيت زوال براى نماز ظهر و عقد به نسبت تحقق مالكيت به وسيله‌ى آن .\r\n\r\nأمير المؤمنين فى الحديث :\r\nبر كسى اطلاق مىشود كه در زمان خود در حفظ و درايت ، مشهور و از دانشمندان و پيشوايان عصر خود باشد . افرادى مانند ابو الزناد ( عبد الرحمن بن عبد اللّه ) ، شعبه بن الحجاج ، سفيان ثورى ، مالك بن انس ، بخارى و ديگران داراى اين لقب بوده‌اند و آنان از برجستگان و سرآمدان اين علم بوده‌اند كه علما و ائمه و جمهور مسلمين بر امامت ، فضل و مرتبه‌ى آنان گواهى داده‌اند .\r\n\r\nانشاء :\r\nگاهى بر فعل متكلم و بر ايجاد چيزى كه مسبوق به ماده و مدت است ، اطلاق مىشود و نيز بر كلامى كه نسبتى در خارج ندارد كه با آن مطابقت داشته يا نداشته باشد اطلاق مىشود . جمله‌اى كه احتمال صدق و كذب ندارد ، و شامل امر ، نهى ، استفهام ، ندا ، تمنى و تعجب مىشود . باب ديگرى در نزد اصوليان وجود دارد و آن عقد و ايقاع است ، اولى مانند انشاء عقد بيع و اجاره و نكاح و مانند آن است مثل بعت و اشتريت و آجرت و أنكحت و دومى مانند صيغه طلاق و تحقق و وقف مثل « فلانة طلاق » .\r\n\r\nإنساء :\r\nنسخ ، يعنى باطل‌كردن حكمى و حكم ديگرى را جايگزين آن‌كردن و إنساء ، يعنى باطل‌كردن حكمى بدون جايگزين‌كردن آن .\r\n\r\nإنعكاس :\r\nيعنى هرگاه معرّف باشد ، تعريف هم موجود است .\r\nهرگاه علت نباشد ، حكم هم نيست و إطراد آن است هرگاه علت باشد ، حكم نيز موجود است . انعكاس يكى از شرطهاى صحت علت در نزد اكثر علماى اصول است و برخى آن را دوران عدمى مىنامند .\r\n\r\nإنقراض العصر :\r\nيعنى همه كسانى كه در وقت وقوع حادثه مجتهد بوده‌اند ، پس از اتفاق بر حكم مرده باشند .\r\n\r\nإنتقال :\r\nانتقال از علت يا حكم به علت يا حكم ديگرى است و از اعتراضات بر قياس شمرده مىشود و چند قسم است :\r\n1 - انتقال از علتى به علت ديگر براى اثبات علت اول و اين كار در ممانعت متحقق مىشود ؛ چون سؤال\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكننده هنگامى كه وصف پاسخ‌دهنده را به عنوان علت نمىپذيرد ، چاره‌اى ندارد جز اين‌كه آن را با دليل ديگرى ثابت كند .\r\n2 - انتقال از حكمى به حكم ديگر با علت اولى و در بحث موجب علت متحقق مىشود ؛ زيرا هنگامى كه حكمى را كه پاسخ‌دهنده بر علت مترتب نموده پذيرفت و در حكم ديگرى ادعاى نزاع درباره آن كرد ، خواسته پاسخ دهنده برآورده نمىشود . پس اگر امكان داشته باشد با اين علت به اثبات حكم مورد نزاع منتقل مىشود و اگر ممكن نباشد ، به علت ديگرى منتقل مىشود .\r\n3 - انتقال از علتى به علتى ديگر و اين هم در قول به موجب علت متحقق مىشود .\r\n4 - انتقال از علتى به علتى ديگر براى اثبات حكم اول نه براى اثبات علت اولى .\r\n\r\nأقسام اجتهاد :\r\nاجتهاد بر سه قسم است :\r\nيكم ، بيان و تفسير متون كتاب و سنت .\r\nدوم ، قياس بر اشباه و امثالى كه در كتاب و سنت است .\r\nسوم ، رأى ، كه بر متن خاصى اعتماد نمىكند ، بلكه بر روح شريعت - كه در همه‌ى متون آن پراكنده است - اعتماد مىكند و بايد گفت : هدف شريعت ، مصلحت است و هرگاه مصلحت يافت شود ، در آن‌جا شرع خداوند است .\r\n\r\nإنخرام المناسبة :\r\nانخرام ، يعنى اخلال و خدشه‌دار شدن ، يعنى اين‌كه عقل به مناسبت وصف براى حكم در هنگام وجود آن‌چه كه مانع از اقتضاى آن براى حكم باشد ، حكم نكند : زيرا اگر مصلحت با مفسده مساوى و يا مفسده بر آن ترجيح داشته باشد ، عقل مقتضى آن است كه در اين وقت مصلحتى نباشد : چون دفع مفسده مقدم بر جلب مصلحت است . بنابراين وجود هرچيزى كه مخالف با وصفى باشد كه ظن مناسب بودن آن مىرود ، انخرام ناميده مىشود .\r\n\r\nإنفكاك الجهة :\r\nتفاوت قائل شدن در بين جهات ادله متعارض ، يعنى هريك از آن‌ها بر جهتى كه با ديگرى مخالف است ، حمل مىشود و اين انفكاك نوعى از انواع جمع و توافق در بين ادله‌ى متعارض است .\r\nمانند دو آيه‌ى  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ  ( قصص / 56 ) و آيه‌ى  وَ إِنَّكَ لَتَهْدِي \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n إِلى صِراطٍ مُسْتَقِيمٍ  ( شورى / 54 ) . كسى كه اين دو آيه را ملاحظه كند ، مىبيند كه در ظاهر باهم متعارضند ؛ چون آيه‌ى اولى از پيامبر صلّى اللّه عليه و آله و سلّم نفى هدايت مىكند و دومى وظيفه‌ى هدايت را براى او ثابت مىكند . بنابراين دفع اين تعارض ظاهرى با انفكاك جهت هر يك از دليل‌هاست به گونه‌اى كه آيه‌ى اولى بر هدايت توفيق كه در يارى دادن شخص فرمان‌بردار بر طاعت و ثابت قدمى بر ايمان است و آيه‌ى دومى حمل بر هدايت دلالت مىشود كه در ارشاد هرفردى به راه مستقيم متعين است ، بدون اين‌كه بر طاعت و ثبات بر ايمان كمك كند .\r\n\r\nإنقطاع :\r\nگذشتن زمان چيزى ، ناتوانى معلّل از تصحيح مذهب و قصور او در مناظره ، ناتوانى سؤال‌كننده از منع يا تصحيح منع آن با نسبت دادن به مستند .\r\nناتوانى مناظره‌كننده از تأييد دليلى كه آورده است . انقطاع داراى صورت‌هاى زير است :\r\nالف - سكوت يكى از مناظره‌كنندگان در هنگام ارائه دليل .\r\nب - انكار آن‌چه ضرورى دانسته مىشود ؛ زيرا انكار اشخاصى مانند او دلالت دارد كه تنها ناتوانى از رد علت معلل او را وادار به چنين كارى كرده است .\r\nج - منع سؤال‌كننده پس از تسليم ؛ زيرا اين كار دلالت دارد كه تنها ناتوانى از رد دليل مخالف او را به منع پس از تسليم و تناقض در گفتار وادار كرده است .\r\nد - ناتوانى معلل از تصحيح علتى كه قصد اثبات حكم به وسيله‌ى آن را داشته است .\r\n\r\nإنقطاع حديث :\r\nحذف يك راوى يا بيشتر در آغاز سند حديث در نزد محدثين .\r\n\r\nإنكار راوى :\r\nآن است كه راوى ، حديثى را از ديگرى روايت كند . سپس راوى ديگرى اين حديث را از او روايت كند و راوى اول روايت دومى را از او انكار كند ، كه انكار اصل ناميده مىشود .\r\n\r\nإهانت :\r\nيكى از معانى صيغه‌ى امر است ، مانند  ذُقْ إِنَّكَ أَنْتَ الْعَزِيزُ الْكَرِيمُ . \r\n\r\nأهل :\r\nنزديكان و خويشاوندان .\r\n\r\nأهل الرجل :\r\nيعنى كسانى كه نسبت و\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nرابطه‌ى خانوادگى ، دينى ، عقيدتى و يا هرچه كه مىتواند موجب اجتماع چند نفر گردد ، آنان را باهم جمع كرده است . اولين مدلول كلمه‌ى اهل زن و همسر مرد است ( يوسف / 25 ) . تأهل فلان ، يعنى زن اختيار كرد و حتى در فارسى به كسى كه ازدواج كند ، متاهل مىگويند ( هود / 73 ) .\r\n\r\nأهل الأهواء :\r\nاين لقبى است كه اهل سنت و جماعت به كسانى كه مخالف معتقدات آنان در مسأله اسماء و صفات خدا ، رؤيت و كسب باشند داده‌اند ، مانند معتزله ، مرجئه و رافضه .\r\n\r\nأهل الحق :\r\nمراد اهل سنت و جماعت است .\r\nأهل رأى ( ر . اصحاب الرأى )\r\n\r\nأهل اجتهاد :\r\nكسى كه اهليت اجتهاد دارد بايد عالم به كتاب ، سنت ، خبر واحد ، ناسخ و منسوخ ، عام و خاص ، حقيقت و مجاز ، احكام عقلى ، اجماع پيشينيان ، اقسام استدلال و اقسام قياس باشد .\r\n\r\nأهل البدع :\r\nبدعت‌گذاران ، كسانى كه در دين از روى هوى و هوس بدعت‌گذارى مىكنند .\r\n\r\nأهل العهد :\r\nكافرانى كه با مسلمانان مصالحه كرده‌اند تا در كشور اسلامى زندگى كنند ، خواه اين‌كه مصالحه بر سر مال باشد خواه نه ، به شرطى كه احكام اسلامى همان‌گونه كه بر اهل ذمه جارى مىشود ، بر آن‌ها جارى نشود و با مسلمانان نجنگند و نيز اهل هدنه و اهل صلح ناميده مىشوند .\r\n\r\nأهل فترت :\r\nمردمانى كه پس از حضرت عيسى زيسته‌اند و پيش از حضرت محمد صلّى اللّه عليه و آله و سلّم از دنيا رفته‌اند و دعوت پيامبر را درك نكرده‌اند .\r\n\r\nإن قيل :\r\nابو البقاء گفته است : اگر سؤال قوى باشد ، گفته مىشود ( و لقائل ) و پاسخش : ( أقول ) يا ( نقول ) ، يعنى من با كمك ديگر دانشمندان مىگويم .\r\nهرگاه ضعيف باشد ، گفته مىشود ( فإن قيل ) و پاسخش : ( أجيب ) يا ( يقال ) ، هرگاه ضعيف‌تر ، باشد گفته مىشود : ( ليقال ) و پاسخش : ( لأنا نقول ) ، هرگاه قوى باشد ، گفته مىشود : ( فإن قلت ) و پاسخش : ( قلنا ) يا ( قلت ) مىباشد . گفته‌اند : ( فإن قلت ) با فاء : سؤال از نزديك و با واو سؤال از بعيد است . ( قيل ) در آن‌چه كه مورد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاختلاف است و اشاره به ضعف سخنى است كه گفته‌اند .\r\n\r\nأهليت :\r\nدر لغت به معناى شايستگى شخص براى الزام و التزام و شايستگى انجام كارى را داشتن . يعنى اين‌كه صلاحيت متعهد شدن به حقوق ديگرى را داشته باشد و حقوقى براى او از سوى ديگران ثابت شود و صلاحيت التزام به اين حقوق را داشته باشد .\r\nانسان به‌طور مطلق شايستگى تعلق خطاب شرعى را داشته باشد و اين صفتى است كه از آغاز ظهور حيات در او چه به‌طور حقيقى يا حكمى ملازم و همراه است .\r\nاهليت بر دو قسم است : اهليت وجوب و اهليت ادا ، و هركدام يا ناقص است يا كامل .\r\n\r\nأهليت وجوب :\r\nصلاحيت انسان براى اين‌كه حقوقى براى او ثابت و واجباتى بر او واجب شود . اساس ثبوت آن حيات و علت آن صفت انسانى است و به محض انسان بودن متحقق مىشود ، و ربطى به سن ، عقل ، مذكر و مؤنث بودن بلوغ و عدم بلوغ ندارد .\r\n\r\nأهليت وجوب كامل :\r\nيعنى اين‌كه انسان صلاحيت داشته باشد حقوق و واجباتى بر او ثابت شود و اين صلاحيت از زمان تولد تا زمان مرگ براى او ثابت است . پس گرفتن حقوق مانند ميراث ، وصيت ، هبه ، تبرع و تعهد در مقابل تصرفات مشروع چه در زمان رشد و قبل از آن توسط اوليا و حقوق مالى و ضمانت اموال تلف شده به او تعلق مىگيرد .\r\n\r\nأهليت وجوب ناقص :\r\nصلاحيت انسان براى اين‌كه حقوقى براى او ثابت شود ، مانند ارث ، وصيت و هبه ، ولى واجبات بر او واجب نمىشود .\r\nمانند نماز ، روزه و حج . حقوقى كه براى او ثابت مىشود ، در معرض زوال است و اين اهليت براى جنين ثابت است .\r\n\r\nأهليت أداء :\r\nيعنى اين‌كه انسان از لحاظ شرعى شايستگى صدور افعال و اقوالى داشته باشد . به بيان ديگر شخص ، صلاحيت كسب حقوق ناشى از تصرفات خود را داشته باشد و حقوقى را براى ديگران با اين تصرفات ايجاد كند و مقرون به تكليف شرعى است و اهليت معامله نيز ناميده مىشود . يعنى مكلف\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nصلاحيت دارد كه از لحاظ شرعى اعمال و قوالش معتبر دانسته شود و آن مسئوليت است و اساس آن تمييز و تشخيص به وسيله‌ى عقل است .\r\n\r\nأهليت أداى كامل :\r\nصلاحيتى كه براى انسان در هنگام كمال عقلى و بالغ شدن به نسبت تكاليف شرعى و بلوغ همراه با رشد به نسبت معاملات مالى ثابت مىشود و نيازى به رأى و اجازه‌ى ديگران ندارد .\r\n\r\nأهليت أداى ناقص :\r\nصلاحيتى كه براى انسان در دوره‌ى تمييز ثابت مىشود و اين به نسبت كودك مميز است و اين اهليت از سن تمييز تا زمان بلوغ است . علما سن تمييز را هفت سال دانسته‌اند و اداى نماز را از سوى آنان درست مىدانند ، نه اين‌كه بر آن‌ها واجب باشد و اين تنها در معاملات مالى و ديگر عقود است .\r\n\r\nأهليت أداء :\r\nدر نزد محدثين ، يعنى كسى كه شايستگى روايت حديث و تبليغ براى استدلال به آن را داشته باشد .\r\n\r\nأهليت تحمل :\r\nيعنى صلاحيت راوى براى شنيدن و دريافت حديث از حيث سن و تمييز است .\r\n\r\nأوصاف شريعت :\r\nويژگىها و خصايص اساسى شريعت كه شامل فطرت ، اولويت معانى بر الفاظ در هنگام نظر به احكام ، اجراى شريعت و احترام آن و تقويت نظم و آسودگى خاطر مىشود .\r\n\r\nأولو الأمر :\r\nكسانى كه حق امر و نهى دارند . علما ، امرا و فرماندهان سپاه .\r\n\r\nأوصاف طردى :\r\nدو قسمند : قسمى كه در ذات خود فاسدند ؛ چون مؤثر و مناسب نيستند و قسم ديگرى كه در ذات خود درستند ؛ چون مناسب و مؤثراند ، ولى كسانى كه به طرد اهميت مىدهند ، به خود طرد متمسك شده‌اند و توجهى به تأثير و مناسبت نمىكنند .\r\n\r\nأوامر شرعى :\r\nامرها در شرع يكسان نيستند ، اوامر متعلق به امور ضرورى ، مانند أوامر متعلق به امور حاجى و يا تحسينى نيستند و امورى كه مكمل ضروريات هستند ، مانند خود ضروريات نيستند ، بلكه در بين آن‌ها تفاوت است . امور ضرورى از لحاظ طلب يكسان نيستند . طلب متعلق به اصل دين مانند جان نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nأوليات :\r\nقضايايى هستند كه عقل به مجرد درك آن‌ها بدون يارى گرفتن از حس و خيال ، آن‌ها را تصديق مىكند .\r\nيعنى ذهن به محض تصور طرفين و نسبت بين آن‌ها به صدق قضيه حكم مىكند ، مانند كل متغير حادث .\r\n\r\nإيجاب :\r\nدر لغت ، يعنى اثبات‌كردن .\r\nدر اصطلاح ، خطاب خداوند است كه به افعال مكلف تعلق مىگيرد و انجام فعلى را به‌طور جزم و قطع از او طلب مىكند .\r\nإيجاب همان خطاب ، اثر خطاب و تعلق به افعال مكلف ، وجوب و واجب فعل مكلف است .\r\nبه ايجاد نسبت يا حكم اطلاق مىشود و در بيع به لفظى كه در آغاز از سوى يكى از طرفين عقد گفته مىشود ، اطلاق مىگردد .\r\n\r\nإيجاز :\r\nبيان معنا و مفهوم با كمتر از الفاظ متعارف .\r\n\r\nإيحاء :\r\nالقاى معنا در ذهن با سرعت و به صورت نهانى .\r\n\r\nإيقان :\r\nآگاهى به حقيقت چيزى پس از نظر و استدلال .\r\n\r\nايهام :\r\nيا تخييل ، يعنى گوينده لفظى را ذكر مىكند كه داراى دو معناى نزديك و بعيد است . اگر انسان آن را بشنود ، ذهنش به معناى نزديك متوجه مىشود ، در حالى كه مراد متكلم معناى بعيد است . اكثر آيات متشابه چنين هستند :  وَ السَّماواتُ مَطْوِيَّاتٌ بِيَمِينِهِ  ( زمر / 67 )\r\n\r\nإيماء :\r\nدر لغت به معناى اشاره و يادآورى و يكى از مسالك علت است ، يعنى راه‌هايى كه به وسيله‌ى آنها علت بودن چيزى شناخته مىشود .\r\n\r\nإقتران :\r\nبودن حكم و وصف به گونه‌اى است كه اگر اين وصف يا مانند آن ، علت براى حكم نباشد ، كلام به دور از فصاحت و به بنا مقتضاى حال نيست . با اين‌كه سخن شارع به دور از واژه‌هاى زايد و بيهوده است ، و چند گونه است :\r\n1 - اين‌كه حكم به دنبال وصف با فاء ذكر شود كه دلالت دارد اين وصف علت براى اين حكم است . مانند  وَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ  ( بقره / 222 ) .\r\n2 - ترتيب حكم بر وصف با صيغه‌ى جزا كه بر تعليل دلالت دارد :  وَ مَنْ يَتَّقِ اللَّهَ يَجْعَلْ لَهُ مَخْرَجاً  ( طلاق / 65 ) .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n3 - حادثه‌اى براى پيامبر بازگو مىشود و پيامبر حكمى را صادر مىكند كه دلالت بر علت بودن مسأله‌ى مذكور براى اين حكم دارد كه پيامبر صلّى اللّه عليه و آله و سلّم به آن پاسخ داده است . مثل داستان عرب صحراگرد كه درباره‌ى مجامعت در ماه رمضان با همسرش سؤال كرده بود و پيامبر صلّى اللّه عليه و آله و سلّم فرمود : أعتق رقبة .\r\n4 - همراه با حكم ، لفظى ذكر شود كه اگر مفيد علت بودن نداشته باشد ، لغو و بيهوده است و آن بر دو قسم است :\r\nالف - سؤال‌كننده درباره‌ى موضوعى كه موجود است ، بپرسد . سپس حكم را پس از آن ذكر كند ، مانند فرموده‌ى پيامبر صلّى اللّه عليه و آله و سلّم هنگامى كه از او درباره‌ى فروختن خرماى تر به خرماى خشك پرسيدند ، فرمود : رطب هرگاه خشك شود ، آيا وزن آن كمتر مىشود . گفتند :\r\nبله : فرمود : بنابراين درست نيست .\r\nب - در پاسخ دادن به سؤال مشابهى عدول كند ، مانند سؤال زن خثعمى كه درباره‌ى حج‌كردن به جاى مادرش از او پرسيد ، فرمود : اگر مادرت بدهكار بود ، آيا بدهى او را پرداخت نمىكردى ؟\r\nگفت : آرى . پيامبر فرمود : قرض خدا اولى و ارجح است . از اين علت آوردن دانسته مىشود كه حج ، قرض است .\r\n5 - در سياق كلام واژه‌اى ذكر شود كه اگر به عنوان علت ذكر نشود ، جمله نامنسجم مىشود . مانند علت نهى از بيع در هنگام نماز جمعه كه بيع مانع از رفتن به سوى نماز جمعه مىشود .\r\n6 - ذكر حكم ، مقرون به وصف مناسبى باشد ، مانند  إِنَّ الْأَبْرارَ لَفِي نَعِيمٍ  ( إنفطار / 13 ) يعنى به خاطر بر و نيكى است .\r\n7 - ربط حكم به اسم مشتق چون تعليق حكم مشعر به علت بودن آن دارد ، مانند اكرم زيدا العالم ، ذكر وصف مشتق دلالت دارد كه اكرام به خاطر علم است .\r\n8 - فاء در كلام راوى بر حكم داخل شود ، مانند سخن راوى كه گفته است :\r\nسها رسول اللّه فسجد .\r\n9 - وصف در بين دو حكم تفاوت ايجاد كند ، مانند « للراجل سهم و للفارس سهمان » . در اين‌جا مشخص مىشود آن‌چه كه موجب استحقاق يك سهم يا دو سهم شده است ، وصف مذكور است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n10 - انكار مساوات در بين دو موضوع مختلف و تفاوت در بين دو چيز همانند ، مانند  أَ فَنَجْعَلُ الْمُسْلِمِينَ كَالْمُجْرِمِينَ  ( قلم / 35 ) .\r\n11 - تعليل عدم حكمى به سبب وجود مانع ، مانند :  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ  ( شورى / 27 ) .\r\nايما و تنبيه با دلالت التزامى بر عليت دلالت مىكنند ؛ چون از جهت معنا فهميده مىشود ، نه از لفظ و گرنه صريح مىبود ، و وجه دلالتش اين است كه اگر با حكم ذكر نمىشد ، بىفايده مىبود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nب\r\nباء يكى از حروف معانى بوده و داراى معانى متعددى است .\r\n\r\nباب الكتاب :\r\nمجموعه‌اى از احكام كه موضوع واحدى آن‌ها را گرد هم مىآورد .\r\n\r\nباحث :\r\nپژوهشگر ، كسى كه مقيد به مذهب خاصى نيست .\r\n\r\nباحث عن الحكم الشرعى :\r\nيا در اثبات آن تحقيق مىكند يا در نفى آن .\r\nدر اولى لازم است به ادله‌اى مانند كتاب ، سنت ، اجماع و قياس استناد كند . در دومى كه دليل نيست از آن به برائت اصلى تعبير مىكنند . يعنى آن‌چه كه شرع متعرض آن نشده كه بر نفى اصلى مىماند .\r\n\r\nبارع :\r\nماهر ، كسى كه بر همتايانش پيشى گرفته باشد .\r\nمجتهدى كه در تحكيم ادله‌ى مذهب خود و شناخت منابع مخالفانش مقيد و توان‌مند مىباشد ، به گونه‌اى كه قادر به دفاع از مذهب و رد ايرادها و اعتراض‌ها باشد .\r\n\r\nباطل :\r\nهرگونه تصرفى كه از نظر اصل و وصف قابل اجرا نبوده و هيچ‌گونه آثار شرعى بر آن مترتب نباشد و داراى اركان و شروط معتبر نباشد .\r\nآن‌چه كه از هرجهت فاقد مفهوم بوده هرچند در ظاهر موجود باشد و اين هم يا به سبب نداشتن اهليت است ، مانند فروختن مال ديگرى به وسيله‌ى كودك و يا به سبب نداشتن محل ، مانند عقد محارم يا فروختن معدوم كه اين دو عقد باطل و هيچ‌گونه آثار شرعى بر آن مترتب نمىشود .\r\nباطل در اصل صحيح و مفيد فايده نيست و در نزد شرع اهميت و اعتبارى ندارد . در نزد شافعيه باطل مترادف با فاسد است ، مگر در حج كه با ارتداد باطل مىشود ، ولى با و طء فاسد مىشود و بايد آن را كاملا انجام دهد .\r\nبه عبادت باطل ترتيب اثر داده نمىشود و قضا به وسيله‌ى آن ساقط نمىشود و با امر موافق نيست .\r\nحنفيه گفته‌اند : اگر نهى به اصل برگردد ، باطل است . مانند نماز بدون شرط و اركان و اگر به وصف برگردد ، فاسد است . مانند روزه‌ى عيد قربان كه اعراض از ضيافت الهى است .\r\n\r\nباعث :\r\nواداركردن به كارى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nيكى از نام‌هاى علت شرعى و باعث ناميده شدنش براى آن است ؛ چون موجب تشريع حكم ، ايجاب يا ندب يا كراهت و يا تحريم شده است .\r\n\r\nبحث :\r\nدر لغت به معناى جست‌وجو است و در اصطلاح اثبات نسبت ايجابى يا سلبى در بين دو چيز به طريق استدلال است . بحث داراى اجزايى است كه برهم مترتب هستند ، مبادى ، اواسط و مقاطع .\r\n\r\nبداء :\r\nظهور چيزى پس از خفاى آن ، ظاهر شدن رأى پس از اين‌كه نبوده است . آشكار شدن چيزى پس از مخفى بودن آن خواه اين‌كه حسى باشد ، مانند آيه‌ى  فَلَمَّا ذاقَا الشَّجَرَةَ بَدَتْ لَهُما سَوْآتُهُما  ( أعراف / 22 ) ، يعنى عورت‌هايشان آشكار شد يا معنوى باشد ، مانند ظهور رأى جديد پس از تفكر و تأمل ، مانند آيه‌ى  ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ  ( يوسف / 35 ) .\r\nظهور مادى يا معنوى چيزى پس از آشكار نبودن آن ، در حق بشر جايز است ؛ چون انسان گاهى ديگرى را وادار به انجام كارى در زمان مشخص مىكند ، سپس پس از مدتى پى مىبرد كه بهتر است او را از اين كار نهى كند ؛ چون امردهنده نمىداند در آينده چه اتفاق مىافتد . بنابراين لازم است رأى ديگر را اظهار كند و اولى را باطل اعلام نمايد و اما ظهور چيزى چه حسى يا معنوى پس از مخفى بودن آن در حق خداوند محال است ؛ چون خداوند به گذشته و حال و آينده داناست پس بنا بر قول به نسخ ، اثبات بدا در حق خداوند مترتب نمىشود ؛ چون نسخ در حقيقت به نسبت خداوند بيان محض براى پايان مدت حكم اول است كه در هنگام تشريع بر وى روشن بوده كه در فلان وقت به پايان مىرسد ، ولى بدا منشأ جهل به عواقب امور است و در حق خداوند درست نيست . يهوديان و برخى از فرق اسلامى آن را به خدا نسبت داده‌اند ( نعوذ باللّه ) .\r\n\r\nبدعت :\r\nدر لغت به هرچيز جديدى اطلاق مىشود .\r\nهركارى كه مخالف سنت باشد . سبب بدعت ناميدن آن ، اين است كه بدعت‌گذار بدون دليل آن را وضع كرده است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدر اصطلاح شرعى هرعملى كه پيامبر و صحابه و تابعين آن را انجام نداده باشند و دليل شرعى آن را اقتضا نكند و مخالف كيفيتى باشد كه شارع آن را آورده است ، كيفيتى كه واجب و مندوب را شامل مىشود ، ولى مباح ربطى به بدعت ندارد . بدعت بر دو قسم است :\r\nبدعت هوى و هوس و بدعت كفر .\r\n\r\nبدعت كفر :\r\nبدعتى كه منجر به كفر مىشود ، مانند مجسّمه كه آفريدگار را به آفريدگان تشبيه مىكنند . اين صفتى است كه در حقيقت بيانگر اشخاص و گروه‌هاى گمراه است و بر كفار اصلى اطلاق نمىشود .\r\n\r\nبدعت هوى :\r\nهر بدعتى كه ناشى از هواهاى نفسانى و گرايش‌هاى باطل است ، مانند معتزله و گروه‌هايى از خوارج و . . .\r\n\r\nبدعت إضافى :\r\nيعنى امرى كه در دين معتبر است ، ولى اگر چيزهايى به آن افزوده شود ماهيتش را تغيير مىدهد ، مانند اين‌كه امرى اصل و روش داشته باشد ، سپس به روش اين امر چيزهايى اضافه شود و با اين شكل جديد با اصل خود مخالف باشد ، مانند بدعت ميلاد و برخى از ويژگىهاى صلوات بر پيامبر ، كه اين‌ها بدعت‌هايى است كه داراى اصل معتبرى هستند و آن محبت پيامبر است ، ولى به روش‌هاى بيان آن چيزهاى ديگرى اضافه شده است .\r\n\r\nبدعت حقيقى :\r\nامرى كه در دين ايجاد شده و اصل شرعى معتبرى ندارد ، مانند ايجاد نماز ششم در اسلام به جاى نمازهاى پنج‌گانه ، به گمان اين‌كه اين كار موجب تقرب به خدا مىشود درحالى كه اين كار در اصل مردود است .\r\n\r\nبدل :\r\nآن‌چه كه جايگزين اصل مىشود ، ولى در افاده‌ى مقصود نارساست و در باب نسخ داراى دو معناست : عام و خاص .\r\nالف - معناى عام ، آن است كه حكم شرعى به زمان قبل از تشريع حكم منسوخ برگردد ، مانند نسخ دادن صدقه در نجواكردن با پيامبر ( مجادله / 13 ) كه صدقه را در هنگام نجواكردن با پيامبر واجب كرده است ، ولى اين ايجاب با رد امر به ماقبل حكم منسوخ شده است و آن واجب نبودن صدقه دادن در هنگام نجوا كردن با پيامبر است . كه اين آيه ناسخ\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nامر اول شمرده مىشود و حكم را به ماقبل از حكم آن برمىگرداند .\r\nب - وضع حكم تكليفى مانند ايجاب يا ندب يا اباحه يا تحريم و يا كراهت تا جانشين حكم شرعى منسوخ شود ، مانند نسخ روكردن به سوى بيت المقدس در هنگام نماز با واجب شدن روكردن به سوى مسجد الحرام .\r\n( بقره / 144 )\r\n\r\nبرائت اصلى :\r\nباقى ماندن بر عدم حكم تا اين‌كه دليلى بر آن دلالت كند .\r\nچون اصل برائت ذمه از لزوم حكم است و يا استصحاب حكم عقل در عدم احكام است . هيچ‌كس را نمىتوان مجازات كرد ، مگر اين‌كه در دادگاه صالح محكوم شده باشد .\r\n\r\nبراعت إستهلال :\r\nاستهلال اولين صداى نوزاد است ، سپس براى آغاز هرچيزى به كار مىرود . براعت استهلال به حسب معناى لغوى تفوق است و در اصطلاح مناسب بودن آغاز هركارى با مقصود و هدف است .\r\nمصنف در آغاز تأليف قبل از شروع در مسائل ، با عبارتى كه دلالت بر ترتيب اجمالى آنها مىكند ، اشاره مىكند و مؤلفان در ديباچه‌ى كتاب‌هايشان معمولا با براعت استهلال آغاز مىكنند .\r\n\r\nبرهان :\r\nهر قضيه يا قضايايى كه بر حقيقت چيزى دلالت مىكنند .\r\nدر اصطلاح قياسى است كه از مقدمات يقينى تأليف شده است ، چه ابتدايى باشد و آن ضرورى است يا با واسطه باشد و آن نظرى است و بر دو قسم تقسيم مىشود : برهان علت و برهان دلالت . برهان ، حجت ، علامت ، دلالت ، دليل ، دال ، بينه ، بيان و آيه در عرف علما همگى داراى معناى نزديك به‌هم هستند .\r\nمقدمات يقينى دو قسم است :\r\nضرورى و نظرى .\r\nمقدمات ضرورى شش قسم است :\r\nاوليات ، مشاهدات ، وجدانيات ، تجربيات ، حدسيات و متواترات .\r\nاوليات قضايايى هستند كه ذهن به محض تصور طرفين بدون توقف بر ديگرى حكم مىكند . چه تصور مذكور بديهى باشد ، مانند الكل أعظم من الجزء و يا حكم بر واسطه‌اى متوقف است كه از ذهن پنهان نيست ، مانند ألاربعة زوج .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمشاهدات : محسوساتى هستند كه با حس ظاهرى درك مىشوند ، مانند النار محرقة .\r\nوجدانيات : با حواس باطنى درك مىشوند ، مانند احساس گرسنگى .\r\nتجربيات : ذهن پس از تكرار مشاهده به آن حكم مىكند ، مانند مسكن بودن برخى از قرص‌ها .\r\nحدسيات : ذهن پس از تكرار مشاهدات مانند تجربيات حكم به آن‌ها مىكند ، با اين تفاوت كه سبب در تجربيات سببيتش معلوم و ماهيتش مجهول است و در حدسيات هردو جهت معلوم است ، مانند اين‌كه ماه ، نور خود را از خورشيد مىگيرد .\r\nمتواترات : ذهن به واسطه‌ى شنيدن از گروهى كه احتمال تبانى آنان بر كذب ناممكن باشد حكم مىكند ، مانند بودن مكه در حجاز .\r\nبا اين حال قضاياى نظرى قضايايى هستند كه ذهن به واسطه‌ى نظر و استدلال حكم به آنها مىكند ، مانند « العالم حادث » كه حكم به حدوث عالم ، نظرى است چون از نظر و استدلال كسب شده است . العالم متغير و كل متغير حادث . پس نتيجه‌ى اين قياس يقين است ؛ چون با دليل قطعى كسب شده است و هرگاه قياس از امثال چنين نتيجه‌اى تركيب شود ، برهانى است .\r\nمقدمات غير يقينى عبارتند از :\r\nمشهورات ، مسلمات ، مقبولات ، مظنونات ، مخيلات و وهميات و به جز برهان بقيه‌ى اقسام قياس از آن‌ها تركيب مىشود .\r\n\r\nبرهان دلالت :\r\nاستدلال از معلول بر علت يا با يكى از دو معلول بر ديگرى است ، مانند استدلال به وسيله‌ى باران بر وجود ابر .\r\n\r\nبرهان علت :\r\nاستدلال از علت بر معلول مانند استدلال به وسيله‌ى ابر بر باران .\r\n\r\nبرهان خلف :\r\nاثبات يك حكم از طريق اثبات دروغ بودن نقيض آن . هرقياس و دليلى كه براى ابطال مذهب مخالف از آن استفاده مىكند تا صحت مذهب خود را اثبات كند ، مذاهب را برمىشمارد و يك به يك آن‌ها را باطل مىكند .\r\n\r\nالبرهان :\r\nكتابى در اصول فقه به روش متكلمان كه به وسيله‌ى امام الحرمين\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nأبو المعالى عبد الملك بن عبد اللّه الجوينى الشافعى تأليف شده است .\r\n\r\nبسمله :\r\nفعل صناعى از « بسم اللّه الرحمن الرحيم » مىباشد و فقها و اصوليان درباره‌ى قرآن بودن آن اختلاف دارند .\r\n\r\nبطلان :\r\nدر مقابل صحت است ، عملى كه شارع آن را جايز ندانسته و با امر او موافق نيست ؛ چه عبادات باشد ، چه معاملات و چه مجازات . هيچ‌گونه اثر شرعى بر افعال يا اسباب يا بر شروطى كه مكلف انجام داده ، مترتب نمىشود ؛ چون فاقد يكى از اركان يا همه‌ى اركان و شروط است . در نزد جمهور مترادف با فساد است ؛ يعنى هرگاه فعلى كه مكلف آن را انجام مىدهد ، واجب باشد از عهده‌اش ساقط نمىشود و ذمه‌اش برى نمىشود و اگر سبب شرعى باشد حكمى بر آن مترتب نمىشود و اگر شرط باشد ، مشروط موجود نمىشود ؛ زيرا شارع وقتى كه آثارى را بر افعال و اسباب و شروط مترتب نموده ، همان‌گونه كه خواسته و تشريع نموده بايد انجام شود ، و گرنه از نظر شرعى اعتبارى ندارد و نيز اين عمل مجزى نيست و موجب عدم قضا نمىشود . به عنوان مثال اگر ركنى از نماز ترك شود ، باطل است و يا اگر يكى از شروط صحت شركت وجود نداشته باشد ، باطل است . در نتيجه حرمت انتفاع بر بطلان و استحقاق عذاب در آخرت بر آن مترتب مىشود و آثارى در دنيا و آخرت دارد .\r\n\r\nبلوغ :\r\nگذشتن از مرحله‌ى كودكى و وارد شدن در مرحله‌ى تكليف به گونه‌اى كه انجام تكاليف شرعى از قبيل نماز ، روزه ، حج و ديگر اعمال از او خواسته شود و نسبت به انجام اعمال خلاف شرع مؤاخذه شود .\r\n\r\nبلوى :\r\nپخش و انتشار . عموم بلوى ، يعنى كارى كه از نظر علمى يا عملى پخش و منتشر شده باشد ، به گونه‌اى كه هركس ناچار به آگاهى از آن باشد .\r\n\r\nبناء :\r\nآن است كه پاسخ‌دهنده در پاسخ سؤال درباره‌ى مسأله‌اى كه چند صورت دارد به يك صورت آن پاسخ دهد . اين بنا بر داشتن دليل براى اين صورت است . مانند اين‌كه مستدل درباره‌ى مسأله‌اى كه چند صورت\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nدارد ، يك سؤال عام بپرسد و مسؤول ( مفتى ) پاسخ خاصى براى يكى از آن صورت‌ها بدهد و اين بنا در دو سطح متحقق مىشود :\r\n1 - سطح فتوا ، مانند اين‌كه سؤال‌كننده درباره‌ى حكم انعقاد بيع فاسد بپرسد ، آيا منعقد مىشود يا خير ؟ مفتى بگويد :\r\nبيع يك درهم در مقابل دو درهم منعقد نمىشود ؛ چون پيامبر از آن نهى كرده است ؛ زيرا بيع يك درهم در مقابل دو درهم از گونه‌هاى بيع فاسد است ، ولى عين بيع فاسد نيست و مفتى پاسخ خود را بر يكى از صورت‌هاى بيع فاسد بنا نهاده و آن را بر صورت‌هاى ديگر بيع فاسد تعميم داده است .\r\n2 - سطح دليل ، مانند مثال قبلى است ، مفتى براى عدم انعقاد بيع فاسد به حديث پيامبر صلّى اللّه عليه و آله و سلّم استناد مىكند كه :\r\nنهى الرسول « عن بيع درهم بدرهمين » اين دليل را به عنوان اصلى براى تعميم حكم بر ديگر صورت‌هاى مسأله « بيع فاسد » استفاده مىكند ؛ چون اين بناء بخشى از مسأله‌اى است كه فرض و بناء ناميده مىشود و يكى از اعتراضات باب قياس است .\r\n\r\nبناء العام على الخاص :\r\nمراد از بنا يعنى تخصيص و تفسير آن است .\r\n\r\nبيان :\r\nظاهركردن ، توضيح دادن ، آشكار كردن ، خروج لفظ از مقام اشكال و اجمال به مقام ظهور و وضوح است .\r\nبيان هم بر عمل تبيين‌كننده مانند سلام و كلام براى تسليم و تكليم و به آن‌چه كه تبيين به سبب آن حاصل شده كه دليل است و بر محل آن‌كه مدلول است ، اطلاق مىشود و به سبب اطلاق آن بر معانى سه‌گانه در تفسير آن دچار اختلاف شده‌اند .\r\nكسى كه فعل مبين را ملاحظه كند ، مىگويد : بيان ، يعنى چيزى را از ابهام درآوردن ابو عبد اللّه بصرى گفته است :\r\nعلم جديد است ؛ چون بيان آن به وسيله‌ى چيزى آشكار مىشود و آن هم علم حادث است .\r\nوصف مبين در حق خداوند به كار نمىرود ؛ چون علم او ذاتى است و حادث نيست . برخى گفته‌اند : بيان معنا و توضيح آن براى مخاطب است و براى اين بيان ناميده شده كه از معانيى كه مبهم و مشكل هستند ، جدا مىشود .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nدليلى كه با انديشه‌ى درست در آن براى شخص ، علم يا ظن به مقصود حاصل مىشود . برخى گفته‌اند :\r\nآشكار شدن مراد براى مخاطب است و علم به امرى كه براى او در هنگام خطاب حاصل شده است . يعنى امركننده يا نهىكننده يا خبردهنده و يا پاسخ‌دهنده آن‌چه را كه نياز به توضيح دارد توضيح دهد ، و از آن رفع اشكال نمايد .\r\nبيان قول يا فعل ، اشاره و رمز است ، مانند آيه‌ى  أَقِيمُوا الصَّلاةَ  ( انعام / 72 ) كه مجمل است و حديث پيامبر « صلوا كما رأيتمونى أصلى » بيان آن است .\r\nبيان بر چند قسم است :\r\n1 - بيان تبديل يا نسخ ، كه بيان پايان يافتن حكم شرعى به وسيله‌ى دليل شرعى متأخرى است ، چون هم بيان و هم تبديل در آن وجود دارد . گاهى هم در مورد تعليق به شرط هم به كار مىرود ، مانند آيه‌ى  فَإِنْ أَرْضَعْنَ لَكُمْ فَآتُوهُنَّ أُجُورَهُنَّ  ( طلاق / 6 ) كه به وسيله‌ى آن بيان مىشود كه هرگاه ارضاع نباشد ، دادن مزد پس از عقد واجب نيست . همان‌گونه كه در هنگام وجود ارضاع واجب است و اين تبديل براى حكم وجوب است نه خود عقد .\r\n2 - بيان تأكيد ، متن واضحى است كه تأويل در آن راه ندارد . برخى از اصوليان آن را بيان تقرير مىنامند .\r\n3 - بيان تقرير ، در لفظ حقيقى است كه احتمال مجاز و يا عامى است كه احتمال خصوص را داشته باشد چه متصل و يا منفصل باشد و موجب دفع احتمال مجاز و يا احتمال خصوص مىشود و بيانگر اين است كه بر مقتضاى ظاهر حكم مىشود ، مانند واژه‌ى ملايكه در آيه‌ى  فَسَجَدَ الْمَلائِكَةُ كُلُّهُمْ أَجْمَعُونَ  ( حجر / 30 ) ، صيغه‌ى جمع شامل ملايكه مىشود و احتمال دارد كه برخى از آن‌ها باشند ، اما كلهم أجمعون بيان مىكند كه به طور قطع چنين احتمالى نيست .\r\nهمچنين در آيه‌ى  وَ لا طائِرٍ يَطِيرُ بِجَناحَيْهِ  ( انعام / 38 ) ، احتمال مجاز را دارد ؛ چون به پيك نيز طائر گفته مىشود ، ولى وقتى كه گفته مىشود « يطير بجناحيه » بيانگر اين است كه معناى حقيقى را اراده كرده است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n4 - بيان تأويل ، تعلق گرفتن بيان به ظاهر لفظ به گونه‌اى كه آن را از معناى رايج به معناى مرجوح منصرف كند .\r\n5 - بيان تخصيص ، تعلق گرفتن بيان به مبين به گونه‌اى كه دايره‌ى شمول و عموم آن را كوچك نمايد .\r\n6 - بيان ضرورت ، قسمى از بيان است كه به سبب چيز ديگرى غير از آن‌چه كه در اصل براى آن وضع شده است ، حاصل مىشود . يعنى توضيح دادن به وسيله‌ى چيزى كه براى توضيح وضع نشده است ؛ چون آن‌چه كه در اصل براى بيان وضع شده است همان نطق است و بيان به سبب آن نبوده است ، بلكه به خاطر ضرورت با سكوت از آن حاصل شده است و براى آن بيان ضرورت ناميده شده كه در اصل وسيله‌ى بيان نطق است ، ولى ضرورت در شرايط خاص اقتضا مىكند كه بيان با سكوت باشد و بر چهار قسم است :\r\nالف - بيانى كه در حكم منطوق است يعنى نطق بر حكم مسكوت عنه دلالت مىكند و آن سكوت است ؛ چون اين سكوت لازم ملزومى است كه ذكر شده است ، مانند آيه‌ى  فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ  ( نساء / 11 ) . در اين آيه در اول جمله ميراث را به پدر و مادر نسبت داده سپس سهم مادر را مشخص كرده كه اين بيانگر اين است كه سهم پدر بقيه‌ى مال مىباشد . اين بيان با ترك تأكيد نص بر سهم پدر حاصل نمىشود ، بلكه با دلالت صدر كلام است ، مانند اين است كه سهم پدر نيز به وسيله‌ى نص بيان شده باشد .\r\nب - بيان به وسيله‌ى دلالت حال ساكت است كه وظيفه‌اش بيان يا تكلم درباره‌ى حادثه مىباشد كه در اين هنگام سكوت او در هنگام نياز به بيان بر اين‌كه ضرورتا بيان است حمل مىشود و اگر حكم بر خلاف آن مىبود ناچار آن را بيان مىكرد و اگر بيان مىكرد آشكار مىشد . مانند سكوت پيامبر صلّى اللّه عليه و آله و سلّم درباره‌ى حكم بسيارى از معاملاتى كه در زمان او رايج بودند ، مثل مضاربه ، مشاركت و غير آن‌ها و سكوت او ضرورتا بيان مباح بودن اين معاملات از نظر شرع بود ؛ چون شريعت مردم را در انجام كار حرام بدون اين‌كه مراد خداوند را بيان كند ، تأييد نمىنمايد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nج - دلالت سكوتى كه به عنوان بيان ضرورت قرار داده شده تا مردم دچار مشقت و زيان نشوند ، مانند سكوت ، ولى در مقابل معاملات كودك .\r\nد - بيان آن‌چه كه ضرورت خلاصه بودن كلام را برحسب عادت و عرف ثابت مىكند ، مانند اين‌كه به ديگرى بگويد :\r\nلفلان علىّ مئة و دينار ، يعنى له علىّ مئة دينار و دينار واحد و امكان ندارد كه چيز ديگرى جز دينار مراد باشد ، پذيرفتن اين بيان منوط به عرف است .\r\n7 - بيان تغيير ، بيانى كه موجب تغيير لفظ از معناى ظاهرى به معناى ديگرى مىشود ، مانند تعليق ، استثنا و تخصيص .\r\nبيان اين‌كه حكم شامل بعضى از آن‌چه كه مشمول لفظ است ، نمىشود پس لازم است كه آغاز جمله بر آخر آن متوقف شود تا اين‌كه به جمله‌ى واحدى تبديل گردد و تناقض لازم نشود ، مانند شرط و استثنا . اين بيان در نزد حنفيه تخصيص ناميده مىشود ؛ چون تخصيص در نزد آنان يعنى قصر عام بر برخى از افرادش به وسيله‌ى دليلى كه همراه آن است ، مانند آيه‌ى  فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  ( عنكبوت / 14 ) و يا آيه‌ى  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ  ( بقره / 237 ) . آغاز آيه عام است و شامل همه‌ى زنان عاقل ، ديوانه ، صغيره و كبيره مىشود . سپس حالت عفو را استثنا نموده است كه دلالت دارد گذشت از نصف مهر تنها از مطلقه عاقله و كبيره درست است . در اين‌جا جمله  « أَوْ يَعْفُوَا الَّذِي بِيَدِهِ عُقْدَةُ النِّكاحِ »  بيان تغيير براى دلالت لفظ عام اول است .\r\nفرق بين تبديل و تغيير آن است كه تبديل حذف چيزى بعد از وجود آن در مدت زمانى است كه در بين منسوخ و ناسخ است ، اما تغيير حذف حكم اول پس از مدتى و متصل به آن است ، همان‌گونه كه در بيان تخصيص و تقييد است .\r\n8 - بيان فعلى ، هرچيزى كه بيان آن ، عمل پيامبر صلّى اللّه عليه و آله و سلّم باشد ، مانند توضيح نماز و حج به وسيله‌ى عمل خود حضرت كه فرموده است : « صلوا كما رأيتمونى أصلى » . بيان فعلى ، قوىتر\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاز بيان قولى است ؛ چون در بيان فعلى مشاهده و معاينه صورت فعل است .\r\n9 - بيان قولى ، هرآن‌چه كه بيانش قول خدا يا پيامبر باشد ، اولى و ارجح است ، مانند  صَفْراءُ فاقِعٌ لَوْنُها  ( بقره / 69 ) تا آخر آن‌كه بيان آيه  إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  ( بقره / 67 ) مىباشد .\r\n10 - بيان تفسير ، بيان آن‌چه كه به گونه‌ى طبيعى يا عارضى معناى آن غامض است ، مانند غموضى كه در لفظ مشترك ، مجمل ، مشكل و خفى وجود دارد ، يعنى عمل به ظاهر آن غير مراد يا ممكن نيست ، بلكه متوقف بر بيان آن به وسيله‌ى عمل‌كردن است و اين بيان تفسير است ، مانند آيه  وَ أَقِيمُوا الصَّلاةَ وَ آتُوا الزَّكاةَ  ( بقره / 43 ) كه نياز به بيان تفسير دارد و بيان آن در سنت پيامبر با مشخص‌كردن تعداد ركعت‌هاى نماز و مقدار زكات مشخص شده است .\r\nبيّنه : در كلام خدا و پيامبر صلّى اللّه عليه و آله و سلّم و پيشينيان نام هرچيزى است كه حق را آشكار مىكند و در قرآن از آن به نام برهان روشن تعبير شده است .\r\nدر اصطلاح اصوليان و فقيهان بر شاهد ، سوگند ، اعتراف و سند اطلاق مىشود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nت\r\n\r\nتابعى :\r\nكسى كه مؤمن بوده و يك صحابه يا بيشتر را ملاقات كرده و با ايمان از دنيا رفته باشد . ائمه اربعه را از تابعين تابعين به شمار مىآورند .\r\n\r\nتأثير :\r\nزوال حكم به سبب زوال علت است .\r\n\r\nتأخير البيان :\r\nتأخير بيان از وقت خطاب در نزد اكثر اصوليان جايز است . معتزله به‌طور مطلق آن را جايز نمىدانند ، ولى تأخير بيان در وقت نياز جايز نيست و گرنه تكليف « ما لا يطاق » لازم مىشود .\r\nتأخير حكم قاضى جايز نيست كه پس از وجود شرايط ، حكم را به تأخير اندازد .\r\n\r\nتأديب :\r\nيكى از معانى صيغه‌ى امر است ، مانند « كل مما يليك » .\r\n\r\nتأسى :\r\nيعنى عملى را همان‌گونه كه پيامبر صلّى اللّه عليه و آله و سلّم انجام داده ، به خاطر پيروى از او انجام شود . اين پس از شناخت قصد فاعل از انجام فعل است و شامل ايجاب ، ندب يا اباحه است ، يعنى تأسى به پيامبر صلّى اللّه عليه و آله و سلّم مقتضى شناخت قصد قربت و عدم قصد قربت از انجام فعل است . پس اگر ثابت شد كه آن حضرت عملى را انجام داده ، ولى قصد او مشخص نشد اكثر اصوليان معتقد به عدم تأسى هستند .\r\nيعنى « أن تفعل مثل فعل الرسول ، على وجهه ، من أجل فعله ، مثل فعله » قيد است ؛ چون با اختلاف در صورت و شكل فعل تأسى نيست . روزه‌دار نمىتواند به نمازگزار تأسى كند و كلمه‌ى « على وجه » قيد دومى است ، يعنى مشاركت در هدف و نيت فاعل است ؛ چون در اختلاف دو فعل در اين‌كه يكى از آن‌ها واجب و ديگرى واجب نباشد هرچند در صورت يكى باشند ، تأسى نيست . عبارت « من أجل فعله » قيد سومى است ؛ چون اگر عمل دو نفر در صورت و صفت متفق باشد و يكى از آن‌ها به خاطر ديگرى نباشد ، مانند توافق گروهى در جماعت نماز ظهر يا روزه‌ى رمضان به خاطر پيروى از خداوند ، كه گفته نمىشود به همديگر تأسى كرده‌اند .\r\n\r\nتأسيس :\r\nبيان معنايى كه قبلا نبوده است . اصوليان گفته‌اند : تأسيس بهتر از تأكيد است ؛ چون حمل كلام بر افاده‌ى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمعناى جديد بهتر از حمل آن بر تكرار معناى اول است .\r\n\r\nتأكيد :\r\nلفظى است كه براى تقويت و تثبيت معناى قبلى وضع شده است ، گاهى با تكرار لفظ است و گاهى با كلمات ديگر است .\r\nتأكيد لفظى آن است كه عين لفظ تكرار شود ، مثل أتى أتى زيد .\r\nتأكيد معنوى آن است كه لفظ با كلماتى مانند عين و نفس تأكيد شود .\r\nتأكيد لفظى براى ترس از فراموشى يا گوش ندادن يا بىتوجهى به كار مىرود .\r\nتأكيد معنوى براى تثبيت معنا در ذهن شنونده و دفع مجاز به كار مىرود .\r\n\r\nتام :\r\nتصرف و عملى كه اركان و اوصاف شرعى آن كامل است ، به گونه‌اى كه از مكلف درخواست تكرار يا قضاى آن در آينده نمىشود .\r\n\r\nتأليف :\r\nقرار دادن چند چيز متعدد در كنار هم به گونه‌اى كه يك نام بر آن‌ها اطلاق شود ، چه اين‌كه با تقديم و تأخير برخى از آن‌ها باهم نسبتى داشته باشند يا خير ؟ و اعم از ترتيب است .\r\nتأمل : به كار بردن فكر .\r\nأمر با تأمل بدون فاء ، براى پرسيدن در اين مورد است و با فاء براى تحقيق توضيح پس از آن است . برخى گفته‌اند : تأمل بدون فاء اشاره به پاسخ ضعيف و ( فليتأمل ) به پاسخ ضعيف‌تر است . معناى تأمل ، يعنى جاى دقت است و معناى ( فتأمل ) امرى زايد بر دقت به تفصيل است و معناى ( فليتأمل ) باتوجه به اين‌كه زيادى حروف دلالت بر زيادى معنا مىكند ، همين‌طور است .\r\n\r\nتأويل :\r\nدر لغت به معناى بازگشتن است و در نزد پيشينيان داراى دو معناست : اول به معناى تفسير است جز اين‌كه تفسير را براى بيان مراد از ظاهر لفظ به كار مىبرند و تأويل بيان مراد به وسيله‌ى معناست و مراد در اين‌جا معناى دوم است . اصوليان متأخر در تعريف تأويل گفته‌اند : عدول لفظ از معناى راجح به معناى مرجوح به سبب دليلى است كه قرين آن است .\r\nگاهى كلام ، احتمال دو معنا يا بيشتر را دارد ، جز اين‌كه يكى از معانى ظهورش در اين لفظ يا به خاطر وضع يا استعمال يا عرف بيشتر است . پس\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nگفته مىشود حمل آن بر ظاهر واجب است ، مگر اين‌كه دليلى وارد شود و آن را از معناى ظاهر بر برخى از آن‌چه كه احتمال دارد منصرف نمايد .\r\nتأويل ، حمل ظاهر بر محتمل مرجوح است اگر حمل به سبب دليل باشد صحيح است ، ولى اگر به سبب چيزى كه ظن دليل بودن آن مىرود ولى در حقيقت دليل نيست ، فاسد است ، مانند واژه‌ى « يتربصن » در آيه‌ى  وَ الْمُطَلَّقاتُ يَتَرَبَّصْنَ بِأَنْفُسِهِنَّ  كه « يتربصن » هر چند در ظاهر خبر است ، ولى احتمال دارد كه مراد از آن امر باشد .\r\nجرجانى گفته است : تأويل ، عدول لفظ از معنايى كه احتمال آن مىرود مىباشد . هرگاه معناى احتمالى موافق كتاب و سنت باشد ، مانند آيه‌ى  يُخْرِجُ الْحَيَّ مِنَ الْمَيِّتِ  انبياء / 95 ، اگر از آن خارج‌كردن پرنده از تخم باشد تفسير است ، ولى اگر اخراج مؤمن از كافر يا عالم از جاهل باشد ، تأويل است .\r\n\r\nتأويل بعيد :\r\nآن است كه شناخت و رسيدن به آن نيازمند تأمل بيشترى است ، همراه با احتمال معنا به وسيله‌ى آن لفظ ، مانند استنباط ابن عباس از آيه‌ى  وَ حَمْلُهُ وَ فِصالُهُ ثَلاثُونَ شَهْراً  ( أحقاف / 15 ) همراه با آيه‌ى  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ  ( بقره / 233 ) كه حداقل حمل شش ماه است .\r\n\r\nتأويل قريب :\r\nآن است كه با كمترين تأمل همراه با احتمال دلالت لفظ بر معنا شناخت آن ممكن است ، مانند بخشيدن مال يتيم يا اتلاف آن‌كه مساوى خوردن است .\r\n\r\nتأويل مردود يا باطل :\r\nآن است كه لفظ بر آن حمل نمىشود و هيچ نوع دليلى براى تأويل آن نيست ، مانند تأويل آيه‌ى  وَ عَلاماتٍ وَ بِالنَّجْمِ هُمْ يَهْتَدُونَ  ( نحل / 16 ) كه نجم را به پيامبر صلّى اللّه عليه و آله و سلّم و علامات را به ائمه تأويل كرده‌اند .\r\n\r\nشروط تأويل :\r\nبايد لفظ احتمال تأويل داشته باشد ، معنايى كه لفظ بر آن تأويل مىشود ، از معانيى باشد كه اين لفظ احتمال آن‌ها را دارد . تأويل بايد از روى دليل شرعى باشد .\r\n\r\nتبادر :\r\nاز نشانه‌هاى حقيقت در نزد اصوليان است و آن متبادر شدن معنى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاز لفظ به ذهن بدون هيچ‌گونه قرينه‌اى است ، مانند كلمه‌ى آب كه با شنيدن آن فورا مايعى كه طبيعتا سرد است ، به ذهن متبادر مىشود ، بدون اين‌كه نياز به قرينه داشته باشد .\r\n\r\nتباين :\r\nهرگاه يكى از دو چيز به ديگرى نسبت داده شود و يكى از آن‌ها بر چيزى صدق پيدا كند ، ديگرى بر آن صدق پيدا نمىكند ، كه بر دو قسم است : تباين كلى و جزيى .\r\n\r\nتباين جزيى :\r\nآن است كه دو چيز در كل برهم صدق پيدا كنند ، مانند حيوان و سفيد كه در بينشان تباين جزيى و عموم من وجه است و مرجع آن‌دو ، قضيه‌ى سالبه‌ى جزييه است .\r\n\r\nتباين كلى :\r\nآن است كه دو چيز در اصل بر چيزى صدق پيدا نكنند ، مانند انسان و اسب و مرجع آن‌دو قضيه‌ى سالبه‌ى كليه است .\r\n\r\nتبع :\r\nآن‌چه كه وجودش بر وجود متبوع ، متوقف است .\r\n\r\nتتبع رخص :\r\nمكلف از هرمذهبى احكامى را كه آسان‌تر است ، بدون توجه به دليل براى عمل برگزيند .\r\n\r\nتجديد :\r\nثابت ماندن اصل كلى هر چيزى و مناسب بودن فرع آن با حوادث و پديده‌هاى جديد است . گفته‌اند : فهم متون شرعى ظنى الدلاله با نو شدن حوادث و پديده‌هاى جديد و با نو شدن ابزارهاى شناختى كه در فهم به كار گرفته مىشوند ، نو مىشوند .\r\n\r\nتجديد دين :\r\nتلاش براى فهم مجدد دين به شيوه‌ى پيشينيان و تطبيق درست آن در جامعه مطابق با اصول اوليه‌ى آن و اين نيز از طريق پيراستن از مخالفت‌ها و بدعت‌هاى زشتى است كه به سبب خواسته‌هاى انسان‌ها در دوره‌هاى مختلف به آن اضافه شده است .\r\n\r\nتجريد :\r\nبررسى حادثه يا قضيه‌اى به قصد تمييز و جداكردن آن از ديگران .\r\n\r\nتجرد :\r\nبررسى مسائل و قضايا بدون تأثير پذيرفتن از عوامل خارجى ، به هدف رسيدن به حق .\r\n\r\nتجزّؤ يا تجزئه اجتهاد :\r\nاجتهاد عالمى كه برخى از شروط اجتهاد را در استنباط برخى احكام داشته باشد .\r\nيعنى براى عالم در برخى از ابواب فقه ادله‌اى كه مناط اجتهاد در اين باب است ، حاصل شده است . مانند اين‌كه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبتواند در باب نكاح و طلاق حكم برخى از مسأله‌ها را استنباط نمايد .\r\n\r\nتحرّى :\r\nطلب شايسته‌ترين و بهترين كارها و تقديم آن بر ديگرى ، ظن غالب در امرى هنگامى كه امكان رسيدن به حقيقت نباشد .\r\n\r\nتحرير محل نزاع :\r\nجداكردن مسأله‌اى كه مورد اختلاف است از مسائل مشابهى كه با آن اشتباه مىشوند .\r\nتحريف لفظ به گونه‌اى كه موجب اخلال در معناى حقيقى كه مراد متكلم است بشود .\r\n\r\nتحريف غالين :\r\nتحريفى كه از طريق غلو ، تندروى و انحراف از جاده‌ى اعتدال كه مشخصه‌ى دين است و از تسامح و آسان‌گيرى كه ويژگى تكاليف شرعى است ، حاصل مىشود .\r\n\r\nتحريم :\r\nخطاب خداوند كه بر عدم انجام فعل به‌طور قطع تعلق مىگيرد ، چه دليل قطعى باشد و يا ظنى ، به گونه‌اى كه بر عدم ترك ، ثواب و بر انجام آن ، عذاب مترتب مىشود ، مانند  وَ لا تَمْشِ فِي الْأَرْضِ مَرَحاً  ( اسرا / 37 ) .\r\n\r\nتحسينيات :\r\nتحسينيات يا مقاصد تحسينى ، يعنى عمل به عادات پسنديده و نيكو و دورى از سخنان زشتى كه مورد پسند عقل‌هاى سالم نيست ، كه مكارم اخلاقى ناميده مىشود . در مندوبات مانند آداب خوردن و نوشيدن ، در واجبات مانند ستر عورت ، در معاملات مانند نفروختن كالاهاى نجس و آب و مرتع اضافى و در جنايات مانند نكشتن زنان و كودكان در جنگ و از اقسام مناسب حقيقى شمرده مىشود . اگر كسى تحسينيات را انجام ندهد ، وقفه‌اى در زندگى او ايجاد نمىشود ، ولى جلوه‌ى خاصى به زندگى انسان مىبخشند و بر اعتبار معنوى شخص مىافزايند .\r\n\r\nتحسين :\r\nدرك حسن اشياء و افعال به وسيله‌ى عقل بدون اين‌كه متوقف بر امر شارع باشد ، مانند درك سخن حق و يارى مظلوم به وسيله‌ى عقل و اگر از سوى شارع دليلى بر آن نباشد ، عقل به‌طور مطلق مىتواند آن را درك كند .\r\nاشاعره حسن و قبح را شرعى و معتزله آن را عقلى مىدانند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nتحقيق :\r\nاثبات مسأله با دليل ، همان‌گونه كه تدقيق اثبات دليل با دليل است .\r\nتحقيق المناط ، آن است كه شارع حكم و علت را بيان كند ، مانند حديث پيامبر صلّى اللّه عليه و آله و سلّم درباره‌ى نجس نبودن گربه كه فرموده است : « ليست بنجسة إنها من الطوافين عليكم و الطوافّات » .\r\nمجتهد علت را تحقيق مىكند و حكم آن را براى فرع ثابت مىكند يا تحقيق المناط عبارت است از تفكر در تشخيص و اثبات علت حكم و يا تشخيص و بيان جزييات يك حكم كلى در موارد مخصوص و معين ، يعنى درباره‌ى عليت وصف به وسيله‌ى نص يا اجماع توافق حاصل شده و مجتهد درباره وجود آن در مسأله‌ى مورد نزاع اجتهاد مىكند ، مانند تحقيق اين‌كه نبّاش دزد است ؛ چون بردن مال ديگرى به‌طور پنهانى از حرز و حصار است ، پس يك نوع دزدى محسوب و مشمول حكم قطع دست است . سبب دزد ناميدن آن اين است كه مناط بودن آن دانسته مىشود و تنها تأمل درباره‌ى وجود آن در مورد معينى است كه علتش پوشيده است .\r\n\r\nتحقيق المناط :\r\nارائه‌ى دليل بر اين‌كه علت در اصل كه معترض و مستدل بر آن متفق‌اند ، در فرع نيز موجود مىباشد . خواه اين‌كه علت در اصل منصوص باشد يا مستنبط و ارائه‌ى دليل بر اين‌كه اين علت در فرع نيز موجود است ، تحقيق المناط ناميده مىشود .\r\nمثال : دو نفر مناظره‌كننده متفقند كه علت در حرمت تفاضل در گندم قوت بودن آن است و اين علت در گندم موجود است ، ولى اختلاف دارند كه آيا انجير قوت است يا خير ؟ آوردن دليل بر قوت بودن انجير تحقيق المناط است .\r\n\r\nتحقيق مناط الحكم :\r\nيعنى چيزى كه تطبيق حكم بر آن مراد و تحقق آن قبل از شناختن حكم لازم است و امكان شناخت حكم تنها پس از تحقيق مناط ممكن است ؛ چون هردليل شرعى مبنى بر دو مقدمه است : اول راجع به تحقيق مناط است و ديگرى راجع به حكم شرعى است كه اول عقلى محض است ، يعنى با فكر و تدبير ثابت مىشود و دومى نقلى است كه با فهم نص صحيح شرعى ثابت مىشود ، يعنى بايد مجتهد حقيقت حادثه يا\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nرويدادى را كه مىخواهد حكم شرعى آن را بيان كند ، بشناسد . سپس به فهم متون نقلى منتقل شود ، يعنى نص شرعيى كه استنباط حكم از آن را براى حادثه اراده كرده است ، بفهمد .\r\n\r\nتحكم :\r\nاستبداد رأى ، عبارت از ادعاى بدون دليل است و تحكم غالبا ناشى از هوى و هوس است .\r\nتحمل حديث : دريافت حديث از يكى از راه‌هاى معتبر مانند اجازه ، قرائت و سماع است .\r\n\r\nتحليل :\r\nحيله‌ى شرعى .\r\nآشكاركردن عملى كه از نظر شرعى ممنوع و بىارزش است در قالب عملى كه جايز و ارزش‌مند است ، كه يا به‌طور كلى مقصد شرعى را از بين مىبرد ، مانند اين‌كه شخصى قبل از تكميل سال ، مالش را به فرزندش ببخشد تا زكات به آن تعلق نگيرد ، سپس مال را از او بازپس بگيرد . يا عمل مشروعى را تعطيل مىكند تا به امر ديگرى منتقل شود ، مانند ازدواج زن مطلقه با شخص ديگرى به نيت حلال شدن براى شوهر اول .\r\nتخرج : در نزد علماى اصول براى استخراج و استنباط احكام از قواعد كلى امام با شرع يا عقل اطلاق مىشود و نتيجه‌ى آن بناى فرع بر اصل به سبب وصف مشترك است ، مانند تخريج بسيارى از احكام از قاعده‌ى « تكليف ما لا يطاق » .\r\n\r\nتخريج الحديث :\r\nنسبت دادن حديث به منابع اصلى از كتاب‌هاى حديث براى فراهم‌كردن مقدمه‌ى حكم قبول يا رد آن .\r\n\r\nتخريج به شرط شيخين :\r\nيعنى بخارى و مسلم به خاطر ويژگىهايى كه در نزد آن‌ها معتبر است ، درباره راويان دچار اختلاف شده‌اند ، درباره‌ى برخى از راويان متفقند و بخارى برخى از راويان را موثق دانسته و مسلم نيز برخى را معتبر دانسته است .\r\n\r\nتخريج المناط :\r\nيعنى تعيين علت از اوصافى كه ذكر نشده‌اند ، مانند حديث « لا تبيعوا البرّ بالبرّ إلّا مثلا به مثل » مىنگريم ، آيا علت در آن طعم است يا قوت يا پيمانه يا وزن و يا غير آن است ؟\r\nاز انواع اجتهاد در علت شرعى است و تخريج همان استخراج و استنباط است و مراد از اين تركيب نسبت دادن\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nحكم به وصفى است كه شرع متعرض علت بودن آن نشده است و در نظر مجتهد با سبر و تقسيم مناسب است و آن اجتهاد در علت با تعليق حكمى است كه شارع آن را ذكر كرده است .\r\nاجتهاد در استنباط علت حكمى است كه نص يا اجماع بر آن دلالت دارند بدون اين‌كه به‌طور صريح يا ضمنى آن را بيان كرده باشند . تخريج از اخراج گرفته شده است ، گويى اشاره دارد كه لفظ ، متعرض علت نشده است و پوشيده است و با جست‌وجو و بررسى اخراج مىشود ، مانند تعليل تحريم ربا به وسيله‌ى طعم ، گويى مجتهد علت را بيرون آورده است و به همين دليل تخريج ناميده شده است .\r\nلازم به ذكر است كه تخريج المناط اولين عمليات اجتهاد درباره‌ى علت و پس از آن تنقيح المناط و سپس تحقيق المناط در فرعى است كه حكم اصل منصوص عليه به آن داده مىشود .\r\nتخريج المناط ، مناسبت ، اخاله و استنباط علت ناميده مىشود و آن تعيين علت به محض آشكار شدن مناسبت خود علت است نه از طريق نص و غير آن . مانند اسكار در تحريم و قتل عمد در قصاص .\r\nاستخراج ، علت مشخص براى حكم به وسيله‌ى برخى از راه‌هاى مناسب است ، مانند استخراج طعم يا قوت يا كيل به نسبت تحريم ربا .\r\n\r\nتخصص :\r\nتقابل دو امر از نظر ظاهر و واقع و خروج موضوعى هريك از آن‌ها از ديگرى مانند عالم و جاهل .\r\n\r\nتخصيص :\r\nعبارت از كاسته شدن عموميت عام و محدود شدن آن به بعضى از افراد است و اين عمل معمولا در مورد حكمى كه جهت افراد متعدد ثابت شده باشد ، صورت مىگيرد . مثلا در آيه‌ى  فَاقْتُلُوا الْمُشْرِكِينَ  حكم كشتن براى عموم افراد مشرك ثابت شده ، ولى اين حكم عام به افراد مشركى كه ذمى نيستند تخصيص پيدا كرده است ، يعنى دايره عام محدود گشته است . محدود شدن عام بر برخى از افرادش به سبب دليل ، چه دليل مستقل باشد و چه غيرمستقل ، چه مقارن با دليل باشد و چه نباشد .\r\n\r\nتخصيص العلة :\r\nتخلف حكم از وصفى كه ادعاى علت بودن آن در\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبرخى از صورت‌ها مىرود به سبب وجود مانع ، نقض نيز ناميده مىشود .\r\nگفته مىشود : استحسان از باب خصوص علت‌ها نيست . يعنى دليل مخصّص قياس نيست ، بلكه عدم حكم قياس به سبب عدم علت است .\r\n\r\nالتخصيص أولى من الإشتراك :\r\nاين قاعده زمانى است كه احتمال تعارض تخصيص و اشتراك وجود داشته باشد ، كه اولى اولى از دومى است ؛ چون تخصيص از مجاز برتر و اولى از آن است و مجاز برتر از اشتراك است .\r\nپس تخصيص بهتر از اشتراك است ، مانند آيه‌ى  وَ لا تَنْكِحُوا ما نَكَحَ آباؤُكُمْ  ( نساء / 22 ) . احتمال دارد كه لفظ نكاح در بين عقد و وطء مشترك باشد و يا حقيقت در عقد باشد ، همان‌گونه كه در آيه‌ى  وَ أَنْكِحُوا الْأَيامى مِنْكُمْ  ( نور / 32 ) مىباشد . جز اين‌كه اگر بر عقد حمل شود ، شامل عقد صحيح و فاسد مىشود و تخصيص آن به عقد صحيح بهتر است ، تا اين‌كه شامل عقد و وطء شود . پس حمل بر تخصيص مىشود .\r\n\r\nالتخصيص أولى من الإضمار :\r\nمانند آيه‌ى  وَ لَكُمْ فِي الْقِصاصِ حَياةٌ  ( بقره / 179 ) ، احتمال دارد كه مراد از لفظ حيات عموم باشد ، يعنى همه مردم كه با بقاى مقتول تخصيص يافته است و احتمال دارد كه اضمار باشد يعنى ( مشروعيت قصاص ) باشد .\r\n\r\nالتخصيص أولى من المجاز :\r\nتخصيص بر افراد معينى دلالت مىكند ، ولى مجاز گاهى معين است و گاهى معين نيست . مثل آيه‌ى  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  ( أنعام / 121 ) .\r\n\r\nالتخصيص أولى من النقل :\r\nدر هنگام تعارض ، تخصيص مقدم مىشود ؛ چون تخصيص بهتر از مجاز و مجاز بهتر از نقل است . پس تخصيص بهتر از نقل است ، مثل آيه‌ى  وَ أَحَلَّ اللَّهُ الْبَيْعَ  ( بقره / 275 ) .\r\n\r\nتخصيص با اجماع :\r\nاز ظاهر كتاب‌هاى اصولى چنين برمىآيد كه مراد اجماع صحابه است و اجماع مىتواند مخصص شود و از مخصصات مربوط به الفاظ نيست و اجماع صحابه كاشف از دليل شرعى است و هرگاه اجماع داشته باشند كه اين حكم شرعى است . يعنى دليلى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدرباره‌ى آن دارند ، آنان گاهى حكم را روايت كرده‌اند و دليل را روايت نكرده‌اند و اجماع مانند روايت ، دليل است . بنابراين اجماع آنان كاشف از دليل شرعى است ، يعنى از پيامبر صلّى اللّه عليه و آله و سلّم شنيده‌اند يا عمل او را ديده‌اند يا در باره‌ى آن سكوت كرده است و از قبيل سنت است و مانند سنت به آن عمل مىشود . مانند تخصيص آيه‌ى  فَاجْلِدُوهُمْ ثَمانِينَ جَلْدَةً  ( نور / 4 ) ، كه اختصاص به اشخاص آزاد دارد و قذف برده نصف آن است .\r\n\r\nتخصيص با أدله متصل :\r\nمراد از ادله‌ى متصل هردليلى است كه خودش مستقل نيست ، بلكه متعلق به جمله‌اى است كه عام در آن ذكر شده است . ادله‌ى متصل چهار قسمند :\r\n1 - استثنا 2 - شرط 3 - صفت 4 - غايت .\r\n\r\nتخصيص با أدله‌ى منفصل :\r\nمراد از ادله‌ى منفصل ادله‌اى هستند كه به تنهايى يا در معنا مستقل هستند ، يعنى از متن عام مستقل هستند . دليل منفصل همان دليل سمعى و نقلى است . دليل سمعى ، كتاب ، سنت ، اجماع صحابه و قياس است .\r\n\r\nتخطئه :\r\nاعتقاد داشتن به اين‌كه خداوند براى هرحادثه‌اى حكم معينى را قبل از اجتهاد مجتهدين دارد . چه بسا برخى از مجتهدان به اين حكمى كه مراد خداوند است ، برسند و برخى ديگر خطا كنند . اين گروه را مخطئه مىنامند ، يعنى كسانى كه معتقدند برخى از مجتهدان به ناچار در رسيدن به حكم خدا خطا مىكنند و در مقابل آنان مصوبه هستند .\r\n\r\nتخيير :\r\nتردد امر در بين دو چيز كه جمع بين آن‌ها جايز نيست ، مانند تزوج زينب أو اختها و در بين دو چيز است كه در اصل ممنوعند ، ولى در بين معطوف و معطوف‌عليه جايز است .\r\n\r\nتدبر :\r\nعمل قلب در بررسى دليل‌هاست ، امر به تدبر بدون فاء براى سؤال درباره‌ى مقام است و با فاء به معناى توضيح و تحقيق مابعد آن است .\r\n\r\nتدليس :\r\nراوى ، حديثى را از يكى از معاصرانش روايت مىكند ، بدون اين‌كه او را ملاقات كرده و يا از او شنيده باشد و بر دو قسم است :\r\nتدليس در اسناد ، تدليس در متن .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nتذنيب :\r\nآوردن مطلبى در كتاب پس از مطلب ديگر به سبب تناسب در بين آن‌ها .\r\n\r\nتراخى :\r\nتأخير در انجام واجب و احكام خداوند همه بر فوريت دلالت دارند ، مگر اين‌كه نص بر جايز بودن تراخى وارد شود يا تأخير در انجام فعل مأمور به در اولين وقت ممكن .\r\n\r\nترادف :\r\nدر اصطلاح يعنى چند لفظ مفرد كه بر معناى واحد دلالت مىكنند و بر دو معنا اطلاق مىشود : 1 - اتحاد در مصداق 2 - اتحاد در مفهوم . هر كسى اولى را ملاحظه كند ، در بين آن‌ها تفاوت قائل مىشود و اگر دومى را ملاحظه كند ، در بين آن‌ها تفاوت قائل نمىشود . ترادف يعنى تعدد لفظ و وحدت معنى مثل قمح ، برّ و حنطة .\r\nدو لفظ مترادف مىتوانند جايگزين يكديگر شوند ، مثل ليث و اسد ، أشكوبثى و حزنى ، ( يوسف / 86 ) قطّه و هرّه و دو لفظ دلالت نص و مفهوم موافقه در نزد برخى از اصوليان .\r\n\r\nترتيل :\r\nرعايت مخارج حروف و حفظ وقف ، آهسته خواندن قرآن با صداى حزين و مرتب خواندن حروف كلمات .\r\n\r\nترتيب الأدله :\r\nآن است كه جلى بر خفى ، قطعى بر ظنى ، منطوق بر قياس ، قياس جلى بر خفى منطوق بر مسكوت عنه مقدم شود .\r\nروش ائمه در تقديم و تأخير در بين ادله‌ى شرعى مختلف فيه است . برخى استحسان را بر استصحاب ، برخى عمل اهل مدينه را بر قياس و استحسان ترجيح مىدهند و برخى سد ذرايع را بر استحسان و عرف برترى مىدهند .\r\n\r\nترجيح :\r\nاز نوسان گرفته شده ، رجح الميزان ، هرگاه يكى از كفه‌هاى آن سنگين‌تر شود . در اصطلاح تقويت يكى از دو اماره بر ديگرى است ، تا از لحاظ شرعى به آن عمل شود . ترجيح ، يعنى بيان مزيت يكى از دو دليل بر ديگرى ، برترى دادن يكى از دو دليل متعارض بر ديگرى به سبب مزيتى كه در آن است و موجب مىشود عمل كردن به آن بهتر از ديگرى باشد .\r\nترجيح در بين دو دليل قطعى يا در بين دليل قطعى و ظنى نيست . اماره يعنى دليل ظنى و اما اين‌كه تقويت يكى از آن‌ها بر ديگرى براى بيان فصيح بودن نه براى عمل‌كردن ، ترجيح به شمار نمىآيد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nترجيح در سند :\r\n1 - بزرگ‌سال بودن راوى 2 - راوى فقيه‌تر باشد 3 - راوى در صحنه‌ى عمل حضور داشته باشد 4 - روايت مربوط به راوى باشد 5 - كثرت راويان .\r\n\r\nترجيح در متن :\r\n1 - قول بر فعل ترجيح داده مىشود 2 - منطوق بر مفهوم 3 - حكم را بيان نمايد 4 - سبب را بيان نمايد 5 - ظاهر باشد 6 - ايجابى باشد 7 - ناقل اصل برائت باشد 8 - متضمن احتياط باشد .\r\nهرگاه در بين دو دليل ظنى تعارض باشد ، اگر امكان عمل به هردو نباشد ، يكى از آن‌ها ترجيح داده مىشود ؛ چون « إعمال الدليلين أولى من إهمال أحدهما بالكليه » . خبرى كه حكم اصل را ابقا مىكند ، بر خبرى كه اين حكم را رفع مىكند ترجيح داده مىشود .\r\nخبرى كه بر تحريم دلالت مىكند ، بر خبرى كه بر اباحه دلالت مىكند ، ترجيح داده مىشود . خبرى كه بر وجوب دلالت مىكند ، بر خبرى كه بر إباحه دلالت مىكند ترجيح داده مىشود . دليل نافى بر دليل مثبت ترجيح داده مىشود ، دليل نافى مجازات بر دليل اثبات‌كننده‌ى آن ترجيح داده مىشود .\r\nجمهور علما معتقد به صحت ترجيح و وجوب عمل به راجح مىباشند و اجماع صحابه و پيشينيان بر تقديم برخى از ادله‌ى ظنى كه قوىتر هستند بر برخى ديگر استدلال كرده‌اند .\r\nترجيح در بين دو ظن است ؛ چون ظن‌ها در قوت متفاوتند و در دو دليل يقينى نيست ؛ چون برخى از علوم قوىتر از برخى ديگر نيستند ، هرچند آشكارتر و نياز به تأمل نداشته باشند و اگر دو نص قاطع باهم متعارض باشند ، اگر تاريخ آنها دانسته شود راهى براى ترجيح نيست ، بلكه دليل متأخر ناسخ است ، و گرنه بايد دليل ديگرى را جست يا توقف كرد .\r\n\r\nالتسامح فى أدلة السنن :\r\nهر سنتى كه خبر ضعيف بر رجحان و استحباب آن دلالت كند ، كلا راجح و مستحب است همان‌گونه كه خبر موثق و ديگر ادله‌ى صحيح بر آن دلالت مىكند ؛ چون دليل ضعيف بلاغ را مىرساند و در بلاغ از حيث اين‌كه داراى مصلحتى است عمل به آن جايز است ، مخبر و مبلغ هركسى باشند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nتساهل :\r\nاداى لفظ به گونه‌اى كه صراحتا بر معناى موردنظر دلالت كند .\r\n\r\nتسخير :\r\nمجبوركردن به كارى بدون دادن مزد و نوعى اكراه است ، بيگارى ، يكى از معانى امر مانند :  كُونُوا قِرَدَةً خاسِئِينَ . * \r\n\r\nتسلسل :\r\nترتيب امور نامتناهى . گاهى طبيعى است ، مانند تسلسل در علل و معلول‌ها و گاهى وضعى است ، مانند تسلسل در اجسام .\r\n\r\nتسويه :\r\nيكى از معانى امر ، مانند :\r\n فَاصْبِرُوا أَوْ لا تَصْبِرُوا  .\r\n\r\nتشريع :\r\nقانون‌گذارى .\r\nوضع قوانين براى تنظيم زندگى فردى ، اقتصادى ، اجتماعى و سياسى افراد جامعه . اگر اين قوانين به وسيله‌ى خداوند وضع شده باشند ، قوانين الهى و اگر به وسيله افراد بشر وضع شده باشند ، قوانين وضعى ناميده مىشوند .\r\n\r\nتشخص :\r\nصفتى است كه مانع از اشتراك در بين افراد موصوف مىشود و بر معنايى كه واژه‌اى را از ديگرى جدا مىكند ، اطلاق مىشود .\r\n\r\nتصديق :\r\nنسبت دادن امرى به امر ديگر به گونه‌ى ايجاب يا سلب .\r\nاسلام ، تسليم است و تسليم ، يقين و يقين ، تصديق و تصديق ، اقرار و اقرار ، عمل و عمل اداكردن است .\r\nعلم دو قسم است : علم به مفرد كه تصور و معرفت ناميده مىشود و علم به نسبت كه تصديق و علم ناميده مىشود . هر تصديقى قضيه و در برهان ، مقدمات ناميده مىشود . در عرف و لغت ، ايمان ، تصديق ناميده مىشود .\r\nاسناد تصديقى پنج قسم است : علم ، جهل ، شك ، ظن و وهم . حكم ذهن در نسبت دادن امرى به امر ديگر تصديق ناميده مىشود . اگر آن را بيان كند ، خبر و اگر قصد استدلال بر ضد آن را داشته باشد ، دعوى و اگر به عنوان حجت ذكر كند ، قضيه ناميده مىشود .\r\n\r\nتصرف :\r\nسخن يا عملى كه تأثير فقهى عملى دارد .\r\n\r\nتصريح :\r\nذكر لفظ در مقابل معنايى كه احتمال مجاز و تأويل را نداشته باشد .\r\nتصور : حاصل شدن صورت چيزى در ذهن بدون حكم ايجابى يا سلبى ، مانند تصور آتش ، يا درك ماهيت اشياء بدون حكم دادن درباره‌ى آن‌ها .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nتصويب :\r\nاعتقاد به نبودن حكم مشخص از سوى خداوند درباره‌ى حادثه‌ى جديد كه نص صريحى از كتاب يا سنت درباره‌ى آن ذكر نشده باشد و اين قبل از اجتهاد مجتهدين است . گويى شارع منتظر است تا هر مجتهدى نظر خود را بدهد و در اين هنگام شارع حكم را موافق با احكام مجتهدان ايجاد مىكند ، به گونه‌اى كه حكم شارع تابع احكام آن‌هاست . از آن جمله گفته‌اند : « كل مجتهد مصيب » و گروهى كه معتقد به اين ديدگاه هستند ، مصوبه ناميده مىشوند و بر آنند كه هرمجتهدى در حكمى كه مقصود شارع است مصيب است .\r\n\r\nتصوف :\r\nيعنى متخلق شدن به اخلاق و الا ، دور شدن از اخلاق پست ، خالص كردن دل براى خدا و خوار شمردن غير خدا .\r\n\r\nتضايف :\r\nتصور كردن هرچيزى كه متوقف بر تصور ديگرى باشد و رابطه‌ى هريك ديگرى رابطه‌ى سببيت باشد مانند ابوت و بنوت .\r\n\r\nتضمين :\r\nيعنى فعلى معناى فعل ديگرى را داشته باشد .  فَلْيَحْذَرِ الَّذِينَ يُخالِفُونَ عَنْ أَمْرِهِ  ( نور / 63 ) ، كه يخالفون معناى يعرضون را مىدهد ؛ چون با حرف عن متعدى شده است .\r\n\r\nتضمن :\r\nدلالت لفظ بر جزء مسمّى ، مانند دلالت انسان بر حيوان تنها .\r\n\r\nتطبيق شريعت :\r\nيعنى تطبيق آموزه‌هاى دينى در زندگى فردى و اجتماعى به گونه‌اى كه همه‌ى جوانب زندگى تحت‌تأثير هدايت دين باشد .\r\n\r\nتطوع :\r\nآن‌چه را كه مكلف علاوه بر واجبات انجام مىدهد . نافله ، سنت ، مستحب و احسان هم ناميده مىشود .\r\n\r\nتعادل :\r\nهرگاه دو دليل باهم تعارض داشته باشند و بر يكديگر مزيت نداشته باشند ، تعادل است و اگر مزيت داشته باشند ، ترجيح است .\r\nتعادل يعنى مساوى بودن دو دليل ظنى .\r\n\r\nتعارض :\r\nعلما در هنگام بحث درباره‌ى تعارض ، چهار معنا را براى آن ذكر كرده‌اند : تمانع ، تعادل ، تنافى و تناقض .\r\nتعارض يعنى تقابل دو دليل به گونه‌اى كه هريك از آن‌ها مانع از مقتضاى ديگرى باشد . يعنى يكى از آن‌ها مقتضى حكمى درباره‌ى چيزى باشد كه مخالف با حكمى باشد كه ديگرى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمقتضى آن است ، مانند اين‌كه يكى از آن‌ها مقتضى تحريم و ديگرى مقتضى اباحه باشد . بر تعارض اقوال و افعال در متونى كه از پيامبر صلّى اللّه عليه و آله و سلّم روايت شده است اطلاق مىشود و با اجتهاد مجتهد زايل مىشود .\r\n\r\nتعارض مخل فهم :\r\nعبارت از خللى است كه در فهم مراد گوينده حاصل مىشود و از احتمالات پنج‌گانه يعنى اشتراك ، نقل ، مجاز ، اضمار و تخصيص حاصل مىشود . اگر احتمال اشتراك و نقل منتفى شود ، لفظ براى معناى واحد وضع شده است و اگر احتمال مجاز و اضمار يعنى تقدير منتفى شود ، مراد از لفظ موضوع‌له آن است و اگر احتمال تخصيص منتفى شود ، مراد از لفظ همه‌ى معانيى است كه براى آن وضع شده است . پس در اين‌جا اخلالى در فهم ايجاد نمىشود و اگر اين احتمالات پنج‌گانه منتفى شود ، چيزى كه مخل ظن شود ، نمىماند و حكم شرعى فهميده مىشود .\r\n\r\nتعاكس :\r\nيعنى هريك از دو جزء قضيه همراه با بقاى كيف و صدق و كذب در جاى ديگرى قرار داده شود .\r\n\r\nتعبدى :\r\nكارى كه علت آن درك نمىشود و عقل به شناخت كنه راز تشريع آن نمىرسد ، مانند تعداد ركعت‌هاى نماز واجب و مقدار مجازات زنا و بهتان . در عبادات قياس نيست ، در مقابل تعبدى ، معقول المعنى قرار دارد .\r\n\r\nتعجيز :\r\nيكى از معانى امر مانند  « فَأْتُوا بِسُورَةٍ مِنْ مِثْلِهِ » . \r\n\r\nتعجيل :\r\nاداى واجب قبل از وقت همراه با اجازه دادن شارع به آن ، مانند دادن زكات فطر در اول ماه رمضان .\r\n\r\nتعديه :\r\nانتقال حكم از اصل به فرع .\r\n\r\nتعديه‌ى علت :\r\nوجود علت در محل ديگرى غير از محلى كه شرع آن را بيان كرده است و يكى از شروط قياس است .\r\n\r\nتعديل :\r\nخبر دادن از عدالت راوى يا شاهد تا روايت و شهادت او پذيرفته شود . جرح بر تعديل مقدم است .\r\n\r\nتعريف :\r\nعمل معرّف است ، سپس در اصطلاح بر لفظى كه به وسيله‌ى آن تعريف مىشود به گونه‌ى مجاز اطلاق مىشود ، يعنى چيزى را همان‌گونه كه هست توصيف‌كردن . تعريف اگر با جنس قريب و فصل باشد ، حدّ تام\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاست كه تعريف با همه‌ى اجزاست و اگر با برخى از اجزاء باشد و اين بعض مساوى ماهيت باشد ، حد ناقص است ، مانند تعريف با فصل مثل ناطق يا با جنس بعيد و فصل مانند جسم ناطق و اگر تعريف جزء ماهيت يا خارج از آن باشد رسم تام است ، مانند حيوان ضاحك و اگر تعريف با جزء خارج از ماهيت باشد ، رسم ناقص است ، مانند ضاحك .\r\n\r\nتعريف با تقسيم :\r\nذكر اقسام چيزى است كه بر آن‌ها تقسيم مىشود و در حقيقت از خواص آن شمرده مىشوند مثل تعريف الايمان كه الايمان بالله و ملائكته و . . .\r\n\r\nتعريف با مثال :\r\nبا ذكر يكى از نمونه‌هاى آن است .\r\n\r\nتعريف لفظى :\r\nتعريف لفظى با لفظ ديگرى است كه مترادف با آن و در نزد مخاطب معلوم و دلالتش روشن است ، مانند تعريف قسوره با اسد .\r\n\r\nتعسف :\r\nحمل كلام بر معنايى است كه دلالتش بر آن ظاهر نيست ، ولى براى هدف و قصدى است كه در ذهن حمل كننده وجود دارد .\r\n2\r\n\r\nتعصب :\r\nتمسك شديد به رأى يا مذهبى و حمايت از اجتهادات آن در هرمسأله‌اى با چشم‌پوشى از درست و يا خطا بودن آن‌هاست و گاهى اين تعصب نسبت به مذهب ، شخص ، رأى يا روشى است كه اگر از اصل دفاع از حق نشأت نگرفته باشد ، در نظر شرع ناپسند است .\r\n\r\nتعليق :\r\nربط وجود چيزى به چيز ديگر در آينده مانند تعليق به شرط و يا آن‌چه كه در حاشيه‌ى كتاب از شرح و بيان متن كتاب و محتواى آن نوشته مىشود .\r\n\r\nتعليل :\r\nآن است كه علت آورنده فرع را به اصل به سبب وجود علتى كه مقتضى اين الحاق است ، ضميمه نمايد . بيان وصفى كه حكم از نظر وجود و عدم به آن تعلق مىگيرد .\r\nتعليل ، بيان ثبوت مؤثر براى اثبات اثر است و استدلال بيان ثبوت اثر براى اثبات مؤثر است تعليل ، انتقال ذهن از مؤثر به اثر است ، مانند انتقال ذهن از آتش به دود و استدلال انتقال ذهن از اثر به مؤثر است ، مانند انتقال از دود به آتش .\r\nهمچنين گفته‌اند : بيان عليت چيزى است چه تام و چه ناقص .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nتعليل مخالف نص :\r\nآن است كه حكم به موجب علتى مخالف نص باشد ، مانند اين آيه كه از زبان شيطان مىگويد :  أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ  ( أعراف / 12 ) ، پس از فرموده‌ى خداوند :  اسْجُدُوا لِآدَمَ  ( أعراف / 11 ) .\r\n\r\nتعنّت :\r\nتمسك به رأى و نظرى از روى عناد و به ناحق .\r\n\r\nتعوّذ\r\n: گفتن « أعوذ بالله من الشيطان الرجيم » .\r\n\r\nتغليب :\r\nترجيح يكى از دو چيز بر ديگرى .\r\nبرگزيدن يكى از دو لفظ بر ديگرى . در احكام عربى هرگاه در بين مدلول‌هاى آن‌ها رابطه يا اختلاطى باشد ، مانند لفظ ابوين كه مراد از آن پدر و مادر است .\r\n\r\nتفويت :\r\nسهل‌انگارى در اداى واجب موقت تا اين‌كه وقت شرعى آن سپرى شود .\r\n\r\nتقابل :\r\nهريك از دو دليل ، مدلول دليل ديگرى را نفى مىكند ، مانند تحليل و تحريم ، تعارض و تضاد .\r\n\r\nتغير زمان :\r\nاز اسباب تبديل احكام اجتهادى در فقه اسلامى ، اختلاف اوضاع و احوال و شرايط زمانى با گذشته است كه بر اثر تغيير ضرورى اسلوب زندگى و فساد اخلاقى ، چاره‌اى جز تغيير احكام نيست .\r\n\r\nتغيير احكام :\r\nتغيير احكام به تبعيت از زمان ، مانند اجتهاد حضرت عمر رضى اللّه عنه در جلوگيرى از تقسيم زمين‌هاى عراق ، مصر و شام در بين مجاهدين كه خواستار تقسيم آن‌ها بودند و به ظواهر نصوص قرآن و سنت استناد مىكردند .\r\n\r\nتفسير به رأى :\r\nاز قبيل اجتهاد است . اگر اجتهاد درست و به دور از هواى نفسانى و روش‌هاى فاسد باشد ، تفسير پسنديده است كه داراى چند شرط است : روايت صحيح از پيامبر صلّى اللّه عليه و آله و سلّم ، روايت صحابى كه در حكم مرفوع باشد ، استدلال به زبان عربى .\r\n\r\nتفسير مأثور :\r\nآن‌چه كه از قرآن يا سنت يا سخنان صحابه در تبيين مراد خداوند بيان شده است ، مانند  وَ ما أَدْراكَ مَا الطَّارِقُ  ( طارق / 2 ) ،  النَّجْمُ الثَّاقِبُ  ( طارق / 3 ) .\r\n\r\nتفسير محمود :\r\nتفسير صحابه و تابعين .\r\n\r\nتفسير مذموم :\r\nتفسير هواپرستان و بدعت‌گذاران .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nتفصيل :\r\nدر مقابل اجمال است و مراد از آن تعيين معناى برخى از كلماتى است كه احتمال مجمل بودن آن‌ها مىرود .\r\n\r\nتفهيم :\r\nرساندن معنا به ذهن شنونده به واسطه‌ى لفظ است .\r\n\r\nتفسير نصوص :\r\nيك قاعده‌ى اساسى و كلى كه لازم است براى فهم حقيقت هرمتنى ، شرايط ايجاد ، اسباب و دواعى آن را بشناسيم .\r\n\r\nتقرير :\r\nعملى در حضور پيامبر صلّى اللّه عليه و آله و سلّم انجام شود و پيامبر سكوت نمايد ، موافقت با تصرف با سكوت يا گفتار و به نام سنت تقريرى شناخته مىشود .\r\n\r\nتقسيم :\r\nمحدودكردن اوصافى كه احتمال علت بودن را دارند ، مانند اين‌كه گفته شود : علت يا اين است يا آن ، مانند بحث شافعيه درباره‌ى ولايت اجبارى در نكاح كه يا علتى ندارد يا علت بكارت است يا عدم بلوغ يا غير آن‌هاست ، كه علت باكره بودن مىماند .\r\nعبارت از ترديد لفظ در بين دو احتمال است كه يكى ممنوع و ديگرى جايز است ، جز اين‌كه بناى هدف بر آن مطلوب است .\r\n\r\nتقليد :\r\nدر لغت به معناى قلاده به گردن انداختن است و در اصطلاح عبارت از عمل به قول غير بدون حجت است ؛ يعنى مقلد حكم مجتهد را بدون دليل بپذيرد آن‌چه را واجب بداند واجب و آن‌چه را حرام بداند ، او نيز حرام بداند . پذيرفتن سخن ديگرى بدون حجت و دليل ، پيروى از سخن كسى كه سخنش حجت نيست ، به‌طور مطلق بدون شناخت دليلش .\r\nتقليد در اصول دين حرام است ، هر چند در مسائل فقهى مورد اختلاف است ، ولى براى كسى كه به مرحله‌ى اجتهاد نرسيده باشد ، جايز است .\r\nتقليد ، پيروى از كسى كه خداوند دستور پيروى از او را به ما نداده است .\r\nامام شافعى از واداركردن مردمان هر دوره‌اى بر تقليد نهى كرده است ؛ چون موجب تعطيلى يكى از واجبات كفايى - كه اجتهاد است - مىشود . تقليد در نزد گروهى از علما غير از اتباع است ؛ چون در اتباع ، متبع از كسى - كه حجت بودن سخن و صحت مذهبش دانسته شده است - تبعيت مىكند ، ولى مقلد در تقليد ، سخن مجتهد را تكرار\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمىكند و دليل و معناى سخنش را نمىفهمد . خداوند در چند جا تقليد را مذمت كرده است .\r\nتقليد ، يعنى از سخن و عمل ديگرى پيروىكردن و معتقد به حق بودن او بدون انديشه و تأمل در دليل و سخن يا عملش را مانند گردن‌بند به دور گردنش مىاندازد .\r\n\r\nتقليد خاص :\r\nمكلف در يك قضيه‌ى خاص از نظرى پيروى مىكند ، بدون اين‌كه دليلش را بداند .\r\n\r\nتقليد عام :\r\nمكلف از يكى از مذاهب پيروى و در همه‌ى امور دين از رخصت‌ها و عزيمت‌هايش پيروى مىكند .\r\n\r\nتقليد محمود :\r\nتقليد كسى كه از اجتهاد ناتوان است و نمىتواند شخصا به حكم شرعى برسد . بنابراين جز پيروى از اهل نظر و اجتهاد در تكاليفى كه بر او واجب است ، چاره‌اى ندارد .\r\n\r\nتقليد مذموم :\r\nآن‌چه كه موجب روىگردانى از فرامين الهى و عدم اهتمام به آن‌ها مىشود ، مانند تقليد از نياكان و رهبران .\r\n\r\nتقليد از مذهب معين :\r\nآيا بر عامى التزام به تقليد از مذهب معينى در هر حادثه‌اى لازم است ؟ كياهراسى گفته است : لازم است و ابن برهان گفته است : لازم نيست و نووى آن را ترجيح داده است .\r\n\r\nتكليف :\r\nفرمان دادن به كارى كه در انجام آن مشقت است و نهى از انجام كارى كه امتناع از آن سخت است . الزام مكلف به عمل به مقتضاى خطاب شارع چه امتثال و چه امتناع باشد .\r\nتكليف به محال دو قسم است : 1 - محال لذاته 2 - محال لغيره .\r\nتكليف محال ، خلل به خود مكلف بر مىگردد ؛ چون اهليت ندارد مانند شخص خوابيده . در تكليف به محال خلل به فعل مكلف برمىگردد .\r\n\r\nتكليف معدوم :\r\nخطاب ازلى خداوند به همه‌ى كسانى كه به‌طور مطلق وجود پيدا مىكنند و بر كسانى كه پس از پيامبر صلّى اللّه عليه و آله و سلّم زاده مىشوند ، منطبق مىشود ؛ چون خطابى كه به پيامبر صلّى اللّه عليه و آله و سلّم مىشود در حقيقت به همه‌ى كسانى است كه پس از او متولد مىشوند . طلب انجام يا ترك از شخص معدوم كه بعدا به وجود مىآيد و داراى شروط تكليف است و اين به مقتضاى خطاب قديم ازلى است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nتكييف المسأله :\r\nنوشتن مسأله و بيان مقدار إنتساب آن به يك اصل معين معتبر فقهى است .\r\n\r\nتلازم :\r\nملازمه و استلزام نيز ناميده مىشود ، آن است كه حكم ، مقتضى حكم ديگرى باشد : يعنى هرگاه مقتضى يافت شود ، مقتضا نيز وجود پيدا كند .\r\n\r\nتلبيس :\r\nپوشاندن حقيقت و وارونه جلوه دادن آن .\r\n\r\nتلفيق :\r\nانجام عمل به گونه‌اى كه مجتهدى قائل به آن نيست : يعنى در عملى كه داراى اركان يا جزييات مرتبط به‌هم است و هرركنى داراى حكم خاصى است كه آراى آنان درباره‌ى آن مختلف است . در حكمى از يكى از آنان تقليد كند و در حكم ديگرى از يكى ديگر و عمل را با تقليد از دو يا چند امام انجام مىدهد ، مانند اين‌كه شخص طبق مذهب امام شافعى وضو بگيرد و يك تار از موى سرش را طبق مذهب شافعى مسح نمايد و طبق مذهب حنفى زنش را لمس نمايد و تدليك ( دست كشيدن ) را كه طبق مذهب مالكى ترك نمايد و خون از بينىاش جارى شود و با اين وضو نمازش را بخواند . در نزد عالمانى كه تلفيق را جايز نمىدانند ، چنين وضويى باطل است ؛ چون در نزد هيچ كدام از ائمه‌ى اربعه چنين وضويى درست نيست ؛ چون به خاطر لمس نزد شافعى درست نيست و به خاطر عدم مسح يك چهارم نزد حنفيه و در نزد مالكيه به خاطر عدم تدليك و در نزد حنابله به خاطر خون آمدن از بينى . با اين حال طبق مذهب كسى كه تلفيق را جايز مىداند اين وضو مطلقا صحيح است .\r\n\r\nتمانع :\r\n( ر ، تعارض ) .\r\n\r\nتمثيل :\r\nآن است كه ذهن از حكم يكى از دو موضوع به حكم بر ديگرى به سبب داشتن وجه مشترك در بين آن‌ها منتقل شود . اثبات حكم در يكى از دو جزء به سبب ثبوت آن در جزء ديگر به خاطر معناى مشتركى كه در بين آن‌ها وجود دارد و فقها آن را قياس مىنامند ، جزء اول را فرع و دومى را اصل و معناى مشترك را علت و جامع مىنامند .\r\n\r\nتناقض :\r\nاختلاف دو حكم و قضيه در ايجاب و سلب كه مقتضى صدق يكى از آن‌ها و كذب ديگرى است ، مانند\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nزيد انسان است و زيد انسان نيست .\r\n\r\nتنبيه الخطاب :\r\nدليلى كه از فحوى الخطاب و لحن الخطاب استفاده مىشود . برخى اصوليان آن را مفهوم موافقه يا مفهوم الخطاب و برخى آن را دلالت نص ناميده‌اند .\r\n\r\nتنبيه الخطاب بالأقل على الاكثر :\r\nمراد از آن اثبات حكم منطوق براى مسكوت عنه مىباشد . اهميت منطوق از مسكوت كمتر است ، مانند آيه‌ى ( آل عمران / 75 ) .\r\n\r\nتنبيه الخطاب بالأكثر على الأقل :\r\nمراد از آن اثبات حكم منطوق به براى مسكوت عنه است و اهميت منطوق از مسكوت كمتر است : ( آل عمران / 75 ) .\r\n\r\nتنصيص بر علت :\r\nشارع وصفى را كه صلاحيت علت دارد با عبارتى كه بر تعليل دلالت مىكند بيان نمايد ، چه اين عبارت نص باشد ، مانند « حرمت الخمر لاسكارها » و چه ظاهر باشد ، مانند « حرمت الخمر لكونها مسكرة » .\r\n\r\nتنقيح :\r\nاختصار لفظ همراه با وضوح معنا .\r\n\r\nتنقيح الفصول :\r\nبخشى از عنوان كتاب « تنقيح الفصول فى علم الأصول » از شهاب الدين أبو العباس أحمد بن ادريس قرافى مالكى ( م 684 ه ) در مذهب مالكى است و مقدمه كتاب فقهى « الذخيره » و داراى شرحى با عنوان شرح تنقيح الفصول است .\r\n\r\nتنقيح المناط :\r\nيعنى تصفيه و تهذيب علت ، تقسيم المناط هم گفته مىشود .\r\nيعنى تعيين علت در بين چند وصف مذكور ، يا خلاصه‌كردن علت حكم است ، يا باطل دانستن برخى از اوصافى كه شارع حكم را به آن‌ها نسبت داده به سبب صلاحيت نداشتن آن‌ها براى علت است ، يعنى شارع حكمى را بيان مىكند و آن حكم هم مقرون به اوصاف و حالات متعددى است كه برخى در حكم دخيل و برخى دخالت ندارند و چنان‌چه تمام آن اوصاف و حالات در حكم شارع رعايت شود ، حكم مزبور محدود به يك مورد خاص گردد ، مثل حكم « أعتق رقبه » كه در پاسخ اعرابى فرمود كه بر سينه‌اش مىزد و موهايش را مىكند و مىگفت « هلكت و أهلكت و واقعت أهلى فى نهار رمضان » اين حكم مقرون به اوصاف و حالات متعددى است كه غالبا در حكم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nدخالت مانند عرب بودن ، بر سر و سينه خود زدن ، موطوؤه همسر يا غير همسر باشد ، در رمضان همان سال بوده باشد ، در اين موارد از نظر بقاى عموميت حكم بايد اوصاف زايدى كه دخالت در حكم ندارند حذف شده مناط و علت حكم اعتاق تنها در مقاربت در روز ماه رمضان را خلاصه و تنقيح كرد . سبب ناميدن تنقيح المناط آن است كه علت بيان شده ، ولى چون با ديگر أوصاف آميخته شده است ، نياز به پالايش دارد . همچنين استدلال نيز ناميده شده است . تنقيح المناط از اقسام علت است .\r\n\r\nتواتر :\r\nتتابع و اتصال ، خبر دادن گروهى از حادثه‌اى كه عاد تا توافق همه‌ى آن‌ها بر كذب محال است و بر دو قسم است ؛ لفظى و معنوى .\r\n\r\nتوجيه :\r\nبيان كلام به گونه‌اى كه منافى سخن مخالف باشد .\r\n\r\nتوحيد :\r\nاقرار به يگانگى خداوند در ذات ، صفات و افعال .\r\n\r\nتورات :\r\nدر عبرى به معناى شريعت است ، كتابى كه بر موسى نازل شده و عهد قديم نيز ناميده مىشود .\r\n\r\nتوفيق :\r\nارتباط و جمع ، ايجاد توافق در بين دو دليل متعارض و اين از طريق دفع تعارض رفع اختلاف در بين آن‌ها با نوعى از تأويل است ، مانند تقييد مطلق و تخصيص عام و جمع هم ناميده مىشود .\r\n\r\nتوقف :\r\nناتوانى در ترجيح در بين آراى متعارض كه در ظاهر باهم متعارضند و پذيرفتن تعارض ، مگر اين‌كه دليلى آشكار شود كه اين تعارض را زايل نمايد .\r\nتوقف چيزى بر چيزى اگر از جهت شروع باشد ، مقدمه و اگر از جهت آگاهى باشد ، معرف و اگر از جهت وجود و داخل چيزى باشد ، ركن و اگر در خارج ولى مؤثر در آن باشد ، علت فاعلى و اگر مؤثر نباشد ، شرط ناميده مىشود .\r\n\r\nتوقيفى :\r\nاحكامى كه در شرع بيان شده‌اند و كسى حق كاستن يا افزودن بر آن‌ها را ندارد ، يعنى مجالى براى نظر و رأى در آن‌ها نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nث\r\n\r\nثابت :\r\nدر اصطلاح محدثين بر حديث صحيح اطلاق مىشود .\r\n\r\nثبوت اللغة بالقياس :\r\nاختلافى درباره‌ى ثبوت لغت با نقل و توقيف نيست ، ولى با قياس اختلاف است .\r\n\r\nثبوت :\r\nورود و طريقه .\r\nطريقه‌ى ورود نص شرعى و وصول آن به ما از دو منبع كتاب و سنت است ، مانند اين‌كه گفته مىشود : قرآن قطعى الثبوت است ؛ يعنى از طريق متواتر كه خطاپذير و احتمال‌پذير نيست ، به ما رسيده است ، ولى سنت هم قطعى الثبوت است و هم ظنى الثبوت .\r\n\r\nثقه :\r\nفردى كه سخن ، روايت و شهادتش پذيرفته مىشود .\r\n\r\nثمره :\r\nاصطلاحى است ويژه‌ى امام غزالى در كتاب المستصفى و مراد از ثمره در نزد او حكم و حقيقت حكم ، اقسام و اركان آن و آن‌چه كه حكم را آشكار مىكند ، مانند وجوب ، حرمت ، ندب ، كراهت ، اباحه ، حسن و قبح ، قضا ، ادا و صحت و فساد .\r\n\r\nثواب :\r\nرحمت و آمرزشى كه از سوى خداوند شامل انسان مىشود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nج\r\n\r\nجائز :\r\nعملى كه ارتكاب آن گناه ندارد و مخالف شرع نيست . در عقودى كه لازم نيستند استعمال مىشود و شامل مباح ، مندوب ، مكروه و واجب مىشود . جايز گاهى در معناى موافقت با شرع و گاهى در معناى عدم لزوم به كار برده مىشود ، گفته مىشود : جايز است ، ولى از قاتل قصاص بگيرد و در عقد جائز هريك از طرفين عقد مىتوانند آن را فسخ كنند .\r\n\r\nجامع :\r\nوصفى كه مناسب حكم است .\r\n\r\nجدل :\r\nمقابله با مخالف از راه باطل كردن سخنش با حجت و دليل .\r\nقياسى است كه از مشهورات و مسلمات تركيب شده و هدف از آن الزام مخالف و ساكت‌كردن كسى است كه از درك مقدمات برهان مانند مشهورات يا مسلمات ناتوان است .\r\nجدل دو نوع است : محمود و مذموم .\r\nجدل محمود يا پسنديده آن است كه جدال‌كننده براى اظهار حق انجام مىدهد . مذموم و نكوهيده آن است كه بدون آگاهى و براى دفاع از باطل صورت گيرد .\r\n\r\nجريان :\r\nآن است كه حكم در هنگام وجود وصف موجود باشد و در عدم آن موجود نباشد كه طرد و عكس و دوران ناميده مىشود .\r\n\r\nجزء :\r\nگوهر فردى كه تجزيه‌ناپذير است .\r\n\r\nجزئى :\r\nآن‌چه كه امكان تصور شركت در آن نيست ، مفهومى كه در ذهن به طور مطلق شركت‌پذير نيست يا بر يك فرد دلالت كند ، مانند اسم خاص .\r\nجزيى حقيقى ، جزيى اضافى .\r\n\r\nجعل :\r\nيعنى ايجادكردن ، كه دو قسم است ؛ تكوينى و اعتبارى ، مانند اسد كه در شير ، تكوينى و در مرد شجاع ، اعتبارى است .\r\n\r\nجمهور :\r\nاكثريت .\r\nلقبى است كه بر اصوليان متكلم اطلاق مىشود .\r\n\r\nجماع العلم :\r\nكتابى است كه امام شافعى براى اثبات حجيت خبر واحد و وجوب عمل به آن و پاسخ مخالفان حجيت آن نوشته است .\r\n\r\nجنس :\r\nكليى كه در ميان چند نوع مختلف الحقيقة مشترك باشد . در پاسخ ما هو از آن جهت كه هست اطلاق مىشود ، مانند ما هو الانسان ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nما هو الفرس ؟ كه پاسخ با قدر مشترك آن‌ها داده مىشود كه حيوان است .\r\nپس كلى جنس است .\r\n\r\nالجنس :\r\nكلى مقول على كثيرين مختلفين بالحقيقة فى جواب ما هو من حبث هو كذلك .\r\nفالكلى جنس و ( مختلفين بالحقيقه ) نوع ، كه خاصه و فصل قريب و ( فى جواب ما هو ) فصل بعيد و عرض عام را خارج مىكند .\r\n\r\nجهل مركب :\r\nعبارت از اعتقاد جازم غير مطابق با واقع است ؛ چون به چيزى كه خلاف آن است ، معتقد است و اين جهل ديگرى است كه با هم تركيب شده‌اند ؛ چون از دو جهل تركيب شده است ، جهل به واقع و جهل به جاهل بودن خود .\r\n\r\nجهل معذور :\r\nيعنى مكلف نسبت به برخى از احكام شرعى به سبب اقامت در سرزمين كفر جاهل است و اين جهل معذور است و عقابى بر آن مترتب نمىشود ؛ چون در سرزمين اسلامى نيست و جهل به احكام ، جهل به دليل است و جهل به دليل تكليف را ساقط مىكند و مانند اين است كه به اين مكلّف تكليف نشده باشد .\r\n\r\nجهل غير معذور :\r\nجهل مكلف در سرزمين اسلام به ضروريات دين است ، مانند حرمت ارتداد و زنا .\r\n\r\nجنايت :\r\nهر فعل حرامى كه موجب آسيب رساندن به جان و عضو انسان شود .\r\n\r\nجنون :\r\nاختلال عقل به گونه‌اى كه رفتار و گفتار فرد براساس موازين عقلى صورت نمىگيرد ، اگر در اكثر سال ديوانه باشد « مطبق » ناميده مىشود و كمتر از آن باشد غير مطبق ناميده مىشود .\r\n\r\nجهت فعل :\r\nمراد از اين اصطلاح ، وصفى است كه به فعل تعلق مىگيرد از حيث اين‌كه مباح ، حرام ، مكروه ، فرض يا مندوب باشد . همچنين بر جهت فعل پيامبر صلّى اللّه عليه و آله و سلّم و راه شناخت آن اطلاق مىشود تا عمل را مانند پيامبر صلّى اللّه عليه و آله و سلّم از اين لحاظ كه واجب يا مندوب يا مباح است ، انجام دهد .\r\n\r\nجوامع الكلم :\r\nكلامى كه الفاظش اندك و معنايش زايد است : ( أعطيت جوامع الكلم ) .\r\n\r\nجوامع :\r\nكتاب‌هايى كه در آن‌ها احاديث به ترتيب ابواب فقهى يا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nترتيب حروف هجا گردآورى شده‌اند .\r\nلولى مانند كتابهاى شش‌گانه و دومى مانند جامع ابن اثير .\r\n\r\nجودة الفهم :\r\nانتقال از ملزومات سخن به لوازم آن است .\r\n\r\nجوهر :\r\nدر اصطلاح فلاسفه بر موجود اطلاق مىشود كه در تقرر وجودى نياز به محل نداشته باشد و در موضوعى از موضوعات نباشد ، و بر دو قسم است : بسيط و مركب . چيزى كه مستقل است و در وجود نيازمند ديگران نيست ، مانند اجسام .\r\n\r\nجوهر بسيط :\r\nدر نزد فلاسفه بر عقل ، نفس ، ماده و صورت اطلاق مىشود و در نزد متكلمان بر جوهر فرد اطلاق مىشود و جوهر لا يتجزا و اتم ناميده مىشود .\r\n\r\nجوهر مركب :\r\nجسم است در مقابل جوهر عقلى و ذهنى .\r\n\r\nجيّد :\r\nاهل حديث آن را به كار مىبرند و مساوى صحيح است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nح\r\n\r\nحاجيات :\r\nنيازمندىها .\r\nحاجيات يا مقاصد حاجى ، آن‌چه كه در راه رسيدن به رفاه ، فراخ‌مندى و رفع تنگناهايى كه غالبا به سختى و مشقت منتهى مىشوند ، مورد نيازند كه اگر مراعات نشوند ، همه‌ى مكلفان به سختى و رنج مىافتند ، ولى به حد فسادى كه در مصالح عمومى مورد انتظار است ، نمىرسند ، و صيانت از مقاصد شريعت كه ضروريات پنج‌گانه ناميده مىشوند بر آن‌ها متوقف نيست .\r\nيعنى اگر شارع احكامى كه مصالح مورد نياز را حفظ مىكنند ، تشريع نكند . دين ، جان ، نسل ، عقل و مال از بين نمىروند ، بلكه اصول اين مصالح حفظ مىشوند ، ولى اين حفظ كامل‌تر نمىشود ، مگر اين‌كه اين مصالح مراعات شوند .\r\nحاجيات در عبادات ، رخصت‌هايى هستند كه رنج سفر را مىكاهند ، مثل قصر و جمع نماز و افطار . در معاملات مانند مضاربه ، مساقات ، سلم . در جنايات ، مانند ديه بر عاقله در قتل خطا . در عادات مانند جواز شكار و بهره‌مندى از روزىهاى پاكيزه .\r\nحاجيات امورى هستند كه زندگى را بر مردم آسان نموده و سختى و مشقت را مىزدايند ، كه اگر همه يا برخى از آن‌ها دچار اختلال شوند مردم دچار مشكل مىشوند ، بدون اين‌كه نظام زندگى آن‌ها مختل شود . در كل موجب سهولت معاملات مىشود .\r\n\r\nحادث :\r\nآن‌چه كه مسبوق به نيستى است ( حدوث زمانى ) و اگر نياز به ديگرى داشته باشد ، حدوث ذاتى ناميده مىشود .\r\nرخدادى كه نياز به فتوا دارد تا حكم آن را بيان نمايد .\r\n\r\nحافظ :\r\nكسى كه اوصاف محدث را دارد و احاديث و راويان زيادى را از بر دارد .\r\nعده‌اى گفته‌اند : صد هزار حديث را از جهت متن و سند از بر دارد .\r\n\r\nحاكم :\r\nكسى كه احكام پنج‌گانه تكليفى را صادر و وضع مىكند و مراد از آن ، خداوند است .\r\nدر نزد اهل سنت و جماعت ( اشاعره ) مراد از آن كتاب و سنت و نزد معتزله مراد از آن عقل است ؛ چون مستقلا احكام پنج‌گانه‌ى تكليفى را درك مىكند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nحاكم :\r\nكسى كه بر همه‌ى احاديث روايت شده از نظر متن ، اسناد ، جرح ، تعديل و تاريخ احاطه دارد .\r\n\r\nحجة :\r\nآن‌چه كه بر صحت و درستى ادعا دلالت كند ، دليل ، برهان ، بيّنه و از حيث مفيد بيان بودن و اثبات ادعا به وسيله‌ى آن بيّنه ناميده مىشود و از حيث غلبه بر مخالف حجت ناميده مىشود و مراد از آن الزام و اسكات مخالف است ، عالم مورد اعتماد .\r\nدر نزد محدثين كسى است كه سند و متن سيصد هزار حديث و احوال راويان آن‌ها را از حيث جرح و تعديل و تاريخ بداند .\r\n\r\nحجت باطل :\r\nحجتى است كه مقدمات آن بر خطا استوار باشد كه يا مقصود است يا غير مقصود و مغالطه نيز ناميده مىشود .\r\n\r\nحجت برهانى :\r\nآن است كه مفيد يقين جازم است و از مقدمات يقينى تركيب شده است ، مثل قياس معاد بر خلق به وسيله‌ى آفريدگار .\r\n\r\nحجت جدلى :\r\nحجتى است كه از مقدمات مشهور تركيب شده است و عامه‌ى مردم بر مقارن بودن آن با يقين اعتقاد دارند و ذهن در اولين نظر احساس نمىكند كه نقيض آن ممكن است . مانند استدلال بر ضرورت روز رستاخيز به وسيله‌ى صفت عدل براى خداوند كه مقتضاى آن عدم مساوات در بين مسلمان و كافر است .\r\n\r\nحجت خطابى :\r\nحجتى است كه طرف ديگر را ملزم به عمل به آن نمىكند ، ولى مفيد ظن راجح و مقبول است .\r\nهمچنين بر مقدمات ظنى استوار است ، خواه اين‌كه مخاطب بپذيرد ، خواه نپذيرد و چه مفيد ظن راجح باشد يا نباشد ، ولى در نظر استدلال كننده مفيد ظن راجح است . مانند داستان درخواست جوانى از پيامبر كه به او اجازه‌ى زنا دهد . پيامبر صلّى اللّه عليه و آله و سلّم فرمود : آيا راضى هستيد كه با مادرت چنين كارى انجام شود ؟ گفت : خير ، فرمود : آيا راضى هستى با خواهرت چنين كارى شود ؟ گفت خير . فرمود : با عمه‌ات ؟ گفت : خير . پيامبر فرمود :\r\nوقتى كه شما راضى نيستى ، پس چگونه ديگران راضى خواهند بود .\r\n\r\nحجت شرعى :\r\nحجتى است كه به وسيله‌ى وحى الهى با سنت پيامبر صلّى اللّه عليه و آله و سلّم شناخته شده باشد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nحجت شعرى :\r\nحجتى است كه شرط نيست مفيد ظن راجح و مقبول باشد ، بلكه بر مقدمات وهمى و صور كاذب استوار است كه بر مخاطب پوشيده نيست . جز اين‌كه بازى با احساسات روحى مخاطب است و تحت تأثير قرار مىگيرد .\r\n\r\nحجت عقلى :\r\nكه از طريق استدلال عقلى محض حجت و دليل ناميده مىشود .\r\n\r\nحجت موجبه :\r\nآن است كه به‌طور قطع علم به موجب آن لازم است و كسى از اهل قبله خلاف آن را جايز ندانسته است ، مانند علم به قطعى الثبوت بودن قرآن كريم .\r\nجيت : مراد از آن ، منبع احكام بودن دليل و صلاحيت استدلال‌كردن به آن و ملزم‌كردن مردم به آن از نظر شرعى است ، مانند حجيت قرآن و سنت :\r\nيعنى قرآن كريم صلاحيت منبع بودن براى احكام و دليل بودن را - كه حجت بر احكام شرعى است - دارد و نيز سنت نبوى صلاحيت منبع بودن براى احكام و دليل بودن را دارد كه براى صحت احكام به آن استدلال شود . در بين اصوليان درباره‌ى حجيت قياس يا اجماع اختلاف است .\r\n\r\nحجيت ظواهر :\r\nبحث از حجيت ظواهر از توابع بحث از كتاب و سنت است ، يعنى ظواهر ، دليل مستقل در مقابل كتاب و سنت نيست ، بلكه براى عمل به كتاب و سنت نياز به اثبات حجيت آن‌ها هست و آن‌ها از متممات حجيت كتاب و سنت است ؛ زيرا واضح است كه بدون حجت بودن ظواهر آن‌ها مجالى براى عمل به آن‌ها نيست ؛ چون متون كتاب و سنت كه قطعى الدلاله باشند ، بسيار اندك هستند .\r\n\r\nحدّ :\r\nحدّ در لغت به معناى منع است .\r\nدر اصطلاح عبارت از قول و جمله‌اى است كه چيزى را از غير خودش تمييز دهد . اين تمييز وقتى حاصل مىشود كه عبارت حد طورى باشد كه از افراد محدود چيزى خارج و غير از افراد محدود چيزى داخل آن نگردد . حد را به تعبيرى جامع و مانع و به تعبير ديگر مطرد و منعكس مىگويند . تعبير اول به اين مناسبت است كه جامع تمام افراد محدود و مانع از دخول غير در آن باشد و در تعبير دوم مطرد به اين معنا\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكه هركجا حد باشد ، محدود نيز موجود و غير از افراد محدود چيزى در آن داخل نيست و از اين جهت مانع مىشود . منعكس به اين معنا هروقت محدود باشد ، حد نيز موجود و چيزى از افراد محدود از آن خارج نيست و به همين لحاظ جامع مىگردد . مانند الانسان حيوان ناطق .\r\nسخنى كه بر ماهيت چيزى دلالت مىكند ، هرلفظ مركبى كه ماهيت را از اغيار متمايز مىسازد ، چه درباره‌ى ذاتيات باشد و چه عرضيات و يا تركيبى از آن‌دو .\r\nحد بر سه قسم است : حقيقى ، رسمى و لفظى .\r\nحقيقى : آن است كه شامل جنس محدود و فصل آن مىشود ، مانند اين‌كه در تعريف انسان گفته شود :\r\nحيوان ناطق .\r\nرسمى : آن است كه شامل جنس و يكى از خواص آن باشد ، مانند تعريف انسان به حيوان ضاحك .\r\nلفظى : تبديل لفظ به لفظى مشهورتر از آن ، مانند اين‌كه پرسيده شود : عقار چيست ؟ گفته شود : خمر ، يا غضنفر چيست ؟ گفته شود : اسد .\r\nشروط تعريف : 1 - مطرد و منعكس باشد . اطراد استلزام از جانب وجود است ، يعنى هرگاه حد باشد ، محدود نيز باشد ، و انعكاس استلزام از جانب عدم است ، هرگاه حد نباشد ، محدود نيز موجود نيست . 2 - چنان بر محدود احاطه داشته باشد كه مانع از دخول اغيار و خروج افراد خودى باشد . 3 - در حد توان با الفاظ حقيقى باشد . 4 - خالى از ايهام و حروف شك و اشتراك باشد .\r\n\r\nحد ناقص :\r\nآن است كه با فصل قريب يا با فصل قريب و جنس بعيد باشد ، مانند تعريف انسان به ناطق يا با جسم ناطق .\r\nحد چهار قسم است : 1 - جامع و مانع 2 - نه جامع است و نه مانع 3 - جامع غير مانع 4 - مانع غير جامع و براى همه‌ى آن‌ها مىتوان از انسان مثال زد :\r\n1 - حيوان ناطق 2 - حيوان ابيض 3 - حيوان 4 - الرجل .\r\nحدود در اصطلاح شرعى ، مجازاتى است مشخص كه حقى را براى خداوند واجب مىكند .\r\n\r\nحد أصغر :\r\nاصطلاحى در قضاياى قياس است و مراد از آن حدى است كه موضوع در نتيجه است و قضيه‌اى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nكه شامل آن است مقدمه‌ى صغرى ناميده مىشود .\r\nحد أكبر : حدى است كه در نتيجه‌ى محمول است .\r\n\r\nحد أوسط :\r\nحدى است كه در دو قضيه‌ى صغرى و كبرى تكرار مىشود و واسطه و جامع بين آن‌هاست ، مانند اين‌كه گفته شود : خورشيد توده‌اى از آتش است و هرآتشى سوزاننده است ، پس خورشيد سوزاننده است .\r\nمانند لفظ آتش كه در هردو قضيه تكرار شده است ، بنابراين به عنوان حد اوسط محسوب مىشود .\r\n\r\nحدس :\r\nظن .\r\nدرك امور ناپيدا بدون وجود دليل\r\nملموس : سرعت انتقال ذهن از مبادى به مطالب كه در مقابل فكر است و يكى از راه‌هاى نه‌گانه‌ى رسيدن به علم است .\r\n\r\nحدسيات :\r\nآن‌چه كه عقل در حكم جزمى به آن نيازمند واسطه‌اى نباشد كه مشاهده‌ى آن تكرار مىشود . يا قضايايى هستند كه اصل حكم به آن‌ها حدس بسيار قوى ذهنى است كه با آن شك زايل مىشود و ذهن به مضمون آن اعتراف مىكند ، مانند حكم ما به اين‌كه سيارات منظومه‌ى شمسى نور خود را از خورشيد مىگيرند و إنعكاس شعاع نور آن‌ها به سوى زمين مانند انعكاس اشعه از آيينه به اجسامى است كه در مقابل آن قرار مىگيرند .\r\n\r\nحدوث :\r\nعبارت از به وجود آمدن چيزى پس از عدم آن است . كه بر دو قسم است :\r\nحدوث ذاتى و حدوث زمانى .\r\n\r\nحدود :\r\nاصطلاحى منطقى است و مراد از آن اجزاى ذاتى مقدمه است و آن اجزايى است كه پس از تحليل قضيه باقى مىماند ، مانند موضوع و محمول .\r\n\r\nحديث :\r\nهرچيز نو را گويند و مرادف خبر و سنت است . به سخن ، عمل و تقرير پيامبر گفته مىشود .\r\n\r\nحديث قدسى :\r\nآن‌چه كه خداوند به وسيله‌ى الهام يا در خواب به پيامبر صلّى اللّه عليه و آله و سلّم خبر مىدهد و پيامبر صلّى اللّه عليه و آله و سلّم با سخنان خود از آن معنا خبر مىدهد . هرحديثى كه پيامبر صلّى اللّه عليه و آله و سلّم سخنى را به خدا نسبت دهد . حديث بودن به سبب اين است كه پيامبر از خداوند روايت مىكند و قدسى بودن به سبب نسبت دادن به\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nقدس است كه به معناى پاكى و منزه بودن است و آن وصف حديث است تا از كلام خداوند كه قرآن است و مستقيم و بدون واسطه ، لفظ و معناى آن بر پيامبر نازل مىشود متمايز گردد ، اما در حديث قدسى لفظ از سوى پيامبر صلّى اللّه عليه و آله و سلّم و معنا از سوى خداوند است .\r\n\r\nحديث ثقلين :\r\nإنى تارك فيكم الثقلين كتاب اللّه و سنتى ناميدن آن به ثقلين براى آن است كه رعايت حقوق آن‌ها سنگين است .\r\n\r\nحديث حسن :\r\nحديثى است كه راويانش عادل ، اما از نظر حافظه ضعيف‌تر از راويان صحيح مىباشند كه بر دو قسم است . حسن لذاته و حسن لغيره .\r\n\r\nحديث صحيح :\r\nآن است كه به وسيله‌ى راوى عادل و حافظ از راوى مانند خود تا اول سند بدون شذوذ و ضعف روايت شده باشد .\r\n\r\nحديث ضعيف :\r\nهر حديثى كه صفات قبول در آن نباشد ، يا اوصاف صحيح و حسن را نداشته باشد و ضعف يا به متصل نبودن سند يا به اسبابى ديگر مانند نقصان عدالت يا حافظه بر مىگردد . داراى اقسامى است : منقطع ، معضل ، مدلّس ، معلّل ، مضطرب ، مضعّف ، مقلوب ، شاذ ، منكر ، متروك و مطروح . درباره‌ى مرسل و موقوف و مقطوع اختلاف است .\r\nحديث مرسل آن است كه تابعى آن را از پيامبر صلّى اللّه عليه و آله و سلّم روايت كرده باشد .\r\n\r\nحديث عزيز :\r\nآن است كه دو نفر آن را روايت كرده باشند .\r\n\r\nحديث غريب :\r\nآن است كه يك نفر آن را روايت كرده باشد .\r\n\r\nحديث مؤنّن :\r\nدر سند حديث آمده است : « حدثنا فلان أنّ فلانا حدثه بكذا » مانند « حدّث مالك عن ابن شهاب أن سعيد بن المسيب قال كذا . »\r\n\r\nحديث متروك :\r\nآن است كه راوى متهم به كذب در حديث يا در عمل است ، يا فسق او در قول يا عمل آشكار شده است يا كسى كه خطاى او آشكار و غفلت او زياد است ، روايت كرده باشد ، مانند احاديث عمرو بن شمر از جابر جعفى .\r\n\r\nحديث متصل :\r\nكه موصول هم ناميده مىشود ، آن است كه سندش از ابتدا تا انتها متصل است ، چه مرفوع و چه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nموقوف باشد .\r\n\r\nحديث مدرج :\r\nحديثى است كه بر واژه‌اى كه بر آن افزوده شده ، اطلاع پيدا شود . بر دو نوع است : ادراج متن و ادراج سند .\r\n\r\nحديث مرفوع :\r\nكه در نزد فقهاى خراسان و اهل حديث خبر ناميده مىشود ، آن است كه به پيامبر صلّى اللّه عليه و آله و سلّم نسبت داده شده باشد .\r\n\r\nحديث مضطرب :\r\nحديثى است كه از چند جهت روايت مىشود كه برخى از آن‌ها با برخى ديگر مخالفند .\r\n\r\nحديث معضل :\r\nآن است كه دو راوى پىدرپى ( متوالى ) يا بيشتر ، از سندش حذف شده باشند .\r\n\r\nحديث معنعن :\r\nآن است كه در اسنادش « فلان عن فلان » باشد .\r\n\r\nحديث مقلوب :\r\nحديثى است كه برخى از متن آن پس‌وپيش شده است ، يا نام راوى در سندش با سند متن ديگر جابه‌جا شده است .\r\n\r\nحديث منكر :\r\nآن است كه به وسيله‌ى راوى ضعيفى كه مخالف افراد موثق است ، روايت شده باشد .\r\n\r\nحديث موضوع :\r\nآن است كه سخن يا عملى از روى كذب و افترا به پيامبر صلّى اللّه عليه و آله و سلّم نسبت داده شده باشد .\r\n\r\nحديث موقوف :\r\nآن‌چه كه از قول ، فعل و تقرير صحابى ، متصل يا منقطع روايت شده باشد . فقهاى خراسان آن را اثر ناميده‌اند .\r\n\r\nحذف :\r\nحذف اوصافى كه معمولا شرع در اثبات احكام در عمل سبر و تقسيم به آن‌ها توجه نمىكند ، مانند اوصاف طردى از قبيل طول ، كوتاهى ، سياهى يا سفيدى . اين اوصاف در متوجه شدن حكم شرعى به سوى فرد هيچ تأثيرى ندارند ؛ چون شخص به سبب بلندى و كوتاهى قد يا سياه پوست بودن يا گندم‌گون بودن پاداش يا مجازات نمىشود .\r\n\r\nحرام :\r\nكه به آن محظور ، ممنوع ، مزجور ، ذنب ، معصيت ، قبيح ، سيئه ، فاحشه ، اثم ، حرج ، حراج ، تحريج و عقوبه گفته مىشود . نقيض واجب است ، در اصطلاح درخواست شارع از مكلف براى ترك و عدم انجام كارى به‌طور قطع و تأكيد است كه انجام دهنده‌اش مستوجب مجازات و سرزنش و ترك دهنده‌اش ستوده است ، چه طلب با دليل قطعى باشد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nظنى ، ولى حنفيه اگر طلب ترك به وسيله‌ى دليل ظنى باشد آن را مكروه تحريمى مىنامند ، ولى فاعلش را مستحق مجازات مىدانند .\r\n\r\nالحرام لذاته :\r\nحرام دانستن آن از سوى شارع به سبب ضررها و مفاسدى است كه در خود آن وجود دارد ، مانند زنا و دزدى . حكم چنين حرمتى آن است كه در اصل مشروع نبوده و انجام آن براى مكلف روا نيست و هرگاه آن را انجام دهد ، مستوجب مجازات در دنيا و آخرت است و صلاحيت سبب شرعى بودن را ندارد كه احكام بر آن بنا نهاده شود و هرگاه محل عقد باشد عقد باطل است و هيچ اثر شرعى بر آن مترتب نمىشود و جز در هنگام ضرورت مباح نيست .\r\n\r\nالحرام لغيره :\r\nحرام لغيره در اصل مشروع است ، ولى بر اثر امر عارضى حرام شده است ، گاهى اين امر عارضى لازم منهىعنه است و گاهى خارج از آن ، يا صفت آن است ، مثل نماز خواندن در لباس يا زمين غصبى ، كه نماز به خودى خود عبادتى مشروع و واجب است ، ولى به سبب كارى حرام مانند غصب از آن ، نهى شده است . يا معامله در هنگام اذان نماز جمعه كه بيع در اصل مباح است ، اما در هنگام نداى جمعه به سبب مانع شدن از رفتن به سوى نماز جمعه از آن نهى شده است كه علما درباره‌ى آن اختلاف دارند . كسانى كه جهت مشروعيت اصل را بر حرمتى كه بر آن عارض شده غالب مىدانند ، گفته‌اند :\r\nصلاحيت سبب شرعى بودن را دارد و آثار بر آن مترتب مىشود ، هرچند به اعتبار مورد حرامى كه بر آن عارض شده از آن نهى شده است . بنابراين از اين جهت انجام دهنده‌اش گناه كار است ، نه از جهت انجام خود فعل بنابر اين نماز در زمين غصبى صحيح است و مجزى است و ذمه‌اش از آن برى مىشود ، ولى به سبب غصب گناه‌كار است . همين‌طور دادوستد در هنگام اذان جمعه كه صحيح است ، ولى به سبب انجام دادن در چنين وقتى گناه‌كار مىشود .\r\nبرخى از علما جهت فساد عارض را بر مشروعيت اصل غالب مىدانند و به فساد فعل و عدم ترتب اثر شرعى بر آن\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو گناه‌كار شدن فاعل آن معتقدند ؛ زيرا جهت فساد در نظر آنان اثرى براى مشروعيت اصل باقى نمىگذارد . بنابر اين نماز در لباس غصبى و نيز دادوستد در هنگام نماز جمعه باطل است .\r\n\r\nحرام مخيّر :\r\nآن است كه شارع از مكلف عدم انجام يكى از دو كار را خواسته باشد ، ولى عمل مشخصى را معين نكرده باشد ، مانند اين‌كه انسان از يكى از چيزها ولى نه به‌طور مشخص نهى شده باشد . مانند نهى از جمع‌كردن بين دو خواهر در عقد نكاح .\r\n\r\nحرام معين :\r\nآن است كه شارع از مكلف عدم انجام آن را خواسته است ، يعنى منهىعنه را به‌طور مشخص تعيين نموده است مانند ربا ، شرك و . . .\r\n\r\nحرج :\r\nمشقت . مشقتى است كه مكلف مىتواند با سختى و فشار جسمانى آن را تحمل كند ، بدون اين‌كه ضرر جانى و مالى داشته باشد كه به‌طور كلى در شرع برداشته شده است ( حج / 78 ) .\r\n\r\nحرج خاص :\r\nمشقتى است كه انسان مىتواند آن را از خود دور كند و يا از آن رهايى يابد ، مانند تغيير يافتن برخى از آب‌ها غير از آب دريا و رودخانه‌ها و مانند بيمارى .\r\n\r\nحرج عام :\r\nمشقتى است كه انسان قدرت دور شدن يا رها شدن از آن را ندارد ؛ چون خارج از قدرت و امكانات انسان است ، مانند تغيير آب به وسيله‌ى خاك و جلبك كه انسان امكان اجتناب از آن‌ها را كه با آب وضو آميخته‌اند ، ندارد ؛ يا ضررى كه به سبب خشك‌سالى يا جنگ متوجه انسان مىشود چون شخص امكان خلاصى از آن را ندارد و در توان او نيست و چنين حرجى به سبب عام بودنش به‌طور مطلق احكام عادى را ساقط مىكند ، مانند سفر .\r\n\r\nحرمت :\r\nحرمت يكى از اوصاف افعال اختيارى است و ترك حرام واجب است بر خلاف حرمت كفر و وجوب ايمان كه از كيفيات نفسانى هستند .\r\nعده‌اى گفته‌اند : حرمت و تحريم در ذات متحد و در اعتبار مختلف‌اند .\r\n\r\nحروف معانى :\r\nحرف ، همان‌گونه كه علماى لغت گفته‌اند : واژه‌اى است كه بر معنايى در غير خود دلالت كند ، و يكى از اقسام كلمه است كه در زبان عربى جمله از آن‌ها تركيب مىشود .\r\nدر زبان عربى كلمه بر سه قسم است :\r\nاسم ، فعل و حرف .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nحروف تنها ادات ربط در بين دو جمله نيست ، بلكه گاهى يك حرف به حسب مقتضاى احوال و سياق كلام بر بيشتر از يك معنا حمل مىشود ، از اين‌جاست كه شخص پژوهشگر اهميت بررسى معناى حرف در علم اصول فقه را درمىيابد ؛ چون براى فقيه شناخت معناى حروف براى فهم متنى كه يكى از اين حروف در آن ذكر شده ، لازم است . سبب نام‌گذارى آن‌ها به حروف معانى براى رساندن معانى افعال به اسماء يا دلالت آنها بر معناست ؛ به عنوان مثال حرف « باء » در جمله‌ى مررت بزيد داراى معناست چون بر الصاق دلالت مىكند ، بر خلاف « باء » در واژه‌ى بكر كه بر معنا دلالت نمىكند . بدين سبب حروف معانى ناميده شده‌اند ؛ چون در مقابل معنا وضع شده‌اند تا از حروف مبانى متمايز گردند كه كلمه از آن‌ها تركيب و بنا شده است و اين حروف بر سه قسمند :\r\nأ : آن‌هايى كه هميشه حرفند مانند من ، حتى ، فى .\r\nب : گاهى حرف و گاهى اسمند مانند عن ، على ، كاف .\r\nج : گاهى حرف و گاهى فعلند ، مانند خلا ، حاشا و عدا .\r\nمهم‌ترين حرف‌ها :\r\n1 - « إذن » فعل مضارع را منصوب مىكند و در پاسخ گوينده و پاداش عمل او استعمال مىشود و اگر كسى بگويد أزورك ، در پاسخ و پاداش عمل او مىگويى : « إذن أكرمك » ؟ : يعنى در اين صورت من هم تو را اكرام مىكنم .\r\nدر اين‌جا حرف اذن هم مفيد پاسخ اظهارات طرف مقابل و هم مفيد پاداش عمل او مىباشد .\r\n2 - « إن » با كسر و سكون نون مفيد چند معناست : اول شرط ، يعنى منوطكردن امرى بر امر ديگر ، مانند  إِنْ يَنْتَهُوا يُغْفَرْ لَهُمْ ما قَدْ سَلَفَ  ( أنفال / 39 ) . دوم ، نفى ، مانند  إِنِ الْكافِرُونَ إِلَّا فِي غُرُورٍ  ( ملك / 20 ) . سوم ، زايد مانند جمله‌ى « ما إن زيد قائم » كه در اين‌جا حرف إن زايد است و اگر حذف شود ، خللى در جمله ايجاد نمىشود .\r\n3 - « أو » از حروف عطف و داراى چندين معناست : اول : شك و ترديد براى گوينده :  لَبِثْنا يَوْماً أَوْ بَعْضَ يَوْمٍ  ( كهف / 19 ) . دوم ، ابهام بر شنونده\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو آن را تشكيك نيز مىگويند به اين معنا كه شنونده را دچار شك مىكند ، مانند :  وَ إِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ  ( سبأ / 24 ) . سوم ، تخيير بين معطوف و معطوف عليه ، خواه اين‌كه اجتماع آن‌ها ممكن نباشد ، مانند « زوّج هندا أو أختها » يا اين‌كه امكان اجتماع داشته باشند ، مانند « جالس العلماء أو الوعّاظ » . چهارم ، اين‌كه أو عاطفه مفيد جمع بين معطوف و معطوف عليه باشد ، مانند قول شاعر :\r\n و قد زعمت ليلى بأنّى فاجر * لنفسى تقاها أو عليها فجورها \r\nبعد از طلب براى تخيير است ، مانند « خذ من مالى درهما أو دينارا » . پنجم ، تقسيم ، مانند جمله : « الكلمة إسم أو فعل أو حرف » . ششم ، به معناى « إلى » و مفيد غايت است ، مانند عبارت « لألزمنّك أو تقضى حقى » و فعل مضارعى كه بعد از آن واقع شود ، منصوب به أن مقدره است . هفتم ، به معناى « بل » براى اضراب يعنى انتقال از چيزى به چيز ديگر است ، مانند آيه‌ى  وَ أَرْسَلْناهُ إِلى مِائَةِ أَلْفٍ أَوْ يَزِيدُونَ  ( صافات / 147 ) .\r\nهشتم ، به معناى اباحه ، مانند : « تعلم النحو أو لفقه » .\r\n4 - « أى » با فتح همزه و سكون « يا » دو معنى دارد : اول ، تفسير ؛ يعنى كلمه‌ى مابعد آن معناى كلمه‌ى ماقبل است ، خواه تفسير به مفرد باشد ، مانند « عندى عسجد أى ذهب » يا تفسير جمله ، مانند قول شاعر : « و ترميننى بالطرف أى أنت مذنب » دوم ، نداى قريب ، مانند عبارت « أى ربّ » .\r\n5 - « أىّ » با فتح همزه و تشديد « يا » پنج معنى دارد : يكم ، شرط مانند آيه‌ى  أَيَّمَا الْأَجَلَيْنِ قَضَيْتُ فَلا عُدْوانَ عَلَيَّ  ( قصص / 28 ) . در اين آيه ، أىّ اسم شرط ، قضيت فعل شرط و جمله فلا عدوان علىّ ، جواب شرط است .\r\nدوم ، استفهام مانند آيه‌ى  أَيُّكُمْ زادَتْهُ هذِهِ إِيماناً  ( توبه / 124 ) سوم ، موصول مانند آيه‌ى  لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا  ( مريم / 69 ) .\r\nدر اين‌جا أيّهم أشدّ به معناى الذى هو أشدّ مىباشد . چهارم ، دلالت بر كمال در صفت كه يا صفت اسم نكره است ، مانند « مررت برجل أىّ رجل » : يعنى از نزد مردى گذشتم كه در مردانگى كامل بود ، يا حال براى اسم معرفه است ، مانند جمله « لاقيت محمدا أىّ\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nعالم » : يعنى محمد را ملاقات كردم در صورتىكه در علم و فضيلت شخص كاملى بود . پنجم ، واسطه براى نداى اسم معرّف به الف لام مانند يا أيها الانسان .\r\n6 - « إذ » گاهى اسم و گاهى حرف است ، در صورت اسم بودن اغلب مفيد معناى ظرفيت در زمان گذشته است ، مانند آيه‌ى  نَصَرَهُ اللَّهُ إِذْ أَخْرَجَهُ الَّذِينَ كَفَرُوا  ( توبه / 41 ) . گاهى مفيد معناى ظرفيت در زمان آينده‌ى است :   فَسَوْفَ يَعْلَمُونَ إِذِ الْأَغْلالُ فِي أَعْناقِهِمْ   ( مؤمن / 69 ) . إذ در اين آيه به معناى إذا و زمان مستقبل است ، در صورتى كه حرف باشد ، داراى دو معناست : يكى تعليل مانند عبارت « ضربت الغلام إذ ساء » ؛ يعنى به علت اسائه‌ى ادب و ديگرى مفاجات هرگاه پس از كلمه‌ى بينا يا بينما واقع گردد ، مانند جمله‌ى « بينا يا بينما أنا واقف إذ جاء رجل » : يعنى در جايى كه ايستاده بودم ، ناگاه مردى آمد .\r\n7 - « إذا » هرگاه در بين دو جمله واقع گردد و جمله دوم اسميه باشد ، جزء حروف محسوب مىشود و بر مفاجات و ناگهان دلالت مىكند ، مانند جمله‌ى « خرجت فإذا رجل بالباب » و هرگاه به معناى شرط باشد و بر ظرف دلالت كند ، اسم شمرده مىشود و اكثرا براى زمان مستقبل است ، مانند آيه‌ى   إِذا جاءَ نَصْرُ اللَّهِ   ( نصر / 1 ) . در اين‌جا ظرف و متضمن معناى شرط و براى زمان آينده است و آيه‌ى  فَسَبِّحْ بِحَمْدِ رَبِّكَ  جواب شرط است و به ندرت بر زمان گذشته دلالت مىكند ، مانند آيه‌ى  وَ إِذا رَأَوْا تِجارَةً أَوْ لَهْواً انْفَضُّوا  ( جمعه / 11 ) ؛ چون اين آيه پس از رؤيت و پراكنده شدن نازل شده است . إذا در اين‌جا مفيد زمان گذشته است . گاهى بر زمان حال دلالت مىكند ، مانند آيه‌ى   وَ اللَّيْلِ إِذا يَغْشى   ( ليل / 1 ) . چون پوشانيدن آثار روز مقارن همان وقت شب است ، إذا در اين آيه براى زمان حال است .\r\n8 - « با » حرف جرّ داراى سيزده معنى است :\r\nيكم - الصاق كه يا حقيقى است ، مانند به داء و أمسكت بالقلم و يا مجازى است مانند  امْسَحُوا بِرُؤُسِكُمْ  ( مائده / 6 ) .\r\nدوم : تعديه و متعدىكردن فعل لازم ، مانند  ذَهَبَ اللَّهُ بِنُورِهِمْ  ( بقره / 17 ) .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nسوم ، سببيت مانند  فَكُلًّا أَخَذْنا بِذَنْبِهِ  ( عنكبوت / 40 ) . باى سببيت هرگاه بر ادوات و اسباب فعل داخل شود ، آن را باى استعانت هم مىگويند ، مانند « كتبت بالقلم » .\r\nچهارم ، حبت و همراهى و به معناى مع ، مانند آيه‌ى  جاءَكُمُ الرَّسُولُ بِالْحَقِّ  ( نساء / 169 ) : يعنى مع الحق .\r\nپنجم ، ظرفيت زمانى يا مكانى ، مانند آيهء  نَجَّيْناهُمْ بِسَحَرٍ  ( قمر / 34 ) و آيه‌ى  نَصَرَكُمُ اللَّهُ بِبَدْرٍ  ( آل عمران / 123 ) . ششم ، بدليت ؛ يعنى بتوان واژه‌ى بدل را به جاى آن گذاشت ، مانند سخن خليفه‌ى دوم حضرت عمر بن خطاب رضى اللّه عنه در هنگامى كه از پيامبر اجازه خواست كه به عمره برود و پيامبر صلّى اللّه عليه و آله و سلّم پس از اجازه دادن فرمود :\r\n« لا تنسنا يا أخى من دعائك » حضرت عمر در پاسخ گفت : « ما يسرّنى أن لى بها الدنيا » كه مىتوان به جاى حرف باء واژه‌ى بدل را به كار برد .\r\nهفتم ، مقابله ، كه در اين صورت بر عوض داخل مىشود ، مانند « إشتريت فرسا بدينار » و آيه‌ى  وَ لا تَشْتَرُوا بِآياتِي ثَمَناً قَلِيلًا  ( بقره / 41 ) .\r\nهشتم ، مجاوزه و به معناى عن ، مانند آيه‌ى   سَأَلَ سائِلٌ بِعَذابٍ واقِعٍ   ( معارج / 1 ) يعنى « عن عذاب واقع » .\r\nنهم ، براى استعلا و به معناى « على » مانند آيه‌ى  وَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ  ( آل عمران / 75 ) ؛ يعنى على قنطار . دهم ، براى قسم ، مانند جمله‌ى « باللّه لأفعلنّ كذا » . يازدهم ، براى نهايت و غايت كه به معناى إلى است ، مانند جمله‌ى « و قد أحسن بى » يعنى إلىّ .\r\nدوازدهم ، براى تأكيد كه در اين صورت زايد است و آن هم در چهار مورد است يا بر فاعل داخل مىشود ، مانند آيه‌ى  كَفى بِاللَّهِ شَهِيداً  ( نساء / 79 ) . يا بر مفعول داخل مىشود ، مانند آيه‌ى  وَ هُزِّي إِلَيْكِ بِجِذْعِ النَّخْلَةِ  ( مريم / 25 ) . يا بر مبتدا داخل مىشود ، مانند جمله‌ى « بحسبك درهم » و يا بر خبر داخل مىشود ، مانند آيه‌ى  أَ لَيْسَ اللَّهُ بِكافٍ عَبْدَهُ  ( زمر / 36 ) .\r\nسيزدهم ، براى تبعيض و به معناى من خواهد بود ، مانند آيه‌ى  عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً  ( انسان / 6 ) يعنى منها .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n9 - « بل » حرف عطف و مفيد معناى اضراب يعنى انتقال از چيزى به چيز ديگر است و به دنبال آن لفظ مفرد مىآيد . بل يا مفيد معناى ايجاب است ، مانند جمله « جاء زيد بل عمرو » كه در اين جمله ، حكم آمدن از معطوف‌عليه مسكوت و به معطوف منتقل شده است ، يا مفيد سلب است ، مانند ما جاء زيد بل عمرو ، كه حكم معطوف عليه به حال خود باقى و ضد آن حكم براى معطوف ثابت شده است . گاهى تنها براى اضراب است و در اين صورت به دنبال آن جمله مىآيد و حرف ابتداست نه عطف ، در اين وقت يا براى ابطال جمله‌ى قبلى است ، مانند آيه‌ى  يَقُولُونَ بِهِ جِنَّةٌ بَلْ جاءَهُمْ بِالْحَقِّ  ( مؤمنون / 71 ) . در اين مورد بديهى است كسى كه به حق آمده ديگر ديوانه نيست ، يا براى انتقال از مقصودى به مقصودى ديگر است ، مانند آيه‌ى   وَ لَدَيْنا كِتابٌ يَنْطِقُ بِالْحَقِّ وَ هُمْ لا يُظْلَمُونَ بَلْ قُلُوبُهُمْ فِي غَمْرَةٍ   ( مؤمنون / 63 ) . در اين آيه جمله‌اى كه قبل از بل ذكر شده ، حكم آن به صورت خود باقى است .\r\n10 - « بيد » اسم است و هميشه بايد منصوب و مضاف به أنّ و كلمه‌ى مابعدش باشد ، داراى دو معنى است :\r\nاولى به معناى غير است ، مانند عبارت « إنّه كثير المال بيد أنّه بخيل » و ديگرى به معناى من أجل است ، مانند حديث نبوى « أنا أفصح بالضاد بيد أنّى من قريش » براى اين‌كه .\r\n11 - « ثمّ » حرف عطف و مفيد اين است كه معطوف و معطوف اليه يا قيد ترتيب و تأخير در اعراب و در حكم مشتركند ، مانند جمله‌ى « جاء زيد ثم عمرو » .\r\n12 - « حتى » از حروف جرّ است و اغلب به معناى انتهاى غايت است .\r\nگاهى بر اسم صريح داخل مىشود ، مانند آيه‌ى  سَلامٌ هِيَ حَتَّى مَطْلَعِ الْفَجْرِ  ( قدر / 5 ) . گاهى داخل بر اسم مؤول مىشود ، مانند آيه‌ى  لَنْ نَبْرَحَ عَلَيْهِ عاكِفِينَ حَتَّى يَرْجِعَ إِلَيْنا مُوسى  ( طه / 91 ) ؛ يعنى إلى رجوع موسى .\r\nگاهى هم بر استثناء دلالت مىكند ، مانند قول شاعر :\r\n ليس العطاء من الفضول سماحة * حتى تجود و مالديك قليل \r\n\r\n","description":"","footnote":"","page_name":" 140 ","page_number":140},
  {"content":"\r\n\r\nيعنى إلّا أن تجود . گاهى به معناى كى و براى تعليل آمده است ، مانند جمله‌ى أسلم حتى تدخل الجنة ، يعنى لتدخل الجنة .\r\n13 - « ربّ » از حروف جر است ، برخى گفته‌اند : اسم است و در هردو صورت بيشتر مفيد معناى تكثير است ، مانند آيه‌ى  رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ  ( حجر / 2 ) ؛ يعنى بسا اوقات ، گاهى براى تقليل است .\r\n ألا ربّ مولود و ليس له أب * و ذى ولد لم يلده أبوان \r\n14 - « على » از حروف جر و داراى چند معنى است :\r\nيكم - استعلاء حسى ، مانند آيه‌ى  كُلُّ مَنْ عَلَيْها فانٍ  ( رحمان / 26 ) . يا معنوى است ، مانند آيه‌ى  فَضَّلْنا بَعْضَهُمْ عَلى بَعْضٍ  ( بقره / 252 ) .\r\nدوم - مصاحبت و به معناى مع ، مانند آيه‌ى  وَ آتَى الْمالَ عَلى حُبِّهِ  ( بقره / 176 ) ؛ يعنى مع حبه .\r\nسوم - تجاوز و به معناى عن ، مانند رضيت عليه ؛ يعنى عنه .\r\nچهارم - ظرفيت و به معناى فى ، مانند آيه‌ى  وَ دَخَلَ الْمَدِينَةَ عَلى حِينِ غَفْلَةٍ مِنْ أَهْلِها  ( قصص / 15 ) . يعنى فى وقت غفلتهم يا مانند إعتكف على المسجد ؛ يعنى فى المسجد .\r\nپنجم - تعليل ؛ مانند آيه‌ى  لِتُكَبِّرُوا اللَّهَ عَلى ما هَداكُمْ  ( حج / 37 ) ؛ يعنى لهدايته إيّاكم . ششم - استدراك و به معناى لكن ، مانند عبارت « فلان لا يدخل الجنة لسوء فعله على أنّه ييأس من رحمة اللّه » يعنى لكنه .\r\nهفتم - زياد و براى تأكيد ، مانند جمله « لا أحلف على يمين » ؛ يعنى يمينا .\r\nهشتم - به معناى با مانند « حقيق على أن لا أقول » ؛ يعنى بأن لا أقول . نهم به معناى من ، مانند آيه‌ى  إِذَا اكْتالُوا عَلَى النَّاسِ يَسْتَوْفُونَ  ( مطففين / 2 ) ؛ يعنى من الناس .\r\n15 - « فاى » عطف دو معنى دارد : يكى ترتيب و تعقيب معطوف نسبت به معطوف عليه ، خواه ترتيب معنوى باشد ، مانند جمله‌ى « قام زيد فعمرو » و خواه ترتيب ذكرى ، مانند آيه‌ى  وَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ  ( أعراف / 3 ) . ترتيب بين آن‌ها ذكرى است و اخبارى نيز گفته مىشود .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nديگرى سببيت ، در اين صورت بايد مفيد معناى تعقيب هم باشد ، مانند آيه‌ى  فَوَكَزَهُ مُوسى فَقَضى عَلَيْهِ  ( قصص / 15 ) . مشت زدن موسى سبب كشتن شده با افاده‌ى تعقيب .\r\n16 - « فى » كه داراى چند معناست :\r\nيكم - ظرفيت چه زمانى و چه مكانى ، زمانى مانند آيه‌ى  وَ اذْكُرُوا اللَّهَ فِي أَيَّامٍ مَعْدُوداتٍ  ( بقره / 202 ) مكانى مانند آيه‌ى  وَ أَنْتُمْ عاكِفُونَ فِي الْمَساجِدِ  ( بقره / 186 ) . دوم - تعليل و سببيت ، مانند آيه‌ى  لَوْ لا فَضْلُ اللَّهِ عَلَيْكُمْ وَ رَحْمَتُهُ فِي الدُّنْيا وَ الْآخِرَةِ لَمَسَّكُمْ فِيما أَفَضْتُمْ فِيهِ  ( نور / 14 ) ، يعنى لأجل ما أفضتم . سوم - مصاحبت ، مانند آيه‌ى  قالَ ادْخُلُوا فِي أُمَمٍ  ( أعراف / 37 ) ، يعنى مع أمم .\r\nچهارم - استعلاء ، مانند آيه‌ى  وَ لَأُصَلِّبَنَّكُمْ فِي جُذُوعِ النَّخْلِ  ( طه / 71 ) ، يعنى على جذوع النخل . پنجم - زايد و براى تأكيد ، مانند آيه‌ى  قالَ ارْكَبُوا فِيها  ( هود / 41 ) ، يعنى اركبوها .\r\nششم - بدل از كلمه‌ى محذوف ، مانند جمله‌ى « ضربت فيمن رغبت » كه در اصل ضربت من رغبت فيه بوده است .\r\nهفتم - به معناى باء سببيت ، مانند آيه‌ى  جَعَلَ لَكُمْ مِنْ أَنْفُسِكُمْ أَزْواجاً وَ مِنَ الْأَنْعامِ أَزْواجاً يَذْرَؤُكُمْ فِيهِ  ( شورى / 12 ) . هشتم - به معناى الى مانند آيه‌ى  فَرَدُّوا أَيْدِيَهُمْ فِي أَفْواهِهِمْ  ( إبراهيم / 9 ) . نهم - به معناى من ، مانند جمله‌ى هذا الذراع فى الثوب يعنى من الثوب .\r\n17 - « كاف » بر تشبيه و تعليل ، مانند آيه‌ى  وَ اذْكُرُوهُ كَما هَداكُمْ  ( بقره / 198 ) . تأكيد مانند  لَيْسَ كَمِثْلِهِ شَيْءٌ  ( شورى / 11 ) دلالت مىكند .\r\n18 - « كى » مفيد تعليل ، و فعل مضارع بعد از خود را منصوب مىكند ، مانند « جئتك لأنظرك » يعنى لأن أنظرك . گاهى به معناى أن مصدر است . در اين وقت لام تعليل بر آن داخل مىگردد ، مانند « جئتك لكى تكرمنى » يعنى لأن تكرمنى .\r\n19 - « كلّ » اسم و مفيد معناى استغراق و شمول بر افراد و يا اجزاى مضاف‌اليه است ، هرگاه مضاف‌اليه اسم نكره يا جمع معرف باشد مفيد استغراق افراد است ، مثال مضاف‌اليه نكره ، آيه‌ى  كُلُّ نَفْسٍ ذائِقَةُ الْمَوْتِ  ( آل عمران / 85 ) . مثال مضاف‌اليه جمع معرف ، مانند جمله‌ى « كل الطلاب جاؤوا » .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nهرگاه مضاف‌اليه مفرد معرفه باشد ، مفيد استغراق اجزاى آن است ، مانند جمله‌ى « كل زيد حسن » يعنى تمام اجزاى بدن او زيباست .\r\n20 - « لام » از حروف جر است و داراى چند معناست :\r\nيكم : تعليل ، مانند آيه‌ى  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ  ( نحل / 44 ) .\r\nيعنى لأن تبيّن للناس . دوم : استحقاق ، مانند « النار للكافرين » يعنى سزاوار آنهاست . سوم : اختصاص ، « مانند الجنّة للمؤمنين » . چهارم : ملكيت ، مانند آيه‌ى  لِلَّهِ ما فِي السَّماواتِ وَ ما فِي الْأَرْضِ  ( بقره / 284 ) . پنجم : فرجام و سرانجام كار ، مانند آيه‌ى  فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً  ( قصص / 8 ) . ششم : تمليك ، مانند « وهبت له ثوبا » . هفتم : شبه تمليك ، مانند آيه‌ى  وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً  ( نحل / 72 ) .\r\nهشتم : تأكيد نفى ، مانند آيه‌ى  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ  انفال / 33 . نهم : تعديه ، مانند « ما أضرب زيدا لعمرو » در اين‌جا كلمه‌ى ضرب به قصد تعجب لازم شده و به وسيله‌ى لام متعدى شده است . دهم :\r\nزايد براى تأكيد ، مانند آيه‌ى  إِنْ كُنْتُمْ لِلرُّءْيا تَعْبُرُونَ .  يازدهم به معناى الى ، مانند آيه‌ى  سُقْناهُ لِبَلَدٍ مَيِّتٍ  ( اعراف / 56 ) . يعنى إلى بلد ميّت .\r\nدوازدهم : به معناى على و براى استعلا ، مانند آيه‌ى  يَخِرُّونَ لِلْأَذْقانِ سُجَّداً  ( بنى اسرائيل / 107 ) . يعنى على الأذقان . سيزدهم : به معناى فى و براى ظرفيّت ، مانند آيه‌ى  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  ( أنبيا / 47 ) . يعنى فى يوم القيامة . چهاردهم : به معناى عند ، مانند آيه‌ى  يا لَيْتَنِي قَدَّمْتُ لِحَياتِي  ( فجر / 24 ) ، يعنى عند حياتى . پانزدهم : به معناى بعد ، مانند آيه‌ى  أَقِمِ الصَّلاةَ لِدُلُوكِ الشَّمْسِ  ( اسرائيل / 78 ) . يعنى بعد دلوك الشمس .\r\nشانزدهم : به معناى من ، مانند جمله‌ى « سمعت له صراخا » يعنى منه صراخا .\r\n21 - « لو لا و لو ما » هردو حرف هستند و معناى آن‌ها در موقعى بر جمله‌ى اسميه داخل شوند ، محال بودن جواب است به واسطه‌ى وجود شرط ، مانند عبارت « لو لا فلان\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nلأهنتك » اگر بر فعل مضارع داخل شوند ، معناى تشويق و ترغيب مىدهند ، مانند آيه‌ى  لَوْ لا تَسْتَغْفِرُونَ اللَّهَ  ( نمل / 46 ) و يا بر التماس دلالت مىكنند ، مانند آيه‌ى  لَوْ لا أَخَّرْتَنِي إِلى أَجَلٍ قَرِيبٍ  ( منافقون / 101 ) . اگر بر فعل ماضى داخل شود ، معناى توبيخ و سرزنش مىدهد ، مانند آيه‌ى  لَوْ لا جاؤُ عَلَيْهِ بِأَرْبَعَةِ شُهَداءَ  ( نور / 13 ) .\r\n22 - « لو » حرف شرط و اغلب براى زمان ماضى است ، مانند جمله‌ى « لو جإ زيد لأكرمته » و گاهى براى زمان مستقبل است ، مانند آيه‌ى  وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ  ( نساء / 9 ) . گاهى براى تمنّى استعمال مىشود ، مانند لو تأتينى فتحدّثنى . تحضيض مانند « لو تأمر فتطاع » . عرض مانند « لو تنزل عندى فتصيب خيرا » كه فعل مضارع پس از فاء جوابيه منصوب مىشود . گاهى بر تقليل دلالت مىكند ، مانند خبر « ردوا السائل و لو بظلف محرّق » گاهى به معناى أن مصدريه است ، مانند آيه‌ى  يَوَدُّ أَحَدُهُمْ لَوْ يُعَمَّرُ أَلْفَ سَنَةٍ  ( بقره / 96 ) .\r\n23 - « لن » از حروف ناصبه ، اگر مقيد به قيدى نباشد ، بر معناى تأكيد و تأبيد دلالت نمىكند ، مانند آيه‌ى  لَنْ تَرانِي  ( أعراف / 142 ) . اگر مقيد به قيدى باشد ، بر تأييد دلالت نمىكند ، مانند آيه‌ى  فَلَنْ أُكَلِّمَ الْيَوْمَ إِنْسِيًّا  ( مريم / 25 ) .\r\n24 - « ما » گاهى اسم و مفيد چند معنى است : يكم ، اسم موصول ، مانند آيه‌ى  ما عِنْدَكُمْ يَنْفَدُ  ( نحل / 96 ) . دوم ، نكره موصوفه ، مانند « مررت بما معجب لك » سوم ، تعجب ، مانند « ما أحسن زيدا » . چهارم ، تمييز ، در اين وقت متصل به نعم و بئس مىشود ، مانند آيه‌ى  إِنْ تُبْدُوا الصَّدَقاتِ فَنِعِمَّا هِيَ  ( بقره / 270 ) . كه در اين‌جا ما نكره و تمييز است . پنجم ، مبالغه ، مانند عبارت « إنّ فلانا مما ان يكتب » .\r\nششم ، شرط زمانى ، مانند آيه‌ى  فَمَا اسْتَقامُوا لَكُمْ فَاسْتَقِيمُوا لَهُمْ  ( توبه / 8 ) .\r\nهفتم ، شرط غير زمانى مانند آيه‌ى  وَ ما تَفْعَلُوا مِنْ خَيْرٍ يَعْلَمْهُ اللَّهُ  ( بقره / 196 ) . هشتم ، استفهام ، مانند آيه‌ى  فَما خَطْبُكُمْ  ( ذاريات / 31 ) .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nگاهى نيز حرف است و آن هم چندين معنا دارد : اول ، معناى مصدرى با قيد زمان ، مانند آيه‌ى  مَا اسْتَطَعْتُمْ  ( تغابن / 16 ) ، يعنى استطاعتكم و يا مصدرى بدون قيد زمان ، مانند آيه‌ى  فَذُوقُوا بِما نَسِيتُمْ  ( سجده / 14 ) . يعنى بنسيانكم . دوم ، معناى نفى ، كه مانند افعال ناقصه عمل مىكند ، مانند آيه‌ى  ما هذا بَشَراً  ( يوسف / 31 ) و يا عمل نمىكند ، مانند آيه‌ى  وَ ما تُنْفِقُونَ إِلَّا ابْتِغاءَ وَجْهِ اللَّهِ  ( بقره / 271 ) ، سوم زايد و مانع از عمل عاملى است كه جلو آن واقع شده است ، مانند جمله‌ى « قلّما يدوم الوصال » و آيه‌ى  إِنَّمَا اللَّهُ إِلهٌ واحِدٌ  ( نساء / 170 ) . كه در مثال اول فعل « قلّ » و در مثال دوم حرف « إنّ » را از عمل‌كردن باز داشته است . گاهى مانع از عمل نمىشود ، مانند آيه‌ى  فَبِما رَحْمَةٍ مِنَ اللَّهِ  ( آل عمران / 159 ) .\r\n25 - « من » با كسر ميم داراى چندين معناست :\r\nاول : ابتداى غايت زمانى و مكانى .\r\nدوم : انتهاى غايت مانند « قريب منه » يعنى إليه .\r\nسوم : تبعيض ، مانند آيه‌ى  حَتَّى تُنْفِقُوا مِمَّا تُحِبُّونَ  ( آل عمران / 93 ) ، يعنى بعض ما تحبون .\r\nچهارم : تبيين ، يعنى بيان‌كردن جنس ، مانند آيه‌ى  ما نَنْسَخْ مِنْ آيَةٍ  ( بقره / 106 ) و آيه‌ى ( حج / 30 ) .  فَاجْتَنِبُوا الرِّجْسَ مِنَ الْأَوْثانِ . \r\nپنجم : تعليل ، مانند آيه‌ى  يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ  ( بقره / 19 ) يعنى من أجل الصواعق .\r\nششم : بدل ، مانند آيه‌ى  أَ رَضِيتُمْ بِالْحَياةِ الدُّنْيا مِنَ الْآخِرَةِ  ( توبه / 39 ) ، يعنى بدل الآخرة .\r\nهفتم : تنصيص در معناى عام است ، مانند « ما جاءنى من رجل » چون بدون حرف من احتمال دو معنا دارد : اول اين‌كه جنس مرد نزد من نيامده ، دوم اين‌كه يك مرد نيامده است ، ولى ممكن است بيش از يك مرد آمده باشد . پس از دخول حرف « من » ، احتمال معناى دوم بر طرف و همان معناى اول كه جنس مرد نيامده است ، تعيين مىگردد .\r\nهشتم : فصل يا تمييز بين دو ضد ، مانند آيه‌ى  وَ اللَّهُ يَعْلَمُ الْمُفْسِدَ مِنَ الْمُصْلِحِ  ( بقره / 219 ) .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنهم : به معناى باى سببيت ، مانند آيه‌ى  يَنْظُرُونَ مِنْ طَرْفٍ خَفِيٍّ  ( شورى / 5 ) ، يعنى به طرف خفى .\r\nدهم : به معناى عن ، در آيه‌ى  قَدْ كُنَّا فِي غَفْلَةٍ مِنْ هذا  ( أنبياء / 97 ) . يعنى عن هذا .\r\nيازدهم : به معناى فى ، در آيه‌ى  إِذا نُودِيَ لِلصَّلاةِ مِنْ يَوْمِ الْجُمُعَةِ  ( جمعه / 13 ) ، يعنى فى يوم الجمعة .\r\nدوازدهم : به معناى عند ، مانند آيه‌ى  لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً  ( مجادله / 17 ) ، يعنى عند اللّه .\r\nسيزدهم : به معناى على ، مانند آيه‌ى  وَ نَصَرْناهُ مِنَ الْقَوْمِ  ( أنبياء / 77 ) ؛ يعنى على القوم .\r\n26 - « من » با فتح ميم بر چند معنا دلالت مىكند :\r\nاول موصول مانند آيه‌ى  وَ لِلَّهِ يَسْجُدُ مَنْ فِي السَّماواتِ وَ الْأَرْضِ  ( رعد / 16 ) . دوم : نكره‌ى موصوفه مانند جمله‌ى « مررت به من معجب لك » ، يعنى بإنسان معجب . سوم : شرطيه مانند آيه‌ى  مَنْ يَعْمَلْ سُوءاً يُجْزَ بِهِ  نساء / 122 ) . چهارم : استفهام ، مانند آيه‌ى  فَمَنْ رَبُّكُما يا مُوسى  ( طه / 49 ) .\r\n27 - « هل » مفيد طلب تصديق چه ثبوتى و چه سلبى است . بر خلاف همزه كه براى طلب تصور و تصديق آمده است .\r\n28 - « واو » عطف براى مطلق جمع معطوف و معطوف‌عليه است .\r\n\r\nحسن و قبح :\r\nمسأله‌ى حسن و قبح از مسائل مهم اصول فقه است ؛ چون مهم‌ترين ابواب آن باب امر و نهى است كه مقتضى حسن مأمور به و قبح منهىعنه است ، پس لازم است در اين باره بحث كرد .\r\nدر نزد معتزله حسن و قبح اشياء ذاتى است ، برخى از آن‌ها ضرورى است ، مانند حسن صدق نافع و قبح كذب مضرّ و برخى نظرى است ، مانند حسن كذب نافع و قبح صدق مضرّ ، ولى اشاعره حسن و قبح اشياء را ذاتى نمىدانند .\r\n\r\nحسن لذاته :\r\nيكى از اقسام حديث حسن است در نزد محدثين همان حديث حسن است هرگاه طرق آن متعدد باشد ، به مرتبه‌ى صحيح مىرسد . براى اولين‌بار توسط ترمذى مطرح و سپس از سوى ابن صلاح رايج شد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nحسن لغيره :\r\nيكى از اقسام حديث حسن است ، يعنى شخص مستور العدالة كه اهليت او متحقق نشده در سند آن موجود است ، ولى در روايت خطاهاى بسيارى از او سرنزده و متهم به دروغ‌گويى و يكى از اسباب فسق نيست ، هرچند دچار غفلت و وهم مىباشد ، ولى در اصل ضعيف است و به وسيله‌ى راوى ديگرى تقويت مىشود كه اگر نباشد ، وصف ضعيف بودن در آن استمرار دارد . ابن صلاح اولين كسى است كه اين حديث را پذيرفته است .\r\n\r\nحشويه :\r\nلقبى است كه معتزله به حنابله داده‌اند و اين به سبب مخالفت آنان با تعطيل‌كردن معانى و اسماء و صفات الهى بوده است ؛ چون براى اسماء و صفات ، مفاهيمى را كه شايسته‌ى مقام خداوند بوده است ، اثبات كرده‌اند كه از اصل اعتقادى آن‌ها نشأت مىگيرد ، در صفات سلبيه معتقد به اجمال ( ليس كمثله شىء ) و در اثبات معتقد به تفصيل هستند ( و هو السميع البصير ) ، يعنى براى خداوند اسماء و صفاتى را كه براى خودش ثابت كرده ، ثابت مىكنند و هرگونه صفت نقص را از او سلب مىكنند .\r\n\r\nحصر :\r\nقصر . اثبات حكم براى موضوعى كه ذكر شده است و نفى حكم از غير آن ، مانند مفهوم حصر ، يا اثبات نقيض حكم منطوق براى مسكوت‌عنه با صيغه‌ى إنّما و مانند آن .\r\n\r\nحصر يا استقرائى است يا عقلى :\r\nحصر استقرايى آن است كه در بين نفى و اثبات دور نمىزند ، بلكه با استقرار و جست‌وجو به دست مىآيد و احتمال عقلى به آن آسيب نمىرساند ، بلكه حصر وقوعى براى آن زيان‌آور است . مانند اين‌كه گفته شود : دلالت لفظى يا وضعى است يا طبيعى .\r\nحصر استقرايى سه قسم است :\r\n1 - حصر عقلى ، مانند زوج و فرد بودن براى عدد 2 - حصر وقوعى ، مانند حصر كلمه در سه قسم در زبان عربى 3 - حصر جعلى ، مانند حصر كتاب در مقدمه و سرمقاله و خاتمه .\r\n\r\nحس :\r\nدرك به وسيله‌ى يكى از حواس پنج‌گانه .\r\nتخصيص يك متن شرعى به وسيله‌ى حس به بعضى از آن‌چه كه عموم\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nشامل آن مىشود ، پس حس مخصص عموم مىشود .\r\n\r\nحسن :\r\nحسن در مقابل قبيح به كار برده مىشود و در ارتباط با موضوع حكم بر افعال انسان است . درباره‌ى حسن و قبح اشياء در بين علما اختلاف است ، ولى حسن و قبح بر سه قسم است :\r\n1 - حسن و قبح به معناى سازگارى و ناسازگارى با طبيعت انسان ، يعنى هر آن‌چه كه ملايم طبع باشد حسن است ، مانند شيرينى و آن‌چه كه مخالف طبع باشد قبيح است ، مانند تلخى .\r\n2 - به معناى كمال و نقص ، هرچيزى كه صفت كمال باشد ، مانند علم ، حسن است و هرچيزى صفت نقصان باشد ، مانند جهل ، قبيح است .\r\n3 - حسن آن است كه خداوند آن را ستوده است و قبيح آن است كه خداوند آن را نكوهش كرده است . در دو مورد قبلى اختلافى نيست ، اما اختلاف درباره‌ى سومى است .\r\nاشعرى گفته است : معناى سوم حسن و قبح ، يعنى ستايش فاعل و نكوهش او و ترتب ثواب و عقاب تنها از راه شرع ثابت مىشود . معتزله گفته‌اند :\r\nعقل مقتضى ثبوت حسن و قبح قبل از بعثت پيامبران است و شناخت آن نيازى به شرع ندارد و آن را بر سه قسم تقسيم كرده‌اند :\r\n1 - قسمى كه عقل به‌طور ضرورى آن را مىشناسد ، مانند حسن راستى نافع و زشتى دروغ مضر 2 - قسمى كه عقل با فكر و نظر آن را تشخيص مىدهد ، مانند حسن صدق مضر و قبح دروغ نافع . 3 - قسمى كه عقل به آن نرسيده مانند وجوب روزه‌ى آخر ماه رمضان و حرمت روزه‌ى اول ماه شوال . در دو مورد اولى ، شرع تأكيدكننده‌ى عقل است و در سومى شرع آشكاركننده‌ى چيزى است كه بر ما پوشيده است و عقل به آن نمىرسد ، با اين‌كه حسن و قبح همه‌ى آن‌ها قبل از شرع ثابت بوده است ، ولى اشعرى همه‌ى آن‌ها را شرعى مىداند و قبل از ورود شرع هيچ حكمى را براى عقل نمىپذيرد .\r\nيعنى در نزد اشعرى حسن و قبح اشياء به وسيله‌ى عقل شناخته نمىشود ، بلكه به وسيله‌ى شرع شناخته مىشود ، هرآن‌چه كه شرع ما را مأمور به ستايش فاعلش نمايد ، حسن و هر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nآن‌چه كه مأمور به ستايش فاعلش نباشيم ، حسن نيست .\r\nاسنوى گفته است : هر عملى كه شارع از آن نهى كند ، قبيح است ، مانند حرام و مكروه و اگر از آن نهى نكند ، حسن است . پس اگر حسن و قبح چيزى به معناى موافق طبع و مخالف با آن باشد ، مانند شيرينى و تلخى ، يا به معناى كمال و نقص باشد ، مثل حسن علم و قبح جهل عقلى است ، يعنى عقل به آن حكم مىكند . اگر به معناى ترتب مدح و ذم در دنيا و ثواب و عقاب در آخرت باشد ، مانند حسن طاعت و قبح معصيت ، شرعى است .\r\nجمهور علما مباح را حسن مىدانند ، ولى معتزله مكروه و مباح را نه حسن مىدانند و نه قبيح چون مدحى در انجام آن‌ها نيست . پس نتيجه مىگيريم كه حاكم حقيقى شرع است ، ولى اختلاف در اين است كه آيا عقل در شناخت آن كافى است يا خير ؟\r\n\r\nحصر عقلى :\r\nآن است كه در بين نفى و اثبات دور مىزند ، مانند اين‌كه گفته شود : دلالت يا لفظى است يا غير لفظى .\r\n\r\nادات حصر :\r\nإنما مانند « إنّما الماء بالماء » ، تقديم نفى بر إلّا مانند « لا تقبل اللّه صلاة إلّا بطهور » ، تقديم مبتدا بر خبر ، مانند « تحريمها التكبير و تحليلها التسليم » ، تقديم معمول بر عامل ، مانند « إياك نعبد » . حصر خبر در مبتدا ، مانند اين‌كه لام تعريف بر خبر داخل شود ، مثل « زيد المنطلق » .\r\n\r\nحظر :\r\nمنع‌كردن ، به گونه‌اى كه در تركش ثواب و در انجامش عقاب باشد .\r\n\r\nحظ مقصود :\r\nاصطلاحى است كه اختصاص به كتاب شاطبى دارد و مراد از آن هدف شارع در سبب گردانيدن چيزى است . مثلا شارع نماز و ديگر عبادات را براى آن تشريع نكرده كه به خاطر آن ستوده شويم ؛ چون ضد سببى است كه عبادات براى آن وضع شده‌اند ، بلكه خالصانه از آن خداوند يگانه‌اند .\r\n\r\nحق :\r\nموجودى كه به هيچ‌وجه شكى در وجود آن نيست ، مانند اين‌كه گفته شود : اين دين حق است . يكى از نام‌هاى خداوند ، ضد باطل ، چيزى كه مصلحت و نفع خاصى براى يكى از افراد به آن تعلق مىگيرد ، يا مصلحت عامى براى عموم جامعه به آن تعلق\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمىگيرد . حق كه همان ثبوت است در استعمال آن با نسبت دادن به چيزهاى مختلف اختلاف پيدا مىكند ، اگر به خبر نسبت داده شود ، مفيد صادق بودن است و اگر به شرايع نسبت داده شود ، مأمور به بودن آن را مىرساند و اگر به يكى از گونه‌هاى تصرف نسبت داده شود ، صحت و صواب را مىرساند ، مالكيت با ترك آن باطل نمىشود ، ولى حق با ترك آن باطل مىشود . حق در شريعت اسلامى نماد و اساس همه‌ى شريعت است . يا در تعريف حق گفته‌اند : ثابتى است كه انكار آن جايز نيست . در اصطلاح اهل معانى ، حكمى است مطابق با واقع ، كه بر اقوال ، عقايد ، اديان و مذاهب به اعتبار شامل شدن آن‌ها بر حق شامل مىشود . فرق بين مفهوم حق و صدق آن است كه مطابقت در حق از سوى واقع اعتبار مىشود و در صدق از جانب حكم . معناى صدق حكم مطابقت آن با واقع است و معناى حق بودن حكم ، مطابقت واقع با آن است .\r\nاما اين درست نيست ؛ چون حق به طور مطلق اعم از صدق است و صدق بيانگر يكى از ابواب حق است و هر دو بيانگر مطابقت واقع هستند ، چه ظنى و چه قطعى .\r\nدر كل مىتوان گفت : مصلحتى است كه به‌طور مطلق به ذمه‌ى مكلف تعلق مىگيرد .\r\n\r\nحق اللّه :\r\nعملى است كه نفع و مصلحت همگانى از حيث ارتباط آن با حق خداوند بر آن مترتب مىشود ، بنابراين نفع و شمول آن به پروردگار نسبت داده شده است و اسقاط اين حق جايز نيست و كسى نمىتواند از آن تنازل يا چشم‌پوشى كند ، يا در مقابل آن قيام كند .\r\nاين حقوق عبارتند از :\r\nعبادات خالص مانند نماز ، زكات و . . .\r\nمجازات محض مانند تازيانه‌ى زناكار و بهتان‌زننده . مجازات‌هاى محروم كننده مانند محروم‌كردن قاتل از ميراث . حقوقى كه داير در بين دو امر هستند ، مانند عبادات ، مجازات‌ها و كفاره‌ها . عباداتى كه جنبه‌ى مالى دارند ، مانند صدقه‌ى فطر . مالى كه پرداخت آن عبادت محسوب مىشود ، مانند زكات يك دهم كه به\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمحصولات كشاورزى تعلق مىگيرد ، هزينه‌ايى كه شبهه‌ى مجازات در آن است مانند خراج حق مستقل مانند خمس غنايم و معادن .\r\n\r\nحق عبد :\r\nآن است كه مصلحت و نفع خاصى براى افراد به آن تعلق مىگيرد و قابل اسقاط و تعويض است مانند حق مهريه ، نفقه ، دين ، ديه ، هبه و هديه ، كه اگر شخص بخواهد آن را استيفا مىكند ، اگر بخواهد اسقاط مىكند ؛ چون شارع به انسان اين حق را داده است كه در حق خالص خود هرگونه كه بخواهد ، در چهارچوب احكام شرع تصرف كند .\r\nصلح ، اسقاط و معاوضه در رابطه با حق الناس درست است .\r\n\r\nحقيقت :\r\nلفظى است كه در معناى موضوع‌له استعمال مىشود يا لفظى است و در معنايى كه در اصل براى آن وضع شده و در اصطلاحى كه با آن خطاب مىشود ، استعمال مىگردد .\r\nمطابق ذهن با عين نيز گفته مىشود ، مانند طلوع خورشيد از شرق كه فكر است و در عرضه‌كردن آن بر حس به طور يقين مطابق واقع است كه حقيقت است و بر ماهيت و گوهر چيزى اطلاق مىشود .\r\nحقيقت بر پنج قسم است : 1 - اصطلاحى 2 - شرعى 3 - عرفى 4 - عقلى 5 - لغوى .\r\n1 - حقيقت اصطلاحى : كلمه‌اى است در معنايى كه در اصطلاح براى آن وضع شده ، استعمال مىشود و حقيقت عرفى خاص ناميده مىشود ، يعنى اهل فن و علمى ، لفظى را براى معناى خاص به كار مىبرند ، مانند واژه‌ى فاعل در نزد نحويان براى اسمى كه به وسيله‌ى فعلى قبل از آن مرفوع شده استعمال مىشود .\r\n2 - حقيقت شرعى : كلمه‌اى است كه در مقابل معنايى كه شرع براى آن وضع كرده استعمال مىشود ، مانند لفظ صلاة كه در شرع براى اقوال و اعمالى كه با تكبير آغاز و با سلام پايان مىيابند ، وضع شده است .\r\n3 - حقيقت عرفى عام : كلمه‌اى است براى معنايى كه در عرف عام براى آن وضع شده استعمال مىشود ، مانند كلمه‌ى « دابه » براى چهارپايان .\r\n4 - حقيقت عقلى : نسبت دادن چيزى به سبب اصلى آن ، مانند نسبت دادن رويانيدن گياه به خداوند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n5 - حقيقت لغوى : كلمه در معنايى كه در زبان براى آن وضع شده استعمال مىشود ، مثل لفظ اسد براى حيوان درنده .\r\n\r\nحقيقت مرجوح :\r\nهرگاه استعمال مجاز بر استعمال حقيقى غالب شود ، حقيقت مرجوح ناميده مىشود كه با مجاز راجح مساوى است . امام ابو حنيفه گفته است : به خاطر مراعات اصل قاعده ، حقيقت أولى و ارجح است ، ولى ابو يوسف گفته است :\r\nمجاز أولى و ارجح است .\r\n\r\nحقيقت و مجاز :\r\nاهل لغت و حنفيه و محققان شافعى و گروهى از معتزله گفته‌اند : لفظ هم‌زمان در معناى حقيقى و مجازى استعمال نمىشود .\r\n\r\nحكايت :\r\nاستعمال كلمه با نقل آن از مكان اول به مكان ديگر با باقى ماندن وضع و صورت اوليه‌ى آن ، بدون اين‌كه حركت آن تغيير كند يا صيغه‌اش تبديل شود .\r\nحكم در لغت ، يعنى منع‌كردن . به قضا حكم گفته شده است ؛ چون شاكيان را از دشمنى منع مىكند همچنين يعنى چيزى را در جاى خود نهادن يا چيزى كه فرجامش نكوست و در اصطلاح نسبت دادن امرى به ديگرى از حيث ايجاب و سلب است .\r\n\r\nحكم أصل :\r\nحكم شرعى كه به وسيله‌ى كتاب يا سنت يا اجماع براى اصل ثابت شده باشد .\r\n\r\nحكم شرعى :\r\nخطاب خداوند كه به گونه‌ى اقتضا يا وضع به افعال مكلفان تعلق مىگيرد و بر دو قسم است :\r\nتكليفى و وضعى .\r\n\r\nحكم تكليفى :\r\nخطاب خداوند است كه به افعال مكلفين به گونه‌ى اقتضا يا تخيير تعلق مىگيرد . دليل تكليفى ناميدن آن بدين خاطر است كه در آن مشقت و زحمت است . ناميدن تخيير به عنوان تكليفى از روى تغليب ، تسامح و اصطلاح است و در اصطلاح مناقشه نيست .\r\nحكم تكليفى بر پنج قسم است : 1 - ايجاب ، كه تأثير آن در فعل مكلف وجوب و فعلى كه بدين‌گونه مطلوب است ، واجب مىباشد . 2 - ندب ، كه طلب غير جازم است ، تأثير آن در فعل مطلوب ، مندوب است . 3 - تحريم ، كه طلب ترك فعل به صورت جازم است ، تأثير آن در فعل ، حرمت و فعلى كه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nترك آن خواسته شده محرم يا حرام است . 4 - كراهت ، كه طلب ترك غير جازم است ، تأثير آن در فعل كراهت و فعل مكروه است . 5 - اباحه ، خطاب خداوند كه به فعل اختيارى مكلف در بين فعل و ترك تعلق مىگيرد ، تأثير آن در فعل ، مباح است .\r\n\r\nحكم وضعى :\r\nخطاب خداوند كه به قرار دادن چيزى به عنوان سبب يا شرط يا مانع يا صحيح يا فاسد تعلق مىگيرد . دليل وضعى ناميدن اين حكم آن است كه ربط دادن دو چيز به وسيله‌ى سببيت يا شرطيت يا مانعيت ، با جعل و وضع شارع است ، يعنى شارع چنين چيزى را شرط يا سبب يا مانع قرار داده است .\r\n\r\nحكم ظاهرى :\r\nحكمى است كه ظن مجتهد به آن مىرسد و ناشى از خبر يا اصل معتبر بوده ، در مقابل حكم واقعى و داراى دو مدلول است : يكم ، حكمى كه از ادله فقهى كه موضوع آن‌ها مشكوك است استفاده مىشود ، مانند حكمى كه از استصحاب يا برائت اخذ مىشود . دوم ، آن‌چه كه مدلول ادله‌ى غير قطعى است چه اماره باشد ، چه اصل .\r\n\r\nحكم ظنى :\r\nحكمى است كه يكى از طرفين آن از نظر ثبوت يا دلالت ، ظنى است . پس هرگاه نص قطعى الثبوت و ظنى الدلاله و يا برعكس باشد و يا از لحاظ ثبوت و دلالت ظنى باشد به حكم ظنى تعبير مىشود ، مانند آيه‌ى  أَوْ لامَسْتُمُ النِّساءَ  ( نساء / 43 ) كه لمس در معناى مجازى و حقيقى در نوسان است و قرينه يكى از دو احتمال را معين مىكند .\r\n\r\nحكم قطعى :\r\nحكمى است كه هم در ثبوت و هم در دلالت ، قطعى بودن آن محقق شده است ، مانند  السَّارِقُ وَ السَّارِقَةُ فَاقْطَعُوا أَيْدِيَهُما  ( مائده / 38 ) ، قطعى الثبوت است ؛ چون قرآن است و متواتر و قطعى الدلاله است و لفظ تنها بر يك معنا دلالت مىكند .\r\n\r\nحكم واقعى :\r\nآن است كه شارع فرمان‌بردارى و انجام همه‌ى متعلقات آن را با همه‌ى شروط و اركانش بر همه‌ى بندگان واجب كرده است ، بدون اين‌كه به كسى اجازه دهد كه در آن اخلالى ايجاد كند و يا بدون عذر موجه در انجام آن سستى نمايد ، مانند نماز با طهارت . بر دو قسم است : حكم واقعى اولى و حكم واقعى ثانوى .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nحكم واقعى اولى :\r\nمراد از آن حكمى است كه در آغاز و بالذات براى چيزى بدون ملاحظه‌ى ديگر عوارض وضع شده است ، مانند اكثر احكام واقعى تكليفى يا وضعى .\r\n\r\nحكم واقعى ثانوى :\r\nمراد از آن احكامى است كه به لحاظ عناوين خاصى كه بر آن عارض مىشوند ، وضع مىشود كه مقتضى تغيير حكم اولى هستند . به عنوان مثال حكم نوشيدن آب با عنوان اولى مباح است ، ولى به عنوان نجات جان انسانى واجب است .\r\nحكم افعال پيامبر : آمدى گفته است :\r\nهرفعلى كه قصد قربت در آن ظهور داشته باشد ، دليل بر قدر مشترك در بين وجوب و ندب است كه ترجيح فعل بر ترك يعنى مجرد مشروعيت است و در حال عدم ظهور قربت دليل بر قدر مشترك بين واجب و مندوب و مباح است كه رفع حرج مىباشد .\r\n\r\nحاكم :\r\nمراد از آن در نزد علماى اصول ، خداوند است . اما در طريق شناختن حكم اختلاف است . همه مىگويند : « لا حكم إلّا لله » ، ولى چگونه حكم خدا را بشناسيم ؟ آيا از طريق عقل ؟ يا جز از طريق شرع ممكن نيست . معتزله معتقدند عقل برخى از احكام الهى را درك مىكند ، چه شرع آن‌ها را بيان كرده و چه بيان نكرده باشد ؛ يعنى عقل ، حسن و قبح اشياء را قبل از ورود شرع مىشناسد .\r\n\r\nحكمت :\r\nعلم به حقايق أشياء . در لغت به معناى علم و عمل است ، بر علم و بر هرسخن حقى نيز اطلاق مىشود ، به سنت نيز گفته مىشود .\r\nآن‌چه كه بر تشريع و قانون‌گذارى اعم از جلب مصلحت يا تكميل آن يا دفع مفسده يا كاستى آن مترتب مىشود ، مانند تشريع شكسته خواندن نماز براى دفع مشقت از مسافر . دفع مشقت ، حكمت مشروعيت قصر نماز به وسيله‌ى مسافر است .\r\nمعنايى است كه حكم به خاطر آن ثابت شده و آن مصلحت يا مفسده است . در بحث اصولى هدف شارع از تشريع ، نتيجه‌اى است كه مقصود شارع را از حكم بيان مىكند . بنابراين مخالف علت است و نتيجه‌ى حكم ، گاهى متحقق مىشود و چه بسا متحقق\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنشود . يعنى شارع احكام را براى مصلحت بندگان در دنيا و آخرت تشريع نموده است و اين مصلحت يا جلب منفعت است يا دفع مفسده و مصلحت عامل اصلى تشريع است ، چه به صورت امر باشد نهى و چه اباحه و نصوص و احكام شرعى بر آن دلالت مىكند ، چه عبادات باشند و يا معاملات . قرآن كريم اكثرا حكمت تشريع را خواه جلب نفع و خواه دفع ضرر باشد ، قرين حكم مىسازد ، مانند آيه‌ى  وَ ما أَرْسَلْناكَ إِلَّا رَحْمَةً لِلْعالَمِينَ  ( أنبياء / 107 ) كه رحمت از حيث نتيجه‌ى تطبيق آن وصف شريعت است :  إِنَّ الصَّلاةَ تَنْهى عَنِ الْفَحْشاءِ  ( عنكبوت / 45 ) و يا آيه‌ى  وَ لَكُمْ فِي الْقِصاصِ حَياةٌ يا أُولِي الْأَلْبابِ  ( بقره / 179 ) .  لِيَشْهَدُوا مَنافِعَ لَهُمْ  ( حج / 28 ) ، كه حاجى اگر خريد و فروش كند ، چه سود ببرد و چه نبرد ، حج درست است . حكمت همان هدف است .\r\nآن‌چه كه به ذهن متبادر مىشود ، آن است كه احكام بر حول محور حكمت‌ها باشند نه علت‌ها ؛ چون مقصود اصلى از تشريع احكام حكمت است . ولى با بررسى و استقرا مشخص شده است كه حكمت‌ها گاهى ناپيدا و آشفته و نامنضبط هستند ، مانند مشقت در سفر ؛ چون مشقت در سفر پوشيده است و اطلاعى از آن نيست . چه بسا آن‌چه كه براى شخصى مشقت است ، براى برخى ديگر نباشد .\r\nبنابراين حكم با علت دوران دارد نه با حكمت ؛ چون علت مظنه‌ى حكم است و ظاهر و منضبط است و تعليق احكام بر علت‌ها احكام را مطرد و منضبط مىكند ، بر خلاف بناى احكام بر حكمت‌ها كه سبب اختلاف در يك مسأله‌ى واحد مىشود .\r\n\r\nحكومت :\r\nتقديم يكى از دو دليل بر ديگرى با زور و تسلط از ناحيه‌ى بيانى است . تقديم دليل حاكم بر محكوم نه از ناحيه‌ى سند است و نه از ناحيه‌ى حجيت و هردو دليل پس از تقديم بر حجيت خود مىمانند ، كه يا با خارج كردن برخى از مدلولات آن است ، يا با داخل‌كردن برخى از مدلول‌هايى است كه از آن خارج شده‌اند . مثال اخراج برخى از آن‌چه كه داخل در\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمدلول شده‌اند ، وضو گرفتن همراه با ضرر براى جسم وضو گيرنده است و اين يكى از افراد قاعده‌ى لا ضرر و لا ضرار مىباشد ، اما از مدلول نفى ضرر مطلق بنا به مفاد كلام خداوند خارج شده است : ( مائده / 6 ) . مثال داخل شدن در مدلول علىرغم خارج بودن ، سخن برخى از علماست كه مداد العلماء كدماء الشهداء است كه گسترش دامنه‌ى مفهوم شهيد است چون عالم مؤلف را به شرطى كه علمش خالصانه براى خدا باشد شامل مىشود .\r\n\r\nحلال :\r\nآن است كه كتاب و سنت به وسيله‌ى سبب جايز و مباحى آن را روا دانسته‌اند . حلال از حل به معناى گشودن ، ساخته شده است . يا شارع مكلف را در انجام و يا ترك آن مخير نموده است . حلال اعم از مباح است ؛ چون بر فرض هم اطلاق مىشود .\r\nحلال به‌طور مطلق از سوى شارع مجاز شمرده است .\r\n\r\nحمل :\r\nشنونده اعتقاد داشته باشد كه مراد گوينده از سخنش ، شامل مراد او مىشود . مانند اعتقاد حنبلى كه مراد خداوند از قرء « حيض » بوده است و اعتقاد شافعى و مالكى كه مراد خداوند طهر بوده است . مثال شامل شدن بر مراد متكلم ، مانند حمل لفظ مشترك بر همه‌ى معانى آن به گونه‌ى احتياط در هنگام نبودن قرينه به سبب شامل شدن بر مراد گوينده است . چه مراد گوينده صواب يا خطا باشد و حمل صفت شنونده است .\r\n\r\nحمل اشتقاق :\r\nكه به آن « حمل ذو هو » نيز گفته مىشود ، آن است كه اين محمول بدون اين‌كه اسمى از آن مشتق شود يا واژه‌ى « ذو » به آن اضافه شود ، حمل آن بر موضوعش درست نيست ، مانند ضاحك كه محمول بالمواطات ناميده مىشود و به مشتق از آن محمول بالاشتقاق گفته مىشود .\r\nمحمول بالاشتقاق داخل در اقسام كليات خمس نمىشود . به عنوان مثال درست نيست گفته شود : ضحك ( خنديدن ) خاص انسان است .\r\n\r\nحمل ذاتى أولى :\r\nآن است كه مفهوم موضوع همان مفهوم محمول و ماهيت آن است ، مانند « الانسان حيوان ناطق » .\r\n\r\nحمل شايع صناعى :\r\nيا حمل متعارف ، در وجود و مصداق متحد و در مفهوم\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمتغايراند و اين وقتى است كه موضوع از افراد مفهوم محمول و مصاديق آن باشد ، مانند « الإنسان حيوان » ، مفهوم اولى غير از دومى است ، ولى هرچيزى كه واژه‌ى انسان بر آن صدق پيدا كند ، حيوان هم بر آن صدق مىكند .\r\n\r\nحمل مطلق بر مقيد :\r\nيعنى اگر دو متن ذكر شوند كه اولى مطلق و ديگرى مقيد باشد ، متن اولى مقيد و بر اولى حمل مىشود و به مقيد عمل مىگردد .\r\nداراى چهار حالت است :\r\nأ - اتحاد مطلق و مقيد در حكم و سبب مثل آيه‌ى 3 سوره مائده و آيه‌ى 145 سوره انعام كه در اين‌جا مطلق حمل بر مقيد مىشود .\r\nب - اتحاد مطلق و مقيد در حكم همراه با اختلاف در سبب .\r\nدر نزد برخى از اصوليان حمل مىشود و در نزد برخى ديگر حمل نمىشود ، مانند آيه‌ى 3 سوره‌ى مجادله و آيه‌ى 92 سوره‌ى نساء .\r\nج - اتحاد مطلق و مقيد در سبب همراه با اختلاف در حكم .\r\nاكثر علما معتقد به حمل آن نيستند ، مگر اين‌كه قرينه قوى باشد ، مانند آيه‌ى 6 سوره‌ى مائده .\r\nد - اختلاف مطلق و مقيد در حكم و سبب .\r\nاجماع براين است كه حمل نمىشود ، مانند آيه‌ى 6 و 38 سوره‌ى مائده .\r\n\r\nحنفيه :\r\nپيروان ابو حنيفه در اصول .\r\nاصوليانى كه بنا به مقتضاى احكام فرعيى كه از پيشوايانشان نقل شده است ، به وضع قواعد اصولى اهتمام نموده‌اند و براين باورند قواعدى كه پيشوايانشان در هنگام استنباط احكام ملاحظه كرده‌اند ، در واقع اصول و قواعدى هستند كه از حيث وجودى و استخراج به تأخير افتاده‌اند . بنابراين فروع فقهى مدون ، حاكم بر قواعد اصوليى هستند كه از آن‌ها استنباط شده‌اند ، اما در هنگام اختلاف در بين قواعد و فروع ، قواعد محكوم و تابع فروعند . دليل اين‌كه اين اصوليان حنفيه ناميده شده‌اند ، اين است كه اكثر كسانى كه اين اسلوب را در تأليف اصول فقه به كار برده‌اند ، حنفى مذهب بوده‌اند .\r\nمالكيه ، شافعيه و حنابله به‌طور مطلق اين روش را به كار نبرده‌اند . اين روش ، روش فقها نيز ناميده شده است ؛ چون قواعد اصولى را از فتوا و آراى فقهى\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nائمه‌ى پيشينيان استنباط كرده‌اند و مثال‌هاى فقهى بسيارى را براساس قواعد اصوليى كه از فروع فقهى استنباط كرده‌اند ذكر مىكنند . بدين جهت گفته‌اند : اصول فقه در نزد آن‌ها به فقه مدون سزاوارتر است و بيشترين حفاظت را از ميراث فقهى گذشتگان داشته است .\r\n\r\nحوقله :\r\nلا حول و لا قوة إلّا باللّه گفتن .\r\n\r\nحيثيت :\r\nعبارت از تقييد حكم به واژه‌ى « حيث » در نزد اصوليان است و مراد از آن جهت است . به عنوان مثال گفته مىشود : « الفقه من حيث اللغة » يعنى از جهت لغت .\r\n\r\nحيله :\r\nتغيير چيز ناپسند به محبوب و دل‌پسند .\r\nتوسل به كه در ظاهر مشروع است به آنچه كه مشروع نيست ، استفاده از امر مشروع به عنوان اساس و وسيله‌ى ارتكاب امر غير مشروع .\r\nاقسام حيله :\r\n1 - حيله‌هايى كه در باطل بودن آن‌ها اختلافى نيست ، مانند حيله‌ى منافقان و رباكاران و ساختن مسجد ضرار .\r\n2 - آن‌چه كه در جواز آن اختلاف نيست ، مانند گفتن كلمه‌ى كفر در حال ( اجبار نحل / 106 ) .\r\n3 - آن‌چه كه با دليل قاطع موافقت يا مخالفت آن با مقصد شارع مشخص نشده است كه مورد اختلاف علماست .\r\n\r\nحيله‌هاى مباح فقهى :\r\nنيرنگ به كار بردن براى تغيير روش مشروعى است كه براى امر معينى وضع شده است و استعمال آن در وضعيت ديگرى به قصد اثبات حق يا دفع ظلم يا تسهيل امرى به سبب نياز است . روا بودن اين حيله در نزد برخى از فقها براى آن است كه منجر به اسقاط حق ديگرى و يا ضرر زدن نيست .\r\nمانند اين‌كه شخص سوگند ياد كند كه در ماه رمضان در روز با زنش بياميزد ، مفتى حنفى فتوا مىدهد كه در روزهاى ماه رمضان مىتواند با زنش نزديكى كند و سوگندش شكسته نشود و اين هم از طريق حيله‌ى فقهى است كه با زنش به مسافرت مىرود و در اثناى سفر با او آميزش مىكند ، كه در نتيجه از نظر شرعى سوگندش شكسته نشده است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nحيله‌هاى فقهى حرام :\r\nعملى كه در ظاهر جايز است و براى باطل‌كردن حكم شرعى و تبديل آن به حكم مباح انجام مىشود ، مانند طلاق دادن زن در مرض الموت براى محروم‌كردن او از ارث .\r\nتجويز : حيله‌هاى شرعى مخالف سد ذرايع است ؛ چون شارع با هر وسيله‌ى ممكنى راه مفاسد را بسته است ، ولى شخص حيله‌گر با حيله و فريب راه را به سوى آن‌ها مىگشايد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nخ\r\n\r\nخاص :\r\nنقيض عام .\r\nلفظى است كه براى دلالت بر فرد مشخص مانند زيد و عمرو يا بر نوع ، مانند رجل و أسد يا بر افراد متعدد محصور ، مانند قوم ابراهيم وضع شده است .\r\n\r\nخاص :\r\nلفظى است كه بر برخى از افراد مناسب آن اختصاص پيدا مىكند .\r\nلفظى كه براى معناى واحدى به تنهايى وضع شده است و داراى سه حالت است :\r\n1 - خاص شخصى ، مانند نام‌هاى خاص مثل على و حسن 2 - خاص نوعى ، مانند رجل و اسد 3 - خاص جنسى ، مانند انسان و حيوان .\r\nاطلاق لفظ خاص بر نوع ، مانند رجل و جنس ، مانند انسان و حيوان باتوجه به مفهومى است كه لفظ براى آن وضع شده است ، صرف‌نظر از اين‌كه در خارج شامل افراد و مصاديق مىشود يا خير ؟ به عنوان مثال ، رجل براى يك معنا وضع شده و آن انسانى است كه به سن بلوغ رسيده است و اين‌كه اين معنا در خارج داراى افرادى است مهم نيست . هرلفظى كه در دلالت خودش و ماده‌اش محصور باشد ، خاص شمرده مىشود ، هرچند معنايش بر كثرت دلالت كند . مانند خمسة عشر ؛ چون اجزاى عدد مانند اجزاى زيد هستند ، همان‌گونه كه هرجزيى از اجزاى زيد بر او دلالت نمىكنند ، هر يك از اجزاى خمسة عشر بر آن دلالت نمىكنند . بر خلاف اجزاى عام كه هرجزيى بر آن دلالت مىكنند ، مانند لفظ ميتة كه عام و شامل ميتة گوسفند ، گاو و شتر مىشود و هر فردى از افراد آن بر لفظ عام كه ميتة ، است دلالت مىكند .\r\n\r\nخاصّه :\r\nمفهوم كلى ، كه خارج از ماهيت چيزى است و عرض ناميده مىشود .\r\n\r\nخاصة الشىء :\r\nآن‌چه كه بدون موضوع يافت نشود ، ولى موضوع بدون آن يافت مىشود .\r\n\r\nخاصه‌ى لازمه :\r\nصفتى كه به‌طور مطلق از ماهيت موضوع منفك نمىشود و به آن اختصاص دارد ، مانند خنده براى انسان كه بالقوه خندان است .\r\n\r\nخاصه‌ى مفارقه :\r\nصفتى كه قابليت انفكاك از ماهيت چيزى را دارد ، مانند تعريف انسان به ضاحك بالفعل ، هر چند خنديدن بالفعل يكى از\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nويژگىهاى انسان است ، ولى قابليت انفكاك از انسان را دارد .\r\n\r\nخبر :\r\nكلامى كه احتمال صدق و كذب دارد ، خبر نزد محدثين بر حديث اطلاق مىشود و نيز اهل حديث آن را بر مرفوع ، موقوف و مقطوع اطلاق مىكنند و شامل روايات پيامبر و صحابه و تابعين مىشود . هرحديثى خبر است ، ولى هرخبرى حديث نيست و در بين آن‌ها عموم و خصوص است . فقهاى خراسان خبر را بر حديث مرفوع اطلاق مىكنند . خبر در اصطلاح علماى منطق بر قضيه اطلاق مىشود .\r\n\r\nخبر متواتر :\r\nخبرى است كه از سوى گروهى روايت شده كه احتمال تبانى آن‌ها در گفتن امر خلاف واقع ممكن نباشد و اين تنها در سه دوره‌ى اول ؛ يعنى عصر صحابه ، تابعين و تبع تابعين است و بايد از امر محسوسى خبر دهند يعنى مستند ( استناد ) آن‌ها حس ؛ يعنى سمع و مشاهده باشد ، نه دليل .\r\n\r\nمتواتر لفظى :\r\nحديثى است كه در لفظ و معنا به حد تواتر رسيده باشد ، مانند حديث « من كذب علىّ متعمدا فليتبوأ مقعده من النار » كه جمعى از صحابه آن را روايت كرده و جمعى از تابعين از آنان و همين‌طور به صورت متواتر به ما رسيده است .\r\n\r\nمتواتر معنوى :\r\nحديثى است كه از لحاظ معنا به حد تواتر رسيده باشد .\r\n\r\nخبر مشهور :\r\nآن است كه در هر طبقه‌اى سه نفر يا بيشتر آن را روايت كرده باشند و به حد تواتر نرسيده باشد . مستفيض نيز ناميده مىشود .\r\n\r\nخبر واحد :\r\nحديثى است كه يك نفر يا بيشتر روايت كرده باشند و به حد شهرت و تواتر نرسيده باشد .\r\n\r\nخصم :\r\nمذهب مخالف در رأى ، مانند قول اصوليان : مذهب الخصم كذا ، يعنى رأيى كه مخالف رأى آن‌ها در مسأله است و منظور خصومت مادى نيست بلكه معنوى است .\r\n\r\nخصوص :\r\nنقيض عموم . آن است كه لفظ شامل بعضى از افرادى باشد كه بر آن‌ها منطبق مىشود نه همه‌ى آن‌ها .\r\nاخراج بعضى از افرادى كه لفظ شامل آنها مىشود ، در خطابى كه متضمن عموم است ، متصور مىشود و به آن تخصيص عموم گفته مىشود ، ولى هر خطابى كه تصور معناى شمول در آن مىرود تخصيص داده نمىشود .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nتخصيص ، يعنى كاسته شدن عموميت عام و محدود شدن آن به بعضى از افراد و اين عمل معمولا در مورد حكمى كه جهت افراد متعدد ثابت شده باشد ، صورت مىگيرد . مانند  فَاقْتُلُوا الْمُشْرِكِينَ  ( توبه / 5 ) كه عام است و اهل ذمه از آن خارج شده‌اند .\r\n\r\nخطا :\r\nسخن يا عملى كه بدون قصد و احتياط از شخص سرزند ، سخن و يا عملى كه بر خلاف اراده‌ى شخص از او سرزند و از عوارض اهليت شمرده مىشود .\r\n\r\nخطاب :\r\nكلام .\r\nسخن گفتن با ديگرى به قصد فهماندن ، سخنى است كه مراد از آن تفهيم كسى است كه آماده‌ى فهميدن است ، مانند خطاب شارع به مكلف .\r\n\r\nخطاب تكليفى :\r\nخطاب نمودن مكلفان از سوى شارع به گونه اقتضا يا تخيير .\r\n\r\nخطاب الوضع :\r\nخطاب شارع در سبب يا شرط يا مانع قرار دادن چيزى است ، براى آن‌چه كه حكم شرعى اقتضا مىكند ، وضع شده است .\r\n\r\nخطابه :\r\nقياسى است كه مركب از مقدمات مقبول يا مظنون از سوى شخصى است كه مورد قبول است .\r\nمقدماتى پذيرفته شده هستند كه به وسيله‌ى آن‌ها ظن غالب حاصل مىشود و ذهن به آن‌ها راضى مىشود ، و در هنگام حضور نقيض آن‌ها در ذهن به سوى آن‌ها گرايش پيدا مىكند و هدف از آن‌ها ترغيب مردم به امورى است كه به سود آن‌هاست و با بيان شيوا و رسا و سخنان زيبا تقويت مىشود .\r\n\r\nخفى :\r\nپوشيده و پنهان .\r\nلفظى است كه مراد از آن به وسيله‌ى مخالفى خارج از صيغه پوشيده است و جز با طلب و تأمل روشن نمىشود .\r\nو قيد اخير براى احتراز از مشكل ، مجمل و متشابه است ، مانند آيه‌ى  وَ السَّارِقُ وَ السَّارِقَةُ فَاقْطَعُوا أَيْدِيَهُما  ( مائده / 38 ) . كه در قطع دست دزد مشخص است ، ولى در همان وقت در حق جيب‌بر و نباش خفى است ؛ چون در عرف اهل زبان نام دزد شامل آن‌ها نمىشود .\r\nلفظى كه دلالتش بر معناى مراد آشكار است ، ولى در انطباق معنايش بر بعضى افراد ، نوعى غموض و خفا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nوجود دارد كه زايل‌كردن آن نياز به نظر و تأمل دارد .\r\n\r\nخلاف :\r\nيعنى عدم توافق بر چيزى ، اختلاف و مخالفت ؛ يعنى هركس راهى غير از راه ديگرى در پيش گيرد .\r\nخلاف اعم از ضد است ؛ چون هر ضدى مخالفى ولى هر دوى مخالف است ضد نيستند ، منازعه‌اى است در بين دو نفر مناظره‌كننده ، براى احقاق حق يا ابطال انجام مىشود .\r\n\r\nخلاف الأولى :\r\nاصوليان به آن اشاره نكرده‌اند و فقها آن را در كتاب‌هاى خود ذكر كرده‌اند كه حد واسط بين كراهت و اباحه است ، در بسيارى از چيزها با يكديگر اختلاف دارند كه آيا مكروه هستند يا خلاف اولى ، مانند تكان دادن و خشك‌كردن اعضا در وضو .\r\n\r\nخلاف الأصل :\r\nمراد از آن ، احكامى هستند كه بر خلاف مقتضاى دليل يا قاعده‌ى كلى يا قياس معتبر وضع شده‌اند ، و اين هم براى تحقق يكى از مقاصد معتبر شرعى مانند رفع حرج و دفع مشقت و آسان‌گيرى بر مردم است .\r\nبعضى از اصوليان اين مخالفت را عدول از سنت‌هاى قياس ناميده‌اند و سبب ناميدن خلاف اصل ، براى آن است كه در ظاهر احكامى هستند كه با ظواهر ادله و قواعد عمومى و قياس مخالفند .\r\nمراد اصوليان از لفظ اصل در اين‌جا هر آن چيزى است كه با نص كتاب يا سنت يا اجماع يا به مقتضاى دليل كلى يا مقتضاى قياس ثابت شده باشد . پس احكامى كه به وسيله‌ى اين منابع ثابت شده باشند ، اصول محسوب مىشوند و هرگاه چيزى مخالف اين منابع باشد ، خلاف اصل ناميده مىشود ، مانند جايز بودن بيع سلم در معاملات .\r\nخلاف در شريعت دو قسم است :\r\nمقبول و مذموم .\r\nخلاف مقبول ، در اعمالى است كه به صورت‌هاى مختلف تشريع شده‌اند و علما در مستحب بودن يكى از آن‌ها و برترى دادنش بر ديگرى اختلاف دارند .\r\nگونه‌هاى مختلف حج به صورت قران ، فرادا و تمتع ، يا گفتن كلمات اقامه كه يك بار گفتن . . . دو بار صحيح است ، يا بلند گفتن بسمله يا آهسته گفتن آن ، يا خواندن دعاى قنوت در نماز صبح كه آيا مشروع است يا خير ؟\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nگاهى اختلاف در مسائل اجتهادى است كه متنى درباره‌ى آن‌ها ذكر نشده است . يا نصى ذكر شده ، ولى صريح نيست كه چنين اختلافى جايز و مقبول است ، به شرطى كه از سوى اهلش يعنى فقها بوده و نيز در مسائل فرعى باشد و هدف از آن رسيدن به حق باشد ، كه اين اختلاف در بين صحابه رضى اللّه عنهم واقع شده است . چنين اختلافى پسنديده بوده و مايه‌ى رحمت است .\r\n\r\nاختلاف مذموم :\r\nاختلاف بدعت‌گزاران و هوىپرستان و اختلاف در اصول و از روى هوى و تعصب ، پس از روشن شدن مطلب با دليل است .\r\nفرق بين خلاف و اختلاف :\r\n1 - در اختلاف روش‌ها مختلفند و هدف يكى است .\r\n2 - اختلاف مستند به دليل است ، ولى خلاف مستند به دليل نيست .\r\n3 - اختلاف موجب رحمت است ، ولى خلاف موجب بدعت است .\r\n4 - اگر قاضى حكم به خلاف كند و به ديگرى ارجاع شود ، فسخ آن جايز است ، ولى اگر قاضى بنا بر اختلاف ، حكم صادر كند ، فسخ آن جايز نيست .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nد\r\n\r\nداعى :\r\nدعوتگر . علت شرعى ، و براى اين داعى ناميده شده كه در هنگام وجود ، شارع را براى وضع حكم فرامىخواند .\r\n\r\nدالّ :\r\nنصب‌كننده‌ى دليل ، يعنى كسى كه كارى را انجام مىدهد و به وسيله‌ى آن بر آن‌چه كه دليل بر آن است استدلال مىكند . گاهى اين اسم درباره‌ى كسى به كار مىرود كه به وسيله‌ى اين فعل دلالت را قصد كرده و يا قصد نكرده است ، مانند دزدها كه به وسيله‌ى آثارشان بر محل آن‌ها راه برد مىشود ، كه صاحب اين آثار در حقيقت دال ناميده مىشود .\r\nامام احمد گفته است : پايه‌هاى اسلام چهار تا هستند : دال : دليل ، مبين و مستدل . دالّ ، خداوند . دليل ، قرآن .\r\nمبين ، پيامبر صلّى اللّه عليه و آله و سلّم . مستدل ، علما و خردمندان . دالّ كسى كه حقيقت و ماهيت چيزى را مىشناساند . گاهى انسانى معلم است و گاهى خداوند است كه هرآن‌چه را نمىدانيم به ما ياد داده است ، گاهى به گونه‌ى مجاز دليل را دال گويند و دالّ نيز دليل ناميده شده است .\r\n\r\nدعوى :\r\nمشتق از دعا و به معناى طلب است و در اصطلاح سخنى است كه انسان به وسيله‌ى آن اثبات حقى را بر ديگرى طلب مىكند .\r\n\r\nدعا :\r\nطلب كارى از شخصى كه مقامش از آمر بالاتر است و يكى از معانى امر است ، مثل دعاهاى قرآن .\r\n\r\nدعوة القرآن :\r\nدعوت قرآن بر دو پايه است : اول ، قيام در مقابل سنت‌هاى نامعقول . ثانى ، اصلاح كامل جامعه در اعتقادات و مسائل اجتماعى . دعوت قرآن در پنج اصل ذيل خلاصه شده است : يكم ، دعوت به زندگى . دوم ، دعوت به نيكى . سوم ، امر به معروف .\r\nچهارم ، نهى از منكر . پنجم ، حكم كردن در همه‌ى آن‌ها براساس علم و عقل . اساس دعوت قرآن اصلاح كامل جامعه در همه‌ى ابعاد اعتقادى ، وظايف ، اخلاق و حقوق است .\r\n\r\nدفع :\r\nزايل‌كردن و منع‌كردن .\r\nمنع اثبات وقوع تعارض و تناقض در بين ادله‌ى شرعى با اظهار توافق و ائتلاف در بين آن‌هاست . مانند سخن اصوليان كه گفته‌اند : جمع ، ترجيح و نسخ يكى از روش‌هاى دفع تعارض در بين دو دليل است كه ظاهرا متعارضند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nدلالت :\r\nبودن چيزى در وضعيتى كه از علم به آن علم به چيز ديگرى لازم آيد ، يا از فهم چيزى فهم چيز ديگرى لازم آيد ، كه اولى را دالّ و دومى را مدلول گويند . آن است كه با تأمل درست در آن به شناخت مجهول مىرسيم و بر سه قسم است : 1 - وضعى 2 - عقلى 3 - لفظى .\r\n\r\nدلالت اشاره :\r\nلفظ بر معنايى كه لازمه‌ى آن است دلالت مىكند ، بدون اين‌كه اين معنا از سياق كلام و سخن اراده شده باشد . سبب اشاره ناميدنش براى آن است كه لفظ مستقيما بر معناى لازم دلالت نمىكند .\r\n\r\nدلالت اشاره :\r\nگاهى كلام براى بيان حكمى ايراد مىشود ، ولى حكم ديگرى از آن فهميده مىشود ، با اين‌كه از اين عبارت آن حكم مراد نبوده است . پس دلالت كلام بر حكمى كه براى آن ايراد نشده و بر آن دلالت نمىكند ، ولى از آن فهميده مىشود دلالت اشاره است .\r\nدلالت اشاره عبارت از آن است كه لفظ دالّ بر منطوق بدون نياز به اضمار و تقدير لفظى در عبارت ، دلالت بر چيز ديگرى بكند كه هنگام تلفظ قصد نشده باشد . مانند آيه‌ى  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  ( بقره / 186 ) . مراد از اين آيه جواز نزديكى شوهر با زنش در شب‌هاى ماه رمضان است ، ولى به طريق التزام و بدون نياز به تقدير ، بر صحت روزه‌ى كسانى كه تا صبح جنب بوده باشند ، دلالت مىكند .\r\nو يا آيه‌ى  وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ  ( بقره / 233 ) ، كه اشاره به اختصاص نسب به پدران دارد ، چون لام براى اختصاص است و اختصاص فرزند به پدر از جهت ملكيت نيست ، پس اختصاص به نسبت دارد . لفظى است بر معنايى دلالت مىكند كه لفظ براى آن ايراد نشده و در آغاز شنيدن ، اين معنا از اين لفظ بدون تأمل فهميده نمىشود .\r\n\r\nدلالت اقترانى :\r\nحكم به ثبوت حكم براى چيزى بنا بر ثبوت آن براى چيزى كه همراه و قرين آن است . مانند قول برخى از فقها كه عمره را واجب مىدانند ؛ چون همراه با حج ذكر شده است :  وَ أَتِمُّوا الْحَجَّ وَ الْعُمْرَةَ لِلَّهِ  ( بقره / 196 ) . خداوند در اين آيه همان‌گونه امر به اتمام حج داده ، امر به\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاتمام عمره نيز داده است و اگر عمره واجب نبود ، همراه حج كه واجب است ، ذكر نمىشد . پس اقتران آن با حج دليل بر واجب بودن حج است .\r\n\r\nدلالت اقتضاء :\r\nآن است كه صدق يا صحت منطوق متوقف بر اضمار و تقدير در كلام باشد .\r\nدلالت كلام بر معنايى كه صدق يا صحت كلام از لحاظ عقلى يا شرعى متوقف بر تقدير آن باشد . دلالت اقتضاء ناميدن آن براى آن است كه درستى كلام مقتضى و مستدعى چنين معنايى است . مانند حديث نبوى « رفع عن أمتى الخطأ و النسيان » كه صدق اين كلام متوقف بر اضمار واژه‌ى « مؤاخذة » است كه معناى حديث اين‌گونه مىشود كه مؤاخذه‌ى خطا و فراموشى از امت من برداشته شده است و يا آيه‌ى  وَ سْئَلِ الْقَرْيَةَ  ( يوسف / 83 ) .\r\n\r\nدلالت التزامى :\r\nدلالت لفظ بر معنايى كه خارج از معناى حقيقى يا مجازى آن است ، اما از نظر عقلى يا عرفى لازمه‌ى آن است . مانند دلالت لفظ سقف بر ديوار ؛ چون اگر ديوار نباشد سقفى نيست و واژه‌ى سقف عقلا بر وجود ديوار دلالت مىكند . سبب دلالت التزامى ناميدنش آن است معنايى كه از لفظ استفاده مىشود لفظ مستقيما بر آن دلالت نمىكند ، ولى معناى آن از نظر عقل و عرف لازم است .\r\nدلالت لفظ بر لازم معناى ذهنى است ، مانند دلالت عدد چهار بر زوجيت .\r\nدلالت التزامى شامل دلالت اقتضاء ، تنبيه ، ايماء و اشاره مىشود .\r\nدلالت التزامى ، مفهوم است و غير آن منطوق است و لزوم داراى دو شرط است : يكم ، ذهنى و دوم ، لغوى باشد .\r\nو اين دو شرط قابل انفكاك از يكديگر نيستند . اولى چون در حقيقت اين دلالت مدلول معناست نه مدلول لفظ ، چون لفظ به‌طور غيرمستقيم بر آن دلالت مىكند و اما دومى چون لغت از اهلش گرفته مىشود و عقل در درك آن استقلال ندارد ، بلكه آن‌چه كه عقل در درك آن مستقل است ، وجوب واجبات و محال بودن محالات است ، نه درك يكى از ممكنات و لغت يكى از ممكنات است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nدلالت التزامى عبارت از دلالت لفظ بر معنايى است كه از معناى موضوع‌له خارج ، ولى لازمه‌ى ذهنى آن باشد .\r\nمانند دلالت انسان بر عالم بودن ؛ چون عالم بودن خارج از معناى حيوان ناطق است ، اما در ذهن لازمه‌ى آن است ؛ چون هروقت معناى حيوان ناطق در ذهن خطور كند ، معناى عالم بودن بالقوه نيز خطور مىكند .\r\n\r\nدلالت إيماء :\r\nعبارت از آن است كه لفظ در افاده‌ى معناى التزامى كه مقصود متكلم است ، محتاج به تقدير و اضمار نبوده ، ولى اقتران آن با حكم به گونه‌اى است كه رابطه‌ى علت و معلولى آن استنباط و از اين طريق معلوم شود كه معناى التزامى نيز قصد شده است . مانند قصه‌ى اعرابى كه در ماه رمضان با زنش نزديكى كرده بود .\r\nدلالت لفظ بر معناى لازمى كه مقصود متكلم است و صدق يا صحت كلام از نظر عقلى يا شرعى بر آن متوقف است و اين به سبب اقتران حكم با وصف است كه اگر اين وصف علت نباشد ، اين اقتران مقبول و جايز نيست .\r\nبه دلالت ايماء ، تنبيه نيز گفته مىشود و جزء دلالت مفهوم است و بر عليت دلالت مىكند و از مدلول وصفى لفظ علت بودن لازم مىآيد ، نه اين‌كه لفظ وضع شده است تا بر علت دلالت كند ، يعنى لفظ با وضع خود بر تعليل دلالت نمىكند ، چون اگر دلالت مىكرد دلالت ايماء و تنبيه نبود ، بلكه مدلول لفظ در هنگام وضع به حسب وضع لغت معناى ديگرى غير از آن‌چه كه لفظ بر آن دلالت مىكند ، از آن لازم مىآيد . پس دلالت بر معناى ديگرى كه به حسب وضع لغوى براى مدلول لفظ لازم است ، دلالت ايماء و تنبيه ناميده مىشود . مانند آيه‌ى  وَ السَّارِقُ وَ السَّارِقَةُ فَاقْطَعُوا أَيْدِيَهُما  ( مائده / 38 ) كه دلالت بر قطع دست دزد مىكند و اين دلالت لازمه‌ى وضع معناى فاء است ؛ زيرا هرآن‌چه حكم به وسيله‌ى « فاء » بر آن مترتب شود ، سبب حكم است ؛ چون فاء در لغت ظهور در تعقيب و به دنبال هم آمدن دارد و از آن سببيت لازم مىآيد ؛ چون سبب بودن وصف بدون اين‌كه حكمى پس از آن ثابت شود ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبىمعناست . پس از معناى فاء ، معناى ديگرى كه سبب بودن ماقبل آن براى مابعدش باشد لازم مىآيد .\r\n\r\nدلالت باللفظ :\r\nاين عبارت در كتاب‌هاى اصولى آمده است و در بين آن و « دلالت لفظ » فرق است ؛ چون باء براى استعانت و سببيت است . مقصود از اين عبارت استعمال لفظ در حقيقت و مجاز به وسيله‌ى متكلم براى افاده‌ى معنايى كه مراد اوست ، مىباشد و اين صفت و عمل متكلم است مانند اين‌كه بگويى : من از دلالت فلانى با لفظش تعجب كردم و از اين‌كه فلانى با لفظش بر آن دلالت كرد تعجب كردم و اين دلالت را به فلانى كه متكلم است ، نسبت مىدهد نه به لفظ . انسان با سخن گفتن ما را به ما فى الضمير خود راهنمايى مىكند .\r\nفرق بين دلالت باللفظ و دلالت لفظ :\r\n1 - محل دلالت لفظ قلب است ، ولى محل دلالت باللفظ زبان است . 2 - دلالت لفظ ، صفت شنونده است و دلالت باللفظ ، صفت گوينده است .\r\n3 - دلالت باللفظ سبب است و دلالت لفظ مسبب است . 4 - هرگاه دلالت باللفظ باشد ، دلالت لفظ وجود دارد ، ولى عكس آن درست نيست . 5 - دلالت لفظ سه قسم است : مطابقى ، تضمنى و التزامى ، ولى دلالت باللفظ حقيقى و مجازى است .\r\n\r\nدلالت تصديقى :\r\nدلالت لفظ بر معنايى كه مراد گوينده است . و قصد استعمال آن را كرده و بايد گوينده در مقام بيان باشد ، جدى باشد ، مفهوم كلام خود را بداند و قرينه‌اى بر اراده‌ى خلاف موضوع‌له نباشد .\r\n\r\nدلالت تصورى :\r\nذهن به محض صدور لفظ از سوى گوينده به معناى آن منتقل شود .\r\n\r\nدلالت تضمنى :\r\nعبارت از دلالت لفظ بر بخشى از معناى موضوع‌له است ، مانند دلالت لفظ انسان بر حيوان ناطق .\r\n\r\nدلالت خاص :\r\nدلالت لفظ خاص بر افرادى كه از آن لفظ اراده مىشوند و در نزد علماى اصول چنين دلالتى قطعى است و تعدد و اختلاف را نمىپذيرد .\r\n\r\nدلالت عام :\r\nدلالت لفظ بر افرادى كه از لفظ اراده مىشوند ، ولى اين دلالت ظنى است ؛ يعنى احتمال دارد كه مراد از لفظ عام همه‌ى افراد باشد و احتمال\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nدارد كه بعضى از افراد باشد ، مانند آيه‌ى  وَ أَحَلَّ اللَّهُ الْبَيْعَ  ( بقره / 275 ) .\r\nاحتمال دارد كه بعضى از بيع‌ها حلال يا حرام باشند .\r\n\r\nدلالت عبارت :\r\nمعنايى كه از لفظ فهميده مىشود يا از آن به ذهن متبادر مىشود ، چه اصلى باشد و چه تبعى ، چه ظاهر باشد و چه نص چه محكم باشد و چه غير محكم . همچنين عبارت نص بر آن اطلاق مىشود .\r\nلفظى است بر معنايى كه لفظ براى آن وضع شده بدون تأمل دلالت كند . مراد از لفظ ، نصوص كتاب و سنت است ، مانند آيه‌ى  وَ أَحَلَّ اللَّهُ الْبَيْعَ وَ حَرَّمَ الرِّبا  ( بقره / 175 ) ، كه تفاوت بين بيع و ربا را بيان مىكند و در پاسخ به كافران آمده است كه مىگفتند : بيع مانند رباست . دو معنا از آن فهميده مىشود :\r\nيكم ، اصلى ، كه نفى شباهت بين بيع و رباست و دوم ، معناى تبعى كه حليت بيع و حرمت رباست .\r\n\r\nدلالت عقلى :\r\nعبارت از آن است كه رابطه‌ى دالّ و مدلول بالذات موجود و عقل آن را درك كرده باشد ، مانند دلالت اثر بر مؤثر .\r\n\r\nدلالت طبيعى :\r\nآن است كه رابطه‌ى نام برده را طبيعت ايجاد كرده باشد ، مانند دلالت ناله بر وجود درد و الم .\r\n\r\nدلالت وضعى لفظى :\r\nآن است كه رابطه‌ى دالّ و مدلول را واضع ايجاد كرده باشد ، مانند دلالت الفاظ موضوعه بر معانى آن‌ها كه بر سه قسم است : 1 - دلالت مطابقه 2 - تضمنى 3 - التزامى .\r\n\r\nدلالت مطابقه :\r\nدلالت لفظ موضوع بر تمام معناى موضوع‌له مىباشد ، مانند دلالت لفظ انسان بر تمام معناى حيوان ناطق .\r\nكيفيت دلالت لفظ بر معنا در اصطلاح علماى اصول در چهار مورد محصور است : عبارت نص ، اشارت نص ، دلالت نص و اقتضاى نص ، چون حكمى كه از كلام استفاده مىشود يا به وسيله‌ى خود كلام ثابت شده است يا نه ؟ اگر كلام براى حكم بنا شده باشد عبارت است ، و گرنه اشاره است و اگر حكم در لغت از مفهوم لفظ فهميده شود ، دلالت است و اگر شرعى باشد ، اقتضاء است .\r\n\r\nدلالت مفهوم :\r\nدلالت لفظ بر حكمى كه در كلام ذكر نشده است و اين حكم\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nيا موافق حكم مذكور است ، كه مفهوم موافق ناميده مىشود و يا مخالف حكم مذكور است ، كه مفهوم مخالف ناميده مىشود .\r\n\r\nدلالت منطوق :\r\nدلالت لفظ بر حكمى كه در كلام ذكر و تلفظ شده باشد ، چه مطابقى ، چه تضمنى و چه التزامى باشد .\r\n\r\nدلالت نص :\r\nدلالت لفظ بر ثبوت حكم منطوق براى مسكوت‌عنه به سبب وجود معنايى كه در آن است ، و هركس آشنا با زبان باشد ، مىداند كه حكم منطوق به خاطر اشتراك در علت است كه مناط حكم است ، بدون اين‌كه نيازى به فكر و اجتهاد داشته باشد و اين دلالت ، دلالت نص ناميده مىشود ؛ چون حكم در آن از معناى متن گرفته مىشود نه از لفظ . همچنين مفهوم موافق ناميده مىشود ؛ چون مدلول لفظ در محل مسكوت موافق مدلول آن در محل نطق است . مانند آيه‌ى  فَلا تَقُلْ لَهُما أُفٍّ  ( إسراء / 23 ) .\r\nدر نزد حنفيه دلالت نص و در نزد ديگر اصوليان مفهوم موافق ناميده مىشود و بر دو قسم است :\r\nفحوى الخطاب ، آن است كه مسكوت‌عنه از منطوق نسبت به حكم اولويت دارد ، مثل آيه‌ى  فَلا تَقُلْ لَهُما أُفٍّ  ( إسرائيل / 24 ) .\r\nلحن الخطاب ، اگر مسكوت‌عنه مساوى حكم منطوق باشد ، لحن الخطاب است ، مانند آيه‌ى  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً  ( نساء / 10 ) .\r\nدليل : در لغت به معناى راهنماست ، در نزد فقها بر دلالت و ارشاد اطلاق مىشود و علماى اصول گفته‌اند : آن است كه با نظر صحيح در آن امكان رسيدن به مطلوب خبرى ( حكم شرعى ) وجود دارد ؛ خواه مطلوب خبرى قطعى باشد ؛ خواه ظنى .\r\nقيد مطلوب خبرى را براى آن ذكر كرده‌اند ، تا آن‌چه كه در متن جست‌وجو مىكنند حكم شرعى باشد ؛ چون از دليل به عنوان حجت براين‌كه آن‌چه كه مورد جست‌وجو است ، حكم شرعى است استفاده مىشود و با اين تعريف دليل هم شامل دليل اصول مىشود و هم شامل دليل فروع .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآن‌چه كه علم يا ظن به ثبوت حكم با نظر درست بر آن متوقف است . علت شرعى ، براى آن دليل ناميده شده كه هرگاه يافت شود ، بر ثبوت حكمى كه منوط بر آن است يا ثبوت مانند حكم اصل براى فرع ، مانند مست‌كنندگى در نبيذ دلالت مىكند .\r\n\r\nدليل اصول :\r\nآن است كه به وسيله‌ى آن امكان علم پيداكردن به مطلوب خبرى باشد ، اصوليان آن را دليل مىنامند و شامل قرآن و خبر متواتر مىشود . فقها دليل ظنى را دليل مىدانند ، ولى اصوليان دليل ظنى را اماره مىنامند . آوردن امكان براى اشاره به اين نكته است كه رسيدن بالقوه معتبر است ، هرچند درباره‌ى آن فكر نشود باز هم دليل است .\r\n\r\nدليل جزئى ( تفصيلى ) :\r\nآن است كه در مسأله‌اى تنها بر يك حكم دلالت مىكند ، مانند آيه‌ى  وَ أَقِيمُوا الصَّلاةَ وَ آتُوا الزَّكاةَ  ( بقره / 110 ) . اين آيه دليل جزيى است و بر حكم نماز و زكات كه در شرع بر مسلمانان واجب شده است دلالت مىكند . اين دليل جزيى است ؛ چون بر وجوب عبادت ديگرى دلالت نمىكند و موضوع فقه ادله‌ى جزيى است .\r\n\r\nدليل الخطاب :\r\nدلالت لفظ بر ثبوت حكم براى مسكوت‌عنه كه به سبب منتفى بودن يكى از قيدهاى معتبر در حكم ، مخالف حكم منطوق باشد و مفهوم مخالف ناميده مىشود .\r\nدليل الخطاب يا مفهوم مخالف كه اكثرا اسم مفهوم را بر آن اطلاق مىكنند اثبات نقيض حكم منطوق براى مسكوت‌عنه است كه در نزد مالك و شافعى بر خلاف ابو حنيفه حجت است . هرگاه مفهوم از حيث اثبات و يا نفى مخالف منطوق باشد ، يعنى اگر منطوق مفيد اثبات حكمى باشد ، مفهوم نفى آن حكم را برساند ، يا برعكس منطوق حاكى از نفى و مفهوم مفيد اثبات باشد ، اين نوع مفهوم را مفهوم مخالف گويند . شرط تحقق مفهوم مخالف اين است كه براى تصريح به لفظ مذكور جز انتفاى حكم از مسكوت فايده‌اى به نظر نرسد ، ولى هرگاه تصريح به لفظ مذكور به منظور خاصى از قبيل بيان اغلبيت يا رفع تهمت يا پاسخ سؤال باشد ، مفهوم مخالف نيست . مانند آيه‌ى  وَ رَبائِبُكُمُ اللَّاتِي فِي حُجُورِكُمْ  ( نساء / 22 ) .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآوردن واژه‌ى حجوركم براى آن است كه اغلب ربيبه‌ها تحت سرپرستى ناپدرى هستند .\r\nاقسام مفهوم مخالف : 1 - مفهوم صفت 2 - مفهوم علت 3 - مفهوم ظرف 4 - مفهوم حال 5 - مفهوم غايت 6 - مفهوم حصر .\r\n\r\nدليل شرعى :\r\nدليلى است كه منبعش شارع باشد و مراد از آن اغلب كتاب و سنت متواتر است و برخى از اصوليان آن را دليل سمعى و برخى آن را دليل نقلى مىدانند .\r\n\r\nدليل ظنى :\r\nدليلى است كه احتمال ناشى از دليل ديگرى در آن دخيل باشد و در ثبوت يا دلالت يا هردو قابل تعددى داشته باشد . كه ظنى بودنش يا به سند ( طريق ثبوت ) برمىگردد ، مانند اين‌كه از طريق خبر واحد روايت شده باشد ، يا به متن ( دلالتش بر معناى مراد ) برمىگردد ، چه بسا ظنى بودن دليل به متن برمىگردد و اين هم به خاطر احتمال داشتن بيشتر از يك معناست كه آن هم يا به سبب اجمال است يا به سبب اشتراك يا به سبب عموم و اطلاق و سبب‌هاى ديگرى وجود دارند كه موجب مىشوند لفظ بيشتر از يك معنا داشته باشد .\r\n\r\nدليل عقلى :\r\nهر دليلى كه عقل در تكوين آن به واسطه‌ى نظر مجتهد دخالت داشته باشد . عقلى ناميدنش به سبب بازگشت آن به نظر و عقل است ، نه امرى كه از شارع نقل شده است .\r\nادله‌ى عقلى شامل هردليلى جز كتاب و سنت ؛ يعنى شامل قياس ، استحسان ، مصلحت مرسله ، استصحاب ، سد ذرايع ، عرف ، قول صحابى ، عمل اهل مدينه و ادله‌ى مختلف فيه مىشود .\r\n\r\nدليل كلى ( إجمالى ) :\r\nآن است كه تعلق به موضوع مشخصى نداشته باشد ، مانند مطلق امر و نهى ؛ چون يك حكم كلى از آن استنتاج مىشود كه وجوب و تحريم است ، مادامى كه قرينه‌اى آن را منصرف نكند و اصولى از ادله‌ى كلى استنتاج مىكند . بنابراين گفته‌اند :\r\nاصول فقه همان ادله‌ى كلى است .\r\n\r\nدوران :\r\nيعنى دور چيزى گشتن . عبارت است از وجود حكم در هنگام وجود وصف و عدم آن هنگام عدم وصف .\r\nمانند حرمت و مست‌كنندگى شراب\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكه هرگاه مست‌كننده باشد ، حرام و هرگاه به سركه تبديل شود ، حرمتش زايل مىشود . برخى آن را طرد و عكس ناميده‌اند و از مسالك علت شمرده مىشود . وصف را مدار و حكم را داير مىنامند .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nذ\r\n\r\nذات :\r\nآن‌چه كه صلاحيت حكم‌كردن به وجود يا عدم آن را داشته باشد .\r\n\r\nذاتى :\r\nمنسوب به ذات ؛ يعنى عين و خود چيزى ، كه اصطلاحا در مقابل عرض است ، ذاتى هرچيزى ، يعنى آن‌چه كه او را از غير ، مشخص و متمايز مىسازد .\r\nفرق بين ذات و شخص : ذات اعم از شخص است ؛ چون ذات بر جسم و غير آن اطلاق مىشود ، ولى شخص تنها بر جسم اطلاق مىشود .\r\nذاتى اعم از نوع ، جنس و فصل است ؛ چون نوع خود ماهيت است كه داخل در ذات افراد است و جنس و فصل داخل در جزءاند كه داخل در ذات ماهيتند .\r\nذاتى ، هروصفى است كه در حقيقت و ماهيت چيزى وجود دارد و فهم معناى آن بدون فهم وصف متصور نيست ، مانند جسميت براى اسب و رنگ براى سياه . ذاتى آن است كه فهم ذات قبل از فهم آن متصور نيست ، مانند رنگ براى سياهى و جسم براى انسان .\r\nفرق بين عرض لازم و ذاتى آن است كه عرض لازم پس از تحقق چيزى است و ذاتى مقدم بر حقيقت شيئى است مانند خنده كه وصف انسان است ، اما پس از انسان شدن انسان عارض مىشود . يا حيوان وصف انسان است . ولى در ذهن مقدم بر انسان بودن انسان است و گاهى لازمه‌ى وجود است ، مانند سياه‌پوست بودن براى حبشى و موجود بودن انسان و عرض گاهى لازم نيست ، مانند ايستادن .\r\n\r\nذريعه :\r\nدر چند معنا به كار مىرود :\r\nيكم ، وسيله دوم ، شترى كه شكارچى ، خود را در پناه آن مخفى مىكند تا بدين‌وسيله شكار كند ، و اين شتر وسيله‌ى رسيدن به هدف مىشود .\r\nسوم ، سبب چهارم ، حلقه‌اى كه تيرانداز با آن تيراندازى را مىآموزد .\r\nذريعه به خودى خود ممنوع نيست ، اما ممكن است شخص را به حرام برساند .\r\nابن رشد گفته است : چيزهايى هستند كه در ظاهر مباحند ، ولى شخص را به ارتكاب كار حرام مىكشانند .\r\nقرافى و ابن قيّم گفته‌اند : وسيله و راه به سوى چيزى خواه مشروع باشد و خواه غير مشروع ، همان‌گونه كه سدّ\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nآن واجب است ، گشودن آن واجب است و مشمول احكام مكروه ، مباح و مندوب مىشود و اگر راه به سوى حرام باشد ، حرام و اگر به سوى مباح باشد ، مباح است . جمعه واجب است ، پس ترك معامله به خاطر اداى جمعه واجب است ؛ چون وسيله و راه رفتن به سوى آن است .\r\n\r\nذمه :\r\nعهد و پيمان ، چون نقض آن موجب مذمت مىشود .\r\nوصفى است كه شخص به سبب آن اهليت وجوب حقى را به نفع يا ضرر خودش پيدا مىكند و در همه‌ى مراحل زندگى براى هرانسانى به اعتبار انسان بودن ثابت است ، اهليت نيز ناميده مىشود . عده‌اى ذمه را وصف دانسته و عده‌اى آن را ذات تلقى كرده‌اند .\r\n\r\nذنب :\r\nگناه . عملى كه از انجام آن نهى شده و انجام آن موجب مجازات مىشود .\r\n\r\nذهن :\r\nقوه‌ى نفسانى كه شامل حواس ظاهرى و باطنى مىشود ، و آماده‌ى كسب علوم است ، آمادگى كامل براى درك علوم و دانستنىها به وسيله‌ى تفكر .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nر\r\n\r\nرأى :\r\nآن‌چه كه پس از تفكر و تأمل و طلب شناخت شيوه‌ى درست در اماره‌هايى كه در بينشان تعارض است ، به ذهن خطور مىكند .\r\nاعتقاد به درست بودن حكمى كه نصى درباره‌ى آن نيست .\r\nاستنباط احكام شرعى در پرتو قواعد مقرر . تعقل و تفكر به وسيله‌ى يكى از اسبابى كه شرع در استنباط ، در جايى كه نص نيست ، به آن راهنمايى كرده است .\r\nفرق بين رأى و اجتهاد : اجتهاد ، يعنى طلب صواب و رأى ، يعنى درك صواب .\r\n\r\nرأيى صحيح :\r\nرأى كه مستند به نظر در ادله شرعى مانند كتاب ، سنت ، قياس ، اجماع ، استدلال استحسان و استصلاح است و اين رأى پسنديده است چون از هوى و تقليد ناشى نمىشود ، بلكه نتيجه‌ى تأمل در معانى متون به وسيله‌ى يارى گرفتن از ادله‌اى است كه شخص را به كشف اين معانى كه در لابه‌لاى متون وجود دارند ، مىرساند . هنگامى كه واژه‌ى رأى به ائمه نسبت داده مىشود از لفظ رأى ، اين معنا موردنظر است .\r\n\r\nراسخون فى العلم :\r\nكسانى هستند كه در علم شريعت ثابت قدمند .\r\n\r\nرأى عند الصحابه :\r\nحكم‌كردن بنابر قواعد كلى دين .\r\n\r\nرجحان :\r\nفرق بين رجحان و ترجيح آن است كه ترجيح عمل مرجح است كه با نظر كردن به دليل ، يكى از دو طريق را كه به سبب قوى بودن دليل صلاحيت رسيدن به شناخت حكم را داشته باشد ، ترجيح مىدهد .\r\nبا اين حال رجحان صفتى است كه قائم به دليل يا به آن نسبت داده شده باشد ، يعنى ظنى كه از آن استفاده مىشود ، قوىتر از ديگرى است .\r\nمانند ظن مستفاد از خاص به نسبت عام . پس ترجيح به شخص و رجحان به دليل نسبت داده مىشود و ظنى كه از قياس علت استفاده مىشود ، قوىتر از قياس شبه است .\r\n\r\nرخصت :\r\nسهولت و آسانى . حكمى كه به سبب عذر ، يعنى مشقت و سختى بر خلاف دليل ثابت شود .\r\nحكمى كه بر خلاف دليل شرعى يا قاعده‌ى كلى ثابت شده باشد و اين هم به سبب وجود دليل معتبر شرعى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nديگرى است كه مقتضى عمل بر خلاف مقتضاى دليل اول است . رخصت ، يعنى خداوند در بعضى از اوقات براى آسان گرفتن بر مكلف ، احكامى را تشريع نموده است مانند مباح بودن گوشت همراه با بقاى حكم اصلى مردار به خاطر زنده ماندن همراه با وجود حكمت تحريم ، يا مانند افطار براى مسافر در ماه رمضان . رخصت ، از قاعده‌ى رفع حرج گرفته شده است .\r\n\r\nرخصت إسقاط :\r\nوظايف سنگين و احكام دشوارى كه بر امت‌هاى پيشين واجب شده بودند ، از امت پيامبر صلّى اللّه عليه و آله و سلّم برداشته شده‌اند ، مثل خودكشى به خاطر توبه در بين قوم موسى .\r\nآن‌چه كه حكمش براى افراد به سبب عذر معتبر همراه با بودن حكم اصلى ساقط شده است .\r\n\r\nرخصت ترفيه :\r\nفعلى كه انجام آن همراه با بودن دليل حرمت مجاز است ؛ يعنى حكم عزيمت فعل همچنان باقى و دليل آن همچنان موجود است ، اما به سبب وجود وصف مخالف با حكم عزيمت عمل بر خلاف مقتضاى حكم درست است . مانند واداركردن شخص مسلمان به كفرگويى در حالى كه در دل ايمان يقينى دارد .\r\nرخصت ترك : حرمت عملى كه انجام آن بر مكلف واجب است ؛ چون انجام آن موجب ضرر زدن به يكى از مصالح پنج‌گانه ( دين ، جان ، مال ، عقل ، نسب ) مىشود ، مانند روزه گرفتن اگر موجب هلاكت شخص شود كه به خاطر حفظ جان ، روزه گرفتن حرام است .\r\n\r\nرخصت فعل :\r\nوجوب انجام عملى كه بر مكلف حرام بوده است ؛ چون اگر انجام ندهد ، ضررهاى زيادى به يكى از مصالح پنج‌گانه وارد مىشود ، مانند خوردن گوشت مردار براى شخص گرسنه .\r\n\r\nرساله :\r\nمجله‌اى است كه شامل مقدارى از مسائل همگون است كه شامل مقدمه و سه مقاله و خاتمه مىشود .\r\nالرساله ، اولين كتابى است كه در علم اصول فقه نوشته شده است ؛ هرچند شامل همه‌ى مباحث اصولى نيست .\r\nاين كتاب را امام شافعى محمد بن ادريس ( 204 ه . ق ) در بين سال‌هاى 198 - 195 در بغداد بنا به درخواست محدث بصره امام عبد الرحمن بن\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمهدى نگاشته است . اين كتاب شامل مباحث حجيت خبر واحد ، حجيت اجماع ، ناسخ و منسوخ و ديگر مسائلى كه مورد اختلاف مردم آن زمان بوده ، مىباشد . لازم به يادآورى است امام شافعى هنگامى كه به مصر رفت ، به بازنگرى آن پرداخت و رساله‌اى كه امروز در دست ماست ، همين رساله است .\r\nسبب رساله ناميدنش آن است ، هنگامى كه امام شافعى از نوشتن آن فارغ شد آن را به شكل رساله‌اى درآورد و به حارث بن سريج نقّال داد تا به امام عبد الرحمن بن مهدى برساند . گفته‌اند : هدف امام شافعى از تأليف رساله تقريب دو مكتب فقهى بوده است كه در بسيارى مسائل اختلاف داشته‌اند ، گويا مىخواسته كه براى هردو مكتب رساله‌اى بنويسد و در عين حال خودش به منابع اجتهادى آن‌ها مراجعه بكند .\r\nچند تن از علما به شرح آن پرداخته‌اند ، كه مىتوان افراد ذيل را نام برد : ابو بكر صيرفى ( 330 ه . ق ) ابو الوليد نيشابورى ، حسان بن محمد ( 349 ه . ق ) قفال شاشى كبير محمد بن على بن اسماعيل ( 365 ه . ق ) و كتاب مذكور بارها چاپ شده است .\r\n\r\nرسم تام :\r\nآن است كه از جنس قريب و خاصه تركيب شده باشد ، مانند تعريف انسان به حيوان ضاحك كه واژه‌ى حيوان جنس قريب انسان و خنده ، بالقوه از خواص لازمه‌ى انسان و شامل همه‌ى افراد او مىشود .\r\n\r\nرسم ناقص :\r\nآن است كه تنها با خاصه و يا با خاصه و جنس بعيد و يا با اعراض كه اختصاص به يك حقيقت دارند ، مانند تعريف انسان به ضاحك و جسم ضاحك و ماش على قدميه ، عريض الاظفار ، بادى البشره ، مستقيم القامه ، ضحاك بالطبع و چون جنس قريب ذكر نشده ، ناقص ناميده مىشود .\r\n\r\nرسول :\r\nكسى كه خداوند او را براى تبليغ احكام به سوى مردم فرستاده است . هررسولى نبى است ، ولى هر نبى رسول نيست . معتزله در بين رسول و نبى تفاوت قائل نيستند .\r\n\r\nرشد :\r\nرسيدن كودك به حد تكليف كه صلاحيت مسئوليت اعمال خود را داشته باشد و به خوبى خود و اموالش را اداره كند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nرغيبة :\r\nعملى كه پيامبر صلّى اللّه عليه و آله و سلّم اكثر اوقات انجام داده است و گاهى آن را ترك مىكرده است ، كه بالاتر از مستحب و نافله است و مترادف سنت مؤكد است ، مانند دو ركعت نماز سنت قبل از نماز صبح .\r\n\r\nركن :\r\nبخش مهم هرچيزى ، آن‌چه كه تكميل‌كننده و بخشى از ماهيت هر چيزى باشد . آن‌چه كه داخل در ماهيت و صحت هرچيزى متوقف بر آن باشد ، مانند ركوع كه ركن نماز است و به هيچ صورت از آن جدا نمىشود . نماز بدون ركوع متصور نيست ، يعنى از وجود آن وجود شىء و از عدم آن ، عدم شىء حاصل مىشود . فرق بين شرط و ركن آن است كه شرط خارج از ماهيت مشروط است و ركن داخل آن و بخشى از وجود آن است و يكى از اقسام حكم وضعى است .\r\nشرط و مشروط مانند وصف و موصوف است .\r\n\r\nركن قياس :\r\nوصف مناسبى كه در ثبوت حكم در اصل مؤثر است و هرگاه مانند آن در فرع يافت شود مانند اين حكم با قياس فرع بر آن ثابت مىشود .\r\n\r\nرواة الحديث :\r\nصحابه ، تابعين و تابعين تابعين هستند و غير از آن‌ها راوى شمرده نمىشود . ترمذى از ابن عمر روايت كرده است كه عمر در جابيه براى ما سخنرانى مىكرد و گفت : اى مردم ! من در جايى ايستاده‌ام كه پيامبر صلّى اللّه عليه و آله و سلّم مىايستاد . پيامبر صلّى اللّه عليه و آله و سلّم فرمود : من شما را به يارانم سپس به تابعين و تابعين تابعين سفارش مىكنم ، و بعد از آن‌ها دروغ انتشار مىيابد .\r\nرواج دروغ را بر انقراض عصر سوم مترتب نموده است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nز\r\n\r\nزعم :\r\nظن . خبرى كه احتمال صدق و كذب دارد ، ولى جانب كذب قوىتر است .\r\nسخن بدون دليل . زعم با فتح ، قول همراه با ظن و با ضم ، ظن بدون قول است . عرب‌ها هرسخنى را كه دروغ مىپنداشتند ، مىگفتند : زعم فلان .\r\nشريح گفته است : هرچيزى كنيه‌اى دارد و كنيه‌ى دروغ زعم است .\r\n\r\nزنديق :\r\nكسى كه به دينى معتقد نيست ، لائيك .\r\n\r\nالزيادة على النص :\r\nآن است كه خبر واحد مفيد حكمى زايد بر مقتضاى نص قطعى از قرآن يا سنت متواتر باشد . به گونه‌اى كه در ظاهر نصى كه بر آن افزوده شده دلالت آشكار براين حكم زايد و يا نفى آن نداشته باشد و اين متن زايد :\r\nالف - يا براى بيان نص قرآن است كه اكثر يا همه‌ى اصوليان آن را مىپذيرند .\r\nب - بيانگر حكمى است كه قرآن متعرض آن نشده است كه اكثر اصوليان آن را مىپذيرند .\r\nج - تغيير دهنده‌ى حكمى باشد كه قرآن متعرض آن نشده است كه اين ، مورد اختلاف اصوليان است . عده‌اى برآنند كه اين متن اضافى مستقل از متن اصلى نيست ، مانند اضافه‌كردن عبارتى غير مستقل يا شرط يا جزء يا سبب كه مورد پذيرش است ، اما كسانى كه معتقدند اگر رفع مخالف و ناسخ حكم متن اصلى باشد ، به آن اهميتى نمىدهند . در تقسيم‌بندى ديگرى آن را به سه قسم تقسيم كرده‌اند :\r\nيكم - اين‌كه هيچ ربطى به متن سابق ندارد ، مانند اين‌كه اول نماز واجب شده باشد ، سپس روزه واجب شده ، كه اين متن زائد به اجماع علما نسخ نيست .\r\nدوم - اگر متن زايد بر متن اصلى بر خلاف متن اولى باشد ، نسخ است .\r\nمانند تحريم گوشت الاغ اهلى و درندگان داراى دندان ناب و پرندگان داراى چنگال ، كه حرمت آن‌ها زايد بر چيزهايى است كه آيه‌ى 145 سوره‌ى انعام حرام كرده است .\r\nسوم - اگر زايد بر امر شرعى ، جزء يا شرط آن و متأخر از اصل باشد و نقش مكمل و متمم را داشته باشد ، اين قسم\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمورد اختلاف جمهور علما با حنفيه است ، جمهور علما آن را بيان نموده و تخصيص گفته‌اند و حنفيه آن را نسخ دانسته‌اند . مانند اضافه‌كردن تبعيد به مجازات صد تازيانه در مجازات زناكار متأهل .\r\nجمهور اضافه‌كردن خبر واحد و قياس را اجازه داده‌اند ، ولى حنفيه آن را جايز ندانسته و آن را نسخ دانسته‌اند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nس\r\n\r\nساعى :\r\nگردآورىكننده‌ى ماليات .\r\n\r\nسائل :\r\nپرسشگر ، كسى كه مىپرسد ، حكم خداوند درباره‌ى اين مسأله چيست ؟ و پس از ذكر حكم مىپرسد :\r\nدليل آن چيست ؟\r\n\r\nسبئية :\r\nپيروان عبد اللّه بن سبأ كه به حضرت على گفت : تو خدايى ، حضرت على او را به مداين تبعيد كرد . وى شخصى يهودى و يوشع بن نون را وصى موسى مىدانست . اولين كسى كه قائل به منصوب‌كردن امام بود و مىگفت :\r\nحضرت على نمىميرد ، رعد صداى او و برق خنده‌اش مىباشد ، در آينده بر زمين نزول مىكند و دنيا را پر از عدل مىكند و معتقد به غيبت و رجعت بود .\r\n\r\nسبب :\r\nريسمان ، راه رسيدن به مقصود .\r\nدر اصطلاح وصف ظاهر منضبطى است كه شارع آن را علامت و نشانه‌ى حكم شرعى - كه مسبب است - قرار داده به گونه‌اى كه از وجود آن وجود مسبب و از عدم آن عدم مسبب لازم آيد . مانند زوال خورشيد كه علامت وجوب نماز ظهر است . زوال در اين‌جا سبب حكم كه وجوب نماز است مىباشد كه از وجود زوال خورشيد وجوب نماز و از عدم زوال خورشيد عدم وجوب نماز لازم مىآيد . وصفى است ظاهر و منضبط كه دليل نقلى بر معرّف بودن آن براى وجود حكم ، نه تشريع حكم دلالت مىكند . در اين‌جا زوال خورشيد اماره‌اى است كه معرّف وجود نماز است ، مانند آيه‌ى  أَقِمِ الصَّلاةَ لِدُلُوكِ الشَّمْسِ  ( اسراء / 78 )\r\nبرخى مسبب را طريق براى حكم مىدانند ، بدون اين‌كه وجوب يا وجود به آن نسبت داده شود ، ولى گاهى در بين آن و بين حكم ، علتى فاصله مىشود كه به سبب نسبت داده نمىشود و سبب حقيقى ناميده مىشود .\r\nگاهى سبب به كسى كه مستقيما عملى را انجام داده است اطلاق مىشود ، مانند اين‌كه كسى چاهى را حفر كند و شخص ديگرى كسى را در آن بيندازد و بميرد چاه‌كن سبب است ، يعنى اين‌كه مسبب هلاك شده و دومى سبب مباشر است . بر اولى مسبب و بر مباشر سبب اطلاق مىشود .\r\nعده‌اى گفته‌اند : سبب و علت يكى هستند ، ولى عده‌ى ديگرى گفته‌اند :\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدر بينشان عموم و خصوص مطلق است ، پس هرعلتى سبب است ، ولى هرسببى علت نيست .\r\nسبب يا حسى است يا معنوى .\r\nسبب حسى مانند زوال خورشيد براى وجوب نماز ظهر . سبب معنوى آن است كه مرتبط با فعل و از لحاظ عقلى درك و تحقق وجود آن ممكن است ، مانند ارتكاب عمل حرام كه موجب مجازات است .\r\nسبب به اعتبار مقدور بودن براى مكلف يا غير مقدور بودن ، دو قسم است :\r\nسببى كه نه عمل مكلف است و نه در توان اوست . با اين وصف هرگاه سبب يافت شود ، حكم نيز يافت مىشود ؛ چون شارع از نظر عدم و وجود ، حكم را به آن ربط داده است و سبب ، اماره‌ى وجود حكم و علامت ظهور آن است ، مانند زوال خورشيد براى نماز و رؤيت هلال ماه رمضان براى وجوب روزه و بيمارى براى اباحه‌ى فطر .\r\n2 - سبب ، فعل مكلف و در توان اوست ، مانند سفر كه سبب مباح بودن افطار است و دزدى كه سبب قطع دست دزد است ، يا بيع كه سبب تملك است .\r\nپس سبب كمترين تأثيرى در حكم ندارد ، بلكه شارع است كه در هنگام وجود سبب حكم را واجب كرده است ؛ يعنى شارع ، سبب را علامت ارشاد مكلف به وجوب حكم شرعى قرار داده است . در يك تقسيم‌بندى ديگرى سبب بر سه قسم است :\r\n1 - سبب شرعى ، مانند صيغه به نسبت وجوب عتق .\r\n2 - سبب عقلى ، مانند تفكر كه موجب حصول علم است .\r\n3 - سبب عادى ، مانند قطع‌كردن هر گاه واجب باشد .\r\nسبب حقيقى :\r\nبا انتفاى شروط و امتناع موانع است ، كه خداوند است .\r\n\r\nسبب تام :\r\nمسبب با وجود سبب موجود مىشود .\r\n\r\nسبب غير تام :\r\nوجود مسبب بر آن متوقف است ، ولى مسبّب تنها با وجود آن موجود نمىشود .\r\n\r\nسبب معنوى :\r\nآن است كه مستلزم حكمت باعثه در تعريف حكم شرعى مىشود ، مانند اسكار كه علت تحريم هر مسكرى است كه يك امر معنوى است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nسبر و تقسيم :\r\nسبر در لغت به معناى آزمايش‌كردن و كسب اطلاع از مقدار عمق جراحت يا عمق چاه است و مسبار آلت آزمايش است . تقسيم هم بيان و اظهار چيزى به طرق مختلف مىباشد .\r\nمجموع اين دو حكم در اصطلاح علماى فن عبارت از اين است ؛ آن‌چه كه از اوصاف و حالات اصل يا مقيس عليه به نظر برسد ، يكى يكى مورد دقت و رسيدگى قرار گيرد ، هركدام كه براى علت بودن حكم صلاحيت ندارند ، باطل شود تا آن وصفى باقى بماند كه صلاحيت علت شدن حكم را داشته باشد . عمل سبر بعد از تقسيم است كه به برشمردن اوصاف - كه احتمال عليت را دارند - پرداخته مىشود و آن‌ها را به خاطر تصفيه و تنقيح و آزمايش گردآورى مىكنند .\r\nمثلا در مورد شراب اگر از طريق سبر و تقسيم درصدد تحقيق و جست‌وجوى علت حرام شدن آن برآييم ، كليه‌ى اوصاف متصوره‌ى آن را در نظر گرفته مىگوييم به علت حرام شدن شراب اين است كه از انگور گرفته شده يا به خاطر مايع بودن آن است يا به واسطه‌ى رنگ مخصوص يا طعم مخصوص يا بوى مخصوص يا به مناسبت خاصيت مست‌كنندگى مىباشد كه منجر به زوال عقل مىباشد . پس از بررسى تك تك اوصاف مزبور به اين نتيجه مىرسيم كه علت حرمت آن به خاطر درست كردن از انگور و نيز به سبب مايع بودن ، رنگ ، طعم و بو نيست ؛ چون هيچ كدام از اين اوصاف موجب مستى و زوال عقل نمىشود . بنابراين علت حرمت همان خاصيت مست‌كردن است كه موجب زوال عقل مىشود و هر چيز ديگرى داراى اين خاصيت باشد ، مشمول حكم حرمت مىشود . علماى اصول ، عمل در نظر گرفتن اوصاف انحصارى مقيس عليه را براى اختصار كلام ( حصر ) و عمل باطل‌كردن تدريجى آن‌ها را تا به وصف صالح براى عليت برسد ( ابطال ) مىنامند .\r\nسبر ، يعنى آزمايش وصف ، كه آيا صلاحيت عليت دارد يا خير ؟ تقسيم يعنى اين‌كه علت يا اين است يا آن .\r\nسبر و تقسيم يكى از راه‌هاى اثبات علت در قياس است .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nكسى كه به دنبال علت است ، اوصافى را كه تصور علت بودن آن‌ها مىرود تقسيم مىكند و مىگويد : علت اين حكم يا اين صفت است يا آن . سپس هريك از آن‌ها را آزمايش مىكند و برخى از آن‌ها را باطل اعلام مىكند تا آن‌چه را كه صلاحيت علت دارد ، باقى مىگذارد .\r\n\r\nسجده‌ى تلاوت :\r\nسجده‌اى كه هنگام تلاوت آيه‌ى سجده انجام مىشود و در نزد عامه‌ى اصوليان يكى از مستحبات است .\r\n\r\nسماعى :\r\nمنسوب به سماع ، در اصطلاح آن است قاعده‌ى كلى كه شامل جزيياتش باشد ، درباره‌ى آن ذكر نشده باشد .\r\n\r\nسد ذرائع :\r\nيكى از ادله‌اى است كه علما درباره‌ى استدلال به آن اختلاف دارند ؛ چون كلمه‌ى مركبى است . لازم است به تعريف اجزاى آن بپردازيم :\r\nسد ، يعنى مانع و بستن ، ذرايع جمع ذريعه ، يعنى وسيله است .\r\nيعنى منع وسايل فساد و قطع ريشه‌ى آن .\r\nمنع از مباحى كه امكان رساندن به حرام را دارد .\r\nمنع عمل جايز كه منجر به ارتكاب عمل حرام ديگرى مىشود .\r\nاگر ذريعه به‌طور قطع منجر به حرام شود ، منع آن واجب است ، مانند كندن چاه كه در تاريكى شخصى در آن بيفتد . همان‌گونه كه احتياطا سد آن واجب است ، هرگاه اكثرا منجر به حرام شود مانند فروش اسلحه در اثناى جنگ و فروختن انگور به سازنده‌ى شراب حرام است . اگر اكثرا منجر به حرام شود نه غالبا ، در بين اصوليان اختلاف است كه آيا سد آن واجب است يا خير ؟ مثل بيع‌هاى مهلت‌دار و بيع عينه ، ولى اگر به‌ندرت منتهى شود ، سد آن واجب نيست مانند كندن چاهى كه اكثرا منجر به سقوط افراد در آن نمىشود .\r\nذرايع داراى معناى عامى است كه سد و فتح است ، يعنى همان‌گونه كه مسدود مىشود ، همان‌گونه نيز مفتوح مىشود .\r\nمثال‌هاى سد ذرايع : منع زنان از بلند كوبيدن پا بر زمين ، تا مردان صداى پاى آنان را نشنيده و تحريك نشوند .\r\nمنع شخص از دشنام دادن به ديگران تا به او دشنام ندهند .\r\nمثال فتح ذرايع : پرداخت فديه به كشور غير اسلامى براى آزادى اسيران\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمسلمان ، با اين‌كه دادن مال به كافرانى كه با مسلمانان مىجنگند جايز نيست ، اما براى دفع ضرر بزرگ‌تر و جلب مصلحت بزرگ‌تر جايز است .\r\n\r\nسفسطه :\r\nيكى از انواع قياس‌هاى منطقى است و به معناى مغالطه است و اين اغلاط و خطايا از جهت لفظ است يا از جهت معنا يا از طريق حذف و اضمار يا در تركيب مقدمات وهمى به جاى مقدمات قطعى است .\r\nسفسطه ، يعنى به غلط انداختن مخالف و ساكت‌كردن اوست ، مانند اين‌كه كسى بگويد : جوهر در ذهن موجود است و هرچه در ذهن موجود باشد ؛ قائم به ذهن است و عرض است . پس نتيجه مىگيريم جوهر عرض است .\r\n\r\nسقيم از حديث :\r\nخلاف صحيح مانند قول برخى از اصوليان كه گفته‌اند :\r\nعمل راوى بر خلاف آن‌چه كه روايت كرده دليل بر سقيم بودن حديثى است كه روايت كرده است و در نتيجه به آن عمل نمىشود ، بلكه به عمل خود عمل مىكند نه به روايت .\r\n\r\nسند اجماع :\r\nمراد از آن ، دليل شرعيى است كه مجتهدان در حكم شرعيى كه بر آن اجماع كرده‌اند ، به آن استناد مىكنند . اين دليل شرعى گاهى آيه‌اى از قرآن است ، مانند اجماع علما بر تحريم نكاح جده‌ها با استناد به آيه‌ى  حُرِّمَتْ عَلَيْكُمْ أُمَّهاتُكُمْ  ( نساء / 23 ) ، كه مادران از هرجهت اصل انسان هستند . يا سنت است ، مانند اجماع علما بر تحريم جمع‌كردن بين زن و عمه يا خاله‌اش با استناد به حديث « لا تنكح المرأة على عمتها و لا على خالتها » و گاهى مصلحت است ، مانند اجماع صحابه بر گردآورى قرآن در يك مصحف و گاهى عرف با قياس است . هراجماعى كه سندش كتاب يا سنت باشد ، با تغيير زمان و مكان و عرف تغيير نمىكند و اما آن‌چه كه سندش مصلحت يا عرف يا قياس باشد ، محل اجتهاد مجدد است .\r\n\r\nسند استحسان :\r\nمراد از آن دليل شرعى خاص است كه مقتضى عدول از عمل به مقتضاى قياس جلى و عمل به مقتضاى قياس خفى است . اين دليل گاهى نص قرآنى يا حديث است\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n( استحسان سنت ) يا عرف ( استحسان عرف ) يا ضرورت و مصلحت ( استحسان ضرورت ) يا اجماع ( استحسان اجماع ) است .\r\n\r\nسند حديث :\r\nزنجيره‌ى راويان حديث كه بعضى از آن‌ها از بعضى ديگر روايت كرده‌اند .\r\n\r\nسند قول :\r\nدليل يا قاعده يا اصل عامى كه قولى بر آن بنا مىشود .\r\n\r\nسنت :\r\nدر لغت به معناى راه ، عادت و سيره است . در اصطلاح ، آن‌چه كه از قول ، فعل يا تقرير از پيامبر صلّى اللّه عليه و آله و سلّم غير از قرآن روايت شده باشد . سنت اعم از حديث است ؛ چون شامل قول ، عمل و تقرير مىشود ، ولى حديث تنها شامل قول مىشود و در دلالت بر تشريع ، قول قوىتر از فعل است ؛ چون فعل احتمال اختصاص به پيامبر صلّى اللّه عليه و آله و سلّم را دارد .\r\nدر فقه به عبادات نافله‌اى كه از پيامبر صلّى اللّه عليه و آله و سلّم روايت شده‌اند ، اطلاق مىگردد . آن‌چه كه شارع از مكلف انجام دادنش را خواسته است ، اما بدون قطع و جزم . واقعيت عملى در تطبيق شريعت در عصر نبوت ، يعنى وضعيتى كه در عصر اول به آن عمل مىكردند . گفته‌اند : امام اوزاعى امام سنت بوده است ، يعنى در شناخت واقعيت عملى در تطبيقات شريعت در عصر نبوت امام بوده است و در حديث امام نبوده است . امام سفيان ثورى هم در حديث و هم در سنت امام بوده است ، ولى امام مالك در شناخت حديث و سنت امام بوده است .\r\n\r\nسنت راتبه :\r\nسنتى كه پيامبر صلّى اللّه عليه و آله و سلّم بر انجام آن مداومت داشته و جز به ندرت آن را ترك نكرده است و سنت هدى نيز ناميده مىشود .\r\n\r\nسنت زوائد :\r\nسنتى است كه پيامبر صلّى اللّه عليه و آله و سلّم بر آن مواظبت داشته تا اين‌كه براى او به صورت عادت درآمده است و گاه گاهى آن را ترك مىكرده است . دليل زايد ناميدن براى آن است كه از مكملات دين و از شعارهاى قطعى آن نيست . مانند شيوه‌ى لباس پوشيدن ، نشستن ، خوردن و خوابيدن . ترك اين سنت موجب كراهت و ملامت نيست ، بلكه كراهت تنزيهى است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nسنت عين :\r\nآن است كه انجام آن از هر فردى خواسته شده است ، اما نه به طور جزم و قطع ، مانند سنت‌هاى راتبه و خواندن دعاهاى مأثور .\r\n\r\nسنت كفايى :\r\nانجام آن از هرفردى خواسته نشده ، بلكه مجرد حصول آن كافى است ، مانند جماعت خواندن نماز تراويح .\r\n\r\nسنت مؤكد :\r\nشارع انجام آن را به‌طور مؤكد از مكلف خواسته است ، مانند اعتكاف در ده روز آخر ماه رمضان در مسجد .\r\n\r\nسنت هدى :\r\nسنتى كه مؤكد و نزديك به واجب است كه انجام دهنده‌اش مشمول پاداش و ترك‌كننده‌اش مستحق ملامت است ، مانند نماز جماعت و اذان .\r\nسنت يا متواتر است يا واحد ، كه درباره‌ى آن‌ها توضيح داده شد ، اما نسبت سنت نبوى با قرآن اين است يا احكام قرآن را مورد تأكيد و موافقت قرار مىدهد ، يا تبيين‌كننده و تفصيل دهنده‌ى مجمل‌هاى قرآن است ، يا مطلق و عام را مقيد و مخصص مىگرداند يا بيانگر احكام جديدى است كه در قرآن به صراحت ذكر نشده‌اند .\r\n\r\nسؤال تعديه :\r\nآن است كه معترض در اصل ، معنايى را غير از معنايى كه مستدل تعيين كرده است ، تعيين كند و به وسيله‌ى آن با او معارضه نمايد ، سپس به مستدل بگويد : آن‌چه كه تو به عنوان علت ذكر كرده‌اى ، هرچند به فرع مورد اختلاف تسرى مىكند و همين‌طور آن‌چه كه من به عنوان علت آورده‌ام ، به فرع ديگرى كه مورد اختلاف است ، تعدى مىكند و هيچ كدام اولى و ارجح از ديگرى نيستند .\r\nمانند قول مستدل بر درست بودن مجبوركردن دوشيزه بر نكاح با قياس كردن بر صغيره ، معترض مىگويد :\r\nبكارت هرچند به دوشيزه‌ى بالغ تعدى مىكند . نابالغ بودن نيز به بيوه‌ى نابالغ تعدى مىكند پس مجبوركردن او جايز نيست ؛ چون اجبار بيوه جايز نيست . پس معترض در مثال قبلى آن‌چه را كه مستدل تعيين كرده بود ، تغيير داد و به خاطر تلاش براى ابطال استدلال او با دليلش مخالفت كرد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nسؤال مزاحمت :\r\nاظهاركردن وصفى در اصل ، كه صلاحيت علت مستقلى براى حكم يا جزء علت را دارد و در فرع نيست ، خواه اين‌كه وصف مناسب يا شبه وصف باشد . اگر علت تشبيهى باشد ، يعنى مستدل در بين اصل و فرع به وسيله‌ى امرى كه در بين آن‌ها مشترك است جمع كند ، پس معترض وصفى را كه فارق بين اصل و فرع است آشكار مىكند و اين سؤال ، سؤال معارضه ناميده مىشود .\r\n\r\nسور سالبه‌ى جزئيه :\r\nالفاظى كه بر سلب محمول از بعضى از افراد موضوع دلالت مىكنند . مانند ليس بعض ، ليس كل ، ما كل و در شرطيه ، قد لا يكون و ليس كلّما .\r\n\r\nسور سالبه‌ى كليه :\r\nالفاظى كه بر سلب محمول از همه‌ى افراد موضوع دلالت مىكنند ، مانند لا شىء و لا واحد نكره ، در سياق نفى .\r\n\r\nسور طوال :\r\nهفت سوره‌ى قرآن هستند : بقره ، آل عمران ، نساء ، مائده ، انعام ، اعراف و انفال .\r\n\r\nسور قضيه :\r\nلفظى است كه بر كميت افراد موضوع دلالت مىكند .\r\n\r\nسور مئون :\r\nسوره‌هايى هستند كه آياتشان صد يا نزديك به آن است .\r\n\r\nسور مثانى :\r\nسوره‌هايى هستند كه تعداد آياتشان كمتر از صد آيه است .\r\n\r\nسور موجبه‌ى جزئيه :\r\nالفاظى هستند كه بر ثبوت محمول براى بعضى از افراد دلالت مىكنند ، مانند بعض ، واحد ، كثير ، قليل و ربما .\r\n\r\nسور موجبه‌ى كليه :\r\nالفاظى كه بر ثبوت محمول براى همه‌ى افراد موضوع دلالت مىكنند ، مانند كل ، جميع ، عامه و كافه .\r\n\r\nسياست شرعيه :\r\nعمل ولى امر مسلمين در احكام اجتهادى به آن‌چه كه مقاصد شريعت را محقق مىنمايد و ظواهر برخى از نصوص را ترك مىنمايد ؛ چون اگر به ظواهر نصوص عمل كند موجب ضرر و زيان‌هاى زيادى به مصالح مردم در شرايط اضطرارى مىشود ، مانند اين‌كه امام عمل مباحى را ممنوع نمايد ؛ چون ممنوع نكردن منجر به ضرر زدن به مصالح عمومى مىشود .\r\nمانند ممنوع‌كردن ازدواج كارمندان سفارت‌خانه‌ها و مراكز نظامى با زنان اهل كتاب .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nسياق كلام :\r\nتتابع كلام و اسلوبى كه بر آن جارى است ، مانند اين‌كه گفته‌اند :\r\nدر فهم نصوص اجتهاد نمىشود ، مادامى كه سياق آن فراگير نباشد .\r\n\r\nسيره‌ى عقلا :\r\nعلاقه و گرايش عمومى عقلاى متدين به رفتار خاصى بدون اين‌كه شرع تأثير مستقيمى در ايجاد آن داشته باشد . مانند عمل عقلا به ظاهر كلام متكلم و اين سيره را استقرايى شمرده‌اند كه نتيجه‌ى عوامل مختلف و سبب‌هاى ديگر است كه گرايش عقلا و تصرفات آنان مطابق آن تغيير مىكند .\r\n\r\nسيره‌ى متشرعه :\r\nرفتار عمومى متدينان در عصر تشريع ، مانند توافق آنان در ندادن خمس در ميراث . در نزد برخى اصوليان دليل استقرايى شمرده مىشود ؛ چون با مجموعه‌ى آن قرينه‌هايى براى اثبات امر يا نفى تشكيل مىدهد .\r\n\r\nسيره‌ى نبوى :\r\nاقوال ، افعال ، تقريرات ، اوصاف جسمى و اخلاقى پيامبر هستند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nش\r\n\r\nشاذ :\r\nمخالف و مناقض .\r\nهرآن‌چه كه مخالف قياس و قاعده - بدون توجه به اندك بودن يا زياد بودن آن - باشد .\r\nهرآن‌چه كه مخالف تا عده‌ى عمومى يا قياس يا عرف مردم باشد .\r\nشاذ يا مقبول است يا مردود . شاذ مقبول بر خلاف قياس است ، ولى مقبول فصحا و بليغان است . شاذ مردود مخالف قياس است و مقبول فصحا و بلغا نيست .\r\nفرق بين شاذ ، نادر و ضعيف :\r\nشاذ ، در كلام عرب زياد است ، ولى بر خلاف قياس است .\r\nنادر : كم‌ياب است ، ولى مطابق قياس است .\r\nضعيف : حكم آن ثابت نشده است .\r\nحديث شاذ : حديثى است كه راوىاش در روايت ، مخالف ديگر راويان ثقه باشد .\r\nقرائت شاذ : قرائتى كه مخالف قرائت متواتر باشد .\r\n\r\nشارع :\r\nمبين احكام .\r\nكسى كه احكام را براى زندگى فرد و جامعه در دنيا و آخرت تنظيم مىكند و مراد از آن كتاب و سنت است و ( كتاب و سنت ) دو منبع اساسى براى وضع احكام عقيدتى ، عملى ، اخلاقى براى بندگان مىباشد .\r\n\r\nشافعيه :\r\nپيروان امام شافعى در اصول و فقه .\r\nاصوليانى كه در تأليف ، روش اصالت دادن به قواعد و بيان مبادى و وضع قوانين بدون مراجعه به احكام مدون فقهى پيشين را اتخاذ كرده‌اند و قواعد اصولى را كه تأسيس كرده‌اند ، حاكم بر فروع فقهى مدون و مأثور از ائمه‌ى پيشين نموده‌اند ؛ چون احكام فقهى در نزد آنان محكوم قواعد و تابع آن‌هاست و هرگاه حكم فرعى با قاعده تعارض داشته باشد ، حكم به ابطال فرع يا حداقل تعديل آن داده مىشود . سبب شافعيه ناميدن آنان ، براى آن است كه امام شافعى اولين كسى است كه مبتكر اين روش است و در كتاب الرساله بر آن اعتماد كرده است . گفته‌اند : دليل شافعيه ناميدن آنان براى آن است اكثر كسانى كه در\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاصول طبق اين روش تأليف نموده‌اند ، از علماى شافعيه هستند ، هرچند نوآورىها و ابتكارات جالبى از سوى علماى مذهب مالكى ، حنبلى و ظاهرى در اين روش انجام شده است .\r\nهمچنين اين روش ، روش جمهور ناميده شده است ؛ چون اكثر علماى مذاهب چهارگانه از آن پيروى كرده‌اند و روش متكلمان نيز ناميده شده است چون بسيارى از متكلمان اشاعره و معتزله در تأليفات اصولى ، اين روش را به كار گرفته‌اند ؛ زيرا اين برنامه و روش با بحث‌هاى عقلى و ديدگاه آزاد آنان درباره‌ى حقايق محض موافق است . امرى كه موجب كثرت فرضيات و تئورىها و آراى فلسفى و منطقى در كتاب‌هاى اصولى شده است . كتاب الرساله‌ى امام شافعى ، برهان جوينى ، العمد عبد الجبار معتزلى ، المعتمد از ابو الحسن بصرى ، المستصفى از غزالى ، المحصول از رازى و الإحكام از آمدى مهم‌ترين كتاب‌هايى هستند كه مطابق اين روش نگاشته شده‌اند .\r\n\r\nشأن :\r\nامر و حال .\r\nجمع در بين اصل و فرع به وسيله‌ى وصفى كه توهم شمول آن بر حكمتى كه منجر به حكم نامعين است . مانند سخن امام شافعى درباره‌ى نيت در وضو و تيمم ؛ طهارتان فأنى تفترقان .\r\n\r\nشبه - اشتباه :\r\nوصفى كه مناسب حكم نيست ، ولى براى آن‌چه كه مناسب آن است لازم مىباشد . اشتراك دو چيز در وصف ، مانند اشتراك دو جسم در سياهى و گاهى صفت مفيد حكم عقلى يا سمعى است و هدف فقها حكم نقلى است .\r\n\r\nشبهه :\r\nتردد در بين حلال و حرام .\r\n\r\nشبهه‌ى تحريميه :\r\nمراد از شبهه‌ى تحريميه آن است كه مجتهد مفصلا حقيقت عملى را مىداند و به‌طور يقين مىداند كه واجب نيست ، ولى درباره‌ى حكم خاص آن در نزد خداوند ، جاهل است و شك دارد . آيا حرام است يا مكروه ؟ يعنى يا ترك مشكوك‌فيه به‌طور حتمى واجب است يا انجام آن جايز نيست ، اما نه به طور حتمى و الزام . حكم اين شبهه در نزد اكثر علما ترك‌كردن هرآن‌چه كه احتمال حرمت آن هست ، مىباشد . به\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nگونه‌اى كه علم و يقين با پيروى و فرمان‌بردارى حاصل شود .\r\n\r\nشبهه‌ى حكميه :\r\nمراد از شبهه‌ى حكميه آن است كه امر مشكوك‌فيه از مخترعات شارع است و تنها او مىتواند آن را بيان كند و تفسير نمايد و شك درباره‌ى اين شبهه به شك درباره‌ى خود تكليف برمىگردد ، نه در فعلى كه تكليف به آن تعلق مىگيرد و سبب ايجاد چنين شكى عدم وصول أدله يا قصور دلالت آن‌هاست . مانند اين‌كه مكلف در حكم واقعه‌اى شك كند كه آيا حلال است يا حرام ؟ يا در ركن بودن يا شرط بودن فعلى در يكى از عبادت‌ها شك كند .\r\n\r\nشبهه‌ى مفهوميه :\r\nمراد از آن شك كردن درباره‌ى دلالت لفظ و معناى آن است ، به گونه‌اى كه جز با بيان خاصى فهميده نمىشود و اگر مشكوك‌فيه شرعى باشد ، از شارع استفسار مىشود و اگر لغوى باشد ، از اهل لغت و اگر عرفى باشد ، از اهل عرف استفسار مىشود .\r\n\r\nشبهه‌ى موضوعيه :\r\nمراد آن است كه درباره‌ى حكم جزيى براى حادثه‌ى جزيى به خاطر سببى كه ربطى به شرع و شارع ندارد ، شك مىكند . مانند اين‌كه درباره‌ى مايع معينى شك كند كه آيا حلال است يا حرام ؟\r\nبرخى از اصوليان اين شبهه را مصداقيه مىدانند و شك درباره‌ى اين شبهه به شك درباره‌ى فعلى كه تكليف به آن تعلق مىگيرد برمىگردد ، نه درباره‌ى خود تكليف كلى و سبب درباره‌ى اين شك اشتباه در امور خارجى است نه شرع و ادله‌ى شرعيه .\r\n\r\nشبهه‌ى وجوبيه :\r\nمراد از آن اشتباه واجب با غيرحرام است و مكلف قادر بر موافقت قطعى است : يعنى فعل مشكوك‌فيه يا انجام آن حتما واجب يا ترك آن جايز است . اما نه به نحو الزام .\r\nمانند شك درباره‌ى وجوب رؤيت هلال به خاطر آگاهى از فرارسيدن ماه رمضان يا عيد فطر يا قربان . اين شبهه يا سبب آن به خاطر عدم نص يا اجمال آن با تعارض در بين نصوص است و اگر سبب آن يكى از اين‌ها باشد شبهه‌ى حكميه ناميده مىشود چون شك از جهت شارع است و اگر سبب آن شبهه در امور خارجى باشد ،\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nموضوعيه ناميده مىشود و شارع در آن دخالتى ندارد .\r\n\r\nشرط :\r\nعلامت و نشانه .\r\nوصف ظاهر منضبطى است كه مكمل مشروط است ، از عدم آن عدم حكم ولى از وجود آن وجود حكم لازم نيست . مانند وضو به نسبت نماز و حول به نسبت زكات نقدين كه مكمل ملكيت نصاب و شرط در ملكيت نصاب است تا زكات در آن واجب شود . شرط مغاير مشروط ، ولى در همان وقت مكمل آن است ، مانند حضور شاهدين كه شرط صحت عقد زواج است .\r\nبه زودى گفته است : اسمى است كه وجود به آن تعلق مىگيرد نه وجوب .\r\n\r\nشرط أداء :\r\nآن است كه وجوب اداى حكم از لحاظ شرعى بر آن متوقف است ، مانند فرارسيدن وقت به نسبت نماز كه شرط وجوب اداى نماز است و اگر نباشد ، نماز واجب نيست .\r\n\r\nشرط اسمى :\r\nآن است كه حكم در كل بر آن متوقف است ، همراه با نسبت ندادن حكم به آن . به گونه‌اى كه در هنگام وجود آن حكم موجود مىشود . اصوليان اسم شرط خارج از عادت را بر آن اطلاق كرده‌اند ، مانند اين‌كه مردى به زنش بگويد : اگر وارد اين خانه و اين خانه شدى مطلقه‌اى .\r\nاولين شرط يك شرط صورتى محسوب مىشود : چون حكم در كل بر آن متوقف است و شرط حكمى محسوب نمىشود ؛ چون حكم در هنگام وجود آن متحقق نمىشود .\r\nبنابراين اگر در حالى كه در قيد نكاح اوست ، وارد دو خانه شود ، بالاتفاق مطلقه مىشود و اگر او را بائنه نمايد ، سپس وارد خانه‌ى ديگر شود به اتفاق علما مطلقه نمىشود و اگر او را بائنه نمايد و وارد يكى از دو خانه شود و سپس او را نكاح نمايد و وارد خانه ديگر شود ، در نزد برخى از فقها مطلقه مىشود .\r\n\r\nشرط جعلى :\r\nشرطى است كه مكلف در عقود و معاملات وضع مىكند و صحت اين شرط به‌طور مطلق بر مقدار موافقت آن با احكام شرعى متوقف است ، همان‌گونه كه رد آن به ميزان مخالفت با احكام شرعى متوقف است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nشرط صحت :\r\nآن است كه صحت حكم از نظر شرعى بر آن متوقف است ، به گونه‌اى كه اگر معدوم شود حكم درست نيست ، مانند وضو كه شرط صحت نماز است .\r\n\r\nشرط لزوم :\r\nآن است كه وجود آن براى لزوم چيزى شرط است ، مانند اهليت تصرف كه شرط لزوم بيع است . پس هرگاه يكى از طرفين عقد اهليتش ناقص بود ، اجراى بيع در گرو موافقت ولى اوست .\r\n\r\nشرط مكمل سبب :\r\nشرطى است كه شامل حكمتى كه مكمّل و مقوى براى حكمت سبب است مىباشد ، مانند شرط گرفتن گذشت يك سال بر مالكيت نصاب در وجوب زكات . اين شرط حكمتى را كه مقتضى قرار دادن مالكيت نصاب به عنوان سبب در وجوب زكات است تقويت و تأكيد مىنمايد . حكمت بودن ، نصاب به عنوان قرينه‌اى است كه بر ثروت‌مندى دلالت مىكند و گذشت سال ، ثروت‌مندى را تقويت و تأكيد مىنمايد .\r\n\r\nشرط مكمل مسبّب :\r\nآن است كه در حكم شرط گرفته شده است و معنايش را تأكيد مىكند ، مانند موت حقيقى يا حكمى مورث و حيات وارث در وقت وفات مورث ، كه مرگ مورث و زنده بودن وارث ، شرط براى حكم ارثند كه سبب آن خويشاوندى يا زوجيت است .\r\n\r\nشرط نفاذ :\r\nآن است كه وجودش براى نافذ بودن عقد از لحاظ شرعى شرط است و بر موافقت يا مخالفت كسى متوقف نيست . مانند اجازه دادن ولى به كودك مميّز براى بيع كه اين اجازه شرط نافذ بودن بيع كودك مميّز است ، كه اگر تخلف كرد از نظر شرع عقد نافذ نيست .\r\n\r\nشرط وجوب :\r\nآن است كه از لحاظ شرعى وجوب امر مشروط بر مكلف متوقف بر آن است ، مانند بلوغ به نسبت كودك كه وجوب نماز بر كودك بر آن متوقف است .\r\n\r\nشرط حكم :\r\nآن است كه عدم شرط مستلزم حكمى است كه مقتضى نقيض حكم است ، مانند وضو براى نماز كه شرط حكم است و عدم طهارت در هنگام قادر بودن بر آن و انجام نماز مقتضى نقيض حكمت نماز\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاست كه عذاب است و نقيض رسيدن پاداش است .\r\n\r\nشرط سبب :\r\nمراد از آن اخلال عدم شرط در حكمت سبب است ، مانند قدرت بر تحويل كالاى فروخته شده ؛ چون قدرت بر تحويل آن شرطى است كه سبب ثبوت مالكيت است كه مشتمل بر مصلحتى است و آن نياز به خريدن كالاست كه متوقف بر قدرت در تحويل دادن است و عدم آن مخلّ حكمت مصلحتى است كه بيع براى آن تشريع شده است .\r\nشرط بر چهار قسم است : شرعى مانند طهارت براى نماز ، عقلى مانند زنده بودن براى علم ، عادى مانند غذا خوردن براى زندگى ، لغوى مانند ادات ان ، لو ، إذا . شرط در تحقق حكم تكليفى مانند گذشت سال براى مالكيت نصاب كه موجب زكات مىشود .\r\nشرط در تحقق حكم وضعى مانند احصان در زنا كه شرط در وجوب مجازات سنگ‌سار است .\r\n\r\nشرع :\r\nدر لغت به معناى بيان و اظهار است . همه‌ى احكامى كه خداوند در ارتباط با عبادات ، معاملات ، مجازات و احوال شخصيه براى بندگانش تشريع كرده است .\r\n\r\nشرع من قبلنا :\r\nاحكامى كه خداوند براى امت‌هاى پيش از ما تشريع نموده و به وسيله‌ى يكى از پيامبران به آنان ابلاغ كرده است ، مانند شريعت ابراهيم ، موسى و عيسى و بر چند قسم است :\r\n1 - آن‌چه كه در شريعت اسلام ذكر شده و بر مسلمانان واجب يا سنت است ، همان‌گونه كه بر گذشتگان واجب يا سنت بود . ما به چنين حكمى براى آن عمل مىكنيم كه در شريعت اسلام ذكر شده است ، مانند روزه كه هم بر ما و هم بر پيشينيان واجب است ( بقره / 183 ) . همچنين قربانىكردن كه براى ما سنت است ، همان‌گونه كه براى ابراهيم عليه السّلام سنت بوده است .\r\n2 - احكامى كه در شريعت ما وارد شده و بر حرمت آن‌ها بر گذشتگان و مباح بودن آن‌ها بر ما دلالت دارد ، مانند حرمت حيوانات چنگال‌دار و پيه و چربى گاو بر يهود ( انعام / 145 ) . در چنين احكامى علما معتقدند هرآن‌چه را كه شريعت ما حلال كرده باشد ، حلال و هرآن‌چه را حرام كرده باشد ، حرام است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n3 - احكامى كه در كتاب‌هاى پيشين ذكر شده ، ولى در قرآن و سنت اشاره‌اى به آن‌ها نشده است ، چنين احكامى معمول به نيستند ؛ چون ما مأمور به پيروى احكامى هستيم كه بر پيامبر صلّى اللّه عليه و آله و سلّم نازل شده‌اند ، پس احكام مذكور شريعت ما نيستند .\r\n4 - احكامى كه در شريعت ما ذكر شده‌اند كه نه مورد تأييد قرار گرفته‌اند و نه مورد مخالفت ( مائده / 45 ) . چنين احكامى از تعداد انگشتان دست كمتر هستند و علما درباره‌ى حجيت آن‌ها اختلاف دارند .\r\nبرخى از علما آن‌ها را معتبر دانسته و پيروى از آن‌ها را لازم مىدانند ، اين ديدگاه علماى حنفيه ، مالكيه و روايتى از احمد و برخى از شافعيه است ، ولى اكثر شافعيه و روايتى از امام احمد آن را حجت نمىدانند .\r\n\r\nشروط خطاب التكليف :\r\nشرطهايى هستند كه به خطاب التكليف مربوطند و آن‌ها اوصافى هستند كه مكمل مشروط در آن‌چه كه حكم آن اقتضا مىكند مىباشند ، مانند طهارت و ستر عورت كه شروط نمازند و مكمل عمل نماز .\r\n\r\nشروط خطاب الوضع :\r\nاوصافى هستند كه مكمل مشروط در آن‌چه كه اقتضا مىكند ، مثل حول در زكات و احصان در سنگ‌ساركردن متأهل .\r\nشريعت : مجموعه‌اى از اصول ، عقايد ، مبادى و نهادهاى سياسى ، اجتماعى ، اقتصادى و جنايى است كه خداوند براى تنظيم زندگى فردى و اجتماعى انسان‌ها تشريع كرده است . اين نهادها و مبادى به سبب عموميت ، ثبات ، توازن ، دوام و منبع و منشأ الهى بودن آن‌ها و تغييراتى كه در تطبيق بعضى از آن‌ها حادث مىشود ، متمايز مىگردند . اين ، در نتيجه‌ى تغيير فهم مردم و تفاوت سطح درك مقاصد و اهداف است و هيچ تغييرى در ماهيت نهادها و گوهر آن‌ها ايجاد نمىشود .\r\n\r\nشعيره :\r\nآن‌چه كه شارع به آن امر نموده يا انجام آن را مستحب شمرده است .\r\nاحكامى كه نماد مبادى و اصول كلى اسلام هستند ، مانند حج كه شارع به آن امر كرده و بيانگر توحيد و فرمان‌بردارى خداوند است .\r\n\r\nشكر :\r\nتوصيف نيكو به جهت تعظيم و تمجيد به خاطر نعمت . انسان\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nنعمت‌هايى را كه خداوند به او داده است ، در همان راهى كه خداوند خواسته به كار گيرد .\r\n\r\nشهرت حديث :\r\nحديث مشهور حديثى است كه راوى آن در اول سند يك نفر و سپس در آخر سند راويان زيادى كه به حد تواتر برسند آن را روايت كنند .\r\n\r\nشهرت عملى :\r\nآن است كه در بين فقها عمل به روايت و فتوا دادن به آن مشهور شود و فقهاى بسيارى برآنند كه شهرت ، عمل به روايت را تقويت مىكند . هرچند از حيث سند ضعيف باشد .\r\n\r\nشهرت فتوائيه :\r\nمراد از آن شهرت فتوا در بين فقها همراه با جهل به مدرك و دليل آن است و اين شهرت موجب مقبوليت فتوا در نزد اكثر علما نمىشود .\r\n\r\nشورى :\r\nطلب شناخت رأى ديگران درباره‌ى يك مسأله .\r\nنظر دانشمندان و انديشمندان درباره‌ى موضوعى كه مستقيما نصى از كتاب و سنت درباره‌ى آن نيامده است . مانند مشورت با علما و متخصصان درباره‌ى موضع‌گيرى شرعى درباره‌ى مسائل جديد ، مانند تلقيح مصنوعى .\r\n\r\nشىء :\r\nآن‌چه كه درست است دانسته شود چه معدوم و چه موجود .\r\nگفته‌اند : شىء يعنى وجود و در نزد اهل سنت نام همه‌ى موجودات است چه عرض يا جوهر . موجودى است كه در خارج ثابت و تحقق يافته است .\r\nثبوت ، تحقق ، وجود و كون ، الفاظ مترادفند .\r\n\r\nشك :\r\nآن‌چه كه طرفينش متساويند ، جايز دانستن دو امر كه بر يكديگر مزيتى ندارند . شك ، گونه‌اى از جهل و اخص از آن است ؛ چون جهل ناآگاهى به دو نقيض است . پس هرشكى جهل است ، ولى هرجهلى شك نيست .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nص\r\n\r\nصالح :\r\nاصطلاحى در حديث كه مراد از آن صحيح و حسن است كه صلاحيت استدلال دارند .\r\n\r\nصحابى :\r\nهركس كه در عرف اهل زبان همراهى و همنشينىاش طولانى باشد . صحابى در قرآن و سنت تعريف نشده است . اصوليان گفته‌اند : كسى كه يك يا دو سال با پيامبر صلّى اللّه عليه و آله و سلّم همراه بوده و در يك يا دو غزوه با او شركت داشته است ، ولى در حقيقت صاحب به كسى گفته مىشود كه همراه و همدم باشد و اين همراهى طولانى مىباشد . تعريفى كه اهل حديث از صحابه نموده‌اند ، اين‌گونه است : هر كس پيامبر صلّى اللّه عليه و آله و سلّم را ديده و بر اسلام مرده باشد ، كه تعريفى نارساست ؛ چون در تعريف ، اول بايد به حقيقت شرعى سپس به عرف و به حقيقت لغوى مراجعه كرد .\r\n\r\nصبى مميّز :\r\nكودكى كه قدرت تمييز و تشخيص در بين صحيح و باطل را قبل از رسيدن به سن بلوغ دارد و اهليتش اداى ناقص است .\r\n\r\nصحت :\r\nترتب آثار شرعى بر افعال ، اسباب و شروط مشروعى كه مكلف انجام مىدهد . موافقت با امر شارع و ترتب آثار در دنيا و در آخرت ، مانند اداى نماز با همه‌ى اركان و شروط كه در حقيقت نماز صحيح است : يعنى مجزى و موجب برائت ذمه و مسقط قضاست و در معاملات هرگاه بيعى شرطها و اركانش كامل باشد ، بيع صحيح است : يعنى بيع صحيح موجب انتقال مالكيت و مباح بودن انتفاع و تصرف در مملوك مىشود .\r\nموافقت فعل ذى الوجهين با شرع ، يعنى گاهى فعل به سبب دارا بودن شروط و اركان موافق شرع ، مراد و احكام خداوند است و گاهى به سبب دارا نبودن شروط و اركان ، مخالف شرع ، مراد و احكام خداوند است .\r\nعبادت مانند نماز ، عقود مانند بيع . ابن جزى گفته است : صحت در نزد متكلمان آن است كه موافق امر باشد و در نزد فقها مسقط قضا . نماز كسى كه نسبت به داشتن وضو ظن دارد ، در نزد متكلمان صحيح است ، ولى در نزد فقها صحيح نيست . اختلاف درباره‌ى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nتسميه است نه در حكم و صحت اعم از اجزا مىباشد ؛ چون اجزا تنها واجب متصف به آن مىشود .\r\n\r\nصحف :\r\nجمع صحيفه و آن پاره‌اى از پوست يا ورقى است كه بر روى آن نوشته مىشود . در اصطلاح اوراقى است كه قرآن در زمان ابو بكر صديق رضى اللّه عنه بر روى آن‌ها نوشته شده بود و سوره‌هايى بودند كه آياتشان مرتب شده بود .\r\n\r\nصحيح :\r\nتصرفى كه جامع اركان و شروط معتبر شرعى باشد و يكى از انواع حكم شرعى وضعى است .\r\nموافقت فعل ذى الوجهين در اصل و وصف با شرع . آن‌چه كه انجام به آن تعلق گيرد و داراى اهميت باشد ، مانند جايز بودن انتفاع در بيع و استمتاع در نكاح كه اثر صحت است .\r\n\r\nصريح :\r\nلفظى كه معناى مراد از آن به سبب كثرت استعمال چه حقيقى چه مجازى كاملا واضح باشد و مقابل آن كنايه است .\r\n\r\nصفت :\r\nاسمى است كه بر بعضى از احوال ذات دلالت مىكند ، مانند بلندى ، عقل .\r\n\r\nصنف :\r\nهر كليى كه اخص از نوع است و با باقى اصناف نوع در تمام ماهيت مشترك است و با يك امر عارضى خارج از ماهيت متمايز مىشود . هر قسم از نوع صنف ناميده مىشود .\r\nتنويع جنس به اعتبار فصول داخلى در ماهيت اقسام است و تصنيف نوع به اعتبار خواص خارجى از ماهيت اقسام است ، مانند تصنيف انسان به شرقى و غربى و عالم و جاهل .\r\n\r\nصواب :\r\nرسيدن به حق .\r\nامرى است كه در نفس الامر ثابت است و انكار آن جايز نيست .\r\nصواب در مقابل خطا كه در فروع و مسائل اجتهادى به كار مىرود و حق و باطل در اصول و معتقدات استعمال مىشود . جرجانى گفته است : اگر از مذهب ما و مذهب مخالفين ما سؤال كنند ، لازم است در پاسخ بگوييم :\r\nمذهب ما صواب است و احتمال خطا دارد و مذهب مخالف خطاست و احتمال صواب دارد ، ولى اگر از اعتقادات ما بپرسند ، لازم است بگوييم : عقيده‌ى ما حق و عقيده‌ى مخالف باطل است .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nفرق بين صواب ، صدق و حق :\r\nصواب امرى است كه در نفس الامر ثابت و انكار آن جايز نيست .\r\n\r\nصدق :\r\nآن‌چه كه در ذهن است مطابق با خارج باشد .\r\nحق : آن‌چه كه در خارج است با آن‌چه كه در ذهن است مطابق باشد .\r\nفقها گفته‌اند : آراى فقهى ما صواب و احتمال خطا دارند و آراى مخالفان خطا و احتمال صواب دارند .\r\n\r\nصيغ الإباحه :\r\nالفاظ و قرينه‌هايى كه بر مخير بودن مكلف در بين انجام و ترك فعل دلالت مىكنند . نص بر نفى گناه ، ( نور / 64 ) .\r\nنص بر حلال بودن ( مائده / 5 ) .\r\nحليت اصلى ( بقره / 29 ) .\r\n\r\nصيغه‌هاى عموم :\r\nالفاظى كه عرب‌ها براى عموم استعمال كرده‌اند . اين الفاظ يا از طريق نقل ثابت شده است ، يعنى اين‌كه عرب‌ها براى عموم وضع كرده‌اند ، يا از طريق استنباط از نقل است ، مانند دانستن اين‌كه جمع معرف مورد استثنا قرار مىگيرد .\r\nاستثنا اخراج افرادى است كه لفظ شامل آن‌ها مىشود و هرچند استنباطى است ، ولى شناخت آن از طريق نقل است . پس جمع دلالت بر عموم مىكند . پس الفاظى كه مفيد معناى عموم هستند ، از حيث دلالت از سه قسم خارج نيستند : دلالت يا بر حسب وضع يا عرف يا عقل است .\r\nكلمات و الفاظى كه دلالتشان برحسب وضع است ، عبارتند از :\r\n1 - كل 2 - الذى و التى ( اسم موصول ) 3 - من و ما ( براى شرط يا استفهام يا موصول ) 4 - متى ( براى ظرف مبهم چه معناى استفهام بدهد و چه معناى شرط ) 5 - أين و حيثما ( براى ظرف مكان با رعايت معناى شرط ) 6 - جمع معرف به الف و لام ( ال ) يا معرف به اضافه ، مشروط به اين‌كه الف و لام و اضافه مفيد معناى عهد نباشند 7 - اسم نكره در سياق نفى .\r\nكلماتى كه دلالتشان بر معناى عموم از طريق عرف است ، مانند : الفاظى كه دلالت بر مفهوم موافق كنند ، خواه موافق به طريق اولى مانند آيه‌ى  فَلا تَقُلْ لَهُما أُفٍّ  و خواه به طريق مساوى مانند آيه‌ى  إِنَّ الَّذِينَ يَأْكُلُونَ أَمْوالَ الْيَتامى .  دلالت هريك از اين دو آيه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبر مفهوم موافقى كه دارند ، برحسب عرف معناى عام پيدا كرده است . آيه‌ى اولى مفيد حرمت كليه‌ى اقسام اذيت و آزارها نسبت به والدين است و آيه‌ى دوم مفيد حرمت هرنوع اتلافى در مال يتيم مىباشد .\r\nالفاظى كه دلالتشان بر معناى عموم از طريق عقل است ، مانند حكمى كه مترتب بر صفتى شده باشد ؛ چون رابطه‌ى صفت با حكم رابطه‌ى علت و معلولى است . عقل حكم مىكند هر كجا علت باشد ، معلول نيز موجود مىشود مانند : « أكرم العالم » كه حكم اكرام مترتب بر صفت دانشمندى شده است . اين ترتب مفيد معناى عموم و مدلول عبارت اين است كه هرفردى داراى صفت دانشمندى باشد ، او را اكرام و احترام كنيد .\r\nپس ضابطه و قاعده‌ى كلى در شناختن الفاظ عام اين است كه استثنا از آن‌ها صحيح باشد ؛ يعنى هرلفظى كه بتوان از مدلول آن چيزى استثنا كرد ، عام ناميده مىشود ؛ زيرا بديهى است آن‌چه استثنا شده از لفظ مستثنى منه بوده و اين خود دليل عام بودن آن است ، مانند « جاء الرجال الا زيدا » ولى جمع مكسر در سياق اثبات اگر مقيد به قيدى نباشد ، عام نيست و حداقل حمل بر دو يا سه نفر مىشود ، ولى اگر مقيد شود چون در افراد قيد عموميت پيدا مىكند ، استثنا از آن صحيح است . مانند « قام رجال كانوا فى دارك إلّا زيدا منهم » .\r\n\r\nصيغه‌ى امر :\r\nصيغه‌ى إفعل ، مضارع مقرون به لام امر ، اسم الفعل به معناى امر .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nض\r\n\r\nضابط :\r\nحافظ متقن ، حكم كليى كه منطبق بر جزيياتش باشد ، قاعده‌ى كليى كه تنظيم‌كننده‌ى فضاياى متشابه و متداخل است ، آن‌چه كه فروع را در يك باب جمع مىكند .\r\n\r\nضدان :\r\nدو چيزى كه باهم در مكان واحد جمع نمىشوند ، ولى امكان رفع آن‌ها همراه با اختلاف در ماهيت ، وجود دارد ، مانند سياهى و سفيدى .\r\nتفاوت بين ضدين و نقيضين : النقيضان لا يجتمعان و لا يرتفعان ، مانند وجود و عدم . الضدان لا يجتمعان و لكن يرتفعان ، مانند سياهى و سفيدى .\r\nپس ضدان دو صفت وجودى هستند كه جمع شدن هم‌زمان در يك‌جا ممكن نيست ، ولى منتفى شدن در يك چيز هم‌زمان ممكن است ، مانند بلندى و كوتاهى .\r\n\r\nضد خاص :\r\nيكى از اضداد وجودى نامعين است ، مانند نماز به نسبت ازاله كردن . اين اصطلاح در قاعده‌ى « امر به چيزى مقتضى نهى از ضد آن است » استعمال مىشود .\r\n\r\nضد عام :\r\nداراى دو معناست : اولى كه مشهور است به معناى ترك است و دومى يكى از اضداد وجودى است ، اما نه معين .\r\n\r\nضرورت :\r\nمشتق از ضرر ، يعنى بلايى كه انسان از مبتلا شدن به آن چاره‌اى ندارد .\r\n\r\nضرورى :\r\nآن‌چه كه نياز به نظر و دليل ندارد .\r\n\r\nضروريات :\r\nاعمال و تصرفاتى كه براى رعايت مصالح دين و دنيا و حفظ مقاصد شريعت ضرورى هستند ، به گونه‌اى كه اگر نباشند يا يكى از آن‌ها نباشد مصالح دنيوى دچار نقص ، فساد و تباهى شده و زندگى تباه مىشود و در آخرت رستگارى و نعمت‌ها زايل گشته و افراد دچار زيان‌كارى آشكار مىشوند .\r\nضرورت ، آن‌چه كه راجع به حفظ يكى از مقاصد پنج‌گانه است ، يعنى حفظ دين با جهاد ، جان با قصاص ، عقل با تحريم مسكرات ، نسل با تحريم زنا و مال با قطع دست دزد .\r\n\r\nحديث ضعيف :\r\nهرگاه يكى از شروط پنج‌گانه‌ى حديث صحيح مانند اتصال سند ، عدالت ، حافظه ، عدم شذوذ و عدم وجود علت قادحه ، دچار اشكال و اخلال شود ، ضعيف است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nضمنى :\r\nآن‌چه كه لفظ بدون منطوق بر معنايى دلالت كند و بر دو مفهوم موافق و مخالف صدق پيدا مىكند .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nط\r\n\r\nطاعت :\r\nامتثال امر الهى با رغبت و رضايت بدون اجبار و اكراه و مترادف باتقواست . امتثال امر و نهى الهى ، طاعت اعم از قربت و عبادت است ؛ براى اين‌كه منحصر در نظر و تفكرى است كه منجر به شناخت خداوند مىشود و چون خداوند به آن امر كرده ، طاعت است « فاعتبروا » ( حشر / 2 ) . اگر به سبب معرفت خداوند نباشد ، در اين وقت عبادت و قربت نيست ؛ چون شناخت خداوند با تفكر محض و كامل است كه پس از آن قربت است و نياز به نيت ندارد .\r\n\r\nطرح :\r\nدوركردن اوصاف غير معتبر در عمليات سبر و تقسيم به خاطر رسيدن به علت صحيح و معتبر . اين عمل ، آزمايش و تصفيه‌ى اوصافى است كه احتمال علت بودن آن‌ها مىرود .\r\n\r\nطرد :\r\nحمل فرع بر اصل بدون اوصاف اصلى ، بدون اين‌كه براى اين وصف تأثيرى در اثبات يا نفى حكم باشد .\r\nمانند سخن برخى از فقها درباره‌ى وجوب كفاره‌ى اعرابيى كه در روز ماه رمضان با زنش جماع كرده بود كه گفته‌اند :\r\nوجوب كفاره به سبب عرب بودن است .\r\nوصفى كه مناسب حكم نيست .\r\n\r\nطرد و عكس :\r\nآن است كه حكم در هنگام وجود وصف ، موجود و در عدم آن موجود نباشد . يكى از شروط صحت علت مؤثر است كه حكم از نظر وجودى و عدم با آن دور مىزند و جريان و دوران ناميده مىشود .\r\n\r\nطرق استثمار :\r\nاصطلاحى كه مختص مستصفاى امام غزالى است و مراد غزالى از آن دلالت لفظ از حيث صيغه و مفهوم لفظ است كه متعلق به مفهوم و منطوق است .\r\n\r\nطريق :\r\nآن‌چه كه با نظر صحيح در آن امكان رسيدن به مطلوب باشد . آن‌چه كه نظر صحيح در آن منجر به ، علم به مفهوم يا ظن به آن مىشود و مترادف دليل است .\r\n\r\nطريقه :\r\nدر كتاب‌هاى اصولى اغلب بر كيفيت ثابت دلالت مىكند ، اسلوب ، علم خلاف ( جدل فقهى ) .\r\n\r\nطريقه‌ى شافعى در اجتهاد :\r\nروش امام شافعى در اجتهاد ، همان روش مرسوم است كه تا اوايل سده‌ى بيستم در اروپا رواج داشت ، و در حقيقت تا امروز اسلوب رايج و غالب است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nظ\r\n\r\nظاهر :\r\nدر لغت به معناى وضوح و بيان است ، و در اصطلاح معنايى است كه در ميان معانيى كه لفظ بر آن‌ها حمل مىشود زودتر در ذهن شنونده جاى مىگيرد . يعنى اين‌كه لفظ احتمال دو معنا يا بيشتر را دارد ، ولى در بعضى از آن‌ها ظهورش بيشتر است : اين ظهور يا به سبب استعمال لغوى يا شرعى يا عرف است ؛ چون لفظ گاهى براى معنايى وضع مىشود و در معناى ديگرى استعمال مىشود . پس هرگاه شنونده آن را بشنود ، زودتر از معانى ديگر به ذهنش مىرسد كه مراد از لفظ همان معنايى است كه ظهورش بيشتر است و شامل لفظ نمىشود ؛ چون ما گفتيم از معانيى كه لفظ بر آن‌ها حمل مىشود ، در حالى كه نص تنها داراى يك معناست و بدين وسيله از ظاهر متمايز مىشود ، مانند لفظ اسد كه ظهور در حيوان درنده دارد . لفظى كه معقول المعنى است و داراى معناى حقيقى و مجازى است اگر بر معناى حقيقى حمل شود ، ظاهر و اگر در معناى ديگرى به كار رود ، مؤول است .\r\n\r\nظاهر لفظ :\r\nمعنايى است كه در هنگام اطلاق لفظ به ذهن متبادر مىشود همراه با امكان دلالت بر معناى ديگرى چه موافق و چه مخالف .\r\n\r\nظاهر مذهب :\r\nحكم استنباط شده‌اى كه نصى از امام درباره‌ى آن نيست ، همراه با جواز حكمى ديگر .\r\n\r\nظاهريه :\r\nپيروان امام داود بن على اصفهانى و ابن حزم اندلسى مىباشند .\r\nسبب تسميه‌ى آنان عمل به ظواهر نصوص شرعى و مخالفت با قياس ، استحسان ، سد ذرايع ، قول صحابى ، عرف و ديگر ادله‌ى مختلف‌فيه به جز استصحاب است . اين ديدگاه فقهى در واكنش به رواج باطنىگرى در سرزمين‌هاى اسلامى به ويژه در اندلس بود و در اجتهاد داراى اصول مورد اعتمادى هستند .\r\n\r\nظن :\r\nبرترى دادن يكى از دو احتمال در ذهن بر ديگرى بدون قطع و يقين . ظن كامل به معناى علم است ( حاقه / 20 ) و گاهى به معناى جواز است .\r\n\r\nظنى الثبوت :\r\nخبرى كه به وسيله‌ى افرادى كه تعدادشان كمتر از عدد تواتر است ثابت شده است . خبر آحاد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nظنى الدلاله :\r\nخبرى كه يكى از دلالت‌هاى ده‌گانه كه مخل فهم است ، در آن مؤثر باشد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nع\r\n\r\nعادت :\r\nبرگرفته از معاودت و تكرار است ، هرچيزى كه بدون تلاش انجام شود ، هرعملى كه مردم به‌طور مستمر براساس حكم عقل انجام دهند و بار ديگر بدون تكلف آن را تكرار كنند . مانند قول فقها كه گفته‌اند :\r\n« العادة محكّمة » : يعنى عادت مىتواند به عنوان يكى از منابع احكام - كه نصى صريح از كتاب و سنت درباره‌ى آن‌ها وارد نشده - قرار بگيرد . عادت اعم از عرف است ؛ چون عادت ممكن است هم براى جمع و هم براى فرد باشد ، ولى عرف مربوط به جمع است .\r\nبنابراين گفته‌اند : هر عرفى عادت است ، ولى هرعادتى عرف نيست ، مثل سيگار كشيدن .\r\n\r\nعام :\r\nدر لغت يعنى شمول و احاطه .\r\nدر اصطلاح ، عبارت از لفظى است كه تمام افراد صالح و قابل انطباق با مفهوم خود را يك مرتبه به‌طور استغراق فراگيرد . هرچند آن لفظ در معانى متعددى به‌طور اشتراك يا به‌طور حقيقت و مجاز استعمال شده باشد .\r\nدر اصطلاح علماى اصول ، از نظر امتياز و تفرقه ميان دال و مدلول صيغه‌ى عام و خاص براى الفاظ و صيغه‌ى اعم و اخص براى معانى و مدلولات به كار برده مىشود . به عنوان مثال لفظ و صيغه‌ى « المشركين » را عام و معناى آن را اعم مىگويند . اختصاص صيغه‌ى تفضيل به معانى از لحاظ اهميت آن‌هاست نسبت به الفاظ .\r\nدلالت عام بر افرادش در نزد جمهور ظنى است ، ولى در نزد حنفيه قطعى است .\r\n\r\nعام اصلى مطلق :\r\nلفظ عامى است كه همراه آن قرينه‌اى است كه احتمال تخصيص آن را نمىدهد ، مانند  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  ( هود / 6 ) .\r\n\r\nعام خاص :\r\nلفظ عامى است كه همراه آن قرينه‌اى است كه باقيماندن بر عموم را منتفى مىسازد و اين بيانگر آن است كه مراد از عام برخى از افراد آن است ، مانند آيه  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  ( آل عمران / 97 )\r\n\r\nعام ظاهر :\r\nلفظى كه بر مسماى واحد دلالت كند ، چه فرد باشد يا نوع يا وصف .\r\nلفظ خاص ، عام ظاهر ناميده مىشود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nعام مطلق :\r\nلفظ عامى است كه همراه آن قرينه‌اى نيست كه احتمال تخصيص را منتفى سازد و نيز قرينه‌اى نيست كه باقىمانده آن را بر عموم منتفى سازد ، اين عام محل بحث در نزد علماى اصول است .\r\n\r\nعبادت :\r\nعملى كه مكلف بر خلاف هواى نفس به خاطر تعظيم پروردگار انجام مىدهد .\r\n\r\nعبادله :\r\nجمع عبد اللّه .\r\nدر نزد فقها : عبد اللّه بن مسعود ، عبد اللّه بن عمر و عبد اللّه بن عباس و در نزد محدثين : عبد اللّه بن مسعود ، عبد اللّه بن عمر ، عبد اللّه بن عباس و عبد اللّه بن زبير هستند .\r\n\r\nعبارت نص :\r\nدلالت لفظ بر حكمى كه كلام به خاطر آن ايراد شده چه اصلى باشد يا تبعى و قبل از تأمل دانسته شود كه ظاهر لفظ شامل آن مىشود .\r\nعبارت ناميدن آن بدين سبب است كه مستدلّ از نظم كلام به معنا مىرسد و گوينده از معنا به نظم مىرسد ، پس محل عبور است . بنابراين هرگاه به موجب كلامى كه شامل امر و نهى است عمل شود ، استدلال به عبارت نص و نيز عين نص ناميده مىشود .\r\nمانند آيه‌ى  وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  ( نساء / 3 ) .\r\nمقصود اصلى از اين آيه جايز بودن تعدد زوجات است ، اما مقصود تبعى مباح بودن نكاح است . دلالت آيه بر هر دو حكم عبارت نص است . اين اصطلاح حنفيه است اما در مقابل ، جمهور اصطلاح منطوق صريح و دلالت ايما را به كار مىبرند . نظم معنايى كه كلام به خاطر آن ذكر شده است .\r\n\r\nعبرت به عموم لفظ است نه خصوص سبب :\r\nيعنى اگر لفظ عامى به خاطر سبب خاص يا در پاسخ سؤالى يا در هنگام وقوع حادثه‌اى يا غير آن‌ها بيان شود ، نظر به ظاهر لفظ بر عموميت خود مىماند و به سببى كه به آن تعلق گرفته يا به خاطر آن گفته شده اختصاص پيدا نمىكند . برخى از اصوليان از اين قاعده اين‌گونه تعبير كرده‌اند : « ترك الاستفصال فى حكاية الحال ينزل منزلة العموم فى المقال . »\r\n\r\nعته :\r\nنقص عقل ، كم‌خردى .\r\nآفتى كه موجب اختلال عقلانى شده و صاحبش دچار پراكنده‌گويى مىگردد ،\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبه گونه‌اى كه گاهى كلامش شبيه عاقلان و گاهى شبيه ديوانگان مىشود . از عوارض اهليت آسمانى است كه موجب اسقاط برخى از تكاليف شرعى مىشود .\r\n\r\nعدالت :\r\nنيكو رفتار ، ديندار ، بامروت ، انجام واجبات و دورى از محرمات ، آن‌چه كه مخل مروت است .\r\nويژگيى كه انسان را بر پرهيزگارى ، ترك گناهان كبيره و عدم اصرار بر صغيره و دورى از كارهاى پست وادار مىسازد .\r\n\r\nعدالت قاصره :\r\nالتزام شخص به ظواهر اسلامى ، تنفر از گناهان همراه با انجام برخى از گناهان كوچك .\r\n\r\nعدل :\r\nبر شخصى كه از گناهان كبيره و از كارهاى خلاف مروت برحسب عرف و عادت دورى كند و بر گناهان صغيره اصرار نورزد و درست‌كارىاش بر او غالب باشد ، اطلاق مىشود .\r\n\r\nعدم تأثير وصف :\r\nيكى از قوادح علت است ، يعنى وجود حكم بدون وجود علت ، هرچند در يك صورت باشد .\r\nيكى از راه‌هايى كه دلالت بر علت نبودن وصف مىكند ، يعنى پس از زوال وصفى كه به عنوان علت فرض شده است حكم وجود داشته باشد يا وصف و حالتى كه علت حكم فرض شده مناسبتى با حكم نداشته باشد .\r\nوصفى را كه مستدل به عنوان علت ذكر كرده ، معترض ، مناسب و مؤثر نبودن آن را براى حكم بيان مىكند و آن را قادح در قياس المعنى مىداند ؛ چون قياس المعنى شامل مناسب است و اما قياس دلالت و شبه چنين تصورى درباره‌ى آن‌ها نمىرود ؛ چون معلل ادعاى مناسبتى در بين آن‌ها نمىكند ، پس قدح تأثيرى ندارد .\r\nعدم تأثير بر چهار قسم است :\r\nالف - عدم تأثير وصف مطلق و آن در موردى است كه وصف طردى و مطلقا مناسبتى نداشته باشد . مانند اين‌كه مجتهد حنفى عدم جواز اذان قبل از نماز صبح را بر اذان مغرب قياس كرده بگويد : « در نماز صبح كه قصر ندارد .\r\nمانند نماز مغرب ، اذان قبل از وقت جايز نيست » . معترض اعتراض مىكند : اولا قصر نداشتن نماز هيچ‌گونه مناسبتى با عدم تقديم اذان ندارد ، ثانيا در نمازهايى كه قصر دارد ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاذان قبل از وقت جايز نيست . پس قصر نداشتن به نسبت وصف ، تقديم يك وصف طردى است و نتيجه‌ى آن به طلب مناسبت برمىگردد .\r\nب - عدم تأثير اين نوع وصف در حكم اصل ، مانند اين‌كه در مورد فروش مالى كه غايب است ، گفته شود : اين مال چون رؤيت نشده ، فروش آن مانند فروش پرنده در هوا جايز نيست . در اين مورد معترض اعتراض مىكند كه عدم رؤيت مبيع در حكم اصل كه فروش پرنده در هوا باشد ، تأثيرى ندارد ؛ زيرا در اين معامله عدم امكان تسليم مبيع براى فساد بيع كافى است و عدم رؤيت در آن دخالتى ندارد .\r\nچون بيع پرنده هرچند قابل رؤيت باشد ، درست نيست و در نتيجه رؤيت و عدم رؤيت تأثيرى در صحت اين بيع ندارد مادامى كه علت ، ناتوانى در تسليم مبيع است ، نه عدم رؤيت .\r\nج - عدم تأثير وصف مقيد در حكم ، مانند اين‌كه مجتهد حنفى در مورد كسانى كه مرتد شده و در ميدان جنگ اموالى از مسلمانان را تلف كرده باشند بگويد : اينها مشركانى هستند كه اموال مسلمان‌ها را در ميدان جنگ از بين برده و مانند كافرهاى حربى هروقت مسلمان شوند ، ضامن آن اموال نخواهند بود . در اين‌جا هم معترض اعتراض مىكند كه قيد « در ميدان جنگ » يك وصف طردى است و هيچ‌گونه تأثيرى در حكم ندارد ؛ زيرا در مذهب حنفى مرتدهايى كه اموال مسلمان‌ها را خواه در ميدان جنگ و خواه در غير ميدان جنگ از بين ببرند ، پس از مسلمان شدن ضامن آن نخواهند بود .\r\nد - عدم تأثير وصف در فرع ، مانند اين‌كه مجتهد شافعى بگويد : نكاح زنى كه خودش را به عقد غير كفو در آورد ، مانند نكاح دختر صغيرى كه ولى او را به عقد يك مرد غير كفو در آورد ، صحيح نيست در اين مورد معترض اعتراض مىكند كه در مذهب شافعى به صرف اين‌كه زن عقد خود را انجام دهد ، نكاح صحيح نيست ، خواه شوهر كفو باشد يا غير كفو . در اين صورت قيد غير كفو در حكم فرع تأثيرى ندارد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nعدم عكس :\r\nاز قوادح علت است و مراد از آن ثبوت حكم در صورت ديگر با علت ديگرى غير از علت اولى است ، مانند استدلال حنفيه بر منع تقديم اذان صبح به سبب قصر نماز صبح و قياس آن بر نماز مغرب . پس جايز نيست اذان آن قبل از وقت گفته شود و جامع بين آن‌ها عدم جواز قصر است . شافعى گفته است : اين وصف غيرمنعكس است ؛ چون اين حكم كه منع تقديم است ، بعد از زوال اين وصف در صورت ديگرى غير از محل نزاع ثابت است ، مانند ظهر كه هرچند تقديم اذان آن جايز نيست ، اما قصر مىشود و اين منع به خاطر علت ديگرى غير از عدم قصر است ، چون ضرورتا عدم قصر زايل مىشود ، اما منع مىماند .\r\n\r\nعرض :\r\nجمع آن اعراض ، واژه‌اى است كه در كتاب‌هاى اصولى و غير آن‌ها تكرار مىشود . عرض در لغت يعنى آن‌چه كه در حال انتقال و زوال است .\r\nمال و بيمارى عرض ناميده شده است ؛ چون هيچ‌كدام از آن‌ها ثابت نيستند ( انفال / 67 ) گفته مىشود : « هذا الشىء من عوارض الشىء » : يعنى از چيزهايى است كه بر آن عارض و ملحق مىشود . يا آفاتى كه بر انسان عارض مىشود .\r\nدر اصطلاح آن است كه داخل در حقيقت و مفهوم جسم نيست ، چه لازم غير مفارق باشد ، مانند سياهى كلاغ و چه مفارق باشد ، مانند حركت و سكون . و اگر گفته مىشود : عموم از عوارض الفاظ است ، يعنى اين‌كه به آن‌ها ملحق مىشود ولى جزء ماهيت آن‌ها نيست و براى الفاظى كه به آن‌ها ملحق مىشود عرض لازم است ، يعنى از آن‌ها منفك نمىشود و مختص برخى الفاظ است كه واضع آن‌ها را وضع كرده تا شامل همه‌ى معانيى كه لفظ بر ايشان وضع شده ، بشود .\r\nعرض موجودى است كه در وجود نياز به محلى دارد كه در آن قوام يابد ، مانند رنگ كه نياز به جسم دارد تا در آن قوام يابد .\r\nعرض ، كلى خارج از ماهيت يا قائم به ديگرى است ، اگر شامل ماهيت و غير آن باشد ، عرض عام است ، مانند حركت نسبت به انسان و اگر اختصاص\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nبه ماهيت داشته باشد ، خاصه و عرض خاصه ناميده مىشود ، مانند خنده نسبت به انسان .\r\n\r\nعرض :\r\nحالاتى كه بر انسان عارض مىشوند و در وظايف و واجبات او تأثيرگذارند . به گونه‌اى كه برخى از آن‌ها را ساقط و اداى برخى از آن‌ها را به تأخير مىاندازند ، مانند حيض ، نفاس ، سفر ، بيمارى ، نسيان و . . .\r\n\r\nعرضى :\r\nدر اصطلاح در مقابل ذاتى است ، يعنى محمولى كه خارج از ذات موضوع است و بعد از قوام يافتن همه‌ى ذاتياتش به آن ملحق مىشود ، مانند خنده كه به انسان ملحق مىشود .\r\n\r\nعرف :\r\nدر لغت ، يعنى مكان بلند و در اصطلاح ، آن‌چه كه مردم به آن عادت و الفت گرفته‌اند ، چه قولى باشد يا فعلى . در تعريف آن گفته‌اند : آن‌چه كه مورد تأييد عقل و پذيرش طبع انسانى است و در ذهن رسوخ پيدا كرده است . در نزد فقها به معناى عادت است . عادت از معاودت به معناى تكرار است . كسى كه عملى را انجام دهد و آن را تكرار نمايد ، به گونه‌اى كه ترك آن برايش مشكل باشد ، عادت ناميده مىشود . عرف ، عادت جمعى است اعم از قول و عمل كه جامعه با آن مأنوس و در زندگى براساس آن حركت مىكند . مانند اطلاق لفظ گوشت بر غير گوشت ماهى .\r\nعرف ، يكى از ادله‌ى شرعى است كه در عمل و استدلال به آن اختلاف است ، رفتار و گفتارى كه مرسوم و پسنديده و مورد پذيرش خردمندان باشد .\r\n\r\nعرف شرعى :\r\nآن است كه علماى دين آن را فهميده و مبناى احكام قرار داده‌اند .\r\n\r\nعرف خاص :\r\nعرفى كه در يك شهر يا يك منطقه و يا در ميان گروهى از مردم رايج است .\r\n\r\nعرف صحيح :\r\nآن‌چه كه در بين مردم شايع است و مخالف دليل شرعى نيست ، حلالى را حرام و باطلى را واجب نمىكند . مانند تقسيم مهر به مؤجل و معجل در برخى از مناطق و زيورآلاتى كه خواستگار به نامزد مىدهد و حكم هديه را دارد .\r\n\r\nعرف عام :\r\nعرفى كه مردم در همه‌ى شهرها بر آن متفقند . گاهى قولى است مانند توافق در به كار بردن دابه براى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nچهارپايان و به كار نبردن آن براى انسان . هرچند مشمول اين مفهوم مىشود يعنى هرچيزى كه بر زمين راه مىرود . گاهى عملى است مانند رفتن به گرمابه‌هاى عمومى بدون تعيين مدت استحمام ، يا مانند عقد استصناع و سوار هواپيما و ماشين شدن .\r\n\r\nعرف عملى :\r\nكارهاى عادى ، معاملات و تصرفاتى كه در بين مردم معمول است ، مانند بيع معاطات .\r\n\r\nعرف قولى :\r\nتوافق مردم يك شهر در به كار بردن يك لفظ در غير از معناى اصلى آن ، مانند به كار بردن لفظ ولد براى دختر و مانند الفاظ شرعى ، صلاة ، صيام ، نكاح و طلاق . عرف قولى خاص مانند اصطلاحات صرف و نحو ، عرف قولى مثل لفظ دابه براى چهارپايان .\r\n\r\nعرف فاسد :\r\nآن‌چه كه در بين مردم مرسوم است و مخالف دليل شرعى يا مخالف مقاصد شرعى است ، مانند رباخوارى ، اختلاط زن و مرد در مراسم عروسى ، عزادارىها ، سالگردها و . . .\r\nعرف صحيح ، حجت شرعى است و به آن عمل مىشود و بر مفتى و مجتهد لازم است عرف صحيح را مراعات نمايند و بنابرآن ، فقها قواعدى را مبنى بر حجيت عرف وضع كرده‌اند ، مانند :\r\n« المعروف عرفا كالمشروط شرطا » ، « العادة محكمة » ، « التعيين بالعرف كالتعيين بالنص » ، « استعمال الناس حجة يجب العمل بها » ، « لا ينكر تغير الاحكام بتغير الازمان » ، « الحقيقة تترك بدلالة العرف » .\r\nعز بن عبد السّلام براى عمل به عرف شرايطى را قرار داده است كه عبارتند از : 1 - مخالف نص نباشد 2 - شايع و غالب باشد 3 - عرف سابق يا عرف معمول حاضر معتبر است و عرف لاحق عطف به ما سبق نمىشود .\r\nچنانچه ميان طرفين قراردادى بر خلاف عرف شرط شده باشد ، پيروى از عرف روا نيست .\r\n\r\nعرف مخصّص :\r\nآن است كه لفظ عام را تخصيص دهد ، به گونه‌اى كه لفظ عام محدود به بعضى از افراد آن شود .\r\nعزم : قصد امضاى كارى ، قصد انجام كارى ، تصميم قطعى براى انجام كار .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nعزيمت :\r\nدر لغت به معناى قصد مؤكد و در اصطلاح حكمى است ثابت ، ولى نه بر خلاف دليل . احكامى كه خداوند در ابتدا آن‌ها را تشريع نموده تا در همه‌ى حالات مكلفان را شامل شود و بر همه‌ى متعلقات احكام تكليفى پنج‌گانه صدق مىكند ، مانند واجب ، مندوب ، حرام ، مكروه و مباح . به عنوان مثال نماز بر هرشخص مكلفى در هرحالى واجب است .\r\nاقسام عزيمت :\r\nقسم يكم : حكمى كه در ابتدا واجب شده و تغيير پيدا نكرده است ، مانند وجوب نمازهاى پنج‌گانه .\r\nقسم دوم : حكمى كه از سهولت به صعوبت تغيير پيدا كرده باشد ، مانند حرمت شكار در هنگام احرام .\r\nقسم سوم : حكمى كه از صعوبت به سهولت تغيير كرده باشد ، مانند جواز وضو نگرفتن براى نماز دوم .\r\nقسم چهارم : حكمى كه از صعوبت به سهولت به سبب عذرى تغيير كرده باشد ، مانند مباح بودن ترك ايستادگى يك نفر مسلمان در مقابل ده نفر كافر در جنگ پس از حرمت آن .\r\n\r\nعقد :\r\nتوافق بين طرفين عقد كه بر هر يك از آن‌ها اجراى آن‌چه كه بر آن توافق شده ، لازم است .\r\nعقد ارتباط بين ايجاب و قبول به گونه‌اى مشروع در بين دو شخص يا بيشتر كه اثر آن در محلش ثابت مىشود . پس اركان عقد سه‌تاست : عاقدان ، صيغه ، معقودعليه ، يا محل عقد .\r\n\r\nعكس :\r\nبرگرداندن آخر چيزى به اولش ، در اصطلاح انتفاى حكم در هنگام انتفاى علت است .\r\n\r\nعلامت :\r\nنشانه .\r\nآن‌چه كه رمز براى چيزى يا شرط شرعى يا علت ذاتى ، يا علت شرعى يا سبب يا خاصه باشد .\r\nآن‌چه كه معرف حكم ثابت باشد بدون اين‌كه حكم به علامت نسبت داده شده باشد . آن‌چه حكم به وسيله‌ى آن شناخته مىشود ، بدون اين‌كه وجوب يا وجود به آن تعلق گيرد . مانند تكبيرهاى نماز كه علامت انتقال از ركنى به ركن ديگر است و در حكم تأثيرى ندارد ، يعنى تعلق حكم به آن‌ها تعلق دلالت است نه تعلق تأثير .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nعلت :\r\nعلت در لغت يعنى بيمارى و بر هرچيزى كه موجب تغيير و دگرگونى در محل شود ، اطلاق مىگردد . بر آب خوردن دوباره نيز اطلاق مىشود .\r\nعلت يكى از اركان قياس است كه بدون آن قياس درست نيست ؛ چون جامع بين اصل و فرع است . در تعريف علت گفته‌اند : آن‌چه كه حكم به سبب آن براى كسب مصلحت تشريع شده است . باعث تشريع حكم است ، وصفى است مؤثر در احكام با جعل شارع . علت ، معرّف و علامت حكم است و خود تأثيرى در ايجاد حكم ندارد . معتزله گفته‌اند : علت مؤثر در ايجاد حكم است . برخى از فقها گفته‌اند : علت امرى است كه باعث اطاعت و امتثال شخص مكلف نسبت به حكم شارع مىشود . حنفيه گفته‌اند :\r\nثبوت حكم اصل به واسطه‌ى نصى است كه روايت شده ، ولى شافعيه بر آنند كه ثبوت حكم اصل به وسيله‌ى علت است ؛ زيرا نص معناى حكم مطلق را مىرساند نه معناى آن با قيد اين‌كه محل آن اصل است . به علاوه آن‌چه منبع و سرچشمه‌ى سرايت حكم به فرع است ، همان علت مىباشد كه نص متوجه آن است . علت با معلول از نظر وجودى و عدمى دور مىزند ، برخى در بين سبب و علت دچار خلط شده‌اند ، در حالى كه سبب اماره بر حكم است كه از وجود آن وجود حكم و از عدم آن عدم حكم لازم مىآيد ، بر خلاف علت كه باعث تشريع حكم است و به‌طور صريح يا دلالت يا استنباط استفاده مىشود .\r\nنام‌هاى زيادى براى علت به سبب اختلاف در اصطلاحات نهاده‌اند : سبب ، اماره ، داعى ، مستدعى ، باعث ، حامل ، مناط ، دليل ، مقتضى ، موجب و مؤثر .\r\nعلت ، وصف ظاهر منضبطى است كه از نظر وجود و عدم مرتبط با حكم است .\r\nعلت ناميدنش براى آن است كه مجتهد در هنگام استخراج علت از نصوص ، مكررا تأمل مىكند و علت از حيث وجود و عدم مؤثر در حكم است . مانند بيمارى كه در وضع بيمار مؤثر است .\r\nوصف ظاهر منضبطى كه شارع آن را موجب حكم و معرّف آن قرار داده است و مقايسه ناميده شده است ؛ چون با مقايسه استنباط مىشود .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nعلت بسيط :\r\nعلتى است كه از اجزاء تركيب نيافته است . مانند مستى در قياس آب جو بر شراب .\r\nعلت قاصره ، يا علت واقفه يا علت لازمه ، وصفى است كه شارع آن را معرّف حكم در محل قرار داده و به غير آن تعدى و تسرى پيدا نمىكند ، يعنى از اصل به فرع سرايت نمىكند .\r\nيا آن است كه در محل نص يا اجماع باشد ، مانند گفته‌ى فقها كه بيع طلا به طلا و نقره با نقره بدون تساوى حرام است ، چون اصل قيمت‌ها و ارزش اموال تلف شده است و اين علت در غير آن‌ها يافت نمىشود و در جواز تعليل به آن‌ها اختلاف است .\r\n\r\nعلت متعديه :\r\nعلتى است كه از محل منصوص عليه يا مورد اجماع به ديگرى تعدى كند و در محل ديگرى يافت شود ، مانند حرمت ربا در بيع گندم به گندم يا خرما به خرما يا جو به جو بدون تساوى ؛ چون جنس آن‌ها در نزد مالكيه قوت و در نزد حنفيه مكيل و در نزد شافعيه مطعوم است . اين اوصاف و معانى در برنج و ذرت نيز يافت مىشود و به آن‌ها تعدى مىكند و علما تعليل به آن را صحيح مىدانند .\r\n\r\nعلت مركبه :\r\nآن است كه از دو جزء يا بيشتر تركيب شده باشد ، به گونه‌اى كه هريك از آن‌ها در عليت مستقل نباشند ، مانند عمد عدوانى . قتل ، وصف حقيقى ، عمد ، وصف اضافى ، عدوانى وصف سلبى است .\r\n\r\nعلت صريح :\r\nآن است كه نص به صراحت بر آن دلالت مىكند و از منطوق متن يا مفهوم آن فهميده مىشود .\r\nمانند اين‌كه در كتاب و سنت دليلى بر تعليل به وصف با لفظى كه در زبان براى آن وضع شده است ، بدون نياز به نظر و استدلال باشد . بر دو قسم است :\r\nبه صراحت وصف را علت حكم ذكر كرده است ، مانند حديث : « انما جعل الإستئذان لأجل البصر » ، يعنى اجازه در هنگام داخل شدن تشريع شده تا شخص نگاهش به نامحرم نيفتد .\r\nقسم دوم ، آن است حرف‌هايى كه بر علت دلالت مىكنند ، در جمله ذكر شده باشند .  لِئَلَّا يَكُونَ لِلنَّاسِ عَلَى اللَّهِ حُجَّةٌ  ( نساء / 165 ) .\r\n\r\nعلت مستنبطه :\r\nعلتى است كه از يك متن يا چند متن متعدد و معينى استنباط شده باشد ، مانند اين‌كه در حالتى شارع\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبه چيزى امر يا از آن نهى كند كه يا در متن همراه آن مذكور است ، يا از قراين واقعى كه در حال حاضر وجود آن‌ها مشخص است ، فهميده مىشود . سپس به خاطر زوال اين وضعيت از آن‌چه كه به آن امر كرده نهى مىكند يا از آن‌چه كه نهى كرده ، به آن امر مىكند . در اين وقت فهميده مىشود كه حكم معلل به اين وضعيت است يا به آن‌چه كه بر آن دلالت مىكند ، مانند آيه‌ى 9 سوره‌ى جمعه كه براى بيان احكام نماز جمعه است ، نه بيان حكم بيع و نهى از بيع . در حالت ندا براى اداى نماز جمعه است ، سپس در آيه‌ى 10 دستور به پراكنده شدن مردم و كسب روزى در هنگام بر طرف شدن اين وضعيت مىدهد ، يعنى پس از اداى نماز جمعه خريد و فروش جايز است . پس از اين آيه استنباط مىشود كه علت منع از بيع در هنگام اداى نماز جمعه درك نماز است .\r\n\r\nعلم :\r\nشناخت معلوم همان‌گونه كه هست . اعتقاد جازم مطابق با واقع . فرق بين علم و معرفت در نزد اكثر علما آن است كه علم درك كلى و جزيى است ، اما معرفت درك ، جزيى يا بسيط است .\r\nعلم بر سه مورد اطلاق مىشود : 1 - مطلق در مقابل ظن در زمينه‌ى اعتقادات ( نساء / 157 ) 2 - درك محض خواه اين‌كه جازم باشد و خواه همراه با احتمال باشد ( يوسف / 51 ) 3 - تصديق قطعى يا ظنى ( ممتحنه / 51 ) .\r\n\r\nعلم اكتسابى :\r\nآن است كه به وسيله‌ى اسباب كسب شده باشد .\r\n\r\nعلم ضرورى :\r\nعلمى است كه نياز به نظر و استدلال و تعلم ندارد ، مانند علم انسان به خودش .\r\n\r\nعلم نظرى :\r\nعلمى است كه در نتيجه‌ى تفكر و تأمل دقيق و حسن استدلال كسب مىشود ، ولى قابل خطا و آزمون است .\r\n\r\nعلم الخلاف :\r\nيا خلافيات علمى است كه به وسيله‌ى آن بر حفظ احكام فرعى مختلف فيه در بين ائمه توان‌مند مىشود ، يا با بيان دلايل شرعى و قوادح ادله‌ى آن‌ها را از بين مىبرد .\r\n\r\nعلم الدراية :\r\nدانشى كه درباره‌ى احوال راوى و مروى و قواعد مربوط به شناسايى آن‌ها بحث مىكند و موضوع آن سند و متن است . سند از جهت احوال افراد ، اتصال و انقطاع و متن از جهت صحت و ضعف . مقصود از حال\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nراوى از جهت قبول يا رد است ، يعنى شناخت وضعيت او از حيث جرح يا تعديل و حال مروى مراد از آن هر چيزى كه مربوط به اتصال اسناد يا انقطاع آن‌ها و شناخت احاديث از حيث مقبوليت دارد و اين قسم علوم الحديث يا مصطلح الحديث يا اصول الحديث ناميده مىشود .\r\n\r\nعلم كلام :\r\nعلمى است كه درباره‌ى اعراض ذاتى موجود از آن حيث كه موجود است ، بر طبق اصول اسلام بحث مىكند . يا علم به قواعد شرعى اعتقادى كه از ادله كسب شده‌اند .\r\nبحث درباره‌ى ذات و صفات خدا و احوال ممكنات از مبدأ و معاد بر طبق قوانين اسلامى .\r\n\r\nعمل الراوى بخلاف روايته :\r\nآن است كه راوى حديثى را روايت كند ، سپس بر خلاف آن عمل كند . اين عمل در نزد برخى از اصوليان موجب ضعف حديث است ؛ چون دلالت بر منسوخ بودن روايت يا غير ثابت بودن آن مىكند و در نزد ديگران ضعف نيست ؛ چون حجت همان است كه راوى روايت كرده ، نه گفته و يا عمل او .\r\n\r\nعموم :\r\nمشمول و فراگيرى . گفته مىشود : « هذا الكساء يعم من تحته » يعنى آن‌ها را شامل مىشود و بر مسميات الفاظ دلالت مىكند . از عوارض الفاظ ولى در عوارض معانى بودن مورد اختلاف است ، اما نظر راجح آن را از عوارض الفاظ به اعتبار معانى مىداند ؛ چون اتصاف لفظ بدون معنا به وصف عام غير معقول است .\r\nعموم عبارت از شمول چيزى بر چند چيز متعدد است . اين شمول يا يك مرتبه و به‌طور استغراق صورت مىگيرد ، مانند شمول لفظ انسان بر همه‌ى افراد آن و آن را شمول كلى نسبت به جزيى مىگويند و يا مانند شمول لفظ ده بر آحاد موجود در آن است و آن را شمول كل نسبت به جزء مىدانند . اين دو نوع شمول هردو استغراقى و يك مرتبه انجام مىگيرند .\r\nفرقى كه هست در اولى لفظ كلى را نسبت به يكايك افراد جزيى مىتوان اطلاق كرد و در دومى لفظ كل را بر هر يك از اجزاء آن نمىتوان اطلاق نمود .\r\nدر اصطلاح يعنى حكم شامل هر فردى از افراد ماهيت مىشود و بر هر\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nچيزى كه شمول لفظ بر آن صحيح باشد حمل شود ، مگر اين‌كه دليلى آن را تخصيص دهد . لفظى كه همه‌ى افراد صالح و قابل انطباق يا مفهوم خود را با يك لفظ شامل شود ، مثل قوم و رجال .\r\nشامل شدن و فراگير شدن لفظ بر همه‌ى افرادى كه صلاحيت انطباق با مفهوم آن را از حيث وضع دارند . اگر شخصى به ديگرى بگويد : « أكرم العلماء » ، يعنى اكرام هرفرد عالمى واجب است ، به گونه‌اى كه وجوب اكرام به تعداد افراد علما تعدد پيدا مىكند و تعلق به فرد خاصى از آن‌ها نمىگيرد و اين عموم جمع و استغراق ناميده مىشود .\r\n\r\nعموم استغراقى :\r\nآن است كه حكم شامل هرفردى از افراد عام شود .\r\nيعنى هرفردى به تنهايى موضوع حكم است و براى هرحكمى كه متعلق به فردى از موضوع است عصيان خاصى است ، مانند « أكرم كل عالم » هرعالمى موضوع اكرام است و هرفردى كه به او عالم گفته مىشود ، ويژگى متفاوتى با ديگرى دارد .\r\n\r\nعموم بدلى :\r\nآن است كه حكم براى يكى از افراد به گونه‌ى بدل باشد ، يعنى تنها يك نفر - على البدل - موضوع حكم است و اگر يكى را امتثال كرد ، تكليف از عهده‌اش ساقط شده است . مانند « أعتق أيّة رقبة شئت » و معناى عموم در اين‌جا عموم بدلى است ، يعنى هرفرد صلاحيت دارد كه متعلق با موضوع حكم قرار گيرد و اگر استفاده از عموم به مقتضاى اطلاق باشد ، داخل در مطلق است نه عام .\r\nعموم متعلق حكم براى احوال و افرادش هرگاه متعلق امر وجوبى يا استحبابى باشد ، اكثرا عموم بدلى است . عموم بدلى ، عموم مطلق نيز ناميده مىشود .\r\n\r\nعموم بلوى :\r\nيعنى هركس نياز به شناختن آن دارد .\r\nرواج و انتشار امرى از لحاظ علمى و عملى همراه با نياز ضرورى به آن .\r\nحنفيه گفته‌اند : به خبر واحدى كه درباره‌ى عموم بلوى است ، عمل نمىشود و عموم بلوى موجب رخصت است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nرواج كار حرامى كه دورىكردن از آن براى مكلف سخت است و شارع از عموم بلوى به دو سبب صرف‌نظر كرده است :\r\nالف - نياز شديد به انجام آن در همه‌ى حالات به گونه‌اى است كه بىنياز شدن از آن جز با تحمل مشقت زايد دشوار باشد .\r\nب - شيوع و وقوع و آميختن با آن به گونه‌اى كه دورى جستن يا جدا شدن از آن جز با تحمل مشقت دشوار باشد ، مانند گل‌ولاى معابر كه با نجاست آميخته شده باشد كه اجتناب از آن ممكن نيست .\r\n\r\nعموم مجموعى :\r\nحكم براى مجموع بما هو مجموع ثابت و جمع به عنوان يك فرد در نظر گرفته مىشود و يك حكم به آن تعلق مىگيرد . يعنى مجموع يك موضوع است ، مثل وجوب ايمان به پيامبران كه امتثال جز با ايمان به جميع پيامبران متحقق نمىشود و اگر يك فرد از آن‌ها ترك شود ، تكليف منتفى مىگردد ، مانند مركبى كه جز با وجود اجزايش موجود نمىشود و هرگاه يكى از اجزايش مفقود باشد ، منتفى مىشود و نيز مانند ايمان به اسلام .\r\n\r\nعموم مشترك :\r\nآن است كه لفظ مشتركى در كتاب يا سنت وارد شود و هردو معنا يا همه‌ى معانى آن اراده شود . از لفظ مشترك در هنگام اطلاق همه‌ى معانى آن اراده شود ، به گونه‌اى كه حكم متعلق به آن براى هريك از معانى آن ثابت است . اصوليان در حمل مشترك بر همه‌ى معانى آن در هنگام عدم قرينه اختلاف دارند . برخى آن را جايز نمىدانند و برخى هرگاه جمع در بين اين معانى صحيح باشد ، جايز مىدانند و برخى هرگاه در سياق نفى يا نهى يا شرط باشد ، آن را جايز مىدانند .\r\nمانند آيه 56 سوره احزاب كه صلاة لفظى مشترك و براى دلالت بر دعا ، رحمت و استغفار وضع شده است كه در اين آيه بر همه‌ى اين معانى حمل مىشود . از خدا رحمت و از فرشتگان و مؤمنان استغفار و دعاست .\r\n\r\nعموم مقتضى :\r\nآن است جمله‌اى كه لفظ مزيد در آن در تقدير گرفته مىشود ، احتمال چند تقدير دارد كه كلام به وسيله‌ى يكى از آن‌ها معنايش\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nكامل مىشود . پس لفظى كه شامل همه‌ى اين افراد باشد ، در تقدير گرفته مىشود . همان‌گونه كه در حديث « رفع عن أمتى الخطأ و النسيان و ما استكرهوا عليه » در تقدير گرفته شده است . آن‌چه كه صدق خبر بر آن متوقف است ، در تقدير گرفته مىشود لفظ حكم است و اين لفظ مزيد مقدّر داراى عموم و شمول است ؛ چون شامل رفع حكم اخروى كه مؤاخذه بر خطا ، نسيان و اكراه به وسيله مجازات در آخرت است ، مىشود . اصوليان درباره‌ى اين عموم اختلاف دارند ، برخى براى مقتضى عموم قائلند و برخى قائل نيستند .\r\nعموم نفى مساوات در بين دو چيز :\r\nآن است كه شارع مساوات در بين دو چيز را نفى كند كه مقتضى عموم در نفى مساوات در همه‌ى جهات است .\r\n\r\nعنوان :\r\nلفظى كه بر معنا دلالت كند ، مانند عنوان كتاب ، يعنى لفظى كه بر محتوياتش دلالت كند .\r\n\r\nعهده :\r\nاستحقاق حقوقى كه به وسيله‌ى عقد لازم مىشود .\r\n\r\nعهد خارجى :\r\nاسمى كه قبل از آن اسم ديگرى ذكر شود ، مانند كلمه‌ى رسول در آيه‌ى 16 - 15 سوره‌ى مزمل .\r\n\r\nعهد ذهنى :\r\nقبل از آن چيزى ذكر نشده است و براى مخاطب معلوم است ، مانند كلمه‌ى يوم در آيه‌ى 3 سوره‌ى مائده .\r\n\r\nعوارض اهليت :\r\nامورى كه در تغيير احكام مؤثرند . از احكامى كه متعلق به اهليت وجوب يا اهليت او از ثبوت و تحقيق هستند ، منع مىكنند . اوصاف و احوالى كه بر انسان عارض مىشوند و موجب نقصان عقل يا فقدان آن پس از كمال مىشوند يا اوصافى هستند كه بر انسان عارض مىشوند و همه‌ى اهليت يا بعضى از آن را سلب مىكنند .\r\n\r\nعوارض آسمانى :\r\nعوارضى كه شخص در ايجاد آن‌ها اختيار ندارد و كسبى نيستند . عوارضى كه به‌طور جبرى بر انسان عارض مىشوند و او نمىتواند آن‌ها را از خود دفع كند .\r\nنسبت دادن آن‌ها به آسمان براى آن است كه خارج از قدرت انسان‌اند و آن‌ها يازده مورد مىباشند : جنون ، صغر ، سفه ، نسيان ، خواب ، اغماء ، بردگى ، بيمارى ، حيض ، نفاس و مرگ .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاين عوارض بيشترين تغيير را در حكم شرعى دارند و تأثيرشان از عوارض مكتسبه بيشتر است ؛ زيرا به سبب آن‌ها اكثر تكاليف شرعى ساقط مىشوند .\r\n\r\nعوارض مكتسبه :\r\nعوارضى هستند كه انسان در كسب آن‌ها دخالت دارد و در به دست آوردن و ترك و زايل كردنشان مختار است . اين عوارض يا از خود مكلف است ، مانند جهل ، مستى ، هزل ، سفه ، خطا و سفر و يا از غير اوست ، مانند اكراه .\r\n\r\nعين النص :\r\nعبارت نص .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nغ\r\n\r\nغلبة الأشباه :\r\nتردد فرع در بين دو اصل كه به هريك از آن‌ها كه شباهتش بيشتر است ، ملحق مىشود .\r\n\r\nغلبة العلم :\r\nآن است كه مدلولش با غلبه‌ى استعمال باشد نه با وضع ، مانند لفظ كتاب كه در هنگام اطلاق در نزد مسلمين مراد از آن قرآن است و در نزد عامه‌ى اصوليان مراد از آن الرساله امام شافعى و در نزد نحويان ، كتاب سيبويه است .\r\n\r\nغايت :\r\nفايده‌اى كه مطلوب است ، چه به فاعل برگردد ، چه برنگردد . آن‌چه كه وجود چيزى به خاطر آن است .\r\n\r\nغرض :\r\nفايده‌ى مطلوب كه به فاعل بر مىگردد كه به دست آوردن آن جز با اين فعل ممكن نيست . نتيجه‌اى كه فاعل با فعل خود آن را قصد كرده است . مانند سير شدن كه هدف خوردن است . گفته‌اند : غرض قبل از شروع در ايجاد معلول متصور است و غايت پس از شروع ، اين‌كه طرف فعل است غايت ناميده مىشود و از حيث ترتب بر آن نهايت و فايده .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nف\r\n\r\nفاتحه :\r\nأم الكتاب ، فاتحه الكتاب ؛ چون كتاب با آن آغاز مىشود ، سبع المثانى در هرركعت نماز تكرار مىشود .\r\nفارق : آشكار شدن خصوصيتى در اصل يا در فرع .\r\n\r\nفاسد :\r\nآن است كه در اصل مشروع است ، ولى به سبب وصفى كه عارض آن شده ، حرام است . يعنى از حيث اصل مشروع است ، ولى از جهت وصف ( كيفيتى كه با انجام آن تكميل مىشود ) و اين به سبب وجود خلل در يكى از شروطى است كه خارج از ماهيت و اركان است . فرق بين فاسد و باطل : بعضى از آثار فاسد بر باطل مترتب مىشود ، اما چيزى از آثار باطل بر فاسد مترتب نمىشود . باطل مانند نمازى كه فاقد برخى از شروط و اركان است ، فاسد مانند روزه‌ى روز عيد قربان كه اعراض از مهمانى خداست و مانند ازدواج بدون شاهد كه در اصل مشروع است ، ولى به سبب وصف ، مشروع نيست ، چون شهادت شرط صحت ازدواج است و عدم تحقق آن دليل بر وجود خللى خارج از ماهيت است ( اركان ) ، ولى با وجود عدم مشروعيت از لحاظ وصف برخى آثارش بر آن مترتب مىشود ، مانند وجوب مهر و ثبوت نسب و وجوب عده . در نزد شافعيه فاسد و باطل داراى يك معنا هستند ، يعنى مخالفت فعل دو وجهى با شرع ، يعنى فعلى كه گاهى به سبب جامع شرايطى كه شرعا معتبر است ، موافق شرع است و گاهى به سبب انتفاى آن ، مخالف شرع است ، چه عبادت باشد ، مانند نماز و چه عقد باشد ، مانند بيع .\r\nحج به وسيله‌ى مرتد شدن باطل مىشود و بايد از آن خارج شود ، ولى به وسيله‌ى وطء فاسد مىشود ، ولى از آن خارج نمىشود و اتمام آن واجب است .\r\n\r\nفاسق :\r\nكسى كه مرتكب گناهان كبيره شود و بر گناهان صغيره پافشارى ورزد . فسق مخل عدالت ، شهادت و روايت است . كسى كه واجب را با اعتقاد به وجوب آن ترك نمايد يا منكر را همراه با اعتقاد به تحريم آن انجام دهد .\r\n\r\nفاسق متأول :\r\nكسى كه در نزد برخى از ائمه فقه به سبب اظهار قول مرجوحى در يكى از مسائل مورد اختلاف فاسق\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nشمرده شود . مانند قول به حليّت نبيذ و نكاح متعه و چون اغلب به فسق خود عالم نيست ، بنابراين اصوليان در قبول روايت و شهادتش اختلاف دارند ، عده‌اى او را مجازا فاسق ناميده‌اند .\r\n\r\nفائته :\r\nنمازى كه وقت آن گذشته است .\r\nبرخى از اصوليان ظاهريه گفته‌اند :\r\nقضاى نمازهاى فائته جز با امر دومى از شارع جايز نيست و امر دومى جز براى شخص خوابيده و فراموش‌كار نيامده است پس بر كسى كه عمدا نماز را قضا كرده ، مطلقا قضايى نيست .\r\n\r\nفتوى :\r\nفتوى و فتيا ، پاسخ سؤالى است كه از مفتى درباره‌ى مسأله‌اى مىشود .\r\nحكم شرعيى كه فقيه در پاسخ سؤال بيان مىكند ، ولى نه به گونه‌اى الزامى ، يعنى مكلف ملزم به التزام به فتواى مفتى نيست و مىتواند از مفتى ديگرى سؤال كند و به فتواى مفتى ديگرى عمل كند كه با فتواى مفتى اولى مخالف باشد ، مادامى مفتى دومى عالم و مجتهد باشد و شروط افتا را داشته باشد .\r\n\r\nفحوى :\r\nمطلق مفهوم ، فحواى كلام ، معنايى كه خارج از معناى اصلى آن فهميده مىشود .\r\n\r\nفحوى الخطاب :\r\nتنبيه الخطاب و مفهوم موافقه ناميده مىشود .\r\nيكى از اقسام مفهوم موافق و مراد از آن اولى بودن مسكوت‌عنه به حكم از منطوق به سبب وجود معنا در آن است ، كه هركس آشنا به زبان باشد ، درك مىكند كه حكم در منطوق به خاطر اين معنا بوده است ، بدون اين‌كه نيازى به نظر و اجتهاد داشته باشد .\r\nفحوى الخطاب ناميده شده است ؛ چون معناى لفظ را ظاهر مىكند ، همان‌گونه كه ادويه طعم غذا را ظاهر مىكنند ، مانند آيه‌ى  فَلا تَقُلْ لَهُما أُفٍّ وَ لا تَنْهَرْهُما  ( اسراء / 23 ) . از تحريم بدزبانى فهميده مىشود كه تحريم اذيت و آزار ( مسكوت‌عنه ) أولى و ارجح است .\r\n\r\nفرض :\r\nدر لغت به معناى قطع ، تقدير ، توقيت و تأثير است . در نزد جمهور فرض و واجب مترادفند و مانند حتم و لازمند و فرقى در بين آن‌ها نيست و مدلولشان يكى است و آن فعلى است كه شارع به‌طور جزم و قطع انجام آن را طلب كرده است ، چه به طريق قطعى روايت شده باشد و چه به طريق ظنى .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nحنفيه گفته‌اند : مترادف نيستند ، اگر تكليف با دليل قطعى مانند كتاب و سنت متواتر ثابت شده باشد ، فرض است . مانند نمازهاى پنج‌گانه و اگر با دليل ظنى مانند خبر واحد و قياس ظنى ثابت شده باشد ، واجب است .\r\nمانند نماز وتر . آثار آن در فقه حنفيه :\r\nوجوب در واجب كمتر از فرض است و مجازات ترك واجب كمتر از ترك فرض است . منكر فرض كافر است ، ولى منكر واجب كافر نيست .\r\nآن‌چه كه شارع از مكلف انجام آن را به طور جزم با دليل قطعى يا ظنى خواسته است ، به گونه‌اى كه انجامش موجب ثواب و ترك آن بدون عذر موجب مجازات است .\r\n\r\nفرض عينى :\r\nآن است كه شارع از هر مكلف معينى انجام آن را خواسته است ، به گونه‌اى كه اگر ديگرى آن را انجام دهد ، طلب از او ساقط نمىشود ، مانند نمازهاى پنج‌گانه .\r\n\r\nفرض كفايى :\r\nآن است كه شارع انجام آن را از همه‌ى مسلمانان خواسته است ، به گونه‌اى كه اگر كسى آن را انجام دهد ، مستوجب پاداش و ديگران مجازات نمىشوند و اگر برخى آن را انجام دهند ، از ذمه‌ى ديگران ساقط مىشود . مانند جهاد و نماز جنازه . هدف شارع از طلب آن انجام فعل بدون توجه به انجام دهنده است ، ولى اگر انجام نگيرد همه گناه‌كار مىشوند . اين فرض ، يا دينى است يا دنيوى ، دينى مانند غسل و تكفين ميت و تعليم قرآن ، دنيوى مانند آموزش حرفه‌ها و فنون مختلف . سبب كفايه ناميدنش براى آن است كه اداى آن از سوى بعضى براى سقوط مطالبه از بقيه كفايت مىكند .\r\n\r\nفرض و بناء :\r\nآن است كه مستدل سؤال عامى را مىپرسد ، معترض پاسخ خاصى يا به‌طور عام فتوا مىدهد و دليل خاصى را ذكر مىكند .\r\nضابطه‌اش آن است كه مستدل از يكى از صورت‌هاى دليل كمك مىگيرد .\r\nپس هرگاه دليلش كامل شد ، بقيه‌ى صورت‌ها را بر آن بنا مىكند ، بدين سبب فرض و بنا ناميده شده است كه يكى از اسلوب‌هاى مناظره است و در نزد علماى بلاغه اسلوب حكيم ناميده مىشود . مثال : مسأله‌اى داراى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nصورت‌هاى مختلفى است و سؤال كننده سؤالى مىپرسد كه مقتضى پاسخ دادن درباره‌ى همه صورت‌ها نيست و مستدل پاسخ يك صورت يا دو صورت را مىدهد ، گويى مستدل در چنين حالتى يك صورت يا دو صورت را از ديگر صورت‌ها جدا كرده و تنها پاسخ آنها را داده است .\r\n\r\nفرع :\r\nدر لغت خلاف اصل است و نام براى چيزى است كه بر ديگرى بنا مىشود . فرع يكى از اركان قياس است .\r\nواقعه‌اى كه نصى درباره‌ى آن نيامده است و با قياس بر حكم اصل كه در نص ذكر شده است شناخت حكم فرع اراده شده است . سبب فرع ناميدنش به دليل منشعب شدن حكم آن از ديگرى است .\r\n\r\nفرق ( تفرقه انداختن ) :\r\nاز قوادح علت است . آشكاركردن وصفى در اصل ، كه صلاحيت علت بودن براى حكم يا جزء علت را داشته باشد و در فرعى كه اراده شده است موجود نباشد ، يا در فرع موجود باشد ، ولى در اصل نباشد .\r\nمانند قول مجتهد حنفى كه بگويد :\r\nوضو ، طهارت با آب است ، پس مانند ازاله‌ى نجاست نيازى به نيّت ندارد ، فارق مىگويد : وضو ، طهارت حكمى است و ازاله‌ى نجاست ، طهارت عينى است و حكم آن‌ها فرق مىكند . اگر فرق مناسب نباشد ، در قياس اخلالى ايجاد نمىكند ، مانند اين‌كه كسى بگويد : برنج قوت است ، پس مانند گندم تفاضل در آن حرام است ، فارق مىگويد : فرق بين آن‌ها اين است كه برنج بر خلاف گندم سفيدتر است ، ولى اين اختلاف اعتبارى ندارد . مثال فرق با آشكاركردن وصف در اصل كه صلاحيت علت مستقلى را براى حكم داشته باشد ، مانند اين‌كه معلّل بگويد :\r\nعلت تحريم رباى فضل در اصناف چهارگانه ( گندم ، جو ، ذرت ، برنج ) طعام بودن است . بنابراين رباى فضل در هرمطعومى مانند سيب و گلابى جارى است .\r\nمعترض مىگويد : علت در تحريم رباى فضل در اصناف چهارگانه قوت با قابل ذخيره‌كردن است ، يعنى همه‌ى آن‌ها قوتند و نيز امكان اندوختن را دارند . پس رباى فضل در مواد خوراكى كه قوت نباشند ، مانند\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسيب و گلابى ثابت نمىشود .\r\nمعترض در اين مسأله ، وصفى را در اصل آشكار كرد كه قوت با ذخيره كردن است كه صلاحيت علت مستقلى را دارد و اين وصف در فرع يعنى سيب و گلابى موجود نيست .\r\nبنابراين چكيده‌ى كلام اين است كه تحريم اضافى در سيب با قياس بر تحريم آن در اصناف چهارگانه قياس مع الفارق است .\r\nمثال فرق با اظهار وصفى كه مانع از حكم در فرع است و در اصل موجود نيست .\r\nمستدل مىگويد : هبه عقد است و با قياس بر عقد بيع ، غرر در آن جايز نيست . معترض با تفرقه انداختن در بين بيع و هبه مىگويد : بيع عقد معاوضه است و معاوضه ، غلبه از راه كياست و زيركى است كه غرر در آن اختلال ايجاد مىكند و اما هبه ، احسان محض است و غرر مخل آن نيست ؛ چون هبه اگر هم در اصل حاصل نشود موهوب‌له به‌طور مطلق ضررى نمىكند . بنابراين محض احسان بودن ، مانع از الحاق آن به بيع است ، پس بر آن قياس نمىشود .\r\n\r\nفروع :\r\nمسائل اجتهاديى كه نصوص صريح و واضح درباره‌ى آن‌ها ذكر نشده باشند ، يا نصوص ظنى الدلاله و ظنى الثبوت يا ظنى الدلاله يا ظنى الثبوت درباره‌ى آن‌ها روايت شده باشند . در مسائل فرعى زمينه براى اجتهاد و تعدد آرا و اجتهادات ، گسترده است ، ولى در اصول تعدد آرا و اجتهادات درست نيست .\r\n\r\nفريضه :\r\nاحكامى كه در شرع با دليل قطعى الثبوت و قطعى الدلاله ثابت شده باشند ، مانند نماز .\r\n\r\nفساد :\r\nفساد و بطلان در نزد جمهور مترادفند ، يعنى آن‌چه كه نافذ و معتبر نيست . حنفيه گفته‌اند : فساد در اصل مشروع است ، ولى وصف آن مشروع نيست ، اما بطلان در كل مشروع نيست . فساد مانند بيع ملاقيح ، بطلان مانند بيع شهرى براى روستايى .\r\nعدم موافقت فعل دو وجهى با شرع ، يعنى هرگاه عبادت محض باشد ، اثر شرعى بر آن مترتب نمىشود و اين به سبب اخلال در ركن يا فقدان شرط است ، يا اثر شرعى همراه با گناه‌كار شدن مكلف بر آن مترتب مىشود .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nهرگاه فعل ، معامله باشد ، مانند نكاح ، بيع و عقد .\r\n\r\nفساد اعتبار :\r\nاز قوادح علت است و آن عبارت از مخالف بودن قياس با نص يا اجماع است و ناميدن آن بدين سبب است كه معتبر دانستن قياس همزمان با نص يا اجماع ، معتبر دانستن آن همزمان با دليلى قوىتر از آن است و اين اعتبار فاسد و ظلم است ؛ چون نهادن آن در غير جاى خودش است .\r\nقياس مخالف با نص آيه مانند اين‌كه حنفى بگويد : حيوان حلالى را كه مسلمان ذبح كرده در موقع ذبح عمدا بسم اللّه نگفته باشد ، مانند ذبيحه‌ى مسلمانى كه گفتن آن را فراموش كرده باشد ، حلال است . معترض به ظاهر آيه‌ى  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  ( انعام / 121 ) ، استناد كرده نسبت به اين قياس اعتراض مىكند و مىگويد : چون مخالف نص كتاب است ، فاسد الاعتبار است .\r\nقياس مخالف با نص حديث ، مانند اين‌كه گفته شود : قرض‌كردن حيوان به علت اين‌كه وضعيت آن ثابت و منصبط نيست ، مانند قرض‌كردن اجناس و اشياى مخلوطى كه ميزان اختلاط آن‌ها معلوم نباشد ، جايز نيست . اين قياس هم مورد اعتراض قرار گرفته كه بنا به روايت امام مسلم ، پيامبر صلّى اللّه عليه و آله و سلّم شتر كوچكى را قرض كرد و شتر هفت ساله‌اى را به جاى آن داد و فرمود : « إن خيار الناس أحسنهم قضاء » .\r\nقياس مخالف با اجماع ، مانند اين‌كه گفته شود : مرد نبايد زن متوفاى خود را غسل دهد ؛ زيرا نظر او بر همسر مرده‌اش مانند نظر بر زن اجنبى حرام است . اين قياس چون مخالف اجماع است ، مورد اعتراض قرار گرفته است ؛ چون حضرت على فاطمه‌ى زهرا را پس از فوت شخصا غسل داد و اين كار مورد اجماع سكوتى اصحاب گرديد .\r\n\r\nفساد وضع :\r\nاز قوادح علت و اعم از فساد اعتبار است ؛ يعنى جامع در بين اصل و فرع به وسيله‌ى نص يا اجماع در نقيض حكم ثابت شده باشد ، مانند تعليل شافعيه براى واجب بودن جدايى در بين زن و شوهر به سبب اسلام آوردن يكى از آن‌دو .\r\nمعترض بگويد : اين قياس بر خلاف آن چيزى است كه ترتيب ادله اقتضا\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمىكند ، يعنى مخالف كتاب يا سنت است . يا مستدل بخواهد با قياس در بين دو چيز جمع كند كه شرع در بين آن‌ها تفرقه انداخته يا در بين دو چيز تفرقه بيندازد كه شرع آن‌ها را جمع كرده است .\r\nآن است كه وصف مخالف حكمى باشد كه به آن ربط داده شده است و هرگاه وصف آشكاركننده‌ى حكم نباشد و مخالف آن باشد ، مردود است ، مانند وصفى كه مناسبتى با حكم نداشته و اظهاركننده‌ى آن نباشد .\r\nآن است كه دليل صلاحيت ترتب حكم بر آن را نداشته باشد ، بلكه صلاحيت ترتب ضد آن را داشته باشد ، مانند اين‌كه از استدلال بر تشديد مجازات ، تخفيف آن و از استدلال بر گشايش در كار ، مضيقه و تنگى و از استدلال بر نفى يا اثبات چيزى ضد آن به دست آيد .\r\nوجه مشتركى كه در قياس مستدل موجود است به موجب نص يا اجماع در نقيض يا ضد حكم ثابت گردد . مثال استدلال بر تشديد و استنتاج تخفيف مانند اين‌كه حنفى بگويد : قتل عمد جنايت بزرگى است و مانند ارتداد كفاره‌ى آن واجب نيست . معترض اعتراض كند كه بزرگى جنايت باعث تشديد مجازات است نه تخفيف آن يا واجب نبودن كفاره .\r\nمثال استدلال بر گشايش در كار و استنتاج تنگى و مضيقه ، مانند اين‌كه حنفى بگويد : زكات از طريق مدارا و امهال به صاحب مال براى رفع نياز بينوايان واجب است . معترض اعتراض كند كه مدارا و امهال با صاحب مال باعث تأخير پرداخت زكات و تأخير موجب افزايش مضيقه و نياز بينوايان است ، نه رفع آن .\r\nمثال استدلال بر نفى چيزى و استنتاج اثبات ، مانند اين‌كه در مورد معاطات گفته شود : معامله‌اى است كه تنها رضايت در آن وجود دارد ، پس اين معامله مانند بيع مال كم ارزش منعقد نمىشود ، در اين‌جا رضايت كه مناط بيع است ، مناسب با انعقاد آن است نه با عدم انعقاد .\r\nمثال ثبوت علت جامع قياس در نقيض يا ضد حكم ، مانند اين‌كه حنفى بگويد : گربه چون دندان نيش دارد و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nحيوان درنده است ، پس نيم خورده‌ى آن ، مانند نيم‌خورده‌ى سگ نجس است . معترض اعتراض كند كه شارع درنده بودن حيوان را علت طهارت آن قرار داده است ؛ چون پيامبر در منزلى دعوت شد كه گربه داشتند و پيامبر صلّى اللّه عليه و آله و سلّم دعوت را پذيرفت . وقتى كه علت را جويا شدند ، فرمود : گربه حيوان درنده‌اى است ، به موجب اين حديث وصف درندگى كه وجه مشترك قياس واقع شده ، علت پاكى و طهارت سگ است ، نه نجاست آن .\r\nسبب فساد وضع ناميدنش آن است كه وضع چيزى در محلى با هيأت يا كيفيتى مخصوص اگر اين محل يا اين هيأت مناسب آن چيز نباشد قرار دادنش خلاف حكمت است و هرچه كه خلاف حكمت باشد ، فاسد است و از آن‌جايى كه علت ، مقتضى خلاف حكم مورد ادعا يا نقيض آن بوده پس مخالف حكمت است چون ويژگى علت ، آن است كه مناسب با معلولش باشد و با آن مخالفت نكند ، بنابراين به اين دليل فاسد الوضع است و يكى از قوادح علت شمرده مىشود .\r\nشافعيه علت واجب شدن جدايى زن و شوهر غير مسلمان را اسلام آوردن يكى از آن‌ها مىدانند و اسلام را علت جدايى مىدانند و چون اسلام آوردن يكى از زوجين موجب اختلاف دين است ، پس جدايى بدون متوقف شدن بر حكم قاضى واجب است و با قياس بر آن جدايى با سپرى شدن عده‌ى غيرمدخول بها بدون توقف بر حكم قاضى واجب است .\r\nحنفى مذهب اعتراض مىكند و اين تقليل را فاسد الوضع مىداند ؛ چون اختلاف دين با اسلام آوردن يكى از آن‌ها و بر كفر ماندن ديگرى حاصل شده ، پس اگر جدايى ثابت شود ، بايد به اسلام نسبت داده شود به اعتبار اين‌كه حكم به يكى از اسباب نسبت داده مىشود و حكم جديد اسلام است و اين جايز نيست ؛ چون اسلام براى حفظ حقوق و اموال آمده است نه موجب گسستن آن‌ها بنابراين جدايى با انقضاى عده‌ى غير مدخول بها قبل از حكم قاضى واجب نيست .\r\nمعترض در اين مثال تلاش كرده است تا ثابت كند وصفى كه علت قرار داده\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nشده ، نشان‌دهنده‌ى مخالفت با حكمى است كه به آن ربط داده شده است . بدين سبب به‌طور قطع قياس بر آن صحيح نيست .\r\n\r\nفصل :\r\nمفهوم كليى كه شامل بخشى از ماهيت مىشود و نوعى را از انواع ديگر كه در جنس اشتراك دارند ، متمايز مىسازد . مانند تعريف انسان به حيوان ناطق ، ناطق كليى است كه شامل بخشى از ماهيت انسان مىشود و اين بخش ، نوع انسان را از ديگر انواع حيوان متمايز مىسازد . بخش ديگر از ماهيت كه حيوانيت است در بين انسان و ديگر انواع مشترك است .\r\n\r\nفصل الخطاب :\r\nخطابى كه بر حكم موردنظر به طريقه‌ى قطع و يقين دلالت مىكند ؛ به گونه‌اى كه براى شك كننده عذرى در فهم و درك ابعاد و معانى آن نمىماند .\r\n\r\nفضولى :\r\nكسى كه در عقود ، ولى ، قاضى ، وكيل و كفيل نباشد ، تصرف او موقوف بر اجازه‌ى اصيل يا ولى است .\r\n\r\nفصل المقوم :\r\nعبارت از بخشى از ماهيت مانند ناطق است كه داخل در ماهيت انسان و مقوم آن است ؛ چون در خارج و ذهن بدون ناطق بودن ، وجودى براى انسان متصور نيست .\r\nنظريات : از اقسام بديهيات و مراد از آن قضايايى هستند كه قياس‌هايشان با آن‌هاست ، يعنى عقل به مجرد تصور طرفين آن‌ها مانند اولويات ، آن‌ها را تصديق نمىكند ، بلكه نياز به واسطه دارند و اين واسطه از ذهن زايل نمىشود تا نيازى به طلب و فكر داشته باشد .\r\n\r\nفقه :\r\nدر لغت به معناى فهم و در اصطلاح علم به احكام شرعى عملى است كه از ادله‌ى جزيى كسب يا استنباط شده‌اند . دانستن آن‌چه كه به نفع يا زيان نفس ( شخص ) است .\r\n\r\nفقهاى سبعه مدينه :\r\nعبيد اللّه بن عبد اللّه بن عتبه بن مسعود ، عروه بن زبير ، قاسم بن محمد بن ابو بكر ، سعيد بن مسيّب ، ابو بكر بن عبد الرحمن مخزومى ، سليمان بن يسار و خارجه بن زيد .\r\n\r\nفقيه :\r\nمجتهدى كه عالم به اصول شريعت و احكام و مقاصد كلى آن است . عالمى كه احكام را حفظ كرده و استنباط احكام از منابع ، ملكه‌ى ذهن او شده است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nفكر :\r\nبه كارگيرى عقل و مرتب كردن مقدمات به‌طور شايسته . به كارگيرى عقل در معلوم به خاطر رسيدن به شناخت امر مجهول .\r\n\r\nفيه بحث :\r\nيعنى معنايش اعم از آن است كه در اين مقام تحقيق يا فسادى باشد ، پس بر آن‌چه كه مناسب محل است ، حمل مىشود .\r\n\r\nفيه ما فيه :\r\nدر آن تأمل كن تا هدفى را كه در آن است حاصل شود ، يا خلل و ضعف‌هايى را كه حاصل شده‌اند ، تحقيق كن .\r\n\r\nفيه نظر :\r\nدر لزوم فساد استعمال مىشود .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nق\r\n\r\nقادح :\r\nهرچيزى كه در چيز ديگرى تأثير كند و از منزلت آن بكاهد ، يا وصف معتبر آن را زايل نمايد .\r\n\r\nقوادح الأدله :\r\nيعنى نواقضى كه در كاستن اعتبار دليل تأثيرگذار باشند و نيز قوادح علت كه اعتبار علت را خدشه‌دار مىكنند .\r\n\r\nقاصر :\r\nكسى كه شرعا از انجام تصرف درست و معتبر ناتوان است و اين يا به سبب جنون يا صغير بودن است ، مجنون قاصر است ، كودك قاصر است و قصر از عوارض اهليت شمرده مىشود .\r\n\r\nقاعده :\r\nحكم كليى كه بر همه‌ى جزيياتش قابل انطباق باشد ، تا احكام جزييات آن از اين حكم كلى دانسته شود . مانند علم اصول كه عبارت از قواعدى است كه به وسيله آن‌ها احكام شرعى از نصوص استنباط مىشود .\r\nيعنى احكام كليى كه بر جزييات بسيارى منطبق مىشود ، مانند اين قاعده كه الأمر للوجوب يا النهى للتحريم كه يك حكم كلى است و بر اوامر و نواهى قرآنى و نبوى در همه‌ى سوره‌ها و آيه‌ها و احاديث منطبق مىشود .\r\nقضيه‌ى كليى كه احكام آن بر جزيياتش منطبق مىشود . فرق بين قاعده‌ى فقهى و ضابطه‌ى فقهى : قاعده فروع را در ابواب مختلف جمع مىكند و ضابطه آن‌ها را در باب واحد جمع مىكند .\r\n\r\nقاعده‌ى كلى :\r\nحكم كليى كه بر جزيياتش منطبق مىشود . اطلاق كلى بر آن مجازى است ؛ چون كلى و جزيى از دلالت‌هاى مفردند نه دلالت مركب و در دلالت تركيب جايگاهى ندارند .\r\nقاعده‌ى كلى جمله‌ى مركبى است كه كليت به اعتبار اين‌كه بسيارى از افراد در مفهوم كلى مشتركند در آن داخل نمىشود ، با اين‌كه بسيارى از افراد در مفهوم قاعده مشتركند ، وصف كليت به‌طور مجازى براين مفهوم اطلاق شده است . اما اين‌كه حكم است براى آن است كه مدلول خطاب شارع از خطاب استنباط شده است . همين‌طور كلمه‌ى كلى منافى اين است كه قاعده به يكى از الفاظ عموم نسبت داده شود ؛ چون حكم كلى كه قاعده‌ى كلى است نسبت دادن حكم به يكى از الفاظ كلى است . بنابراين حكم كلى است و از اين‌جا هرحكمى داخل در\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتحت مدلول اين لفظ و يكى از جزييات اين حكم كلى است نه فردى از افراد آن ، مانند قاعده‌ى « الوسيلة الى الحرام حرام » و قاعده‌ى « ما لا يتم الواجب إلا به فهو واجب . »\r\n\r\nقانون :\r\nهمان معناى قاعده است ، ولى استعمال آن در مسائل شرعى اندك است و در علم نحو و منطق به كار مىرود .\r\n\r\nقبيح :\r\nدر مقابل حسن است و معصيت بر آن اطلاق مىشود . در عرف يعنى عملى كه در نزد خدا ناپسند است .\r\nمخالف طبع و فطرت باشد ، مانند زدن ديگرى و تجاوز به حق ديگران .\r\nصفت نقص در انسان مانند جهل ، ترس ، بر انجام آن در دنيا نكوهش و در آخرت عذاب مترتب مىشود ، مانند شرك .\r\n\r\nقدح :\r\nطعن و كاستن از قدر و قيمت ، طعن در عدالت و شهادت راوى به سبب تلبس به اعمال خلاف مروت يا ارتكاب فسق و فجور . طعن در صحت تعليل به علتى كه معلّل به عنوان علت ذكر كرده است .\r\n\r\nقدح ذاتى :\r\nعدم نياز به ديگرى .\r\n\r\nقدم زمانى :\r\nمسبوق به نيستى نيست .\r\n\r\nقراءات قرآنى :\r\nاختلاف الفاظ وحيانى كه بر پيامبر صلّى اللّه عليه و آله و سلّم نازل شده در كميت و كيفيت حروف ، مانند تخفيف ، تشديد ، تحقيق يا تسهيل و مانند آن .\r\n\r\nقدريه :\r\nفرقه‌اى كلامى كه براساس انكار قدر و اعتقاد مطلق به اين‌كه انسان خالق افعال خود مىباشد ، پايه‌گذارى شده است و قدر هيچ تأثيرى در سرنوشت انسان و افعال او ندارد .\r\nبرخى از علما اين نام را براى معتزله به كار برده‌اند ؛ چون منكر قضا و قدر هستند و اخبارى را كه درباره‌ى قدر است ، تأويل مىكنند و چه بسا آن‌ها را رد مىكنند ، و موضوع يا خبر واحد مىدانند ، كه در عقيده حجت نيستند .\r\n\r\nقرائن الاحوال :\r\nامورى كه بر مطلوب ، غيرمستقيم و غير صريح دلالت مىكنند ، مانند سرخى روى بر خجالت كشيدن .\r\n\r\nقرآن :\r\nكلام خداوند كه بر پيامبر اسلام صلّى اللّه عليه و آله و سلّم نازل شده ، تلاوتش عبادت است ، به صورت متواتر به ما رسيده است ، در بين دو جلد نگهدارى مىشود ، از فاتحه آغاز و به سوره‌ى ناس ختم مىشود .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nقران :\r\nدر اصول آن است كه شارع دو لفظ را به خاطر مساوات آن‌ها در حكم قرين يكديگر سازد .\r\n\r\nقرينه :\r\nآن‌چه كه بر معناى مراد از كلام بدون آن‌كه در آن صراحت داشته باشد ، دلالت كند و بر چند قسم است :\r\nحاليه ، ظنيه ، لفظيه ، قاطعه و معنويه .\r\n\r\nقسمت :\r\nاصطلاحى قديمى كه در كتاب‌هاى منطقى آمده است ، يعنى چيزى را به امور متباين تقسيم‌كردن .\r\nچيزى كه تقسيم مىشود « مقسّم » ، هر يك از امورى كه به آن‌ها تقسيم مىشود « قسم » و به نسبت ديگر اقسام « قسيم » ناميده مىشود . اگر علم را به تصور و تصديق تقسيم كنيم ، علم « مقسم » و تصور « قسم » علم و قسيم « تصديق » است .\r\n\r\nقصر :\r\nحبس .\r\nتخصيص چيزى به چيزى و محصوركردن در آن به وسيله‌ى دليل . مفهوم حصر نيز يكى از اقسام مفهوم مخالف است .\r\n\r\nقصر عام :\r\nحمل عام بر برخى افراد آن كه بر آن‌ها دلالت مىكند و اخراج ديگرى از آن به وسيله‌ى دليل متصل يا منفصل .\r\n\r\nقضا :\r\nانجام عبادت پس از وقت مقرر شرعى آن .\r\n\r\nقضاى شبيه به ادا :\r\nمكلف در اثناى انجام ركنى از اركان فعل آن‌چه را كه ترك كرده است انجام دهد ، مانند گفتن تكبيرهاى نماز عيد در ركوع و آن زمانى است كه مأموم امام را در ركوع دريابد و به سبب ترس از نرسيدن به ركوع با امام تكبير تحريمه را بگويد ، سپس تكبير ركوع و تكبيرات عيد را در حال ركوع بگويد .\r\n\r\nقضيه :\r\nجمله‌ى خبرى كه احتمال صدق و كذب داشته باشد .\r\nواقعه‌اى كه شناخت حكم خداوند درباره‌ى آن موردنظر باشد .\r\n\r\nقضيه‌ى حمليه :\r\nقضيه‌اى است كه حكم به ثبوت چيزى براى چيزى يا نفى آن شده باشد ، مانند زيد عالم ، در قياس منطقى استفاده مىشود .\r\n\r\nقضيه‌ى شرطيه :\r\nحكم به وجود نسبت در بين دو قضيه مىشود يا نمىشود ، يا شرطى متصل است يا منفصل ، مانند « إن كانت الشمس طالعة فالنهار موجود » .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nقضيه‌ى طبيعيه :\r\nحكم درباره‌ى موضوع كلى بدون در نظر گرفتن افراد است ، مانند « الانسان نوع » ، « الرجل خير من المرأة » .\r\n\r\nقطعى :\r\nبودن دليل به گونه‌اى كه در ثبوت و دلالت احتمال ناشى از دليل نباشد .\r\nقرآن قطعى الثبوت است ، اما دلالتش گاهى قطعى است و گاهى ظنى .\r\nهرگاه لفظ تنها احتمال يك معنا را داشته باشد ، در اين حالت دلالت لفظ بر حكم قطعى است ، مانند لفظ « مائه » در آيه‌ى  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  ( نور / 2 ) . سنت هم قطعى الثبوت دارد و هم قطعى الدلالة .\r\n\r\nقطعى الثبوت :\r\nخبرى كه با تواتر ثابت شده باشد . يعنى جمع زيادى كه احتمال تبانى آنان بر دروغ نباشد ، آن را نقل كرده‌اند و در سه عصر اوليه مستند آن‌ها حس بوده است .\r\n\r\nقطعى الدلالة :\r\nخبرى كه دلالتش مفيد رفع هراحتمالى است كه مخل فهم است .\r\n\r\nقطع طريقى :\r\nقطعى است كه در نظر قاطع كشف از واقع مىكند و به سببى كه حكم در مدت كم يا بيشتر به آن تعلق مىگيرد ارتباط ندارد و حكم شرعى براى فعل با عنوان اولىاش مجرد از هرقيدى ثابت شود . مانند اين‌كه خمر حرام است ، در اين‌جا حكم براى اسم خمر و عنوان آن همان‌گونه كه هست لازم است و بدون هيچ‌گونه قيد و شرطى تابع آن است .\r\nپس اگر انسان آن را بداند و از روى عمد يا غير عمد به آن رسيد ، علمش تنها ابزار است و موضوع حكم يكى از قيدهاى آن نيست .\r\n\r\nقطع موضوعى :\r\nقطعى كه در آن حكم به علم مكلف تعلق گرفته است و كاملا مانند يك موضوع واقعى براى آن است ، به گونه‌اى كه از حيث وجود و عدم با آن دور مىزند ، بدون اين‌كه در واقع هيچ ارتباطى دراين‌باره داشته باشد و اين قطع موضوعى از دو حال خارج نيست :\r\nأ - حكم به واقع و علم به آن باهم تعلق گيرد كه با وجود آن‌ها موجود و با انتقال يكى از آن‌ها منتفى شود . مانند اين‌كه كسى بگويد : هر شرابى كه حقيقتش را دانستى حرام است . پس اگر مكلف مايعى را نوشيد و يقين داشت كه شراب است ، سپس براى او آشكار شد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكه سركه است ، از لحاظ شرعى چيزى بر او نيست ؛ زيرا در واقع شرابى نيست كه از آن بخش مقوم را براى موضوع حكم گرفته است .\r\nب - حكم تنها به علم تعلق گيرد و ربطى به واقع نداشته باشد به گونه‌اى كه با وجود او موجود و با انتقال آن منتفى شود . مانند اين‌كه كسى بگويد :\r\nهرمايعى را كه قطع ( يقين ) داشتى شراب است ، حرام مىباشد . پس اگر مخاطب نافرمانى كرد و مايعى را با قطع به اين‌كه شراب است نوشيد مستحق ملامت و سرزنش است . حتى بعد از اين‌كه براى او مشخص شد كه سركه بوده است و استحقاق ملامت و سرزنش براى آن است كه قطع در اين‌جا همان‌گونه كه هست به عنوان موضوع كامل گرفته شده است ، نه اين‌كه كاشف از واقع باشد تا از آن پرسيده شود .\r\n\r\nقلب :\r\nبر تعيين معلول به عنوان علت و علت به عنوان معلول اطلاق شده است و در شرع بر عدم حكم به خاطر نبودن دليل اطلاق شده است و مراد از آن ثبوت حكم بدون علت است . مراد از قلب در قرآن ، وجدان يا عقل است .\r\nدر اصطلاح اصوليان يكى از قوادح علت است . مشاركت معترض با مستدل در دليل ، يعنى مستدل در اثبات حكم با قياسى كه ادعاى اختصاص به آن را مىكند استدلال نمايد ، معترض آن را برگردانده و ضد اين حكم را با اين علت همراه با برگردانيدن آن به اصل بر آن تطبيق مىدهد .\r\nمعترض ، استدلال مستدل را به نفع خود برگردانيده مدعى شود دليلى را كه ذكر كرده صحيح است ، ولى در مسأله‌ى مورد بحث مثبت نظريه‌ى معترض مىباشد . آن است كه معترض حكمى را بر خلاف حكم مستدل به وصفى كه مستدل آن را علت قرار داده نسبت دهد و آن را به اصلى كه مقبس عليه قرار داده ملحق نمايد ، مانند اين‌كه معترض به مستدل بگويد :\r\nاين حكم بر خلاف حكم تو با همان علتى كه ذكر كردى ، در اصل ثابت شده است . پس لازم است اين حكم نيز در فرع ثابت شود و در اين وقت حكمى كه ادعاى ثابت‌كردن آن را داشتى ثابت نمىشود ؛ چون‌كه ما ، در نبودن اين علت در فرع متفق هستيم .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nعلت را معلول نمودن و معلول را علت نمودن ، معاوضه يا مناقضه ناميده مىشود .\r\nمعترض بگويد : آن‌چه را كه مستدل ذكر كرده به ضرر اوست نه به نفع او ، يا به نفع هردو مىباشد .\r\nمانند اين‌كه حنفى در ارث بردن دايى در هنگام نبودن وارث بنا بر معناى حديث « الخال وارث من لا وارث له » استدلال كند ، معترض در اعتراض مىگويد : اين حديث به ضرر تو مىباشد ؛ چون به طريق مبالغه دلالت دارد كه دايى وارث نيست ؛ چون نفى عام است ، همان‌گونه كه در ضرب المثل گفته‌اند : الجوع زاد من لا زاد له و الصبر حيلة من لا حيلة له . يعنى نه گرسنگى توشه است و نه صبر راه چاره است .\r\nاقسام قلب :\r\n\r\nقلب تبديل :\r\nمعترض آن‌چه را كه مستدل علت قرار داده معلول و معلول را علت گرداند . هرگاه امكان داشته باشد مشخص مىشود كه علتى نبوده است ؛ چون علت موجبه است و معلول همان حكمى است كه به وسيله‌ى علت واجب شده است و مانند فرع با اصل است و جايز نيست حكم ، علت و علت ، حكم شود . پس وقتى كه احتمال انقلاب و دگرگونى باشد ، در نزد اكثر اصوليان بر بطلان تعليل دلالت مىكند . مانند قول شافعى كه در مقام مستدل مىگويد : ظهار شخص ذمى درست است ؛ چون طلاقش مثل مسلمان درست است .\r\nحنفى در مقام معترض مىگويد : ظهار مسلمان به خاطر صحت طلاق او نيست ، بلكه صحت طلاق او به خاطر صحيح بودن ظهار اوست و كسى كه ظهار را علت طلاق مىداند ؛ ظهار ذمى را اثبات نكرده است و عكس آن صحيح است .\r\n\r\nقلب استبعاد :\r\nيكى از انواع قلب است ، و اين قسم با دوركردن دليل از معترض در اعتراضى است كه در خود موضوع اعتراض وارد شده است كه بنابر حجت معترض تكميل مىشود .\r\nمانند اين‌كه دو نفر ادعاى بچه‌ى سرراهى را داشته باشند و شخص قيافه‌شناس وجود نداشته باشد ، كودك به حال خود رها مىشود تا بالغ\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nشود و به هريك از كسانى كه خود بخواهد نسبت داده مىشود . اگر معترض اعتراض بكند ، داورى در نسب داورى بدون دليل است . در پاسخ اعتراض او گفته مىشود داورى قيافه شناس نيز داورى بدون دليل است .\r\n\r\nقلب حكم مطلوب :\r\nهدف از آن تصحيح مذهب معترض همراه با ابطال مذهب مستدل به‌طور صريح يا ضمنى است . مثال صريح : شافعى در استدلال بر بطلان بيع فضولى مىگويد : عقدى است بدون ولايت و نيابت در حق ديگرى پس درست نيست و مانند اين است كه مالى را بدون اذن ديگرى براى او بخرد . حنفى در مقام اعتراض مىگويد : اين عقدى است در حق ديگرى بدون ولايت و صحيح است ، همان‌گونه كه اگر چيزى را بدون اجازه براى او بخرد ، طبق اجماع در حق عاقد درست است . در اين‌جا مذهب شافعى را به صراحت باطل مىكند و مذهب معترض را صحيح مىداند .\r\nمثال ضمنى : مانند اين‌كه حنفى در مقام استدلال بگويد : اعتكاف ، توقف محض است و به تنهايى عبادت نيست و مانند توقف در عرفات است . قصد او از اين سخن آن است كه روزه را شرط اعتكاف مىداند ؛ زيرا توقف در عرفه با ملحق شدن عبادت ديگرى مانند احرام ، عبادت است و همين‌طور اعتكاف با ملحق‌كردن عبادت ديگرى كه روزه است ، عبادت شمرده مىشود . شافعى به عنوان معترض مىگويد : اعتكاف ، توقف محض است و روزه گرفتن شرط صحت آن نيست ، مانند توقف در عرفات كه روزه گرفتن در آن شرط نيست . در اين مثال به‌طور ضمنى مذهب مستدل باطل شده است ؛ زيرا مادامى كه روزه گرفتن براى توقف در عرفات شرط نيست در اعتكاف نيز شرط نيست ؛ چون هريك از آن‌ها توقف محض است و در هيچ‌يك از آن‌ها شرط نيست .\r\n\r\nقلب دعوى :\r\nيكى ديگر از اقسام قلب است . مراد از آن قلب و برگردانيدن قضيه با صورت‌هاى مختلف با اضمار دليل در آن يا با عدم اضمار دليل است .\r\nقلب دعوى با اضمار دليل در آن ، مانند « هرموجودى قابل رؤيت است » در\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاين وقت گفته مىشود : هرچيزى كه جهت نداشته باشد ، قابل رؤيت نيست . دليل رؤيت همان وجود است .\r\nاما همراه با عدم اضمار دليل مانند شكر منعم به خاطر خودش واجب است ، قلب آن چنين است كه شكر منعم به خاطر خودش واجب نيست .\r\n\r\nقلب دليل :\r\nمراد از آن برگردانيدن دليل به گونه‌اى است كه به زيان مستدل باشد ، مانند حديث ارث بردن دايى .\r\n\r\nقلب صريح :\r\nمذهب مستدل را به‌طور صريح ابطال‌كردن بدون اين‌كه متعرض تصحيح مذهب معترض شود . در نزد گروهى از اصوليان از قوادح علت است .\r\nحنفى در استدلال درباره‌ى مسح سر در وضو مىگويد : سر يكى از اعضاى وضو است و در مسح آن كمترين قسمت كفايت نمىكند ؛ چون اسم بر كمتر از يك چهارم اطلاق نمىشود و مانند ديگر اعضاى وضوست . به عنوان مثال مانند صورت است كه اسم صورت بر كمتر از يك چهارم آن اطلاق نمىشود .\r\nهدف از اين استدلال وجوب مسح يك چهارم از سر در وضو مىباشد .\r\nشافعى به اين تعليل به وسيله‌ى علت خود مستدل اعتراض مىكند و مىگويد : سر يكى از اعضاى وضوست و يك چهارم آن تعيين نشده است و خصوصيت آن مانند صورت است كه يك چهارم آن تعيين نشده است . هدف از اين اعتراض ابطال مذهب مستدل به‌طور صريح است ؛ چون در ذكر علت مسح يك چهارم سر را واجب دانسته بود .\r\nعده‌اى هدف از آن را ابطال مذهب مستدل به‌طور صريح دانسته‌اند ، حنفىها در وضو مسح يك چهارم از سر را لازم مىدانند و شافعىها مسح چند مو را كافى مىدانند . اگر حنفى در مقام استدلال بگويد : سر يكى از اعضاى وضوست همان‌گونه كه در ساير اعضا شستن كمترين قسمت آن كافى نيست ، همان‌طور در مسح سر هم مسح كمترين قسمت كفايت نمىكند ؛ شافعى دراين‌باره مىگويد :\r\nاين درست است ، ولى همان‌طور كه شستن يك چهارم از ديگر اعضاى وضو تعيين نگرديده ، مسح يك چهارم سر هم تعيين نگرديده است .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nقلب ضمنى ( التزام ) :\r\nهدف از آن نفى مذهب مستدل به‌طور ضمنى يا التزام است ، يعنى حكمى را بر دليل مترتب نمايد كه از آن ابطال مذهب مستدل لازم آيد . قلب مساوات نيز ناميده مىشود ، يعنى بر باطل بودن يكى از لوازم آن دلالت مىكند .\r\nمانند اين‌كه حنفى در مورد فروش مالى كه غايب است بگويد : فروش مال غايب عقد معاوضه است و بدون رؤيت عوض ، صحيح مىباشد .\r\nهمان‌گونه كه نكاح بدون رؤيت جايز است . در اين مورد شافعى مىگويد : با پذيرفتن اين دليل لازم مىآيد اين عقد مانند نكاح ، خيار رؤيت نداشته باشد و چون حنفىها قائل به خيار رؤيت هستند ، دليل مستدل با اين قلب به طور التزام باطل گرديده است . اين يعنى ابطال مذهب حنفى كه بيع همراه با جهل و عدم رؤيت را صحيح مىداند اين ابطال به طريق التزام فهميده مىشود ؛ زيرا كسى كه معتقد به صحت بيع است و بنابراين خيار رؤيت را لازمه‌ى صحت مىداند ، هرگاه خيار رؤيت باطل شد ، اين لازم منتفى مىشود و هرگاه لازم كه خيار رؤيت است منتفى شد ، ملزوم كه صحت بيع است منتفى مىشود .\r\n\r\nقلب علت :\r\nآن است كه معترض بيان كند علتى را كه مستدل ذكر كرده است به زيان او مىباشد . برخى آن را معارضه و برخى آن را فساد مىنامند .\r\nبرخى از اقسام قلب علت به‌طور صريح براى تصحيح مذهب معترض و ابطال مذهب مستدل است ، قسمى مانند قسم اول است ، ولى به‌طور ضمنى مذهب مستدل را باطل مىكند ، قسمى تنها براى ابطال مذهب مستدل است .\r\n\r\nقلب مساوات :\r\nيعنى اصل داراى دو حكم است : يكى از آن‌ها به اتفاق معترض و مستدل از فرع منتفى شده است و ديگرى مورد اختلاف است .\r\nهرگاه مستدل بخواهد با قياس بر اصل ، مختلف‌فيه را اثبات نمايد ، معترض مىگويد : مساوات در بين دو حكم در فرع با قياس بر اصل واجب است و از وجوب تسويه در بين آن‌ها در فرع انتفاى مذهبش لازم مىآيد ، مانند استدلال حنفيه بر وقوع طلاق مكره ، آنان مىگويند : شخص مكره\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمالك طلاق خود مىباشد و مكلف است و طلاق او با قياس بر شخص مختار واقع مىشود . شافعى مىگويد :\r\nشخص مكره مالك و مكلف است اقرار به طلاق و طلاق دادن براى او با قياس بر شخص مختار مساوى است و از اين مساوات لازم مىآيد كه به‌طور ضمنى طلاق او واقع نشود ؛ چون هرگاه مساوات در بين اقرار و ابقاع او ثابت شود با اين‌كه به اتفاق طرفين اقرارش غير معتبر است لازم مىآيد كه ايقاعش نيز غيرمعتبر باشد .\r\n\r\nقلب مكسور :\r\nآن است كه معترض همه‌ى اوصاف مستدل را به كار مىگيرد و سپس آن‌ها را برمىگرداند .\r\nمانند استدلال مالكى بر صحت ملحق كردن طلا و نقره در زكات و بگويد : هر دو مال هستند و در هرحال زكاتشان يك چهلم است ، منضم‌كردن يكى از آن‌ها به ديگرى مانند سالم و شكسته است ، شافعى مىگويد : من اين علت را قلب مىكنم و مىگويم : طلا و نقره دو مالند و زكاتشان يك چهلم است و هردو داراى يك وصف هستند . پس يكى از آن‌ها به ديگرى مانند سالم و شكسته به سبب قيمتى بودن ملحق نمىشود .\r\n\r\nقوادح علت :\r\nعوارضى كه منجر به ابطال دليل مىشوند ؛ اين دليل خواه علت و خواه غير دليل باشد . آن‌چه كه به‌طور عموم در صلاحيت قياس يا در صلاحيت علت براى عليت يا در يكى از اركان قياس مانند فرع يا اصل خدشه وارد كند .\r\nقوادح ، راه‌هاى باطل‌كردن علت‌اند كه عبارتند از : 1 - نقض 2 - عدم تأثير 3 - كسر 4 - قلب 5 - قول به موجب 6 - فرق 7 - منع 8 - معارضه .\r\nقوادح قياس يا اعتراضات بر قياس :\r\n1 - استفسار 2 - فساد اعتبار 3 - فساد وضع 4 - تقسيم 5 - اختلاف ضابط در بين اصل و فرع 6 - اختلاف حكم در اصل و فرع 7 - تركيب 8 - تعديه .\r\n\r\nقول به موجب :\r\nبا فتح يعنى گفتن آن‌چه كه دليل مستدل ايجاب كرده است ، يعنى قبول مدلول و مقتضاى دليل ، يعنى مستدل در اثبات مطلب دليلى ذكر كند و معترض مدلول و مقتضاى دليل او را بپذيرد ، ولى بگويد اين مستلزم اثبات مطلب مورد بحث نيست .\r\nمعترض مقتضاى قول مستدل را بپذيرد همراه با بقاى اختلاف در\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمقدار انطباق حكم اصل بر فرعى كه الحاق آن به اصل موردنظر بوده است .\r\nو بر سه قسم است :\r\n1 - اين‌كه استدلال مستدل مبنى بر اشتباه در اثبات حكم و مفيد مطلبى غير از مطلب مورد بحث باشد .\r\n2 - اين‌كه استدلال مستدل مبنى بر اشتباه در مأخذ حكم و مفيد ابطال مطلبى باشد كه به تصور او در نزد طرف مأخذ حكم است .\r\n3 - مستدل در استدلال خود از ذكر مقدمه‌ى دليل خوددارى كرده باشد .\r\nمثال يكم : مانند اين‌كه مستدل در اثبات قصاص جهت قتلى كه به وسيله‌ى جسم سنگينى انجام شده باشد ، بگويد : قتل به وسيله‌ى آلات و ادوات سنگين كه غالبا باعث مرگ مىشود مانند قتل به وسيله‌ى سوزاندن و امثال آن مانع از قصاص نيست . در اين مورد معترض مىگويد :\r\nمانع نبودن اين قتل از قصاص صحيح و جاى بحث نيست ، لكن مقصود اثبات وجوب قصاص درباره‌ى اين نوع قتل است و دليل شما اين را نمىرساند . در اين مثال استدلال مستدل مبنى بر اشتباه است كه مانع نبودن از قصاص را موجب و مستلزم آن نشان داده است .\r\nمثال دوم : مانند اين‌كه باز در مورد اثبات قصاص جهت قتلى كه به وسيله‌ى آلات سنگين واقع شده مستدل بگويد : تفاوت آلات قتاله مانند تفاوت انواع قتلى كه به وسيله‌ى آن‌ها انجام گرفته باشد ، مانع قصاص نيست . در اين مورد معترض مىگويد :\r\nمانع نبودن آلات قتاله از قصاص درست و محل بحث نيست ، ولى رفع يكى از موانع موجب قصاص نبوده بلكه وجوب آن موكول به رفع ساير موانع و وجود كليه‌ى شرايط و مقتضيات قصاص است و مادام كه تمام اين امور تحقق نيابد ، قصاص واجب نخواهد شد . در اين مورد استدلال مستدل مبنى بر اشتباه در مأخذ حكم است ، يعنى اين‌گونه وانمود شده كه در مذهب طرف ، رفع يكى از موانع مأخذ حكم است و حال آنكه در مذهب او رفع كليه‌ى موانع و وجود تمام شرايط و مقتضيات مأخذ حكم است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمثال سوم : مستدل در اثبات شرط بودن نيت در وضو يا غسل بگويد :\r\n( آن‌چه قربت و عبادت شمرده شود مانند نماز ، نيّت در آن شرط است . در اين مورد هم معترض مىگويد : شرط بودن نيت در هرقربت و عبادتى درست است ، ولى اين اصل مستلزم آن نخواهد بود كه در غسل و وضو هم شرط باشد ؛ زيرا مقدمه‌ى دليل كه قربت بودن آن‌ها باشد هنوز ثابت و معلوم نگرديده است .\r\nاين قسمت در موردى قول به موجب شناخته مىشود كه مقدمه‌ى دليل امرى غير مشهور باشد و مستدل هم آن را ذكر نكرده باشد ، ولى هرگاه مقدمه‌ى دليل ذكر شد يا ذكر نشود ، ولى امر مشهورى باشد ؛ چون شهرت و معروفيت آن در حكم ذكركردن است ، معترض قبلا مقدمه را منع خواهد كرد و به مرحله‌ى قول به موجب نخواهد رسيد .\r\nمثال چهارم : فقها درباره‌ى حكم زدودن نجاست با سركه‌ى پاك اختلاف دارند ، مستدل مىگويد :\r\nسركه مايع است ، ولى ازاله‌ى حدث و پليدى نمىكند و مانند روغن است .\r\nمعترض مىگويد : من به موجب قول او مىگويم : كه سركه نجس است و رفع حدث و ازاله‌ى نجاست نمىكند . ولى نزاع ما درباره‌ى سركه‌ى نجس نيست بلكه درباره‌ى سركه‌ى پاك است . در نتيجه ، نزاع به حال خود باقى است علىرغم اين‌كه معترض تسليم موجب قول مستدل بشود .\r\n\r\nقول صحابى :\r\nيكى از ادله‌اى كه علما درباره‌ى استدلال و احتجاج به آن اختلاف دارند قول صحابى است و آن مذهب او در مسأله‌ى فقهى اجتهادى است . چه قول باشد و چه فعل . قول مانند فتوا يا قضاوت‌هايى كه در كتاب ، سنت يا اجماع نيست و از صحابه روايت شده است . فعل مانند آن‌چه كه از ابو هريره روايت شده كه جاى ليسيدن سگ را سه بار مىشست .\r\nصحابى سخنى درباره‌ى آن‌چه كه با رأى و عقل درك نمىشود ، مىگويد :\r\nاين قول حجت است و در حكم حديث مرفوع ضمنى در نزد برخى از اصوليان است ؛ چون لازم است صحابى از پيامبر صلّى اللّه عليه و آله و سلّم شنيده باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nصحابى نظرى را اظهار مىكند و در بين صحابه منتشر مىشود و كسى با آن مخالفت نمىكند . مراد از قول صحابه به‌طور مطلق همين است و در حجيت و منبع تشريع بودن مورد اختلاف است برخى از اصوليان اتفاق صحابه بر سر حكم واقعه‌اى با وجود قرب زمانى به زمان پيامبر صلّى اللّه عليه و آله و سلّم و آگاهى به اسرار تشريع را دليل بر حجيت قول صحابه مىدانند .\r\nديگران هم معتقدند حجت نيست ؛ چون اگر يكى از آنان سكوت كرده باشد علت سكوت او دانسته نمىشود . بنابراين اجماع دانستن آن درست نيست و مطلقا حجت نيست .\r\nقبلا درباره‌ى صحابه توضيح داده شد كه مجتهدين برجسته‌ى صحابه معدود بوده‌اند ، اما درباره‌ى اقوال و آراى آنان در بين علما اختلاف است كه لازم است توضيحى مختصر دراين‌باره داده شود .\r\nيكم - هرگاه صحابه بگويد : ما در زمان پيامبر اين عمل را انجام مىداديم يا اين نظر را داشتيم ، بدون اختلاف حجت است ؛ چون به منزله‌ى سنّتى است كه صحابه از پيامبر صلّى اللّه عليه و آله و سلّم روايت كرده باشد .\r\nدوم - علما متفقند قول صحابى در موضوعى كه با رأى و عقل درك نمىشود حجت است ، مانند اوزان شرعى و امور تعبدى ؛ چون اين قول مانند خبر توقيفى از پيامبر صلّى اللّه عليه و آله و سلّم است .\r\nسوم - علما متفقند : قول صحابى پس از انتشار آن اگر مخالفى نداشته باشد ، حجت است .\r\nچهارم - علما متفقند ، قول صحابى براى صحابى ديگرى كه مانند او مجتهد است ، حجت نيست ؛ چون صحابه درباره‌ى برخى از مسائل باهم اختلاف داشته‌اند .\r\nپنجم - اگر صحابى نظر يا رأى اجتهادى داشته باشد ، آيا قول و اجتهادش بر تابعين و ديگر مجتهدان بعدى حجت است و مخالفت با آن جايز نيست ؟ اين مورد محل نزاع است و علما درباره‌ى آن اختلاف دارند ، آيا حجت شرعى است يا خير ؟\r\nدر اين‌جا دو نظر وجود دارد :\r\nيكم ، حجت شرعى است و بر قياس\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمقدم مىشود . اين نظر شافعيه در مذهب قديم و يكى از روايت‌ها از امام احمد و برخى از علماى حنفيه است .\r\nقول دوم ، حجت شرعى نيست .\r\nمذهب جديد شافعى و روايتى از احمد و نظر ابو حنيفه و برخى از علماى حنفيه است .\r\n\r\nقياس :\r\nقياس در لغت ، به معناى اندازه گرفتن و يكسان و يكنواخت بودن دو چيز است . قياس ، مشترك لفظى در بين اندازه گرفتن ، مساوات و جمع بين اندازه‌گيرى و مساوات است . قست الثوب بالذراع يعنى آن را اندازه گرفتم ، فلان لا بقاس بفلان ، يعنى با او مساوى نيست .\r\nعلماى اصول ، تعريف‌هاى زيادى از قياس كرده‌اند كه هريك بنا به تصوّرى است كه آنان از معناى قياس دارند ، آيا فعل مجتهد است يا دليل مستقلى است كه شارع آن را براى كشف احكام حوادثى كه در نصوص ، احكام آن‌ها ذكر نشده است نصب كرده است ؟ چه مجتهد نظر دهد يا نظر ندهد .\r\nبرخى از اصوليان گفته‌اند : قياس فعل مجتهد است ؛ چون مجتهد ظاهركننده و كاشف علت است مجتهد با تأمل و تدبر به دنبال يافتن علت است و مىگويد : اين قياس صحيح است و اين قياس مع الفارق است .\r\nحمل چيزى بر چيز ديگر در حكمى است كه علت آن حكم در هردو موجود باشد ، تساوى فرع با اصل در علت حكم .\r\nاثبات مانند حكم معلوم براى معلوم ديگر به سبب مشابهت آن‌ها در علت حكم در نزد اثبات‌كننده است ، ملحق‌كردن امرى كه در شرع بيان نشده به امرى كه حكم آن در شرع بيان شده به سبب اشتراك در علت حكم در نزد مجتهد .\r\nمبناى قياس بر علت است و قياس بدون علت كه باعث حكم است ، يافت نمىشود . دليل قياس دليلى قطعى است چون محل اعتبارش دليل شرعى است كه به خود نص برمىگردد ؛ زيرا علت در آن معتبر دانسته نمىشود ، مگر اين‌كه دليلى شرعى بر آن دلالت كند . پس اعتبار آن به عنوان دليلى شرعى امرى حتمى است و به خود متن برمىگردد و به همين دليل به آن « معقول النص » گفته مىشود . بنابراين\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدليل قياس همان دليل متن است كه بر علت دلالت مىكند اگر دليل علت ، كتاب بود دليل قياس نيز كتاب است و اگر دليلش سنت باشد ، دليل قياس نيز دليل سنت است و همين‌طور اجماع صحابه . پس دليل شرعى بر حجيت قياس مجموع ادله‌اى است كه بر حجت شرعى بودن كتاب ، سنت و اجماع صحابه دلالت دارند و با اين توضيح ثابت مىشود كه دليل قياس قطعى است .\r\nقياس يكى از مباحث مهم اصولى است . اصوليان تقسيماتى براى قياس كرده‌اند كه در حقيقت اهميت چندانى ندارند . شبهاتى داخل در مفهوم قياس و علت شده است و نيز عناصرى از منطق داخل در مباحث قياس شده كه جايز نيست بر نص شرعى تحميل شوند . براى صحت قياس نياز به علت است و علت با دلالت شرع و لغت ثابت مىشود و راهى براى رسيدن به نص شرعى جز از راه قياس نيست .\r\nقياس شبه ، معتبر نيست ، طرد از شروط علت است و از اقسام قياس نيست . عكس تأثيرى در نصوص ندارد بلكه بهتر است به علت توجه شود ، سپس براساس آن حكم شود .\r\nپس اگر حكم موضوعى بر حكم ديگرى به سبب جامع علت قياس شود با چشم‌پوشى از نوع و جنس حكم ، قياس حكم است و اگر با قياس علتى بر علت ديگرى به سبب وصف مناسب بودن ، عليت از آن فهميده شود . قياس علت است .\r\nقياس شرعى داراى چهار ركن است :\r\n1 - اصل ( مقيس عليه ) 2 - فرع ( مقيس ) 3 - حكم 4 - علت ( امر جامع در بين اصل و فرع ) .\r\nشراب كه حكم آن در اسلام حرمت است ، علت اين حرمت خاصيت مست‌كنندگى است . مشروبات الكلى حكم آن در اسلام بيان نشده ، ولى مست‌كننده هستند و عقل را زايل مىكنند . مجتهد با قياس بر شراب ، حكم حرمت مشروبات الكلى را صادر مىكند .\r\nقياس شرعى كه اركان و شروط آن كامل باشد ، در نزد اكثر علما دليل و حجت و عمل به آن واجب است و جز كسانى كه مخالفتشان تأثيرى ندارد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكسى با آن مخالفت نكرده است .\r\nاصوليان خاصيت مشتركى را كه مبناى قياس و حمل چيزى بر چيز ديگر باشد علت قياس ناميده‌اند .\r\nاگر علت در متن حكم ذكر شده باشد ، آن را علت منصوص و اگر ذكرى از آن نشده باشد و تنها از مفاد حكم استنباط گردد ، آن را علت مستنبط مىگويند .\r\n\r\nقياس أجلى :\r\nعلت حكم در فرع آشكارتر و واضح‌تر از اصل است و موجب اولويت فرع به حكم نسبت به اصل است .\r\nمانند حرمت حيوان قربانى نابينا با قياس بر قربانى حيوان لنگ و علت تحريم همان عيب است ، ولى اين علت در فرع ( نابينا ) واضح‌تر از اصل ( لنگ ) است كه موجب شده است قربانى حيوان نابينا از قربانى لنگ حرمتش بيشتر باشد .\r\n\r\nقياس إخاله :\r\nآن است كه طريق اثبات علت مناسبت و اخاله باشد .\r\n\r\nقياس أدنى :\r\nعلت حكم در فرع ضعيف‌تر از اصل است ، يعنى ارتباط فرع با حكم كمتر از اصل است ، مانند قياس سيب بر گندم به سبب جامع طعم در هريك از آن‌ها تا در سيب حرمت تفاضل مانند گندم ثابت شود ، و مانند الحاق نبيذ به خمر در تحريم نوشيدن و وجوب مجازات . اين قياس در نزد برخى از اصوليان قياس خفى و در نزد حنفيه استحسان قياسى ناميده مىشود . خوراكى بودن در گندم مشخص‌تر است و مقتضى تحريم تفاضل به سبب گرفتن اضافى اقتضاى علت براى حكم در فرع است .\r\nدر قياس خفى به نفى تأثير فارق در بين اصل و فرع قطع پيدا نشده است .\r\n\r\nقياس استثنائى :\r\nآن است كه نتيجه يا نقيض آن در مقدمات ذكر شده باشد ، مانند « إن كان محمد عالما فواجب احترامه ، لكنه عالم ، فمحمد واجب احترامه » نتيجه در مقدمه ذكر شده است .\r\n\r\nقياس اقترانى :\r\nنتيجه يا نقيض در مقدمات ذكر نشده است ، مانند « شارب الخمر فاسق و كل فاسق ترد شهادته ، شارب الخمر ترد شهادته » .\r\n\r\nقياس أولى :\r\nفرع نسبت به حكم اولى و ارجح از اصل است و اين به سبب قوى بودن علت و وضوح آن در فرع\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاست . بعضى از اصوليان اين قياس را مفهوم موافق و برخى آن را دلالت نص ناميده‌اند .\r\nمانند تحريم زدن والدين با قياس بر تحريم ناسزاگويى ، علت تحريم اذيت و آزار است كه در زدن شديدتر از تأفيف است .\r\n\r\nقياس تحقيق :\r\nيكى از اقسام شبه است و مراد از آن شباهت اصل و فرع در حكم اصل است . سبب نام‌گذارىاش براى آن است كه الحاق فرع به اصل نياز به تحقيق ، دقت و ژرف‌نگرى دارد .\r\n\r\nقياس تقريب :\r\nيكى از اقسام قياس شبه است . مراد از آن شباهت در بين اصل و فرع در اوصاف اصل است ، قياس كننده در الحاق آن به اصولى كه نزديك‌تر به فرع است تلاش مىكند .\r\nدليل تقريب ناميدنش آن است ، قياس كننده اصولى را كه به فرع نزديك‌ترند ، انتخاب مىكند و بر سه قسم است :\r\nأ - تردد فرع در بين دو اصل كه در وصف اختلاف دارند و فرع جامع معناى اصل است و فرع بر وصف غالب حمل مىشود . مانند شهادت دادن كه خداوند به قبول شهادت عادل و رد شهادت فاسق امر كرده است و چون دانسته شده است كه جز پيامبران كسى مؤمن كامل نيست ، وصف غالب را در عادل و فاسق معتبر مىدانند .\r\nب - تردد فرع در بين دو اصل كه در وصف مختلفند . هردو صفت در فرع مشهورند و وصف فرع به يكى از دو وصف نزديك‌تر است هرچند با آن مخالف باشد . مانند آيه‌ى  « فَجَزاءٌ مِثْلُ ما قَتَلَ مِنَ النَّعَمِ »  ( مائده / 95 ) ، نعم در همه‌ى اوصاف شبيه صيد نيست و نيز مخالف آن نيست . پس در فديه دادن ، حيوانى كه شباهتش به صيد بيشتر است ، معتبر است .\r\nج - تردد فرع در بين دو اصل مختلف كه فرع جامع هردو اصل و يكى از دو اصل از جنس فرع است .\r\nمانند اين‌كه فرع از جنس طهارت باشد و يكى از دو اصل نماز و دومى طهارت باشد كه الحاق فرع به اصل طهارت به سبب هم‌جنس بودن اولى و بدتر از الحاق آن به نماز است ؛ چون اصل از جنس فرعى است كه الحاق آن اراده شده است .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدر تردد فرع در بين دو اصل كه شباهت به هردو اصل دارد و هيچ كدام بر ديگرى ترجيح داده نمىشود كه به تعادل ادله منجر مىشود و در اين وقت قياس ناممكن است .\r\n\r\nقياس جلى :\r\nقياسى است كه هرگونه فرق معتبرى در بين اصل و فرع به‌طور قطع در آن منتفى است و بر تكاليف شرعى كه با صيغه‌ى مذكر بيان شده‌اند ، منطبق مىشود ؛ چون زنان به طور يقين مشمول اوامر و نواهى هستند و اختصاص به مردان ندارند و مذكر و مؤنث بودن از فوارق مهم محسوب نمىشوند ، مگر اين‌كه نصى از سوى شارع باشد .\r\nآن است كه فرع نسبت به حكم اولى يا مساوى اصل باشد .\r\nمثال اول قياس زدن پدر و مادر بر اهانت به آن‌ها كه قياس اولى ناميده مىشود . مثال دومى قياس سوزاندن مال يتيم بر خوردن آن به خاطر اشتراك آن‌ها در علت و آن اتلاف مال غير به ناحق است ؛ چون حكم هردو تحريم است ، يكى برتر از ديگرى نيست و قياس مساوى ناميده مىشود .\r\nقياس در معناى اصل نيز ناميده مىشود .\r\n\r\nقياس خفى :\r\nدر مقابل قياس جلى است . هرقياسى كه علت آن از حكم استنباط شده باشد و فارق بين اصل و فرع ظنى باشد و نياز به اجتهاد و نظر داشته باشد و قياس ادنى نيز ناميده مىشود ، مانند قياس سيب بر گندم در تحريم تفاضل در هردو به سبب علت خوراكى بودن .\r\n\r\nقياس دلالت :\r\nاز اقسام قياس در نزد اصوليان و در مقابل قياس علت و قياس در معناى اصل است . يعنى كه وصف جامع در بين اصل و فرع كه به صراحت ذكر شده است علت نيست ، بلكه دليل بر آن است . يا جمع در بين اصل و فرع با يكى از دو موجب علت است كه به وسيله‌ى يكى از آن‌ها بر موجب ديگرى استدلال مىشود .\r\nخواه علت حكم اصل به صراحت ذكر شده باشد يا نشده باشد . آن است كه در اصل و فرع به وسيله‌ى لازم علت يا اثر يا حكم آن جمع شده باشند و در قياس دلالت شرط است كه علت ذكر نشده باشد ؛ چون قسيم قياس علت\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاست . يعنى در قياس دلالت ، علت به طور صريح ذكر نمىشود ، بلكه واژه‌اى ذكر مىشود كه بر علت دلالت كند . مانند لازم ، اثر يا حكم . قياسى است كه جامع بين اصل و فرع وصف لازمى باشد كه از لوازم علت يا اثرى از آثار آن يا يكى از احكام آن باشد و براى اين قياس دلالت ناميده شده ؛ چون وصف مذكور در اصل و فرع دليل علت است نه خود علت .\r\nاشتراك اصل و فرع در دليل علت مفيد اشتراك در علت است ؛ چون مدلول لازم دليل است و دليل ملزوم مدلول و اشتراك در ملزوم مقتضى اشتراك در لازم است :\r\nقياس دلالت چند نوع است .\r\n1 - جامع وصفى لازم از لوازم علت است .\r\nمانند قياس نبيذ بر خمر در تحريم به سبب وجود رايحه‌ى شديد در هردو .\r\nچون جامع بين اصل و فرع علت تحريم نيست ؛ زيرا علت كه اسكار است در قياس ذكر نشده است ، بلكه لازم علت يعنى رايحه‌ى شديد ذكر شده كه لازم مست‌كنندگى و دليل بر آن است و اسكار علت تحريم است .\r\n2 - جامع يكى از آثار علت است ، مانند قياس قتل به وسيله‌ى اجسام سنگين بر قتل به وسيله‌ى آلات برنده به سبب جامع گناه در هردو . كشتن به وسيله‌ى اجسام سنگين موجب گناه‌كار شدن عامل و وجوب قصاص بر او مىشود و از آن جايى كه قتل است بنابراين قصاص در آن واجب است ، و بر آن قياس مىشود و كشتن به وسيله‌ى آلات برنده موجب گناه و از جهت قتل بودن ، قصاص در آن واجب است . همان‌گونه كه در اجسام سنگين به خاطر جامع تأثير داشتن هر يك از آن‌ها ( گناه‌كار بودن ) واجب است ، گناه‌كار بودن علت قصاص نيست ، بلكه اثرى از آثار آن است .\r\n3 - جامع يكى از احكام علت باشد .\r\nقياس قطع دست چند نفر در مقابل يك نفر بر كشتن آن‌ها ، بلكه به سبب وجود جامع كه وجوب ديه است و آن حكمى است كه قطع دست در صورت اولى و كشتن در صورت دومى است .\r\nگفته‌اند : قطع دست به سبب وجوب ديه بر آنان واجب است و موجب وجوب قصاص است ، همان‌گونه اگر گروهى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nيك نفر را بكشند وجوب ديه بر آن‌ها همان علتى نيست كه موجب قصاص است ، بلكه به دليل اطراد و انعكاس يكى از احكام علت است كه موجب قصاص است ، همان‌گونه كه در قتل عمد عدوانى ، خطا و شبه عمد است .\r\n\r\nقياس شبه :\r\nامام شافعى آن را قياس اشباه يا قياس غلبه‌ى اشياء مىنامد ، يعنى تردد فرع در بين دو اصل كه به يكى از آن‌ها در حكم و به ديگرى در صورت شباهت دارد كه در نزد شافعى مشابهت در حكم و در نزد ديگران مشابهت در صورت معتبر است .\r\nاعتبار شبه در حكم مانند مشابهت عبد مقتول به آزاد و ديگر مملوكات و اعتبار شبه در صورت مانند قياس نشستن دوم در نماز بر نشستن اول در عدم وجوب است .\r\n\r\nقياس طرد :\r\nقياسى است كه وصف در آن مناسبتى با حكم ندارد و مستلزم آن‌چه كه مناسب خود حكم است نمىباشد و از قياس‌هاى فاسد شمرده مىشود كه معتبر نيست . مانند قياس نبيذ بر خمر به جامع رنگ يا جامع نشوت كه اين اوصاف مناسبتى با حكم ندارد و به‌طور مطلق از مستلزمات آن نيست .\r\n\r\nقياس ظنى :\r\nآن است كه علت جامع در بين اصل و فرع ظنى باشد ، يعنى اين‌كه بودن وصف به عنوان علت در اصل ظنى باشد و وجود اين وصف در فرع يقينى باشد ، همان‌گونه كه در قياس ادنى وجود دارد . يا بودن وصف به عنوان علت در اصل ظنى باشد ، ولى نسبت به وجود آن در فرع قطع نداشته باشد و اكثر قياس‌ها ظنى هستند ؛ چون وجود علت در فرع قطعى نيست ، مثل قياس سيب بر گندم .\r\n\r\nقياس عكس :\r\nاثبات نقيض حكم معلوم در معلوم ديگرى به سبب وجود نقيض علتش در آن ، اثبات نقيض حكم اصل در فرع به سبب افتراق آن‌ها در علت .\r\nمانند آيه‌ى  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  ( نساء / 82 ) .\r\nعدم وجود اختلاف كثير در آن دليل بر بودن آن از سوى خداوند از طريق قياس عكس است .\r\nمثال دوم : نماز وتر نافله است ؛ چون اداى آن بر روى مركب صحيح است ، مانند نماز صبح كه فرض است و اداى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nآن بر مركب صحيح نيست . نماز صبح اصل است و حكم آن عدم صحت اداى آن بر مركب است و علت ، واجب بودن آن است . فرع نماز وتر و حكم آن صحت اداى آن بر مركب است و علت نافله بودن آن است اين دو حكم و علت در اصل و فرع متناقض هستند .\r\n\r\nقياس علت :\r\nقياسى است كه حمل فرع بر اصل به سبب علتى است كه حكم به آن از نظر شرع تعلق گرفته است ، مانند قياس نبيذ بر خمر در خاصيت مست‌كنندگى ، كه اگر به‌طور مطلق اسم برده شود ، مراد از آن همين علت است . برخى از اصوليان آن را قياس معنى ناميده‌اند .\r\n\r\nقياس غلبة الاشباه :\r\nآن است كه فرع در بين دو اصل قرار گيرد اگر يكى از دو صورت قوىتر از مشابهتش به ديگرى باشد ، به قوىتر ملحق مىشود ، از اقسام شبه است .\r\n\r\nقياس فى معنى الاصل :\r\nهمان قياس جلى است . قياسى است كه فرع مشابه اصل است و تفاوت چندانى با همديگر ندارند يا اگر تفاوتى داشته باشند ، چندان مؤثر نيست . مانند قياس زن بر مرد در انجام تكاليف شرعى .\r\n\r\nقياس قطعى :\r\nقياسى كه علت در آن قطعى است و عليت وصف در اصل قطعى باشد و نيز وجود اين وصف در فرع قطعى باشد ، مثل قياس اولى و قياس جلى .\r\n\r\nقياس مخيّل :\r\nآن است كه مسكوت‌عنه به منطوق به سبب مصلحت كليى كه شرع مصلحت بودن جنس آن را تأييد كرده است ، ملحق شود . برخى از اصوليان اين قياس را مناسب ناميده‌اند .\r\n\r\nقياس مرسل :\r\nوصفى كه تناسبى با مقاصد شريعت ندارد و دليلى بر اعتبار صحت بناى احكام بر آن و يا فساد بناى احكام بر آن نيست . مرسل ، استصلاح ، استدلال و مصالح مرسله هم ناميده مىشود .\r\nمرسل وصفى است كه از طريق نص و اجماع و از راه ترتب حكم ، بر اعتبار و يا ابطال آن در اثبات حكم دليلى نباشد .\r\n\r\nقياس مركب :\r\nقياسى است كه حكم آن مورد اتفاق مجتهدان است چه به وسيله‌ى دو علت مختلف ثابت شده باشد يا با علتى كه ديگرى وجود آن را\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nدر اصل مانع مىشود . سپس درباره‌ى علتى كه اعتبار آن در الحاق فرع لازم است دچار اختلاف مىشوند ، اين قياس به سبب تعدد علت مركب است و هريك امكان علت بودن براى اصل را دارد .\r\nمانند اتفاق علما بر سر تحريم رباى فضل در اصناف چهارگانه ( گندم ، جو ، ذرت و نمك ) ، ولى در تحريم اختلاف دارند ، برخى علت را كيل و وزن مىدانند ، برخى طعم ، دسته‌ى سوم ، قوت و ذخيره‌كردن اگر بخواهيم برنج را به اصناف چهارگانه ملحق نماييم ، مىبينيم كه همه‌ى اوصاف مذكور در آن موجود است . پس اين قياس از بيش از يك علت معتبر تركيب شده است .\r\n\r\nقياس مركب الاصل :\r\nآن است كه معترض و مستدل بر حكم اصل و موجود بودن وصفى كه مدعى علت بودن آن در اصل هستند متفق باشند ، ولى هريك از آن‌ها علتى را غير از علت ديگرى ادعا كند .\r\nمانند اين‌كه بر تحريم ربا در گندم و بر وجود وصف كيل و طعم در آن متفق باشند ، ولى هريك از فقها علتى را مدعى باشد ، يكى علت را گندم بودن ، ديگرى خوراكى بودن و سومى پيمودنى بودن بداند .\r\n\r\nقياس مركب الوصف :\r\nمعترض و مستدل بر حكم اصل متفق باشند ، ولى علتى را كه مستدل اثبات كرده است معترض وجود آن را در اصل انكار كند .\r\n\r\nقياس مساوى :\r\nقياسى است كه فرع مساوى اصل در حكم است بدون ترجيح دادن بر آن ، مانند قياس سوزاندن مال يتيم بر خوردن آن .\r\n\r\nقياس مؤثر :\r\nتقسيم قياس از حيث ملايم بودن يا مؤثر بودن است . قياس مؤثر به دو اعتبار اطلاق مىشود : يكم اين‌كه اعتبار و تأثير علت جامع صراحتا يا به طريق ايما يا اجماع تأييد شده است ، مانند خاصيت مست كردن شراب كه به موجب نص شارع در حكم حرمت آن مؤثر واقع شده است ، يا مانند وصف صغر سن كودك كه به موجب اجماع در حكم ولايت و سرپرستى او مؤثر است .\r\nدوم يا خود وصف جامع در خود حكم تأثير گذاشته است يا عين وصف جامع در جنس حكم يا جنس وصف\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدر خود حكم تأثير گذاشته است .\r\nتأثير عين وصف در عين حكم مانند اين‌كه درباره‌ى علت تردد حيوانات در منزل بگوييم اين مورد در موش و مانند آن موجود است ، پس مانند گربه پاك است . در اين‌جا تردد وصف است و عين آن در عين حكم كه طهارت است ، تأثير گذاشته است .\r\nبا اين حال در جايى كه عين وصف در جنس حكم تأثير گذاشته باشد ، مانند اين‌كه گفته شود : برادر پدر و مادرى در ولايت نكاح با قياس بر تقديم آن در ارث بر برادر پدرى مقدم است ، وصفى كه برادرى باشد در اصل و فرع متحد بالنوع است و حكم كه ولايت وارث باشد متحد بالجنسند نه بالنوع عين اين وصف در جنس حكم تأثير گذاشته است و آن جنس تقديم است ، پس عين برادرى در جنس تقديم تأثير گذاشته است . اما مثال آن‌چه كه جنس وصف در عين حكم تأثير گذاشته باشد ، مانند اين‌كه گفته شود : نماز از زن حائض به سبب مشقت ساقط شده و بر مسافر قياس مىشود كه جنس وصف يعنى مشقت در عين حكم يعنى اسقاط تكليف تأثير گذاشته است ؛ چون مشقت تكرار نماز در حق حائض مخالف اتمام آن در حق مسافر است . اگر اين اسقاط با حقيقت و ماهيت نباشد با كميت و كيفيت است و ماهيت سقوط در حق آن‌ها يكى است .\r\n\r\nقيد احترازى :\r\nقيدى است كه مراد از آن اخراج اوصاف و شروط از لفظ مطلق است ، به گونه‌اى كه مطلق محدود به افرادى شود كه قيد بر آن‌ها دلالت مىكند . اين قيد مىتواند وصف ، شرط ، غايت ، حال و يا ظرف باشد .\r\n\r\nقيد وقوعى :\r\nقيدى است كه براى داخل‌كردن اوصاف يا شروط معينى بر اطلاقى كه در لفظ يا در حكم وجود دارد ، آورده مىشود و براى بيان واقعيت و حقيقت موجود به كار مىرود . وجود اين قيد هيچ تأثيرى بر اطلاق وارد در حكم يا در لفظ به‌طور عموم ندارد ، همان‌گونه كه مطلق را مقيد و بر بعضى از افراد منحصر نمىكند . مانند آيه‌ى  وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً  ( نور / 33 ) . « إن أردن تحصنا » قيد است ، ولى وقوعى است ؛ يعنى بيانگر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nواقعيت غالب است ، يعنى دخترانى كه به زور بر اعمال زشت وادار مىشوند ، همان كسانى هستند كه پاك‌دامنى را اراده كرده‌اند و منظور اين نيست كه اكراه اين‌ها حرام باشد و براى كسانى كه اراده‌ى عفت نكرده‌اند ، حلال باشد . بلكه اكراه در حق هردو دسته حرام است .\r\n\r\nقيل :\r\nدر موارد اختلافى به كار مىرود ، و نيز بر ضعف آن‌چه كه گفته شده است دلالت مىكند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nك\r\n\r\nكتاب :\r\nدر هنگام اطلاق مراد از آن قرآن است . در نزد علماى اصول مراد كتاب الرساله‌ى امام شافعى است كه در پاسخ محدث بصره ، عبد الرحمن بن مهدى نوشته است . كتاب ناميدن آن بدين دليل است كه امام شافعى آن را كتاب ناميده است و اولين كتابى است كه در علم اصول به ما رسيده است . الرساله ناميدن آن نيز به سبب فرستادن آن به وسيله‌ى حارث بن سريج نقال براى عبد الرحمن بن مهدى است .\r\n\r\nكذب :\r\nعدم مطابقت حكم با واقع ، مخلّ عدالت راوى و شاهد و از گناهان كبيره است .\r\n\r\nكراهت :\r\nخطاب شارع كه بر طلب ترك كارى بدون قطع و تأكيد دلالت مىكند ، انجام آن موجب مجازات نيست هر چند امكان سرزنش دارد ، ولى ترك آن موجب پاداش است .\r\n\r\nكراهت تحريمى :\r\nخطاب شرع بر طلب ترك كارى به‌طور جزم و قطع به وسيله‌ى دليل ظنى الثبوت و الدلالة يا ظنى الثبوت يا ظنى الدلاله كه انجامش موجب عقاب و عدم انجام آن موجب پاداش است .\r\nبرخى از اصوليان اين كراهت را تحريمى ناميده‌اند ؛ زيرا تحريم در نزد آنان شامل خطابى كه بر طلب عدم انجام كارى به‌طور قطع به وسيله‌ى دليل ظنى يا قطعى دلالت بكند ، مىشود . محور امر جازم بودن يا غير جازم بودن طلب است ، مانند حديث پيامبر صلّى اللّه عليه و آله و سلّم درباره‌ى طلا « إنه حرام على رجال أمتى و حلال على نسائها » اين حديث از استفاده‌ى مردان از طلا به طور قطع نهى كرده است ، ولى چون با دليل ظنى ، يعنى خبر واحد ثابت شده است بنابراين مكروه تحريمى است .\r\n\r\nكراهت تنزيهى :\r\nخطاب شارع كه بر عدم انجام كارى بدون جزم و قطع دلالت كند ، كه عدم انجام موجب ثواب ، ولى انجام آن موجب عقاب نيست ، ولى ممكن است مورد ملامت قرار گيرد . بر مواظبت مكلف بر عدم انجام سنت‌هاى مؤكد منطبق مىشود .\r\nكسب : فعلى كه منجر به جلب نفع يا دفع ضرر شود . فعل خداوند متصف به كسب نمىشود ؛ چون منزه از جلب\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nنفع يا دفع ضرر است ، در نزد اهل سنت بر فعل انسان همراه با اراده‌ى خداوند اطلاق مىشود .\r\n\r\nكسر :\r\nاز قوادح علت است ، يعنى وجود علت بدون وجود حكم ، كسر نقض از جهت معنا همراه با سالم بودن لفظ از نقض است .\r\nاسقاط يكى از اوصاف علت مركب و آن را از اعتبار انداختن به شرطى كه محذوف مشمول تعريف علت در هنگام قياس نشود ، برخى آن را نقض مكسور از طريق معنا ناميده‌اند .\r\nتخلف حكم از حكمت موردنظر ، نه از علت .\r\nعدم تأثير يكى از دو جزء و نقض ديگرى ، يعنى علت مركب است و معترض عدم تأثير يكى از دو جزء را بيان مىكند ، سپس جزء ديگر را نقض مىكند . مانند اين‌كه شافعى براى اداى نماز خوف استدلال كند و بگويد : نماز خوف نمازى است كه قضاى آن واجب است ، پس اداى آن واجب است و بر نماز در حال عدم خوف و امنيت قياس مىشود و علت ، بودن نماز است كه قضاى آن واجب است و آن مركب از دو قيد است . حنفى مىگويد : خصوصيت قيد اخير ، يعنى نماز بودن بىمورد است و تأثيرى ندارد ؛ چون‌كه حج نيز همين وضعيت را دارد ، يعنى قضاى آن واجب است .\r\nپس بايد به موقع ادا شود با اين‌كه نماز نيست ، لذا بايد كلمه‌ى نماز به عبادت تبديل و گفته شود : نماز خوف عبادتى است اگر به موقع به جاى آورده نشود ، قضاى آن واجب و به همين دليل بايد مانند ديگر عبادات به موقع ادا شود .\r\nسپس معترض در مقام نقض دليل بر آمده و مىگويد : مسلم نيست كه هر عبادتى قضاى آن واجب باشد ، اداى آن هم واجب گردد و اين با روزه‌ى زن حائض نقض مىشود ؛ چون عبادتى است كه قضاى آن واجب ، ولى اداى آن واجب نيست . پس در اين‌جا يك قسمت از علت حكم ، ابطال و تغيير يافت و سپس بقيه‌ى آن نقض گرديد .\r\nاين قسم قادح متوجه علت مركب است و برخى از علما آن را نقض مكسور ناميده‌اند . پس معترض در اين مثال وصف خاص ( نماز خوف ) را به وصف عام ( عبادت بودن ) تبديل كرد سپس اين وصف عام را نقض كرد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nكفاره :\r\nتصرفى است كه شرع براى پاك كردن گناهان مشخصى در دنيا و آخرت بر مكلف واجب كرده است كه اغلب شامل روزه گرفتن ، آزادى برده ، اطعام مساكين و پوشانيدن آن‌هاست . مانند كفاره‌ى قسم ، ظهار ، قتل خطا و جماع در روزهاى ماه رمضان به‌طور عمدى .\r\n\r\nكشف الاسرار :\r\nكتابى در اصول فقه از عبد العزيز بن احمد بخارى ( 730 ه .\r\nق ) كه اصول به زودى را شرح نموده و يكى از كتاب‌هاى مهم در اصول فقه حنفيه است .\r\n\r\nكلّ :\r\nنامى براى مجموعه‌اى از معانى و لفظ آن مفرد است ، نامى براى جمله‌اى مركب از اجزاى محصور است . حكم بر مجموع است ، مانند « كل بنى تميم يحملون الصخرة » كل ، مقتضى عموم اسماء و آن احاطه و فراگيرى بر سبيل انفرادى و كلما مقتضى عموم افعال است .\r\nكل ، يعنى همه و حكم بر جمع است نه بر هرفردى از افراد ، مانند آيه‌ى  كُلَّ إِنسانٍ أَلْزَمْناهُ طائِرَهُ فِي عُنُقِهِ  ( اسراء / 13 ) .\r\nيكى از صيغه‌هاى عموم است و تنها بر معناى عموم دلالت مىكند .\r\nكلّ در لغت اسمى است كه در معنا جمع و در لفظ مفرد است و در اصطلاح اسم براى جمله‌اى مركب از اجزاى محصور است . كلمه‌اى است كه بر عام دلالت مىكند و مقتضى عموم اسما و فراگيرى آن‌ها بر سبيل انفراد است .\r\nكل از اسم‌هاى دائم الاضافه است . اگر به معرفه اضافه شود ، شامل همه‌ى اجزا مىشود و اگر به اسم نكره اضافه شود ، شامل افراد مىشود .\r\n\r\nكلّما :\r\nاز صيغه‌هاى عموم است و موجب عموميت در افعال مىشود نه در اسم‌ها . مانند آيه‌ى  كُلَّما أَوْقَدُوا ناراً لِلْحَرْبِ أَطْفَأَهَا اللَّهُ  ( مائده / 64 ) .\r\n\r\nكلى :\r\nاز صفات الفاظ است . كلى يعنى اشتراك بسيارى در مفهوم آن صحيح باشد و در مقابل آن جزيى است .\r\nشركت گاهى وقوع آن يكسان است ، مانند حيوان و انسان و گاهى واقع نمىشود هرچند امكان دارد مانند خورشيد ، يا واقع نمىشود و محال است مانند خدا . مهم آن است كه تصور كلى مانع از شركت در آن نمىشود .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nكلى ذاتى :\r\nمفهوم ذهنيى كه تصور آن مانع از شركت ديگران نمىشود و از ماهيت شىء خارج نمىشود ، مانند وصف حيوانيت به نسبت انسان .\r\nحيوان بودن انسان مانع از حيوان بودن ديگر حيوانات مانند گاو ، گوسفند و شتر نمىشود .\r\n\r\nكلى عرضى :\r\nآن است كه خارج از ماهيت شىء باشد و منسوب به عرض است ، مانند خنديدن به نسبت انسان كه خنده خارج از ماهيت انسان است ، ولى وصف لازم او نيست .\r\n\r\nكل :\r\nآن‌چه كه مقتضى حكم بر هر فردى از افراد ماهيت است ، مانند آيه‌ى  كُلُّ مَنْ عَلَيْها فانٍ  ( رحمان / 26 ) . كليه ، حكم بر هرفردى است ، مانند كل بنى تميم يأكلون الرغيف فرق بين كل و كليه اين است كه حكم در كل بر جميع افراد است نه فرد خاصى مانند « كل انسان يحمل الصخرة العظيمة » و حكم در كليه بر هر فرد به‌طور جداگانه است ، تا اين‌كه فردى نماند ، مانند كل انسان يشبعه رغيف .\r\nكيف قضيه : عبارت از ايجاب و سلب در آن است ؛ چون با كيف استفهامى از ثبوت و عدم آن سؤال مىشود .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nل\r\n\r\nلا بأس :\r\nآن است كه ترك فعل بهتر از انجام آن است .\r\n\r\nلازم :\r\nآن است كه انفكاك آن از ماهيت ممتنع باشد . گفته‌اند : لازم قول ، قول نيست و لازم مذهب ، مذهب نيست .\r\n\r\nلازم بيّن :\r\nآن است كه تصور آن همراه با تصور ملزومش در قطعى بودن لزوم آن‌ها به وسيله‌ى عقل كفايت مىكند ، مانند تقسيم چهار به دو عدد مساوى ؛ چون از تصور چهار و تصور تقسيم به دو عدد مساوى به مجرد تصور آن ( چهار و تقسيم ) قطع پيدا مىكند كه چهار به دو عدد مساوى تقسيم مىشود . لازم بيّن مقدمه‌اى از مقدمات منطقى است كه اصوليان در تأليف اصول ذكر مىكنند .\r\n\r\nلازم بيّن بالمعنى الاعم :\r\nتصور ملزوم در جزم عقل به لزوم بين آن‌ها كافى است ، مانند تقسيم چهار به دو عدد مساوى .\r\n\r\nلازم بيّن بالمعنى الأخص :\r\nاز تصور ملزوم تصور لازم ضرورى است ، مانند عدد چهار .\r\n\r\nلازم الحكم :\r\nآن‌چه كه اثبات حكم بدون آن ممكن نيست و وجود حكم به‌طور مطلق بر آن متوقف است ، مانند وجوب نماز و بلوغ كه بلوغ براى حكم نماز واجب است و اثبات وجوب نماز بدون بلوغ ممكن نيست و چون وجوب نماز بدون بلوغ ممكن نيست و چون وجوب نماز متوقف بر بلوغ است پس بلوغ از لوازم حكم وجوب نماز است .\r\n\r\nلازم غير بيّن :\r\nآن است كه ذهن در جزم پيداكردن به لزوم بين آن‌ها به واسطه نياز دارد ، خواه دليل يا تجربه يا احساس باشد ، مانند اين‌كه مجموع زواياى مثلث برابر 180 درجه است ، چون مجرد تصور مثلث و تصور اين‌كه مجموع زوايايش مساوى 180 درجه است ، در قطع پيداكردن ذهن به آن كافى نيست ، بلكه نياز به واسطه‌اى دارد كه اين قاعده‌ى رياضى است :\r\n180 - 180 * 2 -  n  ، اصوليان اين مقدمه را در آغاز كتاب‌هاى اصول به عنوان يكى از مقدمات ضرورى كه فهم آن لازم است ذكر مىكنند .\r\n\r\nلازم ماهيت :\r\nآن‌چه كه انفكاك آن از ماهيت از حيث اين‌كه ، ماهيت است با\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nقطع‌نظر از عوارض ممتنع باشد ، مانند خنده به نسبت انسان چون از خواص انسان است . و مست‌كنندگى به نسبت شراب .\r\n\r\nلازم وجود :\r\nآن‌چه كه انفكاك آن از ماهيت همراه با عارضه مخصوصى ممتنع باشد ، ولى انفكاك آن از ماهيت از حيث اين‌كه ماهيت است ممكن است ، مانند عقل به نسبت انسان مكلف ؛ چون انفكاك آن از ماهيت همراه با عارض مخصوص ممتنع است ، ولى انفكاك آن از ماهيت از حيث اين‌كه ماهيت است ممكن است .\r\n\r\nلا ترجيح فى القطعيات :\r\nيعنى ترجيح ، به دلايل ظنى اختصاص دارد و متوقف بر وجود تعارض است ؛ چون وجود تعارض در ادله‌ى قطعى محال است ؛ زيرا از تعارض اجتماع نقيضين يا ارتفاع نقيضين لازم مىآيد . بنابراين جايز نيست به يكى از آن‌ها عمل شود و به ديگرى عمل نشود و اين يك نوع تحكم است . پس مقتضاى آن‌ها كه رفع نقيضين است ، تعيين مىشود و هردو محال است و نيز ترجيح جانب قوى است و در دلايل قطعى ترجيح نيست ؛ چون مفيد علم است و علوم ، متفاوت نيستند .\r\n\r\nلحن :\r\nخطا در اعراب مانند مرفوع كردن مجزوم و منصوب خواندن مرفوع .\r\n\r\nلحن الخطاب :\r\nآن‌چه كه از كلام حذف شده و معناى جمله جز به وسيله‌ى آن درست نيست . اضمارى كه كلام جز با آن كامل نمىشود ، برخى آن را دلالت اقتضا مىنامند . مسكوت‌عنه با حكم منطوق به سبب وجود معناى مشترك مساوى است كه هرزبان‌شناسى مىداند حكم در منطوق به خاطر اين معناست و نيازى به تأمل و اجتهاد ندارد و يكى از اقسام مفهوم موافق است .\r\nمانند آيه‌ى  فَأَوْحَيْنا إِلى مُوسى أَنِ اضْرِبْ بِعَصاكَ الْبَحْرَ فَانْفَلَقَ  ( شعراء / 63 ) . « فضرب فانفلق » در تقدير گرفته شده است .\r\nيا آيه‌ى  فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ  ( بقره / 185 ) ، كه إن أفطر فى المرض او السفر در تقدير گرفته شده است .\r\n\r\nلزوم :\r\nكه ملازمه ، تلازم و استلزام هم ناميده مىشود . حكم مقتضى حكم\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nديگرى است ، يعنى هرگاه مقتضى يافت شود ، مقتضا نيز موجود مىشود . حكم دوم - مقتضا ، لازم ناميده مىشود .\r\nفرق بين اللازم من الشىء و لازم الشيىء آن است كه در اولى يكى از آن‌ها علت براى ديگرى است ، ولى در دومى نيست .\r\nلزوم يعنى عدم قبول حكم نسخ :\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nم\r\n\r\nمآلات أفعال :\r\nيعنى اين‌كه فعل مشمول حكمى شود كه با نتيجه‌ى آن متفق باشد ، خواه اين‌كه فاعل ، چنين نتيجه‌اى را قصد كرده و خواه نكرده باشد . اگر فعل به حلال منتهى شود ، مطلوب و اگر به حرام منتهى شود ، منهىعنه است .\r\nشاطبى گفته است : نظر در فرجام كارها از نظر شرعى معتبر و مطلوب است ، چه افعال موافق شرع باشند ، چه مخالف .\r\nعلما قواعد پنج‌گانه‌ى ذيل را به اصل معتبر بودن نتيجه و غايت عمل ارجاع داده‌اند :\r\n1 - قاعده‌ى ذرايع 2 - قاعده‌ى حيل 3 - مراعات خلاف 4 - استحسان 5 - قاعده‌ى جواز اقدام بر مصالح ضرورى يا احتياجى . هرچند برخى منكرات در مسير تحصيل آن باشند .\r\nمآلات افعال ، قاعده‌اى است كه برخى از اصوليان به آن قائلند و آن را يكى از اصول استدلال بر شرعى بودن حكم برشمرده و قواعد و احكام بسيارى بر آن بنا كرده‌اند ؛ چون به منزله‌ى يكى از ادله‌ى شرعى است . اين گروه معتقدند كه نظر در فرجام اعمال از نظر شرعى معتبر و مطلوب است چه افعال موافق و چه مخالف شرع باشند . گفته‌اند : كه مجتهد بدون نظر به نتيجه‌ى عملى كه از مكلف صادر شده ، حكم صادر نمىكند و مشروعيت فعل به خاطر جلب مصلحت و يا دفع مفسده است ، هرچند نتيجه‌اى بر خلاف مقصود دهد . گاهى به سبب مفسده‌اى كه ايجاد مىشود يا مصلحتى كه دفع مىشود ، نتيجه‌ى خلاف مىدهد . در اين وقت ، لازم است نتيجه‌ى فعل در نظر گرفته شود چه براى مصلحتى تشريع شده باشد ، يعنى مأمور به باشد و چه به سبب مفسده‌اى كه از آن ناشى شود ، غير مشروع باشد . سه دليل براى اين قاعده ذكر كرده‌اند :\r\nيكم - تكاليف براى مصالح بندگان تشريع شده‌اند و مصالح دنيوى بندگان نتيجه‌ى اعمال بندگان است ؛ چون اعمال بندگان مقدمات براى نتايج مصالح‌اند و اسباب براى مسببات‌اند كه مقصود شارع‌اند و مسببات همان نتيجه‌ى اسباب‌اند . پس اعتبار آن‌ها در\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nجريان اسباب مطلوب است و اين معناى نظر در نتيجه‌ى اعمال است ، پس عمل مجتهد اعتبار مسبّب به عنوان مآل سبب است .\r\nدوم - نتيجه‌ى افعال از نظر يا شرع معتبرند يا غير معتبر ، اگر معتبر باشند كه مطلوب همان است ، و گرنه ممكن است اعمال ، نتايجى متضاد با مقصود اين اعمال داشته باشند و اين درست نيست ؛ چون تكاليف براى مصالح بندگان است و انتظار هيچ مصلحتى به طور مطلق نمىرود ، مگر اين‌كه امكان وقوع مفسده‌اى معادل آن يا بيشتر از آن باشد ، و نيز اين كار موجب مىشود كه مصلحتى را از انجام فعل مشروعى و يا مفسده‌اى را از عمل حرامى انتظار نداشته باشيم و اين خلاف شريعت است .\r\nسوم - استقرا و تحقيق در ادله‌ى شرعى نشان مىدهد كه نتيجه در اصل مشروعيت معتبر است ، مانند آيه‌ى  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ  ( بقره / 183 ) .\r\nبنابر سه دليل مذكور علما قائل به مآل و نتيجه‌ى افعال شده‌اند و بر آن‌ها قاعده‌ى سد ذرايع ، رفع حرج ، قاعده‌ى حيل و مصالح مرسله را بنا نهاده‌اند .\r\n\r\nما تعم به البلوى :\r\nآن‌چه كه تكرار مىشود .\r\n\r\nماجن :\r\nفاسق ، كسى در گفتار و كردار بىمبالات است و در عمل مانند فاسقان است .\r\n\r\nما صدق :\r\nفرد يا افرادى كه لفظ در هنگام اطلاق بر آن‌ها منطبق مىشود ، يعنى مفهوم ذهنى لفظ بر آن‌ها منطبق مىشود .\r\n\r\nمانع :\r\nآن است كه از وجودش عدم حكم ، ولى از عدم آن وجود حكم لازم نمىآيد . وصف وجودى ظاهر منضبط معرف نقيض حكم . مانع ، مقتضى نقيض سبب است ، مانند حيض براى نماز .\r\n\r\nمانع حكم :\r\nهر وصف وجودى ظاهر منضبط است كه مقتضى نفى سبب همراه با بقاى حكمت سبب است ، مانند كفر كه مانع از ارث است .\r\n\r\nمانع سبب :\r\nوصفى است كه از وجودش عدم تحقق سبب لازم مىآيد . هر وصف وجودى كه به‌طور يقين مخلّ حكمت سبب است ، مانند تبديل طلا و نقره به زيورآلات .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nماهيت به شرط شىء :\r\nاصطلاحى است كه از علم منطق وارد اصول فقه شده است و به اعتبار قياس ماهيت بر آنچه كه خارج از ذات آن است استعمال مىشود ، يعنى ماهيت مشروط بر اين امر خارج در نظر گرفته مىشود . مانند واجب بوده آزادى برده به شرط مسلمان بودن .\r\n\r\nماهيت به شرط لا :\r\nبه اعتبار قياس با خارج از ذات آن استعمال مىشود ، يعنى اعتبار ماهيت ، مشروط به عدم امر خارجى است ، مانند قصر نماز به شرط عدم عصيان ، عدم عصيان قيد در موضوع حكم است .\r\n\r\nماهيت لا به شرط :\r\nيعنى ماهيت ، مشروط به وجود يا عدم امرى خارج از آن نيست مانند وجوب نماز به اعتبار آزاد بودن ، كه آزاد بودن در وجود يا عدم وجوب نماز تأثيرى ندارد . ماهيت لا به شرط قسمى نيز ناميده مىشود .\r\n\r\nماهيت مهمله :\r\nخود ماهيت با قطع‌نظر از ماسواى آن .\r\n\r\nمؤول :\r\nمشتق از تأويل است و آن حمل ظاهر بر محتمل مرجوح است و شامل تأويل صحيح و فاسد مىشود . تأويل صحيح ترجيح داده مىشود و بدون دليل يا با دليل مرجوح يا مساوى ، فاسد است . يعنى لفظى كه از معناى ظاهر و راجح منصرف و حمل بر معناى احتمالى مرجوح گردد ، مانند حمل اسد بر مرد شجاع . بنابراين عمل انصراف از معناى راجح به معناى مرجوح را تأويل مىگويند .\r\n\r\nمباح :\r\nآن‌چه كه شارع مكلف را در انجام يا عدم انجام آن مخير نموده است و ثواب و عقابى در انجام يا عدم انجام آن نيست . شوكانى گفته است : ستايشى در انجام يا عدم انجام آن نيست . ابن جزى گفته است : مباح ، حلال و جايز مترادفند و از آن به لاجناح ، لا حرج ، لا إثم و لا بأس تعبير مىشود .\r\nمباح بالجزء حرام بالكل ( عادت به سوگند يادكردن ) مباح بالجزء مكروه بالكل ( بازىكردن ) مباح بالجزء مندوب بالكل ( استفاده ما زاد بر نياز از روزىهاى پاكيزه ) مباح بالجزء واجب بالكل ( خوردن و آشاميدن ) . در احكام عقليه و شرعيه مباح و مكروه واسطه‌ى بين حلال و حرام‌اند ، كه نه حلال بر\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nآن‌ها اطلاق مىشود و نه حرام ، بلكه مثل گوشت ذبيحه كه حلال است و گوشت مردار براى مضطر مباح است .\r\n\r\nمبادى :\r\nجمع مبدأ . آن‌چه كه مسائل علم بر آن متوقف است ، مانند بيان و توضيح مباحث و مذاهب . بعضى در تعريف اصول فقه گفته‌اند : مراد از آن مبادى فقه است ، يعنى قواعدى كه علم فقه بر آن‌ها بنا شده است .\r\nمبادى بر خلاف مسائل نيازى به برهان ندارند ، در حالى كه مسائل با برهان قاطع اثبات مىشوند .\r\n\r\nمبهم :\r\nلفظى كه به خودى خود بر معناى مراد دلالت نمىكند و فهم معناى مراد از آن متوقف بر امرى خارجى است و شامل خفى ، مشكل ، مجمل و متشابه مىشود .\r\n\r\nمبيّن :\r\nآن است كه معناى آن يا با وضع يا با ضميمه‌اى كه آن را بيان مىكند ، بر معنا دلالت كند و شامل نص و ظاهر و نقيض مجمل است .\r\nيا نيازمند بيان است و يا نيست ، مانند لفظ مجمل هرگاه مراد از آن بيان شود و مانند عام پس از تخصيص و مطلق بعد از مقيد .\r\n\r\nمتباين :\r\nآن است كه در لفظ و معنا مخالف يكديگر هستند ، مانند انسان و فرس .\r\n\r\nمترادف :\r\nآن است كه الفاظ بسيارى بر يك معنا دلالت كنند ، مانند لفظ اسد و ليث . مترادف ، ضد مشترك است .\r\n\r\nمتشابه :\r\nلفظ مشكلى است كه فهم معناى مراد از آن نياز به تفكر و تأمل داشته باشد .\r\n\r\nمتضايفان :\r\nدو صفت وجودى هستند كه در يك موضع جمع مىشوند ، ولى نه از جهت واحد ، بلكه از دو جهت و هيچ كدام بدون ديگرى فهميده نمىشوند ، مانند ابوت و بنوت .\r\n\r\nمتقابلان :\r\nدو لفظ كه در يك محل از يك جهت جمع نمىشوند و بر نقيضين ، ضدين و متضايفين اطلاق مىشود .\r\n\r\nمتواطى :\r\nلفظ كلى كه معنايش در افراد يكسان است ، مانند انسان .\r\n\r\nمثمر :\r\nاصطلاحى مخصوص به امام غزالى در كتاب المستصفى و مراد از آن كتاب ، سنت و اجماع است .\r\n\r\nمجاز :\r\nاستعمال لفظ در غير معناى موضوع‌له به سبب قرينه‌اى كه مانع از\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاراده‌ى معناى حقيقى است و نيز به سبب علاقه‌اى كه در بين معناى حقيقى و مجازى وجود دارد ، مانند استعمال لفظ اسد براى شجاع .\r\n\r\nالمجاز أولى من الاشتراك :\r\nاين قاعده در زمانى است كه مجاز و اشتراك با هم تعارض داشته باشند . اولويت مجاز بر اشتراك به دو جهت است :\r\nيكم ، اين‌كه مجاز بيشتر از اشتراك است ، حتى ابن جنى گفته است : اكثر لغت‌ها مجازند . دوم ، در مجاز هميشه به لفظ عمل مىشود ، چون اگر با لفظ قرينه‌اى باشد كه بر اراده‌ى مجاز دلالت كند آن را اعمال مىكنيم ، و گرنه در حقيقت به كار مىبريم بر خلاف مشترك كه نياز به قرينه دارد .\r\n\r\nالمجاز أولى من النقل :\r\nنقل چون بر خلاف مجاز مستلزم نسخ معناى اولى است مجاز مقدم مىشود ، مانند  إِنَّمَا الْمُشْرِكُونَ نَجَسٌ  ( توبه / 28 ) ، احتمال دارد كه لفظ نجس مجاز معنوى يا شرعى باشد و حمل آن بر معنوى اولى و ارجح از حمل بر نجاست شرعى است .\r\n\r\nمجتهد :\r\nكسى كه تلاش و توانايى خود را در طلب ظن به احكام شرعى به كار مىگيرد . كسى كه به قرآن و وجوه معانى آن ، سنت ، اسناد و متن حديث ، علم صرف ، نحو ، بيان ، معانى ، لغت ، فقه ، اصول فقه و مقاصد شريعت آگاه باشد و بر خلاف كتاب ، سنت ، اجماع ، قواعد علوم عربى ، اصول فقه و آثار صحابه رأى ندهد و از روى هوى و هوس به تأويل آيات و احاديث نپردازد .\r\n\r\nمجتهد ترجيح :\r\nمجتهدى است فهيم ، حافظ مذهب يكى از ائمه مجتهدين ، متبحر در مذهب و آشنا و مسلط به ادله‌ى مذهب و اقوال و آراى علماى آن ، قادر به بيان و توضيح مسائل فقهى و آرا و ادله‌ى امامش باشد و بتواند آرا و اقوال متعارض در مذهب را ترجيح دهد . اين ويژگى بسيارى از علماى متأخر تا اوائل سده‌ى چهارم است كه به تصنيف و ترتيب و نوشتن مسائل و احكام مذهبى پرداختند . سبب مجتهد ترجيح ناميدن آن به خاطر توانايى در ترجيح اقوال امام يا در بين اقوال امام و علماى آن مذهب در حال تعارض است ، مانند مرغينانى حنفى و بهوتى حنبلى .\r\n\r\nمجتهد جزئى ( مجتهد مسأله ) :\r\nعالمى است كه داراى برخى از شروط اجتهاد\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو توانا در استنباط برخى احكام در يكى از مسائل فقهى يا در يكى از ابواب فقهى است . يعنى مىتواند در يك مسأله فقهى بينديشد و پس از آشنايى با علوم شرعى و لغت ، حكم شرعى را بيان كند و در ديگر مسائل كه اجتهاد نكرده مقلد است ، اين ويژگى براى هرفردى ممكن است .\r\n\r\nمجتهد فتوا :\r\nكسى كه قادر به حفظ مسائل مذهبى و نقل آن‌ها همراه با فهميدن مسائل ساده و مشكل مذهبى است ، ولى در بيان ادله‌ى مذهب و قواعد آن ناتوان است .\r\nكسى كه مذهب يكى از ائمه را آموخته ، فتاوا و احكام فرعى آن را از بر نموده و به مقلد بودن خود به دليل اين‌كه امام مذهب عالم‌تر و فقيه‌تر از اوست و جايز نيست با رأى او مخالفت كند ، اعتراف مىكند .\r\n\r\nمجتهد فيه :\r\nهر حكم شرعى عملى كه دليل قطعى درباره‌ى آن نباشد .\r\n\r\nمجتهد مطلق :\r\nكسى كه در اصول و فروع ، استنباط از ادله ، تصحيح و تضعيف روايات و ترجيح بين آن‌ها ، تعديل و ترجيح راويان به‌طور مستقل اجتهاد كند . اصول كلى و قواعد عمومى را براى اجتهادش وضع كند ، قواعدى را پايه‌ريزى كند ، ادله‌اى را براى خود مستقلا در نظر گيرد كه منسوب به ديگرى نيست و از گذشتگان تقليد نكند . اهميتى به موافقت يا مخالفت با گذشتگان ندهد و اگر در يك قاعده يا در حكمى با ديگرى موافق بود از باب موافقت در اجتهاد است نه تقليد . مانند امام ابو حنيفه ، شافعى ، احمد ، ثورى ، اوزاعى ، طبرى ، داود ظاهرى .\r\nمستقل نيز بر آن اطلاق مىشود ، يعنى كسى كه امكان وسيع اجتهاد را داشته باشد و بر طبق آن توانايى پژوهش ، استنباط ، وضع اصول و روش مشخص در فهم متون و تحقيق در مفاهيم آن‌ها را داشته باشد .\r\n\r\nمجتهد منتسب :\r\nكسى است كه در استنباط احكام از كتاب و سنت به درجه‌ى اجتهاد مطلق رسيده ، ولى در وضع قواعد و تأسيس مبانى استنباط به درجه‌ى استقلال كامل نرسيده و احكام را طبق اصول يكى از ائمه‌ى فقهى استخراج مىكند ، مقلد امامش\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر مذهب و دليل نيست ، بلكه روش اجتهاد او را به كار مىگيرد . گاهى موافق و گاهى مخالف آراى او عمل مىكند ، مسائل را پس از تفكر و تدبر در متون شرعى استنباط مىكند ، نه از اقوال امام . مانند محمد بن حسن شيبانى و ابو يوسف از حنفيه ، عبد الرحمن بن القاسم و أشهب بن عبد العزيز از مالكيه و عمر بن الحسين الخرقى و ابو بكر احمد بن محمد بن هارون مشهور به خلال از حنابله و ابو بكر محمد بن ابراهيم بن المنذر و محمد بن نصر المروزى از شافعيه را مىتوان نام برد .\r\n\r\nمجتهد مذهب :\r\nكسى است كه به درجه‌ى مجتهد مطلق و مجتهد منتسب نرسيده است ، ولى از نظر علمى مىتواند حوادث را بررسى و بر طبق قواعد امامش حكم آنها را صادر كند . يا قياس كند يا تعميم دهد يا در تحت قاعده‌اى از قواعد عمومى قرار دهد .\r\nگاهى مستقيما احكام شرعى را از متون شرعى استنباط مىكند ، ولى مقيد و متعهد به قواعد اصولى امامش مىباشد .\r\nاقوال مجتهد مذهب در نزد شافعيه وجوه ناميده مىشود . مانند بويطى ، ربيع ، ابن خيران و ابن ابى هريره .\r\n\r\nمجمل :\r\nلفظى است كه به خودى خود داراى دلالت روشن و آشكارى نباشد و عرف مردم معناى واضحى را از آن نفهمد ، لفظى است كه به تنهايى بر معناى موردنظر دلالت نمىكند و در بيان به ديگران نيازمند است و قرينه‌ى لفظى يا حاليه كه مراد از آن را بيان كند ، اغلب يافت نمىشود . اسباب اجمال : اراده‌ى شارع ، لفظ مشترك ، غرابت لفظ مانند هلوع كه معنايش با آيات بعدى مشخص مىشود ، انتقال از معناى ظاهر به معناى نامعين .\r\nمانند آيه‌ى  وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً  ( اسراء / 33 ) ، كه لفظ سلطان مجمل است و معناى مراد از آن مشخص نيست ، آيا قتل است ، يا ديه يا حبس ؟\r\n\r\nمحرم :\r\nآن‌چه كه تركش موجب ثواب و انجامش موجب عقاب است .\r\nمحظور ، معصيت ، ذنب ، مزجور عنه و متوعد عليه ناميده مىشود .\r\n\r\nمحصّله :\r\nقضيه‌اى است كه حرف نفى جزء موضوع يا محمول آن نيست تا\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nدلالت بر نفى نسبت كند و قضيه‌ى بسيطه نيز مىنامند . مانند زيد كاتب است و انسان جامد نيست .\r\n\r\nالمحصول :\r\nكتابى از امام فخر الدين محمد بن عمر رازى شافعى ( 606 ه .\r\nق ) كتابى ارزش‌مند در اصول فقه و بر طبق اسلوب متكلمان نگاشته شده است و خلاصه‌ى سه كتاب المعتمد ، البرهان و المستصفى است .\r\n\r\nمحكم :\r\nلفظى كه در دلالت ، معنايش واضح و آشكار باشد و به‌طور مطلق احتمال تأويل ، تخصيص و نسخ را نداشته باشد ، مانند آيه‌ى  وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ  ( بقره / 231 ) .\r\nمتونى كه بر ذات و صفات الهى دلالت مىكنند نسخ‌پذير نيستند .\r\n\r\nمحكوم‌به ( محكوم‌فيه )\r\nفعل مكلف است كه حكم شارع از حيث اقتضا يا تخيير يا وضع به آن تعلق گرفته باشد .\r\n\r\nمحكوم‌عليه :\r\nشخصى كه خطاب شارع به فعلش تعلق گرفته باشد و مكلف ناميده مىشود .\r\n\r\nمحل النزاع :\r\nحكمى است كه درباره‌ى مسأله‌ى مورد اختلاف به آن فتوا داده شده است .\r\n\r\nمخصّص :\r\nدليلى كه اراده‌ى متكلم را مشخص مىكند و اين‌كه از لفظ عام برخى از افراد آن را اراده كرده است .\r\nكه در حقيقت مراد از آن خدا و پيامبر صلّى اللّه عليه و آله و سلّم است ، اگر كلام از آنان باشد و به گونه‌ى مجاز به كلامى گويند كه متبيّن مراد از عام است .\r\nخداوند در حقيقت مخصّص نكاح زنان اهل كتاب از عموم نكاح زنان مشرك است ، مانند آيه‌ى  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  ( مائده / 5 ) ، كه در اين‌جا مجازا آيه مخصص ناميده مىشود ؛ چون تخصيص فعل است و مخصص فاعل است و فعل يا از فاعل حقيقى صادر مىشود يا به كلام نسبت داده مىشود ، كه فاعل حقيقى نيست و مجاز است .\r\n\r\nمخصص مستقل :\r\nآن‌چه كه عام را تخصيص دهد ولى جزء متنى كه عام در آن ذكر شده نباشد و مخصص منفصل ناميده مىشود ؛ چون همراه كلامى كه تخصيص آن اراده شده نمىباشد ، بلكه از آن جدا و پس از آن ذكر مىشود كه بر چند قسم است :\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nأ - حس : مانند آيه‌ى  وَ أُوتِيَتْ مِنْ كُلِّ شَيْءٍ وَ لَها عَرْشٌ عَظِيمٌ  ( نمل / 23 ) ، كه حس دلالت مىكند آن‌چه را كه در دست سليمان بوده به او نداده است .\r\nب - عقل : مانند آيه‌ى  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  ( آل عمران / 97 ) ، عقل بر اخراج غير مكلفان دلالت مىكند .\r\nج - عرف : مانند آيه‌ى  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ  ( بقره / 233 ) ، مادران خانواده‌هاى بلند مرتبه از آن اخراج مىشوند .\r\nد - نصوص كتاب و سنت ه - عمل صحابى و - اجماع ز - مفهوم .\r\n\r\nمخصص غير مستقل ( متصل ) :\r\nدليلى است كه لفظ عام را تخصيص مىدهد و بخشى از متنى است كه لفظ عام در آن ذكر شده است به گونه‌اى كه در افاده‌ى معنا استقلال نداشته و هميشه بايد همراه لفظ عام باشد . هرگاه مخصص متصل به عام و همراه آن باشد ، پنج قسم است : استثنا ، شرط ، صفت ، غايت و بدل بعض از كل .\r\n\r\nمخطئه :\r\nكسانى كه معتقدند كه مصيب در مسائل فقهى يك نفر است و بقيه مخطىاند .\r\n\r\nمدار الحكم :\r\nموضعى كه حكم شرعى به آن تعلق مىگيرد و موجب حكم ناميده مىشود . يعنى آن‌چه كه حكم شرعى از وجوب ، ندب ، حرمت ، كراهت و اباحه بر آن دلالت كند .\r\n\r\nمدقّق :\r\nكسى كه مسأله‌اى را از روى دليل تحقيق مىكند و يكى از نام‌هاى مجتهد است .\r\n\r\nمدلول :\r\nآن‌چه كه از علم به آن ، علم به چيز ديگرى لازم آيد .\r\nيكى از نام‌هاى حكم شرعى تكليفى و وضعى . در نزد علماى اصول يا صورت ذهنى است يا واقعيت خارجى . صورت ذهنى همان معناست و واقعيت خارجى يا لفظ است يا شىء .\r\n\r\nمذهب :\r\nآراى يكى از پيشوايان مذاهب در مسائل اجتهادى و فروع فقهى ، برداشت مجتهد از متون دينى .\r\n\r\nمذهب صحابى ( ر . اقوال صحابى ) :\r\nمجموعه‌ى احكامى كه صحابى استنباط كرده و به آن‌ها فتوا داده است ، برخى از تابعين و اتباع تابعين آن‌ها را روايت و تدوين كرده‌اند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nمراتب تجريح :\r\nاصطلاحى است درباره‌ى الفاظى كه علماى رجال براى متهم‌كردن افراد به كار مىبرند :\r\n1 - هرلفظى كه دلالت بر مبالغه در جرح بكند ، مانند اكذب الناس 2 - الفاظى كه بر جرح يا كذب يا وضع دلالت كنند ، مانند كذاب و وضاع 3 - بر تهمت كذب يا وضع دلالت مىكنند ، مانند متهم بالكذب ، هالك ، متروك . 4 - با الفاظى كه بر ضعف شديد دلالت مىكنند ، مانند : رد حديثه ، طرح حديثه ، ضعيف جدا . 5 - بر اضطراب حديث دلالت مىكنند ، مانند : « لا يحتج به ، له مناكير » 6 - بر ضعف نزديك به تعديل دلالت مىكنند ، غيره أوثق منه .\r\n\r\nمراتب تعديل :\r\nالفاظى كه براى تعديل راوى به كار مىروند :\r\n1 - با صيغه‌هايى كه براى مبالغه دلالت مىكنند ، مانند اوثق الناس 2 - مانند لا يسأل عن مثله 3 - با اوصافى كه بر عدالت و توثيق دلالت مىكنند ، موثق بودنش تأكيد مىشود ، مانند ثبت ، متقن ، عدل ، ضابط 5 - با هرلفظى كه بر عدالت و صداقت دلالت مىكنند ، اما بر حافظه دلالت نمىكنند ، مانند صدوق و مأمون 6 - بر نزديك شدن به جرح دلالت مىكنند ، مانند شيخ ، صدوق ان شاء اللّه .\r\n\r\nمرسل :\r\nخبرى كه سند آن به‌طور مطلق به پيامبر صلّى اللّه عليه و آله و سلّم نرسيده باشد ، چه يك راوى يا بيشتر از سند حذف شده باشد و چه حذف راوى در آغاز يا وسط يا انتهاى سند باشد و يكى از اقسام حديث ضعيف است .\r\n\r\nمرسل صحابى :\r\nآن است كه يكى از صغار صحابه حديثى را به پيامبر صلّى اللّه عليه و آله و سلّم نسبت دهد كه مستقيما از او نشنيده ، بلكه از يكى از كبار صحابه شنيده است ، بدون اين‌كه نام صحابه‌اى كه حديث را از او استماع و از او روايت كرده ذكر كند . اين نوع مرسل حجت است ، چون همه‌ى صحابه عادل‌اند .\r\n\r\nحديث مرفوع :\r\nحديثى است كه به پيامبر صلّى اللّه عليه و آله و سلّم نسبت داده شده باشد .\r\nمرفوع ناميدن آن به سبب نسبت دادن آن به مقام رفيع پيامبر است و نسبت دادن آن به پيامبر صلّى اللّه عليه و آله و سلّم به معناى صحيح بودن حديث نيست ، چه بسا ضعيف يا موضوع باشد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nمسأله :\r\nبر سؤال سائل و طلب نياز از سوى نيازمند اطلاق مىشود . در اصطلاح مطالبى هستند كه در علم براى آن‌ها برهان و دليل آورده مىشود و هدف از علم شناخت آن‌هاست .\r\nقضيه‌اى كه در دليل آوردن براى آن نياز به دليل قطعى يا ظنى داشته باشد ، چه قولى يا فعلى باشد ، مانند سخن اصوليان كه گفته‌اند : در مسائل اجتهادى مخالفتى نيست ، يعنى در قضاياى اجتهادى كه متون صريح و واضحى نيست از مخالف ايراد گرفته نمىشود .\r\n\r\nمسأله‌ى اصولى :\r\nآن‌چه كه در طريق استنباط حكم كلى قرار گيرد .\r\n\r\nمسالك علت :\r\nمجموعه روش‌ها و ابزارهاى نقلى و عقلى كه به وسيله‌ى آن‌ها به علت احكام رسيده مىشود .\r\nراه‌هاى شناخت علت .\r\n\r\nمسالك علت عقلى :\r\nروش‌هايى كه از خلال اجتهاد مجتهد ، علت به وسيله‌ى آن‌ها اثبات مىشود و اين براى رسيدن به علت شرعى معتبر است و شامل مناسبت ، سبر و تقسيم ، دوران ، طرد و عكس مىشود .\r\n\r\nمسالك علت نقلى :\r\nروش‌هاى نقلى اثبات علت شرعى يا ذكر آن از سوى شارع ( نص ) يا ايما و اجماع است .\r\n\r\nمستثمر :\r\nاصطلاحى كه مختص به امام غزالى در كتاب المستصفى است و مراد از آن مجتهد است .\r\n\r\nالمستصفى :\r\nكتابى است كه امام ابو حامد محمد بن محمد غزالى ( 505 ه . ق ) تأليف كرده است . داراى عبارتى دقيق ، مختصر و مفيد مىباشد .\r\n\r\nمستحب :\r\nشارع انجام آن را از مكلف خواسته است كه انجام دادنش موجب پاداش است ، ولى انجام ندادنش موجب عقاب نيست .\r\n\r\nمستدل :\r\nطالب دليل ، كسى كه به ادله‌ى شرعى براى رسيدن به احكام استدلال مىكند . حكم شرعى كه هدف مستدل رسيدن به آن مىباشد .\r\n\r\nمستفتى :\r\nطالب فتوا ، كسى كه از حكم شرعى حادثه‌اى سؤال مىكند ( عامى ) .\r\n\r\nمستفيد :\r\nعالمى كه به درجه‌ى اجتهاد رسيده و قادر بر استنباط احكام شرعى از نصوص كتاب و سنت است .\r\nمجتهد ناميدن مستفيد براى آن است كه احكام را از ادله استفاده مىكند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nمستند اجماع :\r\nدليل شرعى كه اجماع به آن استناد داده مىشود . اين دليل كتاب ، سنت و گاهى مصلحت يا عرف يا قياس است . دليلى كه مجتهدان در مسأله‌ى مورد اجماع بر آن اعتماد مىكنند .\r\n\r\nمستور :\r\nكسى كه عدالت و فسقش ظاهر نيست . در نزد برخى از اصوليان روايتش ، حجت است .\r\n\r\nمسلك :\r\nروش ، وسيله‌ى مسلك علم .\r\nروش تحصيل آن .\r\n\r\nمسلّمات :\r\nقضايايى هستند كه از سوى مناظر يا مخالف پذيرفته شده‌اند و كلام بر آن بنا مىشود ، چه صادق و چه كاذب باشند ، مانند مسائل اصول فقه در نزد فقهاء .\r\n\r\nمسند :\r\nحديثى كه سندش به پيامبر مىرسد و به صراحت ، راويانش ذكر شده‌اند .\r\n\r\nمسئول :\r\nكسى كه متصدى استدلال براى احكام است .\r\n\r\nمشترك :\r\nلفظى است كه براى دلالت بر دو معنا يا بيشتر وضع شده باشد و بايد داراى دو شرط باشد : تعدد وضع و تعدد معنا ، يعنى لفظ يكى و معنا متعدد است ، مانند عين كه براى چشمه ، جاسوس ، طلا و چشم وضع شده است .\r\n\r\nمشترك لفظى :\r\nلفظى است كه براى دلالت بر دو معنا يا بيشتر با وضع‌هاى مختلف وضع شده است . مثل لفظ قرء كه براى دلالت بر طهر و حيض وضع شده است .\r\n\r\nمشترك معنوى :\r\nآن است كه لفظ و معنا واحد و شامل افراد زيادى باشد كه در هنگام اطلاق ، اين معنا بر آن‌ها منطبق مىشود . مانند لفظ انسان كه بر همه‌ى افراد انسان منطبق مىشود .\r\nمشتق : لفظى است كه بيانگر ذات و بر آن منطبق باشد و به اعتبار تلبسش به عنوان خاصى مبدأ ناميده مىشود و در بين جامد و مشتق فرق نمىكند ، مانند زوج و ضارب .\r\n\r\nمشكل :\r\nلفظى است كه فهم معناى مراد از آن نياز به تفكر و تأمل دارد .\r\nلفظى است كه دلالتش بر معنا به خاطر سببى كه در خود لفظ است ، پوشيده است و درك معنايش بدون قرينه‌اى كه مراد از آن را بيان كند ممكن نيست .\r\nفرق بين مشكل و خفى آن است كه منشأ خفا در مشكل خود لفظ است ،\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nولى در خفى به واسطه‌ى امرى خارج از لفظ است كه به تطبيق برمىگردد .\r\nسبب اشكال مشترك بودن لفظ در بين دو معنا يا چند معناى مختلف حقيقى يا مجازى است ، بدون اين‌كه لفظ به تنهايى بر معناى مشخص دلالت كند ، و بدون دليل و دورانديشى و تأمل قرينه‌ها فهميده نمىشود .\r\nلفظى كه به تنهايى بر معناى مراد دلالت نمىكند ؛ بلكه فهم مراد از آن بر امرى خارجى متوقف است كه مكلف مىتواند به آن دست يابد . مشكل ناميدن بدين سبب است كه مراد از آن متوجه اشكال و امثال آن مىشود و اشكال در لفظ اغلب بيشتر به وضع آن براى دو معنا يا بيشتر است كه به تنهايى بر معناى مراد از آن دلالت نمىكند يا بر اثر تعارضى كه از فهم نصوص پيش مىآيد .\r\nمانند آيه‌ى  نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  ( بقره / 223 ) ، واژه‌ى « أنّى » مشكل است ؛ چون هم به معناى من أين ( آل عمران / 37 ) و هم به فهم معناى كيف ( آل عمران / 40 ) آمده است .\r\nدر معناى موردنظر دچار اشتباه مىشوند كه پس از تأمل و وجود قرينه‌ى حاليه‌ى « حرثكم » پى مىبريم كه « أنى » در اين‌جا به معناى « كيف » است ؛ چون محل حرث و كشت‌زار قبل است نه دبر و بايد أنى حمل بر معناى كيف شود نه أين .\r\n\r\nمشهورات :\r\nقضايايى هستند كه در بين مردم به حد اشتهار رسيده‌اند و داراى اقسامى هستند : واجبات قبول ، تأديبات صلاحيه ، خلقيات ، انفعاليات ، عاديات ، استقرائيات .\r\n\r\nمصادره به مطلوب :\r\nيعنى اين‌كه يكى از مقدمات ، نتيجه باشد هرچند به ظاهر چيز ديگرى باشد ، مانند : كل انسان بشر ، و كل بشر ضحاك ، نتيجه مىگيريم كه كل انسان ضحاك ، كه نتيجه عين كبرى است . اشتباه به خاطر تغاير دو لفظ بشر و انسان است كه ظن تغاير معنا با وجود ترادف مىرود و افراد ضعيف را دچار اشتباه مىكند .\r\n\r\nمصادر تشريع :\r\nاصولى كه صلاحيت انشاى احكام پنج‌گانه‌ى تكليفى را دارند و اين مصادر به اعتبار اين‌كه قواعدى هستند كه بر احكام شرعى دلالت مىكنند به عنوان ادله شناخته\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمىشوند برخى از اصوليان آن‌ها را به اصلى و فرعى تقسيم مىكنند .\r\n\r\nمصالح تحسينى :\r\nكمالياتى هستند كه از ويژگىهاى آن‌ها افزايش رفاه در بين افراد جامعه در چهارچوب شرع است و شامل خوراك ، پوشاك و مسكن مىشود .\r\n\r\nمصالح حاجى :\r\nامورى هستند كه مردم در برطرف‌كردن سختى و دفع مشقت به آن‌ها نيازمندند و سبب ناميدن به حاجيات براى آن است كه به نيازمندىهاى مردم ارتباط دارند و از جهت فراخى روزى و رفع تنگنا اغلب منجر به سختى و دشوارى مىشوند .\r\nاين مصالح در رخصت‌هاى شرعى متجسم مىشوند كه هدف از تشريع آن‌ها تخفيف و آسان گرفتن بر بندگان و برداشتن سختى و مشكلات از آنان است .\r\n\r\nمصالح ضرورى :\r\nمراد از آن‌ها كلياتى هستند كه در مصالح دينى و دنيوى مورد نيازند و زندگى مردم در دنيا و نجات از عذاب در آخرت بر آن‌ها متوقف است ، به گونه‌اى كه اگر همه يا يكى از آن‌ها از دست رود نظام هستى مختل ، هرج‌ومرج گسترده و فساد روزافزون مىشود . اين كليات ، ضروريات ، ناميده مىشوند و در نزد اكثر اصوليان پنج مورد هستند : حفظ دين ، جان ، نسل ، عقل و مال .\r\n\r\n1 - مصالح مرسله :\r\nمصلحت در لغت يعنى خير .\r\nمصلحتى است كه دليلى از سوى شارع بر ابطال يا اعتبار آن ذكر نشده است ، ولى از ربط حكم به آن جلب مصلحت با دفع مفسده‌اى از مردم حاصل مىشود . استصلاح يا مناسب مرسل يا ملايم ناميده مىشود . برخى از اصوليان كه قائل به مصالح مرسله هستند ، ضرورت وجود مناسبت در بين مصلحتى كه اصلى مستقل شمرده مىشود و در بين مقاصد شارع را شرط گرفته‌اند ، يعنى اين مصلحت با يكى از اصول شرعى منافات نداشته باشد ، در ذات خود معقول باشد و بر اوصاف مناسب معقول جارى باشد ، يعنى هرگاه بر خردمندان عرضه شود آن را بپذيرند و در عمل به آن مشكل ضرورى دفع شود ، به گونه‌اى كه اگر به آن‌ها عمل نشود ، مردم دچار مشقت شوند . برخى از ائمه و مجتهدان مصلحت مرسله را دليل شرعى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمىدانند و آن را بر سه قسم تقسيم كرده‌اند و مىگويند : مصلحت به نسبت اعتبار آن از سوى شرع سه قسم است : قسمى كه شرع آن را معتبر مىداند و آن حجت است و حاصل آن به قياس برمىگردد كه استنباط حكم از مفهوم نص يا اجماع است ؛ چون دليل شرعى معينى بر اعتبار آن گواهى مىدهد و علماى اصول فقه آن را مناسب معتبر مىدانند و شامل همه‌ى مصالحى كه احكام شرعى براى تحقق آن‌ها صادر شده‌اند مىشوند ، مانند مصالح پنج‌گانه و در نزد كسانى كه به قياس قائلند تعليل به آن‌ها جايز است .\r\n\r\n2 - مصالح ملغى :\r\nمصالحى هستند كه بر الغا و بطلان آن‌ها دليل شرعى وجود دارد و علماى اصول فقه آن‌ها را مناسب ملغى مىنامند ، مانند منع از تعدد زوجات كه به نظر مىرسد مصلحتى در آن باشد كه دورى از جنگ و اختلافات خانوادگى است ، ولى شارع حكم اين مصلحت را باطل و تعدد زوجات را با شروطى مشروع نموده است و آن هم به خاطر مراعات مصلحت مهم‌ترى است كه مصون داشتن افراد شهوت‌ران از روابط نامشروع و تكثير نسل و سرپرستى زنان بدون سرپرست است .\r\n\r\n3 - مصالحى كه شارع نسبت به آنها ساكت است :\r\nيعنى دليلى بر اعتبار يا الغاى آن‌ها ذكر نشده است و اين مصالح را علماى اصول فقه مصالح مرسله ناميده‌اند ؛ يعنى دليلى بر اعتبار يا ابطال آن‌ها ذكر نشده است .\r\nاستصلاح و مناسب مرسل نيز ناميده مىشوند و در تعريف آن مىتوان گفت :\r\nوصفى است كه مناسب تشريع حكمى است كه در ربط حكم به آن جلب مصلحت يا دفع مفسده‌اى مترتب مىشود و دليل شرعى بر معتبر بودن يا بطلان آن نيست . مانند گردآورى قرآن در زمان خليفه‌ى اول ، چاپ اسكناس ، درست‌كردن زندان و . . .\r\nكسانى كه قائل به مصالح مرسله‌اند آن را مخصص متون شرعى ظنى و نيز اصلى مستقل مانند كتاب و سنت مىدانند و گفته‌اند : هيچ حكم شرعى بدون مصلحت نيست ، آن‌چه كه در نص است به وسيله‌ى نص شناخته مىشود و آن‌چه كه در نص نيست از\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nقواعد كلى شرعى فهميده مىشود . به نظر آنان هرعملى در آن مصلحت باشد و ضرر نباشد و يا نفع آن بيشتر از ضرر باشد مجتهد مىتواند حكم كند كه مطلوب است بدون اين‌كه نيازى به شاهد خاصى باشد و هركارى كه در آن ضرر باشد و مصلحتى نباشد يا گناهش بيشتر از نفعش باشد از آن نهى شده است ، بدون اين‌كه نيازى به نص خاصى باشد .\r\nحجيت مصالح مرسله : جمهور علما مصالح مرسله را حجت شرعى مىدانند ، ولى مالكيه بيشتر از ديگران به آن عمل مىكنند و عده‌اى هم به آن عمل نمىكنند . كسانى كه آن را به عنوان دليل پذيرفته‌اند ، شروط ذيل را براى آن قائل شده‌اند :\r\n1 - اين‌كه مناسب با مقاصد شريعت باشد 2 - مصلحت حقيقى باشد . 3 - به خودى خود معقول باشد 4 - مصلحت عمومى در آن باشد 5 - موجب از دست دادن مصلحت مهم‌ترى نشود .\r\n\r\nمصداق :\r\nآن است كه مفهوم بر آن منطبق شود ، مثل مفهوم محمد بر شخص خارجى كه مصداق آن است .\r\n\r\nمصوبه :\r\nكسانى كه قائل به مصيب بودن همه‌ى مجتهدان در احكام فرعى هستند .\r\n\r\nمطالبه ( منع ) :\r\nمعترض مقدماتى را كه از سوى مستدل ذكر شده‌اند ، نپذيرد بدون اين‌كه دليلى ارائه دهد . طلب دليل عليت وصف از مستدل ، اگر مستدل بگويد : « مسكر فكان حراما كخمر » معترض مىتواند بپرسد : چرا گفتى اسكار علت تحريم است ؟\r\n\r\nمطلق :\r\nلفظى كه بر ماهيت مجرد از هر گونه عوارض و قيدى حتى وحدت دلالت كند . آن است كه بر فرد غير معين دلالت كند .\r\nلفظى است كه بر فرد منتشر يعنى يك فرد مبهم از جنسى دلالت كند كه آن جنس داراى افراد متعددى باشد . اين تعريف از ديدگاه آمدى و ابن حاجب است . در اين‌جا قيد وحدت در معناى مطلق ملاحظه و رعايت شده است ، مانند آيه‌ى 3 سوره‌ى مجادله .\r\nمطلق كليى است كه مقيد نشده است ، پس به سبب شيوع آن نكره است و در حكم بر آن يكى از افرادش كفايت مىكند ، مانند طالب ، كتاب ، مخترع .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nفرق بين عام و مطلق : عام شامل همه‌ى افراد خود مىشود ، اما مطلق بر فردى شائع يا افرادى شائع دلالت مىكند و بر همه‌ى افراد دلالت نمىكند ، يعنى عام يك مرتبه بر همه‌ى افراد خود صدق پيدا مىكند ، ولى مطلق تنها فرد شائع را شامل مىشود . بنابراين اصوليان گفته‌اند : عموم عام شمولى و عموم مطلق بدلى است .\r\n\r\nمعارضه :\r\nدر لغت مقابله‌كردن بر سبيل ممانعت است . در اصطلاح ، اقامه‌ى دليل بر خلاف دليلى است كه خصم ارائه كرده است ، يا قوىتر از آن .\r\nمعارضه شامل همه‌ى ادله‌ى مستنبطه مىشود ، چه قياسى باشند يا غير آن .\r\nاقامه‌ى دليلى كه مقتضى نقيض آن چيزى است كه دليل مستدل يا ضد آن اقتضا كرده است . معارضه ناميدنش براى آن است كه دو دليل در مقابل همديگرند و مانع از اثبات حكمند .\r\n\r\nمطلوب خبرى :\r\nتعبيرى كه در تعريف اصوليان از دليل مىشود ، يعنى هر آن‌چه كه در نزد مستدل مطلوب است تصديقى و مفيد قطع يا ظن است .\r\n\r\nمعلل :\r\nمستدل . كسى كه دليلى براى اثبات حكم ارائه مىكند . مستدلى كه همه‌ى تلاش خود را در اخراج علت حكم يا دليل آن به كار مىگيرد .\r\n\r\nالمعدول به عن سنن القياس :\r\nاثبات حكم شرعى بر خلاف آن‌چه كه قياس بر ديگر اصول شرعى ايجاب مىنمايد ، حكمى كه به وسيله‌ى دليل بر خلاف اصل مقرر يا دليل يا قاعده‌ى عمومى ثابت شده است . گفته‌اند : بر « معدول به عن سنن القياس » قياس نمىشود ؛ چون خلاف اصل است .\r\n\r\nالمعتمد :\r\nكتابى در اصول فقه بر مذهب شافعى و در انديشه‌ى معتزلى ، به وسيله‌ى ابو الحسين بن محمد بن على شافعى ( 463 ه . ق ) تأليف شده است .\r\n\r\nمعرفت :\r\nمعرفت بر خلاف علم ، سابقه‌ى جهل دارد ، بنابراين در حق خداوند به كار نمىرود . در علم ، يقين است بر خلاف معرفت كه از باب ظن است . معرفت جزيى است .\r\n\r\nمعقولات اوليه :\r\nآن است كه ما به ازاى آن موجودى در خارج وجود دارد ، مانند طبيعت حيوان و انسان كه حمل بر موجود خارجى مىشوند ، مانند زيد انسان است و اسب حيوان است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nمعقولات ثانيه :\r\nآن است كه مابه‌ازايى در خارج ندارند ، مانند نوع ، فصل و جنس كه بر موجودات حمل نمىشوند .\r\n\r\nمعقول المعنى :\r\nحكمى كه معنا و مفهوم آن قابل فهم است و قابليت قياس‌كردن بر آن وجود دارد و گفته‌اند : تعديه به حكم بدون معقوليت درست نيست ، يعنى آن‌چه كه معقول المعنى نيست قياس بر آن ممكن نيست ؛ چون قياس تعديه‌ى حكم منصوص براى ديگرى است و آن‌چه كه معقول المعنى نيست ، امكان تعديه‌اش نيست ، مانند اوقات نمازهاى پنج‌گانه و ركوع و سجود .\r\n\r\nمعناى اسمى :\r\nمعنايى كه از نظر وجود و تصور مستقل است و بدون نسبت دادن ، ركنى از كلام است ، مانند مرد ، اسب .\r\n\r\nمعنى الخطاب :\r\nاسمى است كه بر قياس شرعى اطلاق مىشود .\r\n\r\nمعنى العلة :\r\nحكمتى كه مقصود از حكم است .\r\n\r\nمعنى المعنى :\r\nمعنايى كه مجتهد به واسطه‌ى معناى ديگرى به آن مىرسد . مانند اين است كه مفهومى از سخنى فهميده شود ، سپس اين معنا به معنايى ديگرى منجر شود . مراد از آن علت العلة است .\r\n\r\nمفتى :\r\nدر نزد اصوليان همان مجتهد يا فقيه است ، عالمى كه داراى ابزارهاى اجتهاد و شروط آن است و احكام شرعى را براى كسى كه از او بپرسد ، بيان مىكند .\r\n\r\nمفتى ماجن :\r\nمجتهدى كه روش و عادت او آموزش حيله‌هاى فقهى به مردم براى اسقاط برخى از احكام شرعى است .\r\n\r\nمفسّر :\r\nلفظى است كه بر حكم مراد از آن به‌طور واضح دلالت مىكند در بيان نيازى به ديگرى ندارد و دلالت آن از نص واضح‌تر است و با اين دلالت احتمال تأويل يا تخصيص ندارد و اين لفظ تنها در زمان پيامبر صلّى اللّه عليه و آله و سلّم قابل نسخ بوده است . مانند  وَ قاتِلُوا الْمُشْرِكِينَ كَافَّةً  ( توبه / 36 ) ، كه لفظ كافه مانع از تخصيص عامى است كه قبل از آن ذكر شده است يا « المستحاضة تتوضأ لكل صلاة » لكل صلاة مفسّر است ؛ چون بر معناى حكم مراد كه وجوب وضو بر مستحاضه در هنگام اداى نماز است ،\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nدلالت مىكند . اين لفظ احتمال تأويل يا تخصيص را ندارد و يا مانند  فَسَجَدَ الْمَلائِكَةُ كُلُّهُمْ أَجْمَعُونَ  ( حجر / 30 ) .\r\n\r\nمفصّل :\r\nيكى از اقسام سوره‌هاى قرآن و مفصّل ناميدن آن‌ها به خاطر كثرت فاصله به وسيله‌ى بسمله در بين سوره‌ها و يا به سبب اندك بودن منسوخ است و بر سه قسمند : طوال ، قصار اوساط . اولى از حجرات تا بروج ، دومى از طارق تا بيّنه و سومى از زلزله تا آخر قرآن ( ناس ) است .\r\n\r\nمفهوم :\r\nصورت ذهنى الفاظ . مفهوم داراى سه معنى است : يكم ، معنايى كه معادل مدلول است چه براى مفرد و چه جمله باشد ، چه مدلول حقيقى و چه مجازى باشد ، مفهوم مشترك .\r\nدوم ، مراد از آن هرمعنايى است كه قابل فهم است ؛ هرچند مدلول لفظ نباشد ، كه شامل معناى اول و غير آن مىشود و در مقابل مصداق است . سوم ، در مقابل منطوق است ؛ يعنى معنايى كه از لفظ در غير از محل نطق فهميده مىشود و مدلول لفظ ، يعنى معنايى كه لفظ بر آن دلالت كند و از اقسام دلالت التزامى در علم اصول است ، آن‌چه كه لفظ در غير از محل نطق بر آن دلالت مىكند ، يعنى حكم يا يكى از احوالات آن است .\r\nخلاصه ، الفاظ قالب معانى هستند ، گاهى صراحتا از جهت نطق مورد استفاده قرار مىگيرند و گاهى تلويحى هستند كه اولى منطوق و دومى مفهوم است .\r\nمفهوم بر دو قسم است : مخالف ، موافق .\r\n\r\nمفهوم تقسيم :\r\nدلالت لفظ بر اثبات حكمى مخالف با حكم منطوق براى مسكوت‌عنه كه معلق به وصفى غير ثابت و قابل زوال است و اين مفهوم ، مفهوم صفت ناميده مىشود . مانند فرموده‌ى حضرت صلّى اللّه عليه و آله و سلّم « فى الغنم السائمة زكات » چريدن وصفى ناپايدار است ؛ چون ممكن است گوسفند بعدا علف بخورد .\r\n\r\nمفهوم عام :\r\nمقيد نمودن خطاب به حالتى كه دلالت بر حكمى خلاف اين حالت دارد ، مانند آيه‌ى  وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ  ( بقره / 187 ) . يعنى مباشرت در حال اعتكاف حرام است ، اما در غير از حال اعتكاف حرام نيست .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nمفهوم حصر :\r\nاثبات نقيض حكم منطوق براى مسكوت‌عنه و انتفاى محصور از آن‌چه كه در آن محصور شده است . ادوات آن عبارتند از إنّما و إلّا .\r\n\r\nمفهوم زمان :\r\nحكم مقيد به ظرف زمان بر ثبوت حكم براى مسكوت‌عنه مخالف حكم منطوق دلالت مىكند ، مانند آيه‌ى  الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَ لا فُسُوقَ وَ لا جِدالَ فِي الْحَجِّ  ( بقره / 197 ) .\r\nاز اين آيه فهميده مىشود كه حج در غير از اين ماه‌ها واجب نيست .\r\n\r\nمفهوم شرط :\r\nدلالت لفظى كه در آن حكم مقيد به شرط شده است بر انتفاى حكم در هنگام انتفاى شرط مىباشد .\r\nمانند آيه‌ى  وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ  ( طلاق / 6 ) ، يعنى اگر حامله نباشد نفقه‌ى آن‌ها واجب نيست .\r\n\r\nمفهوم صفت :\r\nتعليق حكم بر صفت كه در هنگام انتفاى صفت ، دلالت بر نفى حكم مىكند ، مانند حديث « فى الغنم السائمة زكات » .\r\nمراد از صفت ، مطلق تقييد است چه نحوى باشد ، مانند مثال مذكور ، يا مضاف باشد ، مانند « فى سائمة الغنم زكات » ، يا مضاف‌اليه باشد ، مانند « مطل الغنم ظلم » ، يا ظرف زمان باشد مانند  إِذا نُودِيَ لِلصَّلاةِ مِنْ يَوْمِ الْجُمُعَةِ ،  يا ظرف مكان باشد ، مانند « بع فى مكان كذا » ، يعنى وصف بايد داراى مفهوم باشد و مفيد علت باشد ، ولى اگر داراى مفهوم نباشد ، مانند « ألا بيض يشبع اذا أكل » داراى مفهوم نيست ؛ چون « الأسود يشبع اذا أكل » نيز درست است .\r\n\r\nمفهوم عدد :\r\nتعليق حكم به عدد مخصوصى است . دلالت لفظى كه در آن حكم مقيد به عدد شده و بر انتفاى غير آن دلالت مىكند ، مانند  فَاجْلِدُوهُمْ ثَمانِينَ جَلْدَةً  ( نور / 4 ) ، كه بر نفى حكم از غير اين عدد چه بيشتر و چه كمتر دلالت مىكند .\r\n\r\nمفهوم علت :\r\nتعليق حكم بر علت .\r\nدلالت لفظى كه حكم در آن مقيد به علت شده بر نفى حكم در هنگام انتفاى علت دلالت مىكند ، مانند « ما أسكر فهو حرام » . منطوق اين لفظ تحريم مسكرات و مفهوم آن حلال بودن غير مسكرات است . ( أعط السائل لحاجته ) ؛ يعنى به نيازمند\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nببخش نه ديگرى . فرق بين وصف و علت ؛ وصف گاهى علت است ، مانند اسكار و گاهى علت نيست بلكه متمم است مانند سوم چريدن در صحرا چون در وجوب زكات در غنم سائمه ، گوسفند علت است و سوم متمم آن است ، و گرنه در حيوانات وحشى نيز واجب مىشد . وجوب زكات به خاطر نعمت مالكيت است كه با سوم از علف خوردن كامل‌تر است . پس صفت اعم از علت است و بدين سبب علت را مستقلا ذكر كرده است .\r\n\r\nمفهوم غايت :\r\nلفظى كه حكم در آن مقيد به غايت شده كه بر ثبوت نقيض اين حكم پس از غايت دلالت مىكند .\r\nمقيدكردن حكم به غايت هرچيزى آخر آن است كه دلالت بر نفى حكم پس از غايت مىكند ، مانند  ثُمَّ أَتِمُّوا الصِّيامَ إِلَى اللَّيْلِ  ( بقره / 187 ) . كه روزه به غايت يعنى شب مقيد شده و بر روزه نگرفتن پس از آمدن شب دلالت مىكند .\r\n\r\nمفهوم لقب :\r\nتعليق حكم بر اسم خاص ، مراد از آن لفظى است كه بر ذات نه صفت دلالت كند ، چه اسم خاص باشد ، مانند « قام زيد » و چه اسم نوع باشد ، مانند « فى الغنم زكات » .\r\nحكم در نصى كه مختص به جنس يا نوع يا اسم باشد ذكر شود و حكمى كه براى اين جنس يا نوع يا اسم ثابت شده از غير آن‌ها منتفى شود .\r\nنفى حكم از آن‌چه كه عموم اسم شامل آن نمىشود ، يا تعليق حكم بر اسم . مراد از لقب هراسمى است چه مشتق و چه جامد كه موضوع حكم واقع شده باشد ، مانند فقير در جمله‌ى « أطعم الفقير » يا حديث « الطعام بالطعام مثلا به مثل » ، كلمه‌ى طعام لقب براى جنس طعام است ، هراسمى كه بر جنس يا شخص يا نوع دلالت كند ، لقب است . مفهوم لقب در نزد اكثر علما حجت نيست .\r\n\r\nمفهوم مخالف :\r\nهرگاه مفهوم از حيث اثبات و يا نفى حكم ، مخالف منطوق باشد . يعنى اگر منطوق مفيد اثبات حكم باشد ، مفهوم مفيد نفى حكم و برعكس است . دليل خطاب نيز ناميده مىشود ؛ چون دليل آن از جنس خطاب است ، يا خطاب بر آن دلالت مىكند ، مانند آيه‌ى  فَمَنْ شَهِدَ مِنْكُمُ الشَّهْرَ فَلْيَصُمْهُ  ( بقره / 185 ) ، نفى روزه گرفتن از كسى كه ماه رمضان را درك نكرده است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nمفهوم مكان :\r\nدلالت لفظ كه حكم در آن به ظرف مكان مقيد شده بر ثبوت حكم براى مفهوم كه مخالف حكم منطوق است به سبب انتفاى اين ظرف از آن ، مانند  وَ أَنْتُمْ عاكِفُونَ فِي الْمَساجِدِ  ( بقره / 187 ) و « جلست أمام زيد » .\r\n\r\nمفهوم موافق :\r\nمدلول لفظ در محل سكوت موافق مدلول آن در محل نطق است . يعنى آن‌چه كه از مدلول لفظ از معانى و احكام فهميده مىشود ، موافق با آن چيزى است كه از خود لفظ فهميده مىشود . معناى لازم براى مدلول لفظ هرگاه موافق اين مدلول باشد مفهوم موافق است . هرگاه مفهوم يعنى آن‌چه كه در غير محل نطق و پس از حصول سكوت به دست آيد با منطوق يعنى آن‌چه در مقام نطق و تلفظ در ذهن القا شود از حيث اثبات و نفى هردو موافق و همنواخت باشند ، آن را مفهوم موافق گويند . اگر مفهوم نسبت به حكم اولى و برتر از منطوق باشد ، فحوى الخطاب و اگر با آن مساوى باشد ، لحن الخطاب ناميده مىشود .\r\nدلالت لفظ بر ثبوت حكم منطوق براى مفهوم و موافقت با آن از نظر نفى و اثبات به سبب اشتراك آن‌ها در علت حكم كه از لغت فهميده مىشود ، بدون اين‌كه نيازى به نظر و تأمل داشته باشد . مفهوم موافق ناميدنش براى آن است كه حكم مفهوم ، موافق حكم منطوق است . حنفيه آن را دلالت نص و برخى آن را قياس جلى مىنامند .\r\nمثال فحوى الخطاب آيه‌ى  فَلا تَقُلْ لَهُما أُفٍّ  ( إسراء / 23 ) .\r\nمثال لحن الخطاب  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  ( نساء / 10 ) .\r\n\r\nمقاصد :\r\nمفاهيم ، اهداف و حكمت‌هايى كه شارع در تشريع احكام آن‌ها را ملاحظه كرده است .\r\nاسرارى كه شارع در هريك از احكام قرار داده و در هرزمان و مكانى براى تحقق ، ايجاد و رسيدن به آن‌ها تلاش مىشود .\r\nمقاصد تحسينى يا تحسينيات عمل به عادات پسنديده و دورى از رفتارهاى زننده است كه در مكارم اخلاقى جمع مىشوند و در عبادات ، معاملات ، عادات و جنايات جارى است ، مثل طهارت و صدقه .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nمقاصد حاجيّه يا حاجيات :\r\nمقاصدى كه از حيث توسعه ، پيشرفت ، رفاه و رفع تنگناها و مشكلاتى كه اغلب منجر به مشقت و سختى مىشوند ، مورد نيازند . مانند شكار ، افطار و سلم\r\n\r\nمقاصد ضرورى يا ضروريات :\r\nدر مراعات مصالح دين و دنيا ضرورىاند ، به گونه‌اى كه اگر يكى از آن‌ها نباشد مصالح دچار اختلال مىشوند ، مانند مقاصد پنج‌گانه .\r\n\r\nمقتضى :\r\nبا كسر ضاد - كلامى كه جز با اضمار كلمه‌اى ديگر معناى آن كامل نمىشود . كلامى كه بدون درج واژه‌ى ديگرى از نظر شرعى و عقلى درست نيست ، مانند تقدير واژه‌ى اهل در آيه‌ى  وَ سْئَلِ الْقَرْيَةَ  ( يوسف / 82 ) .\r\n\r\nمقتضى :\r\nيكى از نام‌هاى علت است ؛ چون مقتضى حمل فرع بر اصل مىشود .\r\n\r\nمقتضاى نص :\r\nبراى توقف صحت كلام بر آن از لحاظ شرعى تقدير آن واجب است ، نه لفظ بر آن دلالت مىكند و نه ملفوظ است ، ولى براى لفظ ضرورى است اعم از اين‌كه شرعى يا عقلى باشد . مانند  فَتَحْرِيرُ رَقَبَةٍ  ( نساء / 91 ) ، كه از لحاظ شرعى مقتضى مملوك بودن آن است ؛ چون تا مالك آن نباشد ، نمىتواند آن را آزاد كند . اين واژه بر آن اضافه مىشود تا تقدير كلام چنين باشد : « فتحرير رقبة مملوكة » .\r\n\r\nمقدمات اراده :\r\nعلم به آن ، تأييد فايده ، ميل به آن ، جزم ، عزم ( هيجان رغبت به آن ) .\r\n\r\nمقدمه‌ى واجب :\r\nآن‌چه كه انجام واجب بر آن متوقف است ، يا آن‌چه كه واجب به وسيله‌ى آن واجب مىشود ، خواه آن مقدمه سبب باشد ، مانند صيغه‌ى اعتاق براى آزادى برده ، خواه شرط فعل باشد ، مانند وضو براى نماز .\r\n\r\nمقدمه‌ى وجوب :\r\nآن‌چه كه وجوب واجب بر آن متوقف است و موم شامل سبب مىشود ، يعنى از وجود آن وجود و از عدم آن عدم لازم مىآيد ، مانند وقت به نسبت نماز و شامل شرط هم مىشود ، مانند استطاعت براى حج .\r\n\r\nمقطوع :\r\nكلامى است كه معنايش واضح و احتمال تأويل و تعدد در ماهيت ندارد . حديثى كه از تابعين روايت شده است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nمقلّد مثبّع :\r\nكسى كه آگاه بر برخى از علوم شرعى باشد ، ولى نتواند اجتهاد كند و از ديگرى در استنباط حكم همراه با آگاهى از دليل حكم پيروى كند . به عنوان مثال واجبات وضو را بداند و بداند كه از آيه‌ى 6 سوره‌ى مائده گرفته شده‌اند .\r\n\r\nمقلّد عامى :\r\nكسى كه از اقوال و اجتهادات يكى از ائمه پيروى كند ، بدون اين‌كه دليل قول و رأى او را بداند . عمل به سخن و رأى كسى كه سخنش حجت نيست .\r\nاز حكم عملى كه مىخواهد انجام دهد ، بپرسد . در پاسخ گفته شود :\r\nحرام يا واجب است و او بدون شناخت دليلى كه حكم از آن گرفته شده از آن پيروى كند .\r\n\r\nمقيّد :\r\nمقيّد نقطه مقابل مطلق است .\r\nلفظى است كه دلالت بر ماهيت چيزى باتوجه به يكى از صفات و عوارض آن بكند .\r\nلفظى كه به واسطه‌ى ذكر قيدى قابليت انتشار و انطباق بر ساير افراد را از دست داده باشد ، مانند  فَتَحْرِيرُ رَقَبَةٍ مُؤْمِنَةٍ  ( نساء / 92 ) ، كه لفظ رقبة مقيد به مؤمنه و بايد برده‌ى مؤمن را آزاد كند .\r\nعبد صالح .\r\n\r\nمكروه :\r\nترك آن موجب ستايش و انجام آن موجب نكوهش نيست .\r\n\r\nمكره :\r\nكسى كه بر اثر اجبار و بدون رضا و اختيار كارى را انجام دهد . از عوارض اهليت شمرده مىشود .\r\n\r\nمكروه تحريمى :\r\nشارع ترك آن را به طور جزم با دليل ظنى خواسته باشد ، مانند خواستگارى بر خواستگارى و بيع بر بيع ، خلوت با زن اجنبى .\r\n\r\nمكروه تنزيهى :\r\nشارع عدم انجام كارى را به گونه‌ى قطعى نخواسته باشد ، خوردن گوشت اسب در هنگام جنگ .\r\n\r\nمكلّف :\r\nهر مسلمان بالغ و عاقلى كه شروط تكليف را داشته باشد و از عوارض و موانع شرعى به دور باشد .\r\nو محكوم‌عليه ناميده مىشود .\r\n\r\nملازمه :\r\nچيزى مقتضى چيز ديگرى باشد . اولى ملزوم و دومى لازم است .\r\nمانند طلوع خورشيد و وجود روز ، كه طلوع خورشيد مقتضى وجود روز است و ملزوم ناميده مىشود و وجود روز لازم است .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nملائم :\r\nآن‌چه كه تأثير جنسش در جنس حكم ظاهر باشد ، مانند تأثير جنس مشقت در جنس تخفيف .\r\n\r\nممانعت :\r\nسائل ( معترض ) بدون دليل از پذيرفتن سخنان معلل ( مستدل ) امتناع مىكند . تكذيب دعواى مستدل :\r\nنپذيرفتن مقدمات دليل كه به وسيله‌ى معلّل ( مستدل ) ذكر شده از سوى سائل ( معترض ) بدون اين‌كه دليلى بر عدم پذيرش داشته باشد . مراد از مقدمات دليل در اين‌جا وجود وصف براى علت و وجود علت در اصل و فرع ، تحقق شرايط تعليل ، اوصاف علت از تأثير و غير آن است .\r\nمقيد نبودن تأثير وصف ، يعنى غير مناسب باشد و حكم بدون آن باقى بماند ، مناقضه خالص ناميده مىشود .\r\n\r\nممانعت در اصل :\r\nمعترض به مستدل اعتراض مىكند و مىگويد : اصلى كه مىخواهى فرع را به آن ضميمه نمايى علت ندارد ، پس امكان قياس بر آن نيست .\r\nمانند اين‌كه حنفى به شافعى در قياس نبش بر سرقت در وجوب قطع دست دزد اعتراض كند و بگويد : اصلى كه تو مىخواهى فرع را به آن ملحق نمايى ، سرقت اصل است ، ولى معلّل نيست اما نبش فرع است در نتيجه امكان الحاق نبش به سرقت نيست ؛ چون حكم سرقت معلل به علت نيست .\r\n\r\nممانعت در حكم :\r\nمعترض ثبوت حكم را در اصل يا در فرع پس از پذيرفتن صلاحيت وصف براى علت انكار كند . مانند قول شافعى در تكرار مسح سر كه ركن وضوست و با قياس بر صورت سه بار مسح آن سنت است ، حنفى در اعتراض مىگويد : من اين حكم را در اصل كه صورت است نمىپذيرم . سه بار شستن در صورت سنت نيست ، بلكه سنت شستن كامل آن است و كامل شستن با اضافه بر واجب در محل آن و از جنس آن حاصل مىشود و مانند اركان نماز است . مثل ركن قرائت كه با اضافه كردن مقدار واجب در محل آن و از جنس آن‌كه تلاوت قرآن است كامل مىشود و همين‌طور ركوع و سجود .\r\nاما در غسل كامل شدن جز با تكرار متحقق نمىشود ، بنابراين تكرار براى تحصيل صفت كمال سنت است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاين معنا ، يعنى فراگيرى واجب كه محلى در مسح ندارد براى آن است كه فراگيرى آن سنت است و ركن نيست و بدين وسيله از غسل جدا مىشود و نيازى به تكرار ندارد ؛ چون سنت تكميلى در آن انجام شده و مقصود به وسيله‌ى آن حاصل شده و يك‌باره همه‌ى سر را فرامىگيرد .\r\n\r\nممانعت در شرط :\r\nآن است كه معترض علت را انكار كند و بگويد داراى شروط تعليل در اصل يا در فرع كه متفق عليه باشند نيست ، ولى اگر به سبب عدم وجود شرط مختلف‌فيه انكار كند ، اهميتى به منع او داده نمىشود ؛ چون معلّل مىتواند بگويد :\r\nآن‌چه را كه مورد اعتراض قرار دادى و منع آن اهميت ندارد ، در نزد من شرط مهمى نيست و در نتيجه ، اعتراضت به سبب بناى آن بر شرط بىاهميت ، بى ارزش است .\r\n\r\nممانعت در صلاحيت وصف :\r\nآن است كه معترض ، مؤثر بودن و مناسب بودن وصف را براى حكم انكار كند ، بنابراين وصف را باطل مىداند ؛ چون وصفى است كه تأثير آن ظاهر نمىشود . پس دليل صحيحى براى عليت نيست . مانند اين‌كه شافعى در بيان علت تكرار مسح سر بگويد : اين طهارت مسح است و سه بار مسح سنت است و آن را بر استنجا با سنگ قياس كند چون در استنجا سه بار سنت است ( استنجا ، مقيس عليه و وصف مسح است ) حنفى ( معترض ) مىگويد : من نمىپذيرم مسح كه بر تخفيف دلالت مىكند ، صلاحيت حكم سه بار انجام دادن را داشته باشد ، چون حكم تثليث نشانه‌ى سخت‌گيرى است و تناسبى بين آن‌ها نيست و بدون صلاحيت وصف براى تعليل درست نيست .\r\n\r\nممانعت در علت :\r\nمعترض وصفى را كه معلل به عنوان علت ذكر كرده انكار كند و بگويد : من وصفى را كه ذكر كردى شايسته‌ى علت نمىدانم . مانند قول شافعى : كه درباره‌ى علت عدم ثبوت نكاح به سبب شهادت زنان همراه با مردان مىگويد : نكاح مال نيست و شأن آن شأن حدود و قصاص است ، پس عدم پذيرفتن شهادت زنان در نكاح بر عدم پذيرفتن شهادت آن‌ها\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nدر حدود و قصاص قياس مىشود .\r\nمعترض ، يعنى حنفى مذهب مىگويد :\r\nمن اين دليل را نمىپذيرم كه نكاح به وسيله شهادت زنان ثابت نشود ؛ چون تعليل عدم ثبوت شهادت زنان در نكاح به خاطر مال نبودن نكاح تعليل بدون وصف و تعليل به عدم جايز است ؛ چون عدم وصف حكم را باطل نمىكند و جايز است حكم به اعتبار وصف ديگر ثابت شود ، همان‌گونه كه در تخصيص علت بود .\r\n\r\nممانعت در فرع :\r\nمعترض بر معلل اعتراض مىكند و مىگويد : آن‌چه را كه ادعا مىكنى علت است ، در واقع علت نيست و اين اعتراض پس از آن است كه معترض مىپذيرد اصل داراى علت است ، ولى اعتراض او درباره‌ى وصف است كه معلّل آن را علت مىداند و اين ممانعت ، مطالبه ناميده مىشود .\r\nمانند اين‌كه حنفى بگويد : افطار در روزهاى رمضان عمدا موجب قضا و كفاره است ؛ چون خوردن و نوشيدن موجب هتك حرمت ماه رمضان است و بر جماع قياس مىشود . شافعى به او اعتراض مىكند و مىگويد : مىپذيرم كه وجوب كفاره بر كسى كه حرمت ماه رمضان را هتك كرده است داراى علت است ، ولى اين علت قابل قبول نيست ؛ چون علت حقيقى براى وجوب كفاره انتهاك حرمت ماه رمضان به سبب جماع عمدى است ، بنابراين خوردن و آشاميدن بر جماع در اين مسأله قياس نمىشود ، بنابراين معترض ( شافعى ) مىپذيرد كه اصل ( جماع عمدى ) معلّل است ، جز اين‌كه علت مطلق هتك حرمت ماه رمضان نيست ، بلكه هتك حرمت به سبب جماع است .\r\n\r\nمناسب :\r\nآن‌چه كه منجر به تحصيل مصلحت يا دفع مفسده شود .\r\nعبارت از وصف ظاهر منضبطى است كه از ترتب حكم بر آن ، آن‌چه كه مقصود شارع از تحصيل مصلحت يا تكميل آن يا دفع مفسده يا كاهش آن در دنيا و آخرت است حاصل مىشود ، به گونه‌اى كه اثبات آن ممكن باشد و اگر معترض بر منع آن اصرار كند ، معاند شمرده شود . امرى كه مظنه‌ى حكمت است و حكم شرعى به خاطر آن تشريع شده است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nمناسب اقناعى :\r\nآن‌چه كه در آغاز ، ظن مناسب بودن آن مىرود ، ولى هرگاه به درستى بررسى شود آشكار مىشود كه مناسب نيست . برخى از اصوليان آن را مناسب موهوم مىنامند ، مانند مساوات در بين زن و مرد در ميراث .\r\n\r\nمناسب حقيقى :\r\nمناسبى است كه بحث و بررسى و پژوهش ثابت كرده است كه به سبب جلب مصلحت يا دفع مفسده ، مناسب تشريع حكم است . و به سه قسم ضرورى ، حاجى و تحسينى تقسيم مىشود .\r\n\r\nمناسب غريب :\r\nآن است كه عين وصف در عين حكم معتبر دانسته شده است و اعتبار آن به وسيله‌ى نص يا اجماع نيست ، بلكه حكم بر وفق آن مترتب مىشود . مانند ارث زنى كه در مرض الموت سه طلاق داده شده است ، شوهر به خاطر محروم‌كردن زن از ارث و ضرر زدن به او چنين كارى كرده است كه بر خلاف قصدش با او رفتار مىشود و با قياس بر قاتل مورث حكم به ارث او مىشود . چون مورث و مطلّق ، مرتكب كار حرامى براى رسيدن به هدف باطلى شده‌اند .\r\nجامع بين دو امر فرار از حكم شرعى است و در ترتيب حكم بر آن مصلحت است و آن نهى قاتل و مطلّق از عمل حرام است . ولى اصل شرعى معينى بر اعتبار آن وجود ندارد .\r\n\r\nمناسب مرسل :\r\nوصفى است كه دليل مشخصى بر اعتبار يا الغاى آن از سوى شارع وجود ندارد و مصلحت مرسله ناميده مىشود .\r\n\r\nمناسب معتبر :\r\nشارع آن را معتبر دانسته است و احكام جزيى را كه به آن منجر شوند ، وضع كرده است .\r\nبرخى اصوليان آن را مصلحت معتبر ناميده‌اند . مانند همه‌ى احكام شرعى كه براى حفظ يكى از مقاصد شرعى پنج‌گانه وضع شده‌اند .\r\n\r\nمناسب ملائم :\r\nشارع آن را به عنوان علت براى حكم در مقيس عليه معتبر ندانسته است ، هرچند آن را علت براى حكمى از جنس همين حكم در متن ديگرى قرار داده است .\r\n\r\nمناسبت :\r\nملايمت ، مشاكله و مقاربه .\r\nتعيين علت در اصل به محض آشكار شدن مناسبتى در خود اصل نه از طريق نص و غير آن ، مانند اسكار در\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nتحريم مستى و قتل عمد در قصاص .\r\nاخاله ، رعايت مقاصد ، مصلحت و استدلال ناميده مىشود و استخراج آن تخريج المناط ناميده مىشود .\r\nترتب حكم بر وصف كه متضمن مصلحت معتبرى از نظر شرع شود ، در يكى از متون دينى وصف مناسبى قرين حكم شود و اين وصف مصون از قوادح باشد .\r\n\r\nمناط :\r\nچيزى كه حكم به آن تعلق گرفته است ، در نزد اصوليان علت است .\r\nوصف ظاهر و منضبطى كه حكم از حيث وجود و عدم با آن دور مىزند .\r\n\r\nمناقضه :\r\nابطال يكى از دو چيز با ديگرى ، منع بعض يا همه‌ى مقدمات دليل به‌طور مفصل .\r\n\r\nمندوب :\r\nآن‌چه كه فاعلش ستوده شود و تاركش نكوهش نگردد . مترادف با مستحب ، تطوع ، مرغب‌فيه ، احسان ، اولى ، نفل ، مستحسن و فضيلت مىباشد ، مانند قيام رمضان ، صلاة الضحى و كتابت ديون . قاضى حسين گفته است : اگر پيامبر صلّى اللّه عليه و آله و سلّم بر فعلى مواظبت كرده باشد ، سنت ، اگر يك يا دوبار انجام داده باشد ، مستحب ، اگر انجام نداده باشد ، ولى شخص با اختيار خودش آن را انجام دهد ، تطوع است .\r\n\r\nمندوحه :\r\nمكلف بتواند در مورد ديگرى غير از مورد اجتماع امتثال امر نمايد ، يعنى فعل مأمور به دو فرد داشته باشد : حلال و حرام ، مكلف بتواند فعل حلال را انجام دهد . مانند نماز در زمين غصبى و مسجد .\r\n\r\nمنسوخ :\r\nحكم شرعى كه دليل شرعى ديگرى آن را از عهده‌ى مكلّفان پس از اين‌كه مكلف به انجام آن بوده‌اند ، رفع نمايد . رفع حكم شرعى با دليل متأخر .\r\n\r\nمنطوق :\r\nآن است كه لفظ در محل نطق بر آن دلالت كند ، مانند وجوب روزه با رؤيت هلال :  فَمَنْ شَهِدَ مِنْكُمُ الشَّهْرَ فَلْيَصُمْهُ  ( بقره / 185 ) .\r\n\r\nمنطوق صريح :\r\nدلالت لفظ بر حكم به طريق مطابقت يا تضمن .\r\n\r\nمنطوق غير صريح :\r\nدلالت لفظ بر حكم به طريق التزام . لفظى براى آن وضع نشده ، بلكه لازم معناست و بر دلالت اقتضا ، ايما ، تنبيه و اشاره اطلاق مىشود .\r\nمنزلت سنت : سنت از حيث دليل بودن مانند كتاب است ؛ چون دليل قاطعى از خود قرآن بر حجت بودن سنت وجود\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدارد و حاكم بر قرآن است ؛ زيرا گاهى برخى از الفاظ قرآن احتمال دو امر يا بيشتر را دارند و سنت يكى از آن‌ها را مشخص مىكند و به آن رجوع مىشود و به مقتضاى ظاهر كتاب عمل نمىشود ، مانند آيه‌ى 23 سوره‌ى نساء يا آيات مربوط به زكات . سنت نقش مبين و مخصّص را دارد .\r\n\r\nمنقول :\r\nلفظى كه در بين چند معنى مشترك باشد و استعمال آن در معناى اول ترك و به معناى دوم منتقل و در معناى دوم مشهور شود ، مانند لفظ صلاة . منقول لغوى ، شرعى ، فرعى .\r\n\r\nمنكر :\r\nزشت . هرعملى كه عقل‌هاى سالم به زشتى آن حكم كنند . يا شرع آن را زشت يا حرام و مكروه بداند .\r\n\r\nموجب :\r\nيكى از نام‌هاى علت ؛ چون علت موجب شناخت حكم و در شناخت آن مؤثر است ، ولى در حقيقت موجب و مؤثر شارع است .\r\n\r\nموافقات :\r\nكتابى از شاطبى ، ابو اسحاق ابراهيم بن موسى لخمى غرناطى ( 790 ه . ق ) ، عنوان اصلى آن « الموافقات فى أصول الاحكام » است در آن ، در بين مبادى اصول و حكمت‌هاى تشريع و مقاصد شريعت جمع كرده است . داراى عبارتى روان و آسان ، با ساختار فكرى بلند و جديد كه برانگيزاننده‌ى فكر و تأمل است .\r\nمطالعه‌ى اين كتاب به علاقه‌مندان علم اصول فقه توصيه مىشود .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nن\r\n\r\nناسخ :\r\nباطل‌كننده حقيقى حكم شرع پس از ثبوت آن‌كه خداوند است .\r\nخطاب متأخر كه حكم شرعى به سبب آن نسخ شده است .\r\n\r\nنسخ :\r\nبرداشتن حكم شرعى با حكم شرعى ديگرى كه متأخر از اوست .\r\nبيان پايان حكم شرعى .\r\n\r\nنص :\r\nلفظى كه تنها بر يك معنا دلالت مىكند . مانند زيد در جمله‌ى رأيت زيدا و به سبب وضوح و روشنى احتمال تأويل در آن راه ندارد . مانند آيه‌ى  فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ  ( بقره / 196 ) ، كه اين آيه نص در موضوع است و احتمال تأويل ندارد . اما در نزد حنفيه ، نص : لفظى است كه وضوحش از ظاهر بيشتر است ، ولى احتمال تخصيص و تأويل دارد . عمل به نص واجب است و به‌طور كلى بر هردليل نقلى از كتاب و سنت اطلاق مىشود .\r\nقرافى گفته است ، داراى سه معناست :\r\nآن‌چه كه قطعا بر معنايى دلالت كند ، مانند نام‌هاى اعداد . بر معنا به‌طور قطع دلالت كند هرچند احتمال معناى ديگرى داشته باشد ، مانند صيغه‌هاى جمع در عموم كه به‌طور قطع بر اقل جمع دلالت مىكند . يا اين‌كه احتمال استغراق را مىدهد . آن‌چه كه بر معنايى دلالت كند ، هرگونه باشد .\r\n\r\nنظر :\r\nفكرى كه منجر به علم يا اعتقاد يا ظن شود .\r\n\r\nنظم :\r\nتأليف كلمات و جمله‌ها به ترتيب معانى و دلالت‌هاى متناسب ، به حسب آن‌چه كه عقل اقتضا مىكند .\r\n\r\nنقض :\r\nيكى از قوادح علت است ، يعنى وجود علت بدون حكم و از آن به تخصيص وصف تعبير مىكنند ، مستدل ادعاى ثبوت حكمى را به سبب ثبوت علت مىكند . سپس علت يافت مىشود ، ولى حكمى وجود ندارد و اين موجب نقض و باطل‌كردن ادعاى مستدل است . مانند قول شافعى كه گفته است : كسى كه از اول شب نيت روزه‌ى فردا را نياورد ، روزه‌اش باطل است . عارى بودن اول روزه را از نيت علت بطلان آن دانسته است ، حنفى مىگويد : اين دليل با روزه‌ى سنت نقض مىشود ؛ چون بدون نيت در اول وقت درست است ،\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nدر حقيقت علت كه عارى بودن از نيت در اول وقت باشد ، بدون حكم كه عدم صحت باشد يافت شده است .\r\n\r\nنفى فارق :\r\nآن است كه مجتهد بگويد :\r\nفرع با اصل تفاوتى ندارد ، جز اين‌كه در آن‌چه كه اشتراكشان در مؤثر لازم است ، مؤثر نيست .\r\n\r\nنقض اجتهاد :\r\nمجتهد اجتهاد قبلى خود را درباره‌ى موضوع معينى با اجتهاد جديدى درباره‌ى همان موضوع باطل نمايد و اين بنا بر آشكار شدن خطايى است كه در ظن غالب او پيدا شده است . مانند اين‌كه مجتهدى در هنگام ضرورت حكم به جواز نكاح متعه دهد و پس از مدتى همان مجتهد حكم به حرمت آن دهد ، اين اجتهاد دوم نقض اجتهاد قبلى است .\r\n\r\nنقض تقديرى :\r\nتخلف حكم از علت نه به سبب خللى در آن ، بلكه به سبب معارضه‌ى علت ديگرى است كه اخص از آن است .\r\n\r\nنمط التعاند :\r\nيكى از مسالك علت كه از حيث معنا مترادف با سبر و تقسيم است .\r\n\r\nنوع اضافى :\r\nماهيتى است كه جنس بدون واسطه شامل آن و نوع ديگرى شود ، مانند انسان به نسبت حيوان .\r\n\r\nنهى :\r\nقولى است كه بر طلب امتناع از فعل به گونه‌ى استعلا دلالت مىكند و داراى صيغه‌هايى است .\r\nنهى - طلب خوددارى و امساك از انجام فعل است ، كه با كلماتى مانند لا تفعل از آن تعبير شده باشد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nو\r\n\r\nواجب :\r\nدر لغت به معناى لازم و ساقط است .\r\nآن‌چه كه شارع انجام آن را به‌طور قطع به وسيله‌ى دليل ظنى يا قطعى از مكلف خواسته باشد و طلب آن همراه با صيغه‌ها و الفاظى است كه بر حتمى بودن فعل يا بر ترك آن عقاب مكلف مترتب مىشود . ترك‌كننده‌اش نكوهيده و مستوجب مجازات و انجام دهنده‌اش ستوده و مستوجب پاداش است .\r\n\r\nواجب ارتباطى :\r\nواجبى است كه مركب از اجزاء و مقيد به شروطى است كه هيچ كدام به تنهايى از حيث امر ، صحت و امتثال مستقل نيستند ، ولى در مجموع باهم منسجم و در كل تأثيرگذارند ، مانند نماز كه مجموعه‌اى از ايمان ، اخلاص ، طهارت ، استقبال قبله ، ركوع و سجود است .\r\n\r\nواجب استقلالى :\r\nواجبى كه داراى افرادى است و هرفرد به تنهايى از حيث امر ، طاعت و معصيت مستقل است ، مانند روزه‌ى ماه رمضان .\r\n\r\nواجب تعبدى :\r\nواجبى كه بدون قصد طاعت و فرمان‌بردارى به گونه‌ى كامل‌ترى انجام نمىشود ، مانند نماز و روزه .\r\n\r\nواجب توصلى :\r\nواجبى كه بدون شرط گرفتن قصد طاعت و امتثال امرى كه به آن تعلق گرفته است ، انجام آن ممكن است ، مانند زكات كه از مانع گرفته شود ، چون در نزد اكثر علما نيت در آن شرط نيست .\r\n\r\nواجب عينى :\r\nشارع انجام آن را از هر فردى از افراد مكلف طلب كرده است و انجام آن به وسيله‌ى ديگرى كفايت نمىكند ، مانند نمازهاى پنج‌گانه .\r\n\r\nواجب كفائى :\r\nشارع انجام آن را بدون نظر به انجام‌دهنده و از همه‌ى مكلفان خواسته است ، به گونه‌اى كه اگر يكى از آن‌ها آن را انجام دهد ، ذمه‌ى بقيه برى مىشود و اگر همه انجام ندهند ، گناه‌كار مىشوند ، مانند نماز جنازه .\r\n\r\nواجب موقت :\r\nشارع وقت معينى را براى اداى آن مشخص كرده است مانند روزه‌ى رمضان .\r\n\r\nواجب مخيّر :\r\nشارع از مكلف انجام فعلى را به صورت مبهم در ضمن چند امر معين خواسته و اختيار انجام يكى\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nاز آن‌ها را به مكلف واگذار كرده باشد ، مانند كفاره‌ى سوگند ( مائده / 89 ) .\r\n\r\nواجب مرتب :\r\nشارع انجام فعلى را به ترتيب از مكلف خواسته باشد و مكلف جايز نيست مراتب بعدى را انجام دهد ، مگر اين‌كه از انجام مرتبه‌ى اولى ناتوان باشد . مانند كفاره‌ى سوگند ( مائده / 89 ) .\r\n\r\nواجب مضيق :\r\nكه معيار ناميده مىشود ، آن است كه وقت واجب از انجام آن بيشتر نباشد . مانند روزه و عبادت ديگرى از جنس آن در آن وقت انجام نشود .\r\n\r\nواجب مطلق :\r\nشارع انجام فعلى را از مكلف طلب كرده است ، ولى وقت معينى را براى آن تعيين نكرده است ، مانند كفاره‌ى سوگند .\r\n\r\nواجب موسع :\r\nآن است وقتى كه براى آن تعيين شده است ، بيشتر از زمان اداى آن باشد ، مانند نمازهاى پنج‌گانه .\r\n\r\nواضح :\r\nلفظى كه بر معناى مراد بدون توقف بر امر خارجى دلالت كند . شامل ظاهر ، نص ، محكم و مفسّر مىشود .\r\n\r\nوجدانيات :\r\nامورى كه با حواس باطنى درك مىشوند ، مانند احساس لذت .\r\n\r\nوجوب :\r\nامرى كه مترتب بر خطاب شارع مىشود و بر طلب فعل به‌طور قطع دلالت كند ، به گونه‌اى كه مكلف در انجام آن مستوجب پاداش و بر ترك آن مجازات شود . در نزد فقها ، مشغول شدن ذمه است .\r\n\r\nوسائل :\r\nراه‌هايى كه به مصالح و مفاسد منتهى مىشوند و حكم آن‌ها حكم مقاصد است ( توبه / 120 ) .\r\n\r\nوصف :\r\nعلت جامع در بين اصل و فرع .\r\n\r\nوصف ذاتى :\r\nوصفى است كه عقل به مجرد اين‌كه موصوف در ذهنش خطور كند ، به آن حكم كند ، مانند احتلام .\r\n\r\nوصف طردى :\r\nوصفى است كه در تعلق حكم به آن مصلحت شرعى معتبرى حاصل نمىشود ، مانند بلندى ، كوتاهى ، سياهى و سفيدى .\r\n\r\nوصف غريب :\r\nآن‌چه كه دليلى از نص يا اجماع بر تأثير جنس وصف در جنس حكم دلالت كند ، مانند تأثير جنس مصالح از ضروريات و حاجيات و تحسينيات در جنس احكام از ايجاب ، ندب ، اباحه ، تحريم و كراهت .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nوصف ملائم :\r\nآن است كه نص يا اجماع بر تأثير جنس وصف در عين حكم دلالت كند ، مانند تأثير جنس مشقت در اسقاط نماز از حائض و تأثير جنس مشقت سفر در قصر نماز .\r\n\r\nوضع :\r\nوضع در اصطلاح ، دليل قرار دادن لفظ براى معناست و بر دو قسم است : وضع اولى كه مرتجل ناميده مىشود . دوم وضع منقول از معناى اول به دومى كه دو قسم است : 1 - منقول به خاطر علاقه كه مجاز است 2 - منقول به خاطر غير علاقه كه اسم منقول است .\r\n\r\nوقت الحاجة :\r\nوقتى است كه هرگاه بيان از آن به تأخير بيفتد ، مكلف نمىتواند آگاهى نسبت به خطاب شرعى را پيدا كند و اغلب در واجبات فورى است .\r\n\r\nوقف :\r\nتوقف در ترجيح يكى از دو قول يا اقوال به سبب تعارض ادله .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nمنابع\r\n1 - قرآن مجيد .\r\n2 - معجم مصطلحات اصول الفقه ، دكتر قطب مصطفى سانو ، دار الفكر ، دمشق ، 2002 م .\r\n3 - اصول فقه شافعى ، معتمدى كردستانى ، انتشارات غريقى ، 1364 ه . ش .\r\n4 - اصول محمدى ، محمد مردوخ ، سازمان چاپ كيهان ، 1345 ه . ق .\r\n5 - القاموس المبين فى اصطلاحات الاصوليين ، دكتر محمود حامد عثمان ، دار التراجم للنشر و التوزيع ، چ اول ، 2002 م .\r\n6 - المدخل الى دراسة الفقه الاسلامى ، على الشريجى ، اليمامة للطباعة و النشر و التوزيع ، دمشق ، چ اول ، 2002 م .\r\n7 - مصطلحات علم اصول الفقه ، دكتر خلف محمد المحمد ، مؤسسه الريان ، بيروت ، 2004 م .\r\n8 - معجم مصطلح الاصول ، هيثم هلال ، دار الجيل ، بيروت ، 2003 م .\r\n9 - كتاب التعريفات ، على بن محمد جرجانى ، دار احياء التراث العربى ، بيروت 2003 م .\r\n10 - موسوعة مصطلحات اصول الفقه ، دكتر رفيق العجم ، مكتبة لبنان ناشرون ، بيروت ، 1998 م .\r\n11 - اصول الفقه الاسلامى ، دكتر وهبة الزحيلى ، دار الفكر ، بيروت . ج اول 1986 م .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n12 - ارشاد الفحول ، شوكانى ، محمد بن على ، تحقيق احمد عبد السّلام ، دار الكتب العلميه ، بيروت ج اول ، 1994 م .\r\n13 - اصول الفقه الاسلامى ، طه جابر علوانى ، المعهد العالمى للفكر الاسلامى ، آمريكا ، 1988 م .\r\n14 - شرح المحلى على جمع الجوامع ، جلال الدين المحلى ، دار الكتب العلمية ، بيروت ، 1998 م .\r\n15 - فرهنگ تشريحى اصطلاحات اصول ، ولايى ، عيسى ، نشر نى ، چ اول ، 1374 .\r\n16 - فواتح الرحموت ، عبد العلى محمد بن نظام الدين انصارى ، مكتبة المثنى ، بيروت ، بىتا .\r\n17 - مبانى فقه ، محمدى ، عبد الكريم ، نشر احسان ، ج اول ، 1373 ه . ش .\r\n18 - المدخل للتشريع الاسلامى ، دكتر محمد فاروق نبهان ، دار القلم ، بيروت ، چ اول ، 1977 م .\r\n19 - الإحكام فى اصول الأحكام ، آمدى ، سيف الدين ، تحقيق دكتر سيد الجميلى ، دار الكتاب العربى ، بيروت ، چ دوم ، 1986 م .\r\n20 - المستصفى من علم الأصول ، ابو حامد محمد غزالى ، دار إحياء التراث العربى ، بيروت ، چاپ اول ، 1997 م .\r\n21 - الابهاج فى شرح المنهاج ، على بن عبد الكافى سيكى ، دار الكتب العلمية ، بيروت ، چ اول ، 1984 م .\r\n22 - اصوليان كرد و نقش آنان در تحول علم اصول ، جلال جلالىزاده ، محظوظ .\r\n23 - المسوده فى أصول الفقه ، آل تيميه ، تحقيق دكتر احمد بن ابراهيم بن عباس الذروى ، دار ابن حزم ، بيروت ، 2001 م .\r\n24 - الوجيز فى أصول الفقه ، عبد الكريم زيدان ، نشر احسان ، تهران ، 1377 ه ش .\r\n25 - أصول السرخسى ، ابو بكر محمد بن احمد سرخسى ، تحقيق ابو الوفاء افغانى ، دار المعرفة ، بيروت ، 1982 م .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n26 - الإحكام فى أصول الأحكام ، ابن حزم ، ظاهرى ، منشورات دار الافاق الجديدة ، بيروت .\r\n27 - ميزان الأصول فى نتايج العقول فى أصول الفقه ، علاء الدين سمرقندى ، تحقيق عبد الملك سعدى ، مطبعة الخلود ، بغداد ، 1987 م .\r\n28 - أصول الفقه ، محمد ابو النور زهير ، المكتبة الازهرية للتراث ، قاهرة ، 2002 م .\r\n29 - البحر المحيط فى أصول الفقه ، بدر الدين زركشى ، دار الكتب العلمية ، بيروت ، 2000 م .\r\n\r\n\r\n","description":"","footnote":"","page_name":" 304 ","page_number":304}
  ]