[
  {"content":"\r\n\r\n\r\nدرس دويست و چهل يكم تا دويست پنجاه و پنجم : بلند پايگاه علمى مدرسه امام جعفر صادق عليه السلام تا به ابد به جهان نور افشان است\r\n\r\n","description":"","footnote":"","page_name":" 227 ","page_number":1},
  {"content":"\r\n . \r\n","description":"","footnote":"","page_name":" 228 ","page_number":2},
  {"content":"\r\n\r\nدرس 241 تا 255\r\nبسم الله الرّحمن الرّحيم\r\nو بِهِ نَسْتَعِينُ ، وَ صَلَّى اللهُ عَلَى مُحَمَّدٍ وَ آلهِ الطَّاهِرينَ ،\r\nوَ لَعْنَةُ اللهِ عَلَى أعْدَائِهمْ أجْمَعِينَ مِنَ الآنَ إلَى قيامِ يَوْمِ الدِّينِ ،\r\nوَ لَا حَوْلَ وَ لَا قُوَّةَ إلَّا بِاللهِ الْعَلِىِّ العظيم\r\nقَالَ اللهُ الحَكيمُ فِى كِتَابِهِ الكريم :\r\n  أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ ، تُؤْتِي أُكُلَها كُلَّ حِينٍ بِإِذْنِ رَبِّها وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ   . « 1 »\r\n« ( اى پيغمبر ! ) آيا نديدى چگونه خداوند مثلى را زده است ؟ ! قرار داده است كلمهء طيِّبه را مانند درخت طيِّب كه تنه‌اش ثابت ، و شاخه‌اش در آسمان مىباشد . آن درخت طيِّب در تمام أيَّام ، ميوه و ثمره‌اش را با اجازهء پروردگارش مىدهد . و خداوند اين مثالها را براى مردم مىزند به اميد آنكه آنان متذكّر گردند . »\r\n\r\nتفسير علامهء طباطبائى راجع به كلمهء طيّبه\r\nحضرت استادنا الاعظم آية الله علّامه سيد محمّد حسين طباطبائى - تغمّده الله أعلى درجاتِ جنانه - در تفسير مبارك خود ، از جمله چنين فرموده‌اند : و آنچه از تدبّر در آيات به دست مىآيد آن است كه : مراد از كلمهء طيّبه‌اى كه به شجرهء طيّبه‌اى كه داراى فلان صفت و فلان صفت مىباشد ، تشبيه گرديده است همان اعتقاد حقّ\r\n\r\n\r\n","description":"","footnote":"\r\n( 1 ) آيه بيست و چهارم و بيست و پنجم از سورهء مباركهء ابراهيم : چهاردهمين سوره از قرآن كريم .\r\n","page_name":" 229 ","page_number":3},
  {"content":"\r\n\r\nثابت است . چرا كه خداوند پس از اين فقره ، در كلامى كه به منزلهء نتيجهء مأخوذهء از تمثيل و تشبيه است مىفرمايد :\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ . \r\n« خداوند استوار مىدارد كسانى را كه ايمان آورده‌اند ، به قول ثابت در زندگانى دنيا و در آخرت ، و گمراه مىكند خداوند ستمكاران را و خداوند هر كارى را كه بخواهد انجام دهد انجام مىدهد . »\r\nو لفظ قول كه در اين آيه وارد شده است همان كلمه است ، و ليكن نه هر كلمه از جهت ملفوظ بودنش ، بلكه ازآن‌جهت كه بر اعتقاد ، اعتماد و اتّكاء دارد و بر عزمى كه انسان بر آن پايدار باشد و عملًا از آن روى برنتابد .\r\nو خداوند تعالى در بسيارى از مواضع كلام خود به مطالبى قريب المضمون بدين معنى متعرّض شده است ، مانند گفتارش :  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا فَلا خَوْفٌ عَلَيْهِمْ وَ لا هُمْ يَحْزَنُونَ  . « 1 » « به درستى كه كسانى كه گفتند : پروردگار ما خداست و سپس استقامت ورزيدند ، پس براى آنها خوفى نمىباشد و محزون نيز نخواهند شد . »\r\nو مانند گفتارش :  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ .  « 2 » « به درستى كه كسانى كه گفتند : پروردگار ما خداست و سپس استقامت ورزيدند فرشتگان بر آنان فرود مىآيند كه نترسيد و محزون نباشيد ، و بشارت باد شما را به بهشتى كه در دنيا به آن وعده داده شده ايد ! »\r\nو مانند گفتارش :  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  . « 3 » « كَلِم طَيِّب به سوى خدا بالا مىرود ، و عمل صالح آن كَلِم طَيِّب را بالا مىبرد . »\r\nو اين قول و كلمهء طيِّبه همان چيزى است كه خداوند بر آن مترتّب گردانيده است كه اهلش را در دنيا و آخرت تثبيت نمايد ، و ايشانند كه ايمان آورده‌اند . و پس\r\n\r\n\r\n","description":"","footnote":"\r\n( 1 ) سورهء أحقاف ، آيه 13\r\n( 2 ) سورهء حم سجده آيه 30\r\n( 3 ) سورهء فاطر آيه 10\r\n","page_name":" 230 ","page_number":4},
  {"content":"\r\n\r\nاز آن ، آن را مقابله انداخته است با إضلال ظالمين ، و نيز به وجهى دگر آن را مقابله انداخته است با شأن مشركين .\r\nو بدين كلام ، ظاهر شد كه مراد از مُمَثَّل ، كلمهء توحيد و شهادت به لَا إله الّا اللهُ مىباشد به حَقِّ شهادت آن .\r\nبناءً عليهذا قول به وحدانيّت و استقامت بر آن ، همان قولى است كه داراى أصل ثابت محفوظ است از هر گونه تغيّر و زوال و بطلان ، و اوست الله عزّ اسمه ، و يا مراد زمين حقايق مىباشد . و آن داراى شاخه‌هائى است كه نشو و نما كرده بدون آنكه چيزى عائق آن گردد و از رشد و نموّش جلوگير شود .\r\nآن شاخه‌ها عبارتند از عقائد حقّهء فرعيّه و أخلاق محمودهء پسنديدهء رشد يابنده ، و أعمال صالحه‌اى كه مؤمن حيات طيِّبهء خود را بدان اساس نهاده و زيست نموده است و عالم انسانيّت را تا جائى كه توانسته است تعمير و آبادان گردانيده است . و آن است كه با سير نظام تكوين كه مودّى به ظهور انسان با وجود سرشته و آفريدهء او كه بر اعتقاد حقّ و عمل صالح مىباشد كمال ملايمت را دارد .\r\nو كُمَّلين از مؤمنين : آنان كه گفتند : پروردگار ما خداست و بر آن استقامت نمودند پس متحقّق به اين قول ثابت و كلمهء طيِّبه گرديده‌اند مَثَل ايشان مانند مَثَل گفتارشان است كه بر آن ثابت بوده‌اند . هميشه و لا يزال مردم از خيرات وجودى آنها منتفع ، و از بركاتشان متنعّم خواهند بود .\r\nو همچنين هر كلمهء حقّه و هر عمل صالح ، مِثالش مانند اين مَثَل مىباشد . آن داراى أصلى است ثابت ، و داراى شاخه‌هاى رشيده و قويّه و ثمرات طيِّبهء مفيدهء نافعه خواهد بود .\r\nبناءً عليهذا اين مثالى كه در آيه مباركه ذكر شده است در جميع اين مراحل جارى است ، به طورى كه تعبير از كلمهء طيّبه با لفظ نكره مؤيِّد آن مىباشد ، جز آنكه مراد از آيه طبق مفاد سياق آن ، همان أصل توحيد است كه بر آن ساير اعتقادات حقّه متفرّع مىشود ، و أخلاق رشد يابنده بر آن نموّ مىكند ، و اعمال صالحه از آن\r\n\r\n","description":"","footnote":"","page_name":" 231 ","page_number":5},
  {"content":"\r\n\r\nنَشأت مىگيرد .\r\nسپس خداوند سبحانه آيه را با گفتار : «  وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ  » خاتمه مىدهد براى آنكه متذكّر بدين آيه بفهمد و بداند كه : براى مزيد سعادت هيچ گونه مَفَرِّى از تحقّق به كلمهء توحيد و استقامت بر آن متصوّر نيست . « 1 »\r\n\r\nكلمهء طيّبه حقيقت ولايت است\r\nحضرت علّامه در بحث روائى از جمله آورده‌اند : در « كافى » با اسنادش از عمرو ابن حُرَيث روايت كرده است كه گفت : من از حضرت صادق عليه السّلام راجع به اين گفتار خدا  كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ  ، پرسيدم .\r\nفَقَالَ : رَسُولُ اللهِ صلّى الله عليه و آله : أصْلُهَا ، وَ أميرُ الْمُؤْمِنينَ فَرْعُهَا ، وَ الائِمَّةُ مِنْ ذُرِّيَّتِهِمَا أغْصَانُهَا ، وَ عِلْمُ الائِمَّةِ ثَمَرَتُهَا ، وَ شِيعَتُهُمُ الْمُؤْمِنُونَ وَرَقُهَا . هَلْ فِى هَذَا فَضْلٌ ؟ ! قَالَ : قُلْتُ لَا وَ اللهِ ! قَالَ : وَ اللهِ إنَّ الْمُؤْمِنَ لَيُولَدُ فَتُورَقُ وَرَقَةٌ فِيهَا ، وَ إنَّ الْمُؤْمِنَ لَيَمُوتُ فَتَسْقُطُ وَرَقَةٌ مِنْهَا .\r\n« پس حضرت امام صادق عليه السّلام گفت : رسول خدا صلّى الله عليه و آله اصل آن شجره مىباشد ، و أميرالمؤمنين فرع آن شجره ، و أئمّه از ذرّيّهء آن دو شاخه‌هاى آن شجره ، و علم أئمّه عبارت است از ميوه و ثمرهء آن شجره ، و شيعيان مؤمن عبارتند از برگهاى آن شجره . آيا در اين تقسيم زيادتى هم وجود دارد ؟\r\nابن حريث مىگويد : گفتم : نه ، به خدا سوگند ! فرمود : سوگند به خدا كه چون خداوند به مؤمن فرزندى كرامت نمايد يك برگ بر آن درخت مىرويد ، و چون مؤمنى بميرد يك برگ از آن درخت مىريزد . »\r\nحضرت علّامه مىفرمايند : من مىگويم : اين روايت بر آن اساس مىباشد كه مراد از كلمهء طيّبه خود پيغمبر صلّى الله عليه و آله است . و در كلام خداوند بر انسان ، اطلاق كلمه شده است مانند كلام خدا :  بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ  . ( سورهء آل عمران ، آيه 45 ) « ( زمانى كه ملائكه گفتند : اى مريم خداوند تو را بشارت مىدهد )\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 12 ، ص 49 تا ص 51 .\r\n","page_name":" 232 ","page_number":6},
  {"content":"\r\n\r\nبه كلمه‌اى از خودش كه نامش مسيح عيسى بن مريم مىباشد ( كه وجيه است در دنيا و آخرت و از مقرّبان خداوند است ) » .\r\nو با تمام همهء اين احوال ، روايت از باب تطبيق مىباشد ( نه از باب تعيين مورد بخصوص ) و دليل بر اين اختلاف روايات وارده در اين مقام است در كيفيّت تطبيق . زيرا در بعضى از روايات است كه : أصل رسول خدا صلّى الله عليه و آله است و فرع آن على عليه السّلام است ، و شاخه‌هاى آن أئمّه عليهم السَّلام هستند و ثمرهء درخت ، علم آنان ، و برگ درخت شيعيان هستند همانطور كه در همين روايت مذكوره ديديم .\r\nو در بعضى وارد است : إنَّ الشَّجَرَةَ رَسُولُ اللهِ ، وَ فَرْعَهَا عَلِىٌّ ، وَ الْغُصْنَ فَاطِمَةُ ، وَ ثَمَرَهَا أوْلَادُهَا ، وَ وَرَقَهَا شِيعَتُنَا . « به درستى كه شجره رسول الله مىباشد ، و فرع شجره على است ، و شاخه‌اش فاطمه ، و ميوه‌اش أولاد فاطمه ، و برگهاى شجره شيعيان ما هستند . »\r\nاين روايت را صدوق از جابر از حضرت امام محمّد باقر عليه السّلام روايت نموده است .\r\nو در بعضى وارد است : إنَّ النَّبِىَّ وَ الأئِمَّةَ هُمُ الاصْلُ الثَّابِتُ ، وَ الْفَرْعَ الْوَلَايةُ لِمَنْ دَخَلَ فِيهَا . « به درستى كه پيامبر و أئمّه ، اصل ثابت درخت هستند ، و فرع عبارت است از ولايت براى كسى كه داخل در آن گردد . »\r\nو اين روايت را در « كافى » با اسنادش از محمد حَلَبى از حضرت صادق عليه السّلام آورده است .\r\nو در تفسير « مجمع البيان » أبوالجارود از حضرت امام محمد باقر عليه السّلام روايت نموده است كه إنَّ هَذَا - يعنى قول خداوند «  كَشَجَرَةٍ خَبِيثَةٍ  » تا آخر - مثال است براى بنى اميَّه .\r\nو در « تفسير عيّاشى » از عبدالرّحمن بن سالم أشلّ از پدرش از حضرت امام صادق عليه السّلام آمده است كه : «  ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ  » تا پايان دو آيه ، فرموده است : هَذَا مَثَلٌ ضَرَبَهُ اللهُ لِاهْلِ بَيْتِ نَبِيَّهِ صلّى الله عليه و آله و سلّم ، وَ لِمَنْ عَادَاهُمْ هُوَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الارْضِ مَا لَهَا مِنْ قَرَار . « اين كلمهء طيّبه كه مانند\r\n\r\n","description":"","footnote":"","page_name":" 233 ","page_number":7},
  {"content":"\r\n\r\nشجرهء طيّبه مىباشد مثالى است كه خداوند براى اهل بيت پيغمبرش صلّى الله عليه و آله زده است . و براى كسانى كه با ايشان عداوت مىنمايند آن مثال مَثَل كلمهء خبيثه‌اى مانند شجرهء خبيثه مىباشد كه از ريشه كنده شده و بر روى زمين افتاده ، و أبداً براى آن شجره ثبات و قرارى نيست . »\r\n\r\nرد علامه بر آلوسى در دفاع از بنى اميه\r\nحضرت علّامه اينجا فرموده‌اند : أقُولُ : آلوسى در تفسير « روح المعانى » بدين عبارت ذكر كرده است كه : اماميّه كه تو حالشان را مىشناسى از أبو جعفر رضىالله‌عنه روايت كرده‌اند كه : آن - يعنى شجرهء خبيثه - را به بنىاميّه ، و شجرهء طيّبه را به رسول اكرم صلّى الله عليه و آله و على - كرم الله وجهه - و فاطمه - رضى الله عنها - و آنان كه از على و فاطمه به دنيا آمده‌اند تفسير فرموده است . »\r\nو در بعضى از روايات اهل سنّت است كه انصراف دارد تفسير شجرهء خبيثه از بنى اميّه ، زيرا ابن مردويه از عَدِىّ بن حاتم روايت نموده است كه گفت :\r\nقَالَ رَسُولُ اللهِ صلى الله عليه و آله و سلم : إنَّ اللهَ تَعَالَى قَلَّبَ الْعِبَادَ ظَهْراً وَ بَطْناً ، فَكَانَ خَيْرُ عِبَادِهِ الْعَرَبَ ، وَ قَلَّبَ الْعَرَبَ ظَهْراً وَ بَطْناً فَكَانَ خَيْرُ الْعَرَبِ قُرَيْشاً وَ هِىَ الشَّجَرَةُ الْمُبَارَكَةُ الَّتِى قَالَ اللهُ تَعَالَى فِى كِتَابِهِ « مَثَلُ كَلِمَةٍ طَيِّبَةٍ كَشَجَرَةٍ طَيِّبَةٍ » . لِانَّ بَنِى امَيَّةَ مِنْ قُرَيْشٍ . انتهى موضع الحاجة\r\n« رسول اكرم صلّى الله عليه و آله گفته‌اند : خداوند چنان تكانى به بندگانش داد كه زير و زبر شدند و از ميانشان عرب بهترين بندگان او بودند . و چنان تكانى به عرب داد كه زير و زبر شدند و از ميانشان قريش بهترين بندگان او بودند . و قريش همان شجرهء مباركه‌اى مىباشد كه خداوند تعالى در كتابش فرموده است : « مَثَل كلمهء طيِّبه مانند شجرهء طيّبه است » . به علّت آنكه بنى اميّه از قريش هستند . » تا اينجا تمام شد موضع نياز ما از ذكر كلام آلوسى در « روح المعانى » .\r\nو اين گفتار ، بسيار عجيب است . زيرا بودن امَّتى و يا طائفه‌اى مبارك بر حسب طبع حالشان ايجاب نمىنمايد كه جميع شُعَب منشعبهء از آن مبارك باشند . و روايت بنا بر فرض تسليم و صحّت آن دلالت نمىكند مگر بر آنكه قريش شجرهء مباركه‌اى\r\n\r\n","description":"","footnote":"","page_name":" 234 ","page_number":8},
  {"content":"\r\n\r\nهستند ، و اما جميع شعب منشعبهء از آن مانند بنى عَبْدالدَّار مثلًا يا يكايك از افراد آن مانند ابوجَهل و أبولهب مبارك باشند ، أبداً و قطعاً بر آن دلالت ندارد .\r\nكدام ملازمه‌اى وجود دارد ميان آنكه شجره‌اى بر حسب اصلش مبارك و طيِّب باشد ، و ميان آنكه بعضى از شاخه‌هايش كه از آن جدا گرديده است و به طور فاسد رشد و نما نموده است مبارك و طيِّب باشد ؟ !\r\nدر حالى كه مىبينيم همين ابن مردويه از عائشه روايت كرده است كه : او به مروان بن حكم گفت : سَمِعْتُ رَسُولَ الله صلّى الله عليه و آله و سلّم يَقُولُ لِأَبِيكَ وَ جَدِّكَ : إنَّكُمُ الشَّجَرَةُ الْمَلْعُونَةُ فِى الْقُرآنِ ! « شنيدم از رسول الله صلّى الله عليه و آله كه به پدرت و جدَّت مىگفت : تحقيقاً شما مىباشيد آن شجره‌اى كه در قرآن بر آن لعنت فرستاده شده است ! »\r\nو ارباب تفاسير مانند طبرى و غيره ، از سَهل بن سَعد ، و عبد الله بن عمر ، و يَعْلى بن مُرَّة ، و حسين بن على ، و سعيد بن مُسَيِّب روايت نموده‌اند كه ايشانند آنان كه دربارهء آنها نازل شده است كلام خداوند :\r\n وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ  . « و ما قرار نداديم رويائى را كه به تو نشان داديم مگر امتحان و فتنه‌اى براى مردم ، و ما قرار نداديم شجرهء ملعونهء در قرآن را مگر امتحان و فتنه‌اى براى مردم . »\r\nو لفظ سعد بدين گونه است : رسول خدا صلّى الله عليه و آله ديد بنى فلان را كه بر منبرش مانند جهيدن بوزينگان مىجهند . اين موجب رنجش خاطر وى گشت ، و ديگر پيامبر را خندان نيافتند تا رحلت نمود و خداوند نازل نمود : «  وَ ما جَعَلْنَا الرُّؤْيَا  » تا خاتمهء آيه .\r\nو روايتى از عمرو از على در تفسير قوله تعالى :  الَّذِينَ بَدَّلُوا نِعْمَتَ اللَّهِ كُفْراً  « آنان كه نعمت خدا را به كفر مُبَدَّل كرده‌اند » وارد است كه : إنَّهُمُ الافْجَرَانِ مِنْ قُرَيْشٍ : بَنُو الْمُغِيرَةِ وَ بَنُو امَيَّة « 1 » . « مراد دو طائفهء از قريش مىباشند كه فسق و فجورشان از همه\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 12 ، ص 62 تا ص 64 .\r\n","page_name":" 235 ","page_number":9},
  {"content":"\r\n\r\nبيشتر است : يكى بنو مُغِيرَه و ديگرى بنو امَيَّه . »\r\n\r\nحقيقت كلمهء طيّبهء تكوينيّه ، وجود سرّ انسان كامل است\r\nبارى از مجموع آنچه ذكر شد به دست مىآيد كه : أوَّلًا كلمات خداوند انحصار به كلمات لفظيّه ندارد ، بلكه جمع موجودات كَوْنِيَّه كلمات اويند . زيرا چون كلمه به معنى ما يُعْرِبُ عَنِ الضَّمِير مىباشد بنابراين همهء مخلوقات عالم تكوين از لحاظ آنكه مربوط و منوط به خداوند هستند بلكه عين ربط و إناطه هستند ، ازاين‌جهت همه با وجوداتشان حكايت از جمال و جلال او مىنمايند و همه نشان دهنده و پرده بردارنده از آن حقيقت هستى مىباشند كه هر يك به قدر سِعَهء وجودى خويشتن آيه و آئينه و كلمه‌اى از كلمات او محسوبند .\r\nو ثانياً كلمات تكوينيّهء خداوند بر دو گونهء حَسَنه و طيّبه ، و سيّئه و خبيثه منقسم مىگردند . موجودات شريفه و نيكو در عالم ، كلمات طيّبهء او هستند ، و موجودات ضارّه و مفسده ، كلمات خبيثهء او مىباشند .\r\nو ثالثاً عالىترين كلمات طيّبهء لفظيّه ، شهادت به حقِّ توحيد ، و واقعيّتِ لَا إلَهَ إلّا الله است ، و شديدترين كلمات خبيثهء لفظيّه ، اظهار كفر و شرك به حضرت معبود ، و انكار حقايق جهان هستى است . و عالىترين كلمات طيّبهء تكوينيّه ، حقيقت وجود ولايت انسان و ارتقاء وى در درجات قرب و حاوى شدن به أسماء و صفات الهيّه و اندكاك و فناء در ذات حضرت احديَّت مىباشد كه راقىترين مقام امكان ، و وصول ممكن بدان مقام شيرين‌ترين و لذيذترين ثمرات شجرهء عالم وجود است . و آن عبارت است از : مقام انسان كامل ، و حقيقت و سِرِّ أنبياى عظام ، و اولياى كرام ، و ذوات مقدّسهء ائمّهء معصومين - عليهم أفضل التحيّة و السّلام . و خبيث‌ترين كلمات خبيثهء تكوينيّه حقيقت روش و رفتار و اخلاق و عقائد انسان منحرف از صراط و طريق حقّ است كه ميوهء شجره را فاسد ، و منهج خويشتن را گُم كرده ، و خود را در منجلاب هوى و هوس افكنده ، و به صورت موجود عَفِنى درآمده است . و نمونهء بارز آن ملحدين و معاندين و منافقينى مىباشند كه أبداً به كلام راست و درست گوش فرا نمىدهند ، و پيوسته در لجاجت نفسى و استبداد فكرى روزگار سپرى\r\n\r\n","description":"","footnote":"","page_name":" 236 ","page_number":10},
  {"content":"\r\n\r\nمىنمايند .\r\nو رابعاً حقِّ كلمهء طيِّبه ، وجود و معنى و سِرِّ انسان مؤمن و متّصل به خداوند است ، و عقائد حَسَنه و صفات حميده و اخلاق و اعمال پسنديده نيز كلمات طيّبه‌اى مىباشند كه از آثار وجودى او بوده ، و به يك لحاظ مىتوان إجمالًا به جميعشان كلمات طَيِّبات گفت . و برعكس حقِّ كلمهء خبيثه ، وجود و معنى و سِرِّ انسان كافر و جاحِد و منافق و عَنود است ، و عقائد سيِّئه و صفات نكوهيده و اخلاق و اعمال ناشايسته نيز كلمات خبائثى هستند كه از آثار وى بوده ، و به يك لحاظ أيضاً مىتوان اجمالًا به جميعشان كلمات خبيثات گفت .\r\nاينها رموز و اشاراتى بود كه به خوبى از متن مدلول آيه مباركه مىتوان استنتاج نمود ، و از آن بهره‌ور شد .\r\nباز مىنگريم كه به همين موجودات عينيّه و كلمات الهيّه أيضاً تعبير به كتاب گرديده است . گوئى جميع عوالم ، كتاب حقِّ متعال مىباشد كه با دست قدرت و عظمت به رشتهء تحرير درآورده است . در قرآن كريم در مواضعى عديده مىيابيم كه از اين تعبير استفاده نموده ، و به موجودات تكوينيّه عنوان كتاب داده است .\r\nالبتّه فرقى در تعبير موجودات الهيّه به كلمه و به كتاب وجود دارد ، و آن اين است كه هر موجودى داراى دو وجهه و دو جنبه مىباشد : وجههء حقِّى و وجههء خلقى ، و به تعبير دگر وجههء رَبِّى و وجههء عَبْدى ، و به تعبير دگر وجههء امرى و عالم الأمرى و وجههء عالم الخَلْقى ، و به تعبير دگر وجههء ملكوتى و وجههء مُلكى ، و به تعبير دگر از جهت صدور و قيام او به ذات مبدأ متعال و از جهت قبول خويشتن .\r\nبه موجودات تكوينيّه از جهت اوَّل ، كلمه اطلاق مىگردد و از جهت دوم ، كتاب . چون اوّل از جهت قيام و صدور يعنى نشان دهندهء مبدأ متعال به واسطهء وجود خويشتن است ، و دوم قابليّت از جهت فيض ، و كثرت ماهوى ، و بروز و ظهور در عالم خارج مىباشد .\r\n\r\nسخن مرحوم كمپانى در فرق ميان كلمه و كتاب الهى\r\nمرحوم آية الله شيخ محمّد حسين اصفهانى غروى در منظومهء حكمت خود\r\n\r\n","description":"","footnote":"","page_name":" 237 ","page_number":11},
  {"content":"\r\n\r\nشرح آن را بدين گونه داده است :\r\n بَيْنَ الْكَلَامِ مِنْهُ وَ الْكِتَابِ * فَرْقٌ لَدَى الْعَارِفِ بِاللُّبَابِ 1\r\nفَكُلُّ مَوْجُودٍ مِنَ الْكَلَامِ * مِنْ جَهَةِ الصُّدُورِ وَ الْقِيَامِ 2\r\nوَ الْكُلُّ مِنْ حَيْثِيَّةِ الْقَبُولِ * كِتَابُهُ عِنْدَ اولِى الْعُقُولِ 3\r\nوَ بِاعْتِبَارِ عَالَمِ الامْرِ فَقَطْ * كَلَامُهُ فَإنَّهُ بِلَا وَسَطْ 4\r\nوَ عَالَمُ الْخَلْقِ كِتَابٌ مَحْضُ * وَ الْجَمْعُ فِى ذِى الْجَهَتَيْنِ فَرْضُ 5\r\nوَ لِلْكَلَامِ بِاعْتِبَارِ الْجَمْعِ * وَ الْفَرْقِ وَصْفَانِ بِغَيْرِ مَنْعِ 6\r\nفَبِاعْتِبَارِ الْجَمْعِ بِالْقُرآنِ * يُدْعَى كَمَا فِى الْفَرْقِ بِالْفُرْقَانِ 7\r\nوُجُودُهُ الْجَمْعِىُّ فِى أعْلَى الْقَلَمْ * فِيهِ انْطَوَى كُلُّ الْعُلُومِ وَ الْحِكَمْ 8\r\nوُجُودُهُ الْفَرْقِىُّ وَ التَّفْصِيلِى * فِى غَيْرِهِ مِنْ سَائِرِ الْعُقُولِ 9\r\nوَ إنَّ فِى دَائِرَةِ الْوُجُودِ * قَوْسَيْنِ للِنُّزُولِ وَ الصُّعُودِ 10\r\nوَ بِالنَّبِىِّ الْمُصْطَفَى وَ الْآلِ * قَدْ خُتِمَتْ دَائِرَةُ الْكَمَالِ 11\r\nوَ أوَّلُ الْمَرَاتِبِ الْعَقْلِيَّةْ * هِىَ الْحَقِيقَةُ الْمُحَمَّدِيَّةْ 12\r\nفَمَا وَعَاهُ قَلْبُهُ مِمَّا وَعَى * يَكُونُ قَرْآناً وَ فُرْقَاناً مَعَا 13\r\nوَ غَيْرُهُ لَيْسَ عَلَى هَذَا النَّمَطْ * بَلْ كُلُّ مَا اوتِىَ فُرْقَانٌ فَقَطْ 14\r\nوَ لِاخْتِصَاصِهِ بِهِ كَمَا عُلِمْ * يَقُولُ : اوتِيتُ جَوَامِعَ الْكَلِم 15 « 1 » \r\n1 - « در ميان معناى كلمهء الهيّه و معناى كتاب الهى فرقى وجود دارد نزد عارف به اسرار حكمت و جوهرهء حقيقت .\r\n2 - هر موجودى از موجودات از جهت صدورش از مبدأ و قيامش به مبدأ ، كلام الهى محسوب مىگردد .\r\n3 - و هر موجودى از موجودات از جهت قبول فيض از مبدأ ، كتاب الهى\r\n\r\n\r\n","description":"","footnote":"\r\n( 1 ) « تحفة الحكيم » ( منظومة فى الحكمة و المعقول ) طبع نجف اشرف سنهء 1378 ، ص 83 و ص 84 .\r\n","page_name":" 238 ","page_number":12},
  {"content":"\r\n\r\nمحسوب مىشود نزد صاحبان درايت و فطانت .\r\n4 - موجودات از لحاظ تعلّقشان به عالم امر فقط ، كلام خداوند هستند ، چون خلقتشان بدون واسطهء امر مادى بوده است .\r\n5 - و همين موجودات از لحاظ كثرتشان در عالم خلق ، همگى كتاب محض خدايند ، و در موجوداتى كه دو جنبه و دو وجههء امرى و خلقى ملحوظ گرديده است ، جمع ميان اين دو جهت امرى است لازم .\r\n6 - و از براى كلام همچنين به اعتبار جمع و فرق ( نظير مَلَكَه و علوم و صُوَر و معانى نازلهء از ملكه ) بدون شبهه و ترديدى كه قابل منع باشد ، دو صفت دگر وجود دارد .\r\n7 - و بر اين اساس به اعتبار جمعيّت آن ، قرآن خوانده مىشود ، همانطور كه به اعتبار افتراق آن فرقان گفته مىشود .\r\n8 - در وجود جمعى كلام الهى در بالاترين نوشتار و عالىترين قلم ( كه موجودات به لباس كثرت مخلّع مىگردند ) جميع مراتب علوم و همهء حكمتها منطوى و به هم در پيچيده مىباشد ( و آن اختصاص به عقل كلّ دارد ) .\r\n9 - وجود كلام الهى كه داراى وصف فَرْق و تفصيل مىباشد ( و از مقام جمع و انطواء پائين آمده است ) در غير كلام جمعى و غير عقل كلّ و عقل اوّل ، در ميان ساير عقول قسمت گرديده و موجود مىباشد .\r\n10 - و حقّاً در عالم ايجاد ( از صدور فيض و نزول خلقت ، و معاد سير و صعود به مبدأ اوّل ) در دائرهء وجود دو قوس وجود دارد : قوس نزولى ( كه از بالا به پائين مىآورد ) و قوس صعودى ( كه از پائين به بالا مىبرد ) .\r\n11 - و به سبب پيامبر خاتم المرسلين : محمد مصطفى و آل او تحقيقاً دائرهء كمال خاتمه پيدا مىكند .\r\n12 - ( و از آنجا كه قوس نزول و صعود بايد كامل گردد تا به صورت دائرهء تامّه درآيد ، و كمال خاتمه پيدا كند و ذرّه‌اى در ميان راه از اين دائره باقى نماند لهذا به\r\n\r\n","description":"","footnote":"","page_name":" 239 ","page_number":13},
  {"content":"\r\n\r\nسبب پيامبر و آل وى كه دائرهء كمال به تماميّت خود رسيده است حتماً بايد ) اوَّلين مراتب عقليّه در قوس نزول و قوس صعود ، حقيقت محمديّه بوده باشد .\r\n13 - و بنابراين قياس و برهان ، و شهود و وجدان ، آنچه را كه وجود جمعىِ قلب محمد در برگرفته است از جميع آنچه را كه از علوم بر آن محتوى است ، هم قرآن جامع مىباشد ، و هم فرقان فارق .\r\n14 - و امّا غير آن حقيقت محمديَّه ( حقيقت محمّد و آل او ) بر اين طرز نمىباشند ، زيرا تمام علوم و حِكَمى كه به ايشان عطا شده است تنها فرقان مىباشد .\r\n15 - و همانطور كه دانسته شده است ، و در عرفان شهودى ، و حكمت استدلالى ، و شرع قويم به ثبوت رسيده است به سبب اختصاص آن حقيقت جامعه به پيامبر است كه مىفرمايد : جَوامِع كَلِم به من داده شده است . »\r\nاز مجموع آنچه ذكر شد به دست آمد كه : حقيقت ذات رسول اكرم و آل وى ، حاوى كَلِمِ جَمْعى و فَرْقى يعنى وجود جمعى در أعْلَى الْقَلَم مىباشند ، و در آنجاست كه جميع علوم و حِكَم مُنطوى است و بقيّهء انبياء و مرسلين داراى اين مرتبه از وجود نمىباشند ، و به اين حدّ از كمال قدم ننهاده‌اند ، بلكه علومشان علوم كليّه در عالم فرق است ، و هر كدام به اختلاف مرتبه و درجهء خود از آن علوم بهره‌مند گرديده‌اند . « 1 »\r\n\r\n\r\n","description":"","footnote":"\r\n( 1 ) محيى الدّين عربى در كتاب « الفتوحات المكّيّة » خود ، در ج 1 ص 137 گويد : در حديث مروى از رسول الله است كه : إنّ الله يقول : لولاك يا محمد ما خلقتُ سَماءً و لا أرضاً و لا جنَّةً و لا ناراً . و ذكر خَلقَ كلِّ ما سوى الله . « خداوند مىفرمايد : اى محمد اگر تو نبودى من آسمانى را خلق نمىكردم ، و نه زمينى را ، و نه بهشتى را ، و نه آتشى را . و پيامبر هر چيز را به جز خدا ذكر كردند كه خدا آنها را خلق نمىنمود . »\r\nو در ج 1 ص 144 گويد : فقد عَلِمَت هذه الامَّة علم مَن تَقَدَّم و اختصَّت بعلوم لم تكن للمتقدّمين ، و لهذا أشار صلى الله عليه و آله و سلّم بقوله : « فعلمتُ علم الاولين » و هم الذين تقدّموه . ثمّ قال : « و الآخرين » و هو ما لم يكن عند المتقدّمين . و هو ما تعلمه امَّته من بعده إلى يوم القيمة . فقد أخبر : إنّ عندنا علوماً\r\n","page_name":" 240 ","page_number":14},
  {"content":"\r\n\r\nو به گفتار محيى الدِّين عربى : مقام رسول اكرم نُقْطَةُ الْوَحْدَةِ بَيْنَ قَوْسَىِ الاحَدِيَّةِ وَ الْوَاحِديَّةِ مىباشد در آنجا كه مىگويد :\r\nاللَّهُمَّ أفِضْ صِلَةَ صَلَوَاتِكَ وَ سَلَامَةَ تَسْلِيمَاتِكَ عَلَى أوَّلِ التَّعَيُّنَاتِ الْمُفاضَةِ مِنَ الْعَمَاءِ الرَّبَّانِىِّ ، وَ آخِرِ التَّنَزُّلَاتِ الْمُضَافَةِ إلَى النَّوْعِ الإنْسَانِىِّ ، الْمُهَاجِرِ مِنْ مَكَّةَ - كان اللهُ وَ لَمْ يَكُنْ مَعَهُ شَىْءٌ - ثَانِى إلَى الْمَدِينَةِ وَ هُوَ الآنَ عَلَى مَا كَانَ - .\r\nمُحْصِى عَوَالِمِ الْحَضَرَاتِ الْخَمْسِ فِى وُجُودِهِ ، وَ كُلَّ شَىْءٍ أحْصَيْنَاهُ فِى إمَامٍ مُبينٍ .\r\nرَاحِمِ سَائلِ اسْتِعْدَادَاتِهَا بِنَدَى جُودِهِ ، وَ مَا أرْسَلْنَاكَ إلَّا رَحْمَةً لِلْعَالَمِينَ .\r\nسِرُّ الْهُوِيَّةِ الَّتِى هِىَ فِى كُلِّ شَىْءٍ سَارِيَةٌ وَ عَنْ كُلِّ شَىْءٍ مُجَرَّدَةٌ .\r\nكَلِمَةُ الاسْمِ الاعْظَمِ الْجَامِعِ بَيْنَ الْعُبُودِيَّةِ وَ الرُّبُوبِيَّةِ .\r\nنُقْطَةُ الْوَحْدَةِ بَيْنَ قَوْسَىِ الاحَدِيَّةِ وَ الْوَاحِدَيَّةِ . « 1 »\r\n« بار پروردگارا به طور سرشار بريز صلوات و تحيّات و درودهاى متَّصلهء خودت را ، و پاكترين و خالص‌ترين سلامها و اكرامهاى خودت را بر اوَّلين تعيّناتى كه از مقام عَماءِ ربَّانى ( خفاء و پنهانى صرف و اندماج محض ) به طور سرشار فرو ريخته است ، و بر آخرين مراتب تنزّل و پستى ماهوى كه به سوى نوع انسانى انتساب پيدا كرده است : آن كه مهاجر از زمين مكه بود - خدا بود و چيز ديگرى با وى نبود - به\r\n\r\n\r\n","description":"","footnote":"\r\nلم تكن قبلُ . فهذه شهادة من النّبىّ صلَّى الله عليه و آله و سلّم و هو الصّادق بذلك . فقد ثبت له صلَّى الله عليه و آله و سلّم السّيادة فى العلم فى الدّنيا و ثبتت له أيضاً السِّيادة فى الحكم حيث قال : لو كان موسى حيّاً ما وسعه إلّا أن يَتَّبعنى ، و يُبَيّن ذلك عند نزول عيسى عليه السلام و حكمه فينا بالقرآن فصحَّت له السّيادة فى الدّنيا بكل وجهٍ و معنىً ، ثم أثبت السّيادة له على سائر النّاس يوم القيمة بفتحه باب الشَّفاعة و لا يكون ذلك لنبىّ يوم القيمة إلّا له صلى الله عليه و آله و سلّم - انتهى كلام محيى الدّين .\r\nأقول : دربارهء مُفاد اينكه اگر محمد صلّى الله عليه و آله نبود خداوند بهشت و جهنّم و آسمان و زمين و ساير موجودات را ايجاد نمىكرد ، رواياتى را علّامهء أمينى رحمه الله در « الغدير » ج 7 ص 38 و ص 39 ضمن ترجمهء احوال حافظ رجب بُرسى بيان مىكند .\r\n( 1 ) جزو مجموعه‌اى از صلوات خاصّهء محيى الدّين غير از صلوات مشهوره . اصل مجموعه در كتاب بسيار كوچك بغلى با خطّى در أعلاترين درجه از حسن نستعليق نزد حقير موجود است .\r\n","page_name":" 241 ","page_number":15},
  {"content":"\r\n\r\nسوى زمين مدينه ، و اينك او بر همان حالت مىباشد كه قبلًا بوده است - . »\r\n« آن كه عوالم حضرات پنجگانه را در وجود خويشتن به شمارش إحصاء نموده است . و تمام اشياء را ما در امام مبين به شمارش إحصاء مىنمائيم . »\r\n« رحمت‌آورندهء بر جويندهء استعدادها و هويَّتهاى عوالم خَمْس با ترى و تازگى و شادابى جود و كرم خودش . و ما تو را نفرستاده‌ايم مگر آنكه براى عالميان رحمت بوده باشى ! »\r\n« آن كه سرِّ هويّت خداوندى است آن‌چنان هويَّتى كه در هر چيز سارى و جارى است ، و در عين حال در هيچ چيز نيست و مجرَّد از جميع أشياء مىباشد . »\r\n« كلمهء اسم اعظم الهى است كه جامع ميان دو مقام عبوديَّت و ربوبيَّت است . »\r\n« نقطهء وحدت در ميان دو قوس اسم احديَّت و اسم واحديَّت است » كه جامع مقام تجرّد از هويّات ، و شامل جميع هويّات مىباشد .\r\n\r\nرسول خدا و آل او داراى مقام جمعى در اعلى القلم مىباشند\r\nبارى از مجموع آنچه كه ذكر شده است استفاده مىگردد كه : رسول خدا و أئمّهء طاهرين - عليهم الصَّلاة و السَّلام - أعظم أسماء الهيّه هستند كه داراى مقام جمع الجمعى حائز تجرّد و انتشاء در كثرت ، و جنبهء امرى و خلقى مىباشند ، و چون بنا به فرض ، اوَّلين اسم مشتق و نازل از مرتبهء ذات هستند حتماً بايد اين خصوصيّات در آنها موجود باشد ، به خلاف ساير پيامبران و مُرْسَلان كه فقط از جنبهء تفصيل و عالم فرق و نشْأت تعيّن بهره‌مندند .\r\nرسول اكرم و اهل البيت همگى كلمهء طيّبهء الهيّه و كتاب تكوين حضرت حق مىباشند . گفتارشان و علوم متراوشهء از آنان كلمات طيّبهء لفظيّه ، و وجود و واقعيّتشان كلمات طيّبهء كونيّه هستند .\r\nو از جهت عنوان قبول ، همگى كتاب مبارك الهى مىباشند . گفتارشان كتاب لفظى ، و وجودشان كتاب كَوْنى است آن هم كتاب عظيم و خطيرى كه شامل مجموع جمع و فَرق يعنى قرآن و فرقان خداوندى است .\r\nآنان داراى قرآن به نحو جمع كه در يك لحظه در يك شب داده شد مىباشند ، و\r\n\r\n","description":"","footnote":"","page_name":" 242 ","page_number":16},
  {"content":"\r\n\r\nداراى فرقان كه در مدت بيست و سه سال به تدريج نزول نمود أيضاً مىباشند .\r\nباز هم در اين قرآن و فرقان كه دو كتاب عظيم اجمال و تفصيل حضرت سبحان مىباشند ، عنوان لفظ و وجود مدخليّت دارد . آنان به علومشان حائز قرآن علمى در ناحيهء مَلَكَه و بساطت نفس ، و به وجودشان حائز قرآن تكوينى در ناحيهء صورت ذهنى هستند .\r\nو به علومشان أيضاً حائز فرقان علمى در ناحيهء مَلَكَه و بساطت نفس ، و به وجودشان حائز فرقان تكوينى در ناحيهء صورت ذهنى و مثال مىباشند .\r\nآرى ايشان همه چيز را دارند . « آنچه خوبان همه دارند تو تنها دارى ! »\r\nو در اين كتاب مبارك كه بحث ما در علوم امامان و شيعيان آنها و تقدّم و تأسيسشان در جميع علوم مىباشد ، به خوبى به دست مىآيد كه : آن سروران گرامى و موالى عظام داراى چه كُنْهِ از مكنونات علميّه بوده‌اند كه از دسترس فكر و عقل و درايت بشر خارج بوده ، و فقط از أعلا نقطهء قلم بسيط و بالاترين ذروهء علم بحت بديشان إفاضه گرديده است .\r\n\r\nارث بردن امام صادق عليه السّلام علوم كليّه را از رسول خدا صلّى الله عليه و آله و سلّم\r\nأخيراً بحثى اجمالى در علوم و تاريخ هر يك از أئمّهء طاهرين - سلام الله عليهم اجمعين - نموديم ، و از مولاى متّقيان ، و امام موحّدان و اميرمؤمنان تا حضرت سجّاد زين العابدين ، و از حضرت امام محمّد باقر تا امام حسن عسكرى ، و از حضرت مهدى قائم آل محمد عليهم السَّلام به طور اجمال و فشرده بحثى نموديم .\r\nو ليكن سزاوار بود كه راجع به صادق آل محمد حضرت جعفر بن محمد - عليهم السَّلام جميعاً ، - به مناسبت آنكه بحث ما در مسألهء علم مىباشد ، قدرى مطلب را گسترش دهيم ، با اعتراف و اقرار ابتدائى كه هيهات بتوانيم آن وجود ملكوتى را در اين قالب عبارات مُلْكى زنجير كنيم ! يا كمربند فكر و انديشه را بتوانيم به دور وجود امرى و خلقى وى ببنديم ! و يا با طائر بلندپرواز غيرت علمى بتوانيم به نزديكترين جايگاه پرواز آسمان‌پيما و معراج‌آساى او حتّى خودمان را نزديك نمائيم !\r\n\r\n","description":"","footnote":"","page_name":" 243 ","page_number":17},
  {"content":"\r\n\r\nمگر ملاحظه نمىنمائيد كه : عنوان اين دروس را در اين بحوث شريفه عبارت :\r\n« بلند پايگاه علمى مدرسهء امام جعفر صادق عليه السّلام تا أبد به جهان نور افشان است »\r\nقرار داده‌ايم ؟ ! ولى آيا اين جمله مىتواند آن طور كه بايد و شايد امام را معرّفى كند ؟ ! و آيا تازه ما هم در اين بحثهائى كه در پيش داريم از عهدهء همين مُدَّعا به تنهائى بر مىآئيم ؟ ! هَيْهَات ! هَيْهَات !\r\n\r\nيكى از عوامل ظهور علوم امام صادق عليه السّلام طول عمر ايشان بود\r\nآيا مىتوان گفت كه : علوم امام صادق عليه السّلام از ساير امامان بيشتر بوده است ؟ ! أبدا ، و حاشا ، و كَلَّا . اما چون شرائط زمان و اقتضائات و امكانات بيشترى ايجاب مىنموده است كه آن حضرت علوم خود را به منصّهء بروز و ظهور برسانند ، لهذا علومى كه از وى تراوش كرده است زيادتر مىباشد .\r\nاوَّلًا يكى از عوامل مهم ، طول عمر آن حضرت است چون سنّ ايشان 68 سال بوده است ، « 1 » حضرت در سنهء 80 هجرى متولّد « 2 » ، و در سنهء 148 با سمّ منصور\r\n\r\n\r\n","description":"","footnote":"\r\n( 1 ) در بعضى از آثار عمر حضرت را 63 سال نوشته‌اند ، بنابر آنكه بعضى تولّدش را در سنهء 85 ثبت نموده‌اند .\r\n( 2 ) در كتاب « مغز متفكّر جهان شيعه » در ص 20 و ص 21 در ميلاد حضرت امام جعفر بن محمد بن على الصّادق : چنين آورده است : زين العابدين عليه السّلام گفت : ميل دارم نوهء خود را ببينم اما نمىخواهم كه او را از اطاق مادرش خارج كنى زيرا امروز هوا قدرى سرد است و بيم آن مىرود كه سرما بخورد . آنگاه زين العابدين عليه السّلام از زن قابله پرسيد : آيا نوهء من زيباست ؟ قابله جرأت نكرد بگويد كه نوزاد ضعيف و نحيف است و گفت : چشم‌هاى آبىاش خيلى زيبا مىباشد . زين العابدين عليه السّلام گفت : از اين قرار چشمهاى او شبيه چشمهاى مادرم - رحمة الله عليها - مىباشد . چشم‌هاى شهربانو دختر يزدگرد سوم و مادر زين العابدين عليه السّلام آبى رنگ بود و جعفر صادق بر طبق قانون مندل [ 1 
  ] چشم‌هاى آبى رنگ را از جدّهء بزرگ پدرى خود به ارث برد . روايتى وجود دارد مشعر بر اينكه چشمهاى « كيهان بانو » خواهر شهربانو هم كه جزو اسيران خانوادهء يزد گرد سوم از مدائن به مدينه آورده شد نيز آبى رنگ بوده و اگر اين روايت درست باشد جعفر صادق چشمهاى آبى رنگ را از دو شاهزاده خانم ايرانى به ميراث برد . چون كيهان بانو دختر يزدگرد سوم نيز جدّهء بزرگ جعفر صادق بود منتها جدّهء مادرى او . على بن أبيطالب عليه السّلام كه در مدينه حامى اسيران خانوادهء سلطنتى ايران بود شهربانو را به عقد ازدواج پسرش حسين\r\n","page_name":" 244 ","page_number":18},
  {"content":"\r\n\r\nدوانيقى در مدينه رحلت كرده‌اند .\r\nاين عمر با بركت ، فرصت بيشترى مىدهد تا علوم درونى خود را حضرت تعليم و تدريس نمايند . حضرت به مدت سى سال تمام در مدينهء منوَّره مجالس درس و تعليم داشته‌اند ، و معلوم است كه : در اين مدّت زمان فراگيرى علوم براى طالبان آن ، و زمان تعليم براى حضرت زمان واسعى مىباشد . تازه مىدانيد : اگر حضرت را در اين سن شهيد ننموده بودند ، و حضرت مثلًا تا سنّ 80 سالگى يا 90 سالگى و يا بيشتر به همين نهج تفسير و حديث و علوم غريبه و اسرار كونيّه و احكام و سياسات و معاملات و تاريخ و اخلاق و عرفان و غيرها را بيان مىفرمود ، در عالم چه غوغائى بر پا بود ؟ ! و ما در چه علوم بسيارى بوديم كه اينك به واسطهء بريدن و قطع نمودن عمر شريفش از آنها محروم مىباشيم !\r\nعلومى كه از حضرت امام محمّد تقى عليه السّلام به ما رسيده است در ساليانى رسيده است كه با انقطاع عمر او در 25 سالگى پايان يافته است . آن حضرت در سنهء 195 هجرى متولّد ، و در سنهء 220 به واسطهء سمّ معتصم شهيد گرديدند . آيا در اين مدت از عمر امكان دارد فقط علومى را كه حضرت امام صادق عليه السّلام فقطّ و فقطّ در مدت 30 سال تدريس رسانيده‌اند ، به مردم برسانند ؟ !\r\n\r\n\r\n","description":"","footnote":"\r\nدرآورد و كيهان بانو را با محمد بن ابو بكر ، پسر خليفهء اوّل كه او را مثل پسر خود دوست مىداشت تزويج نمود و بعد از اينكه على عليه السلام خليفه شد ، مرتبهء محمد بن ابو بكر را به قدرى بالا برد كه او را والى مصر كرد و در آن كشور با تمهيد معاويه به قتل رسيد . [ 2 
  ]\r\n- [ 1 
  ] يوهان - گريگور - مندل ) يك كشيش دانشمند اطريشى بود كه در سال 1822 متولد شده و در سال 1884 زندگى را بدرود گفت . و قانون وراثت يعنى قانون انتقال اوصاف را از يك نسل به نسل‌هاى ديگر در گياهان و جانداران كشف نمود . مترجم -\r\n- [ 2 
  ] شرح قتل فجيع محمد بن ابو بكر و اعضاى خانواده‌اش به تفصيل در كتاب « عائشه بعد از پيغمبر » كه جداگانه هم چاپ شده به قلم « كورت فريشلر » آلمانى به نظر خوانندگان مجلهء خواندنيها رسيده است . مترجم -\r\n","page_name":" 245 ","page_number":19},
  {"content":"\r\n\r\nعلومى كه از حضرت امام حسن عسكرى عليه السّلام به ما رسيده است در ساليانى رسيده است كه با انقطاع عمر او در 28 سالگى و يا 29 سالگى پايان يافته است . آن حضرت در سنهء 232 و يا 231 متولد ، و در سنهء 260 با سمِّ معتمد عباسى شهيد گرديدند . آيا در مدّت 28 سال ، و يا 29 سال از جميع عمر ، مىتوان تعليم و تدريس 68 سال از جميع عمر را نمود ؟ !\r\nعلومى كه از حضرت امام على النَّقى عليه السّلام به ما رسيده است در ساليانى رسيده است كه با انقطاع عمر او در 40 سالگى و يا 42 سالگى پايان يافته است . آن حضرت در سنهء 214 و يا 212 متولّد ، و در سنهء 254 با سمِّ معتزّ عباسى شهيد گرديدند . آيا در مدّت 40 و يا 42 سال مىتوان كار 68 سال را انجام داد ؟ !\r\nو علومى كه از حضرت امام رضا عليه السّلام به ما رسيده است در ساليانى رسيده است كه با انقطاع عمر او در 50 سالگى و يا 55 سالگى پايان يافته است آن حضرت در سنهء 153 ، و يا 148 هجرى متولّد ، و در سنهء 203 با سمِّ مأمون عباسى شهيد گرديدند . و همچنين سنّ حضرت امام محمد باقر عليه السّلام 57 سال ، و يا 60 ، و سنّ حضرت امام زين العابدين عليه السّلام 57 سال بوده است ، عمر حضرت امام حسن مجتبى عليه السّلام 48 سال ، و حضرت امام حسين عليه السّلام 57 سال بوده است . و بيشترين عمر را پس از حضرت امام صادق عليه السّلام ، حضرت نبىّ اكرم و أمير المؤمنين - عليهما الصَّلاة و السَّلام - نمودند كه هر يك 63 سال بوده است .\r\nعلاوه بر طول عمر حضرت امام جعفر صادق عليه السّلام ، در نفس طول عمر يعنى در سنوات آخرين خصوصيّتى موجود است كه در سنين ابتدائى يا متوسّط عمر نمىباشد ، و آن اين است كه : سالهاى آخر عمر هر شخص عالم و محقّق و متتبّع از جهت ارزش و قيمت ، بسيار گران‌بهاتر و پرارج‌تر از سالهاى پيشين خود اوست ، از جهت قدرت كار و ارزش عمل پربارتر و پر بهره‌تر از ما قبل آن سالها مىباشد . به علّت آنكه سالهاى آخر ، سالهاى نتيجه گيرى و رجوع مردم و استفادهء آنان از او است . هر عالم خبير و بصير كتابهاى خود را در اواخر سنِّ خود نوشته است ، نه أوائل و نه\r\n\r\n","description":"","footnote":"","page_name":" 246 ","page_number":20},
  {"content":"\r\n\r\nأواسط . نويسندگان و متتبّعان اگر عمرى دراز داشته‌اند ، دائرهء مكتوبات ، و حجم نوشته‌ها ، و ميزان تربيت شاگردها سِعه پيدا مىكند و بالا مىرود . مثلًا مجلسى و سيد هاشم بن سليمان بحرانى و سيّد بن طاوس مُعَمَّر بوده‌اند . و اين همه نوشتجاتشان گسترده مىباشد . اما سيد رضى با آن علوم گسترده آثار بسيارى از او باقى نمانده است ، در حالى كه اگر وى نيز از مُعَمَّرين مىشد ، ملاحظه مىگشت كه آثارش به قدر برادرش سيد مرتضى بالغ مىگرديد .\r\nحضرت امام جعفر صادق عليه السّلام سى سال در مسند تدريس و تعليم بود ، يعنى از 38 سالگى تا 68 سالگى . و در اين زمان بود كه رفته رفته مردم از آفاق بعيده مىآمده‌اند ، و در مدينه محل درس آن حضرت براى استفاده ، رحل اقامت مىافكنده‌اند ، و شهرت آن حضرت رو به فزونى مىگذاشت . و اين سالهاى آخر پر بركت است كه مىتواند از شجرهء پر ثمره ، ثمرات گوناگون تحويل دهد .\r\nو ثانياً آزادى قلم و بيان و عدم تقيّهء نسبيّه ، عوامل مهمّه‌اى بوده‌اند كه در تعليمات آن حضرت تأثير داشته‌اند . در زمانهاى أئمّهء پيشين و أئمّهء پسين : شدّت حكومات به قدرى بوده است كه هر نحوه از آزادى را سلب مىنموده است . حتَّى در زمان حضرت امام محمد باقر عليه السّلام هم تحديدات شديده‌اى وجود داشته است ، و سعه و تعليم حضرت پدر با وجود بسطش به قدر زمان پسر نبوده است .\r\n\r\nعلل ناميده شدن تشيّع به مذهب جعفرى\r\nدر غالب اوقات امامت حضرت صادق عليه السّلام شيعيان در نقل و تحويل حديث و ساير علوم ، آزادى نسبةً بيشترى داشته‌اند ، و اين معلول دو جهت بوده است :\r\nاوَّل : فتور و سستى حكومتهاى بنى مروان كه در نواحى مختلف با همديگر زد و خورد داشته‌اند و فرصت بسيارى براى تضييق و تحديد يگانه قطب مقابل خود : شيعيان را پيدا نمىكرده‌اند .\r\nدوم : زد و خورد عبّاسيّون با بنى اميّه و جنگهاى طولانى ، و ظفر و پيروزى بر ايشان ، و سپس براى استقرار و اثبات قوائم حكومت در نقاط مختلفهء اسلام ، لهذا مجال نمىنموده‌اند تا با علويّين و شيعيان از اماميّه پنجه نرم كنند . اين دو سبب\r\n\r\n","description":"","footnote":"","page_name":" 247 ","page_number":21},
  {"content":"\r\n\r\nعلّت شد كه حضرت امام صادق عليه السّلام با كمال فراغت بال به شرح و بسط و تفسير و تأويل علوم مختلفهء سر نگشاده دست بزنند ، و براى شاگردان خود و غير آنها مطالب بسيط و مجرّد را بياورند ، و دُرهاى شاهوار يتيم را كه احدى بدانها دسترسى نداشت ، به رايگان بر طالبان دانش و اربابان علم و فهم و كياست و درايت نثار كنند .\r\nو بر همين اساس است كه برخى گفته‌اند : علت تمذهب شيعه به مذهب جعفرى و تسميهء آن بدين اسم از همين مناسبت مىباشد كه آن حضرت در زمان طولانى توانسته‌اند روايات بسيارى را بيان كنند ، و لهذا مذهب به اسم جَعْفَرى مسمّى گرديده است .\r\nبا تأمّل به دست مىآيد كه : اين وجه نبايد درست بوده باشد . نفس كثرت روايات ، مذهب را اختصاص نمىدهد . از حضرت امام محمد باقر عليه السّلام هم روايات بسيار است ، و بناءً عليه مذهب شيعه را مذهب باقرى نگفته‌اند . برخى گفته‌اند : پايه گذارى مذهب اماميّهء اثنا عشريّه چون در عصر آن حضرت قوام يافت ، و متكلّمين دربارهء ولايت و امامت دوازده امام معصوم در آن ايَّام به ظهور آمدند ، و قواعد و اسُس ولايت را استحكام بخشيدند ، بدين جهت است كه مذهب به جعفرى موسوم گشت .\r\nاين سخن همچنين نادرست است . چرا كه اصول ولايت طبق روايات در هر زمانى مذكور ، و در روايات مشروح بوده است . و بيان و تفصيل بيشترى در ايّام آن حضرت موجب تسميهء تشيّع به مذهب جعفرى نمىگردد .\r\nتوضيح اين مطلب آن كه : مذهب اسم مكان و به معنى محل رفتن است . عرب مىگويد :\r\nالْمَذْهَبُ إلَى الْمَاءِ وَ إلَى الْكِلاءِ « راه به سوى آب و گياه » الْمَذْهَبُ إلَى شَرِيعَةِ الشَّطِّ « راه به سوى آبشخوار رودخانه » . و چون راه به سوى وصول به دين اسلام داراى طرق متفاوتى گرديد ، و هر كدام از علماى عامّه براى خود راهى را به سوى دين جستند همچون مذهب حَنَفى ، و مذهب مالِكى ، و مذهب حَنْبَلى ، و مذهب\r\n\r\n","description":"","footnote":"","page_name":" 248 ","page_number":22},
  {"content":"\r\n\r\nشافِعى ، راهى را كه امام صادق عليه السّلام به سوى آن دين قويم اختيار نمودند ، به نام مذهب جعفرى گرديد .\r\nدر زمان رسول اكرم صلّى الله عليه و آله ، دين داراى مذاهب مختلفه‌اى نبود . همگى از راه خود رسول الله مىرفتند و از وى تبعيّت مىنمودند و به ظاهر احكام اكتفا مىكردند . دسته‌اى خاصّ به نام شيعه بودند كه از راه و روش مولى الموحّدين أميرالمؤمنين عليه السّلام طبق دستور رسول خدا حركت داشتند . اينان واقف به روح ولايت و سِرِّ نبوّت بودند ، و علاوه بر احكام ظاهريّهء اسلام از حقايق و اسرار آن و از رموز و معانى آن مطّلع گرديده بودند .\r\nو اينان عامل به سنَّت بودند كه رسول خدا طبق گفتارش پيروى و تبعيّت از أميرالمؤمنين عليه السّلام را واجب نموده و او را وصىّ و خليفه خود فرموده بود .\r\n\r\nتا زمان امام صادق عليه السّلام فقه عامّهء مردم ، فقه عامّه بود\r\nپس از رحلت رسول الله صلّى الله عليه و آله و سلّم كه خلافت بر محورى ديگر رفت و أمير المؤمنين عليه السّلام را كنار زدند ، و خودشان در مسند خلافت نشستند ، چون غير از ظاهر احكام چيزى نمىدانستند و از امامت و خلافت جز عنوان رياست و تقدّم ظاهرى و فرماندهى چيزى را ادراك نمىنمودند ، لا جرم دين به صورت قوانين و اصول ظاهريّه از آنِ ايشان گرديد ، و اكثريّت هم طبق قاعدهء : « النَّاسُ عَلَى دِينِ مُلُوكِهِمْ » از آن منهج پيروى كردند ؛ و به صورت اصول و اسُس ظاهريّه و باطنيّه از آنِ أميرالمؤمنين عليه السّلام شد . و پيروان آن حضرت كه شيعهء على محسوب مىگشتند همچون سلمان فارسى و ابوذر غفارى و عمّار ياسر و مقداد بن اسود و حذيفة بن يمان و غيرهم از پيروان و شيعيان وى بودند ، و در احكام و تفسير و قرآن و مشورت در مهامّ امور به رأى او رفتار مىكردند ، و حضرت أميرالمؤمنين عليه السّلام هم براى حفظ كيان اسلام از حقّ خويشتن گذشتند ، ولى به گروه مخالف ارائهء طريق مىكردند ، و در مشكلات علمى و فقهى به دادشان مىرسيدند ، و براى درهم نشكستن صفوف مسلمين به نمازشان حضور مىيافتند . و خلاصهء امر در جميع امور هوايشان را از پشت سر داشتند .\r\n\r\n","description":"","footnote":"","page_name":" 249 ","page_number":23},
  {"content":"\r\n\r\nحجّ و جهاد و صلوة و زكات و ساير امور طبق امر خليفهء ناحق صورت مىگرفت ، و اوامر از ناحيهء او صادر مىگشت و رأى نهائى و فتوى از آن او بود . آنها نيز عالم به جميع مسائل و خصوصيّات آن نبودند ، و چه بسيار اشتباه و خطا از آنها ظاهر مىگرديد ، و چه بسيار در موضوعات مختلفه‌اى امر را طبق پسند خود تغيير مىدادند ، و خلاف عمل به ظاهر قرآن را منكر نمىشمردند ، و خلاف سنَّت پيامبر رفتار مىكردند و صريحاً عَلَى رُووسِ الأشهاد اجتهاد در برابر نصّ مىنمودند . و اين خلافها را به عنوان رأى خليفه و امام بر امَّت تثبيت مىكردند و باقى مىگذاردند . و لهذا ديده مىشد : رأى خليفه به جاى آيه قرآن نشسته و به جاى دستور العمل و وصيَّت و سنَّت و منهاج پيغمبر قرار گرفته است . جميع مردم عمل به قرآن را در اين موارد ترك ، و عمل به دستورات رسول اكرم را ناديده مىگرفتند ، و طبق أمريّهء صادره ، و فرمان مَقْضِىّ از مقام خلافت ( خلافت جائرهء جابرهء غاصبهء مَنْ درآوردى ) عمل مىكردند .\r\nجنگهاى خلفاء و غنائم و اموال سرشارى كه مىآورده‌اند ، شوكت فرماندارى ، و ابَّهَت فرماندهى ، و قعقعهء سيوف و سلاح ، و پرش تير و سنان ، و همهمهء مردان غازى ، و حمحمهء اسبان تازى ، و اهتزاز باد در لابلاى پرچمهاى فرماندهان ، و رايات و عَلَمهاى سركردگان ، چشم همه را كور و گوش همه را كر نموده ، و قدرت تعقّل و ادراك را از دلها ربوده ، و انديشه و تفكّر را از ذهنها بيرون انداخته بود .\r\nكيست كه بيايد و فرمان خلاف اين سلطان مالك الرِّقاب را با قرآن تطبيق نمايد ؟ ! و يا أمريّهء صادرهء از او را با سنَّت سَنيّهء پيامبر بسنجد ؟ ! و يا لاأقلّ احتمال ضعيفى هم در بطلان آنها بدهد ، و ببيند و بشنود و تفكّر كند و بينديشد و با چشم بصيرت دل خود شاهد خلاف گردد ؟ و از خلاف دست بردارد ، و طبق حق و قول حق و امرحق و سنّت حق ، و منهاج و منهج حق حركت نمايد ؟\r\nكيست كه دنبال على برود ؟ ! و آن مرد شكست خوردهء در كنج منزل منزوىشدهء بيل و كلنگ به دست گرفته ، و زارع نخلستان و آبيار قنات را در بيابان پىجوئى كند ؟\r\n\r\n","description":"","footnote":"","page_name":" 250 ","page_number":24},
  {"content":"\r\n\r\nو گفتار او را كه حق است و عين حق است بلكه حق به دنبال حقَّانيّت على مىچرخد و مىگردد و مىرود بشنود و از او استمالت كند ؟ و رأى راستين و درستين او را بر اين كبكبه‌ها و دبدبه‌ها مقدّم بدارد ؟ و بشنود كه او مىگويد : هر سخنى غير از قرآن و كلام پيامبر كه در برابر آن قرار گيرد باطل است ، و هر امرى و فرمانى از هر ناحيه‌اى صدور يابد كه با آيه‌اى از آيات منطبق نباشد مردود و باطل است ؟ ؟ ؟\r\nدر مدينه كسى نيست غير از آن دوازده نفرى كه پس از ارتحال رسول اكرم به مسجد آمدند و هر يك جداگانه سخن گفتند و أبو بكر را محكوم كردند « 1 » ، و غير از افراد قليلى از پيروان ايشان .\r\nاين امر به همين صورت پيش آمد ، در مدّت بيست و پنج سال حكومت سياه و تاريك خلفاى ثلاثه پيش آمد ، يعنى در يك ربع قرن پيش آمد . مردم با آن احكام و منهاج خو گرفتند و عادت كردند به طورى كه وقتى حضرت مولى الموالى امام به حق بر سركار آمدند و خواستند آن سنَّت‌ها و بدعتهاى باطله را كه عمر بنا نهاده بود براندازند نتوانستند . چرا كه عمر به كارهاى خود صبغهء مذهب و دين داده بود ، و همچون سامِرى مردم او را مقدس مىشمردند ، و مخالفت با او را مخالفت با اسلام و پيامبر محسوب مىداشتند و بيچارگان نمىدانستند كه : اين شَيَّادى است در لباس گرگ آمده براى ربودن ميش ، و اين مذهب وسيله‌اى براى استقرار بر أريكهء خلافت و عرش فرمان اوست ، و اين نداى به صورت حق ، نداى شيطان است كه باطل عنوان صحيفهء دعوت او مىباشد . أميرالمؤمنين در زمان خلافت خود در كوفه خطبه خواند و فرمود چنان كه در خطبهء وسيله آمده است : « اگر من بخواهم بدعتهاى عمر را براندازم ، همين لشگريان و جُنْدِ من از من متفرق مىگردند و مرا تنها مىگذارند . »\r\n\r\n\r\n","description":"","footnote":"\r\n( 1 ) اين مطلب مفصلًا در « امام‌شناسى » ج 8 درسهاى 116 و 117 آمده است .\r\n","page_name":" 251 ","page_number":25},
  {"content":"\r\n\r\nزمان به همين نهج و منوال پيش آمد تا دوران عثمان ، و سپس معاويه در شام و يزيد و مروان و مروانيان ، تا رسيد به دوران عبّاسيّون همه و همه از همين قرار بود . مردم همگى از سنَّت خلفاى پيشين تبعيّت داشتند حتّى جماعتى كه عثمان را تباه و فاسد مىدانستند ، همه و همه دو خليفهء پيشين را بر حق ، و اوامرشان را لازم الإجراء تا روز قيامت مىدانستند ، و بدان معتقد بودند و عمل مىكردند .\r\nدر ميان لشكريان أميرالمؤمنين عليه السّلام كه همه مىگويند : شيعيان على بودند ، چه در حَرْب جَمَل ، و چه در حَرْب صِفّين ، و چه در حَرْب نَهْروان ، يعنى بر خلاف عثمان بودند - شيعهء على در مقابل شيعهء عثمان - و اكثريّت اين سپاهيان معتقد به خلافت ابوبكر و عمر بوده‌اند ، و بر سنَّت آنها رفتار مىكرده‌اند . و أميرالمؤمنين عليه السّلام نمىتوانستند همه را برگردانند و به حق سوق دهند .\r\nبر همين نهج و منوال شيعيان امام حسن و شيعيان امام حسين در كوفه از همين قماش بودند كه قائل به حقّانيّت على و بطلان عثمان بوده‌اند ، و على عليه السّلام را خليفهء ثالث به حق رسول خدا مىدانسته‌اند .\r\nو در زمان حضرت سجّاد عليه السّلام امر به همين قسم بود كه فقهاى سبعهء مدينه كه دو نفرشان شيعه بوده‌اند فتواى همگى حتَّى اين دو نفر : سعيد بن مُسَيِّب و محمد بن قاسم بن ابى بكر بر اساس فقه سنَّت بوده است .\r\nدر زمان حضرت امام محمد باقر عليه السّلام گرچه به واسطهء گسترش روايت و تفسير و حديث و عرفان در مكتب علمى او اين حقيقت به ظهور مىرسيد ، ولى چنان نبود كه يكسره مطلب منكشف گردد ، و روشن شود كه حقيقت اسلام و دين و نبوّت و خلافت و امامت چيز دگرى مىباشد كه تودهء مردم را از آن بهره‌اى نيست .\r\nاوَّلين كس كه سِرِّ ولايت و حقيقت نبوَّت را براى عامّهء مردم منكشف كرد امام به حقّ ناطق جعفر بن محمد الصَّادق - عليه أفضل السَّلام و الصَّلاة - بود .\r\nپس از رحلت رسول خدا و جريان واقعهء سقيفهء بنى ساعده پيوسته مردم در دو امر خطير دچار شبهه و خطا گشتند :\r\n\r\n","description":"","footnote":"","page_name":" 252 ","page_number":26},
  {"content":"\r\n\r\nاوَّل امر امامت و ولايت و امارت و پاسدارى ، كه پنداشتند : هر كس زمام امور را در دست بگيرد او واقعاً زمامدار است و واجب الطَّاعة . خواه به تسلّط و فريب ، خواه به انتخاب ، خواه به وصيّت ، خواه به شورى ، خواه به اوامر حاكمانه . فلهذا يزيد بن معاويه را خليفهء منصوب از قِبَل اهل حَلّ و عَقد به نصب معاويه و مُغيرة بن شُعْبه و اطرافيان و درباريانش دانستند ، و طبق آن رفتار مىنمودند ، و آثار شرعيّهء واقعيّه را بر آن مرتّب مىنمودند .\r\nدوم أخذ معالم دين و سنَّت و علوم ظاهريّه و باطنيّه و تفسير و عرفان و خلاصه جميع مدرَكات انسانى و بشرى ، كه معتقد بودند : مصدر آنها همين امراى روى كار آمده گرچه به قوّهء قهريّه بوده باشند خواهند بود .\r\nو بر اين اساس از خلفاى وقت حلّ مسائل علميّه و معضلات و مشكلات خود را درخواست مىنمودند . و امور شرعيّه و صلوات و صيام و جهاد و سائر امور دينى و سياسى و اجتماعى خود را از آن مصادر أخذ مىنمودند ، و طبق آراء و نظريّاتشان رفتار مىكردند . يعنى خلفا و حكّام از دو ناحيهء امارت و حكومت ، و علوم و ما يحتاج فكرى مردم ، مردم و امَّت را تغذيه مىكرده‌اند .\r\nو اين دو امر هر دو درست بر خلاف رويّه و اساس دين مبين اسلام مىباشد . دين مبين كه بر اصل قرآن و سنَّت است پيوسته دعوت به حق مىكند ، و از پيروى باطل شديداً عامّهء بشر را بر حذر مىدارد .\r\nاما پس از ارتحال رسول خدا كه محور ولايت از قطب خود منحرف گرديد ، و همه چيز واژگون شد ، مسلمين نه اميرى به حقّ يافتند ، نه درسى و تعليمى راستين . و اين امر لايزال و پيوسته در ميان طبقات و أجيال مختلفهء مردم در هر مكان و هر زمان سارى است . و چنان محكم و استوار كه كسى را ياراى نداى بر خلاف آن نمىباشد .\r\nو به عبارت ديگر : ساليان دراز امّت با اعتقاد به حق از باطل پيروى كرده است ، و باطل را حقّ شناخته است ، و به اعتقاد باطل خود از حقّ گريزان و فرارى بوده است .\r\n\r\n","description":"","footnote":"","page_name":" 253 ","page_number":27},
  {"content":"\r\n\r\nچه كسى است كه در اين مصيبت كبرى بتواند دم زند ، و عَلَناً صَلاى بطلان همهء دستگاهها و حكومتها را سر دهد ؟ يكى حضرت امام حسين عليه السّلام است كه با آن بيدارى و هوشيارى تكيه به شمشير داد ، و فاتحهء خاندان ستم را خواند ، و عالم را بيدار و هشيار نمود ، و با خطابه‌ها و خطبه‌ها و سخنان مكرّرش عنوان عَدل و حقّ و صدق را در عالم بشريّت مطرح نمود .\r\nو يكى حضرت امام صادق عليه السّلام است كه به پيروى از آن فداكارى و تضحيهء عظيم ، در مدَّت سى سال با هزاران رنج و مشكله ، و درد و مصيبت سِرِّ آن فداكارى را روشن ساخت ، و روح دين و حقيقت اسلام را كه زير جِبال راسِياتِ جهل و ظلمت نادانى مدفون گرديده بود بر مَلا ساخت .\r\nفداكارى سيّدالشّهداء عَمَلًا و فداكارى امام صادق عِلْماً پشت به پشت هم داده ، يكدگر را تأييد نمودند تا للّه الحمد و له الشكر ما امروزه تا اندازه‌اى به فهم حقايق دين و نبوّت و سرّ ولايت و سِرّ نبوت و قرآن آشنا شده‌ايم . و يا به عبارت صحيحتر فداكارى سيّدالشهداء سَيْفاً و فداكارى امام صادق لِساناً دو عامل نيرومند بودند كه پشت به پشت هم داده هر يك ديگرى را تقويت نمودند تا اسلام راستين رخسارهء رخشان خود را از پس ابرهاى انبوه سياه و ظلمت‌زا ظاهر نمود .\r\nدرست است كه آية الله مُظَفَّر فرموده است چقدر راستگو بوده است گويندهء اين سخن كه : إنَّ الإسْلَامَ عَلَوِىٌّ وَ التَّشَيُّعَ حُسَيْنِى « 1 » « به درستى كه اسلام مرهون خدمات على ، و تشيّع مرهون خدمات حسين است . » اما حقير مىگويم : إنَّ الإنْسَانِيَّةَ و الإسْلَامَ وَ التَّشَيُّعَ حُسَيْنِىُّ السَّيْفِ ، وَ صَادِقىُّ الْقَلَمِ وَ الْبَيَان . « به درستى كه عالم انسانيّت و اسلام و تشيّع همگى منوط به شمشير امام حسين ، و به قلم و بيان امام صادق است . »\r\n\r\nنماياندن شالودهء اسلام توسط امام صادق عليه السّلام\r\nآرى كارى را كه امام صادق عليه السّلام نمود آن بود كه با علوم خود عالم را به اسلام\r\n\r\n\r\n","description":"","footnote":"\r\n( 1 ) « تاريخ شيعه » تأليف محقّق عظيم شيخ محمد حسين مظفّر ، ص 27 .\r\n","page_name":" 254 ","page_number":28},
  {"content":"\r\n\r\nواقعى و دين حقيقى آشنا فرمود . و زنگار كدورت از چهرهء دگرگون گرديدهء آن برگرفت . آن شريعت حقَّه را كما هو حَقُّه نشان داد . وَه چه كارى است صَعْب . چرا كه در اصول و فروع آن تغيّر و تبدّل راه يافته و مدت يك قرن جميع امَّت از عالم و جاهل ، و عالى و دانى ، و خرد و كلان ، و پير و جوان با آن خو گرفته و انس و الفت يافته و اينك همه و همه را به طور عموم شمولى بدون استثناء ( غير از اندك افرادى ) بايد نه با تعبّد ، كه از تعبّد در اينجا كارى ساخته نيست ، بلكه با منطق و برهان ، و قلم و بيان ، و ارشاد به كيفيّت استدلال به آيات قرآن و أخذ احكام از فرقان ، به آن دين اصيل راهنمائى نمود ، و شيرازهء افكار و مناهج و مذاهبى را كه براى به دست آوردن آن مىپيموده‌اند گسيخت ، و نشان داد كه : راه و روش وصول به دين راستين اين است و بس .\r\nلهذا راهى را كه امام جعفر صادق عليه السّلام پيمود و آن دين را نشان داد ، همچون رائد و رهنمونى كه در ميان بيابان خشك و سوزان قافله را به مكان خَصْب و آب و گياه رهبرى كند ، امَّت را به دينِ آورده‌شدهء پيامبر و شريعت مرسلهء از جانب خدا رهنمون گرديد .\r\nاز اينجاست كه : بدين مذهب كه اوَّلين مذهبى بود در ميان مذاهب گوناگون ، مذهب جعفرى گويند . نه توهّم شود كه : آن حضرت تأسيس دينى نموده ، و يا به دين اسلام رنگ خاصّى را زده است ، همانطور كه أحمد امين بَك مِصْرِى با كمال تجليل و اكرام و بزرگداشتش از حضرت صادق بالأخره دربارهء او معتقد است كه : وى به دين اسلام صبغهء خاصّى زده است ، و مذهب جعفرى به معنى دين اسلام مصبوغ با اين صبغه مىباشد « 1 » . اين توهّم ، توهّم غلط است ، و احمد امين در اين طرز گفتار راه خطائى را پيموده است . 2\r\n\r\n\r\n","description":"","footnote":"\r\n( 1 ) احمد امين بك مصرى در كتاب « ضحى الإسلام » ج 3 ص 263 گويد : و بسيارى از احاديث شيعه و نظمشان از امام جعفر بن محمد روايت مىشود . از مهم‌ترين آنها روايتى است كه امام\r\n","page_name":" 255 ","page_number":29},
  {"content":"\r\n\r\n\r\n\r\n","description":"","footnote":"\r\nجعفر الصّادق از على بن أبيطالب كه در كيفيّت خلق عالم و انتقال نور از آدم به سوى پيغمبر ما صلّى الله عليه و آله است روايت مىكند تا مىرسد روايت به اينجا كه حضرت مىفرمايد : ثمّ انتقل النُّور إلى غرائزنا ، و لَمَعَ فى أئمَّتنا ، فنحن أنوار السّماء و أنوار الارض ، فينا النَّجاة ، و فينا مكنون العلم ، و إلينا مصير الامور ، و بمهديّنا تَنقطع الحُجَج ، خاتمة الائمَّة ، و منقذ الامَّة ، و غايةُ النّور ، و مصدر الامور ، فنحن أفضل المخلوقين ، و أشرف الموحِّدين ، و حُجَج ربِّ العالمين . فَلْيَهْنَأ بالنّعمة مَن تَمَسَّك بولايتنا ، و قَبَضَ عُرْوَتَنَا . [ 1 
  ] و از اينجا دانسته مىشود : عقيدهء مهدويّت و عصمت أئمّه و تقديسشان و إعلاء شأنشان در آن عصر يعنى عصر الامام جعفر الصّادق روئيده شده است - انتهى .\r\nاحمد امين بك در كتاب « ضحى الاسلام » ج 3 از ص 208 تا ص 271 فصلى را دربارهء اماميّه ذكر كرده است و براساس صحّت مذهب اهل سنّت ، آن را باطل شمرده است . معلوم مىشود كتاب « كافى » و كتاب « بحار الأنوار » را در اختيار داشته است . ولى به خوبى از مطاوى سخنانش روشن است كه قضاوت به حقّ نكرده است . ابوبكر و عمر را از أميرالمؤمنين عليه السلام أفضل مىشمارد ، و يك كلمه از غدير خم نام نمىبرد و نه از وصايت و ولايت . و روايات در باب على بن أبيطالب عليه السلام و عمر و ابو بكر و رسول الله را يكسان مىشمرد و همه را مردم عادى مىداند و جايزالخطاء و الإثم مىداند . عصمت را در انبياء و أئمّه انكار مىكند . مهدويّت و رجعت را خرافى مىشمرد و متعه را در حكم زنا قلمداد مىكند ، و از حضرت امام جعفر صادق عليه السّلام با وجود تمجيدى كه مىنمايد و او را از شخصيات بزرگ مىشمرد در عين حال اشارةً و تلويحاً از تعييب خوددارى نمىكند . زيرا بعد از آنكه در اصل و ريشهء مهدويّت و رجعت بحث مىكند و قائل به خرافى بودن آنها مىشود پس از آن مىگويد : اين عقيده در زمان امام جعفر صادق پيدا شد و دعاها و زيارات واردهء از آن حضرت را نقل مىكند و استخفافاً بها عبور مىكند . خلاصه احمد امين نبوّت و شريعت را كه بر اساس عرفان و ولايت و ربط با خدا و اطّلاع بر عوالم غيب و شفاعت و محبّت مىباشد صبغهء جديدى از اسلام مىداند و بنيادگذار آن را حضرت امام صادق عليه السّلام قلمداد مىنمايد . و تشيّع را يك مذهب سياسى مىداند كه بر اساس تقيّه قرار داده شده است تا افراد تربيت شده در اين مكتب هر وقت بخواهند و بتوانند بر حكومت حمله كنند و قيام به سيف بنمايند و دعوت امامان اوَّلين و حضرت صادق عليهم السَّلام را به خويشتن بر اين اساس به شمار مىآورد . و با وجود آنكه در دو جا ابوحنيفه و مالك را از شاگردان حضرت مىشمرد و اعتراف به شاگردى ابوحيّان كيميائى مىنمايد و شرح شهرستانى را در كتاب « ملل و نحل » از مقامات و حالات رفيعهء آن حضرت بيان مىكند مع‌ذلك اين مكتب را ساختگى معرفى\r\n","page_name":" 256 ","page_number":30},
  {"content":"\r\n\r\n\r\nنظريهء احمد امين دربارهء تشيع\r\nآرى چون در نزد احمد امين دين صحيح و اسلام درست ، همان اسلام انتخابى و خلفاى اريكهء جور و طغيان ، و عرش اعتساف و عُدوان مىباشد ، و اسلام درست را آن منهج مىشمارد ، لا جرم بايد به ذهاب حضرت امام صادق عليه السّلام به دين اصيل و شريعت مرسله ، صبغهء خاصّه و رنگ اضافى بيفزايد . و اين مذهب را شاخهء جدا از اصل اسلام با خصوصيّت خود به شمار آورد .\r\nولى حق مطلب اين طور نيست . فرق ميان گفتار ما و گفتار وى از زمين تا آسمان\r\n\r\n\r\n","description":"","footnote":"\r\nمىنمايد . در ص 215 مىگويد : و قال الرّضا : النَّاس عبيدٌ لنا فى الطّاعة مُوالٍ لنا فى الدّين . فليبلّغ الشّاهد الغائب ( از ص 88 « اصول كافى » طبع سنهء 1281 ) . و نيز احمد امين در كتاب « ظهر الاسلام » ج 4 از ص 109 تا ص 145 دربارهء شيعه و فرق شيعه همچون اسمعيليّه و قرامطه و زيديّه و اماميّه بحث كرده است و در ص 115 پس از تبجيل و تكريمى از حضرت امام صادق عليه السّلام و بعضى از سخنانشان گويد : و ما كه گفتيم : او معنى ايمان را به رنگ خاصّى ملوّن كرده است براى آن است كه در بعضى از روايات از وى نقل شده است كلامى كه دلالت دارد : إنَّ الله جعل لمحمّد نوراً ثمَّ تَنَقَّل هذا النّور إلى أهل بيته ، مانند خبرى كه مسعودى روايت كرده‌اند از حديثى كه امام جعفر نسبت به امام على داده است در آن اين طور آمده است : إنَّ الله أتَاحَ نوراً مِن نوره فَلَمَعَ وَ نَزع قَبَساً من ضيائه فَسَطَعَ . . . ثمَّ اجتمع النّور فى وَسَطِ تلك الصّورة الخَفِيَّة فوافق ذلك صورةَ نَبِيِّنا محمدٍ .\r\nفقال الله عزّ و جلّ : أنت المختار المنتخب ، و عندك مُسْتَودعُ نورى و كنوز هدايتى ، من أجلك اسْطَحُ الْبَطْحَاء ، و امَوِّجُ الماءَ و أرفع السّماء ، و أنصِبُ اهل بيتك اللهداية ، و اوتيهم من مكنونِ علمى ما لا يُشْكلُ به عليهم دقيقٌ ، و لا يغيب عَنهم خَفِىٌّ ، و أجْعَلُهُم حُجَّتى على بَرِيَّتِى و المُنَبِّهِينَ على قدرتى و وَحْدانيَّتى و مثل اين كلماتى كه بديشان انتساب دارد . و بنابراين ، تمام اين مطالب است كه ما را در جائى قرار مىدهد كه به امام جعفر صادق نسبت صبغهء امامت را بدهيم صبغهء جديدى كه ابداً پيش از آن ما آن صبغه را نمىشناخته‌ايم .\r\nو در ص 124 بعد از زيارتى كه براى أميرالمؤمنين عليه السّلام از حضرت امام صادق عليه السلام از مجلسى رحمه‌الله نقل مىكند مىگويد : و ايشان دعاء مخصوصى را كه يكى از امامان بدان دعا نموده‌اند روايت مىنمايند . و اين حديث مقدار تأثير امام جعفر صادق را در تلوين تشيّع و اثر آن براى ما روشن مىكند .\r\n- [ 1 
  ] « مروج الذّهب » مسعودى ج 1 ، ص 15 . -\r\n","page_name":" 257 ","page_number":31},
  {"content":"\r\n\r\nاست . علوم حضرت صادق عليه السّلام كه تا به حال سيزده قرن مىگذرد و در دفاتر مسطور ، و در كتب مذكور است ، شاهد مدّعاى ماست كه : آنچه حضرت گفته‌اند ، و نوشته‌اند ، و درس داده‌اند ، با شواهد داخليّه و خارجيّه همه‌اش تفسير و تبيين كتاب و سنَّت است ، نه مطلبى را بر كتاب و سنَّت تحميل نموده‌اند ، و نه از آنها كسر نموده ، و يا بدانها افزوده‌اند .\r\nاين رسالت حضرت امام جعفر صادق عليه السّلام در مدّت سى سال بوده است . گرچه مطالبى را كه بيان مىكرده‌اند منهاج و روش ديرين را كه در دست عامّه بود فرو مىشكست ، ولى اين فروشكستن به معنى شكستن امر صحيح و إبداء امر باطل و صبغه دار در برابر آن نبوده است ، بلكه تحقيقاً به معنى شكستن كوزهء خراب و آلوده كه آن را به نام كوزهء آب خوشگوار به خورد مردم مىداده‌اند ، و جايگزين نمودن كوزهء دست نخورده و با آب‌هاى متعفّن آلوده نگرديده ، و آب زلال و سرد و گوارا را از داخل آن به خورد امّت دادن ، مىباشد .\r\nنتيجه و محصّل كار حضرت ، از ميان برداشتن طرق باطله و انحرافيّه‌اى بود كه ميان مردم و دين فاصله انداخته بود . و طبعاً عمل مردم در منهاج و روش چه در معرفى ولايت و مصدر حكم و امارت ، و چه در معرفى علوم و اسرار و حقايق و احكام چيز جديدى به نظر نخستين مىآمد . اين چيز را احمد امين صبغهء جديد دينى مىپندارد ، و پندارش اشتباه است . جديد بودن اين منهاج فقط به علّت كهنگى و اندراس طريق اخذ اسلام صحيح بوده است كه در نظر عامّه آن را چيز بديع و جديد نشان مىداده است ، و گرنه غير از روح و جان رسول الله ، و روح و جان قرآن بدون اندكى پيرايه ، در تمام مَمْشى و روش حضرت امام صادق عليه السّلام چيزى به چشم نمىخورد .\r\nو به لسان علم ، عمل حضرت عنوان كاشفيّت از دين درست را داشته است ، نه عنوان ناقليّت اسلام را به پيرايهء اضافه و با اثر مخصوص .\r\nنظير بحث كشف و نقلى كه فقهاء عظام در باب نكاح فضولى ، و يا بيع فضولى\r\n\r\n","description":"","footnote":"","page_name":" 258 ","page_number":32},
  {"content":"\r\n\r\nمىنمايند كه : آيا اجازهء طرف نكاح ، و يا طرف بيع ، فعلًا نكاح را برقرار مىدارد ، و يا مال را اينك به طرف منتقل مىنمايد ، كه در اين صورت عملكرد اجازه نقل مىباشد ؟ و يا اجازه كار كردش كشف از تحقّق نكاح ، و يا انتقال مال در بيع از حين صدور صيغه از اوَّل الأمر بوده است ؟ قائلين به كشف ، شقّ دوم را صحيح مىدانند .\r\nاين تشبيه را كه در اينجا آورديم براى مجرد تنظير براى روشن شدن ذهن بود و گرنه اين مطلب با باب كشف و نقل در معاملات فضوليّه تفاوت بسيار دارد .\r\n\r\nكار امام صادق عليه السّلام آفتابى نمودن اسلام حقيقى بود\r\nبارى از آنچه به دست آورديم و بحث بر روى آن نموديم ، معلوم مىگردد كه : جهاد امام صادق عليه السّلام در اين مورد چقدر عظيم مىباشد ؟ حضرت موظّف است كه : اين رسالت الهيّه را به اتمام برساند و آن مستلزم صرف وقتها و ماه‌ها و سالها و ده‌ها سال است كه از يكايك آيات قرآن پرده بردارى نمايد ، و از يكايك مَنْهَج و مَمْشى و رويّه و سنَّت جدَّش ، توضيح و تفسير و تشريح به عمل آورد ، و تمام مواقع و مواضع خلاف را مُبَيَّن سازد ، و همهء كج‌رويها و تعديّات آن دايه از مادر مهربان‌ترها را گوشزد كند ، و همهء راستيها و درستيهاى أجداد گرامش را با آن تحمّل شدائد كمرشكن بيان كند ، تا حق مطلب روشن گردد ، و اين مطلبى نيست كه با يك حديث و يكصد حديث خاتمه پذيرد ، و يا با يك مجلس ، و يا يكصد مجلس درس پايان پيدا كند . اين به جلسات ساليانه و ماهيانهء متوالى و متداوم نيازمند است . و حضرت هم خوب متوجّه اين مهم و اين بار گران مسؤوليّت است ، و خود را آماده فرموده است براى اين امر خطير .\r\nبر اين اساس بود كه حضرت خلافت ظاهريّه را نپذيرفت ، و در وقت بيعت ، سهميّه نصيب صاحب قباى زرد شد ( منصور دوانيقى ) پس از برادرش عبدالله سفَّاح . قيام شيعيان گرچه براى امارت و امامت علويّين بود ولى عباسيّين خلافت را ربودند و به عبارت صحيح خودمانى قاپيدند ، و مجال به علويّين ندادند . در همان مجال كه يگانه شخصيّت بارز براى امارت ، حضرت امام صادق عليه السّلام بودند و همه و همه معترف بدان بودند ، حضرت از تحمّل اين عنوان اعتذار جستند ، و حاضر براى\r\n\r\n","description":"","footnote":"","page_name":" 259 ","page_number":33},
  {"content":"\r\n\r\nبيعت مردم به خلافت نشدند . هر چه اصرار و ابرام امَّت در مدينه و اهل حلّ و عقد افزون شد ، حضرت جِدّاً إباء و امتناع فرمودند و به هيچ وجه من الوجوه حاضر براى قبول بيعت نگرديدند .\r\nاز طرف ديگر عباسيّون در بغداد در همين مجال تردستى نموده ، و با عبدالله سفّاح بيعت كردند و او بر أريكهء خلافت تكيه زد و حضرت امام صادق عليه السّلام يكى از رعاياى وى به حساب آمد .\r\n\r\nچرا امام صادق عليه السّلام به كار حكومت نپرداخت\r\nعلّت إباء و امتناع حضرت از قبول خلافت با حائز بودن\r\nمقامات و درجات امامت و أعلميَّت امّت چه بوده است ؟ !\r\nدر اينجا ممكن است بعضى اشكال نمايند كه : به چه علّت حضرت از قبول بيعت امتناع ورزيدند ؟ ! به چه سبب امَّت بخت برگشته را به دست ديو شوم فراعنهء امَّت و جبَّاران ملّت سپردند ؟ ! به چه جهت از تحمل اين بار كه بار الهى بوده است ، شانه خالى كرده اند ؟ !\r\nاگر شرط امامت ، تنصيص از جانب رسول الله است ، ايشان به اتفاق جميع امَّت منصوص بوده‌اند . اگر شرط ، وصيّت امام پيشين است ، حضرت امام محمد باقر عليه السّلام وصيّت به امامتش فرموده بودند . اگر شرط أعلميّت است ، إجماعاً و اتّفاقاً آن حضرت أعلم امَّت بوده‌اند . وانگهى زمينه فراهم و ملَّت آمادهء قبول و پذيرش . امَّت اسلام در خراسان به نفع علويّون كاخ استبداد و بيدادگرى امويان را در هم فرو ريخته ، و با جنگهاى متوالى و مداوم شكست بر ناصيه شان نشسته است . يعنى يگانه دشمن خونخوار و سفّاك و تنها خصم ستيزه گر مستبد آنان « بنى امَيَّه » و خاندان و پيروان و شيعيانشان را از صفحهء روزگار برانداخته‌اند . بَه بَه چه موقعيّتى از اين بهتر ؟ چه وضعيّتى از اين مناسب‌تر ؟ چه امكاناتى از اين رساتر و آماده‌تر ؟\r\nاگر امام صادق عليه السّلام در اين موقع به مسند خلافت مىنشست ، و إحقاق حقوق ضايع شده و از ميان رفته را مىنمود بهتر نبود ؟ اگر به بسط عدل و داد امَّت اسلام را\r\n\r\n","description":"","footnote":"","page_name":" 260 ","page_number":34},
  {"content":"\r\n\r\nاز زير بار طغيان بيرون مىآورد ، بهتر نبود ؟ اگر به ضعفاء و مستمندان كه يك قرن است حقوقشان ضايع گرديده است رسيدگى مىكرد بهتر نبود ؟ اگر امَّت را از زير يوغ استعباد و بندگى و بردگى سلاطين جور بيرون مىكشيد ، و عنوان حُرِيَّت و آزادى به آنان عنايت مىنمود بهتر نبود ؟ اگر مسألهء جهاد را براساس جهاد رسول الله قرار مىداد و در آن روز تمام عالم را مسلمان مىنمود بهتر نبود ؟ و هَلُمَّ جَرّاً تا دلت مىخواهد از اين اگرها بشمار !\r\nجواب اين اشكالها و پاسخ اين سؤالها چندان مشكل نيست .\r\nاوَّلًا امام صادق عليه السّلام با وجود فهم و درايت و كياست و قدرت علم و ذكاء خويشتن قبول نفرمود ، نه آنكه سَطحى و بَدوى قبول نكند و سپس پشيمان گردد ، و تا آخر كه جنايات منصور را در برابر چشم خود ببيند بگويد : اى كاش قبول نموده بودم ، و تا اين سرحد امَّت را دچار مشكلات و آلام نمىساختم .\r\nحضرت تا پايان عمر خود بر همان قرار و اصل پا برجا بود ، و لحظه‌اى ديده نشد كه بر ما فات تأسّف خورد ، و آرزوى راحتى و گشايش خود را بنمايد ، با وجود آنكه مشكلات در عصر بنى عباس روز به روز به طور مضاعف بالا مىرفت ، و جنايات منصور از حدود نصابهاى ستمگران ، گذشته و پيوسته اوج مىگرفت .\r\nاين دليل ، دليل مهمّى است ، زيرا هر كارى را كه انسان انجام دهد اگر با چشم آخربين و مصلحت انديش غائى نبوده باشد ، هنگامى كه به آثار منفى آن مواجه مىگردد پشيمان مىشود و تأسّف مىخورد ، ولى كار صحيح هيچ وقت ندامت ندارد گرچه مشكلات و سختيهاى پى درآمد آن روز به روز زياد شود .\r\nدوم آنكه حضرت صادق عليه السّلام در ميان آن عصر و آن خصوصيّات و آن وضع مردم و امّت و آن امكانات و اقتضاءات بوده است ، ولى ما اينك شَبَحى از آن به چشممان مىخورد . او مىديد و ما مىشنويم . او در عين و شهود بود ، و ما در أثر و خبر . وَ الشَّاهِدُ يَرَى مَا لَا يَرَى الْغائبُ . « شخص حاضر و شاهد در حاقّ قضيّه و عين واقعه مىبيند چيزى را كه أبداً شخص غائب و دور نمىتواند ببيند . »\r\n\r\n","description":"","footnote":"","page_name":" 261 ","page_number":35},
  {"content":"\r\n\r\nبيرون گود زورخانه ايستاده‌اى و صدا مىزنى : لنْگَش كن ! !\r\nثالثاً حضرت به رأى العيان مىبيند كه : اگر بيعت را قبول كند آن طور نيست كه جهان اسلام در برابر وى خاضع و تسليم و مطيع باشند ، و فقط در انتظار يك فرمان او مدَّتها نشسته باشند .\r\nبلكه اوَّلًا گروه امويّون كه باقيمانده‌اند در هر گوشه و كنار جهان عَلَم مخالفت و جنگ را برافراشته ، و تا آخرين قطرهء خون خود را براى عدم اعتلاء حكومت او مىريزند .\r\nثانياً عبّاسيّون كه خود را بنى أعمام و وارثان پيامبر مىدانند ، با هزار و يك دليل قدم به عرصهء ظهور گذارده ، مدّعى وارثيّت محراب و منبر ، و سلاح و شمشير ، و عصا و پيكان ، و عَلَم و رايت مىگردند ، همانطور كه ديديم و در تواريخ و سِير خوانديم و در آثار و أخبار مشاهده نموديم كه با همين عناوين پانصد سال بر اريكهء خلافت نشستند ، و علويّون و بنى فاطمه را محكوم همين أباطيل و تُرَّهات مىنمودند ، و بيعت و امارت و حكومت غاصبانهء خود را مستند به براهين شاعرانه مىكردند . شُعرايشان بر اين منوال شعر مىسرودند و قصائد مىگفتند .\r\nعبّاسيّون تنها به اقامهء دليل و برهان اكتفا نمىكردند ، بلكه با سَيف و سِنان ، طغيان خود را ظاهر مىنمودند . در اين صورت حضرت بايد در تمام مدّت حيات كه باز معلوم نبود در كدام كارزارى شهيد گردد ، عمر و وقت و فرصت خود را در جنگها براى سركوبى معاندان و مخالفان سپرى كند .\r\nثالثاً بعضى از علويّين نيز كه دعوى امارت داشتند ، علم مخالفت بر مىافراشتند ؛ يا حضرت بايد با آنها هم جنگ نمايد ، و يا بايد بديشان مقام و مسندى از استاندارى ، و فرماندارى ولايات و بلاد ، و مقامات قضاوت ، و نماز جمعه و جماعت ، و تصدّى امور بيت المال و أمثالها را به عنوان حقّ السّكوت بذل كند و نثارشان نمايد .\r\nانتخاب صورت دوم براى ولىِّ خدا كه كارها را بر أساس حق بجاى مىآورد\r\n\r\n","description":"","footnote":"","page_name":" 262 ","page_number":36},
  {"content":"\r\n\r\nمتصوّر نيست ، و صورت اوَّل هم موجب قتل و كشتارهاى بى جا و اتلاف نفوس در غير مسير حقيقى است .\r\nاز همهء اينها كه بگذريم ، حضرت يك مأموريّت الهى خاصّى دارند كه احياى شريعت مندرسه مىباشد . اگر بالفرض تمام دشمنان و مخالفان ولايت را سركوب و منكوب نمودند ، و بر مقرِّ امارت مستقر گرديدند ، تازه نهايت كارى را كه مىتوانند انجام دهند رسيدگى به امور عامّه ، فصل خصومتها و رفع منازعات شخصيّه ، و امر و فتوى براى حلال و حرام مردم مىباشد . امَّا تحقيقاً آن مسألهء به داد شريعت فرسوده و آئين واژگون گرديده رسيدن ، به زمين مىماند . چرا كه همانطور كه ذكر شد آن نياز مبرم به ساليان دراز درس و تعليم و تربيت شاگرد و بحث و نقد و حلّ و إبرام دارد . فلهذا اين موجب شد كه حضرت تشمير ذيل نموده ، كمر براى آن امر خطير ببندند ، و تمام ساعات و لحظات خود را در آن مدت مديد صرف مدرسهء علم و فهم و بيان و قلم بفرمايند .\r\nاين امر از جهت اهميّت قابل مقايسه با امر خلافت نمىباشد ، و در درجهء والائى از اهميّت قرار دارد . حضرت كاملًا خود را بر سر دو راهى مشاهده كردند : قبول خلافت و رسيدگى به امور ولايت مردم ، و ردّ بيعت و رسيدگى به زنده كردن اسلام فرسوده و خراب شده . و شِقِّ دوم را انتخاب نمودند ، زيرا كه آن در رتبهء اصل نبوّت رسول اكرم صلّى الله عليه و آله ، و امامت أميرالمؤمنين عليه السّلام و شهادت سيّدالشهداء عليه السّلام حائز عظمت بود . شِقِّ دوم حيات روح نبوّت و ولايت و سِرِّ شهادت را نويد مىداد ، گرچه مستلزم مشقّات طاقت فرسا و از دست دادن حقوق ظاهريّه و امارت دنيويّه بوده است . امَّا آيا مىدانيد : تحمَّل اين گونه زحمتها و رنجها بالأخره در مسير زحمتها و رنجهاى رسول اكرم و أميرالمؤمنين است ، و از دست دادن عناوين خلافت و امارت براى وى ، در برابر حفظ آن امر عظيم به نظر امام حق‌ّبين و واقع نگر ناچيز مىباشد ؟ !\r\nحضرت شقِّ دوم را اختيار فرمود ، و براى برقرارى اين امر گرانقدر يكسره از\r\n\r\n","description":"","footnote":"","page_name":" 263 ","page_number":37},
  {"content":"\r\n\r\nقبول خلافت و امارت دست شست ، و از نزديكى به دستگاه فرماندهى هم به شدّت تَأبِّى نمود ، و چنان از حكومت و امارت بيرون رفت كه گوئى أبداً چنين لغتى در قاموس وجود او نيامده است و خداوند به وى شأنيّت آن مقام را هم عطا نفرموده است تا عند المصلحه به فعليّت برساند . باغى در مدينه داشت واسع براى پذيرائى وفود و واردين و محلّ تدريس جالسين و اهل سؤال كه از نواحى متفاوته به محضر أنورش حضور مىيافته‌اند . و شبانه روز خود را براى مسائل علمى و مباحثات علمى و مناظرات علمى و همه گونه تحقيقات علمى وقف فرمود تا بتواند از عهدهء أعْباء مسؤوليّت عظيم و ارائهء دين راستين برآيد ، و آبشخوارى به سوى شريعهء ماء فرات و گواراى فهم آيات قرآنيّه و سنَّت نبويّه در پيش راه مردم گم گشته قرار دهد . اين آبشخوار عبارت است از مذهب جعفرى ، سلام الله على موجده و الذَّاهب إليه .\r\nبه قدرى اين عمل ، مهم و خطير و داراى جوانب و اطراف به نظر آمد كه حضرت در مدت سى سال تمام غير از اوقاتى كه به عراق آمده‌اند بدان اشتغال داشته‌اند ، مضافاً به آنكه در مدّت سفرهاى خارج از مدينه نيز اشتغالات علمى حضرت بر همان اساس بوده است .\r\nبا تربيت چهار هزار شاگرد در فنون مختلفه ، و نگاشته شدن چهارصد تأليف از چهارصد مؤلِّف در اصول مختلفه ، و با بيان شرح و تفصيل و تفسير ، و بيان تأويل حقايق آيات و واقعيّت سنَّت ، حضرت صادق عليه السّلام به منظور خويشتن نائل گشت . با إرائهء احكام مستدلّ و قوانين صحيحه ، راه جور و اعتساف دربار خلفا و درباريانشان را مسدود فرمود . و با فلسفهء الهيّه و حكمت عاليه و عرفان به عوالم غيب و تجرّد ، راه مردم چشم بسته و گوش بسته و مُهر بر دل نهاده را به سوى آسمانهاى ملكوت باز كرد . و راه عبوديّت را در برابر ربوبيّت حضرت حقّ عزّ اسمه نشان داد ، و مردم پس از دوران رسول خدا و آن اصحاب بيدار دل و شب‌زنده‌دارش الآن به صفوف عابدان در شب و عالمان در روز پيوسته‌اند ، و پس از أيَّام أميرالمؤمنين اينك با أمثال اصحاب زاهد و عابد و ناسك و سالك و عارف وى\r\n\r\n","description":"","footnote":"","page_name":" 264 ","page_number":38},
  {"content":"\r\n\r\nهمچون عثمان بن مظعون و ابن التَّيِّهان برخورد مىكنند .\r\nاينجاست كه بدون اختيار لسان براى درود به آن حضرت به حركت آمده توأماً با قلب و فكر ، هم زمزمه و بدين ترانه مترنّم مىباشد كه :  وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا  . « 1 »\r\n« مقام سلام و امن خداوندى براى اوست در روزى كه پا به جهان گذارد ، و در روزى كه رخت از اين جهان بر مىبندد ، و در روزى كه زنده در پيشگاه خداوندى مبعوث مىگردد » .\r\n\r\nسخن مترجم كتاب مغز متفكر جهان شيعه درباره مذهب جعفرى\r\nحضرت به قدرى در حفظ اوقات خويشتن ، و وظيفهء هر شاگرد را به قدر وسع و استعدادش از علوم دادن ، و در خود نباختگى و بدون جهت خود را به زندان و تبعيد و قتل و زجر نيفكندن ، اصرار داشت كه معلوم مىشود : تمام اين جهات براى حفظ عمر و تأمين قوا و عِدَّه و عُدَّه به جهت وصول بدان غايت عالى بوده است . زيرا معلوم است : اگر در اين ميان كشته مىشد ، و يا اموال او را تاراج مىنمودند ، و يا محل تدريس او را مىربودند ، ديگر سلسلهء تعليم و به دنبالش داستان احياء دين منقطع مىگشت . با وجود آنكه يك بار خانه‌اش را آتش زدند ، و اموالش را ربودند ، و بالأخره خودش را با سمّ كشتند . « 2 »\r\n\r\n\r\n","description":"","footnote":"\r\n( 1 ) آيه 15 از سورهء 19 : مريم .\r\n( 2 ) در كتاب « مغز متفكر جهان شيعه » كه در عجائب و غرائب از علوم حضرت امام جعفر صادق عليه السّلام بيست و پنج تن از أعلام كنگره از مركز مطالعات اسلامى استراسبورگ گرد آورده‌اند ، مترجم محترم آن در صدر كتاب چنين آورده است : چرا مذهب شيعه را جعفرى مىخوانند ؟ آنگاه در تفصيل آن گفته است : من مردى هستم مسلمان داراى مذهب اثنى عشرى ولى تا امروز نمىدانستم چرا مذهب شيعه را به اسم مذهب جعفرى خوانده‌اند . راجع به جعفر صادق امام ششم مذهب خود اطلاعى جز اين نداشتم كه او پسر امام محمد باقر عليه السّلام است و پدر امام موسى كاظم عليه السّلام . از تاريخ زندگى او به كلّى بى اطّلاع بودم و حدّاكثر مىدانستم در كجا متولّد شد و در كجا زندگى را بدرود گفت . اما نمىدانستم : در دورهء حيات چه گفت و چه كرد ؟ و به طريق اولى نمىدانستم : چرا مذهب شيعه را به اسم جعفرى مىخوانند ؟ مگر امام اول ما ، حضرت على بن\r\n","page_name":" 265 ","page_number":39},
  {"content":"\r\n\r\n\r\n\r\n","description":"","footnote":"\r\nأبيطالب عليه السّلام نيست ؟ و چرا مذهب ما را مذهب علوى نخوانده‌اند و مذهب جعفرى ناميده اند ؟ وقتى كتاب « امام حسين و ايران » را در مجلّهء خواندنيها مىنوشتم و در قبال عظمت و خلوص فداكارى حسين بن على عليه السّلام سر تعظيم فرود مىآوردم از خود مىپرسيدم : آيا شايسته نبود به پاس فداكارى حسين بن على عليه السّلام مذهب شيعه به اسم مذهب حسينى خوانده شود ؟ تا اينكه رساله‌اى از انتشارات مركز مطالعات اسلامى در استراسبورگ به دستم رسيد كه راجع به امام جعفر صادق عليه السّلام امام ششم ما بود ، و بعد از خواندن آن رساله بر من معلوم شد : چرا بين أئمّهء دوازده گانهء ما حضرت امام جعفر صادق عليه السلام آن قدر برجسته شد كه نام او را روى مذهب شيعه نهادند و آن مذهب را جعفرى خواندند . ممكن است كه خوانندهء محترم به من بگويد كه نشناختن امام جعفر صادق از طرف تو ، ناشى از قصور و كاهلى خودت مىباشد و اگر تو كتاب « بحار » تأليف مجلسى و كتاب « وفيات الأعيان » تأليف ابن خلّكان و كتاب « وافى » تأليف ملا محسن فيض و كتاب « كافى » تأليف كلينى و يا كتاب « ناسخ التواريخ » تأليف لسان الملك سپهر را مىخواندى امام ششم شيعيان را به خوبى مىشناختى ! در جواب عرض مىكنم كه من بعضى از كتب را كه راجع به امام جعفر صادق نوشته شده خوانده‌ام و ديدم در اكثر آنها از اعجاز و مناقب امام ششم ، صفحات زياد وجود دارد ولى ننوشته‌اند : چرا مذهب شيعه به اسم مذهب جعفرى خوانده مىشود ؟ ليكن رساله‌اى كه مركز مطالعات استراسبورگ منتشر كرده اين موضوع را براى من روشن و ديدگان نابيناى مرا بينا نمود و به همين جهت در صدد برآمدم آنچه را كه در همين رساله نوشته شده بسط بدهم و به قدر توانائى خود امام ششم را بر مبناى تاريخ به نسل جوان ايران بشناسانم . چون از علماى مذهبى گذشته تصوّر نمىكنم كسى از افراد عادى بداند كه امام جعفر صادق عليه السّلام چگونه مذهب شيعه را از نابودى نجات داد ، و به طور حتم اگر او نبود امروز مذهب شيعه يا لاأقلّ شيعهء دوازده امامى و هفت امامى وجود نمىداشت . و حق‌ّشناسى نسبت به آن مرد بزرگ و دانشمند هم اقتضا دارد كه او را به كسانى كه وى را از نظر تاريخى و علمى و ايدئولوژى نمىشناسند بشناسانيم .\r\nاين بود گفتار مترجم محترم در عنوان كتاب و ليكن وجه تسميه‌اى كه ما به لطف خداوندى و تأييد ايزدى در اينجا راجع به مذهب جعفرى ذكر نموده‌ايم بسى عالىتر و گران‌سنگ‌تر از وجه تسميه‌اى است كه ايشان ذكر نموده‌اند . ما در اين كتاب مبيَّن ساختيم كه : حضرت امام جعفر صادق عليه السّلام با عقل متين و تقواى رصين و دور انديشى كامل دست از خلافت ظاهريّه برداشت و مدت سى سال با دربدرى و خون جگرى ، روح نبوّت و اساس ولايت و اصل حقيقت را كه از ميان برداشته شده بود ، در تشيّع كه روح نبوّت و اساس قرآن است تركيز داد . او با مكتب خود ،\r\n","page_name":" 266 ","page_number":40},
  {"content":"\r\n\r\nدرست به مثابهء سيّدالشّهداء عليه السّلام كه براى اجراى آن أمريّهء مهمّه چقدر حفظ قوا و استعداد مىنمود ! اصحاب و أرحام و اولاد خود را يكايك به نوبه مىفرستاد ، و به عالىترين طريقى شهيد مىگرديدند ، و خودش تا عصر روز عاشورا در دفاع از حريم اسلام زنده بماند ، و تا آخرين رمق حياتى خود را نگه داشت ، و قطرات خون را به هدر نمىداد . و گرنه براى وى كه كشته شدن امرى حتمى بود ، ممكن بود با يك يورش در اوَّل صبح ، و يا در شب عاشورا كشته گردد و خلاص شود . سخن در خلاص شدن و راحت شدن نيست . سخن در زنده ماندن ، و تا آخرين قوّه و قدرت را در دفاع از حريم إعمال نمودن مىباشد .\r\nوانگهى كه گفته است : قبول بيعت بر امام واجب الطّاعة واجب است ؟ ! لزوم و وجوب در صورتى مىباشد كه تمام امكانات و محاسن قبول جمع ، و اشكال و ايرادى به نظر وى در بيعت نيايد .\r\nامام شأنيّت و فعليّت مقام امارت را دارد ، چه مردم بپذيرند و يا نپذيرند ، چه بيعت بكنند و يا نكنند ، امَّا قبول بيعت متوقّف بر اقبال مردم ، و عدم محاذيرى است كه بايد در نزد امام مسلّم بوده باشد . بر مردم واجب است مانند طواف كعبه دور و اطراف امام را بگيرند ، نه آنكه كعبه به سراغ مردم آيد تا به دورش طواف\r\n\r\n\r\n","description":"","footnote":"\r\nروح رسول الله را جان تازه بخشيد ، او با دروس و تعليمات خود مبارزات مولاى متّقيان را حيات داد . او با دأب و دَيْدن خود قطرات خون اجدادش و جدّش سيّد الشّهداء را طراوت بخشيد . بدين جهت است كه نام تمام مذهب شيعيان من البدو الى الختم جعفرى نهاده شده است . فتأمّل و افهم يرشدك الله إلى صراطه و منهاجه . ما از كتاب « مغز متفكّر » تقدير مىكنيم و از زحمات مترجم گرامى كه از روى علاقه بدان دست زده‌اند بى نهايت سپاسگزاريم . و به خلاف بعضى كه در مقام تنقيد برآمده‌اند اين كتاب را مفيد و لازم مىدانيم غاية الأمر توقّع ما از يك مجمعى كه متشكّل از دانشمندان مسيحى مذهب است بيشتر از اين نبايد بوده باشد . مرحبا به آنان كه تا اين مقدار فضائل و مناقب امام ما را اقرار و اعتراف نموده‌اند . حالا اگر علم لَدُنِّى او را منكر شده‌اند فالجرم عليهم لا علينا . ما تمام اين علوم را لَدُنّى و ناشى از اطّلاع بر معدن حكمت و اسرار الهيّه مىشناسيم .\r\n","page_name":" 267 ","page_number":41},
  {"content":"\r\n\r\nنمايند .\r\n\r\nشرح برخوردهاى مهاجر و انصار با على عليه السّلام\r\nپس از ارتحال رسول اكرم صلّى الله عليه و آله كه صاحبان سقيفه بيعت را براى ابوبكر گرفتند ، چون بعداً عباس و أبوسفيان براى بيعت با أميرالمؤمنين عليه السّلام به حضورش آمدند ، حضرت قبول ننمودند .\r\nپس از كشتن عثمان كه مهاجرين و أنصار براى بيعت با آن حضرت متّفق الكلمة بوده‌اند ، و سيل مردم از هر جانب خانهء وى را در معرض هجوم و خطر افكنده بود ، باز حضرت از قبول بيعت امتناع مىداشتند تا سه روز سپرى گرديد . در پايان روز سوم كه مردم خسته شدند و در مدينه غوغائى بر پا بود ، و عمّار بن ياسر و مالك اشتر ، و محمد بن أبى بكر و نظائرهم واسطهء ميان حضرت و مردم بودند ، و حضرت جِدّاً امتناع مىكرد ، بالأخره مالك اشتر حضرت را تهديد كرد ، و كلامى بدين مضمون گفت كه : يا على اينك كه همهء اهل حلّ و عقد حتَّى طلحه و زبير حاضر براى بيعت با تو هستند ، اگر بيعت را ردّ كنى ، ديگر مجالى باقى نمانده است و مردم با يكى از اينان بيعت مىكنند ، و فردا نالهء تو از افعال آنان بلند خواهد شد ، و به دنبال ما مىآئى براى دفع ستم و ظلم ! الآن كه ما به دنبال تو آمده‌ايم ، بيعت را قبول كن تا فردا خودت درمانده نمانى !\r\nحضرت قبول نمودند ، و فردا همين طلحه و زبير عَلَم خلاف را برداشتند ، و جنگ جمل را در بصره به پا كردند ، و آن منتهى به جنگ صِفِّين گرديد ، و جنگ صِفِّين جنگ نهروان را زائيد ، و خوارج نهروان او را در محراب عبادت كشتند ، و در تمام مدت چهار سال و چند ماهى كه وى امام مسلمين بود پيوسته در گيرودار بود . چرا كه مردم به حق خود قانع نبودند ، و از وى توقّعات بيشترى داشتند . و على عليه السّلام مرد حقّ است و عنوان حقّ .\r\nحضرت امام جعفر صادق عليه السّلام نيز فرزند همين على است . مىداند : اگر بيعت را بپذيرد ، همين أطرافيانى كه به وى اصرار دارند فردا توقّعهاى نابجا دارند ، و حضرت هم كه مانند معاويه و منصور نيست تا بيت المال را مصروف مطامع شخصيّهء\r\n\r\n","description":"","footnote":"","page_name":" 268 ","page_number":42},
  {"content":"\r\n\r\nخود گرداند ، و يا به افراد ناأهل ، حكومت و ولايت دهد . لهذا همين طرفداران امروز و سنگ به سينه زنان وى ، در فردا از مخالفان و دشمنان خواهند بود .\r\nآيا تصدّى اين گونه خلافت بهتر است ، يا آن وظيفه و رسالتى را كه امام صادق بر عهدهء خويشتن نهاده است ؟ !\r\nحال كه اين مطالب مبيّن گرديد بايد در سير احوال ، و ترجمهء جريانهاى وارده ، و علوم مترشّحهء از آن حضرت بحث نمود . و اين ضمن چند بحث طى خواهد شد ، بحول الله و قوّته .\r\n\r\nشرح برخوردهاى منصور دوانيقى با امام صادق عليه السّلام\r\nبحث اول در تماسها و معارضه‌هاى منصور دوانيقى : عبدالله بن محمد بن على بن عبدالله بن عباس است ، و عباس عموى پيغمبر اكرم صلَّى الله عليه و آله و سلم مىباشد .\r\nمنصور برادر أبوالعباس سَفّاح : عبد الله بن محمد است . بنابراين نام هر دو برادر عبدالله و پدرشان محمد بوده است . أبوالعباس سفّاح بنا به نقل طبرى در هجدهم ربيع الآخر سنهء 132 هجريّه شاغل مقام خلافت شد ، و در كوفه بود . كوفيان با وى در اين تاريخ بيعت نمودند .\r\nطبرى اين قول را از هشام بن محمد ذكر مىكند ، « 1 » و ليكن در جاى ديگر مىگويد : واقدى گفته است : در جمادى الاولى سنهء 132 در مدينه با او بيعت كردند . « 2 »\r\nمحدِّث قمى رحمةالله آورده است كه : در شُرف زوال بنى اميّه جماعتى از بنى عباس از جمله : أبوالعباس سفّاح و برادران او : أبوجعفر منصور ، و ابراهيم بن محمد و عموى وى : صالح بن على ، و جماعتى از طالبيّين از جمله : عبدالله محض ، و دو پسرش : محمد و ابراهيم ، و برادر مادريش : محمد ديباج و غير ايشان در أبواءِ ( مدينه ) جمع شدند و اتّفاق كردند كه با يكى از پسران عبدالله محض بيعت كنند ، و جملگى با محمد بيعت نمودند . زيرا از خانوادهء رسالت شنيده بودند كه : مهدى\r\n\r\n\r\n","description":"","footnote":"\r\n( 1 ) « تاريخ الامم و الملوك » ، ابو جعفر محمد بن جرير طبرى طبع دار المعارف مصر و تحقيق محمد ابوالفضل ابراهيم ، ج 7 وقايع سنهء 132 به ترتيب ص 431 و ص 420 .\r\n( 2 ) همان مصدر .\r\n","page_name":" 269 ","page_number":43},
  {"content":"\r\n\r\nآل محمد همنام رسول الله است . « 1 » سپس فرستادند به دنبال حضرت صادق عليه السّلام و عبدالله بن محمد بن عمر بن على عليه السّلام كه از آنها بيعت بگيرند .\r\nحضرت صادق بيعت نكردند و گفتند : اين مهدى نيست . و اسم او كه محمد است شما را گول زده است . و به عبدالله محض گفتند : و اگر اين بيعت به جهت خروج و امر به معروف است پس چرا با تو بيعت نكنيم كه شيخ بنى هاشم هستى ؟ ! و ليكن عبدالله گفت : اين سخنان تو صحيح نيست و تو به جهت حسادت بيعت نمىكنى !\r\nحضرت برخاستند و دست بر پشت سفّاح زدند و گفتند : اين مرد خليفه مىشود و برادران او و اولادشان خليفه مىگردند ، و دست بر كتف عبدالله محض زده و گفتند : خلافت از آن تو و پسران تو نيست و هر دوى آنها كشته خواهند شد ، و به عبدالعزيز فرمود : صاحب رداى زرد ( منصور ) عبدالله را خواهد كشت و پسرش را كه محمد است نيز خواهد كشت .\r\nمنصور در سنهء 140 حج كرد و سپس وارد مدينه شد ، و عبدالله و بنىحسن و محمد ديباج را حبس كرد . « 2 »\r\n\r\nمنصور دوانيقى امان مؤكّد مىداد و مىكشت\r\nو أيضاً طبرى آورده است « 3 » أبوالعباس سفّاح در 13 ذىالحجهء 136 وفات كرد و خلافتش از روز مرگ مروان بن محمد چهار سال شد ، و خودش 33 ساله ، و يا 36 ساله ، و يا 28 ساله بمرد .\r\nو در همين سال أبوالعبّاس : عبدالله بن محمد ، براى برادرش أبوجعفر منصور\r\n\r\n\r\n","description":"","footnote":"\r\n( 1 ) رسول الله فرمودند : اسمه اسمى . و اما آنچه در بعضى از روايات آمده است كه : اسمه اسمى و اسم أبيه اسم أبى ! شايد ساختهء طرفداران همين محمد صاحب نفس زكيّه باشد زيرا كه او را به عنوان مهدى شناختند و اسم پدر او عبد الله همنام پدر رسول الله بود .\r\n( 2 ) « منتهى الآمال » ، طبع رحلى علميّهء اسلاميّه ، ج 1 ص 195 و « تتمّة المنتهى فى وقايع أيام الخلفاء » طبع سوم 1397 ص 180 .\r\n( 3 ) « تاريخ طبرى » ج 7 ، ص 468 تا 488 .\r\n","page_name":" 270 ","page_number":44},
  {"content":"\r\n\r\n( عبد الله بن محمد ) وصيّت و عهدنامه به خلافت بعد از خودش ، و بعد از منصور براى ابوجعفر عيسى بن موسى بن محمد بن على نوشت و آن را به عيسى داد . و در همين هنگام مردم با منصور بيعت كردند و وى را خليفه نام نهادند .\r\nو در سنهء 137 منصور ، أبومسلم سردار عظيم خراسانى را كه به وجودآورندهء خلافت و شوكتش بود ، غيلَةً كشت با آنكه نامه‌اى محبت‌آميز به دو نوشت و او را پناه داد و امان داد و دعوت كرد .\r\nأبومسلم به محض اينكه وارد مجلس منصور شد ، غلامان ريختند و وى را قطعه قطعه كردند . قتل وى به طور فَتْك ( ترور ) در ص 488 از ج 7 « تاريخ طبرى » موجود است . و سيوطى در « تاريخ الخلفاء » گويد : اوَّلين كارى را كه منصور در اوَّل خلافتش انجام داد ابومسلم خراسانى را كه صاحب تبليغ ، و مُمَهِّد مملكت عبّاسيّون بود بكشت . « 1 »\r\nو يزيد بن عمر بن هُبَيْرَه را كه امير عراقين بود ، امان داد و او را بكشت . داستان معن بن زائدهء شيبانى را كه با ابن هُبَيْره مخالطه و آميزش داشت ، و از جوادان و شجاعان روزگار بود و فرار زيركانه او را از بغداد از دهشت منصور ، محدّث قمّى ضمن داستان جالبى آورده است . « 2 »\r\nو عموى خودش : عبدالله بن على را أمان داد و بكشت . « 3 »\r\n\r\n\r\n","description":"","footnote":"\r\n( 1 ) « تاريخ الخلفاء » ، طبع چهارم ص 260 .\r\n( 2 ) « تتمّة المنتهى » ، ص 202 و ص 203 .\r\n( 3 ) مستشار عبد الحليم جندى در كتاب « الإمام جعفر الصّادق » ص 82 چنين آورده است : منصور عموى خود : عبدالله بن على را از سنهء 138 در خانه‌اى حبس كرد تا سقف آن بر وى فرود آيد و در سنهء 147 جان دهد . عبدالله عموى وى و امير لشكر پيروز او بر آخرين ملوك بنى اميّه در « يوم الزَّاب » بوده است و ليكن بر او خروج كرد و منصور سپاهى را به رياست ابو مسلم خراسانى فرستاد . عبدالله به دو برادرش : سليمان و عيسى پناه برد و آنان براى وى امان نامه‌اى كه ابن مقفّع آن را نوشت از منصور گرفتند و در آن امان نامه آمده است : و متى غدر أميرالمؤمنين بعمِّه\r\n","page_name":" 271 ","page_number":45},
  {"content":"\r\n\r\nدر نزد عرب وفاى به عهد از معظم‌ترين مسائل به شمار مىرود ، و چون به كسى امان دهند تا سرحدِّ جان خود ، براى حفظ و مصونيّت وى مقاومت مىنمايند . و اگر أحياناً كسى امان را بشكند تا أبد الدَّهر در تاريخ اقوام و أرحام او به زشتى و شناعت باقى مىماند . منصور دوانيقى به آسانى أمان مىداد ، و طرف مقابل براساس اين سنَّت سَنيّه كه در حفظ ذمّه و عهد او خواهد بود ، به نزد او مىآمد و منصور در همان برخورد اوَّل او را گردن مىزد .\r\nمنصور در نامه‌اى كه براى محمد نفس زكيّه پسر عبدالله محض مىنگارد ، و مفصّلًا امان و عهد و ذمّهء خود را در برابر خدا و رسول خدا مشغول مىبيند كه بدان عمل كند « 1 » محمد در پاسخ از جمله مىنويسد :\r\nأنَا أوْلَى بِالأمْرِ مِنْكَ وَ أوْفَى بِالْعَهْدِ ! لِانَّكَ أعْطَيْتَنِى مِنَ الْعَهْدِ وَ الامَانِ مَا أعْطَيْتَهُ رِجَالًا قَبْلِى ! فَأىُّ الامَانَاتِ تُعْطِينِى ؟ ! أمَانَ ابْنِ هُبَيْرَةَ ؟ ! أمْ أمَانَ عَمِّكَ عَبْدِ اللهِ بْنِ عَلِىٍّ ؟ ! أمْ أمَانَ أبِى مُسْلمٍ ؟ ! « 2 »\r\n« من در امر ولايت و امارتِ بر مردم مقدّم مىباشم بر تو ! و بر وفا كردن به عهد و ذمّه وفا كننده‌تر هستم از تو ! چرا كه تو ( با من بيعت نمودى و ) همان امان و عهدى را كه به مردانى قبل از من دادى ، به من دادى ! اينك كدام يك از أمانهايت را به من مىدهى ؟ ! آيا أمانى را كه به ابن هُبَيْره دادى ؟ ! يا أمانى را كه به عمويت عبد الله بن على دادى ؟ ! يا أمانى را كه به أبومسلم خراسانى دادى ؟ ! »\r\n\r\n\r\n","description":"","footnote":"\r\nفنساوه طوالق ، و دوابّه حبس ، و عبيده أحرار ، و المسلمون فى حلّ من بيعته . يعنى اگر اميرمؤمنان منصور به عمويش مكرى كند تمام زنهاى وى مطلّقه ، و چهارپايان او حبس در سبيل الله ، و غلامان او آزاد باشند و مسلمانان گرهء بيعت خود را با او گشاده يابند .\r\nو امّا ابو مسلم را منصور به زودى در قصرى مىطلبد بعد از امانى كه به او داده بود و در آن حال غلامان منصور مىريزند و در برابر او وى را مىكشند ، و امّا عبد الله بن مقفّع را والى منصور در سنهء 142 مىكشد ، و دل منصور شاد مىگردد .\r\n( 1 ) « تاريخ طبرى » ، طبع سابق ، ج 7 ، ص 566\r\n( 2 ) « تاريخ طبرى » ، طبع سابق ، ج 7 ، ص 568 .\r\n","page_name":" 272 ","page_number":46},
  {"content":"\r\n\r\n\r\nزندانى نمودن منصور ، بنى حسن را در زندان هاشميه\r\nطبرى آورده است كه : چون منصور در سنهء 140 حج كرد ، امر كرد به رياح « 1 » كه بنى حسن را مأخوذ دارد و براى اين امر خطير أبوالأزْهر مُهْرى را گسيل داشت .\r\nعبد الله بن حسن را زندان كرد ، و مدت سه سال در زندان بود ( تا جان داد ) . حسن بن حسن از شدت غم و اندوه بر برادرش عبدالله ، خضاب محاسنش به سپيدى مبدّل شد . و أبوجعفر منصور مىگفت : مَا فَعَلَتِ الْحَادَّةُ ؟ ! « چگونه شدّت مصيبت اثر خود را در چهره ظاهر مىكند ! »\r\nرياح به امر منصور ، حسن ( حسن مثلّث ) و ابراهيم ( ابراهيم غَمْر ) : دو پسران حسن بن حسن ، و حسن بن جعفر بن حسن بن حسن ، و سليمان و عبدالله : دو پسران داود بن حسن بن حسن ، و محمد و اسمعيل و اسحق : پسران ( ابراهيم غَمْر ) ابراهيم بن حسن بن حسن ، و عباس بن حسن ( حسن مثلّث ) بن حسن بن حسن بن على بن أبى طالب را مأخوذ داشت .\r\nعباس بن حسن را بر در خانه‌اش گرفتند . مادرش : عائشه دختر طلحة بن عُمَر بن عُبَيدالله بن مُعْمِر گفت : دَعُونِى أشُمَّهُ ! قَالُوا : لَا وَ اللهِ مَا كُنْتِ حَيَّةً فِى الدُّنْيَا !\r\n« واگذاريد مرا تا وى را ببويم ! گفتند : سوگند به خدا تا تو در دنيا زنده هستى امكان ندارد . »\r\n\r\n\r\n","description":"","footnote":"\r\n( 1 ) رياح بن عثمان مُرِّى والى مدينه بود از جانب منصور . مستشار عبد الحليم جندى در كتاب « الإمام جعفر الصّادق » ص 124 و ص 125 ضبط رياح بن عثمان را رباح با باء موحّده آورده است و گويد : در زمان امارت رباح بن عثمان بر مدينه ، لشگريان منصور بر منازل اهل البيت يورش بردند و مردانشان را از منازل به سوى زندانها بيرون كشيدند . و موكبهاى اهل بيت را در شوارع مدينه در حالى كه ايشان در غلّ و زنجير بودند و شكنجه آنها را لاغر نموده بود و روزهاى سخت آنان را فرسوده كرده بود عبور دادند . و پس از آن آنان را به سمت كوفه كوچ دادند تا در مكانى كه زندان بود به حبس ابدى سپرده شوند . و به طورى كه مسعودى در « مروج الذَّهب » ذكر كرده است در سردابى در زير زمين محبوس گرديدند كه شب را از روز باز نمىشناختند تا جائى كه اكثرشان بمردند . سپس سقف زندان را بر سرشان فرود آوردند تا آنان كه زنده بودند در زير پاره‌هاى سقف واريخته جان دادند . و زير همان شكسته‌هاى سقف مدفنشان گرديد ، بدون آنكه كسى كوچك‌ترين اعتنائى به آنها بنمايد .\r\n","page_name":" 273 ","page_number":47},
  {"content":"\r\n\r\nو ديگر على بن حسن ( پسر حسن مثلّث ) بن حسن بن حسن عابد را مأخوذ داشتند . أبوجعفر دوانيقى ، أيضاً با ايشان حبس كرد عبدالله بن حسن بن حسن برادر على را ( يعنى فرزند ديگر حسن مثلّث كه برادر على بوده است ) « 1 » .\r\nو حديث كرد براى من ابن زباله كه گفت : شنيدم از بعضى از علمائمان كه مىگفتند : مَا سَارَّ عَبْدُ اللهِ بْنُ حَسَنٍ أحَداً قَطُّ إلَّا فَتَلَهُ عَنْ رَأيِهِ . « 2 »\r\n« هيچ گاه عبدالله بن حسن با كسى به طور پنهانى سخن نگفت مگر آنكه او را از رأى خود برگردانيد . »\r\nأبوجعفر منصور در سنهء 144 نيز حج كرد ، رياح در رَبَذَه با او ملاقات نمود . رياح را از آنجا به مدينه بازگردانيد ، و امر كرد تا بنى حسن را از زندان مدينه به نزد او حاضر سازند ، و نيز امر نمود تا محمد بن عبدالله بن عمرو بن عثمان بن عَفَّان را كه برادر مادرى بنى حسن بود حاضر كنند .\r\nمادر ايشان جميعاً فاطمه دختر حسين بن على بن أبيطالب مىباشد .\r\nبنى حسن پس از آنكه سه سال در مدينه محبوس بودند ، حال به كوفه مىروند . منصور از ربذه به طرف كوفه حركت كرد ، و خود در محمل نشست و بنى حسن و محمد ديباج « 3 » را با أغلال و زنجيرها مقيّد كرد و در كاروانهاى بدون فراش و روپوش\r\n\r\n\r\n","description":"","footnote":"\r\n( 1 ) « تاريخ طبرى » طبع سابق ج 7 ص 537 .\r\n( 2 ) « تاريخ طبرى » طبع سابق ج 7 ص 539 .\r\n( 3 ) ديباج عربى ديبا مىباشد و آن ابريشم است . بدن محمد به قدرى سفيد و زيبا بود كه به مثابهء ابريشم تلألؤ داشت . مرحوم محدّث قمى در « منتهى الآمال » ج 1 ص 197 گويد : بدن محمد كه مانند سبيكهء سيم بود مانند زنگيان سياه شده بود و يك چشم او در اثر ضرب تازيانه از كاسهء چشم بيرون آمده بود . و در ص 199 گويد : منصور دوباره با محمد نفس زكيّه بيعت كرده بود يك بار در مسجد الحرام و بار ديگر در أبواء مدينه . و نيز گويد : گاهى محمد در شعاب جبال مخفى بود روزى كه در كوه رَضْوَى با امّ ولد خود و پسرى شيرخوار بود همين كه نگريست غلامى از جانب منصور براى طلب وى مىآيد و فرار كرد و امّ ولد او نيز فرار كرد ، آن طفل رضيع از دست ام ولد به زمين خورد و پاره پاره شد . و اين مطلب را ابو الفرج اصفهانى نقل كرده است . اقول : در « تاريخ طبرى » هم در ج 7 ص 535 از طبع چهارم ذكر نموده است و اضافه نموده است\r\n","page_name":" 274 ","page_number":48},
  {"content":"\r\n\r\nنشانده و با خود به كوفه برد ، و در حبس هاشميّه در قرب قنطره زندانى كرد . زندان آن‌قدر تاريك بود كه شب را از روز نمىشناختند و در اثر بوى تعفّن زندان بدنهايشان يكى پس از ديگرى ورم كرد و همگى در زندان جان سپردند . « 1 »\r\nزندان منصور چنان ظلمانى بود كه اوقات نماز را تشخيص نمىدادند مگر با قرائت أحزابى از قرآن كه على بن حسن ( پسر حسن مثلّث كه عابد ناميده مىشد ) قرائت مىنمود .\r\nعمر گفت : ابن عائشه براى من حديث كرد كه : گفت : من از مردى از هم‌پيمانان بنى دارم شنيدم كه مىگفت : من به بشير رحّال گفتم : علت سرعت تو بر خروج و ظهور بر عليه منصور چه بوده است ؟ !\r\nگفت : پس از آنكه عبدالله بن حسن را مأخوذ داشت به نزد من فرستاد . من به حضورش آمدم . روزى مرا امر كرد تا در اطاقى داخل شدم و ناگهان ديدم كه عبد الله بن حسن كشته بر روى زمين افتاده است . من از دهشت اين امر غشّ كردم و بر روى زمين بيفتادم . چون به هوش آمدم با خداى خود عهد بستم كه در اوَّلين زد و خوردى كه با شمشير ميان لشكريان منصور و ميان مخالفانش ردّ و بدل گردد من با آن گروهى باشم كه بر عليه او شمشير مىزنند . و به آن فرستاده‌اى كه از ناحيهء منصور با من آمده بود گفتم : آنچه را كه از من مشاهده نمودى به وى بازگو مكن ، زيرا كه اگر بفهمد مرا مىكشد .\r\nعمر گفت : من اين داستان را به هشام بن ابراهيم بن هشام بن راشد كه از اهل هَمَذان بود و خود از طرفداران بنى عباس بود حكايت كردم ، وى به خدا قسم ياد\r\n\r\n\r\n","description":"","footnote":"\r\nكه محمد در آن حال اين أبيات را انشاء كرد :\r\n منخرق السِّربال يشكو الوَجَى * تَنكُبُهُ أطرافُ مَرْوٍ حِدادْ\r\nشَرَّده الخوفُ فأزْرَى به * كَذاك مَنْ يَكْرَهُ حَرَّ الْجلادْ\r\nقد كان فى الموت له راحة * و الموتُ حتمٌ فى رقاب العبادْ \r\n( 1 ) « تاريخ طبرى » ، طبع سابق ج 7 ص 540 .\r\n","page_name":" 275 ","page_number":49},
  {"content":"\r\n\r\nكرد كه : منصور مستقيماً عبدالله را نكشته است و ليكن دسيسه كرده است تا كسى به عبدالله خبر دهد كه : محمد خروج كرد و كشته شد . با اين خبر قلب او پاره شد و بمرد .\r\nگفت : و عيسى بن عبدالله به من خبر داد كه : آنان كه در زندان باقى ماندند ( غير آنان كه كشته شدند ) آب مىطلبيدند و به آنها داده مىشد . و همگى بمردند مگر سليمان و عبدالله : دو پسران داود بن حسن بن حسن ، و اسحق و اسمعيل : دو پسران ابراهيم بن حسن بن حسن ، و جعفر بن حسن . و آنان كه از ايشان كشته شدند بعد از خروج محمد بوده است . « 1 »\r\n\r\nبرخورد منصور با محمد ديباج و شكنجهء او\r\nچون در رَبَذَه ، محبوسين از بنى حسن را به نزد منصور بردند ، كس فرستاد تا محمد ديباج را بياورند . چون محمد بر او وارد گشت ، پرسيد : به من خبر بده خبر آن دو نفر دروغگو را كه چه بجاى آورده اند ؟ ! ( منظور منصور محمد و ابراهيم پسران عبد الله بن حسن بودند . ) و محلّشان كجاست ؟ !\r\nگفت : قسم به خدا اى اميرمؤمنان من علمى بدانها ندارم ! منصور گفت : بايد حتماً خبر دهى !\r\nگفت : سوگند به خدا من راست مىگويم ، و من به تو گفتم كه جايشان را نمىدانم ! آرى پيش از امروز من محلّشان را مىدانستم ، و اما امروز قسم به خداوند كه أبداً من نمىدانم !\r\nمنصور فرمان داد تا بدن محمد را در حالى كه غلّ جامعهء آهنين از دست تا گردنش بود ، از لباس عريان كنند . چون محمد را لخت كردند صد شلّاق به وى زد . چون از تازيانه فارغ شد ، منصور دستور داد تا پيراهن قُوهى « 2 » را كه قبلًا بر تن محمد\r\n\r\n\r\n","description":"","footnote":"\r\n( 1 ) « تاريخ طبرى » ، طبع سابق ج 7 ص 549 .\r\n( 2 ) قُوهى : لباسى است سپيد رنگ كه منسوب است به قوهستان كه دهى است ميان نيشابور و هرات .\r\n","page_name":" 276 ","page_number":50},
  {"content":"\r\n\r\nبود اينك بر روى تازيانه‌ها بر تنش كنند و سپس وى را به نزد ما بياورند . « 1 »\r\nقسم به خداوند نتوانسته بودند آن پيراهنى را كه بر روى آن شلّاق زده بودند ، از تنش بيرون كنند از جهت آنكه با خون به بدنش چسبيده بود ، تا بالأخره گوسپندى را بر او دوشيدند و پس از آن پيراهن را از تنش بدر آوردند ، آنگاه وى را مداوا و معالجه نمودند .\r\nأبوجعفر منصور گفت : ايشان را به عراق كوچ دهيد ! همگى را در زندان هاشميّهء بغداد بردند و حبس كردند .\r\nأوَّلين نفرى كه از آنها در زندان فوت كرد عبدالله بن حسن بود . زندانبان آمد و به بقيّه گفت : نزديكترين شما به او بيرون آيد ، و بر وى نماز گزارد . برادرش حسن بن حسن بن حسن بن على : بيرون شد و بر او نماز گزارد .\r\nپس از عبدالله ، برادر مادريش : محمد بن عبدالله بن عَمْرو بن عثمان وفات كرد . منصور سرش را بريد و با جماعتى از شيعيان به خراسان ارسال داشت . و در محلّات و قراء خراسان گردش داد . و حاملين سر قسم به خدا مىخوردند كه : اين سر محمد بن عبدالله بن فاطمه بنت رسول الله صلّى الله عليه و آله است و مقصودشان آن بود كه : اين سر محمد بن عبدالله بن حسن مىباشد : آن كه خروج او را بر عليه ابوجعفر منصور در روايت يافته بودند . « 2 »\r\nاز جمله كسانى كه بر عليه منصور فتوى داد تا مردم با محمد خروج نمايند مالك بن أنس بود . و چون به او گفتند : ما در ذمّهء خود بيعت با ابوجعفر منصور را نهاده‌ايم ، در پاسخ گفت : إنَّمَا بَايَعْتُمْ مُكْرَهِينَ وَ لَيْسَ عَلَى كُلِّ مُكْرَهٍ يَمِينٌ ! « 3 »\r\n« بيعتى كه شما با منصور كرده‌ايد از روى اكراه بوده است ، و قَسَمى را كه شخص مُكْرَه مىخورد ، از درجهء اعتبار ساقط مىباشد . »\r\n\r\n\r\n","description":"","footnote":"\r\n( 1 ) گويندهء اين كلام عبد الرحمن ابن أبى الموالى مىباشد .\r\n( 2 ) « تاريخ طبرى » ، طبع سابق ج 7 ص 551 .\r\n( 3 ) « تاريخ طبرى » ، طبع سابق ج 7 ص 560 .\r\n","page_name":" 277 ","page_number":51},
  {"content":"\r\n\r\nمردم بر اثر فتواى مالك براى بيعت با محمد شتاب نمودند ، و اما مالك خودش در خانه‌اش بماند\r\nمحدّث قمّى رحمةالله آورده است كه : محمد نفس زَكِيَّه در اوَّل ماه رجب سنهء 145 در مدينه خروج كرد ، و در أواسط رمضان در أحْجَارِ زَيْت مدينه مقتول شد ، و مدت ظهور تا مدت كشته شدنش ، دو ماه و هفده روز بود ، و چهل و پنج سال عمر داشت .\r\nو ابراهيم برادر وى در غُرِّهء شوّال و به قولى در رمضان سنهء 145 در بصره خروج كرد و سپس به دعوت اهل كوفه به جانب كوفه آمد ، و در بَاخَمْرى در أرض طَفّ شانزده فرسخى كوفه به قتل رسيد . « 1 » و قتلش در روز دوشنبهء ذىحجهء سنهء 145 واقع شد ، و عمرش 48 سال بود . سر او را منصور امر كرد تا به زندان هاشميّهء بغداد نزد پدرش عبدالله بردند . « 2 »\r\nملّا جلال الدّين سيوطى گويد : منصور از جهت هيبت و شجاعت و حزم و رأى و جبروت و بسيار اندوختن مال و ثروت ، يگانه فحل بنى عباس محسوب مىشد . او تارك لهو و لعب بود ، كامل العقل و در مشاركت علم و ادب زبردست و فقيه النَّفس بود . براى آنكه سرير حكومتش استقرار يابد خلق كثيرى را كشت . او أبوحنيفه را بر قضاوتش زد ، سپس او را حبس نمود و پس از ايامى بمرد . بعضى گفته‌اند : وى را با سمّ كشت ، به علت آنكه أبوحنيفه فتوى داده بود تا مردم بر له محمد و عليه منصور خروج كنند . منصور فصيح و بليغ و سخنران و سخن پرداز بود ، و براى سلطنت و امارت توانا ، و در نهايت بخل و حرص به اموال دنيا ؛ و بدين لحاظ بود كه او را به أبُوالدَّوانيق ملقّب كرده بودند ، چون از عُمّال و كارگران بر سر دانه‌ها و بر سر دانگها حساب مىكشيد و مؤاخذه مىنمود .\r\n\r\n\r\n","description":"","footnote":"\r\n( 1 ) سيوطى در « تاريخ الخلفاء » ص 261 گويد : در سنهء 145 خروج دو برادر : محمد و ابراهيم پسران عبدالله بن حسن بن حسن بن على بن أبيطالب صورت گرفت . منصور بر آن دو نفر ظفر يافت و آن دو را با جماعت كثيرى از آل البيت به قتل رسانيد . « فإنّا للّه و إنَّا إليه راجعونَ » .\r\n( 2 ) « منتهى الآمال » طبع رحلى علميهء اسلاميّه ، ج 1 به ترتيب ص 199 - 202 .\r\n","page_name":" 278 ","page_number":52},
  {"content":"\r\n\r\nمادرش كنيزى بود بَرْبَرى . و در سنهء 138 عبدالرحمن بن معاوية بن هشام بن عبد الملك بن مروان اموى أندلسى به أندلس وارد شد و بر آنجا استيلا يافت ، و مدت سلطنتش به درازا انجاميد ، و مملكت أندلس در دست اولاد وى تا پس از سنهء چهارصد باقى بماند ، و از اهل علم و عدل بود ، و مادرش بَرْبرى بود .\r\nأبو المظفّر أبيوردى گويد : مىگفته‌اند : سلطنت جهان را دو فرزند بربرى گرفته‌اند : منصور ، و عبد الرَّحمن بن معاويه . « 1 »\r\n\r\nمنصور اوّلين مولّد اختلاف ميان عباسيان و علويان\r\nتا زمان منصور بنى عباس و علويّين با هم متّحد و متّفق بودند ، و در مشكلات تشريك مساعى مىنمودند . همگى به عنوان أقوام و ارحام رسول اكرم طى طريق مىسپرده‌اند ، و فقط حزب مخالف و دشمن خصيم ايشان بنى اميّه بوده است كه در برابر بنى هاشم يك صفِّ مبارزه و جنگ و جدال و أسْر و نَهْب و قتل و ساير امور خصمانه را تشكيل مىداده است . اما منصور اين اتحاد بنى هاشم را از ميان برداشت ، و با كوششى بليغ ميان عباسيّون از آنها با علويّون تفرقه افكند ، و از اين به بعد علويّون مغلوب و منكوب شدند ، و عبّاسيّون داراى قدرت و سلطنت و شوكت جائرانه گرديدند ، و اين اختلاف در ميانشان در تمام دورهء پانصد سالهء خلافت بنى عباس باقى بماند . و اين نبود مگر به جهت روح استكبار و فرعونيّت و جبروتيّتى كه در منصور بود . در تاريخ مشاهده مىشود كه او پهلوان و سردار مؤسّس اين اختلاف به شمار آمده است .\r\nسيوطى گويد : منصور نخستين كسى بود كه ميان عباسيّون و علويّون ، ايجاد فتنه نمود . ايشان پيش از اين چيز واحدى بودند . منصور خلق كثيرى از علماء را كه با محمد و ابراهيم خروج كرده بودند و يا امر به خروج نموده بودند با طريق كشتن و شلَّاق زدن و غير ذلك آزار نمود . از ايشان است أبو حنيفه و عبد الحميد بن جعفر ، و ابن عَجْلان . . . .\r\n\r\n\r\n","description":"","footnote":"\r\n( 1 ) « تاريخ الخلفاء » طبع چهارم ص 259 و ص 260 .\r\n","page_name":" 279 ","page_number":53},
  {"content":"\r\n\r\nدر سنهء يكصد و سى و هفت منصور ، عموى خود را از ولايتعهدى خلع كرد . چون عبدالله سفَّاح مقام ولايتعهدى را پس از منصور به وى سپرده بود . عيسى بن موسى ولى عهد منصور همان كس است كه به خاطر منصور با دو برادر محمد و ابراهيم جنگيد و بر ايشان ظفر يافت . منصور در إزاى اين خدمت او بدين گونه وى را پاداش داد كه از روى اكراه و عدم ميلِ او او را خلع كرد ، و ولايتعهد را به پسرش مهدى واگذار نمود . « 1 »\r\nو در سنهء يكصد و پنجاه و هشت ، منصور به نائب خود در مكّه امر كرد تا سُفيان ثَوْرى و عَبَّاد بن كثير را حبس كند . و او آنها را به زندان افكند و مردم نگران بودند كه منصور آنها را به قتل برساند هنگامى كه وارد مكه براى انجام حج مىگردد . اما خداوند او را مهلت نداد تا با سلامت به مكه داخل شود بلكه در حال مرض وارد شد و مرد ، و خداوند شرِّ او را از آن دو نفر كفايت فرمود . وفات منصور در ذيحجّه تحقّق يافت و ميان حَجُون و بئر ميمون دفن شد . و در اين باره سَلْم الخاسِر گويد :\r\n قَفَلَ الْحَجِيجُ وَ خَلَّفُوا ابْنَ مُحَمَّدٍ * رَهْناً بِمَكَّةَ فِى الضَّريحِ الْمُلْحَدِ\r\nشَهِدُوا الْمَنَاسِكَ كُلَّهَا وَ إمَامُهُمْ * تَحْتَ الصَّفَائحِ مُحْرِماً لَمْ يَشْهَد « 2 » \r\n\r\nشدت حرص و بخل منصور دوانيقى\r\nو از جمله داستانهاى منصور در بُخل و خِسَّت نفس و رذالت طبع او داستانهائى است كه أيضاً سيوطى از ابن عساكر با سند خود از أبوجعفر منصور روايت مىكند كه : وى قبل از خلافت براى طلب علم مسافرت مىنموده است . در اين ميان كه به منزلى از منازل وارد مىگرديده است ، نگهبان دروازه به او مىگويد :\r\n\r\n\r\n","description":"","footnote":"\r\n( 1 ) « تاريخ الخلفاء » ص 261 .\r\n( 2 ) همين مصدر ص 262 و ص 263 . و معنى ابيات اين است : حاجيان همگى حج خود را انجام داده‌اند و از مكّه به خارج كوچ كردند اما پسر محمد را گرو قبر در لَحْد در پشت سر خود گذاردند . همگى مناسك را بجاى آوردند اما رئيسشان در زير قطعه سنگها در حال احرام بماند و نتوانست مشاهده مكّه را ادراك نمايد .\r\n","page_name":" 280 ","page_number":54},
  {"content":"\r\n\r\nزنْ دِرْهَمَيْنِ قَبْلَ أنْ تَدْخُلَ ! « دو درهم بده پيش از آنكه داخل گردى ! »\r\nمنصور مىگويد : دست از من بردار ، چون من مردى از بنى هاشم مىباشم !\r\nنگهبان مىگويد : دو درهم بده !\r\nمنصور مىگويد : دست از من بردار ، چون من از بنى أعمام پيغمبر مىباشم !\r\nنگهبان مىگويد : دو درهم بده !\r\nمنصور مىگويد : دست از من بردار ، چون من قارى كتاب الله مىباشم !\r\nنگهبان مىگويد : دو درهم بده !\r\nمنصور مىگويد : دست از من بردار ، چون من مردى هستم كه عالم به فقه و فرائض مىباشم !\r\nنگهبان مىگويد : دو درهم بده !\r\nمنصور مىگويد : چون امر مشكل شد ، به ناچار دو درهم دادم و داخل شدم .\r\nمنصور چون از اين سفر بازگشت مشغول شد به جمع مال و اندوختن يك دانگ يك دانگ از درهم تا به جائى كه به أبوالدَّوانيق لقب يافت . « 1 »\r\nو همچنين از ابن عساكر از يونس بن حبيب تخريج كرده است كه گفت : زياد بن عبدالله حارثى به منصور نامه‌اى نوشت و مطالبهء عطا و رزق بيشترى مىنمود ، و در كتابت خود طريق بلاغت را شديداً إعمال كرد . منصور در پاسخ نوشت : بى نيازى و بلاغت چون در كسى جمع گردند ، وى را به خودپسندى مىكشند ، و اميرمؤمنان از اين ناحيه بر تو نگران مىباشد . بنابراين به همان بلاغت اكتفا كن !\r\nو أيضاً از ابن عساكر از محمد بن سلام تخريج كرده است كه : كنيز منصور ديد لباس او پينه‌زده است . گفت : چگونه امكان دارد خليفه‌اى لباسش پينه‌دار باشد ؟ !\r\nمنصور گفت : واى بر تو ! آيا نشنيده‌اى گفتار ابن هَرْمَه را :\r\n قَدْ يُدْرِكُ الشَّرَفَ الْفَتَى وَ رِدَاؤُهُ * خَلِقٌ وَ جَيْبُ قَمِيصِهِ مَرْقُوعُ \r\n\r\n\r\n","description":"","footnote":"\r\n( 1 ) « تاريخ الخلفاء » ص 263 .\r\n","page_name":" 281 ","page_number":55},
  {"content":"\r\n\r\n« گهگاه مىشود كه جوانمرد به شرف مىرسد ، در صورتى كه رداى او كهنه و گريبان پيراهنش وصله خورده شده است . »\r\nو عسكرى در « اوائل » گفته است : بُخل منصور در ميان فرزندان عباس نظير بخل عبدالملك در بنى اميَّه بوده است . كسى وى را ديد كه پيرهنش پينه‌دار مىباشد ، گفت : سُبْحَانَ مَنِ ابْتَلَى أبَا جَعْفَرٍ بِالْفَقْرِ فِى مُلْكِهِ .\r\n« پاك و منزّه است آن كه أبوجعفر را در سلطنتش مبتلا به فقر كرده است . »\r\nوَ حَدَا بِهِ سَلْمَ الْحَادِى « 1 » و آنگاه براى منصور آواز « سَلْم الحادى » خواند .\r\nمنصور به قدرى به وَجْد و طرب درآمد كه نزديك بود از راحله‌اش بر زمين افتد . و به گويندهء اين سخن نصف درهم جايزه داد . آن مرد گفت : من اين تغنّى و مثال را براى هشام آوردم و وى به من ده هزار درهم جايزه داد !\r\nمنصور گفت : هشام را حقِّى نبوده است تا از بيت المال چنين جايزه‌اى دهد ! اى ربيع ! كسى را بگمار تا آن ده هزار درهم را از وى بگيرد !\r\nو پيوسته مراقب او بودند تا در ذهاب و اياب بدون عوض تغنّى كند . « 2 »\r\nو به عكسِ منصور ، مهدى پسرش ، مردى جواد و خوش خلق و ممدوح و رعيّت‌شناس بوده ، و بنا به گفتهء دميرى منصور در وقت مرگ شصت هزار هزار دينار ( شصت ميليون ) و صد هزار هزار درهم ( صد ميليون ) در خزائن داشت . مهدى آن اموال را بر مردم پخش كرد ، و نقل شده كه شاعرى را صد هزار درهم جايزه بداد . « 3 »\r\nمعلوم است كه لباس پينه‌اى پوشيدن منصور نه از كمال زهد اوست . بلكه او در\r\n\r\n\r\n","description":"","footnote":"\r\n( 1 ) در « أقرب الموارد » در مادّهء حدو گويد : حَدَا يَحْدُو حَدْواً و حُدَاءً ، يقال : « مَا أمْلَحَ حُدَاءَهُ » و - الإبِلَ و - بها : ساقها و غنّى لها فهو ( حادٍ ج حُدَاة ) و سَلَّام الحادى مَثَلٌ فى طَيِّب الحُدَاءِ قيل « اظمأوا الإبل شديداً ثمّ أوردوها الماءَ وَ وَقَفَ سلَّام من ورائها يحدو لها فانصرفت عن الماء اليه . »\r\n( 2 ) « تاريخ الخلفاء » طبع چهارم ، ص 267 .\r\n( 3 ) « تتمّة المنتهى » طبع سوم ص 205 .\r\n","page_name":" 282 ","page_number":56},
  {"content":"\r\n\r\nجلب اموال مردم و سرشار كردن بيت المال و خزانه ، آستين بالا زده بود ، و در ريختن خون مظلومان و بى گناهان از فراعنهء روزگار و جبّاران تاريخ قدم فرا نهاده بود . اندوختن شصت ميليون دينار طلا و يكصد ميليون درهم نقره رقمى است كه پياده كردن و پخش كردن ميان مردم نياز به محاسبگران چيره دست دارد .\r\nو أيضاً ابن عساكر از ربيع بن يونس كه حاجبش بود تخريج كرده است كه : من شنيدم از منصور كه مىگفت : خلفاء چهار نفرند : أبوبكر و عُمَر و عثمان و على ، و پادشاهان چهار نفرند : معاويه و عبد الملك و هشام و من .\r\nو أيضاً ابن عساكر از مالك بن انس تخريج نموده است كه گفت : من بر منصور وارد شدم . او به من گفت : أفضل مردم بعد از رسول خدا چه كسى بود ؟ ! من گفتم : أبوبكر و عُمَر ! او گفت : به حقيقت رسيدى ! اين است رأى اميرمؤمنان ، يعنى : من .\r\nو دورى وى از لهو و لعب نه للّه و فى الله بوده است بلكه مجالس شرب و تغنّى او با نديمانش نبوده است و در وراى پرده با فاصله انجام مىگرفته است .\r\nسيوطى با إسناد از صولى ، از اسحق موصلى روايت نموده است كه وى گفت : عادت منصور اين نبوده است كه شرب و غِناء را براى نُدَمائش ظاهر سازد ، بلكه دأبش اين بود كه مىنشست و ميان او و نديمانش پرده‌اى آويخته بود به طورى كه فاصلهء نديمان با پرده بيست ذراع ، و فاصلهء پرده با وى نيز بيست ذراع بوده است ( يعنى چهل ذراع كه تقريباً بيست متر است ) . و اوَّلين كس كه براى نديمانش به شرب و غِناء ظاهر شد از ميان خلفاى بنى عباس مهدى بود . « 1 »\r\nسيوطى مجدّداً و مؤكّداً عامل تفرقه ميان عباسيون و علويّون را منصور به شمار آورده است و از محمد بن على خراسانى حكايت كرده است كه : اوَّلين خليفه‌اى كه منجّمين را مقرّب ساخت و به احكام نجوم عمل كرد ، و اوَّلين خليفه‌اى كه كتب سريانى و پارسى را به عربى ترجمه كرد مثل كليله و دمنه ، و اقليدس ، و اوَّلين\r\n\r\n\r\n","description":"","footnote":"\r\n( 1 ) « تاريخ الخلفاء » ص 269 .\r\n","page_name":" 283 ","page_number":57},
  {"content":"\r\n\r\nخليفه‌اى كه در كارها و وظائف حكومتى عجم را بر عرب مقدم داشت و بعد از وى اين امر شدّت يافت تا رياست عرب و قيادت آن از ميان برچيده شد ، و اوَّلين خليفه‌اى كه ايقاع فتنه بين فرزندان عباس و فرزندان على نمود در حالى كه پيش از آن امرشان واحد بود ، منصور دوانيقى مىباشد . « 1 »\r\n\r\nاحضار بنى اميه امام صادق عليه السّلام را به شام\r\nآية الله شيخ محمّد حسين مظفّر گويد : حضرت امام جعفر صادق عليه السّلام با همعصر بودن با دو دولت مروانيّه و عباسيّه به ابتلائاتى دچار گشتند ، و از اين دو فرقه انحاء و اطوارى از تضييق و اذيّت را متحمّل شدند . چه بسيار وى را به تعب افكنده از دار هجرت به سوى فرعون زمانش بدون جرم و جنايتى كشاندند .\r\nآرى جرم او اين بود كه او صاحب خلافت و امامت حقّه مىباشد .\r\nيك بار او را به شام با پدرش حضرت امام محمد باقر عليه السّلام در ايام بنى مروان كشانيدند ، و به عراق مرَّات عديده‌اى بردند ، « 2 » در ايام پسرهاى عمويش : عباس .\r\n\r\n\r\n","description":"","footnote":"\r\n( 1 ) « تاريخ الخلفاء » ص 269 و ص 270 .\r\n( 2 ) در « مناقب » ابن شهرآشوب از طبع سنگى ج 1 ص 183 و ص 184 و از طبع حروفى ج 1 ص 261 در باب ميراث رسول الله صلّى الله عليه و آله از موسى به عبدالله بن حسن بن حسن و معتّب و مصادف كه دو غلام حضرت امام جعفر صادق عليه السّلام بوده‌اند در ضمن خبرى روايت مىكند كه وقتى كه هشام بن الوليد به مدينه وارد شد ، بنى عباس نزد او آمدند و از امام صادق عليه السلام شكايت كردند كه او ما تركِ ماهِر خصىّ را براى خود برداشته است و به ما از آن چيزى نداده است ، حضرت در اينجا خطبه‌اى خواندند و در آن از جمله آوردند كه : انَّ الله تعالى لمّا بعث رسول الله صلّى الله عليه و آله كان أبونا ابو طالب المواسى له بنفسه و النّاصر له ، و أبوكم العباس و أبو لهب يكذّبانه و يؤلّبان عليه شياطين الكفر و ابوكم يبغى له الغوائل و يقود إليه القبائل فى بدر و كان فى أوَّل رعيلها و صاحب خيلها و رجلها المُطعِم يومئذٍ و النّاصب الحرب له . ثمّ قال : فكان أبوكم طليقنا و عتيقنا ، و أسلم كارهاً تحت سيوفنا ، لم يهاجر إلى الله و رسوله هجرة قطّ ، فقطع الله ولايته منّا بقوله :  الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ  . فى كلام له ثمّ قال : هذا مولى لنا مات فحزنا تراثه إذ كان مولانا و لانّا ولد رسول الله صلّى الله عليه و آله و امُّنا فاطمة أحرزت ميراثه . علامهء مجلسى در « بحار الأنوار » اين حديث را در احوال امام جعفر صادق عليه السّلام ، از طبع حروفى ص 176 از ج 47 آورده است و در بيان خود گفته است : ألَّبْتُ الجيش : جَمَعتُهُ . و التأليب التّحريص ، و الرّعيل : القطعة من الخيل . و\r\n","page_name":" 284 ","page_number":58},
  {"content":"\r\n\r\nيك بار در عصر سَفَّاح به سوى حيره ، و چندين بار در عصر منصور به سوى حيره و كوفه و بغداد . « 1 »\r\n\r\nاحضار منصور امام صادق عليه السّلام را به حيره\r\nكلينى با سند متّصل خود از حضرت ابو عبدالله امام صادق عليه السّلام در زمان ابوالعباس سفّاح در هنگامى كه وى را به حيره آورده بودند روايت مىكند كه فرمود : من وارد بر او شدم در حالى كه مردم در روزه شك داشتند ، - و آن روز سوگند به خداوند از شهر رمضان بود - من بر او سلام كردم . او گفت : اى أبا عبدالله ! آيا امروز را روزه گرفته‌اى ؟ ! گفتم : نه ! و غذا در برابر او بود . گفت : پس نزديك بيا و تناول كن !\r\nحضرت فرمود : من نزديك شدم و غذا خوردم ، و به او گفتم : الصَّوْمُ مَعَكَ وَ الْفِطْرُ مَعَك . « روزه واجب است آن روزى را كه تو روزه مىدارى ! و خوردن روزه واجب است آن روزى را كه تو مىخورى ! »\r\nآن مرد راوى به حضرت عليه السّلام عرض كرد : تُفْطِرُ يَوْماً مِنْ شَهْرِ رَمَضَانَ ؟ ! « آيا تو روزى را كه مُسَلَّماً از شهر رمضان مىباشد روزهء خودت را مىشكنى و غذا مىخورى ؟ ! »\r\nحضرت فرمود : إى وَ اللهِ افْطِرُ يَوْماً مِنْ شَهْرِ رَمَضَانَ أحَبُّ إلَىَّ مِنْ أنْ يُضْرَبَ عُنُقِى . « 2 » « آرى سوگند به خدا اگر من يك روز روزهء ماه رمضان را بخورم ، نزد من\r\n\r\n\r\n","description":"","footnote":"\r\nعلامه شيخ محمّد حسين مظفر نيز در كتاب « الامام الصّادق » عليهم‌السلام 7 ج 2 ص 8 اين حديث را ضمن خطبه‌هاى حضرت ذكر كرده است و در ذيلش گفته است : امام صادق عليه السّلام شأنشان رفيع‌تر از آن بوده است كه به جهت مال ، هم موقف با بنى عباس شوند و ليكن گمان من آن است كه حضرت مىخواهند از بعضى از احوال عباس كه مجهول مانده بود پرده بردارند . چون عن‌قريب سلطنت و امارت بدانها مىرسيد و بايد مردم بدانند شأن مالكين رقابشان از اين به بعد چه مىباشد ؟ و اين كلمات با وجود اختصار آن براى تاريخ ، فوائد بسيارى را در بردارد و من گمان ندارم كه در تاريخ اين مواقف از عباس ذكر شده باشد !\r\n( 1 ) « تاريخ الشّيعة » ص 43 .\r\n( 2 ) « كافى » ، ج 3 ، ص 83 . و مجلسى در « بحار الأنوار » از « كافى » در ج 47 ص 210 از طبع حروفى نقل كرده است .\r\n","page_name":" 285 ","page_number":59},
  {"content":"\r\n\r\nپسنديده‌تر است از آنكه گردنم زده شود ! »\r\nو همچنين كلينى با سند دگر از حضرت روايت نموده است كه :\r\nقَالَ : دَخَلْتُ عَلَى أبِى الْعَبَّاسِ بِالْحِيرَةِ فَقَالَ : يَا أبَا عَبْدِ اللهِ ! مَا تَقُولُ فِى الصِّيَامِ الْيَوْمَ ؟ ! فَقُلْتُ : ذَاكَ إلَى الإمَامِ . إنْ صُمْتَ صُمْنَا ، وَ إنْ أفْطَرْتَ أفَطَرْنَا !\r\nفَقَالَ : يَا غُلَامُ عَلَىَّ بِالْمَائدَةِ فَأكَلْتُ مَعَهُ ، وَ أنَا أعْلَمُ وَ اللهِ أنَّهُ يَوْمٌ مِنْ يَوْمِ شَهْرِ رَمَضَانَ . فَكَانَ إفْطَارِى يَوْماً وَ قَضَاوُهُ أيْسَرَ عَلَىَّ مِنْ أنْ يُضْرَبَ عُنُقِى وَ لَا يُعْبَدُ اللهُ ! « 1 »\r\n« فرمود : من در حيره بر ابوالعباس سفَّاح وارد شدم . و او به من گفت : اى أبا عبدالله ! رأى شما دربارهء روزهء امروز چيست ؟ !\r\nمن گفتم : آن مربوط به امام مىباشد . اگر تو روزه را باقى بدارى ما نيز باقى مىداريم ، و اگر تو روزه را افطار نمائى ما نيز روزه را افطار مىنمائيم !\r\nابو العباس گفت : اى غلام ! براى من مائده را حاضر كن ! چون حاضر كرد من با او غذا خوردم - با وجود آنكه قسم به خدا يقين داشتم آن روز يك روز از ماه رمضان مىباشد - به علت آنكه افطار كردن يك روز از شهر رمضان را و قضا كردن آن را به يك روز ، براى من سهل‌تر است از آنكه گردنم زده شود و ديگر زنده نمانم تا خدا عبادت شود . »\r\n\r\nاحضار منصور امام صادق عليه السّلام را به مدينه و گفتگوى آن دو\r\nاحضار منصور امام صادق را از مدينه به\r\nقصر حَمْراء قبل از قتل محمد و ابراهيم\r\nاز كتاب « مُهَج الدَّعوات » سيد بن طاووس از كتاب عتيقى با سند متّصل به محمد بن ربيع حاجب روايت است كه روزى منصور در قُبَّة الْخَضْرَاء كه پيش از كشته شدن محمد و ابراهيم به آن قُبَّة الْحَمْرَاء مىگفتند نشست و روزى كه در آن مىنشست يَوْمُ الذَّبْح ( روز كشتار ) ناميده مىشد . و حضرت را از مدينه احضار كرده\r\n\r\n\r\n","description":"","footnote":"\r\n( 1 ) « فروع كافى » ، ج 3 ص 82 و « بحار الأنوار » طبع حروفى ج 47 ، ص 210 .\r\n","page_name":" 286 ","page_number":60},
  {"content":"\r\n\r\nبود . چون شب فرا رسيد و بيشترى از آن منقضى گرديد ، پدرم ربيع را فراخواند و گفت : اى ربيع تو موقعيّت و منزلتت را نزد من مىدانى . . . اينك به سوى جعفر بن محمد روانه شو ، و وى را با همان حال كه يافتى نزد من بياور ، و أبداً وضع او را تغيير مده !\r\nتا مىرسد به اينجا كه : محمد بن ربيع حضرت را با سر و پاى برهنه با پيراهنى و منديلى مىآورد .\r\nتا مىرسد به اينجا كه : چون نظر منصور به او افتاد گفت : وَ أنْتَ يَا جَعْفَرُ مَا تَدَعُ حَسَدَكَ وَ بَغْيَكَ وَ إفْسَادَكَ عَلَى أهْلِ هَذَا الْبَيْتِ مِنْ بَنِى عَبَّاسٍ . وَ مَا يَزْيِدُكَ اللهُ بِذَلِكَ إلَّا شِدَّةَ حَسَدٍ وَ نَكَدٍ مَا تَبْلُغُ بِهِ مَا تَقْدِرُهُ !\r\n« و تو اى جعفر دست از حسد و ستم و افسادت بر اهل اين بيت از بنى عباس بر نمىدارى ، و خداوند در نتيجه به تو چيزى را نمىافزايد مگر شدَّت حسد و عسر معيشت و كمى خيرات به قدرى كه توان آن را داشته باشى ! »\r\nحضرت فرمود : و الله اى اميرمؤمنان من هرگز از اين مقوله كارى را انجام نداده‌ام ، و من در حكومت بنى اميّه كه تو مىدانى شديدترين دشمنان ما و شما از ميان خلايق بوده‌اند چنين كارهائى را انجام نداده‌ام تا چه رسد به تو اى اميرمؤمنان !\r\nتا مىرسد به اينجا كه : منصور از زير وساده‌اش مجموعهء نامه‌هائى را بيرون آورد و به سوى حضرت پرتاب كرد و گفت : اين است نامه‌هاى تو به اهل خراسان كه ايشان را به نقض بيعت من ، و بيعت با خودت فراخوانده‌اى !\r\nحضرت فرمود : و الله اى اميرمؤمنان من اين كار را نكرده‌ام ، و اين كار را جائز نمىدانم ، و مذهب من چنين نمىباشد . آنگاه از عمر من به قدرى سپرى گرديده است كه از اين گونه اعمال ناتوان هستم !\r\nتا مىرسد به اينجا كه : منصور مىگويد : اى جعفر خجلت نمىكشى با اين موهاى سپيد ، و با اين نَسَب به باطل سخن گوئى ! و وحدت مسلمين را پاره كنى ! تو اراده دارى خونها بريزى ، و در ميان رعيّت و زمامداران طرح فتنه بيفكنى !\r\n\r\n","description":"","footnote":"","page_name":" 287 ","page_number":61},
  {"content":"\r\n\r\nحضرت فرمود : و الله اى اميرمؤمنان من اين كارها را انجام نداده‌ام ! اينها نامه‌هاى من نيست ، و اينها خطِّ من نمىباشد ، و اين مُهر مُهر من نيست !\r\nتا مىرسد به اينجا كه : منصور مىگويد : اى ربيع آن صندوق غاليه را بياور ! چون ربيع آورد ، به او گفت : دستت را در آن غاليه و عطر نفيس فرو ببر ، و محاسن جعفر را كه سپيد است از غاليه سياه گردان ! و وى را بر راحت‌ترين مركب من بنشان ، و ده هزار درهم به او عطا نما ، و تا منزلش او را بدرقه كن با احترام و اكرام ، و وى را مخيّر گردان كه اگر ميل دارد نزد ما مُكَرَّماً بماند ، و اگر ميل دارد به سوى مدينهء جدّش رسول اكرم صلّى الله عليه و آله مراجعت كند .\r\n( البته اين گفتگوها و ردّ و بدلها بعد از سه مرتبه شمشير را به مقدارهاى متفاوت از غلاف بيرون كشيدن ، و ارادهء قتل حضرت بوده است كه چون حضرت با دعاهائى به خداوند متوسّل مىگردند ، خدا دفع شرِّ منصور را مىنمايد . )\r\nو سپس منصور به ربيع مىگويد : اى ربيع من در كشتن جعفر تأكيد و اصرارى هر چه تمام‌تر داشتم ، و اراده داشتم أبداً سخنى را از وى نپذيرم ! و عذرى را قبول ننمايم ، و موقعيّت و امر او با وجود آنكه از كسانى نمىباشد كه قيام به شمشير كند ، از موقعيّت و امر عبدالله بن حسن ، شديدتر و غليظتر است . و من اين حقيقت را از او و از پدران او از عصر بنى اميّه مىدانستم و پى برده بودم . اما در سه مرتبهء متفاوت مكاشفاتى كه از رسول خدا بر من ظاهر شد و دانستم كه : در صورت قتل او خودم دستخوش نيستى مىشوم و مرگ گريبان‌گيرم خواهد شد ، لهذا صرف نظر نمودم . منصور مفصّلًا آن سه رؤياى انكشافى را براى ربيع شرح مىدهد و مىگويد : اگر براى احدى بيان كنى جايگاهت ديار عدم خواهد بود . « 1 »\r\n\r\n\r\n","description":"","footnote":"\r\n( 1 ) « مُهَج الدَّعَوات » ص 192 ، و « بحار الأنوار » مجلسى ، « تاريخ الإمام جعفر الصادق عليه السّلام » از طبع حروفى ج 47 ص 195 تا ص 200 .\r\n","page_name":" 288 ","page_number":62},
  {"content":"\r\n\r\n\r\nگفتگوى منصور با امام صادق عليه السّلام و نرمش آن حضرت\r\nاحضار منصور حضرت را از مدينه\r\nبه كوفه بعد از قتل محمد و ابراهيم\r\nأبوالفرج اصفهانى با إسناد خود از يونس بن أبىيعقوب روايت كرده است كه گفت : جعفر بن محمد بن على - صلوات الله عليهم - از زبان مباركش به گوش من روايت كرده است كه : چون ابراهيم بن عبدالله بن حسن در بَاخَمْرَى « 1 » كشته گرديد ما را جميعاً از مدينه اخراج كردند به طورى كه يك طفل بالغ از ما در مدينه باقى نماند ، تا آنكه به كوفه وارد كردند ، ما مدّت يك ماه در كوفه درنگ داشتيم كه در هر لحظه به انتظار قتل بسر مىبرديم .\r\nپس از گذشت يك ماه ربيع حاجب به نزد ما آمد و گفت : اين جماعت علويّين كجا هستند ؟ ! دو نفر از شما كه صاحبان عقل و درايتند بر اميرمؤمنان وارد شوند .\r\nحضرت فرمود : من با حسن بن زيد داخل شديم . همين كه من در مقابل منصور قرار گرفتم ، به من گفت : تو هستى كه غيب مىدانى ؟ ! گفتم : غيب را جز خدا كسى نمىداند !\r\nمنصور گفت : تو هستى كه خراج دولت برايت جمع‌آورى و فرستاده مىگردد ؟ !\r\nمن گفتم : اى اميرمؤمنان ! خراج دولت به سوى تو جمع‌آورى شده و ارسال مىگردد ! منصور گفت : مىدانيد به چه سبب من شما را بدين جا خوانده‌ام ؟ !\r\nمن گفتم : نه !\r\nمنصور گفت : أرَدْتُ أنْ أهْدِمَ رِبَاعَكُمْ ، وَ اغَوِّرَ قَليبَكُمْ ، وَ أعْقِرَ نَخْلَكُمْ ، وَ انْزِلَكُمْ بِالشَّرَاةِ « 2 » لَا يَقْرَبُكُمْ أحَدٌ مِنْ أهْلِ الْحِجَازِ وَ أهْلِ الْعِرَاقِ ، فَإنَّهُمْ لَكُمْ مَفْسَدَةٌ !\r\n\r\n\r\n","description":"","footnote":"\r\n( 1 ) باخمرا با راء مهمله موضعى است بين كوفه و واسط كه به كوفه نزديكتر مىباشد . در آنجا قبر ابراهيم بن عبد الله بن حسن بن حسن است كه اصحاب منصور وى را كشتند . و دعبل بن على خزاعى او را قصد نموده است در شعرش :\r\n و قبرٌ بأرض الجوزجان محلّه * و قبرٌ بباخمرا لدى الغربات \r\n( 2 ) شراة با شين معجمه كوه بلندى است جلوتر از عسفان كه محل زندگى ميمونها مىباشد .\r\n","page_name":" 289 ","page_number":63},
  {"content":"\r\n\r\n« من تصميم گرفته‌ام تا خانه‌هاى شما را منهدم سازم ، و چاههاى شما را خشك كنم ، و نخلستانهاى شما را ريشه كن نمايم ، و شما را در « شَرَاة » منزل دهم به طورى كه يك نفر از اهل حجاز و اهل عراق نزديك شما نگردد چرا كه ايشان براى شما مفسده آفرينند ! »\r\nحضرت مىفرمايد : من گفتم : يَا أمِيرَ الْمُؤمِنينَ ! إنَّ سُلَيْمَانَ اعْطِىَ فَشَكَرَ ، وَ إنَّ أيُّوبَ ابْتُلِىَ فَصَبَرَ ، وَ إنَّ يُوسُفَ ظُلِمَ فَغَفَرَ ، وَ أنْتَ مِنْ ذَلِكَ النَّسْلِ ! « 1 »\r\n« اى پيشواى مؤمنان ! به سليمان پيغمبر سلطنت داده شد و او شكرانه‌اش را بجاى آورد ، و أيُّوب پيغمبر مبتلا شد و شكيبائى نمود ، و يوسف پيغمبر مورد ستم قرار گرفت و عفو نمود ، و تو از آن نسل هستى ! » منصور تبسّمى نموده گفت : براى من دوباره تكرار كن ! و من دوباره تكرار كردم .\r\nمنصور گفت : مِثْلُكَ فَلْيَكُنْ زَعِيمَ الْقَوْمِ ، وَ قَدْ عَفَوْتُ عَنْكُمْ وَ وَهَبْتُ لَكُمْ جُرْمَ أهْلِ الْبَصْرَةِ ! « مثل توئى شايسته است كه زعيم قوم باشد ، و من شما را عفو كردم و جرم اهل بصره را به شما بخشيدم ! » اينك براى من حديث كن آن حديثى را كه برايم بيان كردى از پدرت از پدرانش از رسول خدا صلّى الله عليه و آله !\r\nحضرت مىفرمايد : من گفتم : پدرم براى من حديث كرد از پدرانش از على از رسول الله صلّى الله عليه و آله كه فرمود : صِلَةُ الرَّحِمِ تَعْمُرُ الدِّيارَ ، وَ تُطيلُ الاعْمَارَ ، وَ تُكْثِرُ الْغُمَّارَ وَ إنْ كَانُوا كُفَّاراً . « صلهء رحم كردن شهرها را آباد و عمرها را طولانى و ساكنين خانه‌ها را زياد مىكند گرچه كافر باشند . »\r\n\r\n\r\n","description":"","footnote":"\r\nو أيضاً اسم ناحيه‌اى است در شام بين دمشق و مدينه ، در برخى از نواحى آن قريهء معروفى است به نام حميمه كه فرزندان على بن عبد الله بن عباس در عصر بنى مروان در آنجا زيست مىنموده‌اند .\r\n( 1 ) محمّد بن طلحة شافعى در كتاب « مطالب السَّئُول » طبع رحلى سنگى ص 82 مضمون اين حديث را با سند ديگر و با ذيلى از دعاى حضرت آورده است .\r\n","page_name":" 290 ","page_number":64},
  {"content":"\r\n\r\nمنصور گفت : آن حديث اين نبود .\r\nحضرت مىفرمايد : من گفتم : پدرم براى من حديث كرد از پدرانش ، از على از رسول الله صلّى الله عليه و آله كه فرمود : الارْحَامُ مُعَلَّقَةٌ بِالْعَرْشِ تُنَادِى : صِلْ مَنْ وَصَلَنِى ، وَ اقْطَعْ مَنْ قَطَعَنِى ! « رَحِمها بر عرش خدا آويزانند و مىگويند : خداوندا تو پيوند ده كسى را كه مرا پيوند داده است ، و ببُر كسى را كه مرا بريده است ! »\r\nمنصور گفت : آن حديث اين نبود !\r\nحضرت مىفرمايد : من گفتم : پدرم براى من حديث كرد از پدرانش از على از رسول الله صلّى الله عليه و آله و سلّم كه فرمود : إنَّ اللهَ عَزَّ وَ جَلَّ يَقُولُ : أنَا الرَّحْمَنُ خَلَقْتُ الرَّحِمَ وَ شَقَقْتُ لَهَا اسْماً مِنِ اسْمِى ، فَمَنَ وَصَلَهَا وَصَلْتُهُ ، وَ مَنْ قَطَعَهَا قَطَعْتُهُ .\r\n« به درستى كه خداوند عزّ وجلّ مىگويد : من رَحْمن مىباشم ، و رَحِمْ را من آفريده‌ام ، و براى آن اسمى از اسماء خودم را جدا نموده‌ام ، پس كسى كه رَحِم را صله كند من وى را صله مىكنم ، و كسى كه رَحِم را ببرد من او را مىبرم ! »\r\nمنصور گفت : آن حديث اين نبود !\r\nحضرت فرمود : من گفتم : پدرم حديث كرد مرا از پدرش از پدرانش از على از رسول الله صلّى الله عليه و آله كه : إنَّ مَلِكاً مِنْ مُلُوكِ الارْضِ كَانَ بَقِىَ مِنْ عُمُرِهِ ثَلَاثُ سِنِينَ فَوَصَلَ رَحِمَهُ فَجَعَلَهَا اللهُ ثَلَاثِينَ سَنَةً .\r\n« به درستى كه پادشاهى از پادشاهان روى زمين از عمرش سه سال باقى مانده بود ، چون صلهء رحم كرد خداوند عمرش را سى سال نمود . »\r\nمنصور گفت : مقصود من اين حديث بود . اينك به شهرى كه دوست دارى برو ! سوگند به خدا كه من دربارهء شما صلهء رحم نمودم !\r\nحضرت مىفرمايد : من گفتم : مدينه ! او ما را به مدينه فرستاد و خداوند كفايت\r\n\r\n","description":"","footnote":"","page_name":" 291 ","page_number":65},
  {"content":"\r\n\r\nكرد ما را از مؤونهء او . « 1 »\r\n\r\nامام صادق عليه السّلام همه گونه راه ستم را بر منصور مىبندد\r\nدر اين حديث مشاهده مىگردد كه : حضرت تمام اطراف و جوانب وجودى وى را ملاحظه نموده ، و چنان او را در برابر عواطف ميخكوب نموده‌اند كه أبداً راه مَفَرِّى جز تسليم در برابر حق براى وى نمىماند .\r\nمنصور خود را عالم و فقيه مىداند ، و اهل تفسير و حديث به حساب مىآورد ، و در تيزى هوش و ذكاوت و سرعت انتقال فهم بدون شك از نوادر روزگار مىباشد .\r\nحضرت با اين عبارات كوتاه به او مىفهمانند كه : تو كه ادّعاى علم و تقوى و زهد دارى ، و به نيابت رسول اكرم شاغل اين منصب گرديده‌اى ، و به عنوان خلافت الهيّه بر اين مسند تكيه نموده‌اى ، آخر لحظه‌اى به خود بيا و بنگر كه : از اسلاف تو يكى سليمان بوده است كه قدرت و عظمتش چنان بود كه جِنّ و انس را در تسخير خود داشت ، و باد به امر وى حركت مىنمود . با آن قدرت و شوكت ناسپاسى نكرد ، و هر چيز را در موقع و موضع خود به كار برد كه عين عدالت بود . تو با آنكه نه قدرتت و نه علمت به قدر سليمان نمىباشد اگر با ما چنان معامله‌اى را انجام دهى و يا با اهل بصره چنان عمل نمائى ، بدون جرم و جنايتى ، از شدت شوكت و سلطنتت سوء استفاده كرده‌اى ، و بجاى سپاس ناسپاس بوده‌اى ! و افرادى بدون گناه را عقوبت كرده‌اى !\r\nو بنگر كه : يوسف كه مورد ظلم و تعدّى قرار گرفت ، و در چاه برادران زندانى شد ، عاقبت چون قدرت يافت ، و برادران بيچاره را در مقابل خود ذليل ديد ، قلم عفو عمومى و اطلاقى بر جميعشان كشيد ، و با نداى قرآنى  لا تَثْرِيبَ عَلَيْكُمُ الْيَوْمَ \r\n\r\n\r\n","description":"","footnote":"\r\n( 1 ) « مقاتل الطالبيّين » ، ص 450 و « بحار الأنوار » طبع حروفى ج 47 ، ص 211 و ص 212 . و همين مضمون از روايت را در « بحار الانوار » ج 47 ص 187 و ص 188 علامهء مجلسى با سند ديگر از « غوالى اللئالى » روايت نموده است . و در صدر آن حضرت امام جعفر صادق عليه السّلام مىفرمايد : منصور علماى مدينه را طلب كرد چون ما به وى رسيديم ربيع حاجب بيرون شد و گفت : دو نفر از شما بر اميرمؤمنان وارد شوند ! من با عبد الله بن حسن وارد شديم .\r\n","page_name":" 292 ","page_number":66},
  {"content":"\r\n\r\n يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ  « 1 » صلاى مكرمت و مجد و بزرگواريش را تا جهان پايدار است بر افق نيلگون آسمان شرف و فضيلت رساند و بر آنجا نگاشت .\r\nو بنگر كه : ايُّوب كه مبتلا به آن شدائد شد به طورى كه شدّت گرفتارى و ابتلائات وى را قرآن براى ما بازگو مىكند ، صبر كرد و نگذاشت جام شكيبائيش لبريز گردد ، و لب به ناسپاسى بگشايد .\r\nاى منصور ! حالِ تو در واقع از يكى از سه امر بيرون نخواهد بود : يا مانند سليمان هستى كه بايد شكرانهء سلطنت و حكومتت بخشايش باشد ، و يا مانند ايّوب هستى كه با وجود ابتلائات بايد صبر كنى و شكيبائى پيشه سازى و زبان به ناسزا و دشنام و ممنوعيّت محرومان فرانگشائى ، و يا مانند يوسف هستى كه با وجود ظلم مسلَّم و ستم محقَّق از برادران خود همهء آنها را عفو كرد . حالت تو و موقعيّت تو يكى از اين سه حالت مىباشد ، به هر كدام كه مىخواهى عمل كن !\r\nاين گونه برخوردها و كلمات حضرت است كه آن ديو شوم و مستكبر و جبَّار را فرو مىنشاند .\r\nاين گونه كلمات را بايد از معجزات حضرت محسوب داشت ، ديگر شما دنبال چه معجزه‌اى مىگرديد ؟ !\r\nاين‌گونه نَفْسهاى ملكوتى را بايد نشانهء امامت و أعلميّت و فقاهت دانست ، به طورى كه خود منصور اعتراف مىكند كه : بايد صاحب اختيارى و حكومت و زعامت امَّت با تو باشد .\r\nو اگر أحياناً حضرت آن گونه تحمّل ولائى را نداشتند ، ممكن بود با يك كلمهء پاسخ ، منصور را به خشم آورند ، و آن بيدادگر فتّاك هتّاك را بر جان خود و مردم بدون جهت راه دهند تا هر جنايتى را كه مىخواهد بنمايد .\r\n\r\n\r\n","description":"","footnote":"\r\n( 1 ) آيه 92 ، از سورهء 12 : يوسف . گفتار حضرت يوسف - على نبيّنا و آله و عليه الصّلاة و السّلام - است هنگام عفو برادرانش در مصر : « امروز بر شما ملامتى و تقبيحى نيست ، خداوند شما را مورد مغفرتش قرار مىدهد و او از همهء رحمت‌آورندگان مورد اختيار است » .\r\n","page_name":" 293 ","page_number":67},
  {"content":"\r\n\r\n\r\nشرح برخورد ديگرى از منصور با امام صادق عليه السّلام\r\nمجلسى - رضوان الله عليه - در « بحار الأنوار » اين عبارت حضرت را با هشت سند مختلف ذكر كرده است كه در مضامين آن روايات نيز كم و بيش اختلافى به چشم مىخورد ، ولى از قرائن معلوم مىشود : يك واقعه بوده است ، و روات به واسطهء جواز نقل روايت به معنى به أنحاء مختلفى با عبارات متفاوتى همان امر واحد را بيان نموده‌اند . زيرا از ادب و فصاحت و بلاغت حضرت امام جعفر صادق عليه السّلام بعيد به نظر مىرسد بدين گونه پاسخ وُحْدانى در دو مرتبه يا مرَّات عديده ، جوابگوى منصور بوده باشند .\r\nسند ديگر سندى است كه از « كشف الغُمَّة » از عبدالله بن أبى ليلى روايت كرده است كه او گفت : من با منصور در « رَبَذه » بودم كه منصور فرستاد در پى امام جعفر صادق عليه السّلام تا او را بياورند و أيضاً منصور مرا به نزد خود فراخواند . چون به نزديك در رسيدم شنيدم منصور مىگفت : عَجِّلُوا ! عَلَىَّ بِهِ ! قَتَلَنِىَ اللهُ إنْ لَمْ أقْتُلْهُ ، سَقَى اللهُ الارْضَ مِنْ دَمِى إنْ لَمْ أسْقِ الارْضَ مِنْ دَمِهِ !\r\n« بشتابيد ! او را به نزدم آوريد ! خدا مرا بكشد اگر من او را نكشم ! خدا زمين را از خون من بياشاماند اگر من زمين را از خون وى نياشامانم ! »\r\nمن از حاجب پرسيدم : منظور منصور كدام است ؟ ! گفت : جعفر بن محمد عليهما السلام .\r\nدر اين ميان ناگهان او را با جمعى از نگهبانان آوردند . همين كه نزديك در رسيد قبل از آنكه پرده بالا رود ، ديدم او را كه لبانش در هنگام بالا رفتن پرده آرام حركت مىكند . حضرت داخل شد .\r\nچون منصور نظرش بر وى افتاد گفت : مرحبا اى پسر عمو ! مرحبا اى پسر رسول خدا ! منصور همين طور او را اكرام مىكرد و بالا مىبرد تا او را در روى بالش خود نشانيد ، و طعام طلب كرد . من سر خود را بالا بردم كه بهتر به او نظر كنم ، ديدم از گوشت بزغاله لقمهء خنك بر دهانش مىگذارد ، و حوائجش را برآورده نمود ، و امر كرد او را تا باز گردد .\r\nابن أبى ليلى مىگويد : چون حضرت بيرون شد ، من به او گفتم : تو از موالات من\r\n\r\n","description":"","footnote":"","page_name":" 294 ","page_number":68},
  {"content":"\r\n\r\nبا شما مطَّلع مىباشى ، و به گرفتاريهاى من به واسطهء ورود من در دربار منصور نيز علم دارى ! من سخن منصور را در وقت دخول تو شنيدم ، اما به مجرّد آنكه به در رسيدى ، ديدم تو را كه لبانت در حركت است و شك ندارم كه چيزى مىگفته‌اى و ديدم عزَّت و حرمتى را كه منصور از تو بجاى نهاد ! اگر صلاح مىدانى آن را به من بياموزى تا هرگاه من نيز وارد بر او گردم آن را بگويم ، چقدر بجا و پسنديده مىباشد !\r\nحضرت فرمود : آرى ! من گفتم : مَا شَاءَ اللهُ ، لَا يَأتِى بِالْخَيْرِ إلَّا اللهُ ، مَا شَاءَ اللهُ ، مَا شَاءَ اللهُ ، لَا يَصْرِفُ السُّوءَ إلَّا اللهُ . مَا شَاءَ اللهُ ، مَا شَاءَ اللهُ ، كُلُّ نِعْمَةٍ فَمِنَ اللهِ ، مَا شَاءَ اللهُ ، لَا حَوْلَ وَ لَا قُوَّةَ إلَّا بِاللهِ . « 1 » « آنچه را كه خداوند اراده نمايد همان خواهد بود ، خير را نمىآورد مگر خداوند ، آنچه را كه خداوند اراده نمايد ، آنچه را كه خداوند اراده نمايد همان خواهد بود ، بدى را دفع نمىگرداند مگر خداوند ، آنچه را كه خداوند اراده نمايد ، آنچه را كه خداوند اراده نمايد همان خواهد بود . تمام نعمتها از خداوند مىباشد ، آنچه را كه خداوند اراده نمايد همان خواهد بود ، هيچ دگرگونى و هيچ قوّتى نيست مگر به خداوند . »\r\nو آبىّ گويد : ابوجعفر منصور به امام جعفر صادق عليه السّلام گفت :\r\nإنِّى قَد عَزَمْتُ عَلَى أنْ اخَرِّبَ الْمَدِينَةَ ، وَ لَا أدَعَ بِهَا نَافِخَ ضَرْمَةٍ ! « من تصميم گرفته‌ام تا اينكه شهر مدينه را خراب كنم و يك نفر را در آن كه بتواند در آتش فوت كند باقى نگذارم ! »\r\nحضرت فرمود : يَا أمِيرَ الْمُؤْمِنينَ ! لَا أجِدُ بُدّاً مِنَ النَّصَاحَةِ لَكَ فَاقْبَلْهَا إنْ شِئْتَ أو لَا ! « اى اميرمؤمنان ! من هيچ چاره‌اى نمىبينم مگر آنكه تو را نصيحت نمايم خواه بپذيرى يا نپذيرى ! »\r\nمنصور گفت : بگو !\r\n\r\n\r\n","description":"","footnote":"\r\n( 1 ) « كشف الغمّة » ج 2 ، ص 428 و « بحار الأنوار » طبع حروفى ، ج 47 ص 183 .\r\n","page_name":" 295 ","page_number":69},
  {"content":"\r\n\r\nحضرت فرمود : إنَّهُ قَدْ مَضَى لَكَ ثَلَاثَةُ أسْلَافٍ : أيُّوبُ ابْتُلِىَ فَصَبَرَ ، وَ سُلَيْمَانُ اعْطِىَ فَشَكَرَ ، وَ يُوسُفُ قَدَرَ فَغَفَرَ . فَاقْتَدِ بِأيِّهِمْ شِئْتَ !\r\nمنصور گفت : عفو كردم . « 1 »\r\nو همچنين آبىّ گفت : اهل مكّه و اهل مدينه در باب منصور براى ملاقات درنگ كرده بودند . ربيع حاجب به اهل مكّه زودتر از اهل مدينه اجازهء ورود داد . حضرت امام صادق عليه السّلام به ربيع گفت : آيا به اهل مكّه زودتر از اهل مدينه اجازه مىدهى ؟ ! ربيع گفت : مَكَّةُ الْعُشُّ . « مكّه آشيانه است . »\r\nحضرت فرمود : عُشٌّ وَ اللهِ طَارَ خِيَارُهُ وَ بَقِىَ شِرَارُهُ « 2 » .\r\n« قسم به خدا آشيانه‌اى است كه خوبان آن پريده‌اند ، و بَدان آن بجاى مانده‌اند . »\r\nو گفته شده است به امام صادق كه : ابوجعفر منصور از هنگامى كه خلافت به دو رسيد نپوشيد مگر لباس خشن را ، و نخورد مگر غذاى سخت را . حضرت فرمود : يَا وَيْحَهُ مَعَ مَا قَدْ مَكَّنَ اللهُ لَهُ مِنَ السُّلْطَانِ ، وَ جُبِىَ إلَيْهِ مِنَ الامْوَالِ ؟ ! « واى بر او ، با وجود تمكّن و سلطنتى كه خداوند به او داده است و اموال از هر ناحيه به سويش گسيل مىشود ؟ ! »\r\nبه حضرت گفته شد : إنَّمَا يَفْعَلُ ذَلِكَ بُخْلًا وَ جَمْعاً لِلامْوَالِ .\r\n« او اين كارها را به جهت بخلى كه دارد ، و به جهت اندوختن اموال بجاى مىآورد ! »\r\nحضرت فرمود : الْحَمْدُ لِلّهِ الَّذِى حَرَّمَهُ مِنْ دُنْيَاهُ مَا لَهُ تَرَكَ دِينَهُ « 3 » .\r\n« حمد و سپاس از خداوند است كه وى را از دنيايش محروم گردانيده است از آنچه كه به خاطر آن دين خود را ترك نموده است . »\r\n\r\nپاسخ آن حضرت به منصور در علت عدم مخالطه با وى\r\nو ابن حَمْدون گويد : منصور به جعفر بن محمد الصادق عليه السّلام نوشت :\r\nلِمَ لَا تَغْشَانَا كَمَا يَغْشَانَا سَائرُ النّاسِ ؟ ! « چرا اطراف ما را نمىگيرى ، همانطور كه\r\n\r\n\r\n","description":"","footnote":"\r\n( 1 ) « كشف الغمّة » ج 2 ص 439 .\r\n( 2 ) « كشف الغمّة » ج 2 ص 439\r\n( 3 ) « كشف الغمّة » ج 2 ص 440 .\r\n","page_name":" 296 ","page_number":70},
  {"content":"\r\n\r\nسائر مردم اطراف ما را گرفته اند ؟ ! »\r\nحضرت در جواب مرقوم داشتند : لَيْسَ لَنَا مَا نَخَافُكَ مِنْ أجْلِهِ ، وَ لَا عِنْدَكَ مِنْ أمْرِ الآخِرَةِ مَا نَرْجُوكَ لَهُ ! وَ لَا أنْتَ فِى نِعْمَةٍ فَنُهَنِّئَكَ ، وَ لَا تَرَاهَا نِقْمَةً فَنُعَزِّيَكَ بِهَا ، فَمَا نَصْنَعُ عِنْدَكَ ؟ !\r\n« ما از توشهء دنيوى چيزى نداريم تا به خاطر فقدانش از تو بترسيم ، و تو از توشهء آخرت چيزى را همراه ندارى تا به خاطر دريافتش در تو اميد بنديم ! و تو در نعمتى نمىباشى تا تو را بدان تهنيت گوييم ! و آنچه را كه در نزد توست نقمت نمىبينى تا تو را بدان تسليت گوئيم ! بنابراين در نزد تو به چه كار مشغول باشيم ؟ !\r\nمنصور به حضرت نوشت : تَصْحَبُنَا لِتَنْصَحَنَا !\r\n« با ما همنشين باش تا ما را نصيحت كنى ! »\r\nحضرت در جواب نوشت : مَنْ أرَادَ الدُّنْيَا لَا يَنْصَحُكَ ، وَ مَنْ أرَادَ الآخِرَةَ لَا يَصْحَبُكَ !\r\n« كسى كه دنيا طلب باشد تو را نصيحت نمىكند ، و كسى كه آخرت طلب باشد همنشين تو نمىگردد ! »\r\nمنصور گفت : وَ اللهِ لَقَدْ مَيَّزَ عِنْدِى مَنَازِلَ النَّاسِ : مَنْ يُرِيدُ الدُّنْيَا مِمَّنْ يُرِيدُ الآخِرَةَ ، وَ أنَّهُ مِمَّنْ يُرِيدُ الآخِرَةَ لَا الدُّنْيَا . « 1 »\r\n« قسم به خداوند كه حقّاً او مراتب و درجات مردم را در نزد من تشخيص و تميز داده است : كسى را كه ارادهء دنيا كند و دنيا طلب باشد از كسى كه عقبى طلب باشد . و حقّاً او از كسانى مىباشد كه دنبال آخرت است نه دنيا . »\r\nو أيضاً در « مستدرك الوسائل » مرحوم محدّث نورى از إربلى در « كشف الغُمَّة » روايت نموده است . « 2 »\r\n\r\n\r\n","description":"","footnote":"\r\n( 1 ) « كشف الغمّة » ج 2 ، ص 448 و « بحار الأنوار » طبع حروفى ، ج 47 ص 185 .\r\n( 2 ) « مستدرك الوسائل » ج 2 ص 386 .\r\n","page_name":" 297 ","page_number":71},
  {"content":"\r\n\r\nو روايت منقوله از « مقاتل الطالبيّين » را كه احضار منصور پس از قتل محمد و ابراهيم باشد مستشار عبد الحليم جُندى ذكر كرده است . « 1 »\r\n\r\nغضب منصور و نرمش امام صادق عليه السّلام\r\nسند ديگر سندى است از « مناقب » ابن شهرآشوب از كتاب « التَّرغيب و التَّرهيب » از ابوالقاسم اصفهانى ، و از كتاب « عِقْد الفريد » ابن عبد ربّه أندلسى كه : منصور چون چشمش به وى افتاد گفت : خدا مرا بكشد اگر من تو را نكشم !\r\nحضرت به او فرمودند : إنَّ سُلَيْمَانَ اعْطِىَ فَشَكَرَ ، وَ إنَّ أيُّوبَ ابْتُلِىَ فَصَبَرَ ، وَ إنَّ يُوسُفَ ظُلِمَ فَغَفَرَ ، وَ أنْتَ عَلَى إرْثٍ مِنْهُمْ وَ أحَقُّ بِمَنْ تَأسَّى بِهِمْ !\r\n« . . . و تو اى منصور از وارثان آن پيمبران مىباشى و سزاوارترى كه بديشان تأسّى كنى ! »\r\nمنصور گفت : به نزد من بيا اى ابا عبدالله ! تو داراى قرابت قريب هستى ! و صاحب رحم و سليم النّاحيه مىباشى ، غائله‌ات اندك است . در اين حال با حضرت با دست راستش مصافحه نمود و با دست چپش معانقه كرده حضرت را در آغوش گرفت و امر كرد تا به حضرت كِسْوَت و جائزت دهند .\r\nو در خبر دگرى از ربيع وارد است كه : حضرت را در كنار خود نشانيد و گفت : حوائجت را ابراز كن ! حضرت نامه‌هائى از جماعتى كه فرستاده بودند ، به او دادند .\r\nمنصور گفت : حوائج شخص خودت را ابراز كن !\r\nحضرت فرمود : لَا تَدْعُوَنِّى حَتَّى أجِيئَكَ ! « مرا به نزد خود مخوان تا من خودم بيايم ! » منصور گفت : مَا إلَى ذَلِكَ سَبِيلٌ ! « 2 » « من راهى براى برآوردن اين خواهش ندارم ! »\r\n\r\n\r\n","description":"","footnote":"\r\n( 1 ) « الإمام جعفر الصّادق » ص 82 و ص 83 .\r\n( 2 ) « مناقب » ابن شهرآشوب ج 3 ص 358 و « بحار الأنوار » طبع حروفى ج 47 ، ص 178 و ص 179 . و اين گفتار حضرت را كه مرا نزد خودت مخوان تا من خودم بيايم ، و ردّ منصور را كه من راه براى اجابت درخواست شما را ندارم ، در روايت دگرى مجلسى در ج 47 « بحار الأنوار » ص 164 از « امالى » شيخ طوسى ؛ با سند متّصلش از ربيع حاجب روايت كرده است و همچنين اين گفتار حضرت را با جواب مساعد منصور كه : لَكَ ذلك و غير ذلك را سيد بن طاووس در « مهج\r\n","page_name":" 298 ","page_number":72},
  {"content":"\r\n\r\nو همچنين با سند ديگرى مجلسى از شيخ مفيد - أعلى الله تعالى مقامهما - روايت كرده است « 1 »\r\n\r\nدعاى امام صادق عليه السّلام در دفع شر منصور از خود\r\nو همچنين با سند ديگرى مجلسى از على بن عيسى إرْبلى از كتاب محمد بن طلحة شافعى روايت كرده است از عبدالله بن فضل بن ربيع از پدرش كه گفت : چون منصور در سنهء يكصد و چهل و هفت حج نمود وارد مدينه شد ، و به ربيع گفت : كسى را بفرست كه جعفر بن محمد را با حالت خستگى و تعب بياورد ! ربيع تغافل كرد كه شايد منصور فراموش كند . او دوباره اعاده كرده و گفت : كسى بفرست تا وى را بياورد ؛ خدا مرا بكشد اگر من او را نكشم .\r\nباز ربيع از اين امريّه تغافل نمود . سپس منصور پيام قبيح و شنيعى به او داد و بر او تندى كرد و امر كرد تا بفرستد و جعفر را احضار كنند . ربيع آن حضرت را احضار كرد . چون حضرت وارد شدند ربيع به او گفت : اى أبا عبدالله از خدا بخواه تا خودش حافظ تو باشد ، چون به طرزى تو را طلب كرده است كه دافعى براى تصميمش غير خدا نخواهد بود !\r\nامام جعفر گفت : لَا حَوْلَ وَ لَا قُوَّةَ إلَّا بِاللهِ . در اين حال ربيع منصور را از ورود حضرت مطّلع كرد . چون امام داخل شد ، منصور شروع كرد به غلظت و شدّت نمودن و بيم دادن و گفت :\r\nأىْ عَدُوَّ اللهِ ! اتَّخَذَكَ أهْلُ الْعِرَاقِ إمَاماً ، يَبْعَثُونَ إلَيْكَ زَكَوةَ أمْوَالِهِمْ ، وَ تُلْحِدُ فِى سُلْطَانِى وَ تَبْغِيهِ الْغَوَائِلَ ! قَتَلَنِىَ اللهُ إنْ لَمْ أقْتُلْكَ !\r\n« اى دشمن خدا ! اهل عراق تو را امام خود گرفته‌اند ، زكات أموالشان را به نزد تو مىفرستند ، و تو در سلطنت من دسيسه مىكنى و غوائل و صوارف را براى برانداختن آن پىجوئى مىنمائى ! خداوند مرا بكشد اگر من تو را به قتل نرسانم ! »\r\n\r\n\r\n","description":"","footnote":"\r\nالدّعوات » ص 251 از محمد بن عبيد الله اسكندرى و در « بحار الأنوار » ج 47 ص 202 از « مهج الدّعوات » روايت نموده است .\r\n( 1 ) « بحار الانوار » ج 47 ص 174 و ص 175 از كتاب « ارشاد » ص 290 .\r\n","page_name":" 299 ","page_number":73},
  {"content":"\r\n\r\nحضرت فرمود : اى اميرمؤمنان ! إنَّ سُلَيْمَانَ اعْطِىَ فَشَكَرَ ، وَ إنَّ أيُّوبَ ابْتُلِىَ فَصَبَرَ ، وَ إنَّ يُوسُفَ ظُلِمَ فَغَفَرَ ، و تو هم از آن سنخ هستى !\r\nچون منصور اين سخن بشنيد گفت : بيا به نزد من اى ابا عبدالله ! دامنت پاك است ، اطراف و نواحى تو آلوده نيست ، غائله‌ات قليل است . خدا تو را جزاى خير دهد بهترين جزائى كه صاحبان رَحِم را دربارهء ارحامشان مىدهد . منصور دست برد و حضرت را بر فراش خود نشانيد و گفت : عطر بياوريد ! منصور شروع كرد با آن غاليه ( عطر تركيب شده ) با دست خودش به محاسن حضرت ماليدن به طورى كه قطرات آن غاليه قطره قطره مىريخت .\r\nدر اين حال گفت : برخيز در حفظ و امان خداوند ، و گفت : اى ربيع خودت را به او برسان و جائزه و كِسْوَهء او را بده !\r\nحضرت در حفظ و كنف خدا از نزد منصور بيرون رفتند . ربيع خود را به حضرت رسانيد و گفت : من قبل از آنكه تو او را ببينى چنان منصور را متغيّر ديدم كه تو نديدى ، و بعد از آنكه او را ديدى شادان ديدم چنان كه أبداً نديده بودم . در وقت دخول بر منصور چه گفتى ؟ !\r\nحضرت فرمودند : من گفتم : اللَّهُمَّ احْرُسْنِى بِعَيْنِكَ الَّتِى لَا تَنَامُ ، وَ اكْنُفْنِى بِرُكْنِكَ الَّذِى لَا يُرَامُ ، وَ اغْفِرْ لِى بِقُدْرَتِكَ عَلَىَّ ، وَ لَا أهْلِكُ وَ أنْتَ رَجَائى ! اللَّهُمَّ أنْتَ أكْبَرُ وَ أجَلُّ مِمَّا أخَافُ وَ أحْذَرُ ! اللَّهُمَّ بِكَ أدْفَعُ فِى نَحْرِهِ ، وَ أسْتَعِيذُ بِكَ مِنْ شَرِّهِ ! - فَفَعَلَ اللهُ بِى مَا رَأيْت . « 1 »\r\n« بار خداوندا ، مرا حفظ كن در زير چشم عنايتت كه خواب نمىرود ، و مرا در كنف حمايتت در بياور حمايتى كه قصد آن نتوان كرد ، و مرا مورد غفرانت قرار بده با قدرتى كه بر من دارى ، كه با وجود اميدم به تو هلاك نشوم ! خداوندا تو بزرگتر و\r\n\r\n\r\n","description":"","footnote":"\r\n( 1 ) « كشف الغمّة » ج 2 ص 374 از كتاب « مطالب السَّئُول » ص 82 و « بحار الأنوار » ج 47 ، ص 182 و ص 183 .\r\n","page_name":" 300 ","page_number":74},
  {"content":"\r\n\r\nجليل‌تر هستى از آنچه كه من از او مىترسم و برحذر مىباشم . خداوندا با دست قدرتت بر سينه‌اش مىزنم ، و از شرَّش به تو پناهنده مىگردم ! - بنابراين خداوند با من همانطور رفتار كرد كه ديدى ! »\r\nمستشار عبد الحليم جندى گويد : در سنهء 147 در هنگامى كه منصور از موسم حج عازم مراجعت بود تا به عراق رود ، در مدينه تصميم گرفت تا حضرت امام صادق عليه السّلام را با خود به عراق بياورد . چون حضرت از قبول مسافرت عذر خواستند عذر او را قبول نكرد و با خود به عراق آورد . و ليكن قبول حضرت در معيّت او به مقدار محدودى بود . زيرا دنياى ابوجعفر دوانيقى سزاوار برخورد و نزديكى با او نبود . و لهذا روزى براى حضرت پيام داد : لِمَ لَا تَغْشَانَا كَمَا يَغْشَانَا سَائرُ النَّاسِ تا آخر . « 1 »\r\nسند ديگر سندى است از « مُهَجُ الدَّعوات » از محمد بن ابوالقاسم طبرى با سند متّصل خود از ربيع تا مىرسد به اينجا كه : منصور برجست و دست حضرت را گرفت و بر سريرش نشانيد و گفت : اى أبا عبد الله اين گونه تعب و مشقّتى كه در اين ديدار به تو رسيده است بر من گران مىباشد ، من تو را به خاطر اين آوردم كه از قوم خويشانت به تو گلايه نمايم . ايشان رَحِم مرا قطع كردند ، و در دينم طعنه زدند ، و مردم را بر سر من ريختند و تحريك كردند . اگر امر ولايت را احدى غير از من آنان كه از جهت رحميّت و خويشاوندى دور تر از من بودند متصدّى مىشدند آنها اطاعت مىكردند و گوش فرا مىداشتند .\r\nحضرت به او فرمود : اى اميرمؤمنان ! كجا تو را از طريقهء سَلَفِ صالحت برگردانيده اند ؟ ! إنَّ أيُّوبَ ابْتُلِىَ فَصَبَرَ ، وَ إنَّ يُوسُفَ ظُلِمَ فَغَفَرَ ، وَ إنَّ سُلَيْمَانَ اعْطِىَ فَشَكَرَ ! تا آخر روايت كه حضرت احاديث رحم را بيان مىنمايند ، و منصور بر\r\n\r\n\r\n","description":"","footnote":"\r\n( 1 ) كتاب « الإمام جعفر الصّادق » صادر از جمهوريّة مصر العربيّة ، المجلس الاعلى للشّئون الإسلامية ص 86 و ص 87 . و اين همان قضيّه‌اى است كه ما در همين جا ص 59 و ص 60 از « كشف الغمّة » از ابن حمدون ، و از « بحار الأنوار » نقل نموديم .\r\n","page_name":" 301 ","page_number":75},
  {"content":"\r\n\r\nمحاسن حضرت غاليه مىمالد . « 1 »\r\nسند ديگر سندى است كه كلينى با سند متّصل خود از معاوية بن عمّار ، و علاء بن سيابه ، و ظريف بن ناصح روايت نموده است كه آنان گفتند : چون أبُوالدَّوانيق به سوى امام ابوعبدالله فرستاد حضرت دستهاى خود را به آسمان بلند كردند و گفتند : اللَّهُمَّ إنَّكَ حَفِظْتَ الْغُلَامَيْنِ لِصَلَاحِ أبَوَيْهِمَا فَاحْفَظْنِى لِصَلَاحِ آبَائى مُحَمَّدٍ وَ عَلِىٍّ وَ الْحَسَنِ وَ الْحُسَيْنِ وَ عَلِىِّ بْنِ الْحُسَيْنِ وَ مُحَمَّدِ بْنِ عَلِىٍّ عليهم‌السَّلام ! اللَّهُمَّ إنِّى أدْرَأُ بِكَ فِى نَحْرِهِ ، وَ أعُوذُ بِكَ مِنْ شَرِّهِ ! « 2 »\r\nپس از آن به شتربان فرمودند : به راه بيفت ! چون در باب منصور دوانيقى ربيع جلوى حضرت آمد ، گفت : يا أبَا عَبْدِ اللهِ ! چقدر دلش بر عليه شما شديد است ؟ ! شنيدم كه مىگفت : سوگند به خدا درخت خرمائى را براى آنان باقى نمىگذارم مگر آنكه آن را قطع مىكنم ، و مالى را برايشان بجاى نمىگذارم مگر آنكه غارت مىنمايم ، و ذرّيّه‌اى را براى آنها باقى نمىگذارم مگر آنكه اسير مىكنم .\r\nحضرت آهسته چيزى با خود گفتند ، و لبان خود را تكان دادند ، و چون وارد شدند و سلام كردند و نشستند ، منصور جواب سلام را داد و گفت : أمَا وَ اللهِ لَقَدْ هَمَمْتُ أنْ لَا أتْرُكَ لَكَ نَخْلًا إلَّا عَقَرْتُهُ ، وَ لَا مَالًا إلَّا أخَذْتُهُ !\r\nحضرت فرمودند : اى اميرمؤمنان ! خداوند عزّ و جلّ أيُّوب را مبتلا نمود و او صبر كرد ، و به داود عطا كرد و او شاكر شد ، و به يوسف قدرت بخشيد و او از گناه درگذشت ، و تو از آن نسل هستى ، و از آن نسل كارى انجام نمىشود مگر آنچه با آن شباهت داشته باشد .\r\n\r\n\r\n","description":"","footnote":"\r\n( 1 ) « . مُهَج الدّعوات » ص 192 و « بحار الأنوار » ج 47 ص 193 و ص 194 .\r\n( 2 ) « خداوندا تو آن دو طفل را به خاطر صلاحى كه در پدر و مادرشان بود حفظ كردى ! پس مرا حفظ كن به خاطر صلاح پدرانم : محمد و على و حسن و حسين و على بن الحسين و محمد بن على : ! خداوندا من با قدرت و اتّكاء به تو به سينه‌اش مىزنم و به تو پناه مىبرم از شرّش ! »\r\n","page_name":" 302 ","page_number":76},
  {"content":"\r\n\r\nمنصور گفت : راست گفتى ! من از شما درگذشتم !\r\nحضرت فرمودند : يَا أمِيرَ الْمُؤْمِنينَ ! إنَّهُ لَمْ يَنَلْ مِنَّا أهْلَ الْبَيْتِ أحَدٌ دَماً إلَّا سَلَبَهُ اللهُ مُلْكَهُ !\r\n« اى اميرمؤمنان ! هيچ كس دستش را به خون ما اهل بيت آلوده نمىكند مگر آنكه خداوند سلطنت او را سلب مىكند . »\r\nمنصور از اين سخن به خشم آمد ، و از شدّت غضب به حركت و جنبش آمد .\r\nحضرت فرمود : آرام باش اى اميرمؤمنان ! اين مُلْك در آل ابوسفيان بود ، چون يزيد - لَعَنَهُ الله - حسين را كشت ، خداوند ملكش را زائل نمود ، و آن ملك را آل مروان به ارث بردند . و چون هشام زيد را كشت ، خداوند مُلْكش را زائل فرمود ، و آن ملك را مروان بن محمد به ارث برد . و چون مروان ابراهيم را كشت ، خداوند مُلْكش را زائل كرد و به شما عطا نمود !\r\nمنصور گفت : راست گفتى ! اينك حوائجت را بياور !\r\nحضرت فرمود : إذن در مراجعت ! منصور گفت : اختيار با توست هر وقت مىخواهى !\r\nحضرت خارج شدند . ربيع گفت : منصور ده هزار درهم امر كرده است به شما بدهم ! حضرت فرمود : من نيازى بدان ندارم . ربيع گفت : در اين صورت وى را به غضب در مىآورى ! اين وجه را بگير و سپس به فقرا صدقه بده ! « 1 »\r\n\r\nروبرو كردن منصور شخص ساعى كاذب را با آن حضرت\r\nاحضار منصور ، و قسم دادن امام صادق\r\nپيرمرد كاذب را و هلاكت او\r\nدر موارد عديده‌اى كه افرادى از حضرت نزد دوانيقى سعايت مىكردند و منصور حضرت را بدان اتّهامات احضار مىنمود ، و آن شخص سعايت كننده نيز حضور داشت ، حضرت براى اثبات دروغ مدّعى و بى گناهى و تبرئه كردن خود ، او\r\n\r\n\r\n","description":"","footnote":"\r\n( 1 ) « كافى » ، ج 2 ص 562 و « بحار الأنوار » ، ج 47 ص 208 و ص 209 .\r\n","page_name":" 303 ","page_number":77},
  {"content":"\r\n\r\nرا به قسم مخصوصى سوگند مىداده‌اند كه در همان‌جا فى الحال هلاك مىگشت . و اين گونه سوگند در آن موقعيّت مخصوص كه امامت و ولايت و صدق كلام حضرت مورد تهديد و خطر واقع گرديده بود ، بسيار جالب توجه مىباشد .\r\nراوندى در كتاب نفيس « خرائج و جرائح » از حضرت امام على بن موسى الرّضا عليه السّلام از پدرش عليه السّلام روايت كرده است كه : مردى به حضور حضرت امام جعفر بن محمد عليهما السّلام آمد و گفت : به فرياد خودت برس ! آن مرد فلان بن فلان از تو نزد منصور سعايت كرده است و چنين گفته است كه : تو از مردم براى خودت بيعت مىگيرى براى آنكه بر آنها خروج كنى !\r\nحضرت فرمود : اى بندهء خدا نترس ! فَإنَّ اللهَ إذَا أرَادَ فَضِيلَةً كُتِمَتْ أوْ جُحِدَتْ أثَارَ عَلَيْهَا حَاسِداً بَاغِياً يُحَرِّكُهَا حَتَّى يُبِيِّنَهَا .\r\n« زيرا كه چون خداوند فضيلتى را كه كتمان شده و يا مورد انكار گرديده است بخواهد ظاهر كند شخص حسود و متجاوزى را بر آن مىگمارد كه تحريك دهد ، تا خداوند آن را ظاهر و آشكارا كند . »\r\nبنشين با من تا قاصد منصور بيايد ، و با من بدانجا بيا تا مشاهده كنى قدرت خداوند را كه هيچ گاه از مؤمن بر كنار نمىشود ، چگونه پيدا مىشود ؟ !\r\nدر اين هنگام از طرف منصور آمدند و گفتند : أجِبْ أمِيرَ الْمُؤْمِنينَ !\r\nامام صادق عليه السّلام از منزل بيرون رفتند ، و به خانهء منصور داخل شدند ، و ديدند كه منصور از شدَّت غيظ و غضب در پوست خود نمىگنجد .\r\nمنصور گفت : تو هستى كه از مسلمانان براى خودت بيعت مىگيرى ؟ ! مىخواهى جماعتشان را به پراكندگى و افتراق بكشانى ؟ ! و در هلاكتشان جِدّى و ساعى مىباشى ؟ ! و در ميان آنها إفساد مىكنى ؟ ! حضرت فرمودند : هيچ يك از اين كارها را من بجاى نياورده‌ام !\r\nمنصور گفت : اين است فلان كه مىگويد : تو اين كارها را انجام داده‌اى !\r\nحضرت فرمودند : او دروغ مىگويد .\r\n\r\n","description":"","footnote":"","page_name":" 304 ","page_number":78},
  {"content":"\r\n\r\nمنصور گفت : من وى را قسم مىدهم . اگر قسم ياد كرد ، من خودم را از مؤونه و بار تو بيرون مىآورم !\r\n\r\nهلاكت ساعى كاذب در حضور منصور\r\nحضرت فرمودند : او اگر به دروغ قسم ياد كند ، به گناه خود دامنگير مىشود .\r\nمنصور به حاجب خود گفت : اين مرد را بر طبق گفتارى كه آن مرد - يعنى حضرت صادق عليه السّلام - حكايت مىكند قسم بده !\r\nحاجب به او گفت : بگو : وَ اللهِ الَّذِى لَا إلَهَ إلَّا هُوَ و شروع كرد با عبارات شديد و غليظ در عظمت خداوند ، او را قسم دادن .\r\nحضرت فرمودند : اين طور وى را قسم مده ! زيرا من از پدرم شنيدم كه از جدّم رسول اكرم صلّى الله عليه و آله و سلّم ياد مىكرد كه او گفت : بعضى از مردم هستند كه به دروغ قسم ياد مىكنند ، و در قسم خود خداوند را تعظيم مىكنند ، و وى را به صفات حُسْنايش مىستايند . بنابراين تعظيم آنان خداوند را ، بر دروغ و قسمشان غلبه پيدا مىكند و روى اين جهت بلاء از آنان به تأخير مىافتد . و ليكن من اين مرد را قسم مىدهم به قسمى كه پدرم از جدَّم : رسول خدا صلّى الله عليه و آله و سلّم نقل كرده است كه فرمود : اين گونه كسى خداوند را قسم نمىدهد مگر آنكه فوراً آن قسم خورنده در گناه خود گرفتار مىگردد . منصور گفت : بنابراين تو اى جعفر او را قسم بده !\r\nحضرت به آن مرد فرمودند : بگو : إنْ كُنْتُ كَاذِباً عَلَيْكَ فَقَدْ بَرِئتُ مِنْ حَوْلِ اللهِ وَ قُوَّتِهِ ، وَ لَجَأتُ إلَى حَوْلِى وَ قُوَّتِى .\r\n« اگر من بر تو دروغ مىبندم ، تحقيقاً از حول و قوّهء خدا برى شده‌ام و به حول و قوّهء خودم پناه آورده‌ام ! » و آن مرد اين قسم را ياد كرد .\r\nو حضرت عرض كردند : اللَّهُمَّ إنْ كَانَ كَاذِباً فَأمِتْهُ ! « خداوندا ، اگر دروغ مىگويد وى را مرگ بده ! »\r\nهنوز اين دعاى حضرت پايان نيافته بود كه آن مرد به روى زمين افتاد و مرد و جسدش را برداشتند .\r\nمنصور در اين حال رو كرد به امام صادق عليه السّلام و از حوائجش پرسيد تا برآورده\r\n\r\n","description":"","footnote":"","page_name":" 305 ","page_number":79},
  {"content":"\r\n\r\nكند . حضرت فرمود : من حاجتى ندارم مگر آنكه با سرعت به اهل بيتم مراجعت كنم ، زيرا دلهايشان به من تعلّق دارد ( و از دورى من نگران هستند ) .\r\nمنصور گفت : اين با توست . هر وقت ميل دارى مىتوانى مراجعت نمائى !\r\nحضرت از نزد منصور با حالت إكرام و احترام بيرون آمدند ، و منصور از اين قضيّه به تحيّر آمده بود .\r\nگروهى گفتند : آن مرد را مرگ فَجْأه ( سكته ) گرفت و از دنيا رفت . و برخى از مردم شروع كردند به تحقيق و تفحّص در امر آن ميِّت ، و به صورت وى نگاه مىنمودند . چون او را بر روى تابوت نهادند و آمادهء دفن بودند بعضى از مردم كه بسيار كنجكاو بودند به دو دسته شده يك عدّه وى را مذمّت مىكردند ، و يك عدّه او را تمجيد مىنمودند .\r\nهنگامى كه كاملًا بر روى تابوت قرار گرفت ، كفن از چهره برداشت و گفت : اى مردم من خدايم را ديدار كردم و وى سخط و غضب خود را به من رسانيد ، و غضب فرشتگان زَبانيهء او بر من شدّت يافت ، به جهت امرى كه از من راجع به جعفر بن محمد الصادق بروز كرد . اى مردم از خدا بهراسيد ، و خود را به هلاكت نيندازيد در آن مهلكه‌اى كه من خود را درافكندم ! سپس كنار كفن را بر چهره‌اش كشيد و به موت رفت . چون او را نگريستند ، ديدند هيچ حركت ندارد و كاملًا مرده است و او را دفن كردند . « 1 »\r\nنظير مضمون اين روايت را شيخ مفيد از نَقَلهء آثار ، روايت نموده است ، و در ذيل آن وارد است كه : ربيع به حضرت مىگويد : در وقت ورود بر منصور لبانت را به چه كلام حركت مىدادى ! ؟\r\nحضرت فرمود : به دعاى جدّم حسين بن على عليهما السلام . ربيع مىگويد : من گفتم : آن دعا كدام است ! ؟\r\n\r\n\r\n","description":"","footnote":"\r\n( 1 ) « خرائج و جرائح » ص 244 ، و « بحار الأنوار » طبع حروفى ، ج 47 ، ص 172 و ص 173 .\r\n","page_name":" 306 ","page_number":80},
  {"content":"\r\n\r\nامام صادق عليه السّلام فرمود : يَا عُدَّتِى عِنْدَ شِدَّتِى ، وَ يَا غَوْثِى فِى كُرْبَتِى ، احْرُسْنِى بِعَيْنِكَ الَّتِى لَا تَنَامُ ، وَ اكْنُفْنِى بِرُكْنِكَ الَّذِى لَا يُرَامُ .\r\n« اى اسباب كار و عمل من در هنگام شدّت من ، و اى پناه من در غصّه و اندوه من ، مرا با نظر چشمت كه به خواب نمىرود محافظت فرما ، و در كَنَف قدرت و قوّتت كه كسى ارادهء آن نتواند كرد نگهدارى كن ! »\r\nربيع مىگويد : من اين دعا را حفظ كردم ، در هيچ بليّه و شدّتى كه بر من وارد شد آن را نخواندم مگر آنكه آن گره گشوده گرديد . تا آخر روايت . « 1 »\r\n\r\nبرخورد امام صادق عليه السّلام با مرد ساعى كاذب در حضور منصور\r\nظاهراً بار ديگرى اين داستان براى حضرت به وقوع پيوسته است ، و وى را براى اين منظور به كوفه احضار نموده‌اند :\r\nكلينى از عدّهء اصحاب ، از احمد بن أبيعبدالله ، از بعض اصحابش از صَفْوان جَمَّال روايت نموده است كه گفت : من براى مرتبهء دوم ابوعبدالله امام صادق عليه السّلام را به كوفه مىبردم و ابوجعفر منصور در آنجا بود . هنگامى كه حضرت بر هاشميّه ( شهر أبوجعفرمنصور ) اشراف پيدا كرد پايش را از ركاب بيرون آورد و پياده شد و يك قاطر شهباء « 2 » طلب نمود ، و لباس سفيدى در بر كرد ، و كمربند سفيدى بر روى آن بست . و چون بر منصور وارد شد او به حضرت گفت : آيا خودت را به پيامبران شبيه گردانيده‌اى ؟ !\r\nحضرت فرمود : چه وقت تو مرا از فرزندان پيامبران جدا مىكنى ؟ !\r\nمنصور گفت : من بر آن شده‌ام كه به مدينه فرستم كسى را كه نخل آنجا را ببرد ، و اطفال را اسير گرداند .\r\nحضرت فرمود : به چه سبب اى اميرمؤمنان ؟ !\r\nمنصور گفت : به من چنين رسيده است كه : نماينده و مدير عامل تو مُعَلَّى بن\r\n\r\n\r\n","description":"","footnote":"\r\n( 1 ) « ارشاد » مفيد ، ص 290 ، و « بحار الأنوار » ج 47 ، ص 174 و ص 175 .\r\n( 2 ) شهباء مؤنّث أشهب است و آن عبارت است از سفيد رنگى كه خالهاى سياه در آن بوده باشد .\r\n","page_name":" 307 ","page_number":81},
  {"content":"\r\n\r\nخُنَيْس مردم را به سوى تو فرا مىخواند ، و اموال را براى تو گرد مىآورد .\r\nحضرت فرمود : و الله چنين چيزى نيست !\r\nمنصور گفت : من سوگند به خدا را از تو نمىپذيرم ، و به سوگندى تنازل نمىكنم و راضى نمىشوم مگر آنكه سوگند به طَلاق و عِتاق و هَدْى و مَشْى « 1 » باشد .\r\nحضرت فرمود : أ بِالأنْدَادِ مِنْ دُونِ اللهِ تَأمُرُنِى أنْ أحْلِفَ ؟ ! إنَّهُ مَنْ لَمْ يَرْضَ بِاللهِ فَلَيْسَ مِنَ اللهِ فِى شَىْءٍ .\r\n« آيا تو مرا امر مىكنى كه به شريكان خدا سوگند بخورم و سوگند به خدا نخورم ؟ ! حقّاً و تحقيقاً كسى كه به خدا راضى نگردد ، هيچ نصيبى از خدا نخواهد داشت . »\r\nمنصور گفت : براى من فِقْهَت را غلبه مىدهى ؟ !\r\nحضرت فرمود : چگونه مرا از فقه دور مىپندارى با وجودى كه من پسر رسول خدا مىباشم ؟ !\r\nمنصور گفت : من ميان تو و ميان آن كس كه سعايت از تو نموده است جمع مىكنم .\r\nحضرت فرمود : اين كار را بكن ! منصور گفت : تا آن مرد ساعى آمد .\r\nحضرت فرمود : اى مرد آيا چنين بوده است ؟ !\r\nآن مرد گفت : نَعَمْ وَ اللهِ الَّذِى لَا إلَهَ إلَّا هُوَ ، عَالِمُ الْغَيْبِ وَ الشَّهَادَةِ ، الرَّحْمَنُ الرَّحِيمُ ، لَقَدْ فَعَلْتَ !\r\n\r\n\r\n","description":"","footnote":"\r\n( 1 ) سوگند به طلاق يعنى در صورت دروغ بودن گفتار من تمام زنهاى من مطلَّقه باشند . و سوگند به عتاق يعنى تمام بردگان من آزاد باشند . و سوگند به هَدْى يعنى تمام شتران من در مكّه به عنوان قربانى گسيل گردند . و سوگند به مَشْى يعنى من اين سال يا هر ساله پياده به حج بيت الله الحرام بروم . تمام انواع اين سوگندها را عامّه جايز مىدانند و معتقدند كه عقدى يمين به اينها بسته مىشود و در صورت دروغ بودن مطلب ، شخص سوگند خورنده مىبايست بدان وفا كند و از عهدهء آن برآيد . ولى خاصّه تمام اقسام آن را باطل مىدانند و فقط سوگند به خداوند - جلَّ جلاله - را نافذ دانسته و عمل برطبق آن را لازم مىشمرند .\r\n","page_name":" 308 ","page_number":82},
  {"content":"\r\n\r\nآرى سوگند به خداوندى كه معبودى غير از او وجود ندارد ، و او به باطن و آشكارا عالم است ، و داراى اسم رحمن و رحيم مىباشد ، تو آن كار را انجام داده‌اى ! »\r\nحضرت فرمودند : يَا وَيْلَكَ تُجَلِّلُ اللهَ فَيَسْتَحْيِى مِنْ تَعْذِيبِكَ ، وَ لَكِنْ قُلْ : بَرِئْتُ مِنْ حَوْلِ اللهِ وَ قُوَّتِهِ وَ ألْجَأتُ إلَى حَوْلِى وَ قَوَّتِى .\r\n« اى واى بر تو ! تو كه خدا را با جلالت و عظمت ياد مىكنى خدا از عذاب كردن تو خجالت مىكشد ، و ليكن اين طور بگو : من از حَوْل و قُوَّهء خدا بيرون شدم و به حَوْل و قُوَّهء خودم درآمدم ! »\r\nچون آن مرد نَمَّام و سخن چين با اين عبارت سوگند ياد كرد ، هنوز سوگندش به آخر نرسيده بود كه مرده بر روى زمين افتاد .\r\nمنصور به حضرت گفت : از اين پس ، سخن هيچ كس را كه بر عليه تو چيزى بگويد تصديق نمىكنم ، و جائزهء نيكوئى به حضرت داد ، و او را مراجعت داد . « 1 »\r\nشيخ طوسى با سند متّصلش از ربيع نظير اين روايت را آورده است و در آن مرد ساعى و نَمَّام از ادّعاى علم غيب حضرت نزد منصور سخن چينى نموده بود . « 2 »\r\nسيّد بن طاووس در « مهج الدّعوات » از كتاب عتيقى با سند متّصل خود از صفوان بن مهران جمّال روايت كرده است كه : مردى از قريش و از طايفهء بنى مخزوم پس از قتل محمّد و ابراهيم پسران عبد الله بن حسن به نزد ابوجعفر منصور خبر برد كه جعفر بن محمد ، معلّى بن خنيس را براى جمع‌آورى اموال نزد شيعيان مىفرستد و اراده دارد به محمد بن عبدالله امداد كند .\r\nمنصور به حدّى عصبانى گرديد كه نزديك بود از شدّت غضب بر جعفر بن محمد دستهاى خود را بجود ، و به عمويش : داود كه در آن زمان امير مدينه بود نوشت تا حضرت را به سوى او گسيل دارد و در درنگ كردن و ترديد او در سفر ابداً\r\n\r\n\r\n","description":"","footnote":"\r\n( 1 ) « كافى » ، ج 6 ص 445 و « بحار الأنوار » ، ج 47 ص 203 و ص 204 .\r\n( 2 ) « أمالى » شيخ ، ص 306 ، و « بحار الأنوار » ، ج 47 ص 164 .\r\n","page_name":" 309 ","page_number":83},
  {"content":"\r\n\r\nترخيص ندهد . داود نامهء منصور را به نزد حضرت فرستاد و گفت : فردا آمادهء مسافرت شو و تأخير مينداز !\r\nتا آخر روايت كه سوگند دادن حضرت آن مرد قرشى از بنى مخزوم را به همان طريقى كه در روايات أخير ديديم نقل كرده است . « 1 »\r\n\r\nعلل احضارهاى بىجهت منصور ، آن حضرت را\r\nبايد دانست : سفرهاى عديده‌اى كه دوانيقى حضرت امام صادق عليه السّلام را از مدينه به رَبذَه يا كوفه ، و يا حِيره و يا بغداد احضار كرده است انحصار به مواردى كه قبلًا ذكر شد ندارد ، بلكه مرّات عديده‌اى بدون هيچ مستندى طلب مىكرده است . « 2 » و علَّت آن اين بود كه : منصور خود را داراى شخصيّت علمى مىديد ، و براى خود مقام فقه و اجتهاد قائل بود . و طبعاً با آن نفس خبيث و روحيّهء حسادت خيز نمىتوانست تحمّل شخصيّت برجستهء علمى و تقوائى و عرفانى را در مقابل خود بنمايد ، گرچه آن شخصيّت هيچ گناهى ندارد ، و أبداً و أبداً نه به منصور ، و نه به دربار وى ، و نه به رياست او ديده نمىدوزد ، و نخواهد دوخت . اما خود وجود آن\r\n\r\n\r\n","description":"","footnote":"\r\n( 1 ) « مُهَج الدّعوات » ، ص 198 و « بحار الأنوار » ، ج 47 ص 200 و ص 201 .\r\n( 2 ) آية الله شيخ محمّد حسين مظفر در كتاب « الامام الصّادق » طبع چهارم ، جامعة المدرّسين قم ، در ج 1 ص 94 گويد : ميان ولايت منصور و وفات امام جعفر صادق عليه السّلام دوازده سال فاصله شد . و با آنكه بين آن دو نفر از جهت مكان ، بسيار فاصله بود ، حضرت در حجاز و منصور در عراق بود مع‌ذلك حضرت أبداً آرامش و راحت نداشتند ، و پيوسته همانطور كه بدون فاصله و مرتباً شخص محب براى محبوبش هديه مىفرستد منصور براى امام آزار و تهمت و رنج سفر و ممنوعيت را هديه مىفرستاد . على بن طاووس ابو القاسم رضى الدّين - طاب ثراه - در كتاب « مهج الدَّعوات » در باب دعاهاى امام صادق عليه السلام آورده است كه : هفت بار منصور امام را طلب كرد بعضى در مدينه و رَبَذه در وقت حج منصور ، و بعضى احضار ايشان را به كوفه ، و بعضى به بغداد . و بدون استثناء هرگاه وى را حاضر مىنمود قصد كشتن او را داشت . اينها تازه غير از اهانت و زشتى گفتار و إسائهء ادبى بود كه به حضرت مىكرد و در تعليقه گويد : منصور در ايام حيات حضرت سه بار حج كرد : سنهء 140 و سنهء 144 و سنهء 147 و بعد از شهادت حضرت دو بار حج كرد : سنهء 152 و سنهء 158 كه در اين سفر حج را تمام ننموده و به درك أسفل وارد گرديد . به « تاريخ يعقوبى » 3 / 122 طبع نجف مراجعه كن . و آنچه براى من مكشوف مىباشد آن است كه منصور در هر سه بار از اين سفرهاى خود امر به جلب امام صادق نموده است .\r\n","page_name":" 310 ","page_number":84},
  {"content":"\r\n\r\nحضرت - فقط و فقط صِرْفُ الوُجُود حضرت - مزاحم است . منصور چنين وزنه‌اى را نمىتواند تحمّل كند ، در بيدارى ناراحت است ، در خواب رؤياى پريشان مىبيند تا وى را از صفحهء وجود به ديار عدم بفرستد . لهذا ديديم در سفرهائى كه آن امام همام را احضار مىكرده است ، پس از منطق قوى و برهان راستين حضرت كه بر او مُدلَّل و مُبرهن مىگشت كه : امام در صدد توطئه و زمينه سازى براى حكومت او نيست و أبداً بدان رياست اعتنائى ندارد و مع‌ذلك كه امام را با تجليل و تكريم عودت به مدينه مىداد ، ولى باز هم هر چند بار يك مرتبه امام را بدون اندك حُجَّتى احضار مىنمايد ، و بدون رويت گناه و مستمسكى باز مىگرداند .\r\nمنصور چندين بار به ربيع مىگويد : جعفر بن محمد مانند استخوانى مىباشد ( شَجى كه هر چه مىانديشم نمىتوانم او را تحمل كنم . او استخوان گلوگير من است . به هر قسم كه قدرت دارد در صدد خاموش كردن نور حضرت و شمع فضيلت او مىباشد . و معلوم است كه تمام مراتب قدرتهاى اعتبارى و مكنتها و ارزشها را امام به خاطر مصلحت مىتواند رها كند و بدانها بسپارد ، ولى آيا مىتواند علم خود را هم انكار كند و بدانها تحويل دهد ؟ ! امامت امام به علم اوست . ميزان امامت أعلميّت در امّت است . اگر امام در مسأله‌اى بگويد : نمىدانم ، ديگر او امام نيست . امام كسى است كه مىداند . فلهذا چون جهل در مسأله مساوق با سقوط امامت است چه بسيارى از امامان به واسطهء بيان يك حكم واقعى در برابر جبّاران و ستمكاران روزگار جان خود را داده‌اند و بايد هم بدهند . تقيّه در موارد علم معنى ندارد ، بيان يك حكم حقيقى بسيارى از امامان را مقتول و شهيد ساخته است .\r\n\r\nمأمون نمىتواند امام رضا عليه السّلام را تحمل كند\r\nيكى از علل شهادت امام على بن موسى\r\nالرِّضا عليه السّلام ، بيان حكم واقع بود\r\nمأمون حضرت رضا عليه السّلام را به دربارش آورده است تا مؤيّد و مؤكّد احكام باطله و مسائل مشتبههء او باشند نه اينكه در هر مسأله‌اى حكمى را خلاف رأى و نظريّهء\r\n\r\n","description":"","footnote":"","page_name":" 311 ","page_number":85},
  {"content":"\r\n\r\nوى بيان كنند . براى سلاطين جائره و حكَّام جابره مصيبتى از آن عظيمتر تصوّر نمىشود كه كسى در مقابل رأى و تصميم و نظريّهء ايشان ، اظهار علم و حيات كند .\r\n\r\nاحتجاج مرد صوفى با مأمون و تصميم مأمون به قتل امام رضا عليه السّلام\r\nدر « بحار الأنوار » در باب اسباب شهادت امام رضا صلوات الله عليه گويد : در « علل الشَّرائع » و « عيون أخبار الرِّضا » ، از مكتّب ، و ورَّاق ، و هَمْدانى جميعاً از على از پدرش از محمد بن سنان روايت مىنمايد كه او گفت : من در محضر مولايم امام رضا عليه السّلام در خراسان بودم ، و عادت مأمون اين بود كه روزهاى دوشنبه و پنجشنبه براى مراجعات مردم مىنشست ، و امام رضا عليه السّلام را در سمت راست خود مىنشانيد .\r\nروزى به مأمون خبر دادند كه : مردى از صوفيان دزدى كرده است . امر كرد تا وى را احضار نمايند . چون به وى نگاه كرد ، ديد مردى است ژوليدهء درهم رفته و شكسته ، و در پيشانيش ميان دو چشمش آثار سجود است .\r\nمأمون گفت : بد است كه اين آثار جميله در كسى باشد كه اين فعل قبيح از او سر زده باشد ، آيا تو را به دزدى نسبت داده‌اند ، با اين آثار نيكوئى كه من در ظاهرت مىنگرم ؟ !\r\nمرد صوفى گفت : من دزدى را از روى اضطرار انجام دادم نه از روى اختيار ، هنگامى كه تو مرا از حقّى كه خداوند برايم از خُمْس و فَىْء معيّن كرده است محروم نموده‌اى ؟ !\r\nمأمون گفت : تو چه حقّى در خمس و فىْء دارى ؟ !\r\nصوفى گفت : خداوند عزّ و جلّ خمس را به شش قسمت نموده است و گفته است :\r\n وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ  . « 1 »\r\n\r\n\r\n","description":"","footnote":"\r\n( 1 ) آيه 41 از سورهء 8 : انفال : « و بدانيد : هر گونه غنيمتى را كه به دست آوريد ، خمس آن براى خدا ، و براى رسول خدا ، و براى صاحبان قرابت با رسول خدا ، و يتيمان ، و مسكينان ، و در\r\n","page_name":" 312 ","page_number":86},
  {"content":"\r\n\r\nو فىْء را بر شش قسمت نموده است ، و خداى عزّ و جلّ گفته است :\r\nو  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ .  « 1 »\r\nصوفى گفت : به علت آنكه تو مرا منع كردى در حالى كه من ابن‌السَّبيل مىباشم ، در راه وامانده‌ام ، و مسكين هستم ، چيزى ندارم و از حَمَلهء قرآن كريم هستم ! « 2 »\r\nمأمون به او گفت : من چگونه به واسطهء اين افسانه‌سرائيها و أساطير تو ، حَدِّى از حدود خدا و حكمى از احكام او را تعطيل كنم دربارهء دزدى كه سرقت نموده است ؟ !\r\nصوفى گفت : اوَّل ابتداء به خودت كن ، و آن را تطهير نما ، سپس غير خودت را تطهير كن ! اوَّلًا حدِّ خدا را بر خودت جارى نما پس از آن بر غير خودت !\r\nمأمون رو كرد به حضرت امام رضا عليه السّلام و گفت : چه مىگويد ؟ !\r\nحضرت فرمود : او مىگويد : تو دزدى كرده‌اى تا او دزدى كرده است !\r\nمأمون به شدَّت خشمگين شد و به صوفى گفت : سوگند به خدا دستت را مىبرم !\r\nصوفى گفت : چگونه دستم را مىبرى با وجودى كه تو غلام من هستى ؟ !\r\n\r\n\r\n","description":"","footnote":"\r\nراه واماندگان مىباشد اگر شما اين طور هستيد كه ايمان به خدا آورده‌ايد و به آنچه كه ما در روز فرقان ( فرق ميان حق و باطل ) در روزى كه دو گروه با هم تلاقى كردند ( غزوهء بدر ) نازل كرديم ايمان آورده‌ايد ! »\r\n( 1 ) آيه 7 از سورهء 59 : حشر : « و آن بهره و نصيبى را كه خداوند از اهل بلاد و قريه‌ها به پيامبرش مىدهد اختصاص به خدا و به رسول خدا و به اهل قرابت با رسول خدا و يتيمان و مسكينان و در راه واماندگان دارد ، براى آنكه در ميان بىنيازان از شما دست به دست نگردد . »\r\n( 2 ) مراد از يتيمان و مسكينان و در راه واماندگان در آيه خمس و در آيه فىء يتيمان و مسكنيان و در راه واماندگان از آل رسول الله مىباشند به قرينهء الف و لام چرا كه در أمثال اين مواضع عوض از مضاف اليه مىآيد . و مثل اينكه گفته باشد : للّه و لرسوله و لذى قرباه و يتاماهم و مساكينهم و ابن سبيلهم . فعلىهذا حقّى در خسم و فىء براى عامّهء مسلمانان نيست . و آنچه را كه اين مرد صوفى ذكر كرده است بنابر مذهب فقهاء عامّه مىباشد چون مىگويند : براى فقراء مسلمين و أيتام مسلمين و أبناء سبيل مسلمين است نه خصوص آن افراد از آل رسول اكرم صلّى الله عليه و آله .\r\n","page_name":" 313 ","page_number":87},
  {"content":"\r\n\r\nمأمون گفت : اى واى بر تو ! من از كجا غلام تو شده‌ام ؟ !\r\nصوفى گفت : به سبب آنكه مادرت را از اموال مسلمين خريدارى كرده‌اند . بنابراين تو غلام جميع مسلمين مىباشى چه در مشرق و چه در مغرب ، تا اينكه تو را آزاد نمايند ، و من تو را آزاد نكرده‌ام !\r\nاز اين گذشته تو جميع خمس را بلعيده‌اى ، و به آل رسول حقّشان را نداده‌اى ، و به من و نظيران من حقّمان را ادا ننموده‌اى !\r\nو أيضاً از اين گذشته مرد خبيث را قدرت نيست كه بتواند همانند خودش خبيثى را تطهير كند .\r\nحتماً بايد تطهير به دست شخص طاهرى تحقّق پذيرد . و كسى كه بر او حدّ لازم آمده باشد نمىتواند حدّ بر غير جارى كند مگر آنكه اوَّلًا ابتداء به خود نمايد . آيا نشنيده‌اى كه خداوند عزّ و جلّ مىگويد :\r\n أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ  . « 1 »\r\nمأمون رو كرد به حضرت امام رضا عليه السّلام و گفت : نظريّهء شما دربارهء وى چيست ؟ !\r\nامام رضا عليه السّلام فرمود : خداوند جلّ جلاله به محمد صلّى الله عليه و آله و سلّم مىفرمايد :  فَلِلَّهِ الْحُجَّةُ الْبالِغَةُ  . « 2 » و آن عبارت است از حجّتى كه به جاهل مىرسد . بنابراين جاهل با جهلش آن را مىفهمد همانطور كه عالم با علمش مىفهمد . و دنيا و آخرت با حجّت قيام دارند . و اين مرد صوفى با برهان و دليل ، حجّت آورده است .\r\nمأمون امر كرد تا صوفى را رها كردند ، و خودش از مردم كناره گرفت ، و به امر امام رضا عليه السّلام مشغول شد تا وى را سمّ داده به شهادت رسانيد . و او فَضْل بن سَهْل و جماعتى ديگر از شيعيان را نيز كشته بود .\r\n\r\n\r\n","description":"","footnote":"\r\n( 1 ) آيه 44 ، از سورهء 2 : بقره : « آيا شما مردم را امر به نيكى مىكنيد و خودتان را فراموش مىكنيد ، با وجودى كه كتاب آسمانى را تلاوت مىنمائيد ؟ ! پس چرا عقل را به كار نمىبنديد ؟ »\r\n( 2 ) آيه 149 ، از سورهء 6 : انعام : « بگو : اختصاص به خدا دارد حجّت و دليلى كه مىرسد و در جاى خود مىنشيند . »\r\n","page_name":" 314 ","page_number":88},
  {"content":"\r\n\r\nصدوق رضى الله عنه گويد : اين حديث به طورى كه من حكايت كرده‌ام روايت گرديده است ، و من عهده دار صحَّتش نمىباشم . « 1 »\r\nدر اينجا چقدر مناسب است روايت دگرى را راجع به امام رضا عليه السّلام بياوريم گرچه از موضوع بحث خارج مىباشد ، امَّا كمال ملايمت با سِرِّ آزار و اذيَّتهاى منصور به امام صادق عليه السّلام را دارد .\r\n\r\nبى باكى امام رضا عليه السّلام در برابر مأمون و سبب شهادت آن حضرت\r\nدر « عيون أخبار الرِّضا » عليه السّلام از تميم قُرَشى ، از پدرش از احمد بن على انصارى روايت است كه : گفت : من از أبُوالصَّلْت هَرَوى پرسيدم و گفتم : چگونه مأمون با وجود اكرامش و محبّتش به امام رضا عليه السّلام طيب نفس پيدا كرد تا امام رضا را بكشد ، و با وجود آنكه او را وليعهد خود بعد از خود قرار داده بود ؟ !\r\nابو الصّلت گفت : مأمون آن حضرت را اكرام و محبّت مىنمود چون به فضل او اعتراف داشت ، و ولايتعهد را پس از خود براى او نهاد تا به مردم نشان دهد كه : او طالب دنياست ، و منزلت او را در نفوس مردم ساقط كند . و چون در اين تدبير نتيجه‌اى نگرفت ، و از امام رضا براى مردم ميلى به سوى دنيا ظاهر نشد ، بلكه اين امر موجب زيادتى فضل حضرت نزد مردم و برترى محل و موقعيّت او در نفوسشان گرديد ، متكلّمين از علماء و دانشمندان را از شهرها جلب كرد به طمع آنكه يكى از ايشان بالأخره حجَّت و برهان حضرت را در بحث مىشكند ، و منزلت و مكانت او در نزد علماء ساقط مىگردد ، و به واسطهء علماء موقعيّت امام نيز در نزد عامّه ساقط مىشود .\r\nدر تمام اين مباحثات و مجادلات هيچ خصم علمى و طرف مقابل صاحب دانشى و فنّى از يهود و نصارى و مجوس و صابئين و بَرَاهَمَه و مُلْحدين و دَهْرِيّين ، و نه خصمى از فرق مسلمين مخالفين با او بحث نكرد مگر آنكه حضرت حجَّت او را\r\n\r\n\r\n","description":"","footnote":"\r\n( 1 ) « عيون أخبار الرّضا » ج 2 ص 237 و ص 238 و « علل الشرايع » ج 1 ص 228 و « بحار الأنوار » طبع حروفى ج 49 ، ص 288 تا ص 290 .\r\n","page_name":" 315 ","page_number":89},
  {"content":"\r\n\r\nقطع نمود ، و با برهان و دليل او را ملزم مىنمود و مردم مىگفتند : وَ اللهِ إنَّهُ أوْلَى بِالْخِلَافَةِ مِنَ الْمَأمُون . « سوگند به خداوند كه او براى خلافت از مأمون سزاوارتر مىباشد . »\r\nجاسوسان و متصدّيانِ گزارش اخبار ، اين خبرها را براى مأمون مىبردند ، و بدين جهت غيظش زيادتر مىشد ، و حَسَدش شدت مىيافت .\r\nوَ كَانَ الرِّضَا عليه السّلام لَا يُحَابِى الْمَأمُونَ مِنْ حَقٍّ وَ كَانَ يُجِيبُهُ بِمَا يَكْرَهُ فِى أكْثَرِ أحْوَالِهِ فَيَغِيظُهُ ذَلِكَ ، وَ يَحْقِدُهُ عَلَيْهِ ، وَ لَا يُظْهِرُهُ لَهُ .\r\nفَلَمَّا أعْيَتْهُ الْحِيلَةُ فِى أمْرِهِ اغْتَالَهُ فَقَتَلَهُ بِالسَّمِّ . « 1 »\r\n« و عادت امام رضا عليه السّلام اين بود كه از بيان حقّ در برابر مأمون باك نداشت ، و در بسيارى از حالات مأمون ، به او جوابهائى مىداد كه براى وى ناپسند مىآمد . اينها موجب غيظ و خشم مأمون مىشد ، و در دل حِقد و كينه مىبست ، و ليكن بر امام رضا ظاهر نمىكرد .\r\nچون تدبير و حيله در امر امام رضا براى مأمون ايجاد خستگى و سختى نمود ، با مرگ پنهانى و غِيلَةً او را با خورانيدن سمّ بكشت . »\r\n\r\nعلوم امام صادق عليه السّلام چون استخوانى در گلوى منصور بود\r\nقطب راوندى از صفوان جَمَّال روايت كرده است كه گفت : من با حضرت امام\r\n\r\n\r\n","description":"","footnote":"\r\n( 1 ) « عيون أخبار الرّضا » ج 2 ص 239 و « بحار الأنوار » ج 49 ، ص 290 . و از غرائبى كه مىتوان از كرامات حضرت امام رضا عليه‌السّلام به شمار آورد اين است كه اين سطورى كه اينك در علّت شهادت آن امام مظلوم ترقيم افتاد يك ساعت از آفتاب برآمدهء صبح روز پنجشنبه سىام شهر صفر الحرام سنهء يك هزار و چهارصد و چهارده هجريّهء قمريّه يعنى روز شهادت آن حضرت است . و در تمام اين قسمت از دورهء امام‌شناسى كه تا به حال به شانزده جلد بالغ گرديده است اينك اوَّلين لحظه‌اى است كه از شهادت آن امام غريب سخن به ميان آمده است ، و با آنكه قبلًا هم ارادهء بيان چنين مطلبى در اينجا نبود ، و همانطور كه ملاحظه مىفرمائيد اين كلام شاهدى براى طرز رفتار منصور دوانيقى با حضرت امام جعفر صادق عليه السّلام به ميان آمده است ، و بدواً به عنوان شاهد ذكر شده است ، امَّا روح قدسى و نفس ملكوتى آن امام همام كه زنده و مرده‌اش يكسان است بر خامهء فقير حقير جارى ساخته است ، سَلام الله و سلام ملائكته المقرّبين عليه و على آبائه أجمعين .\r\n","page_name":" 316 ","page_number":90},
  {"content":"\r\n\r\nصادق عليه السّلام در حِيرَه بودم كه وقتى ناگهان ربيع آمد و گفت : اميرمؤمنان را اجابت كن ! امام صادق عليه السّلام رفت و بدون درنگ بازگشت . من به او گفتم : زود برگشتى ! فرمود : منصور از من سؤالى كرد ، تو آن را از ربيع بپرس !\r\nصفوان مىگويد : ميان من و ربيع لطف و صفا بود . من برخاستم و از ربيع پرسيدم . ربيع گفت : من تو را خبر مىدهم از چيز شگفت انگيزى : اعراب به صحرا بيرون رفته بودند تا قارچ بچينند ، در بيابان به يك مخلوقى كه بر روى زمين افتاده بود برخورد نمودند . آن را برداشته و به نزد من آوردند . من آن را بر خليفه وارد كردم . چون آن را ديد گفت : آن را از من دور كن و جعفر را بطلب ! من جعفر را طلبيدم .\r\nمنصور گفت اى ابا عبد الله ! براى من بگو كه : آيا در هواء چه چيزهائى موجود مىباشد ؟ !\r\nامام فرمود : فِى الْهَواءِ مَوْجٌ مَكْفُوفٌ . « 1 » « موجى وجود دارد كه از سقوط نگهدارى مىشود . »\r\nمنصور گفت : آيا سَكَنه هم دارد ؟ امام فرمود : آرى ! منصور گفت : سكنهء آن كدام است ؟\r\nامام فرمود : خَلْقٌ أبْدَانُهُمْ أبْدَانُ الْحِيتَانِ ، وَ رُوُوسُهُمْ رُوُوسُ الطَّيْرِ ، وَ لَهُمْ أعْرِفَةٌ كَأعْرِفَةِ الدِّيكَةِ ، وَ نَغَانِغ « 2 » كَنَغَانِغِ الدِّيكَةِ ، وَ أجْنِحَةٌ كَأجْنِحَةِ الطَّيْرِ ، مِنْ ألْوَانٍ أشَدَّ بَيَاضاً مِنَ الْفِضَّةِ الْمَجْلُوَّةِ .\r\n« آفريدگانى هستند كه بدنهايشان مانند بدنهاى ماهيهاى دريا مىباشد ، و سرهايشان همچون سرهاى پرندگان ، و از براى آنان تاجهائى است مانند تاج\r\n\r\n\r\n","description":"","footnote":"\r\n( 1 ) در « أقرب الموارد » در مادّهء نغنغ آورده است : النُّغْنُغ : اللحمة فى الحلق عند اللّهازم و قيل : موضع بين اللّهاة و شوارب الحنجور و - الّذى يكون فوق عنق البعير اذا اجترَّ تحرّك و - عرف الدِّيك و قيل ما سال تحت منقاره كاللّحية . و الجمع نَغَانِغ .\r\n( 2 ) در « مجمع البحرين » آورده است : و در دعاء آمده است : « العنان المكفوف » أى الممنوع من الاسترسال أن يقع على الأرض ، و هى معلّقة بلا عَمَدٍ .\r\n","page_name":" 317 ","page_number":91},
  {"content":"\r\n\r\nخروس ، و آويزه‌هائى دارند شبيه آويزهء خروس در زير گلو ، و بالهائى دارند به مثابه بالهاى طيور ، و رنگهاى آنها سفيدتر از رنگ نقره‌اى صيقلى شده است . »\r\nخليفه گفت : طشت را بياور ! من طشت را آوردم و در آن همان آفريده بود . و قسم به خداوند كه همان طورى كه جعفر توصيف نموده بود ، بود .\r\nچون جعفر به آن نظر كرد فرمود : هَذَا هُوَ الْخَلْقُ الَّذِى يَسْكُنُ الْمَوْجَ الْمَكْفوفَ . « اين همان مخلوقى مىباشد كه در آن موج مُعَلَّق سكونت دارد ! »\r\nمنصور به جعفر اجازهء مراجعت داد . هنگامى كه جعفر خارج شد منصور گفت : ويْلَكَ يَا ربيعُ ، هَذَا الشَّجَى الْمُعْتَرِضُ فِى حَلْقِى مِنْ أعْلَمِ النَّاسِ . « 1 »\r\n« واى بر تو اى ربيع ! اين استخوانى كه از عرض در گلوى من گير كرده است از أعلم مردم مىباشد » .\r\n\r\nمنصور از آن حضرت مىخواهد كه علومش را انكار كند\r\nشيخ صدوق در « امالى » خود با سند متّصل خود از ربيع : نديم و مصاحب منصور روايت نموده است كه : منصور فرستاد دنبال امام جعفر بن محمد الصادق عليهما السلام ، و براى استعلام از مطلبى كه به او ابلاغ شده بود وى را طلب كرد . چون امام صادق به درِ منصور رسيد حاجب بيرون آمد و گفت :\r\nاعِيذُكَ بِاللهِ مِنْ سَطْوَةِ هَذَا الْجَبَّارِ ، فَإنِّى رَأيْتُ حَرْدَهُ عَلَيْكَ شَدِيداً !\r\n« من از سطوت اين جبّار تو را در پناه خدا در مىآورم ، زيرا كه ديدم غضبش بر تو شديد مىباشد ! »\r\nحضرت به ربيع فرمود : عَلَىَّ مِنَ اللهِ جُنَّةٌ وَاقِيَةٌ . « خداوند براى من سپر نگه دارنده‌اى قرار داده است » كه آن سپر مرا انشاء الله حفظ مىنمايد . براى من اذن دخول بگير ! ربيع اذن دخول براى وى گرفت .\r\nهنگامى كه امام وارد شد سلام كرد ، و منصور جواب سلام را داد ، و پس از آن به او گفت : اى جعفر من مىدانم كه : رسول خدا صلّى الله عليه و آله و سلّم به پدرت على بن أبيطالب عليه السّلام\r\n\r\n\r\n","description":"","footnote":"\r\n( 1 ) « الخرائج و الجرائح » ، ص 234 و « بحار الأنوار » ج 47 ، ص 170 .\r\n","page_name":" 318 ","page_number":92},
  {"content":"\r\n\r\nگفت :\r\nلَوْ لَا أنْ تَقُولَ فِيكَ طَوَائِفُ مِنْ امَّتِى مَا قالَتِ النَّصَارَى فِى الْمَسِيحِ ، لَقُلْتُ فِيكَ قَوْلًا لَا تَمُرُّ بِمَلأٍ إلَّا أخَذُوا مِنْ تُرَابِ قَدَمَيْكَ ، يَسْتَشْفُونَ بِهِ !\r\n« اگر طوائفى از امَّت من نمىگفتند دربارهء تو آنچه را كه نصارى دربارهء مسيح مىگويند ، من دربارهء تو سخنى مىگفتم كه از آن پس ، بر جماعتى عبور نمىكردى مگر آنكه خاك دو پايت را مىگرفتند ، و با آن شفا مىطلبيدند ! »\r\nو على عليه السّلام گفت : يَهْلِكُ فِىَّ اثْنَانِ وَ لَا ذَنْبَ لِى : مُحِبٌّ غَالٍ وَ مُبْغِضٌ مُفَرِّطٌ .\r\n« دربارهء من دو گروه هلاك مىگردند بدون آنكه من دخالت در هلاكتشان داشته باشم : دوست و محبّى كه غلوّ مىكند و تمجيد را از حَدّ بدر مىبرد ، و دشمن با عداوتى كه كوتاهى مىكند . »\r\nو به جان خودم سوگند ، اين كلام را على گفت براى آنكه نشان دهد وى راضى نمىباشد به آنچه راجع به او دوست غلو كننده و دشمن كوتاه آمده ، مىگويند . و اگر عيسى بن مريم عليهما السلام ساكت مىنشست از آنچه كه نصارى راجع به وى مىگويند هر آينه خداوند او را عذاب مىنمود .\r\nو ما تحقيقاً مىدانيم : آنچه كه راجع به تو از كلام باطل و سخن بهتان و زور گفته مىشود ، امساك كردن تو از آن و رضايت دادن تو به آن ، موجب سَخَط خداوند دَيَّان خواهد بود . مردم سفله و رذل و پست حجاز ، و افراد كم هويّت و فاقد ارزش چنان مىپندارند كه : تو عالِم و ناموس روزگار هستى ، و حُجَّت معبود و زبان گوياى وى مىباشى ، و صندوق علم او ، و ترازوى قسط و عدل او هستى ! و چراغ تابان او مىباشى كه طالب سعادت به واسطهء آن از عرض و وسعت ظلمت عبور كرده ، و به نور و ضياء خواهد رسيد . و اينكه خداوند از هر عامِلى كه نسبت به ارزش و مقدار تو جاهل باشد در دنيا هيچ عملى را نمىپذيرد ، و براى وى در روز بازپسين ترازو و ميزان عملى را استوار نمىنمايد .\r\nبنابراين تو را منسوب مىدارند به درجه‌اى كه در حَدِّ تو نيست ، و درباره‌ات\r\n\r\n","description":"","footnote":"","page_name":" 319 ","page_number":93},
  {"content":"\r\n\r\nمىگويند آنچه را كه در تو نيست . لهذا بيا و بگو و از حقّ تجاوز مكن ، به سبب آنكه اوَّلين كس كه زبان به حق گشود جدّت بود و اوَّلين كس كه او را تصديق كرد پدرت بود ، و تو سزاوار آن مىباشى كه از آثار آن دو نفر پيروى نمائى و در راه و مسلك آن دو گام بردارى !\r\nامام صادق عليه السّلام فرمودند : أنَا فَرْعٌ مِنْ فُرُعِ الزَّيْتُونَةِ ، وَ قِنْدِيلٌ مِنْ قَنَادِيلِ بَيْتِ النُّبُوَّةِ ، وَ أدِيبُ السَّفَرَةِ ، وَ رَبِيبُ الْكِرَامِ الْبَرَرَةِ ، وَ مِصْبَاحٌ مِنْ مَصَابِيحِ الْمِشْكَاةِ الَّتِى فِيهَا نُورُ النُّورِ ، وَ صَفْوَةُ الْكَلِمَةِ الْبَاقِيَةِ فِى عَقِبِ الْمُصْطَفَيْنَ إلَى يَوْمِ الْحَشْرِ !\r\n« من شاخه‌اى از شاخه‌هاى آن درخت مباركهء زيتونه مىباشم ، و قنديلى از قنديلهاى خانه و بيت نبوّت هستم ، و أدب يافته از دست فرشتگان سَفَرَه ، و تربيت يافتهء ملائكهء كِرام بَرَرَه مىباشم ! من چراغى از چراغهاى مشكاة و چراغدانى هستم كه در آن نور نور و خلاصه و نتيجهء كلمهء باقيه در دنبال برگزيده‌شدگان و اختيارشدگان تا روز محشر مىباشم . »\r\nمنصور به اطرافيانش گفت : هَذَا قَدْ أحَالَنِى عَلَى بَحْرٍ مَوَّاجٍ لَا يُدْرَكُ طَرَفُهُ ، وَ لَا يُبْلَغُ عُمْقُهُ ، تُحَارُ فِيهِ الْعُلَمَاءُ ، وَ يَغْرَقُ فِيهِ السُّبَحَاءُ ، وَ يَضِيقُ بِالسَّابِح عَرْضُ الْفَضَاءِ ، هَذَا الشَّجَى الْمُعْتَرِضُ فِى حُلُوقِ الْخُلَفَاءِ ، الَّذِى لَا يَجوزُ نَفْيُهُ ، وَ لَا يَحِلُّ قَتْلُهُ .\r\nوَ لَوْ لَا مَا يَجْمَعُنِى وَ إيَّاهُ شَجَرَةٌ طَابَ أصْلُهَا ، وَ بَسَقَ فَرْعُهَا ، وَ عَذُبَ ثَمَرُهَا ، وَ بُورِكَتْ فِى الذَّرِّ ، وَ قُدِّسَتْ فِى الزُّبُرِ ، لَكَانَ مِنِّى إلَيْهِ مَا لَا يُحْمَدُ فِى الْعَوَاقِبِ ، لِمَا يَبْلُغُنِى عَنْهُ مِنْ شِدَّةِ عَيْبِهِ لَنَا ، وَ سُوءِ الْقَوْلِ فِينَا .\r\n« اين مرد مرا پرتاپ كرده است به اقيانوس مَوَّاجى كه به كرانه‌اش دسترس نيست ، و به عمقش نتوان رسيد ، علماء در آن سرگشته و حيرانند ، و شناگران در آن دستخوش غرقاب . بر شناوران چيره‌اى كه مىتوانند عرض آسمان را از افق تا افق دريا طى كنند عرصه را تنگ مىنمايد . اين است آن استخوانى كه از پهلو در حلق خلفاء گلوگير شده است كه نمىتوان او را نفى كرد و نه كشتنش حلال و مباح است .\r\nو اگر من و او به يك درختى كه ريشه و تنه‌اش پاكيزه ، و شاخه‌اش بلند و برومند ،\r\n\r\n","description":"","footnote":"","page_name":" 320 ","page_number":94},
  {"content":"\r\n\r\nو ميوه‌اش لذيذ و شيرين است منتهى نمىشديم ، آن شجره‌اى كه در عالم ذَرّ بركت يافته است ، و در كتابهاى سماوى از آن به نيكوئى و تقديس ياد گرديده است ، من راجع به او تصميمى مىگرفتم كه عواقب آن پسنديده نيست ، زيرا كه به من اين طور ابلاغ شده است كه : او در شدت عيب‌گوئى از ما و بدى گفتار دربارهء ما كوتاهى نمىنمايد . »\r\n\r\nامام صادق عليه السّلام خشم منصور را خاموش مىكند\r\nامام صادق عليه السّلام فرمودند : لَا تَقْبَلْ فِى ذِى رَحِمِكَ وَ أهْلِ الرِّعَايَةِ مِنْ أهْلِ بَيْتِكَ قَوْلَ مَنْ حَرَّمَ اللهُ عَلَيْهِ الْجَنَّةَ ، وَ جَعَلَ مَأوَاهُ النَّارَ . فَإنَّ النَّمَّامَ شَاهِدُ زُورٍ ، وَ شَرِيكُ إبْلِيسَ فِى الإغْرَاءِ بَيْنَ النَّاسِ . فَقَدْ قَالَ اللهُ تَعَالَى :\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ .  « 1 »\r\nوَ نَحْنُ لَكَ أنْصَارٌ وَ أعْوَانٌ ، وَ لِمُلْكِكَ دَعَائمُ وَ أرْكَانٌ مَا أمَرْتَ بِالْمَعْرُوفِ وَ الْإحْسَانِ ، وَ أمْضَيْتَ فِى الرَّعِيَّةِ أحْكَامَ الْقُرْآنِ ، وَ أرْغَمْتَ بِطَاعَتِكَ لِلّهِ أنْفَ الشَّيْطَانِ ، وَ إنْ كَانَ يَجِبُ عَلَيْكَ فِى سَعَةِ فَهْمِكَ وَ كَثْرَةِ عِلْمِكَ وَ مَعْرِفَتِكَ بِآدَابِ اللهِ أنْ تَصِلَ مَنْ قَطَعَكَ ، وَ تُعْطِى مَنْ حَرَمَكَ ، وَ تَعْفُوَ عَمَّنْ ظَلَمَكَ ! فَإنَّ الْمُكَافِئَ لَيْسَ بِالْوَاصِلِ . إنَّمَا الْوَاصِلُ مَنْ إذَا قَطَعَتْهُ رَحِمُهُ وَصَلَهَا . فَصِلْ رَحِمَكَ يَزِدِ اللهُ فِى عُمْرِكَ ، وَ يُخَفِّفْ عَنْكَ الْحِسَابَ يَوْمَ حَشْرِكَ !\r\n« قبول مكن دربارهء ذوى الأرحام و اهل رعايت از اهل بيتت ، گفتار كسى را كه خداوند بهشت را بر او حرام كرده است ، و مأواى وى را آتش گردانيده است . زيرا كه نَمّام ، شاهد زور مىباشد و در فتنه انگيزى ميان مردم و اغراء به معصيت شريك ابليس است . خداوند تعالى مىفرمايد :\r\nاى كسانى كه ايمان آورده‌ايد اگر شخص فاسقى ، خبرى براى شما بياورد تَثَبُّت نماييد ( و براى عمل بر طبق آن تحقيق و تفحّص را به كار بنديد ) براى آنكه مبادا از\r\n\r\n\r\n","description":"","footnote":"\r\n( 1 ) آيه 6 ، از سورهء 49 : حجرات .\r\n","page_name":" 321 ","page_number":95},
  {"content":"\r\n\r\nروى جهالت بر گروهى بستيزيد و آنگاه بر كردهء خود پشيمان گرديد .\r\nو ما ياران و أعوان تو مىباشيم ، و دعائم و اركان مُلك تو هستيم مادامىكه به معروف و خوبيها امر كنى ! و احكام قرآن را در ميان رعيّت اجرا نمائى ، و به واسطهء اطاعتت از خدا بينى شيطان را به خاك بمالى . و تحقيقاً در اثر گسترش فهمت ، و كثرت علمت ، و معرفتت به آداب خدا ، بر تو واجب است كه : صله نمائى با كسانى كه با تو قطع نموده‌اند ، و ببخشى به كسانى كه تو را محروم كرده‌اند ، و عفو كنى از كسانى كه به تو ستم روا داشته‌اند . زيرا كسى كه در ازاء صلهء ديگرى صله مىكند وصل كننده نيست . وصل كنندهء رَحِم كسى است كه هنگامى كه قطع كنى او وصل كند . بنابراين تو صلهء رَحِم نما تا خدايت بر عمرت بيفزايد ، و از حساب كشيدن در روز حشرت تخفيف دهد ! »\r\nمنصور گفت : به جهت مقام و منزلتت از تو درگذشتم ، و به جهت صدق در گفتارت از تو تجاوز نمودم . اينك مرا حديث كن به حديثى كه من از آن پند گيرم ، و از گناهان موبقهء مهلكه مرا زاجر و مانع باشد !\r\nحضرت فرمود : عَلَيْكَ بِالْحِلْمِ ، فَإنَّهُ رُكْنُ الْعِلْمِ ، وَ أمْلِكَ نَفْسَكَ عِنْدَ أسْبَابِ الْقُدْرَةِ ! فَإنَّكَ إنْ تَفْعَلْ مَا تَقْدِرُ عَلَيْهِ كُنْتَ كَمَنْ شُفِىَ غَيْظاً ، أوْ تَدَاوَى حِقْداً ، أوْ يُحِبُّ أنْ يُذْكَرَ بِالصَّوْلَةِ . وَ اعْلَمْ بِأنَّكَ إنْ عَاقَبْتَ مُسْتَحِقّاً لَمْ تَكُنْ غَايَةُ مَا تُوصَفُ بِهِ إلَّا الْعَدْلَ ، وَ الْحَالُ الَّتِى تُوجِبُ الشُّكْرَ أفَضَلُ مِنَ الْحَالِ الَّتِى تُوجِبُ الصَّبْرَ .\r\n« بر تو باد كه شكيبائى و حِلْم را پيشه گيرى ، چرا كه آن ركن و ستون علم است . و هنگامى كه تمام اسباب قدرت و انتقام و مكافات در تو مجتمع گردد از مبادرت به عمل خويشتن دارى كن . زيرا كه اگر در سركوبى كسى كه اينك بر او چيره و غالب گرديده‌اى دست به عمل گشائى ، يا مانند كسى هستى كه غيظ و خشم خود را فرونشانيده است ، و يا مثل كسى مىباشى كه كينه و حقد خود را علاج و مداوا كرده است ، و يا همچون كسى هستى كه دوست دارد نامش به صولت و آوازه‌اش به قبض و بطش عالمگير گردد . و بدان كه اگر به مستحقّى دست بيازى ، و وى را سزاى عمل\r\n\r\n","description":"","footnote":"","page_name":" 322 ","page_number":96},
  {"content":"\r\n\r\nخود دهى ، نهايت درجهء محمدت و تمجيد تو آن است كه به عدل عمل كرده‌اى ! در صورتى كه حالى كه ايجاب شكر و سپاس كند أفضل مىباشد از حالى كه ايجاب صبر و تحمّل نمايد ( يعنى در صورت عفو و اغماض مردم تو را سپاسگزارند ، و در صورت جزا و انتقام ، مردم به ناچار شكيبا و صابرند . ) »\r\nمنصور گفت : موعظه و اندرز دادى و نيكو پندى دادى ، و سخن گفتى و مختصر و موجز و پر محتوى بيان نمودى ! حالا براى من حديثى بيان كن در فضل جدّت على بن أبيطالب عليه السّلام حديثى را كه عامّه آن را روايت ننموده‌اند .\r\nحضرت امام صادق عليه السّلام فرمودند : براى من حديث كرد پدرم از پدرش از جدّش كه : رسول اكرم صلّى الله عليه و آله و سلّم فرمودند : لَمَّا اسْرِىَ بِى إلَى السَّمَاءِ عَهِدَ إلَىَّ رَبِّى جَلَّ جَلَالُهُ فِى عَلِىِّ ثَلَاثَ كَلِمَاتٍ ، فَقَالَ : يَا مُحَمَّدُ ! فَقُلْتُ : لَبَّيْكَ رَبِّى وَ سَعْدَيْكَ !\r\nفَقَالَ عَزّ وَ جَلَّ : إنَّ عَلِيّاً إمَامُ الْمُتَّقِينَ ، وَ قَائِدُ الْغُرِّ الْمُحَجَّلِينَ ، وَ يَعْسُوبُ الْمُؤْمِنينَ ، فَبَشِّرْهُ بِذَلِكَ ! فَبَشَّرَهُ النَّبِىُّ صلّى الله عليه و آله بِذَلِكَ . فَخَرَّ عَلِىٌّ عليه السّلام سَاجِداً شُكْراً لِلّهِ عَزَّ وَ جَلَّ . ثُمَّ رَفَعَ رَأسَهُ . فَقَالَ : يَا رَسُولَ اللهِ بَلَغَ مِنْ قَدْرِى حَتَّى إنِّى اذْكَرُ هُنَاكَ ؟ !\r\nقَالَ : نَعَمْ ، وَ إنَّ اللهَ يَعْرِفُكَ وَ إنَّكَ لَتُذْكَرُ فِى الرَّفِيقِ الأعْلَى .\r\n« وقتى كه مرا در معراج به آسمان سير مىدادند پروردگارم جَلّ جلاله دربارهء على سه كلمه با من عهد بست و گفت : اى محمد ! گفتم : لَبَّيْكَ رَبِّى وَ سَعْدَيْكَ . خداى عزّ و جلّ فرمود : حقّاً و تحقيقاً على امام پرهيزگاران است ، و پيشواى سفيد چهره گان و سفيد پايان در اثر درخشش آب وضو در مواقع طهارت است ، و سلطان مؤمنين است . اى پيامبر وى را بدين امور بشارت بده ! و پيامبر او را بدين امور بشارت داد . على عليه السّلام بر روى زمين به شكرانهء آن به سجده افتاد ، و پس از آن سر خود را بلند كرد و گفت : اى رسول خدا ! مرتبهء من به آن حدّ رسيده است كه در عالم ملكوت از من ياد مىشود ؟ !\r\nرسول خدا فرمود : آرى ! و تحقيقاً خداوند تو را مىشناسد ، و تحقيقاً نام تو در رفيق أعْلى برده شده است . »\r\n\r\n","description":"","footnote":"","page_name":" 323 ","page_number":97},
  {"content":"\r\n\r\nمنصور گفت : ذَلِكَ فَضْلُ اللهِ يَؤتِيهِ مَنْ يَشَاء « 1 » « آن است فضل خدا كه به هر كس بخواهد عنايت مىنمايد » .\r\n\r\nبرخورد حكيمانهء آن حضرت با منصور\r\nبا دقت در متن اين روايت مطالب مهمّى دستگير مىشود :\r\nاوَّلًا منصور در صدد است امام را به اقرار آورد كه داراى علوم ملكوتيّه و سِرِّيّه نمىباشد ، و به طور كلّى وى را در سطح عادى و عامى مردم به شمار آورد .\r\nثانياً حضرت به هيچ وجه من الوجوه اعتراف به اين مطلب نمىنمايند ، بلكه اصرار و إبرام دارند بر آنكه از همان شجرهء مباركهء زيتونه مىباشند ، و شاخه‌اى از آن درخت ، و فرعى از آن اصل هستند .\r\nثالثاً با چه بيان مصلحت انگيز و منطقى و ملايم و برهانى ، منصور را متقاعد مىسازند كه انتقام كشيدن عمل پسنديده‌اى نيست ، و شخص عالم بايد حتماً حليم باشد ، و گرنه علم حربه‌اى مىشود به دست زنگى مست .\r\nرابعاً منصور را در عين حال اندرزى داده‌اند كه براى او قابل قبول باشد ، نه آنكه نصيحتى كه وى را برانگيزاند و بر شدّت و حدّت او بيفزايد .\r\nدر اينجا خوب روشن مىشود كه حضرت چگونه بايد با وى تحمّل اين مصائب را بنمايند ، و وظيفهء رسالت خود را نسبت به جميع امَّت حتّى نسبت به شخص منصور ايفا كنند ، و خود را از قتل و كشتن بيهوده رها سازند تا بتوانند بار گران امامت و ولايت حقيقى را به منزل برسانند .\r\n\r\nامام صادق عليه السّلام به جاسوسهاى منصور پاسخ منفى مىدهند\r\nمنصور با يقين به عدم قيام امام ، مع‌ذلك\r\nاز ارسال جواسيس به مدينه آرام ندارد\r\nنه أبومسلم خراسانى ، و نه أبوسَلِمَه ، هيچ كدام از اهل ولايت و طرفداران حضرت امام جعفر صادق عليه السّلام نمىباشند . و مع‌ذلك نامه‌هائى از آن دو نفر به\r\n\r\n\r\n","description":"","footnote":"\r\n( 1 ) « أمالى » شيخ صدوق ص 611 و « بحار الأنوار » ج 47 ص 168 تا ص 169 .\r\n","page_name":" 324 ","page_number":98},
  {"content":"\r\n\r\nحضرت مىرسد كه براى امتحان و آزمايش آن حضرت است كه آيا در وجودش قيام و تكيه به اسلحه وجود دارد ، يا نه ؟ !\r\nبعد از گرد آمدن عبدالله محض و دو پسرانش : محمد و ابراهيم ، با عبدالله سفّاح و منصور و جماعتى دگر از بنى هاشم در أبواء مدينه براى آنكه با يكى از پسران عبدالله محض بيعت كنند ، با آنكه ميل نداشتند امام صادق عليه السّلام در ميان ايشان وارد گردد ، ناگهان حضرت وارد شدند و فرمودند : اين بيعت درست نيست زيرا محمد مهدى آل محمد نيست . و هر دوى آنان : محمد و ابراهيم به دست صاحب قباى زرد ( منصور أبوالدّوانيق ) مقتول مىشوند و خلافت را او خواهد برد .\r\nپس از چند روزى عبدالله سفّاح با اهل بيت خود مختفيانه از مدينه به كوفه مسافرت كرد ، و با أبو سلمهء خلّال طرح خلافت خود را ريخت ، و بعد از بيعت با او ، أبوسَلَمِه وزير او شد و به نام وزير آل محمد مشهور گرديد . گرچه پس از گذشت چهار ماه به دست أبومسلم مقتول گرديد .\r\nمحدّث قمّى گويد : سفّاح ، أبوسلمه حَفْص خلّال را وزير خويش كرده بود ، و او را وزير آل محمد مىگفتند ، و او اوّل كسى بود كه در دولت عبّاسيّه وزارت بر او قرار گرفت . پس أبومسلم در صدد قتل او برآمد ، و انتهاز فرصت مىبرد تا شبى كه أبوسلمه از نزد سفّاح بيرون شد كه به خانه رود اصحاب ابومسلم بر او ريختند ، و خونش بريختند . و قتل ابوسلمه بعد از چهار ماه از خلافت سفّاح بوده ، و چون دولت عبّاسيّه به سعى أبومسلم بوده سفّاح ابومسلم را آسيبى نرساند ، بلكه او را احترام مىكرد . و ابومسلم بود تا سفّاح وفات كرد ، و منصور به جاى او نشست . پس در 25 شعبان سنهء 137 در روميّة المداين به امر منصور كشته گشت ، و أبومسلم به صفت حزم و بَطْش و غيرت معروف بوده و مردى سفّاك و خونريز بوده چنانچه عدد مقتولين او كه صَبْراً كشته شده بودند ششصد هزار تن به شمار مىرفته است . « 1 »\r\n\r\n\r\n","description":"","footnote":"\r\n( 1 ) « تتمّة المنتهى فى وقايع الخلفاء » طبع سوم ص 156 و ص 157 . و در تعليقه گفته\r\n","page_name":" 325 ","page_number":99},
  {"content":"\r\n\r\nدر وقتى كه عبّاسيّون براى خود بيعت گرفتند و بر أريكهء خلافت نشستند ، نامه‌هائى از ابومسلم و از ابوسلمه به مدينه مىرسد كه در آنها استخراج و استعلام از خلافت حضرت امام صادق عليه السّلام و عبدالله محض و عَمْرو اشرف كه از فرزندان حضرت أميرالمؤمنين عليه السّلام مىباشد ، به عمل مىآيد كه آمادگى شما در امر خلافت خود تا چه حدّى است . حضرت امام صادق عليه السّلام اين پيغامها و نامه‌ها را ردّ مىكنند و مىفرمايند : چه عجب است براى ما كه مردمان أجنبى عهده دار و شمشيردار خلافت مىگردند ؟ ! اينها همه جواسيسى بوده‌اند كه ظرفيَّت قيام و اقدام حضرت را در برابر عبّاسيّون بسنجند ، و همان بلائى را كه بر سر عبدالله محض و برادران و پسران و عشيره‌اش آوردند بر سر آن حضرت بياورند ، اما حضرت بيدار است و اهل فهم و درايت . بدين مراسلات اعتنا نمىكند و پا از جادّهء خويشتن فراتر نمىنهد ، زيرا به يقين مىداند كه : ابراهيم امام و برادرانش عبدالله سفّاح و منصور از كسانى نمىباشند كه خلافت را تسليم مسند حق كنند و در جاى مستقر خود قرار دهند .\r\n\r\n\r\n","description":"","footnote":"\r\nاست : وقتى ابومسلم مىگفته است : حال من با عبّاسيان چنان است كه مردى از صالحان استخوانهاى شير ديد جائى افتاده ، دعا كرد تا خداى تعالى او را زنده كرد . و چون شير زنده شد گفت : تو را با من حقّى عظيم است ، لكن مصلحت آن است كه تو را بكشم . زيرا تو مردى مستجاب الدّعوه‌اى ! شايد كه تو بار ديگر دعا كنى تا خداى تعالى مرا بميراند ، يا شيرى قوىتر از من بيافريند و آن سبب مضرّت من شود پس مصلحت من در آن است كه من تو را بكشم . پس عباسيان چون قوّت از من يافتند مصلحت ايشان در كشتن من باشد . و بالجمله چنان شد كه گفته بود . ابوجعفر منصور با يكى از عقلاء در كشتن او مشورت كرد با وى گفت :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  . حاصل آنكه صلاح تو در كشتن اوست . و گاهى كه منصور خواست او را بكشد ابومسلم گفت : مرا به جهت دشمنان خود باقى گذار ، منصور گفت : چه دشمنى از تو بزرگتر دارم ؟ ! و چون ابو مسلم كشته شد خلافت بر عباسيان مستقر شد . و عن « ربيع الأبرار » للزمخشرى قال : ابو مسلم در عرفات مىگفت : اللّهمّ إنّى تائبٌ اليكَ ممّا لا أظنّك تغفر لى ! پس به او گفته شد : آيا مغفرت بر خدا كار دشوارى است ؟ ! گفت : من لباس ستم را مادامىكه دولت براى بنى عباس باقى است بافته‌ام . بنابراين چه بسيار مىباشند فرياد زنندگانى كه ظلم بر آنها وارد مىگردد . پس چگونه آمرزيده مىشود كسى كه تمام اين خلائق دشمن او محسوب مىشوند ؟ ! ( منه عفى عنه )\r\n","page_name":" 326 ","page_number":100},
  {"content":"\r\n\r\nآنان فقط سنگ خود را به سينه مىزنند ، و به عنوان حمايت از اهل بيت و مغضوبيّت و مغصوبيّت حقّ علويّين ، پيوسته در صدد گرم كردن تنور خود و پختن نان در آن هستند . عنوان حمايت اهل بيت ، فقط بهانه‌اى مىباشد براى امارت و رياست و حكومت خود . و اگر چنين نبود چرا در مدينه اين امر را با حضرت در ميان ننهادند ، و خود پنهان به كوفه براى أخذ بيعت با اهل خودشان از بنى عباس رهسپار شدند ؟ !\r\nاما عبدالله محض خبر ندارد ، و داراى نور باطن و فراست عميق نمىباشد كه كُنه مسائل را ادراك كند ، فلهذا از كاغذهاى مجعول و مكاتبات و نامه‌هاى شيعيان خراسان كه داراى محتوائى نبوده است گول مىخورد ، و حتّى به حضرت امام صادق عليه السّلام سوء ظنّ پيدا مىكند كه : با وجود اين پيامها و اين نامه‌ها و مراسلات از شيعهء خراسان ، تو كه با فرزند من : محمد نفس زكيّه بيعت نمىكنى ، از روى حسادت مىباشد .\r\nمستشار عبد الحليم جندى آورده است كه : در آن ايّام ابومسلم خراسانى به امام جعفر الصّادق عليه السّلام نوشت :\r\nإنِّى قَدْ أظْهَرْتُ الْكَلِمَةَ ، وَ دَعَوْتُ النَّاسَ عَنْ بَنِى امَيَّةَ إلَى مُوَالَاةِ « أهْلِ الْبَيْتِ » فَإنْ رَغِبْتَ فَلَا مَزِيدَ عَلَيْكَ .\r\n« من كلمهء ولايت را آشكارا نموده‌ام ، و مردم را از بنى اميّه منصرف نموده ، و به موالات اهل بيت گرايش داده‌ام ، بنابراين اگر تو به خلافت رغبت دارى ، در اين امر روى دست تو كسى پيدا نمىشود ! »\r\nحضرت امام جعفر صادق عليه السّلام فلسفهء خود را اعلان فرموده جواب دادند :\r\nمَا أنْتَ مِنْ رِجَالِى ، وَ لَا الزَّمَانُ زَمَانِى . « 1 »\r\n\r\n\r\n","description":"","footnote":"\r\n( 1 ) شاهد بر اينكه عبّاسيّون و وزرائشان و زمامدارانشان در صدد نابودى اهل بيت بوده‌اند آن است كه : ابومسلم خراسانى ، عبدالله بن معاوية بن عبدالله بن جعفر بن أبيطالب را بدون هيچ\r\n","page_name":" 327 ","page_number":101},
  {"content":"\r\n\r\n« نيستى تو از مردان من ! و نيست اين زمان زمان من . »\r\nو در خود همين زمان أبوسلمة خلّال - ملقّب به وزير آل محمد ، و آن كس كه به زودى وزير سفّاح أوَّلين خلفاى بنى عباس خواهد شد - فرستاد به سوى امام جعفر الصادق ، و عبدالله بن الحسن بن « الحسن » ، و عَمْرو الاشْرَف از 0 فرزندان على با مردى از مواليان ابوسَلِمه و به وى سفارش كرده بود : اوَّل به نزد جعفر برو اگر وى جواب مساعد داد به نزد غير او ديگر مرو ! و اگر جواب مساعد نداد به نزد عبدالله برو ، اگر وى جواب مساعد داد نامهء عَمرو أشرف را باطل كن و به سوى او مرو ( و اگر عبدالله جواب نامساعد داد اينك نوبت به عمرو أشرف مىرسد كه نزد او به روى ) !\r\nپيك و پيام‌آور اول به نزد جعفر آمد ، و حضرت فرمود : مَا لِىَ وَ لِأبِى سَلِمَةَ وَ هُوَ شِيعَةٌ لِغَيْرِى ، وَ وَضَعَ الْكِتَابَ فِى النَّارِ حَتَّى احْتَرَقَ - وَ أبَى أنْ يَقْرَأهُ .\r\nقَالَ الرَّسُولُ : أ لَا تُجِيبُهُ ؟ !\r\nقَالَ : رَأيْتَ الْجَوَابَ !\r\n« مرا با أبوسلمه چه‌كار ؟ ! او شيعهء من نيست شيعهء غير من است . و نامه را حضرت در آتش افكند تا همه‌اش بسوخت ، و از خواندن و حتى گشودن نامه إبا و امتناع كرد .\r\nپيام برنده گفت : آيا اين نامه را پاسخ نمىدهى ؟ !\r\nحضرت فرمود : هر آينه پاسخ را به چشم ديدى ! »\r\nپيام برنده از نزد حضرت به نزد عبدالله رفت . عبدالله نامه را برخواند و براى\r\n\r\n\r\n","description":"","footnote":"\r\nگناهى بكشت چون از علويّين بود . عبد الحليم جندى اينجا در تعليقه آورده است كه : اين مرد بر بنى مروان در سنهء 127 در رى كه از نواحى خراسان است خروج كرد و پس از آنكه ابومسلم بر لشگريان بنى مروان مظفر گشت خود را تسليم ابومسلم نموده نامه‌اى محبّت‌آميز براى جلب عواطف او بدين عبارت به دو نوشت : من الاسيرِ بين يديه بلا ذَنبٍ إليه و لا خِلاف عليه . فإنّ الناس من حوضك رواء و نحن ظماء ، رزقنا الله منك التّحنّن . . . فإنّك امينٌ مستودعٌ و رائد مصطنع و السّلام عليكم و رحمة الله . امّا نه تنها ابو مسلم وى را آزاد نكرد بلكه او را كشت و بعضى گفته‌اند : سَمّ داد .\r\n","page_name":" 328 ","page_number":102},
  {"content":"\r\n\r\nملاقات و آگاه نمودن امام جعفر صادق عليه السّلام از منزل حركت نمود و اطّلاع داد كه : از شيعيان او در خراسان نامه‌اى رسيده است .\r\nحضرت به عبدالله گفتند : وَ مَتَى كَانَ لَكَ شِيعَةٌ بِخُرَاسَانَ ؟ ! أَ أنْتَ وَجَّهْتَ أبَا مُسْلِمٍ إلَيْهِمْ ؟ ! هَلْ تَعْرِفُ أحَداً مِنْهُمْ بِاسْمِهِ ؟ ! فَكَيْفَ يَكُونُونَ شِيعَتَكَ وَ هُمْ لَا يَعْرِفُونَكَ وَ أنْتَ لَا تَعْرِفُهُمْ ؟ !\r\n« و كدام زمان تو در خراسان شيعه داشته‌اى ؟ ! آيا تو أبومسلم را به سوى آنان روانه ساخته‌اى ؟ ! و آيا يك نفر از ايشان را با اسم مىشناسى ؟ ! پس چگونه آنان شيعيان تو هستند در حالى كه ايشان تو را نمىشناسند ، و تو هم ايشان را نمىشناسى ؟ ! »\r\nعبد الله به حضرت گفت : كَانَ هَذَا الْكَلَامُ مِنْكَ لِشَىْءٍ ؟ !\r\n« گويا اين طرز گفتار تو دلالت بر آن دارد كه در نفست شائبهء اتّهام و حَسَدى نسبت به من وجود دارد ؟ ! »\r\nامام جعفر صادق عليه السّلام فرمود : قَدْ عَلِمَ اللهُ أنِّى اوجِبُ النُّصْحَ عَلَى نَفْسِى لِكُلِّ مُسْلِمٍ فَكَيْفَ أدَّخِرُهُ عَنْكَ ؟ فَلَا تَمُنَّ نَفْسَكَ فَإنَّ الدَّوْلَةَ سَتَتِمُّ لهؤُلآءِ ! « 1 »\r\n« خدا شاهد است كه من نصيحت و اندرز را بر خودم نسبت به هر فرد مسلمانى فريضه مىدانم ، پس چگونه متصور است كه آن را از تو پنهان كنم ؟ ! بنابراين خودت را به آرزو و ميل خلافت مينداز ، چرا كه به زودى دولت و نوبت امارت براى آن جماعت تمام خواهد گشت ! » « 2 »\r\n\r\n\r\n","description":"","footnote":"\r\n( 1 ) كتاب « الإمام جعفر الصّادق » ، تخريج جمهوريّة مصر العربيّة المجلس الأعلى للشّئون الإسلاميّة ص 74 و ص 75 .\r\n( 2 ) احمد امين بك مصرى در كتاب « ضحى الاسلام » ج 3 ص 262 اين داستان را بدين گونه حكايت نموده است : مسعودى حكايت كرده است كه : ابوسَلِمه ( داعيهء عبّاسيّين ) چون قضيّهء كشته شدن ابراهيم به او رسيد ، در دل گرفت تا از دعوت به عبّاسيّون برگردد و از اين پس دعوت به آل أبيطالب نمايد . لهذا دو مكتوب به وسيلهء پيكى به مدينه گسيل داشت . يكى از آن دو به\r\n","page_name":" 329 ","page_number":103},
  {"content":"\r\n\r\n\r\nتشيع جعفر بن محمد بن اشعث به جهت علوم غيب آن حضرت\r\nشيخ محمد بن يعقوب كلينى در « كافى » روايت مىكند از أبوعلى اشعرى از محمد بن عبد الجبّار ، از صفوان بن يحيى ، از جعفر بن محمد بن أشعث كه صفوان مىگويد : جعفر بن محمد بن اشعث به من گفت : « 1 »\r\nعلت تشيّع جعفر بن محمد بن أشعث ، اطّلاع او بر علم غيب امام صادق از جاسوس منصور بوده است . آيا مىدانى سبب دخول ما در اين امر ولايت و تشيّع چيست ؟ ! و علّت معرفت ما چه چيزى مىباشد ؟ ! با وجود آنكه ما أبداً از تشيّع چيزى را نمىشناختيم ، و از آنچه كه در مردم شيعه وجود دارد خبرى نداشتيم ؟ !\r\nمن به وى گفتم : سبب آن چيست ؟ !\r\nجعفر بن محمد بن أشعث گفت : ابوجعفر - يعنى أبوالدَّوانيق - به پدرم : محمد\r\n\r\n\r\n","description":"","footnote":"\r\nسوى جعفر ( الصّادق ) و ديگرى به سوى عبد الله بن حسن بن على بن أبيطالب . چون فرستادهء ابوسَلَمِه به جعفر رسيد وى را آگاه نمود كه : من پيك ابوسَلَمِه مىباشم و شبانگاه بود كه مكتوب را به او سپرد . جعفر گفت : وَ ما أنا و أبو سَلِمَة ؟ ! و أبو سَلِمَة شيعةٌ لغيرى . « مرا با ابوسلمه چه ربط و مناسبت است ؟ ! أبوسلمه از شيعيان و پيروان من نمىباشد . » فرستاده گفت : من رسول هستم . تو نامه را بخوان و به آنچه در نظرت آيد پاسخ بده ! امام جعفر چراغى طلبيد و سپس نامهء ابوسلمه را گرفت و در روى چراغ گرفت تا بسوخت و به فرستادهء او گفت : آنچه را كه ديدى به رفيقت گزارش بده ! و به قول كميت شاعر متمثل گرديد :\r\n أيا مُوقِداً ناراً لغيرك ضَوْءُها * و يا حِاطباً فى غير حَبلك تَحطِبُ \r\n« اى كسى كه آتشى مىافروزى كه نور آن براى غير تو مىباشد ! و اى كسى كه هيزم را در ميان ريسمان غير خودت به دوش مىكشى ! » در اين حال پيك از نزد امام خارج شد . ( « مروج الذهب » ، ج 2 ص 166 ) .\r\n( 1 ) جعفر بن محمد بن أشعث ، پسر محمد بن أشعث بن قيس مىباشد . جدّش أشعث بن قيس داماد ابو بكر بود كه خواهرش را تزويج كرده بود . خودش از دشمنان أميرالمؤمنين عليه السّلام مىباشد كه با ابن ملجم در خون آن حضرت شركت كرد . پسرش محمد بن أشعث از سرلشگران ابن زياد در واقعهء طفّ و از قاتلان حضرت سيّد الشهداء عليه السّلام بود ، و دخترش جُعده زن حضرت امام حسن عليه السّلام بود كه وى را مسموم و شهيد ساخت . و لهذا خاندان أشعث بن قيس از ناصبيان و اعداء آل محمد به شمار مىآيند . در اينجا آنچه از اين روايت به دست مىآيد آن است كه : پسر محمد يعنى جعفر بن محمد به واسطهء شنيدن جريان علم غيب و اعجاز حضرت امام صادق عليه السّلام به وسيلهء دائى پدرش ابن مُهاجر شيعه گرديده است .\r\n","page_name":" 330 ","page_number":104},
  {"content":"\r\n\r\nابن أشعث گفت : اى محمد ! يك فرد صاحب عقل و درايتى را براى من بجوى تا رسالتى را به واسطهء او ادا نمايم ، و او از طرف من برساند !\r\nپدرم به منصور گفت : من براى اين امر مهم براى تو فلان كس را كه ابن مهاجر و دائى خود من مىباشد پيدا كرده‌ام ! منصور گفت : وى را بياور ! من دائى خودم را نزد وى بردم .\r\nمنصور به او گفت : اى پسر مهاجر ! اين مال را بگير و برو به مدينه و برو نزد عبدالله بن حسن بن حسن و عدّه‌اى از اهل بيت او كه در ميانشان جعفر بن محمد مىباشد و به ايشان بگو : من مردى غريب از اهل خراسان هستم و در آنجا جماعتى از شيعيان شما مىباشند كه اين مال را براى شما فرستاده اند !\r\nآنگاه به هر يك از آنان كه مال را مىدهى ، بگو : به فلان شرط و فلان شرط ، و وقتى كه مال را أخذ نمودند ، به آنان بگو : من پيك و قاصدم ، و دوست دارم با من خطوطى باشد از شما كه اين مال را قبض كرده ايد !\r\nابن مهاجر مال را مأخوذ داشت و رهسپار مدينه گرديد ، و سپس به سوى أبُوالدَّوانيق و محمد بن اشعث مراجعت نمود در وقتى كه محمد نزد وى بود .\r\nمنصور به او گفت : چه خبر آورده‌اى ؟ !\r\nابن مهاجر گفت : من نزد آن قوم رفتم ، و اين است خطوط آنها كه مال را قبض كرده‌اند سواى جعفر بن محمد . چون من كه نزد او رفتم در مسجد الرّسول صلّى الله عليه و آله بود و مشغول خواندن نماز بود . من پشت سر او نشستم و با خود گفتم : صبر مىكنم تا نمازش تمام شود ، آنگاه مطلبى را كه به اصحابش گفته‌ام به او مىگويم .\r\nاو با شتاب نماز را خاتمه داد و از نماز بيرون شد ، پس از آن روى به من كرد و گفت :\r\nيَا هَذَا ! اتَّقِ اللهَ وَ لَا تَغُرَّ أهْلَ بَيْتِ مُحَمَّدٍ ، فَإنَّهُمْ قَرِيبُ الْعهْدِ بِدَوْلَةِ بَنِى مَرْوَانَ وَ كُلُّهُمْ مُحْتَاجٌ !\r\n« اى مرد ! از خداوند بپرهيز و اهل بيت محمد را گول مزن ! زيرا كه ايشان قريب\r\n\r\n","description":"","footnote":"","page_name":" 331 ","page_number":105},
  {"content":"\r\n\r\nالعهد به دولت بنى مروان بوده‌اند ، و جميع آنان محتاج مىباشند ! »\r\nمن به او گفتم : قضيّه چيست ؟ خداوند كارت را به صلاح آورد !\r\nاو سرش را نزديك من كرد ، و به جميع آنچه ميان من و تو واقع شده بود خبر داد به طورى كه گويا او نفر سومى ما بوده است كه در اينجا حضور داشته است .\r\nدر اين حال ابوجعفر دوانيقى به او گفت : اى ابن مهاجر ! بدان كه از اهل بيت نبوّت نيستند مگر آنكه در ميانشان مُحَدَّث « 1 » وجود دارد . و جعفر بن محمد در امروز مُحَدَّث ما مىباشد .\r\nجعفر بن محمد بن أشعث مىگويد : اين سبب دلالت و راهنمائى ما بدين مقاله و امر ولايت گرديده است « 2 » .\r\n\r\nجاسوسى و فريفتن علويان را با مال بسيار\r\nقطب راوندى روايت نموده است از مهاجر بن عمار خُزَاعى كه گفت : أبوالدَّوانيق مرا به مدينه فرستاد و مال كثيرى را با من همراه نمود و گفت كه با حالت ابتهال و تضرّع به اهل البيت بپيوندم و كلامشان را حفظ نموده براى وى ببرم .\r\nمهاجر مىگويد : در زاويه‌اى كه پهلوى قبر رسول الله است براى خود جا گرفتم ، و از آنجا در مواقع نماز به جاى دگر نمىرفتم ، نه در شب و نه در روز . و شروع كردم با كسانى كه در اطراف قبر بودند سؤال دراهيم را مطرح نمودن ، و كم كم به افراد دگرى كه از آنان برتر بودند ، تا با جوانانى از بنى الحسن و با مشايخشان دسترسى پيدا نمودم به طورى كه آنها با من و من با آنها الفت بستيم و در سرّ با هم روابطى پيدا كرديم .\r\n\r\n\r\n","description":"","footnote":"\r\n( 1 ) مُحَدَّث با صيغهء اسم مفعول به كسانى گفته مىشود كه : خودشان بدون آنكه ملائكه را ببينند فرشتگان با آنها سخن مىگويند ، و از عوالم غيبيّه بدين مقدار براى آنها علم و انكشاف حاصل مىگردد و اين وَحْى نمىباشد ، و در روايت عامّه و خاصّه از رسول اكرم صلّى الله عليه و آله و سلّم نقل كرده‌اند كه فرموده است : در ميان امَّت من محدَّثانى وجود دارند ، از جمله حضرت صديقهء كبرى فاطمهء زهراء سلام الله عليها مُحَدَّثَه بوده‌اند .\r\n( 2 ) « اصول كافى » ، ج 1 ، كتاب الحجّة ص 475 روايت 6 .\r\n","page_name":" 332 ","page_number":106},
  {"content":"\r\n\r\nو هر وقت من به أبوعبدالله جعفر بن محمد نزديك مىشدم با من ملاطفت مىنمود و اكرام مىكرد ، تا آنكه در روزى از روزها به أبوعبدالله نزديك شدم ، در حالى كه به خواندن نماز اشتغال داشت .\r\nهنگامى كه از نماز فارغ شد ! روى به من كرد و گفت : اى مهاجر جلو بيا - در حالى كه من در آنجا نه خودم را با اسم و نه با كنيه نشناسانده بودم - و گفت : به صاحبت بگو : جعفر به تو مىگويد :\r\nكَانَ أهْلُ بَيْتِكَ إلَى غَيْرِ هَذَا مِنْكَ أحْوَجَ مِنْهُمْ إلَى هَذَا !\r\nتَجِىءُ إلَى قَوْمٍ شُبَّابٍ مُحْتَاجِينَ فَتَدُسَّ إلَيْهِمْ . فَلَعَلَّ أحَدَهُمْ يَتَكَلَّمُ بِكَلِمَةٍ تَسْتَحِلُّ بِهَا سَفْكَ دَمِهِ . فَلَوْ بَرَرْتَهُمْ وَ وَصَلْتَهُمْ وَ أغْنَيْتَهُمْ كَانُوا أحْوَجَ مَا تُرِيدُ مِنْهُمْ !\r\n« اهل بيت تو به غير از اين چيزها نيازمندتر مىباشند از اين چيزها !\r\nتو مىآئى به سوى قومى جوان و نيازمند ، آنگاه با دسيسه و حيله در امرشان دست مىاندازى ! و روى اين زمينه احتمال آن مىرود كه : يكى از آنان به كلمه‌اى زبان گشايد كه تو بدان كلمه خونش را مباح كنى ! اگر تو با آنها با برّ و احسان ، و مواصلت و پيوند ، و بى نياز نمود نشان رفتار كنى آنان نيازمندتر و محتاج‌تر مىباشند از آنچه كه تو از آنها مىخواهى و دربارهء آنها اراده مىكنى ! »\r\nمهاجر مىگويد : وقتى كه من به نزد أبوالدَّوانيق برگشتم به او گفتم : من از نزد ساحِر كَذَّاب كاهِن پيش تو آمده‌ام . او كه امرش چنان و چنان است . منصور گفت : ابوعبدالله جعفر راست گفته است : ايشان به غير اينها نيازمند مىباشند ، و مبادا اين كلام را از تو انسانى بشنود ! « 1 »\r\nاين جاسوسها و مفتّشان از يك طرف حضرت و اصحاب او را محدود و محصور مىنمودند ، و از طرف ديگر ممنوعيّت آن حضرت را از ملاقات با مردم ، و اين هم مشكله‌اى بود چه براى خود آن حضرت كه تمام هَمّ و غَمَّش پخش علوم و\r\n\r\n\r\n","description":"","footnote":"\r\n( 1 ) « الخرائج و الجرائح » ، ص 244 و « بحار الأنوار » ، ج 47 ، ص 172 ، از خرائج .\r\n","page_name":" 333 ","page_number":107},
  {"content":"\r\n\r\nبسط معارف است ، و چه براى جميع مردم كه بايد از اين سرچشمهء صافى آب بنوشند ، تا از قيد عبوديّت بندگان خدا به عبوديّت خدا درآيند . و با وجود ممنوعيّت از ملاقات و تدريس و تكلّم با مردم ، آن درياى خروشان علم ، پنهان و آن جَبَل راسخ و طَوْدِ مرتفع معرفت ، بى اثر و ثمره خواهد ماند .\r\n\r\nسوال از امام صادق عليه السّلام به صورت مرد خيارفروش\r\nقطب راوندى ، از هارون بن خارجه روايت نموده است كه : يك نفر از اصحاب ما زنش را سه طلاق داد ، و از اصحاب ما حكمش را پرسيد ، گفتند : اعتبار ندارد . زنش گفت : من براى نكاح رضايت نمىدهم مگر آنكه از حضرت امام جعفر صادق عليه السّلام بپرسى ! و چون در عصر ابوالعبّاس سفَّاح بود ، او در حِيرَه توقّف داشت .\r\nمرد طلاق دهنده مىگويد : من به حيره سفر نمودم ، ولى متمكّن از مكالمهء با حضرت نشدم به علت آنكه خليفه مردم را از دخول بر امام صادق عليه السّلام منع كرده بود . و من متحيّر مانده بودم كه به چه كيفيّت به ملاقات وى دست يابم ؟ ناگهان ديدم يك مرد معمولى دست فروش يك جبّهء پشمينه بر تن دارد و مشغول فروختن خيار مىباشد .\r\nمن به او گفتم : تمام اين خيارهايت را به چند مىفروشى ؟ ! گفت : به يك درهم ! من به او يك درهم دادم ، و به وى گفتم : اين جُبّه‌ات را به من بده ! جبّه‌اش را گرفتم و پوشيدم و صدا بلند كردم : كيست خيار بخرد ؟ و به محلِّ حضرت نزديك شدم ، كه ديدم طفلى از ناحيه‌اى صدا مىكند : اى خيار فروش بيا ! چون به حضرت رسيدم فرمود : چه حيلهء خوبى به كار برده‌اى ؟ ! حاجتت چيست ؟ !\r\nمن گفتم : من گرفتار شدم ، و زنم را در يك دفعه سه طلاقه كردم ، از اصحاب خودمان پرسيدم ، گفتند : طلاقت فاقد اثر است ، زنم مىگويد : من راضى به فراش نمىگردم تا اينكه از حضرت ابوعبدالله عليه السّلام مسأله را بپرسى !\r\nحضرت فرمود : ارْجِعْ إلَى أهْلِكَ ! فَلَيْسَ عَلَيْكَ شَىْءٌ ! « 1 »\r\n\r\n\r\n","description":"","footnote":"\r\n( 1 ) « الخرائج و الجرائح » ، ص 244 و « بحار الأنوار » ، ج 47 ، ص 172 ، از خرائج .\r\n","page_name":" 334 ","page_number":108},
  {"content":"\r\n\r\n« به زنت رجوع كن ! چيزى بر عهدهء تو نيست ! »\r\nابن شهرآشوب از محمد بن سنان ، از مُفَضَّل بن عمر روايت كرده است كه : منصور در مرَّات و كرَّات عديده‌اى بر قتل حضرت ابوعبدالله امام صادق عليه السّلام همّت گماشته بود . هر چند زمان يك بار پى حضرت مىفرستاد ، و وى را به سوى خود مىخواند تا بكشد . همين كه چشمش به حضرت مىافتاد ، هيبت و ابَّهَت حضرت او را مىگرفت و از كشتن درمىگذشت . مگر اينكه مردم را از نشستن با امام منع مىنمود ، و در تفتيش و بازجوئى از مردم كار را مشكل و به حدّ استقصاء رسانيده بود ، تا كار به جائى رسيده بود كه براى يكى از مردم شيعه ، مسأله‌اى در دينش در امر نكاح ، يا طلاق ، يا غير ذلك پيش مىآمد ، و حكمش را نمىدانست و دسترسى به حضرت نداشت ، بنابراين دير زمانى مىگذشت كه مردى از زنش كناره مىگرفت براى آنكه دچار معصيت به واسطهء جهل در مسأله نگردد .\r\nاين طرز رفتار منصور بر شيعه مشكل و توانفرسا شد ، تا اينكه خداوند عزّوجلّ در دل منصور انداخت تا چيزى را حضرت از نزد خود به منصور هديه دهد كه نزد احدى همانندش وجود نداشته باشد .\r\nحضرت امام جعفر صادق عليه السّلام مِخْصَرَه‌اى « 1 » ( چوبدستى ) را كه طولش يك ذراع بود براى وى فرستادند . منصور به قدرى مسرور و فرحناك شد كه امر كرد چهار ربع زمين براى او تقطيع كنند ، و در چهار موضع تقسيم نمايند .\r\nپس از آن به وى گفت : مَا جَزَاوُكَ عِنْدِى إلَّا أنْ اطْلِقَ لَكَ ، وَ تُفْشِىَ عِلْمَكَ لِشِيعَتِكَ وَ لَا أتَعَرَّضَ لَكَ وَ لَا لَهُمْ . فَاقْعُدْ غَيْرَ مُحْتَشَمٍ وَ أفْتِ النَّاسَ وَ لَا تَكُنْ فِى بَلَدٍ أنَا فِيهِ !\r\n\r\n\r\n","description":"","footnote":"\r\n( 1 ) علامهء مجلسى - رضوان الله عليه - در بيان خود فرموده است : در قاموس است كه : مِخْصَرَه بر وزن مِكْنَسَه چيزى است كه بر آن تكيه دهند مانند عصا و مثل آن . و چيزى است كه پادشاه در وقت خطبه به دست مىگيرد و با آن اشاره مىكند ، و خطيب در موقع خطب به دست دارد . ( قاموس ج 2 ص 20 ) .\r\n","page_name":" 335 ","page_number":109},
  {"content":"\r\n\r\nفَفَشَا الْعِلْمُ عَنِ الصَّادِقِ . « 1 »\r\n« پاداش تو در نزد من چيزى نمىتواند بوده باشد مگر آنكه براى تو آزادى بگذارم ، و تو علمت را به شيعيانت نشر دهى و پخش كنى ، و متعرّض تو و متعرّض ايشان نگردم . بنابراين بىمحابا بنشين و به مردم فتوى بده ، و در شهرى كه من سكونت دارم مباش ! از اينجا علم از امام صادق انتشار يافت » .\r\n\r\nتقيّه شديد امام صادق عليه السّلام و ترس آن حضرت بر سفيان\r\nدر برخى آثار وارد است كه حضرت براى راوى روايت ، مجال توقّف را جائز نمىدانسته‌اند ، چرا كه در مظانّ اتّهام برخورد و مصاحبت قرار مىگرفت ، و عواقب وخيمى را به دنبال داشت .\r\nدر روايتى كه سفيان ثَوْرى از حضرت روايت مىكند ، چنين وارد است كه حضرت به او فرمودند : غَيْرَ مَطْرُودٍ يَا سُفْيَانُ ! فَفَرَقٌ عَلَيْكَ مِنَ السُّلْطَانِ !\r\n« تو را كه مىگوئيم : درنگ مكن ، به خاطر آن نيست كه قصد طرد تو را داريم ، ليكن به خاطر آن است كه از سلطان براى تو در اقامتت نگرانى وجود دارد ! »\r\nروايت ذيل را كه از سفيان نقل مىكنم ، حقير بدين صورت و بدين تفصيل در هيچ يك از مجاميع « 2 » برخورد نكرده‌ام ! بلكه از روى دستخط مبارك مرحوم جدِّ حقير : آية الله سيد ابراهيم طهرانى - رضوان الله عليه - در اينجا نقل مىنمايم .\r\nاين روايت را ايشان در صفحهء قبل از هشت نسخهء خطّيّه كه از اصول قدماء ما مىباشد ، و آن هشت اصل را ايشان به خط شكستهء زيباى نستعليق در مجموعهء جيبى گرد آورده‌اند ، ذكر فرموده‌اند . متن روايت اين است :\r\n\r\n\r\n","description":"","footnote":"\r\n( 1 ) « مناقب » ج 3 ص 364 و « بحار الأنوار » ، ج 47 ص 180 .\r\n( 2 ) در فحصى كه به عمل آمد اين روايت در كتاب « الإثنى عشرية فى المواعظ العددية » باب الثلاثيات ، فصل تاسع ، ص 72 به دست آمد ، و ليكن بجاى « فَازْوَدْ » « فَازْدَدْ » و بجاى « فَفَرَقٌ » « نفرق » آمده است . همچنين در كتاب « روضات الجنّات » طبع حروفى ، ج 4 ، ص 65 ، در شرح حال سفيان ثورى ، به نقل از « الإثنى عشرية » اين روايت را ذكر مىكند .\r\n","page_name":" 336 ","page_number":110},
  {"content":"\r\n\r\nرُوِىَ أنَّ سُفْيَانَ الثَّوْرِىَّ « 1 » قَالَ : لَمَّا حَجَجْتُ فِى بَعْضِ السِّنِينَ ، أَرَدْتُ زِيَارَةَ الصَّادِقِ\r\n\r\n\r\n","description":"","footnote":"\r\n( 1 ) محدّث قمى در كتاب « تتمّة المنتهى فى ايام الخلفاء » طبع سوم ص 211 و ص 212 گويد : و در اوّل سنهء 161 سفيان بن سعيد ثَورى ( به فتح مثلثه ) منسوب به « ثور تميم » در بصره وفات كرد . دميرى گفته كه : سفيان از اهل كوفه بود وقتى از او سؤال كردند از عثمان و على ، ثورى گفت كه : اهل بصره عثمان را تفضيل مىدهند و اهل كوفه على عليه السّلام را . گفتند : تو بر چه مذهبى ؟ ! گفت : من از اهل كوفه‌ام يعنى قائل به تفضيل على عليه السّلام مىباشم - انتهى . . . و در احاديث اماميّه روايات بسيار در مذمّت ثورى وارد شده ، و در روايت « كافى » است كه ثورى خدمت حضرت صادق عليه السّلام رسيد در حالى كه آن حضرت سوار شده بود و ارادهء جائى را داشت . سفيان عرض كرد كه : حديث فرما ما را به حديث خطبهء رسول الله صلّى الله عليه و آله و سلّم در مسجد خَيْف . فرمود : مهلت ده مرا تا بروم پى حاجت خود و برگردم ، آن وقت حديث كنم ، سفيان قبول نكرد و قسم داد آن حضرت را كه فعلًا مرا حديث كن ! حضرت پياده شد . سفيان گفت : بفرما دوات و كاغذى هم حاضر كنند . حضرت فرمود : آوردند . آنگاه فرمود : بنويس : بسم الله الرحمن الرحيم ، خطبة رسول الله صلّى الله عليه و آله فى مسجد الخَيْف : نَضَّر اللهُ عبداً سمع مقالتى فوعاها و بلّغها إلى من لم يبلغه . يا أيّها الناس ليبلِّغ الشاهد الغائب فربّ حامل فقه ليس بفقيه ، و ربّ حامل فقه إلى من هو أفقه منه . ثلاثٌ لا يغلّ عليهنّ قلب امرى مسلم : إخلاص العمل للّه ، و النّصيحة لائمّة المسلمين ، و اللزّوم لجماعتهم ، فإنّ دعوتهم محيطةٌ من ورائهم . المؤمنون إخوة تتكافى دماؤهم ، و هم يدٌ على من سواهم ، يسعى بذمّتهم أدناهم . سفيان نوشت خطبه را و بر حضرت عرضه كرد آنگاه حضرت پى حاجت خود رفت و سفيان برگشت ، در بين راه مطالعهء حديث كرد و تفكّرى كرد در كلمهء « النّصيحة لائمّة المسلمين » فهميد مراد أمير المؤمنين و اولاد اوست . همان وقت كاغذ را پاره كرد و با رفيق خود گفت : كه اين حديث را كتمان كن و با كسى مگو !\r\nاين حديث را به طور تفصيل محقّق عظيم سيد عليخان مدنى شيرازى در شرح صحيفهء كاملهء سجّاديّه حكايت نموده است . و ما آن را از ج 2 ص 111 الى ص 113 « تلخيص الرّياض » در اينجا ذكر مىكنيم : در « كافى » با سند خود روايت كرده است از حكم بن مسكين از مردى از قريش از اهل مكّه كه گفت : سفيان ثورى به من گفت : مرا ببر نزد جعفر بن محمد . من با او به نزد جعفر رفتيم و ديديم كه وى مشغول سوار شدن مركب خود مىباشد در اينجا روايت را بعينها مانند روايت مرويّه از « منتهى الآمال » نقل مىكند و در پايانش اضافه دارد كه آن مرد مىگويد : چون ما مراجعت كرديم او در وسط راه به من گفت : قدرى به حال خودت باش تا من در اين حديث نظرى بنمايم ! من به او گفتم : قد و الله ألزم أبو عبد الله رقبتك شيئاً لا يذهب من رقبتك أبداً ! « سوگند به خداوند كه ابا عبدالله بر گردن تو چيزى را بسته است كه هيچ گاه گشوده نخواهد شد ! » سفيان\r\n","page_name":" 337 ","page_number":111},
  {"content":"\r\n\r\nأبِى عَبْدِ اللهِ عليه السّلام ، فَنَشَدْتُ عَنْهُ فَارْشِدْتُ إلَيْهِ فَجِئتُ طَرَقْتُ الْبَابَ .\r\nفَقَالَ : مَنْ ؟ ! قُلْتُ : صَاحِبُكَ سُفْيَانُ !\r\nفَفَتَحَ الْبَابَ وَ وَقَفَ عليه السّلام عَلَى ثَلَاثِ مَرَاقٍ وَ قَالَ : مَرْحَباً يَا سُفْيَانُ ! مِنَ الْجَهَةِ الشِّمَالِيَّةِ ؟ !\r\nقُلْتُ : نَعَمْ يَا بْنَ رَسُولِ اللهِ . مَا لِى أرَاكَ قَدِ اعْتَزَلْتَ النَّاسَ ؟ !\r\nقَالَ : يَا سُفْيَانُ ! فَسَدَ الزَّمَانُ ، وَ تَغَيَّرَ الإخْوَانُ ، وَ تَقَلَّبَ الأعْيَانُ ، فَرَأيْتُ الانْفِرَادَ أسْكَنَ لِلْفُوَادِ ! أ مَعَكَ شَىْءٌ تَكْتُبُ فِيهِ ؟ !\r\nقُلْتُ : نَعَمْ ! فَقَالَ : اكْتُبْ :\r\n ذَهَبَ الْوَفَاءُ ذَهَابَ أمْسِ الذَّاهِبِ * وَ النَّاسُ بَيْنَ مُخَاتِلٍ وَ مُوَارِبِ 1\r\nيَفْشُونَ بَيْنَهُمُ الْمَوَدَّةَ وَ الصَّفَا * وَ قُلُوبُهُمْ مَحْشُوَّةٌ بِعَقَارِبِ 2 \r\nقُلْتُ : زِدْنِى يَا بْنَ رَسُولِ اللهِ ! قَالَ عليه السّلام : اكْتُبْ :\r\n\r\n\r\n","description":"","footnote":"\r\nگفت : آن چيز كدام است ؟ ! من گفتم : ثلاث لا يغلّ عليهنّ قلب امرى مسلم ، يكى از آن سه چيز اخلاص عمل براى خدا بود كه ما معنيش را فهميديم و دومى النَّصيحة لائمّة المسلمين ( خيرخواهى براى پيشوايان مسلمان ) اين دسته از پيشوايانى كه بر ما واجب است آنان را از خيرخواهى نمائيم چه كسانى هستند ؟ ! آيا معاوية بن أبى سفيان ، و يزيد بن معاويه ، و مروان حكم و افرادى كه شهادتشان در نزد ما جايز نمىباشد و نماز خواندن در پشت سرشان صحيح نيست ، آيا اينان هستند ؟ ! و ديگر كلامش كه گفت : و اللزوم لجماعتهم ( پيوسته واجب است بر انسان كه ملازم جماعتشان بوده باشند . ) مراد كدام جماعت مىباشند ؟ ! آيا مراد مُرجئى است كه معتقد است : هر كس نماز نخواند و روزه نگيرد و از جنابت غسل ننمايد و خانهء كعبه را خراب كند و با مادرش نكاح كند وى بر دين جبرائيل و ميكائيل است ، و يا مراد قَدَرى است كه معتقد است : آنچه خدا خواست واقع نشد و آنچه ابليس خواست متحقّق گرديد ، و يا مراد حَرورى است كه از على بن أبيطالب بيزارى مىجويد و بر كفرش شهادت مىدهد ، و يا مراد جَهمى است كه معتقد است معرفت فقط به خدا كافى است و ايمانْ غير از آن چيزى نيست ؟ سفيان گفت : ويحك اى واى بر تو ! پس ايشان چه مىگويند ؟ ! من گفتم : ايشان مىگويند : على بن أبيطالب سوگند به خدا پيشوائى است كه واجب است بر ما كه خيرخواه او باشيم ، و مراد از لزوم جماعت ، لزوم اهل بيت او مىباشد . اين مرد گفت : چون سفيان اين بشنيد ، مكتوب را گرفت و پاره كرد و به من گفت : از اين مطلب كسى را مطّلع مگردان !\r\n","page_name":" 338 ","page_number":112},
  {"content":"\r\n\r\n لَا تَجْزَعَنَّ لِوَحْدَةٍ وَ تَفَرُّدِ * وَ مِنَ التَّفَرُّدِ فِى زَمَانِكَ فَازْوَد 3\r\nذَهَبَ الإخَاءُ فَلَيْسَ ثَمَّ اخُوَّةٌ * إلَّا التَّمَلُّقُ بِاللِّسَانِ وَ بِالْيَدِ 4\r\nفَإذَا نَظَرْتَ جَمِيعَ مَا بِقُلُوبِهِمْ * أبْصَرْتَ ثَمَّ نَقِيعَ سَمِّ الاسْوَدِ 5 \r\nثمّ قال عليه السّلام : غَيْرَ مَطْرُودٍ يَا سُفْيَانُ فَفَرَقٌ عَلَيْكَ مِنَ السُّلْطَانِ ! فَقُلْتُ : سَمْعاً ، زِدْنِى ! قَالَ : إذَا تَظَاهَرَتْ عَلَيْكَ الْهُمُومُ فَقُلْ : لَا حَوْلَ وَ لَا قُوَّةَ إلَّا بِاللهِ . وَ إذَا اسْتَبْطَأتَ الرِّزْقَ عَلَيْكَ فَعَلَيْكَ بِالاسْتِغْفَارِ ، وَ عَلَيْكَ بِالتَّقْوَى ، وَ الْزَمِ الصَّبْرَ ، وَ كُنْ عَلَى حَذَرٍ فِى أمْرِ دُنْيَاكَ وَ آخِرَتِكَ !\r\nفَقُمْتُ وَ انْصَرَفْتُ .\r\n« روايت شده است كه : سفيان ثَوْرى گفت : هنگامى كه در برخى از سالها حجّ بيت الله الحرام را نمودم ، خواستم امام جعفر صادق عليه السّلام را زيارت كنم ، لهذا از محلّ وى پويا و جويا شدم ، و بدان محل راهنمائى گرديدم ، و آمدم در را كوفتم .\r\nحضرت فرمود : كيست ؟ ! گفتم : همنشين با تو سفيان ! حضرت در را گشود ، و بر روى سومين پلكان ايستاد و گفت : مرحبا اى سفيان از ناحيهء شمال مىباشى ؟ !\r\nگفتم : آرى اى پسر رسول خدا ! به چه علت است كه مىنگرم از مردم اعتزال جسته‌اى ؟ ! فرمود : اى سفيان ! زمانه فاسد شده ، و در برادران دگرگونى حاصل آمده ، و اهل شهر واژگون گرديده‌اند . بنابراين چنين ديدم كه تنها زيستن براى آرامش قلب مفيدتر مىباشد ! آيا نزدت چيزى هست كه در آن بنويسى ؟ ! گفتم : بلى ! گفت : بنويس :\r\n1 - وفا از ميان مردم چنان رخت بربسته است همچون ديروز كه گذشت و در امروز اثرى از آن پديدار نيست ، و مردم با همديگر به خدعه و حيله مشغولند .\r\n2 - در ظاهر در ميانشان صفا و مودَّت را بروز مىدهند ، اما در باطن ، دلهايشان از عقربهائى پر گرديده است .\r\nمن گفتم : اى پسر رسول خدا زيادتر از اين براى من بيان فرما ! فرمود : بنويس :\r\n3 - از وحدت و تفرّد خويشتن جَزَع و فَزَع مكن ! در امروزهء از زمانت از وحدت و تنهائى توشه بردار !\r\n\r\n","description":"","footnote":"","page_name":" 339 ","page_number":113},
  {"content":"\r\n\r\n4 - برادرى از ميان رفته است ، بنابراين اخوَّت در آنجا وجود ندارد ، مگر تملّق و چاپلوسى با دست و زبان !\r\n5 - بنابراين چون نيك بنگرى جميع آنچه را كه در دلهايشان انباشته است ، خواهى ديد كه در آنجا سمّ خالص مار سياه رنگ و خطرناك در قلوبشان جاى دارد . « 1 »\r\nسپس فرمود : اى سفيان ! تو از نزد ما مطرود نمىباشى ، و ليكن در درنگ نمودنت اينجا از سلطان بيم و خوفى داريم ! من گفتم : به روى چشم اطاعت مىنمايم ! قدرى زيادتر براى من حديث كن ! حضرت فرمود : هنگامى كه غُصّه‌ها و اندوهها بر تو از هر جانب هجوم آورند بگو : لَا حَوْلَ وَ لَا قُوَّةَ إلَّا بِالله . « هيچ تحوّل و تغييرى و هيچ قوّه و قدرتى نيست مگر به الله . » و وقتى كه ديدى روزيت به كندى مىرسد بر تو باد به استغفار ، و بر تو باد كه تقواى خداوندى را پيشه گيرى ! و شكيبائى و تحمّل را ملازم باش ! و هميشه در امر دنيا و آخرتت حذر و ملاحظه و احتياط را رها مكن ! « 2 » پس من برخاستم و از حضورش بر كنار شدم . » « 3 »\r\nبارى از اين روايت استفاده مىشود كه حضرت امام جعفر صادق عليه السّلام در حصر و محدوديّت بوده‌اند و بر چند لحظه توقّف سفيان ، خوف از أخذ و بَطْش منصور نسبت به وى داشته‌اند . و البته از ملاحظه و دقت در مطاوى روايت ، مطالب مهمّه‌اى استفاده مىشود كه ارجاع آن به ارباب خرد و دانشمندان خواهد بود .\r\n\r\nمواعظ امام صادق عليه السّلام به سفيان ثورى\r\nمحدّث قمّى روايتى ديگر از سفيان نقل مىكند كه مناسب است آن را در اينجا\r\n\r\n\r\n","description":"","footnote":"\r\n( 1 ) در كتاب « مطالب السّؤول » ص 72 دربارهء وصيّت حضرت به سفيان دربارهء عُزلت و خمول و صمت مطالبى هست\r\n( 2 ) در كتاب « مطالب السّؤول » در اواخر صفحهء 81 اين مضمون با استشهاد حضرت به آيات قرآنيّه در تحقق اين امور ذكر شده است .\r\n( 3 ) محدّث قمى صدر اين روايت را با دو بيت از آن در « منتهى الآمال » از طبع رحلى علميّهء اسلاميّه ج 2 ص 89 و از طبع حروفى مؤسّسهء انتشارات هجرت ج 2 ص 253 مرسلًا ذكر نموده است ، و در « تتمّة المنتهى » طبع سوم ص 211 آنچه را كه در « منتهى الآمال » ذكر كرده است با اضافهء ذيل آن از ثمّ استزاده الثّورى تا عبارت فقمت و انصرفت ذكر نموده است .\r\n","page_name":" 340 ","page_number":114},
  {"content":"\r\n\r\nذكر كنيم : مىفرمايد : از ثَوْرِى نقل شده است كه : من امام جعفر صادق عليه السّلام را ملاقات كردم و به او گفتم : يا بن رسول الله مرا نصيحتى بفرما ! حضرت به من فرمود :\r\nيَا سُفْيَانُ ! لَا مُرُوَّةَ لِكَذُوبٍ ، وَ لَا أخَ لِمُلُوكٍ ، وَ لَا رَاحَةَ لِحَسُودٍ ، وَ لَا سُودَدَ لِسَيِّىءِ الْخُلْقِ . « اى سفيان ! مرد دروغگو جوانمردى ندارد ، و پادشاهان را احساس برادرى نمىباشد ، و مرد حسود راحتى نمىبيند ، و مرد بداخلاق رياست و آقائى نمىيابد . »\r\nگفتم : يا بن رسول الله ! بيش از اين به من اندرز بده ! حضرت فرمود :\r\nيَا سُفْيَانُ ! ثِقْ بِاللهِ إنْ كُنْتَ مُؤمِناً ، وَ ارْضَ بِمَا قَسَمَ اللهُ لَكَ تَكُنْ غَنِيّاً ، وَ أحْسِنْ مُجَاوَرَةَ مَنْ جَاوَرَكَ تَكُنْ مُسْلِماً ، وَ لَا تَصْحَبِ الْفَاجِرَ فَيُعَلِّمَكَ مِنْ فُجُورِهِ ، وَ شَاوِرْ فِى أمْرِكَ الَّذِينَ يَخْشَوْنَ اللهَ عَزّ و جَلَّ !\r\n« اى سفيان ! اگر ايمان به خداوند دارى به او وثوق داشته باش ! و اگر مىخواهى بى نياز باشى راضى شو به آنچه خداوند براى تو مقدّر كرده است ! و اگر مىخواهى مسلمان باشى با همسايه‌ات نيكى كن ! و با شخص فاجر همنشين مباش كه از فجورش به تو مىآموزد ، و در امورت مشاوره كن با كسانى كه از خداوند عزّ و جلّ خشيت دارند ! »\r\nتا آنكه حضرت مىگويد : و از آنچه پدرم به من مىفرمود آن بود كه : يَا بُنَىَّ مَنْ يَصْحَبْ صَاحِبَ السَّوْءِ لَا يَسْلَمْ ، وَ مَنْ يَدْخُلْ مَدَاخِلَ السَّوْءِ يُتَّهَمْ ، وَ مَنْ لَا يَمْلِكْ لِسَانَهُ يَأثَمْ . « 1 »\r\n« اى نور ديده پسرك من ! هر كس با همنشين بد همنشينى كند سالم نمىماند ، و هر كس در راهها و مدخلهاى بد داخل شود متّهم به بدى مىگردد ، و هر كس زبان خود را در اختيارش نگه ندارد به گناه در مىافتد . » « 2 »\r\n\r\n\r\n","description":"","footnote":"\r\n( 1 ) « تتمّة المنتهى » طبع سوم ص 211 .\r\n( 2 ) در كتاب « مطالب السَّئُول » ص 82 ذكر كرده است كه مردى از عامهء مردم ملازمت جعفر را نمود پس از مدتى حضرت او را نيافت ، چون از وى پرسش نمود ، مردى كه مىخواست او را تعييب و تنقيص نمايد گفت : إنَّه لَبَطِىء . « او مردى است كه در كارهايش كُند عمل مىكند . » حضرت فرمودند : أصل الرَّجل عقله ، و حسبه دينه ، و كرمه تقواه ، و الناس فى آدم مستوون . « اصالت مرد به عقل اوست ، و شرف و اعتبارش به ديانتش ، و مجد و مكرمتش به تقوايش . و جميع مردم در آدم مساوى و يكسان هستند . » چون آن مرد عيب گوينده اين سخن بشنيد شرمنده گرديد .\r\n","page_name":" 341 ","page_number":115},
  {"content":"\r\n\r\n\r\nبيان سالهاى حكومت بنى اميّه و بنى مروان\r\nمصيبت بزرگ امام ، ابتلاء به واليان جائر مدينه ، در دو\r\nدورهء امويُّون و عبَّاسيُّون بوده است\r\nدورهء امامت حضرت امام جعفر صادق عليه السّلام را كه از رحلت والد امجدشان در سنهء 114 تا ارتحال خودشان در سنهء 148 محاسبه نمائيم ، بالغ بر سى و چهار سال مىگردد . و در اين مدت معاصر با دو دولت سفَّاك و هتّاك اموى و عباسى بوده‌اند . و سلاطين جائرى كه با ايشان همعصر بوده‌اند عبارتند از : هشام بن عبدالملك متوفّى در سنهء 125 ، و وليد بن يزيد بن عبدالملك متوفّى در سنهء 126 ، و ابراهيم بن يزيد بن عبدالملك متوفّى در سنهء 127 ، و مروان بن محمد بن مروان حكم متوفّى در سنهء 132 ، و أبوالعبّاس سفَّاح متوفّى در سنهء 136 ، و أبوجعفر منصور دوانيقى متوفّى در سنهء 158 ، كه حضرت را در سنهء 148 با سمّ شهيد ساخت ، و خود ده سال پس از وى زيست كرد ، و مدت همعصر بودن حضرت با منصور دوازده سال بوده است . و از مطالعه و دقّت در جدول ، اين مطلب به خوبى به دست مىآيد . « 1 »\r\n\r\n\r\n","description":"","footnote":"\r\n( 1 ) مستشار عبد الحليم جندى كه از اركان مجلس اعلاى شئون اسلاميهء مصر است در تعليقهء ص 51 از كتاب ارزشمند خود : « الامام جعفر الصادق » خلفاى بنى اميه و بنى مروان و مدت حكومتشان را بدين صورت ذكر نموده است : بنو اميّه : معاويه ( 41 - 60 ) يزيد ( 60 - 64 ) معاوية ابن يزيد ثلاثة أشهر فى سنة 64 .\r\n. . .\r\nو در « مروج الذهب » مدت خلافت بنى اميّه را دقيقاً ذكر كرده است .\r\nاقول : و ما در اينجا ملخّص آنچه را كه مسعودى در « مروج الذهب » از طبع دوم 1367 هجرى قمرى ج 3 ص 249 ذكر نموده است مىآوريم :\r\n","page_name":" 342 ","page_number":116},
  {"content":"\r\n\r\n. . .\r\n\r\n\r\n","description":"","footnote":"\r\nمسعودى مىگويد : از اين دوران مىبايد ايّام ابراهيم بن وليد بن عبد الملك را كسر نمائيم مانند كسر نمودن ايام ابراهيم بن مهدى را ، زيرا وى از خلفاء عباسيّون محسوب مىشد . در اين صورت جميع دوران بنى اميّه و بنى مروان نود سال و يازده ماه و سيزده روز خواهد شد . و بايد بدين زمان افزوده گردد دوران مروان كه با بنى عباس جنگ مىكرد تا كشته شد و آن عبارت مىباشد از هشت ماه . و بنابراين مدّت سلطنتشان نود و يك سال و هفت ماه و سيزده روز مىگردد . از اين مقدار بايد ايام خلافت حسن بن على را كه پنج ماه و ده روز بوده است ، و أيضاً ايّام ادّعاى خلافت عبد الله بن زبير را تا وقتى كه كشته شد - و آن عبارت است از هفت سال و ده ماه و سه روز - كسر كنيم آنچه باقى مىماند پس از اين كسرها عبارت مىشود از هشتاد و سه سال و چهار ماه ، و اين مقدار هزار ماه بدون كم و زياد مىشود . و بعضى ذكر كرده‌اند : تأويل قول خداى عزّ و جلّ :  لَيْلَةُ الْقَدْرِ خَيْرٌ مِنْ أَلْفِ شَهْرٍ  همين است كه ما از دوران ايّامشان ذكر نموديم .\r\n( * ) - مجلسى در نهم « بحار » ص 594 در گفتار أميرالمؤمنين عليه السّلام در « نهج البلاغة » دربارهء مروان حَكَم : أما انَّ له امرةً كلَعْقة كَلْب گويد : و التشبيه لمدة ملكه بلعقة الكلب أنفَه ، للتنبيه على قصر أمرها ، و كانت مدة أمرته أربعة أشهر و عشراً ، و روى ستّة أشهر .\r\n","page_name":" 343 ","page_number":117},
  {"content":"\r\n\r\n. . .\r\n\r\n","description":"","footnote":"","page_name":" 344 ","page_number":118},
  {"content":"\r\n . \r\n","description":"","footnote":"","page_name":" 345 ","page_number":119},
  {"content":"\r\n\r\n. . .\r\n\r\n","description":"","footnote":"","page_name":" 346 ","page_number":120},
  {"content":"\r\n . \r\n","description":"","footnote":"","page_name":" 347 ","page_number":121},
  {"content":"\r\n\r\nاستانداران و واليان مدينه كه از طرف خليفه منصوب مىگردند افرادى هستند كه زمام امور از حكم و فرمان و قتل و صَلْب و نَهْب ، و نماز جمعه و خطبهء آن ، و خطبه‌ها ، و نماز عيدين ، و نماز جماعت و غير ذلك از امورى كه از مناصب شخص خليفه مىباشد بدانها تفويض مىگردد ، و ايشان به تمام معنى الكلمه بلندگوى افكار و آراء و آثار و نيّات و عقائد خليفه و در حقيقت تَالى تِلْو و شخص دوم كشور در آن ناحيه محسوب مىگردند .\r\nو واضح است كه خليفه هيچ گاه شخص مخالف خود را در عمل و نيَّت و مَجْرى و مَمْشى نصب نمىنمايد ، زيرا كه اين نصب در حكم تضعيف حكومت و امارت او مىباشد ، و تضعيف حكومت در بلاد ، مساوق با ضعف مرز و سرحدّ و بالأخره ضعف استقلال مركزيّت و وحدت خواهد شد .\r\nروى اين اساس خلفاى اموى و عباسى كه از نواصب و أعداء آل محمد به شمار مىآيند ، هميشه سعيشان بر آن مبذول مىگرديده است كه : در مدينه كه محل اجتماع و مركز اهل البيت و وارثان رسول اكرم مىباشد ، سخت‌ترين دشمنان آنها را كه در اوامر خودشان مطيع و منقاد بوده ، و به نحو اكمل و أتمّ اجراء مىنموده‌اند نصب كنند . حال مشاهده كنيد كه در اين دورانهاى تاريك و ظلمانى ممتد و طويل بر اهل بيت بالأخصّ بر خود امامان كه عنوان رياست و زعامت داشته‌اند ، چه خواهد گذشت ؟ !\r\nاز طرفى حضور در جمعه و جماعت واجب است ، و اگر كسى حاضر نگردد والى مؤاخذه مىكند ، و از طرف دگر حاكم مدينه در هر خطبه از جانب روساى خود ، تحميد و تمجيد به عمل مىآورد ، و على عليه السّلام را تا زمان عمر بن عبدالعزيز سبّ مىنمايد ، و مَثَالب أعداء را به حساب فضائل اهل بيت مىريزد ، و برعكس فضائل اهل بيت را به حساب مثالب أعداء محاسبه مىكند . سُبْحَانَ الله ! اين چه واژگونى و تحريف فعلى و قولى است ؟ !\r\nبا اين احوال أئمّهء شيعه عليهم السّلام بايد پاى اين منابر آخوندهاى دربارى و وعّاظ -\r\n\r\n","description":"","footnote":"","page_name":" 348 ","page_number":122},
  {"content":"\r\n\r\nالسّلاطين بنشينند و گوش كنند . اگر در مقام مدافعه برآيند ، به اصل دستگاه حكومت بر مىخورد ، و در حكم مدافعه با مقامات بالا به حساب مىآيد . و مىديديم و مىبينيم چه عواقب وخيمى را در پى دارد . و اگر در مقام دفاع برنيايند ، آخر كدام غيرت و عصبيّتى است كه بتواند تحمّل كند تا فاتح بَدر و احُد و خيبر و حُنين را به دنيا دوستى و حبّ رياست نسبت دهند ، و آن بزدلان و ترس منشان را محبّ دين و اسلام و مصلحت نگر عالم انسانيّت و بشريّت به شمار بياورند .\r\nمن هر چه فكر مىكنم از اين مصيبتى بالاتر فرض نمىگردد ، و رنجى و موتى تدريجى ، و سلب حياتى شكننده‌تر و كوبنده‌تر به نظر نمىرسد .\r\nامام جعفر صادق - عليه الصّلاة و السّلام - با اين مشكلات روبرو بود ، و اگر سكوت نمىكرد ديگر اسمى و رسمى از مذهب شيعه و مكتب و حديث نبود . خانهء حضرت را سنگسار مىكردند ، و آتش مىزدند ، و سقفها را بر روى افراد زنده فرود مىآوردند ، و اگر سكوت مىكرد ، معنى و مفادش امضاء و تحقيق و تثبيت همان خطبه‌ها و خطابه‌هاى زور و باطل بود كه در افق سيطره و حكمفرمائى خليفه ، درست در نقطهء ضدّ حق ، و مساوق با باطل پيشرفت مىنمود .\r\nفلهذا امام ما ، معجزنماى ما ، ولىّ فانى ناطق و ساكت ما ، گه و بيگاه در سخنانش اعتراض و مدافعه را به كار مىبرد تا مطلب باطل آنها چهرهء حقيقت را به زنگار تمويه و مخادعه و مماكره فاسد نگرداند ، در اين مواضع از كلام حق دست بر نمىداشت ، گرچه هم ميزان با اعدام و نابودى وى مىگرديد . زيرا كه حيات تا درجه‌اى اعتبار دارد كه موجب سلب شرف نگردد ، و گرنه در آن صورت مرگ بهتر است از زندگانى .\r\n\r\nخطبهء والى مدينه و اعتراض امام صادق عليه السّلام\r\nشيخ طوسى در « أمالى » ، از شيخ مفيد با سند متّصل خود از عبدالله بن سليمان تميمى روايت كرده است كه گفت : چون محمد و ابراهيم دو فرزندان عبدالله بن الحسن بن الحسن عليه السّلام كشته شدند ، منصور مردى را به نام شَيْبَة بن غفال براى ولايت بر اهالى مدينه به عنوان والى گسيل داشت . چون او به مدينه وارد شد ، و\r\n\r\n","description":"","footnote":"","page_name":" 349 ","page_number":123},
  {"content":"\r\n\r\nروز جمعه فرا رسيد به سوى مسجد النّبى صلّى الله عليه و آله آمد و به منبر بالا رفت و حمد و ثناى خدا را گزارد ، سپس گفت : أمَّا بَعْدُ ، فَإنَّ عَلِىَّ بْنَ أَبِى طَالِبٍ شَقَّ عَصَا الْمُسْلِمينَ ، وَ حَارَبَ الْمُؤْمِنينَ ، وَ أرَادَ الامْرَ لِنَفْسِهِ ، وَ مَنَعَهُ أهْلُهُ ، فَحَرَّمَهُ اللهُ عَلَيْهِ وَ أمَاتَهُ بِغُصَّتِهِ . وَ هَؤُلاءِ وُلْدُهُ يَتَّبِعُونَ أثَرَهُ فِى الْفَسَادِ وَ طَلَبِ الامْرِ بِغَيْرِ اسْتِحْقَاقٍ لَهُ . فَهُمْ فِى نَوَاحِى الارْضِ مَقْتُولُونَ ، وَ بِالدِّمَاءِ مُضَرَّجُونَ .\r\n« أمَّا بعد ! پس به درستى كه على بن أبيطالب اجتماع مسلمانان را شكاف داد ، و با مؤمنان محاربه نمود ، و امر ولايت و امارت را براى خويشتن خواست . امّا اهل ولايت او را منع كردند ، و خداوند هم امارت و ولايت را بر وى حرام نمود ، و او را بدين اندوه گلوگير بميرانيد ، و اينان كه اولاد اويند از رويّه و منهج او در فساد پيروى مىكنند و بدون استحقاق ، امر ولايت را براى خود طلب مىنمايند . بنابراين ايشان در أكناف زمين كشته‌شدگانند و به خون خود رنگين‌شدگان . »\r\nاين سخنان او بر جميع مردم گران آمد ، و امَّا احدى از آنان را جرأت آن نبود كه سخن گويد . مردى از ميانه برخاست كه بر تنش إزار ضخيم با ارزشى را كرده بود و گفت :\r\nوَ نَحْنُ نَحْمَدُ اللهَ وَ نُصَلِّى عَلَى مُحَمَّدٍ خَاتَمِ النَّبِيِّينَ وَ سَيِّدِ الْمُرْسَلِينَ ، وَ عَلَى رُسُلِ اللهِ وَ أنْبِيَائهِ أجْمَعِينَ ! أمَّا مَا قُلْتَ مِنْ خَيْرٍ فَنَحْنُ أهْلُهُ ، وَ مَا قُلْتَ مِنْ سُوءٍ فَأنْتَ وَ صَاحِبُكَ بِهِ أوْلَى . فَاخْتَبِرْ يَا مَنْ رَكِبَ غَيْرَ رَاحِلَتِهِ ، وَ أكَلَ غَيْرَ زَادِهِ ! ارْجِعْ مَأزُوراً !\r\n« و ما حمد خداى را بجاى مىآوريم ، و بر محمد خاتم پيغمبران ، و سيّد و سالار رسولان ، و بر جميع پيامبران خدا درود و تحيّت مىفرستيم . امّا آنچه تو از خوبىها گفتى ما اهل آن هستيم ، و آنچه از بديها گفتى تو و رفيقت بدان سزاوارتر مىباشيد ! بيا و آزمايش كن اى كسى كه بر روى غير شترت سوار شده‌اى ، و غير توشه‌ات را خورده‌اى ! برگرد كه با اين رسالت و پيامت متحمّل گناه و وزر و و بال گرديده‌اى ! »\r\nدر اين حال حضرت رو به مردم نموده و گفت :\r\nأ لَا انَبِّئُكُمْ بِأخْلَى النَّاسِ مِيزَاناً يَوْمَ الْقِيامَةِ ، وَ أبْيَنِهِمْ خُسْرَاناً ؟ مَنْ بَاعَ آخِرَتَهُ بِدُنْيَا\r\n\r\n","description":"","footnote":"","page_name":" 350 ","page_number":124},
  {"content":"\r\n\r\nغَيْرِهِ ، وَ هُوَ هَذَا الْفَاسِقُ !\r\n« آيا شما را آگاه نكنم از آن كس كه در روز قيامت ترازوى اعمالش از همهء مردم تهىتر است ، و خسران و زيان وى از همهء مردم روشن‌تر و آشكاراتر ؟ او كسى است كه آخرت خود را به دنياى غير خودش بفروشد ، و آن اين مرد فاسق است ! »\r\nاين كلام امام ، مردم مسجد را ساكت كرد و شخص والى از مسجد بيرون رفت و به يك سخن هم لب نگشود . من چون از گويندهء اين گفتار جستجو كردم به من گفتند :\r\nهَذَا جَعْفَرُ بْنُ مُحَمَّدِ بْنِ عَلِىَّ بْنِ الْحُسَيْنِ بْنِ عَلِى بْنِ أَبِى طَالِبٍ صَلَوَاتُ اللهِ عَلَيْهِمْ . « 1 »\r\nدر « علل الشَّرائع » با سندش از ربيع صاحب منصور دوانيقى روايت كرده است كه گفت : روزى منصور از حضرت ابوعبدالله صادق عليه السّلام پرسيد : به چه علت خداوند مگس را آفريده است ؟ ! - و اين در حالى بود كه بر روى منصور مگسى نشست ، منصور آن را از خود دور كرد ، مگس دو مرتبه نشست و منصور دور كرد ، مگس براى بار سوم نشست و منصور دور كرد - حضرت فرمود : لِيُذِلَّ بِهِ الْجَبَّارِين « 2 » « به علّت آنكه خداوند جبّاران را بدان ذليل گرداند . »\r\nشيخ صدوق با سند متّصلش روايت مىكند از امام ابوعبدالله جعفر صادق عليه السّلام كه فرمود : من با جماعتى از اهل بيتم در نزد زياد بن عبيدالله بوديم . او گفت : اى فرزندان على و فاطمه ! فضيلت شما بر مردم چيست ؟ ! همه ساكت شدند . من گفتم :\r\n\r\n\r\n","description":"","footnote":"\r\n( 1 ) « أمالى » ص 31 و ص 32 مجلس دوم ، و « بحار الأنوار » ج 47 ، ص 165 ، و كتاب « الإمام جعفر الصّادق » مظفر ج 1 ص 120 و ص 121 .\r\n( 2 ) « علل الشرايع » ص 496 و « بحار الأنوار » ج 47 ص 166 و در كتاب « الامام جعفر الصّادق » مظفر ص 115 اين حديث را از « نور الأبصار » شبلنجى ص 141 نقل كرده است و در ذيلش آورده است كه منصور ساكت شد ، چرا كه مىدانست اگر آن را ردّ نمايد امام به كلامى سوزاننده‌تر و نافذتر او را مورد جرح و طعن خود قرار مىدهند . و از غرائب است كه سيوطى در « تاريخ الخلفاء » طبع چهارم ص 269 اين كلام را نسبت به مقاتل بن سليمان داده است آنجا كه گويد : روى أنّ المنصور ألحّ عليه ذبابٌ فطلب مقاتل بن سليمان فسأله : لِمَ خلق الله الذّباب ؟ ! قال : ليذلّ به الجبّارين .\r\n","page_name":" 351 ","page_number":125},
  {"content":"\r\n\r\nإنَّ مِنْ فَضْلِنَا عَلَى النَّاسِ أنَّا لَا نُحِبُّ أنْ نَكُونَ مِنْ أحَدٍ سِوَانَا ، وَ لَيْسَ أحَدٌ مِنَ النَّاسِ لَا يُحِبُّ أنْ يَكُونَ مِنَّا إلَّا أشْرَكَ !\r\n« به درستى كه از جملهء فضائل ما آن است كه : ما دوست نداريم از هيچ طائفه‌اى غير از خودمان باشيم ! ولى هيچ يك از افراد مردم نيست كه دوست نداشته باشد از ما بوده باشد مگر آنكه مشرك خواهد بود . »\r\nسپس حضرت فرمود : ارْوُوا هَذَا الْحَدِيثَ « 1 » . « اين حديث را روايت كنيد ! »\r\nآية الله مظفّر پس از آنكه اين داستان را بدون كلمهء إلَّا أشْرَكَ در كتاب خود نقل كرده است ، فرموده است : اين جواب پاسخ إسكاتى است و اين عبارت با وجود اختصارش جميع فضائل را حاوى و از جميع دلائل بى نياز كننده و مُغْنى است . « 2 »\r\n\r\nقتل معلّى بن خنيس و مصادرهء اموال امام\r\nداود بن على بن عبدالله بن عباس ( عموى منصور دوانيقى ) از جانب وى حاكم مدينه بود ، و فرستاد پى مُعَلَّى بن خُنَيْس پيشكار و مدير عامل امور ادارى حضرت ، و از او خواست تا وى را بر اصحاب امام صادق عليه السّلام و خواصّ آن حضرت رهبرى نمايد . مُعَلَّى از معرفتشان تجاهل كرد و چون داود بر كشف اسامى و خصوصيّات اصحاب اصرار ورزيد و وى را تهديد به قتل كرد ، مُعَلَّى به او گفت :\r\nأ بِالْقَتْلِ تُهَدِّدُنِى ؟ وَ اللهِ لَوْ كَانُوا تَحْتَ قَدَمِى مَا رَفَعْتُ قَدَمِى عَنْهُمْ . وَ إنْ أنْتَ قَتَلْتَنِى تُسْعِدْنِى ، وَ أشْقَيْتُكَ !\r\n« آيا مرا به كشتن تهديد مىنمائى ؟ ! قسم به خدا اگر اصحاب حضرت در زير گامم باشند ، من گامم را از روى ايشان بر نمىدارم . و اگر تو مرا بكشى من به سعادت رسيده‌ام و تو به شقاوت ! »\r\nوقتى كه داود مشاهده كرد كه مُعلَّى از ابراز اسامى آنان به شدّت امتناع مىكند ، او را كشت ، و اموال او را كه اموال امام بود ربود و مصادره نمود .\r\n\r\n\r\n","description":"","footnote":"\r\n( 1 ) « علل الشّرائع » ص 583 و « بحار الأنوار » ج 47 ص 166 .\r\n( 2 ) كتاب « الامام الصّادق » طبع جامعة المدرّسين ، ج 1 ص 121 .\r\n","page_name":" 352 ","page_number":126},
  {"content":"\r\n\r\nچون اين خبر به امام صادق عليه السّلام رسيد ، با حالت خشم برخاست در حالى كه ردايش بر روى زمين كشيده مىشد ، و بر داود وارد شد و به او گفت :\r\nقَتَلْتَ مَوْلَاىَ وَ أخَذْتَ مَالِى ! أ مَا عَلِمْتَ أنَّ الرَّجُلَ يَنَامُ عَلَى الثَّكْلِ وَ لَا يَنَامُ عَلَى الْحَربِ ؟ !\r\n« تو مولايم را كشتى ، و مالم را ربودى ! آيا ندانسته‌اى كه انسان مىتواند در مصيبت جانى و مرگ عزيزش آرام بگيرد ، ولى نمىتواند بر مصيبت مالى و نهب و غارت آرام بگيرد ؟ ! »\r\nامام صادق عليه السّلام از داود مطالبهء قصاص كردند . داود قاتل مُعَلَّى را كه رئيس شرطه و شهربانى مدينه بود پيش آورد كه حضرت او را به جهت قصاص خون مُعلّى بكشند . رئيس شرطه شروع كرد به صيحه زدن كه : به من امر مىكنند تا مردم را براى ايشان بكشم ، سپس خودم را مىكشند !\r\nپس از اين واقعه ، داود پنج تن از شرطه‌ها ( نگهبانان ) را فرستاد تا حضرت صادق عليه السّلام را بياورند ، و به ايشان گفت : شما او را بياوريد ، و اگر از آمدن امتناع نمود سرش را بياوريد ! شرطه‌ها داخل منزل حضرت شدند در حالى كه ايشان نماز مىخواندند و گفتند : داود را اجابت كن !\r\nحضرت فرمود : اگر اجابت نكنم چه خواهيد كرد ؟ ! گفتند : ما را به امرى امر كرده است ! حضرت فرمود : انْصَرِفُوا فَإنَّهُ خَيْرٌ لَكُمْ فِى دُنْيَاكُمْ وَ آخِرَتِكُمْ !\r\n« شما مراجعت كنيد ، زيرا بازگشتن براى شما چه براى دنيايتان و چه براى آخرتتان پسنديده است ! »\r\nشرطه‌ها از مراجعت إبا كردند مگر آنكه حضرت را با خود ببرند .\r\nدر اين حال حضرت دو دست خود را بلند نمودند ، سپس آنها را بر دو شانهء خود گذاردند ، و پس از آن دو دستها را گشودند ، سپس با سبَّابهء خود دعا كردند ، و از وى شنيده شد كه مىگويد : السَّاعَةَ ! السَّاعَةَ ! حَتَّى سُمِعَ صُرَاخٌ عَالٍ . فَقَالَ لَهُمْ : إنَّ\r\n\r\n","description":"","footnote":"","page_name":" 353 ","page_number":127},
  {"content":"\r\n\r\nصَاحِبَكُمْ قَدْ مَاتَ ، فَانْصَرَفُوا . « 1 »\r\n« اين ساعت ! اين ساعت ! تا اينكه فرياد بلندى به گوش رسيد . حضرت به آنها فرمود : رئيستان بمرد . شرطه‌ها از منزل حضرت بيرون رفتند . »\r\nمضمون و محتواى اين داستان را كلينى ، و حافظ رَجَب بُرْسى ، و ابن شهرآشوب ذكر نموده‌اند . « 2 »\r\nبارى اين چند مورد بعضى از موارد بود كه حضرت صريحاً در برابر أبوالدَّوانيق مقاومت فرموده ، و به خودِ وى و يا وُلات از قِبَل وى در مدينه اعلام جرم فرموده‌اند ، گرچه ملازم با كشته شدن و در برابر شمشير قرار گرفتن نفس نفيس خود حضرت بوده باشد .\r\n\r\nعلت كشته شدن معلّى عدم تقيهء او بود\r\nمَعَلَّى بن خُنَيْس از موثّقين راويان مىباشد ، و از اهل جَنَّت است . حضرت براى او طلب خير نمودند . فقط عيبى كه داشت كشف اسرار حضرت مىكرد ، و در برابر مخالفان به مطالب درونى و سِرِّى و ملكوتى حضرت زبان مىگشود ، و حضرت با آنكه كراراً وى را منع مىكردند ، ولى مع‌ذلك خوددار نبود و بالأخره همين امر موجب شد كه شهرت يافت ، و والى مدينه وى را از ميان اصحاب امام براى معرِّفى اسامى آنها به نزد خود طلبيد ، او هم جدّاً امتناع كرد تا بالأخره مقتول و مَصْلوب و مَسْلوب گرديد .\r\nامام جعفر صادق عليه السّلام در مدينه حَبْس نظر بوده اند\r\nبا تمام آنچه ذكر كرديم ، و آن سفرهاى عديده ، و آن مكالمات با منصور ، و سخنان منطقى و علمى حضرت با وى كه مُجاب مىشد و قادر بر پاسخ نبود ، مع‌ذلك حضرت در مدينه اختيار كلام و بيان و تدريس و ملاقات اهل دل و ايمان را\r\n\r\n\r\n","description":"","footnote":"\r\n( 1 ) « الامام الصّادق » مظفر ج 1 ص 120 تا ص 122 از طبع جامعة المدرّسين .\r\n( 2 ) « كافى » ج 2 ص 562 و « مشارق أنوار اليقين » ص 111 و « مناقب » ج 3 ص 357 « بحار الأنوار » ، طبع حروفى ج 47 به ترتيب ص 209 و ص 181 و ص 177 .\r\n","page_name":" 354 ","page_number":128},
  {"content":"\r\n\r\nنداشته‌اند . زندگانى حضرت در تحت نظر منصور ، و واليان جائر او ، و جواسيس مختلفه ، و مزاحمت مراودين ، به طورى بوده است كه مىتوان جدّاً گفت : امام صادق عليه السّلام در مدينه ، حبس نظر بوده و حتّى اجازهء خروج از مدينه ، و برخورد و ملاقات با ارباب ولايت را نداشته‌اند .\r\nشيخ كَشِّى با سند خود روايت مىكند از عَنْبَسَه كه گفت : شنيدم از أباعبدالله عليه السّلام كه مىگفت :\r\nأشْكُو إلَى اللهِ وَحْدَتِى ، وَ تَقَلْقُلِى مِنْ أهْلِ الْمَدِينَةِ حَتَّى تَقْدَمُوا ، وَ أرَاكُمْ وَ اسَرَّ بِكُمْ . فَلَيْتَ هَذِهِ الطَّاغِيَةَ أذِنَ لِى فَاتَّخَذْتُ قَصْراً فَسَكَنْتُهُ وَ أسْكَنْتُكُمْ مَعِى ، وَ أضْمَنُ لَهُ أنْ لَا يَجِىءَ مِنْ نَاحِيَتِنَا مَكْرُوهٌ أبَداً . « 1 »\r\n« من شِكْوهء خود از تنهائيم و پريشانى و نگرانى درونيم از اهل مدينه را به سوى خدا مىبرم ، و اين وحدت و نگرانى از مردم براى من باقى است تا شما بياييد ، و من شما را ببينم و با ديدن شما به مسرّت آيم . پس اى كاش اين طاغوت زمان به من اجازه مىداد تا ساختمانى را اتّخاذ مىنمودم و در آن سكونت مىكردم و شما را هم با خود سكونت مىدادم ، و من براى منصور ضامن مىشدم كه از جانب ما أبداً به وى مكروهى نخواهد رسيد ! »\r\nو أيضاً شيخ كَشِّى با سند خود از عيص بن قاسم روايت مىكند كه گفت : من با دائى خودم : سليمان بن خالد بر امام ابوعبدالله جعفر صادق عليه السّلام وارد شديم .\r\nامام صادق عليه السّلام به دائيم گفت : اين جوان كيست ؟ !\r\nدائيم : سليمان گفت : اين خواهر زادهء من است !\r\nامام عليه السّلام گفت : فَيَعْرِفُ أمْرَكُمْ ؟ ! « آيا امر ولايت شما را شناخته است ؟ ! »\r\nدائيم گفت : آرى !\r\nامام عليه السّلام گفت : الْحَمْدُ لِلّهِ الَّذِى لَمْ يَجْعَلْهُ شَيْطَاناً . « سپاس از آن خداست كه او را\r\n\r\n\r\n","description":"","footnote":"\r\n( 1 ) « اختيار معرفة الرّجال » ص 233 و « بحار الأنوار » ج 47 ، ص 185 .\r\n","page_name":" 355 ","page_number":129},
  {"content":"\r\n\r\nشيطان قرار نداد . »\r\nسپس امام عليه السّلام گفت : يَا لَيْتَنِى وَ إيَّاكُمْ بِالطَّائِفِ ، احَدِّثُكُمْ وَ تُونِسُونِّى ، وَ أضْمَنُ لَهُمْ أنْ لَا نَخْرُجَ عَلَيْهِمْ أبَداً . « 1 »\r\n« اى كاش من با شما در طائف بودم ، من با شما سخن مىگفتم و شما أنيس من مىشديد ، و من براى آنان ضامن مىشدم كه أبداً بر آنها خروج نكنيم ! »\r\nبارى اينك كه مىخواهيم بحث اوَّل را كه روابط و موقعيّت امام جعفر صادق عليه السّلام با منصور مىباشد خاتمه دهيم ، و وارد در بحث دوم كه مدرسه و علوم و شاگردان حضرت است گرديم ، سزاوار است محصَّل و شالودهء ابحاث گذشته را ضمن تثبيت و تقريرشان ، با عباراتى از مستشار عبد الحليم جُنْدى بازگو نمائيم :\r\nاز سخنان أفلاطون است : السُّلْطَانُ كَرَاكِبِ الاسَدِ ، يَهَابُهُ النَّاسُ وَ هُوَ لِمَرْكُوبِهِ أهْيَبُ . « سلطان همانند كسى است كه بر شير سوار است ، مردم از وى مىترسند و او از مركوبش بيشتر ترسان است . »\r\nتبديل قيام دينى بنى عباس به امپراطورى\r\nزمام خلافت در سنهء 132 به بنى عباس بازگشت نمود ، و اوَّلين خليفهء آنان « سَفَّاح » بود ، سپس او بمرد ، و ابوجعفر منصور جانشين او گرديد تا در خلافت خود ، مدّت بيست و دو سال ( 136 - 158 ) باقى بماند ، و در اين مدت اركان دولت عبّاسيّه را مستحكم و استوار كند ، و در هر قطر و ناحيه‌اى كسى بر آن خروج كند او را تسليم و خاضع گرداند . « اين حكومت امپراطورى است » ، اين حكومت ، دولت دينى نبود همان طورى كه در ابتداء بَثِّ دعوتشان را از اوَّل قرن بر آن اساس گسترش دادند ، و بر « رضاى آل محمد » نگرديد همان طورى كه ادعاى آن را داشتند .\r\nبلكه حقّ پسران على را غصب نمودند ، همان طورى كه فرزندان على نيز از توليت سلطنت در هنگام بر پا شدن آن ناتوان بودند ؛ و سزاوارترين آنان - جعفر بن محمد بود كه - از امارت كناره گرفت ، و بر اين مطلب عارف بود كه : مهمّ حيات و\r\n\r\n\r\n","description":"","footnote":"\r\n( 1 ) « اختيار معرفة الرّجال » ص 231 و « بحار الانوار » ج 47 ، ص 185 .\r\n","page_name":" 356 ","page_number":130},
  {"content":"\r\n\r\nانگيزهء او تعليم مسلمانان است .\r\nو جريان امور بر طبق مجراى طبيعى خود واقع شد كه سلطنت و تفوّق را به دست غالبان سپرد ، تا پهلوهايشان را بر خوف و حِقْد و حَذَر از مردم بنهند ، و در هر مكان و ناحيه‌اى به جهت دفاع از دولتشان شمشير بكشند . و ذوى القرباى رسول الله در طليعهء آن دشمنان به شمار مىآمدند . فلهذا بُغْض و شَحْناء و دشمنى در ميانشان گسترده شد ، و سيلهاى خون جارى گرديد ، و امام جعفر الصّادق با كناره‌گيريش و استعلائش ، از اين مذابح دور بود ، و ليكن دور بودنش از جنگها و خونريزيها ، وى را از بَطْش خليفهء متنمِّر صفت ، پلنگ طبيعت ، محتاط و با حذر در امر سلطنت ، حفظ نمىكرد . خليفه او را به مواجهه و رو به رو شدن تلخ و زشت و كريهى كه هواجس نفسانى و درونى از ترس اهل بيت و شيعيانشان در او وسوسه و غليان داشت فرا مىخواند .\r\nتوفيق و نصرت آسمانى در اين مواجهات و برخوردها حليف و قرين امام بود ، و گرنه اگر آن دولت با آن تحكيم و تسديدِ روزنه‌هاى خلاف و برحذر بودن از ضعف و فتور ، باقى مىماند ، بر اهل بيت عذاب و حبس و قتل و استرهاب و صَلْبى براى خلاصى از ايشان نازل مىنمود - با وجود تظاهر به عدل در ميانشان - تا به حدّى كه نسل و ريشهء آنان را تا أبد الدَّهر به كلى قطع مىنمود . « 1 »\r\n\r\nدستگيرى امام صادق عليه السّلام و دعاى آن حضرت براى رهايى\r\nروزى ابوجعفر منصور رزام بن قَيس را فرستاد تا امام جعفر صادق را براى ملاقات فراخواند ، امام جعفر صادق و رزام از مدينه بيرون شدند ، تا به نجف رسيدند . امام جعفر از راحله‌اش پائين آمد ، و وضوى نيكوئى گرفت ، و دو ركعت نماز گزارد پس از آن دو دستش را بلند كرد و گفت :\r\nاللَّهُمَّ بِكَ أسْتَفْتِحُ ، وَ بِكَ أسْتَنْجِحُ ، وَ بِمُحَمَّدٍ عَبْدِكَ وَ رَسُولِكَ أتَوَسَّلُ .\r\nاللَّهُمَّ سَهِّلْ حُزُونَتَهُ ، وَ ذَلِّلْ لِى صُعُوبَتَهُ ، وَ أعْطِنِى مِنَ الْخَيْرِ أكْثَرَ مِمَّا أرْجُو ، وَ\r\n\r\n\r\n","description":"","footnote":"\r\n( 1 ) كتاب « الامام جعفر الصّادق » ص 65 و ص 67 .\r\n","page_name":" 357 ","page_number":131},
  {"content":"\r\n\r\nاصْرِفْ عَنِّى مِنَ الشَّرِّ أكْثَرَ مِمَّا أخَافُ .\r\n« بار خداوندا ! من فتح را از تو طلب مىنمايم ، و رستگارى و نجاتم و نجاحم و فوز و ظفرم را از تو مىطلبم ، و به محمد بنده‌ات و فرستاده‌ات توسّل مىجويم !\r\nبار خداوندا خشونت و ناهمواريش را براى من سهل و هموار نما ، و سختى و شدّتش را براى من نرم و رام و آسان فرما ! و به قدرى به من خير عطا كن كه زيادتر از آن باشد كه اميد دارم ، و به قدرى از شَرّ از من دور گردان كه زيادتر از آن باشد كه من مىترسم و هراسناكم ! »\r\nسپس امام راحله‌اش را سوار شد تا اينكه او و رزام به قصر منصور رسيدند ، چون به منصور خبر دادند از ورود امام ، أبداً نه به مقدار كمى ، و نه به مقدار زيادى او را درنگ نداد ، بلكه درها باز و گشوده گرديد ، و پرده بالا رفت .\r\nهنگامى كه امام نزديك منصور رسيدند ، وى براى مقدم امام برخاست ، و وى را زيارت كرد ، و دستش را گرفت و آورد تا به مجلس خود منتهى كرد و پس از آن روى خود را به او نموده ، از أحوالش بپرسيد !\r\nو روزى منصور امر اكيد كرد به حاجبش : ربيع بن يونس كه او را فراخواند ، و به قدرى امر شديد بود كه بارقه‌هاى خطر از خطوط چهرهء منصور برق مىزد . چون امام از نزد منصور با سلامت و بدون خطر بيرون شدند ، ربيع از امام سؤال نمود : دعائى را كه خوانديد ، و خداوند به پاس آن شما را در ملاقات با او گرامى داشت ، چه بود ؟ ! امام آن دعا را براى وى خواندند .\r\nفعليهذا امام صادق طورى بود كه در هر لحظه رضايت آفريدگار آسمان را مىجست و آن را به دست مىآورد . و روى اين اساس هم قواى ملكوتى آسمان وى را معاونت مىنمود .\r\nو با تمام اين سلامتى كه گمشدهء امام جعفر صادق بود ، و آن سلامت را إتقان و استحكام مىداد ، طبرى روايت نموده است كه : چون منصور در اواخر ايَّام حياتش عازم حج گرديد ، رِيطَه : دختر ابو العبّاس سَفّاح را كه همسر مهدى بود نزد خود\r\n\r\n","description":"","footnote":"","page_name":" 358 ","page_number":132},
  {"content":"\r\n\r\nخواند - و مهدى در آن وقت در شهر رى بود - و آنچه وصيّت مىخواست به او نمود ، و كليدهاى غرفهء خزينهء خود را به او سپرد ، و امر كرد آن كليدها را به جانشين خود : مهدى تسليم نكند مگر هنگامى كه خبر موت منصور به او مىرسد .\r\nچون منصور بمرد ، رِيطَه با مهدى رفتند ، و در غرفه را گشودند ، ناگهان ديدند در آنجا كشتگانى از پسران على مىباشند كه در گوشهايشان رقعه‌هائى است ، و در آن رقعه‌ها نَسَبهاى خود را نوشته‌اند ، و در ميان آنها پيرمردان و جوانان و كودكان موجود بودند .\r\nچون مهدى چشمش بدانها افتاد ، بر خود بلرزيد . آنگاه حفيره‌اى حفر كرد ، و آنان را در آن دفن كرد و پس از آن بر فراز آن بقعه‌اى بنا نمود .\r\nمنصور أبوالدَّوانيق اين طور نبود كه به مثل گفتار لوئى چهاردهم اكتفا كند ، آن هم بعد از هشت قرن كه مىگفت : أنَا الدَّوْلَة ! « كشور فرانسه يعنى من . » آن گفتارى كه مورّخين و سياستمداران در شرق و غرب آن را مستهجن شمردند و به دور افكندند .\r\nبلكه منصور ادّعائى داشت بسيار وسيع‌تر و شديدتر . منصور خطبه مىخواند و مىگفت : إنَّمَا أنَا سُلْطَانُ اللهِ فِى الأرْض . « فقط من هستم كه قدرت خداوند بر روى زمين مىباشم . » منصور با اين كلام و مرامش در دست خود گرد آورده بود آنچه را كه امپراطورهاى كشور ، و پدران روحانى جميعاً از گرد آوردن آن عاجز شده بودند .\r\nچرا كه امپراطور با كليسا در قرن نهم ميلادى أشياء را به دو بخش قسمت نمودند : قيصر پادشاه زمين شد ، و كنيسه پادشاه كشور آسمان . امَّا ابو جعفر منصور در روى زمين ادعاى سلطنت آسمانى را نمود . بنابراين بر كسى كه صاحب چنين ادّعائى است كدام عمل و كدام چيز مستبعد شمرده مىگردد ؟ !\r\nو معذلك أبوجعفر نيست مگر يكى از مستبدّانى كه ثبت و ضبط تاريخ از خطايا و از قربانيانشان مملو و سرشار گرديده است . ما اينك براى تو فقط يك نمونه ذكر مىكنيم از تاريخ دولتى كه دموكراسى غربى كليدهايش را گرفت و به آن دوران خاتمه داد :\r\n\r\n","description":"","footnote":"","page_name":" 359 ","page_number":133},
  {"content":"\r\n\r\nهنرى اول پادشاه انگلستان ، سواران خود را فرستاد تا رئيس اسقفهاى لندن را كه توماس بيكت بود ، به سبب مخالفت او با ولايتعهدى پسرش در ثلث اخير قرن دوازدهم ميلادى بكشند .\r\nو هنرى هشتم پادشاه انگلستان در ثلث اول از قرن شانزدهم توماس ولزى رئيس اسقفهاى يورك را به زندان فرستاد تا آنكه حكم اعدامش را صادر كند ؛ وى قبل از اعدام بمرد . و سپس توماس مور قاضى القضات خود را به مِقْصَلَه ( آلت جدا كنندهء سر ، و گيوتين ) فرستاد ، و جرم اين دو نفر كشيش آن بود كه در امر ازدواج و طلاق او با وى مخالفت كرده بودند .\r\n\r\nترس و وحشت منصور از امام صادق عليه السّلام\r\nآرى ترس و دهشت منصور براى برقرارى دولتش بحدّى بود كه وى را از ميزان خارج كرد ، و بنابراين شيطان بر او چيره گرديد . اگر امام جعفر صادق آن عنان‌گسيخته را نگه نمىداشتند هر وقت كه وى را ملاقات مىنمودند ، و وى را در موضع انصاف قرار نمىدادند هيچ اثرى و اسم و رسمى باقى نمىماند .\r\nو كسانى كه از برخورد و ديدار سلاطين خوف و دهشت دارند ضعيفانى مىباشند كه از إخفاء تراوشات قلبى خودشان همچون حَسَد ، يا خوف ، و يا بُغْض ناتوان هستند ، و اما كسانى كه در قلوبشان اين چيزها وجود ندارد ، با شجاعت با ملوك و فرماندگان روبرو مىگردند .\r\nاما أئمّه ( عليهم السّلام ) پس خدا با آنهاست ، و خدا براى آنها كافى است ، و در اين صورت با مثل كسى كه مالك آسمان و زمين با وى كمك و همراه است كجا مىتواند معارضه كند پادشاه دولتى و يا اقليمى ؟ !\r\nو بدين جهت است كه : صدق و راستى ، مردانى را تشجيع مىكند تا سرحدّ آنكه شهيد مىگردند . و بدين جهت است كه : امام صادق به أبوجعفر منصور با شجاعت و صِدْق مواجه مىگردد ، و وى را به ميانه روى و انصاف دعوت مىكند .\r\nو شگفتى نيست در صورتى كه ابوجعفر منصور در كمون نفسش مىخواهد ظاهر امر خود را در وقار و موقعيّت كسى كه خون نمىريزد مگر به قدر معيّن حفظ\r\n\r\n","description":"","footnote":"","page_name":" 360 ","page_number":134},
  {"content":"\r\n\r\nنمايد ، و امام صادق حجت براى او باشد در ثبات حكمش از آن هنگامى كه بيعت با غير او نكرده است .\r\nو ابوجعفر هم به آنچه در مملكتش جارى است دانا و عليم مىباشد ، در أوائل و مطالع امارتش جواسيس را در انحاء و اطراف كشور گسيل مىداشت ، تا از احوال بيچارگان و درماندگان به وى خبر دهند اما چند سالى تا به جائى رسيد كه صداى گريهء دختر مالك بن أنَس را از گرسنگى در داخل خانه مىدانست ، و او و پدرش آن گريه را از هر كس مگر از خداوند سبحانه و تعالى كتمان مىنمودند .\r\nو ابوجعفر منصور همان كس است كه از أوتاد و أركان حكومتش خبر مىدهد كه : چقدر من نيازمندم تا در باب من چهار نفر وجود داشته باشند كه عفيفتر از آنان نبوده باشند . و ايشان اركان دولتند ، و مُلْك بدون آنها تحقّق پذير نخواهد بود :\r\nيكى از اين چهار نفر قاضى است كه ملامت ملامت كننده‌اى در راه خدا او را نگيرد ، و از عمل باز ندارد .\r\nدوم رئيس شرطه و نظميّه كه حق ضعيف را از قوى بستاند .\r\nسوم مأمور وصول خراج كه درست به نهايت عمل كند و به رعيّت ستم روا ندارد .\r\nدر اين حال منصور سه بار انگشت سبّابه‌اش را به شدت گزيد و مىگفت : آه آه !\r\nگفتند : چيست اى اميرمؤمنان ؟ !\r\nمنصور گفت : رئيس پست و چاپارى كه خبر آن سه دسته را براى من به درستى بياورد ! « 1 »\r\nوى در مقامى ديگر گويد :\r\nامام صادق ( عليه السّلام ) به پستى گرائيدن مردم را بعد از عصر خلفاى اوَّلين مشاهده كرده بود ، و با ديدگان حادّ و تيزبين خود كه از اهل بيت رسول الله انتظار مىرود به\r\n\r\n\r\n","description":"","footnote":"\r\n( 1 ) كتاب « الامام جعفر الصّادق » مستشار عبد الحليم جندى ، ص 90 تا ص 93 .\r\n","page_name":" 361 ","page_number":135},
  {"content":"\r\n\r\nخوبى ديده بود آنچه را كه عمر بن عبدالعزيز در ايّام خلافتش در ميان سنوات 98 - 101 بجاى آورده بود كه چگونه در مدت سى ماه مىتواند دين را به صورت‌تر و تازه اعادت داد ، و براى دنيا به ثبوت رسانيد كه : مدتى را كه مردم براى وى خلافت نام نهادند ، كافى مىباشد براى خليفهء صادق العَزمى كه مردم را به اسلام صحيح برگرداند . آن خليفه‌اى كه خلافت را - به طورى كه خود وى مىگويد - سبيل براى جنّت قرار دهد .\r\n\r\nبرخى اصلاحات عمر بن عبدالعزيز\r\nدر زمان عمر بن عبدالعزيز بعضى از صالحين در بجا آوردن وى آنچه را كه در نظر داشت استعجال مىنمودند تا در همان نخستين روز ولايت خود انجام دهد . پسرش : عبد الملك به او گفت : ( يَا أبَتِ مَا بَالُكَ لَا تُنْفِذُ الامُورَ ، فَوَ اللهِ لَا ابَالِى فِى الْحَقِّ لَوْ غَلَتْ بِىَ الْقُدُورُ ! )\r\n« اى پدر جان چه چيز جلوگير ارادهء تو مىباشد تا آنكه امور را به جريان بيفكنى ؟ ! سوگند به خدا من در بجا آوردن حق هيچ باك ندارم اگر ديگها براى پختن من در آنها به جوش و غليان درآيند ! »\r\nو ليكن عمر بن عبدالعزيز كه امور را بر وفق رفق و تأمّل و مهلت و اصرار و ابرام انجام مىداد به وى گفت : لَا تَعْجَلْ يَا بُنَىَّ ! إنَّ اللهَ تَعَالَى ذَمَّ الْخَمْرَ مَرَّتَيْنِ وَ حَرَّمَهَا فِى الثَّالِثَةِ ، وَ إنِّى أخَافُ أنْ أحْمِلَ النَّاسَ عَلَى الْحَقِّ جُمْلَةً ، فَيَدْفَعُوهُ جُمْلَةً فَتَكُونَ فِتْنَةٌ .\r\n« اى نور ديده پسرك من ! شتاب مكن ! زيرا خداوند تعالى مسكر را دو بار مذمّت نمود و دربار سوم حرام گردانيد . و من از آن هراسناكم كه حقّ را يك دفعه بر مردم تحميل كنم و آنان هم يك دفعه كنار بزنند ، و به دنبال آن فتنه بر پا گردد ! »\r\nو بدين تدبير و سياست بود كه ابن عبدالعزيز توانست مظالم را رد كند و خداوند بر دست او مردم را غنى و بى نياز گرداند . و كار بدينجا رسيد كه در شهر و مدينه ، و يا غير مدينه همچون قريه فقيرى يافت نمىشد تا مال فقراء را به ايشان توزيع كنند .\r\nو ليكن امام صادق از طريقهء زندگى و حيات خليفهء صادق العزم ( ابن عبدالعزيز ) مىدانست : اصلاحات او بعد از مماتش ثمر نداد ، زيرا خلفائى كه پس از او آمدند\r\n\r\n","description":"","footnote":"","page_name":" 362 ","page_number":136},
  {"content":"\r\n\r\nآنها را خراب و تباه كردند ، و افرادى كه بعداً مىآيند و باقى هستند ، آنها هم كارشان خرابى و تباهى مىباشد .\r\nامام صادق ( عليه السّلام ) مَقْدَم بنى عباس را مشاهده نموده است كه چگونه نقض شعارهاى خودشان را نموده و به حكم جاهليّت حكم رانده‌اند .\r\nآرى اين طور امام صادق به رأى العيان مىبيند كه : اصلاح امور به تصدّى و تولى سلطنت نيست ، و يا به مجرد اصلاح امر ولايت در زمان كوتاهى ، و يا در دراز زمانى نمىباشد - با آنكه تمام عمر كوتاه است - و فقط اصلاح تامّ و كامل به اصلاح امَّت است . فَكَيْفَمَا تَكُونُوا يُوَلَّى عَلَيْكُمْ ، وَ لِكُلِّ امَّةٍ الْحُكُومَةُ الَّتِى تَسْتَحِقُّهَا .\r\n« هرطور كه بوده باشيد همانطور بر شما حكومت مىكنند ، و از براى هر امَّتى حكومتى خواهد بود كه استحقاق آن را دارند . »\r\nامام صادق ( عليه السّلام ) در آن زمينه به يقين مىدانست : كار صحيح آن است كه پدرش و جدَّش بجاى آورده‌اند ، و آن عبارت است از تعليم امَّت .\r\nهنگامى كه امَّت ، علم را فرا گرفت به صلاح در مىآيد ، و حاكمانِ آن امَّت را توان استضعافشان نمىباشد . آن امَّت در آن صورت ، حكّام را به معروف امر مىكند ، و از منكر نهى مىنمايد ، و تبعات و نتائج اعمال آنان را شريك مىگردد . امّت قوى هيچ گاه بر حاكمانش ستم نمىكند ، و حكّامش نيز بر امّت ستم روا نمىدارند .\r\nامام صادق ( عليه السّلام ) با شعار الثِّقَةُ بِاللهِ سُبْحَانَهُ « اعتماد و اتّكاء او فقط به خداوند سبحانه است » كه : اللهُ وَلِيِّى وَ عِصْمَتِى مِنْ خَلْقِهِ « خداوند است ولىّ من و نگهبان من از مخلوقاتش » و با نقش انگشترى خود كه مصدر قوّت خود را اعلان مىكند : مَا شَاءَ اللهُ . لَا قُوَّةَ إلَّا بِاللهِ . أسْتَغْفِرُ اللهَ « آنچه خدا بخواهد شدنى است . هيچ قوّه‌اى نيست مگر به خدا . من از خدا طلب غفران مىنمايم . » با چهار بُعد قصد مجلس علم را در مسجد النَّبِى يا در خانه‌اش مىكند :\r\nبعد مكانى : به علت آنكه مجلس تعليم خود را در مدينة الرَّسُول قرار مىدهد .\r\n\r\n","description":"","footnote":"","page_name":" 363 ","page_number":137},
  {"content":"\r\n\r\nبعد زمانى : به علت آنكه وى تابعى است كه در جيل تابعين و تابعى التّابعين زيست مىنمايد .\r\nبعد ثالث : ارتفاع و بلندى نَسَب او كه به نَبى و على مىرسد .\r\nبعد رابع : عمق علم او و پدرش و جدّش مىباشد .\r\nدر اين مجلس باشكوه چه در مدينه يا در كوفه مرد متوسط القامه‌اى مىنشيند كه نه بلند است و نه كوتاه ، با سيماى درخشان كه به مانند چراغ لَمَعان دارد ، نورش در پيشاپيشش حركت مىكند ، بشرهء چهره‌اش ظريف و لطيف ، مويش مُجَعَّد و سياه ، بينىاش باريك و بلند و زيبا ، أنْزَع است كه موهاى جبينش ريخته ، و ناصيه‌اش بدين جهت مانند چراغ اشراق كننده‌اى نور مىدهد ، بر گونه‌اش خالى وجود دارد سيه‌فام .\r\n\r\nنياز مردم زمانه به علوم امام صادق عليه السّلام\r\nالْمُسْلِمُونَ أيَّامَئِذٍ أحْوَجُ إلَيْهِ لِيُعَلِّمَهُمْ ، مِنْهُمْ إلَيْهِ لِيَحْكُمَهُمْ .\r\n« مسلمانان در آن ايّام به تعليم وى نيازمندتر بودند تا به حكومتى كه بر ايشان بنمايد . »\r\nتمام علومى را كه بدانها احاطه دارد با وحى اميد و رجاء در فضل خداوندى به وى إفاضه گرديده است . و چون سِنَّش بالا مىرود ، جلال و سَناء و آرزويش به احياى سنّت و شريعت زياده مىگردد .\r\nبراى خويشتن لباسهائى را انتخاب مىكند كه جدّش - عليه الصّلاة و السّلام - اختيار مىنمود . در وقتى كه گفت : كُلُوا وَ اشْرَبُوا وَ الْبَسُوا فِى غَيْرِ سَرَفٍ وَ لَا مَخِيلَةٍ !\r\n« بخوريد و بياشاميد ، و بپوشيد به طورى كه به اسراف و به تكبّر و خودپسندى نرسد ! »\r\nسفيان ثَوْرى وى را ديد كه بر تن جَبّهء خَزّ خاكسترى رنگ نموده است . گفت : يَا بْنَ رَسُولِ الله ! لباس تو شايسته نيست اين طور باشد !\r\nحضرت فرمود : اى ثَوْرى ! اين را براى شماها پوشيده‌ام ! سپس در زير لباسش به وى نشان داد جبّهء پشمينه‌اى را كه در تن نموده بود ، و فرمود : اين را براى خدا\r\n\r\n","description":"","footnote":"","page_name":" 364 ","page_number":138},
  {"content":"\r\n\r\nپوشيده‌ام .\r\nرويّه و دأب جدّش على آن بود كه از لباسها نوع خشن را اختيار مىنمود . و گرسنگى كه بر او فشار مىآورد ، معدهء خود را با قرص نان جوين تسكين مىداد . اگر به كارى اشتغال نداشت خودش كفش خود را مىدوخت ، و اگر به كارى مشغول بود مزد مىداد تا كفش پارهء او را بدوزند . و ليكن زمان در تغيّر است امام صادق عليه السّلام هم تغيير مىدهد تا اثر نعمت بر مردم ظاهر گردد .\r\nو به مردم مىگفت :\r\nإذَا أنْعَمَ اللهُ عَلَى عَبْدِهِ بِنِعْمَةٍ أحَبَّ أنْ يَرَاهَا عَلَيْهِ . لِانَّ اللهَ جَمِيلٌ يُحِبُّ الْجَمَالَ .\r\n« در زمانى كه خداوند بر بنده‌اش نعمتى را عنايت كند ، دوست دارد آن نعمت را بر او ببيند . به جهت آنكه خداوند جميل است و جمال را دوست دارد . »\r\nو مىگفت : إنَّ اللهَ يُحِبُّ الْجَمَالَ وَ التَّجَمُّلَ ، وَ يَكْرَهُ الْبُؤْسَ وَ التَّبَاؤُسَ .\r\n« حقّاً خداوند جمال و تجمّل را دوست دارد ، و از شدّت و فقر ، و اظهار فقر و نياز كردن كراهت دارد . »\r\nنظافت از ايمان است ، و در آن كرامت و سلامت نفس و اجتماع و شهر است . بنابراين بر عهدهء انسان است همانطور كه امام فرموده است :\r\nأنْ يُنَظِّفَ ثَوْبَهُ ، وَ يُطَيِّبَ رِيحَهُ ، وَ يُجَصِّصَ دَارَهُ ، وَ يَكْنِسَ أفْنِيَتَهُ .\r\n« لباسش را نظيف كند ، و بويش را معطّر گرداند ، و اطاقش را گچ‌كارى كند ، و فضاهاى خانه‌اش را جاروب زند » .\r\n\r\nمباحثهء امام صادق عليه السّلام با متصوفه دربارهء زهد حقيقى\r\nروزى عَبَّادُ بْنُ كثير بصرى وى را در طواف ديد و به او گفت :\r\nتَلْبَسُ هَذِهِ الثِّيَابَ فِى هَذَا الْمَوْضِعِ وَ أنْتَ فِى الْمَكَانِ الَّذِى أنْتَ فِيهِ مِنْ عَلِىٍّ ؟ !\r\n« آيا تو در چنين مكانى اين لباس را مىپوشى ، در حالى كه منزلت و مكانتى كه تو با على دارى بلند و عالى است ؟ ! »\r\nامام صادق عليه السّلام به طورى كه خودش جواب را براى ما بيان مىكند ، مىفرمايد : من گفتم : فُرْقُبىٌّ ، يعنى لباسى است منسوب به فُرْقُبْ : جائى كه در آنجا لباس كتان\r\n\r\n","description":"","footnote":"","page_name":" 365 ","page_number":139},
  {"content":"\r\n\r\nسپيد تهيّه مىكنند .\r\nاشْتَرَيْتُهُ بِدينَارٍ . وَ قَدْ كَانَ عَلِىٌّ فِى زَمَنٍ يَسْتَقيمُ لَهُ مَا لَبِسَ فِيهِ . وَ لَوْ لَبِسَ مِثْلَ ذَلِكَ اللِّبَاسِ فِى زَمَانِنا لَقَالَ النَّاسُ : هَذَا مُرَائىٌّ مِثْلُ « عَبَّادٍ » .\r\n« من آن را به يك دينار خريده‌ام . و على در زمانى بود كه براى وى شايسته بود آن لباسى را كه در آن زمان مىپوشيد . و اگر مثل آن لباس را در زمان ما مىپوشيد مردم مىگفتند : او اهل ريا مىباشد مانند عَبَّاد . »\r\nروزى به امام صادق عليه السّلام گفته شد : كَانَ أبُوكَ وَ كَانَ . . . . فَمَا لِهَذِهِ الثِّيَابِ الْمَرْوِيَّةِ . ! « پدرت چنان بود و چنان مىپوشيد ! بنابراين اين لباسهاى مَرْوىّ ( حرير مرو ) چه مىباشد ؟ !\r\nحضرت در پاسخ گفت : وَيْلَكَ ! فَمَنْ حَرَّمَ زِينَةَ اللهِ الَّتِى أخْرَجَ لِعِبَادِهِ وَ الطَّيِّبَاتِ مِنَ الرِّزْقِ ؟\r\n« اى واى بر تو ! پس چه كسى حرام كرده است زينت خداوندى را كه براى بندگانش بيرون آورده است ؟ ! و طَيِّبات از رزق و روزى را چه كسى حرام كرده است ؟ ! »\r\nو تو مشاهده مىنمائى كه : آثار نعمت بر مالك و أبوحَنيفه ظاهر بود ، و ايشان در پاسخ ردّهائى كه بديشان مىشد جوابهائى مشتق از جوابهاى امام صادق عليه السّلام مىداده‌اند . اگر به دقّت ملاحظه گردد ، معلوم مىشود كه در شأن لباسهاى خود و نعمتى كه خداوند به آنها ارزانى داشته است ، با وجودى كه هر دو نفر آنها لباسهاى مختلف در بر مىكرده‌اند ، پاسخهائى مأخوذ از پاسخهاى امام صادق عليه السّلام مىداده‌اند . مانند :\r\nفَالْمَذْمُومُ مِنَ الثِّيَابِ مَا فِيهِ خُيَلَاءُ ، وَ الْمَحْمُودُ مَا كَانَ إظْهَاراً لِنِعْمَةِ اللهِ عَلَى عَبْدِهِ .\r\n« پس لباس نكوهيده آن لباسى مىباشد كه در آن عُجْب و خودپسندى باشد ، و لباس پسنديده آن لباسى مىباشد كه در آن اظهار نعمت خدا بر بنده‌اش مشهود باشد . »\r\nتعليم حضرت تا بدينجا رسيد كه شاگرد عظيم او : سفيان ثَوْرى كه امام زهد و\r\n\r\n","description":"","footnote":"","page_name":" 366 ","page_number":140},
  {"content":"\r\n\r\nورع و حديث و فقه مىباشد از دروس امام در كيفيّت لباس بهره‌مند گرديده است ، و گفتارش بدين گونه تغيير پيدا كرده است كه مىگويد : الزُّهْدُ فِى الدُّنْيَا هُوَ بِقَصْرِ الامَلِ ، لَيْسَ بِأكْلِ الْخَشِنِ ، وَ لَا بِلُبْسِ الْغَلِيظِ . ازْهَدْ فِى الدُّنْيَا ثُمَّ نَمْ ! لَا لَكَ وَ لَا عَلَيْكَ !\r\nإنَّ الرَّجُلَ لَيَكُونُ عِنْدَهُ الْمَالُ وَ هُوَ زَاهِدٌ فِى الدُّنْيَا . وَ إنَّ الرَّجُلَ لَيَكُونُ فَقِيراً وَ هُوَ رَاغِبٌ فِيهَا .\r\n« زهد در دنيا به كاهش دادن آرزوست ، نه به چيز درشت و خشن خوردن ، و نه به لباس ضخيم و غليظ در تن نمودن . زاهد شو در دنيا سپس بخواب رو ! نه چيزى بر كسى داشته باشى ، و نه چيزى بر تو كسى داشته باشد !\r\nمردى هست كه صاحب مال مىباشد و حال آنكه در دنيا زاهد است ، و مردى هست فقير و حال آنكه به دنيا راغب است . »\r\nو دأب و ديدن رسول الله صلّى الله عليه و آله و سلّم آن بود كه : هر لباسى كه برايش ميسّر بود مىپوشيد . گاهى پشم ، گاهى پنبه ، و گاهى كتان . بالش پيامبر از چرم بود كه آن را از ليف خرما پر كرده بودند .\r\nو وقتى مردى به پيغمبر گفت : يَا رَسُولَ اللهِ ! من دوست مىدارم كه لباسم نيكو و كفشم نيكو باشد آيا اين از باب تكبّر مىباشد ؟ ! فرمود : لَا . إنَّ اللهَ جَمِيلٌ يُحِبُّ الْجَمَالَ . الْكِبْرُ بَطَرُ الْحَقِّ وَ غَمْطُ النَّاسِ .\r\n« نه ! خداوند جميل است و جمال را دوست دارد . تكبّر عبارت مىباشد از زير بار حقّ نرفتن و در برابر حقّ خودنمائى كردن ، و ديگر آنكه مردم را پست و خوار و حقير به شمار آوردن . »\r\nو اصحاب رسول الله نيز بعضى بر بعضى دگر از أعلى و أدنى در كيفيّت لباس عيب نمىگرفتند . كسى كه لباس خَز بر تن داشت بر كسى كه لباس پشمينه داشت عيب نمىگرفت ، و كسى كه لباس پشمينه داشت بر صاحب خَز . « 1 »\r\n\r\n\r\n","description":"","footnote":"\r\n( 1 ) كتاب « الامام جعفر الصّادق » مستشار عبد الحليم جندى ، ص 153 تا ص 156 .\r\n","page_name":" 367 ","page_number":141},
  {"content":"\r\n\r\n\r\nمدرسه و علوم و شاگردان امام صادق عليه السّلام\r\nبحث دوم در مدرسه و علوم و شاگردان امام صادق عليه السلام\r\nمستشرق « رونلدسن » بعضى از مجالس امام جعفر صادق عليه السّلام با شاگردانش را براى ما اين طور تصوير مىنمايد : وى در عباراتى كه به عربى ( و سپس ما به فارسى ) ترجمه كرده‌ايم مىگويد : و از توصيفى كه ما از امام جعفر صادق دربارهء اكرام و پذيرائى او از ميهمانانش در بستان جميل و زيبايش در مدينه خوانده‌ايم ، و از روى آوردن مردم به وى با وجود اختلاف مذهبهايشان به دست آورده‌ايم اين طور براى ما آشكار مىگردد كه : داراى مدرسه‌اى شبيه مدرسهء سُقْراطِيَّه بوده است ، و شاگردانش با تقدّم در دو علم فقه و كلام و پيشبردشان در اين دو فن با سبقت عظيمى گوى فضيلت و برترى را از همگنان ربوده‌اند . و دو تن از تلامذهء او كه « ابوحنيفه و مالك » مىباشند در ما بعد از اصحاب مذاهب فقهيّه مىگردند ، و در مدينه فتوى داده‌اند كه : سوگندى كه مردم در بيعت با منصور دوانيقى ياد كرده‌اند از درجهء اعتبار ساقط مىباشد چرا كه از روى اكراه انجام پذيرفته است .\r\nو روايت شده است كه : شاگرد دگرى از شاگردانش كه « واصِل بن عَطاء » مىباشد و رئيس معتزله گرديد در جَدَليّات ، نظريّاتى را ابداع نمود كه وى را از حلقهء تدريس امام جعفر خارج كرد . و جابر بن حَيَّان شيميست مشهور از تلامذهء او مىباشد . « 1 »\r\nحافظ ابوالعبّاس ابن عُقْدَه كتابى تصنيف نموده است كه در آن رجال امام جعفر صادق عليه السّلام و روايان حديث وى را گرد آورده است ، و ايشان را بالغ بر چهار هزار نفر شمرده است ، و از جوابهاى مسائلش چهارصد مصنَّف تصنيف گرديده است .\r\nو اين امكان را به امام صادق عليه السّلام آن داد كه وى خود را براى تعليم عامّهء مردم ، و تعليم سنن و فقه و تفسير براى خاصّهء مردم از شيعيان و غير شيعيان با خلوصى\r\n\r\n\r\n","description":"","footnote":"\r\n( 1 ) دكتر عبد الحليم جندى در كتاب « الامام جعفر الصّادق » صادر از مجلس اعلاى شئون اسلاميّهء جمهوريّهء مصر ، ص 219 .\r\n","page_name":" 368 ","page_number":142},
  {"content":"\r\n\r\nعالى منقطع و يكسره نموده بود . « 1 »\r\nمرحوم آية الله سيد محسن امين عاملى آورده است : و بالجمله عصر او از جهت خوف اهل بيتش كمترين عصرى بوده است كه خوف و دهشت داشته‌اند . راويان حديث و مَصنِّفان از شيعيان در زمان وى بيشتر از زمان پدرش بوده‌اند . آن مقدارى كه از او روايت شده است از احدى از اهل بيتش روايت نشده است تا به جائى كه حسن بن على وَشَّا ، كه از اصحاب امام رضا عليه السّلام مىباشد مىگويد : أدْرَكْتُ فِى هَذَا الْمَسْجِد ( يَعْنِى مَسْجِدَ الْكُوفَةِ ) تِسْعَمِائةِ شَيْخٍ كَلٌّ يَقُولُ : حَدَّثَنِى جَعْفَرُ بْنُ مُحَمَّدٍ .\r\n« من در اين مسجد ( يعنى مسجد كوفه ) نهصد شيخ و راوى روايت را ادراك كرده‌ام كه همه مىگفتند : براى من جعفر بن محمد حديث نموده است . »\r\nاين عبارت است از آنچه كه راوى واحدى در عصر متأخّر او ادراك كرده است . و ما مىبينيم تنها يك راوى كه أبَانُ بْنُ تَغْلِب باشد سى هزار حديث از وى روايت نموده است .\r\nو حافظ أبوالعبّاس احمد بن عُقْدَه زيدى كوفى كتابى را فقط دربارهء اشخاصى كه از آن حضرت روايت كرده‌اند تصنيف نموده است و در آن چهار هزار انسان را از راويان برشمرده است ، و مُصَنَّفاتشان را نيز ذكر كرده است ، در عين حال جميع افرادى را كه از امام روايت كرده‌اند ذكر ننموده است . شاهد ما بر اين مدّعى گفتار شيخ مفيد است در كتاب « ارشاد » كه دلالت دارد بر آنكه : اينها فقط اسماء موثّقين از راويان از ايشان است نه همهء آنها .\r\nمفيد در جائى كه احوال او را ذكر كرده است گفته است : به قدرى علوم حضرت گسترش پيدا كرد ، و از وى نقل گرديد كه براى اخذ آن قافله‌ها به راه مىافتاد ، و در بلاد انتشار پيدا مىنمود . علماء از احدى از اهل بيت او آن قدر كه از وى نقل\r\n\r\n\r\n","description":"","footnote":"\r\n( 1 ) دكتر عبد الحليم جندى در كتاب « الامام جعفر الصّادق » صادر از مجلس اعلاى شئون اسلاميّهء جمهوريّهء مصر ، ص 217 .\r\n","page_name":" 369 ","page_number":143},
  {"content":"\r\n\r\nكرده‌اند ، نقل ننموده‌اند . زيرا اصحاب حديث چون اسامى راويان موثّق را كه از او روايت كرده‌اند ، با وجود اختلافشان در آراء و مقالات إحصاء نموده‌اند ، چهار هزار مرد يافته‌اند - تا آخر گفتار مفيد .\r\n\r\nچهار هزار شاگرد امام صادق عليه السّلام\r\nو شيخ ابوجعفر محمد بن حسن طوسى در كتاب « رجال » خود در باب اصحاب امام جعفر صادق عليه السّلام ايشان را چهار هزار تن إحصاء نموده است ، نه آنكه اسامى آنها را يكايك بر شمرده باشد .\r\nشيخ طبرسى در « إعلام الوَرَى » گفته است : اين گفتار كه كسانى كه از حضرت ابوعبدالله جعفر بن محمد الصّادق عليه السّلام از مشهورين اهل علم اخذ روايت نموده‌اند چهار هزار نفر مىباشند ، از نقلهاى متضافره مىباشد .\r\nو محقق در « مُعْتَبَر » گويد : به قدرى علم از امام جعفر بن محمد در علوم و فنون مختلفه انتشار يافته است كه عقلها را مىبرد . و قريب چهار هزار مرد از وى روايت كرده‌اند ، و از تعاليم او جمعى كثير از فقهاء أفاضل بروز كرده‌اند مانند زُرَارَة بن أعْيَن ، و دو برادرش : بُكَيْر و حُمْران ، و جميل بن صالح و جميل بن دُرَّاج ، و محمد بن مسلم ، و بُرَيدْ بن معاوية ، و دو هشام ، و أبوبصير ، و عبيدالله و محمد و عمران كه اين سه تن حَلَبى بوده‌اند ، و عبد الله بن سنان ، و أبو الصَّباح كِنانى و غيرهم از أعيان فضلاء - تا آخر گفتار محقّق حلّى .\r\nو شهيد در « ذِكْرى » گويد : از رجال معروف امام جعفر صادق عليه السّلام كه معروفند چهار هزار مرد از اهل عراق و حجاز و خراسان و شام تدوين يافته است - تا آخر كلام شهيد . و مراد شهيد آن است كه : أسماء آنان در كتب « رجال » تدوين يافته است .\r\nو محقّق در « معتبر » گويد : از جوابهاى مسائل او چهار صد كتاب تصنيف شده است ، از چهارصد مصَنِّف مختلف كه آنها را اصول نامگذارى كرده‌اند .\r\nو مدرسهء حضرت در خانهء خودش در مدينه ، و در مسجد النَّبى ، و هر جا كه ميسور بود بر پا مىگرديده است .\r\nهر كس از آفاق مختلفه در موسم حجّ و در غير موسم به مدينه وارد مىگشت\r\n\r\n","description":"","footnote":"","page_name":" 370 ","page_number":144},
  {"content":"\r\n\r\nمسائلش را از وى مىپرسيد ، و از او أخذ مىنمود ، و قبل از وصول به مدينه مسائلش را تهيّه و آماده مىكرد تا وصولش به مدينه ميسّر گردد .\r\nو در علم كلام از آن حضرت آثار بسيارى روايت گرديده است . و مُفَضَّل بن عمر كتابى از او روايت نموده است كه به « توحيد مُفَضَّل » معروف است ، و آن استوارترين كتاب در رَدِّ دهريّه مىباشد . وفاتش در سنهء 148 ، و عمرش 68 سال بوده است . « 1 »\r\n\r\n( جمع كثيرى از مشايخ شاگرد امام بوده‌اند )\r\nو تلاميذ حضرت امام صادق عليه السّلام كه مشهور مىباشند غير از آنان كه ذكرشان گذشت از بزرگان اهل سنّت مشايخى هستند در جميع مذاهب . از ايشانند :\r\nسفيان بن عُيَيْنَه ، و سعيد بن سالم قَدَّاح ، و ابراهيم بن محمد بن أبو يحيى ، و عبد العزيز دَراوردى . و شافعى از هر يك از اينها روايت نموده است .\r\nو جُرير بن عبد الحميد ، و ابراهيم بن طَهْمَان ، و عاصم بن عمر . . . . بن عمر بن خَطَّاب ، و أبو عاصم نَبيل ( متوفّى در سنهء 212 ) شيخ احمد بن حنبل ، و أبو عاصم آخرين شاگردى است از تلامذهء آن حضرت كه فوت كرده است ، و كتابى را از وى روايت كرده است .\r\nو كسائى عالم لغت ، و عبدالعزيز بن عبدالله ماجشون عديل و هم لنگهء مالك در فتوا دادن در موسم حج ، و عبد العزيز بن عمران . . . . بن عبد الرحمن بن عَوْف ، و ابن جُرَيْح امام مكَّه ، و فُضَيْل بن عياض ، و قاسم بن مَعْن ، و حَفْص بن غياث ، و اين سه تن از اصحاب ابو حنيفه هستند .\r\nو منصور بن مُعْتَمر ، و مسلم بن خالد زَنْجى شيخ شافعى در مكّه ، و يحيى بن سعيد قَطَّان .\r\nبايد دانست كه تنها سياست بوده است كه ميان فقهاى سنَّت و فقهاى شيعه اختلاف انداخته است ، و به پى آمدن سياست ، وجوهى از خلافهاى فقهيّه و\r\n\r\n\r\n","description":"","footnote":"\r\n( 1 ) « أعيان الشّيعة » طبع دوم سنهء 1363 ، ج 1 ص 368 تا ص 370 .\r\n","page_name":" 371 ","page_number":145},
  {"content":"\r\n\r\nحديثيّه را نتيجه داده است . « 1 »\r\nبارى تنها و تنها سياست امراى جائر و حكّام جابر بوده است كه فقه و كلام جعفرى را كنار زده است ، و اين امر از مطاوى آنچه كه بيان كرده‌ايم به خوبى مشهود مىشود . زيرا پس از آنكه علم و درايت حضرت امام صادق عليه السّلام معلوم گرديد كه بر همه تفوّق داشته است ، و خود أبوحنيفه و مالك چنان كه خواهيم ديد از شاگردان بلافاصلهء حضرت بوده ، و چنان وى را مىستايند كه نظير ندارد ، و شافعى از شاگردان مالك ، و احمد بن حنبل هم شاگرد شافعى بوده است ، و بالنتيجه اين دو نفر هم از شاگردان حضرت با فاصله محسوب مىگردند ، در اين صورت چه جواب خواهند گفت پيروان مذاهب أربعه در اعراض از فقه جعفرى و تمسّك به أذيال فقه آنان ، و در اصول عقائد تمسّك به عقائد و آراء أشعرى ؟ !\r\nبا آنكه كراراً دانسته‌ايم : رسول خدا صلّى الله عليه و آله و سلّم فرموده است : أئمّه عليهم السَّلام ثَقَل و متاع نفيس امَّتند كه پيامبر با قرآن به يادگار گذارده است ، و ايشانند سفينه‌هاى نجات ، و باب حِطَّه ، و امان از اختلاف در دين ، و أعلام هدايت ، و بقيّة الرّسول در ميان امَّت . و فرموده است : فَلَا تَقَدَّمُوهُمْ فَتَهْلِكُوا ، وَ لَا تُقْصِرُوا عَنْهُمْ فَتَهْلِكُوا ، وَ لَا تُعَلِّمُوهُمْ فَإنَّهُمْ أعْلَمُ مِنْكُمْ !\r\n« از ايشان جلو نيفتيد كه هلاك مىگرديد ، و عقب هم نمانيد كه هلاك مىگرديد ، و به ايشان چيزى را نياموزيد ، زيرا كه ايشان از شما عالم‌ترند ! »\r\nامَّا ببينيد اين سياستهاى ظَلوم و جَهول و غاشِم و بيدادگر كار را به كجا مىرساند كه بايد از افكار و آراء اين منحرفان پيروى كرد ، و از آراء و افكار امام به حقّ ناطق اعراض نمود ؟ !\r\nآيت الهى و محقّق خبير سيد عبد الحسين سيد شرف الدِّين مىفرمايد : علاوه بر اينها مىگوئيم : اهل قرون ثلاثهء ابتداى هجرت به هيچ يك از اين مذاهب أبداً متديّن\r\n\r\n\r\n","description":"","footnote":"\r\n( 1 ) « الامام جعفر الصّادق » عبد الحليم جندى ، ص 224 و ص 225 .\r\n","page_name":" 372 ","page_number":146},
  {"content":"\r\n\r\nنگشته‌اند . اين مذاهب در قرون ثلاثه كه بهترين قرون بوده است كجا بوده اند ؟ !\r\nأشْعَرى در سنهء 270 متولد و در سنهء 330 و اندى بمرد .\r\nابن حنبَل در سنهء 164 « 1 » متولد و در سنهء 241 بمرد .\r\nو شافعى در سنهء 150 متولد و در سنهء 204 بمرد .\r\nو مالك در سنهء 95 « 2 » متولد و در سنهء 179 بمرد .\r\nو أبو حنيفه در سنهء 80 متولد و در سنهء 150 بمرد .\r\nاما شيعه به مذهب أئمّهء اهل البيت تديّن دارند ( وَ أهْلُ الْبَيْتِ أدْرَى بِالَّذِى فِيه ) « و اهل بيت بهتر مىدانند كه در درون بيت چه چيز موجود است . »\r\nو غير شيعه عمل به عمل علماء از صحابه و تابعين مىكنند . در اين صورت چه چيز الزام مىكند مسلمين را تا بعد از قرون ثلاثه بدين مذاهب عمل كنند ، و عمل به ساير مذاهبى را كه از قبل معمول بوده ( حتى غير مذهب شيعه ) ترك گويند . و چه باعث شد تا از عِدْلها و هم لنگه‌هاى كتاب خدا در حجّيّت ، و از سفيران خدا ، و ثَقَل رسول خدا و گنجينهء علم او ، و سفينهء نجات امَّت ، و ناخدايان آن كشتى ، و از أمان امَّت و باب حطّهء امّت عدول كنند ؟ ؟ ؟ « 3 »\r\n* * * در اينجا ضرورى به نظر مىرسد كه براى روشن شدن شخصيّت و منزلت و مكانت علمى حضرت امام جعفر صادق عليه السّلام ، قدرى بحث را دربارهء أعاظم از تلاميذ\r\n\r\n\r\n","description":"","footnote":"\r\n( 1 ) در نسخهء مطبوعه أربع و تسعين و مأة ضبط گرديده بود و چون تسعين با ستّين مشتبه گرديده بود ، ما به عدد 164 تصحيح نموديم .\r\n( 2 ) در تعليقه گويد : ابن خلّكان در « وفيات الاعيان » در احوال مالك آورده است كه : وى در شكم مادرش سه سال بماند . و ابن قتيبه چون از جملهء اصحاب رأى ، مالك را در كتاب « معارف » خود ص 170 ذكر كرده است بر اين مطلب تنصيص نموده است . و أيضاً در ص 198 از معارف در آنجا كه بعضى معتقدند كه مادرانشان بيش از وقت باردارى آنان را حامل بوده‌اند ذكر كرده است .\r\n( 3 ) « المراجعات » ، طبع اوّل ص 6 و ص 7 .\r\n","page_name":" 373 ","page_number":147},
  {"content":"\r\n\r\nوى كه خود در اصول و فروع ، امامان اهل سنَّت به شمار مىروند ، گسترش دهيم :\r\nمستشار عبد الحليم جندى در تحت عنوان التَّلَامِيذُ الأئمَّةُ « شاگردان حضرت كه خود امامان اصول و فروع بوده‌اند » آورده است :\r\nسفيان ثَوْرى امام عصر در وَرَع و سُنَن و فقه براى كافّهء اهل عراق ، از تلاميذ حضرت بوده است . وى در مواقف برخوردهايش با خليفه ، مقاومتهائى دارد كه انسان از ذكر آنها ملول و خسته نمىگردد . و غير از سفيان بسيارى از واردين و متنعّمين از مجلس امام همانند سفيان از جهت مكانت و منزلت هستند : از ايشان است عَمْرو بن عُبَيد كه بر دست وى فرقهء معتزله نشأت يافت . و ديگر أبوحنيفه ، و محمد بن عبد الرّحمن بن أبى ليلى همرديف و همقطار أبو حنيفه ، و ديگر امام مدينه : مالك بن أنَس .\r\nابو حنيفه امام أعظم اهل سنَّت مىباشد ، و مالك بزرگترين كسى است كه شافعى علوم خود را از او تلقّى كرده است ، و طولانىترين دورهء درس را نزد وى گذرانده است ، و شافعى استاد و شيخ احمد بن حَنْبَل است .\r\nو همانند آنان محدِّثينى بس عظيم بوده‌اند ، مثل يحيى بن سعيد محدّث مدينه ، و ابن جُرَيْح و ابن عُيَيْنَه دو نفر محدّث مكّه . و ابن عُيَيْنَه در حديث معلّم اوَّل شافعى به حساب مىآيد .\r\nاينك سزاوار است وصف مكانت آنان را نسبت به امام از زبان خودشان بشنويم كه در ضمن ، وصف مجالس علمى حضرت هم دستگير مىشود :\r\n\r\nشاگردى مالك در محضر امام صادق عليه السّلام\r\nمالك بن أنَس مىگويد : من پيوسته جعفر بن محمد را مىديدم كه بسيار اهل مزاح و تبسّم بود . چون نام پيغمبر در نزدش برده مىشد از عظمت او رنگش سبز و يا زرد مىگرديد .\r\nمن مدّتى به حضورش رفت و آمد داشتم . نديدم او را مگر به سه حالت : يا در حال نماز بود ، و يا در حال قيام ، و يا در حال قرائت قرآن . و نديدم او را كه از رسول الله حديث كند مگر با حال طهارت . و أبداً دربارهء مطالب غير مفيده لب نمىگشود .\r\n\r\n","description":"","footnote":"","page_name":" 374 ","page_number":148},
  {"content":"\r\n\r\nاو از علماء و عُبَّاد و زُهَّادى بود كه از خداوند خشيت داشتند ، و من هيچ گاه او را نديدم مگر آنكه بر مىخاست و بالش را از زير خود بر مىداشت و در زير من مىگذاشت .\r\nمالك در گفتارى دگر مىافزايد : وى كثير الحديث ، خوش مجلس ، و كثير الفائدة بود . چون مىگفت : قَالَ رَسُولُ الله گاهى رنگ سيمايش سبز مىشد ، و گاهى زرد ، تا به جائى كه كسانى كه او را مىشناختند ديگر نمىشناختند . من با وى در سالى حجّ بجاى آوردم ، همين كه در وقت احرام راحله‌اش قرار گرفت ، هر چه خواست تلبيه بگويد صدا در گلويش مىگرفت ، و نزديك بود از شتر به زير افتد .\r\nمن عرض كردم : يَا بْنَ رَسُولِ اللهِ ! مگر واجب نيست كه بالأخره بگوئى ؟ !\r\nگفت : كَيْفَ أجْرَأُ أنْ أقُولَ : لَبَّيْكَ ، وَ أخْشَى أنْ يَقُولَ اللهُ عَزَّ وَ جَلَّ : لَا لَبَّيْكَ وَ لَا سَعْدَيْكَ !\r\n« چگونه من جرأت نمايم كه لبّيك را به زبان آورم در حالى كه مىترسم از آنكه خداوند عزّ و جلّ بگويد : نه لَبَّيْك و نه سَعْدَيْك ! »\r\nدر اينجاست كه به ما خاطرنشان مىسازد آنچه را كه جدّش زين العابدين در اين مقام بجاى آورده است .\r\nو بر أثر تعليم امام بوده است كه چون مالك نام پيامبر را مىبرد رنگش زرد مىشد ، و چون جليسانش از وى مىپرسيدند ، مىگفت : اگر شما مىديديد آنچه را كه من ديده‌ام ، منكر نمىشمرديد آنچه را كه مشاهده نموده ايد ! و براى ايشان حال ابْنِ مُنْكَدِر « 1 » و سپس حال جعفر را بيان مىكرد .\r\n\r\n\r\n","description":"","footnote":"\r\n( 1 ) در تعليقه آورده است : محمد بن منكدر از بنى تيم قبيلهء ابو بكر مىباشد كه مرگش در سنهء 130 واقع گشت . وى از چشمه‌هاى صدق در مدينه و از اشياخ مالك است . بنى تيم در مدينه به رقّت و ورع معروفند و أجداد امام جعفر به شمار مىآيند . ابن منكدر از احدى حديث را نمىپرسيد مگر آنكه مىگريست . و مالك مىگفت : چون من در خودم قساوتى بيابم به نزد ابن منكدر مىروم و به وى نظر مىكنم و تا چند روز نَفْسَم برايم مبغوض مىگردد . ابن منكدر مىگويد : « من با نفس خودم چهل سال كلنجار رفتم تا استقامت يافت » . از بنى منكدر سه برادر از فقهاء محسوب‌اند : محمد ، و ابو بكر ، و عمر ، پسران منكدر .\r\n","page_name":" 375 ","page_number":149},
  {"content":"\r\n\r\nآرى فقط و فقط مالك بوى رسول خدا را در مجلس پسر دختر او استشمام مىكند و حسّ مىنمايد ، و يا آنكه نزديك است چيز مادى را لمس كند كه از جدّش به نواده‌اش به تسلسل رسيده است ، و اشياء غير مادى را نيز مسّ كند كه بر لُبْ و قلب وارد مىگردد و آنها را تملّك مىنمايد . آرى رويت تمتّعى است ، و شنيدن نعمتى است ، و همجوارى - مجرّد همجوارى - تأديب و تربيت است . و در جميع اينها طرقى وجود دارد كه به سوى بهشت رهنمون مىگردد .\r\nصاحب مجلس ، تمام وجودش طهارت است ، از جدّش سخن نمىگويد مگر با حالت طهارت . مىگويد : الْوُضُوءُ شَطْرُ الإيمَانِ . « وضو جزئى از ايمان است . »\r\nو بر اين اساس است كه وضوء نزد وى ، و يا در مذهب وى ، مجرّد وسيله‌اى براى غير نيست - يعنى مجرّد وسيله‌اى براى نماز نيست - بلكه در مذهب او مستحبّ ذاتى مانند نماز مستحبّى شمرده مىشود ، كه به واسطهء آن شخص متوضّى خود را براى دخول در مساجد ، و قرائت قرآن ، بلكه زن و شوهر در شب زفاف ، و مسافر در وقت بازگشت به سوى اهلش ، و قاضى چون اراده مىكند به مجلس قضاوت بنشيند ، و پيشوائى كه فتوى و يا تعليم مىدهد ، آماده و مهيّا مىسازد .\r\nو شگفتى نيست در آنكه مالك - كه اموى گرا مىباشد - به امام شَغَف داشته باشد . زيرا كه حُبِّ امام جعفر حبّ رسول و اهل بيت اوست . كه بنابراين محبّتشان ايمان است ، و تعبير مالك از وى چيزى غير از محبّت نبوده است . و از اين گذشته او شاگردى نجيب براى فقهاء بنى تيم ( قبيلهء ابو بكر ) مىباشد ، چه اينكه آن فقيه از مواليشان بوده باشد - مثل رَبيعَةُ الرَّأى - يا از خودشان مثل محمد بن مُنْكَدِر ، يا آنكه مادرشان از آنان بوده باشد مثل امام جعفر .\r\nو أبو بكر در قُمّهء تاريخ علمى براى مصادر مالك قرار مىگيرد ، به واسطهء پيروى از وى ، و اجتهادش ، و به واسطهء پسرانش و بنى تيم . . . .\r\nمالك بسيارى از طريق سلوك و منهاج امام جعفر عليه السّلام را آموخته بود . او نيز حديثى بيان نمىنمود مگر با حال طهارت . و مجلس خود را از كسانى كه او را از مقصدش\r\n\r\n","description":"","footnote":"","page_name":" 376 ","page_number":150},
  {"content":"\r\n\r\nخارج مىكردند محافظت مىنمود ، همچنان كه تلامذه‌اش را گرامى مىداشت .\r\nبلكه پيشوا براى تسكين و عدم سخت گيرى و آرامشى شد كه خصائص اهل مدينه در آن يُسر و سهولت ، متمثّل و متحقّق مىباشد ، و در دگر وقت عنوانى براى علم شمرده گرديد . و چون با اهل سُلطه مخاصمه مىنمود فقط از جهت نزاهت علمى مخاصمه مىكرد . در منهج او اجتماع كامل به واقع و حقيقت بود . و در روش و رويّه‌اش عمل كسب براى جلب روزى تا اينكه محتاج به احدى نگردد . اينها تماماً اقتداى كامل وى را به امام صادق عليه السّلام حكايت مىنمايد .\r\nو بر منهاج امام صادق عليه السّلام بر طبق رويّهء فقهاى عراق در گفتارشان : أ رَأيْتَ أ رَأيْتَ جارى و سارى نمىگرديد ، يعنى به فرضهاى ساختگى و تخيّلى و پيشواز نمودن از حوادث ، و اظهار و إبداء رأى و نظريّه در آنچه كه هنوز حادث نگرديده است خود را سرگرم نمىنمود . به خلاف اهل عراق كه خصومشان ايشان را به أرَأيْتِيِّين ( جماعت اگر و مگر گويان ) نام نهادند .\r\nو از رضايت امام عليه السّلام به اين تلميذ آن است كه : حضرت اشاره مىكند به حلقهء مالك بروند : عنوان بصرى روايت كرده است كه : وى در نزد امام جعفر صادق عليه السّلام تعلّم مىنمود . چون امام از مدينه غيبت فرمود ، در مدّت دو سال به حضور مالك بن انس تردّد و رفت و آمد مىكرد ، سپس كه امام به مدينه بازگشت نمود ، عنوان هم به حضور امام بازگشت نمود . امام در اينجا او را نصيحت مىكند كه به مجلس مالك برود . « 1 »\r\n\r\n\r\n","description":"","footnote":"\r\n( 1 ) در اينجا گويا بر مؤلّف محترم خطائى رخ داده است و چنين فهميده است كه : حضرت امام جعفر صادق عليه السّلام عنوان بصرى را به مالك بن أنس ارجاع داده‌اند . در صورتى كه چنين نيست و حضرت چون نخواسته‌اند عنوان را نزد خود بپذيرند فرموده‌اند : برو نزد مالك چنان كه سابق بر اين مىرفتى ! عبارت حديث اين طور است : . . . . عن عنوان البصرى - و كان شيخاً كبيراً قد أتى عليه أربع و تسعون سنة - قال : كنت أختلف الى مالك بن أنس سنين فلمّا قدم جعفر الصادق عليه السلام المدينة اختلفت اليه و أحببت أن آخذ عنه كما أخذت عن مالك . فقال لى يوماً : انّى رجلٌ مطلوبٌ و\r\n","page_name":" 377 ","page_number":151},
  {"content":"\r\n\r\n\r\nامام صادق عليه السّلام و ابن ابى ليلى قاضى كوفه\r\nو در بعضى اوقات كه امام وارد مسجد مدينه شد ، يكى از تلامذه‌اش : ابن أبى لَيْلى « 1 » ( متوفّى در سنهء 148 ) كه قاضى كوفه بود به حضورش آمد . امام به وى مىگويد : تو ابن أبى لَيْلى مىباشى ؟ !\r\nوى جواب داد : آرى ! امام وى را در اينجا بر عظمت و جلالت خطر قضاوت متوجّه و متنبّه گردانيد و فرمود : . . . تَأخُذُ مَالَ هَذَا وَ تُعْطِيهِ هَذَا ! وَ تُفَرِّقُ بَيْنَ الْمَرْءِ وَ زَوْجِهِ ! لَا تَخَافُ فِى ذَلِكَ أحَداً . . . .\r\nفَمَا تَقُولُ إذَا جِىءَ بِأرْضٍ مِنْ فِضَّةٍ وَ سَمَاءٍ مِنْ فِضَّةٍ ثُمَّ أخَذَ رَسُولُ اللهِ بِيَدِكَ ، فَأوْقَفَكَ بَيْنَ يَدَىْ رَبِّكَ فَقَالَ : يَا رَبِّى هَذَا قَضَى بِغَيْرِ مَا قَضَيْتُ !\r\n« مال اين را مىگيرى و به آن مىدهى ، و ميان زن و شوهرش جدائى مىافكنى ، و\r\n\r\n\r\n","description":"","footnote":"\r\nمع ذلك لى أوراد فى كلِّ ساعةٍ من آناء الليل و النّهار فلا تشغلنى عن وردى و خذ عن مالك و اختلف اليه كما كنتَ تخلتف اليه . فاغتممت من ذلك و خرجت من عنده و قلت فى نفسى : لو تفرّس فىّ خيراً لَما زجرنى عن الاختلاف إليه و الاخذ عنه - تا آخر روايت كه عنوان ديگر نزد مالك نمىرود و نزد حضرت مىآيد و حضرت يك دستور العمل جامع و نافعى در يك مجلس به او مىدهند . و عنوان با سرور و رضايت از نزد امام عليه السّلام خارج مىگردد . اين دستور العمل بسيار ذى اهميّت است و مرحوم آية الله عظيم حاج ميرزا على آقا قاضى - جعلنا الله من تابعيه - به شاگردان سلوكى خود مرحمت مىفرموده‌اند . اصل آن را مجلسى - رضوان الله عليه - در كتاب « بحار الأنوار » از طبع حروفى مطبعهء حيدرى ، ج 1 ص 224 تا ص 226 « كتاب العلم » ، باب آداب طلب العلم و احكامه حديث 17 از شيخ بهائى از خط شهيد اول از شيخ احمد فراهانى نقل كرده است و ما به حمد الله و منّته تمام آن را با ترجمه‌اش در كتاب « روح مجرد » يادنامهء حاج سيد هاشم حداد - روحى فداه - از ص 175 تا ص 183 نقل و ايراد نموده‌ايم .\r\n( 1 ) در تعليقه آورده است : أوَّلين كسى كه رفيق و مصاحب ابو حنيفه : ابو يوسف نزد او تعلم نموده است ، محمد بن عبد الرّحمن بن أبى ليلى مىباشد . و در اختلاف فيما بين او و ابو حنيفه ، ابو يوسف كتاب مشهور خود : « اختلاف أبى حنيفة و ابن أبى ليلى » را نگاشت و در بسيارى از مواضع آراء ابو ليلى را بر آراء ابو حنيفه ترجيح مىدهد . و از آن قبيل مىباشد اخذ وى را به رأى ابو ليلى در قضيّه‌اى كه به حضور خليفه هادى كشانده شد و به نظريّهء ابو ليلى خليفه حقّ را به صاحب حق بازگردانيد . ( به كتاب ابو حنيفه « بَطَل الحريّة و التّسامح » از مؤلّف ص 100 طبع مجلس اعلى شئون اسلاميّه مراجعه شود )\r\n","page_name":" 378 ","page_number":152},
  {"content":"\r\n\r\nدر اين اعمال از احدى هراس ندارى !\r\nپس چه جواب مىگوئى در وقتى كه يك زمينى را از نقره و يك آسمانى را از نقره بياورند ، پس از آن رسول خدا دستت را بگيرد و در برابر پروردگارت تو را وقوف دهد و بگويد : اى پروردگار من ! اين زمين مملوّ از نقره و اين آسمان مملوّ از نقره ، چيزهائى است كه دربارهء آنها ابن أبى ليلى بر خلاف حكم من قضاوت نموده است ! »\r\nدر اين حال چهرهء ابن ابى ليلى همچون زعفران زرد شد ، و ليكن از مسجد خارج شد در حالى كه با توشهء خشيت الهى كه از پسر رسول خدا توشه برداشته بود ، بارگيرى كرده بود .\r\nو چون زمانى از ابن أبى ليلى سؤال نمودند كه : آيا شده است تو به واسطهء رأى كسى از فتوى و يا قضاوت خود برگردى ؟ ! جواب داد : نه ، مگر فقط رأى يك مرد و او جعفر بن محمد الصّادق است . خاطر نشان مىسازد كه ابن أبى ليلى قاضى بنى اميَّه و بنى عبّاس بوده است ، و ايشان دشمنان امام جعفر صادق عليه السّلام بوده‌اند .\r\nو در اين مجلس كه يا در مدينه و يا در كوفه در يكى از آمدن‌هاى امام جعفر به عراق صورت پذيرفته است ، امامان فقه كوفه كه عبارتند از أبو حنيفه و ابن أبى ليلى و ابن شُبْرُمَه ( متوفّى در سنهء 144 ) با همدگر بر امام داخل شدند ، حضرت ، أبو حنيفه را در حضور دو عالم ديگر بر خطر قياس متوجّه ساختند ، و ادات قياس را با خِطابشان به وى أبطال نمودند كه :\r\nاتَّقِ اللهَ وَ لَا تَقِسِ الدِّينَ بِرَأيِك . « از خداى بپرهيز و مسائل دينيّه را از روى رأى مستنتج از قياس قرار مده » !\r\n\r\nامام صادق عليه السّلام و ابو حنيفه\r\nو در يكى از اوقات أبو حنيفه در حلقهء درس خود ، يا در مدينه و يا در كوفه بود ، و امام صادق عليه السّلام بر آن حلقه ايستاد به طورى كه چشم أبو حنيفه به وى نيفتاد . چون چشمش به امام افتاد ناگهان در مجلس درس از جا برخاست و ايستاد و گفت : « اى پسر رسول خدا ، اگر در اوَّلين وهلهء قيام شما من متوجّه مىشدم هيچ گاه خداوند مرا نشسته و تو را ايستاده نمىيافت » . اين عمل براى آن بود كه ابو حنيفه خدا را گواه\r\n\r\n","description":"","footnote":"","page_name":" 379 ","page_number":153},
  {"content":"\r\n\r\nبگيرد بر آنكه : نفس وى أبداً رضايت نمىدهد در جائى كه امام ايستاده باشد او بنشيند . و أبو حنيفه كه تولدش سال 80 ، و وفاتش سال 150 بود ، عمرش از امام صادق عليه السّلام طولانىتر بود ، و ليكن امام صادق با عبارات تشجيع انگيز كمرش را محكم ببستند و گفتند :\r\nاجْلِسْ يَا أبَا حَنِيفَةَ فَعَلَى هَذَا أدْرَكْتُ آبَائى !\r\n« بنشين اى ابو حنيفه ، زيرا كه بر همين طريق ، من منهاج پدرانم را ادراك نموده‌ام ! »\r\nحضرت در اينجا مرادشان بزرگداشت مجالس علم مىباشد كه همه مىايستند و استاد مىنشيند .\r\nأبو حنيفه در مجالس تدريس امام دو سال را در مدينه سپرى كرد ، و راجع بدين سنوات است كه مىگويد : لَوْ لَا الْعَامَانِ لَهَلَكَ النُّعْمَانُ « 1 » . « اگر آن دو سال نبود ، نعمان هلاك مىشد . »\r\nپيوسته أبو حنيفه صاحب مجلس درس را بدين عبارت مخاطب مىساخت كه : جُعِلْتُ فِدَاكَ يَا بْنَ بِنْتِ رَسُولِ اللهِ . « جانم به فدايت باد اى پسر دختر رسول خدا ! »\r\nو تحقيقاً امام صادق عليه السّلام در مجلس خود با أبو حنيفه تحدّى و مغالبه در بحث نموده است براى آنكه رأى صاحب رأى را بيازمايد ، آنجا كه از وى سؤال كرد : مَا تَقُولُ فِى مُحْرِمٍ كَسَرَ رَبَاعِيَةَ الظَّبْىِ ؟ !\r\n« چه مىگوئى دربارهء شخص مُحرمى كه دندان رَباعيهء آهو را شكسته باشد ؟ ! »\r\nأبو حنيفه در پاسخ مىگويد : يا بن رسول الله ! نمىدانم مقدار كفّاره‌اش چه اندازه مىباشد ؟ ! »\r\nامام صادق عليه السّلام به او گفتند : أنْتَ تَتَدَاهَى ! أ وَ لَا تَعْلَمُ أنَّ الظَّبْىَ لَا تَكُونُ لَهُ رَبَاعِيَةٌ ! ؟\r\n\r\n\r\n","description":"","footnote":"\r\n( 1 ) دكتر سيد محمد تيجانى تونسى در كتاب ارزشمند خود : « لأكون مع الصّادقين » با عبارت : لو لا السَّنتان لهلك النّعمان ذكر كرده است و اضافه كرده است : مراد از دو سالى كه ذكر كرده است همان دو سالى است كه او در تحت تعليم الامام جعفر الصّادق عليه السّلام بوده است . ( نقل از كتاب مناقب آل أبى طالب فى احوال الامام الصّادق عليه السّلام )\r\n","page_name":" 380 ","page_number":154},
  {"content":"\r\n\r\n« تو خودت زيرك و فطن هستى ! آيا نمىدانى كه آهو اصلًا دندان رَباعى ندارد ! »\r\nعلّت سكوت أبو حنيفه يا طبق گفتارش عدم علم او بوده است ، يا آنكه از تصحيح سؤال امام اجتناب مىورزيده است . چقدر أدب ابوحنيفه در ميان نظيرانش عظيم بوده است ، تا چه گمان برى در جائى كه در برابر امام قرار گرفته باشد !\r\nو در زمانى كه ابن شُبْرُمَة به تنهائى حضور امام بيايد ، و مانند دأب و دَيدن أبوحنيفه و مدرسهء كوفه از وقايع و امور غير حادث و واقع بپرسد ، امام عليه السّلام در ردّ وى از طريق أحْسَن بازگشت نمىنمايند :\r\nابن شبرمه روزى به محضر امام رسيد و از « قَسَامَة دم » ( مقدار شاهدى كه براى اثبات خون بايد اقامه گردد ) پرسيد . امام پاسخ وى را به كيفيّت عمل پيامبر در اين مورد ، دادند .\r\nابن شبرمه گفت : اگر أحياناً پيامبر بدين كيفيّت عمل نمىنمود ، گفتار در مقدار و كيفيّت آن چه بود ؟ !\r\nحضرت جواب دادند : أمَّا مَا صَنَعَ النَّبِىُّ فَقَدْ أخْبَرْتُكَ بِهِ . وَ أمَّا مَا لَمْ يَصْنَعْ فَلَا عِلْمَ لِى بِهِ !\r\n« أما آنچه را كه پيغمبر انجام داد من تو را آگاه نمودم ، و امّا آنچه را كه او انجام نداد من بدان علم ندارم ! »\r\nو امام جعفر صادق عليه السّلام به اختلاف آراء فقهاء يعنى به علم فقهاى مدينه ، و علم فقهاى شام ، و علم فقهاى كوفه ، عليم و بصير است . امام دهها هزار عدد از احاديث را روايت مىكند در حالى كه آفت علمى علماى حديث در عراق ، قِلَّت و اندك بودن مقدار أحاديثى مىباشد كه آن را مسلَّم مىدانند ، تا كار به آنجا كشيد كه شافعى در پايان قرن دوم با أدلّهء متقنهء خود كه در آن نزاع نيست ، اثبات حُجِّيَّت خبر واحد ، و وضع قواعد قياس ( منصوص العلّة ) را نمود .\r\nحسن بن زياد لُؤلُؤى نظريّهء رفيقش ابو حنيفه را دربارهء احاطهء امام جعفر صادق عليه السّلام بيان مىكند كه چون وقتى از أبوحنيفه پرسيدند : فقيه‌ترين مردم از كسانى كه\r\n\r\n","description":"","footnote":"","page_name":" 381 ","page_number":155},
  {"content":"\r\n\r\nديده‌اى چه كسى است ؟ !\r\nأبو حنيفه جواب داد : جَعْفَر بْنُ مُحَمَّدٍ !\r\n\r\nتمجيد ابو حنيفه از امام صادق عليه السّلام\r\nو چون از أبوحنيفه استفتا كردند دربارهء مردى كه وصيّت نموده بود براى امام ، و قيدى هم ذكر نكرده بود ، يعنى امام با وصف اطلاق . ابوحنيفه جواب داد : آن وصيّت براى جعفر بن محمد مىباشد . و اين فتوى إعلانى است از جانب ابو حنيفه كه امام صادق را امام فريد در عصر خود مىداند .\r\nآرى آن دو سالى كه به سبب آن ، نعمان بن ثابت ( ابو حنيفه ) زنده شد و هلاك نگرديد نبود مگر متمّم و مكمّل ساليانى پيش از آن كه أبو حنيفه در آنها فقه شيعه را مىآموخته است . و از همان مكتب و مدرسه است كه كمر زيد بن على را بر خروجش بر هشام بن عبد الملك بست و پشتش را قوى ساخت . و گفته شده است كه : به محمد و ابراهيم ( دو پسران عبد الله بن حسن ) در خروجشان بر عليه منصور ميل داشت . و آنكه زنى نزد وى آمد و گفت : پسرش اراده دارد با اين مرد خروج نمايد - به دنبال خروج ابراهيم - و من او را منع مىكنم . ابو حنيفه گفت : او را منع مكن !\r\nو ابو الفرج اصفهانى از أبو اسحق فَزارى روايت كرده است كه گفت : من نزد ابو حنيفه آمدم و به دو گفتم : آيا از خداوند پرهيز نمىكنى ؟ ! تو فتوى دادى كه برادرم با ابراهيم خروج كند و برادرم كشته شد !\r\nابو حنيفه گفت : كشته شدن برادرت بدان گونه كه كشته شده است معادل با كشته شدن اوست اگر در روز بَدْر كشته مىشد ، و شهادت وى با ابراهيم بهتر است براى او از زندگانى !\r\nاگر مَجْد و عظمت مالك آن باشد كه وى بزرگترين مشايخ شافعى است ، و يا مَجْد و عظمت شافعى آن باشد كه بزرگترين أساتيد ابن حنبل است ، و يا مَجْد و عظمت اين دو شاگرد آن باشد كه در نزد چنين دو استاد و شيخى فراگرفته‌اند بايد دانست كه شاگردى و تتلمذ از امام صادق مىباشد كه به فقه مذاهب اربعهء اهل سنّت خلعت مجد و عظمت را در بر كرده و بر قامتشان پوشانيده است .\r\n\r\n","description":"","footnote":"","page_name":" 382 ","page_number":156},
  {"content":"\r\n\r\nاما امام صادق مجد و عظمتش قبول زيادتى و نقصان را نمىكند . امام مُبَلِّغ است براى كافّهء مردمان . علمش علم جَدِّ او عليه السّلام است . امامت مرتبهء اوست . و شاگردى أئمّهء اهل سنّت از او ، زيبائى و حسن منظرى است نسبت به ايشان به واسطهء تقرّب و نزديكى با صاحب مرتبه .\r\nعمرو بن عبيد ( متوفّى در سنهء 144 ) زعيم معتزله به نزد امام براى مناظره مىآيد . او همان كس است كه پس از آنكه أبوحنيفه يك بار در أثناء مناظره خنديد به وى گفت : اى جوان تو در مسأله‌اى از مسائل علم سخن مىگوئى و مىخندى ؟ ! ابو حنيفه پس از آن در مدت طول عمر خود نخنديد . و همان كس است كه هر كس وى را مىديد گمان مىكرد : از دفن پدر و مادرش مراجعت نموده است .\r\nچون مناظرهء او با امام خاتمه يافت به امام گفت :\r\nهَلَكَ مَنْ سَلَبَكُمْ تُرَاثَكُمْ ، وَ نَازَعَكُمْ فِى الْفَضْلِ وَ الْعِلْمِ .\r\n« به هلاكت رسيده است كسى كه ميراثتان را از شما ربوده است ، و در فضل و علم با شما منازعت كرده است ! »\r\nو پيشوا و مقتداى علمى خراسان : عبد الله بن مبارك حضور امام مىآيد . و وى امام فقه و يگانه مرد شجاع معركهء نبرد مىباشد . زمانى در نزد امام شاگردى كرده است و در نزد ابوحنيفه .\r\nاز امام آموخته است چيزى را كه موجب آن شده است كه در فتوح اسلامى شجاعت‌ها و شير مردانگيهاى خود را پنهان بدارد ، به علّت آنكه آن كسى كه وى به جهت او اين نبردها و دلاوريها را انجام مىدهد ، بر احوال او اطّلاع دارد . « 1 »\r\n\r\n\r\n","description":"","footnote":"\r\n( 1 ) در تعليقه گويد : در قلعه‌اى از قلعه‌هاى روم فتح و گشايش آن بر مسلمانان سخت افتاد . اسب سوارى لثام بر چهره بسته متصدّى فتح آن گرديد و با فشار و هجوم وارد شد و مسلمين به دنبال او رفتند و سپس آن سوار لثام بسته در ميان مسلمين پنهان شد . بعداً چون از عبد الله بن مبارك پرسيدند سبب اخفائت چه بوده است ؟ گفت : لانّ مَن صنعتُ ذلك لاجله - سبحانه - مطّلع\r\n","page_name":" 383 ","page_number":157},
  {"content":"\r\n\r\n\r\nشعر عبد الله بن مبارك در مدح امام صادق عليه السّلام\r\nوى راجع به امام جعفر الصادق عليه السّلام شعرى دارد كه در آن وارد است :\r\n أنْتَ يَا جَعْفَرُ فَوْقُ الْ * مَدْحِ وَ الْمَدْحُ عَنَاءْ 1\r\nإنَّمَا الاشْرَافُ أرْضٌ * وَ لَهُمْ أنْتَ سَمَاءْ 2\r\nجَازَ حَدَّ الْمَدْحِ مَنْ * قَدْ وَلَّدَتْهُ الانْبِيَاء 3 « 1 » \r\n1 - « اى جعفر تو برتر از آن مىباشى كه تو را مدح كنند . و كسى كه در صدد آن برآيد كه تو را مدح گويد ، خود را به تكلّف و زحمت درافكنده است .\r\n2 - همهء شريفان جهان حكم زمين پست را دارند ، و تو نسبت به ايشان حكم آسمان رفيع و عالى رتبت را .\r\n3 - كسى كه او را پيامبران به دنيا آورده باشند ، از حَدّ مدح و ستايش تجاوز مىكند . »\r\nبالجمله اينك كه بحث ما در اطراف و جوانب شخصيّات أئمّهء اربعهء عامّه كه بدون واسطه و يا با واسطه از شاگردان امام جعفر صادق عليه السّلام به حساب مىآيند قرار گرفته است ، سزاوار است بحثى اجمالى در ترجمهء احوال اين چهار تن بنمائيم سپس در آراء و منهج و مَمْشاى آنان بحث كنيم :\r\n\r\n\r\n","description":"","footnote":"\r\nعليه . عبد الله سالى براى حج بيرون شد مرور كرد به زنى كه كلاغ مرده‌اى را از جائى كه در آنجا افتاده بود بيرون مىكشيد . از علّتش پرسيد : زن گفت : خودش و شوهرش چيزى را كه بخورند نيافته‌اند . عبد الله به وكيلش گفت : چقدر نزد تو نفقه براى حج ما وجود دارد ؟ گفت : هزار دينار . عبد الله گفت : از آن بيست دينار بشمر كه براى مراجعت ما به مرو ( پايتخت خراسان ) كافى مىباشد ، و الباقى را بدين زن بده ! اين عمل از حجّ ما در اين سال أفضل است . از آنجا عبد الله برگشت و حجّ بجاى نياورد . و هارون الرّشيد روزى در رِقَّه بود و ابن مبارك به رِقَّه آمد و مردم در پشت سر عبد الله از جا كنده شده و مانند سيل روان شده بودند . امّ ولد هارون او را ديد و گفت : هذا و الله المُلْك لا مُلك هارون الّذى يَجمع النّاس بشُرطةٍ و أعوانٍ . « قسم به خدا پادشاهى اين است نه پادشاهى هارون كه مردم را به واسطهء پاسبانان و نگهبانان بر گردش جمع مىكند . » و چون عبد الله بن مبارك بمرد هارون خودش متقبّل عزا و سوگوارى وى گرديد .\r\n( 1 ) « الامام جعفر الصّادق » صادر از الجمهوريّة مصر العربيّة المجلس الاعلى للشئون الاسلاميّة ، ص 158 تا ص 164 .\r\n","page_name":" 384 ","page_number":158},
  {"content":"\r\n\r\n\r\nشرح حال مالك بن انس از ائمّهء فقه عامّه\r\nبحث در پيرامون مالك بن أنس بن أبى عامر أصْبَحى مَدَنى\r\nمتتبّع خبير سيد محمد باقر موسوى خوانسارى در كتاب « روضات » خود آورده است : الإمام الرَّفيع المقام عِند المُنْتَحِلين لِدين الإسْلَام : أبو عبد الله مالك بن أنَس بن أبى عامِر بن عَمْرو الحارِثِ بن عُثْمان الاصْبَحِىّ المدنى ، و گفته شده است : الْقُرَشىّ التَّميمى « 1 » كسى است كه لقب مالكى به دو انتساب يافته است ، صاحب كتاب « الْمُوطَّأ » در فقه احمدى ، و يكى از أئمّهء اربعه براى اهل سُنّت و جماعت و اوَّلين إعلان كنندهء بدعت عمل به رأى در اين امَّت . صاحب « تاريخ گزيده » پنداشته است كه پدر وى انَس بن مالك مىباشد يكى از ده نفرى كه پيغمبر صلَّى الله عليه و آله را خدمت نموده‌اند ، و اين مرد خودش از جملهء تابعين اوَّلين ، و اوَّلين أئمّهء سنّت و مقدّم لشگريان محدّثين است .\r\nو اين كلام ، سخن غلط آشكارى است از وى . چرا كه اينك تو را مطّلع مىكنم بر تاريخ ولادت و مرگ او كه با آن ادّعا عادةً منافات دارد . علاوه بر آنكه اگر اين امر صحيح بود البتّه بسيارى از اربابان كتب رجال و ترجمه صريحاً آن را ذكر مىنمودند .\r\nبالجمله ترجمهء احوال او را ابن خلّكان مورّخ مشهور در كتابش موسوم به « وفيات الاعيان » ذكر كرده است . و بعد از نام او در صفت او به نحوى كه ما در صدر عنوان آورديم آورده است كه : او امام دار الهجرة ، و يكى از أئمّهء أعلام بوده است . قرائت را به نحو عرض از نافع بن أبى نعيم فراگرفته ، و از زُهْرى و نافع غلام عبد الله عمر حديث شنيده ، و از أوزاعى و يحيى بن سعيد روايت كرده ، و علم را از ربيعة الرَّأى اخذ نموده است ، و پس از آن با او نزد سلطان فتوى داده است .\r\n\r\n\r\n","description":"","footnote":"\r\n( 1 ) ترجمهء احوال او را در « البداية و النّهاية » ج 10 ص 174 ، و « تاريخ گزيده » ص 625 ، و « تهذيب التهذيب » ج 10 ص 5 و « حلية الاولياء » ج 6 ص 316 ، و « الدّيباج المُذَهَّب » ص 17 و « سفينة البحار » ج 2 ص 550 ، و « شذرات الذّهب » ج 4 ، و « العبر » ج 2 ص 272 ، و « اللّباب » ج 3 ص 86 و « وفيات الاعيان » ، ج 3 ص 284 آورده است .\r\n","page_name":" 385 ","page_number":159},
  {"content":"\r\n\r\nمالك گفته است : هر مردى كه من از او علم را أخذ نمودم از دنيا نرفت مگر آنكه نزد من آمد و از من استفتاء نمود . تا آنكه گويد :\r\nو شافعى گفته است : محمد بن حسن به من گفت : كدام يك از آن دو نفر أعلم هستند ؟ ! صاحب ما يا صاحب شما ؟ ! يعنى أبوحنيفه و مالك .\r\nمن به وى گفتم : آيا از باب انصاف مىخواهى پاسخ دهم ؟ ! گفت : بلى !\r\nمن گفتم : من با حضور و استشهاد خدا با تو سخن مىگويم كه : أعلم به قرآن كيست ؟ ! صاحب ما و يا صاحب شما ؟ ! گفت : بار پروردگارا ! صاحب شما !\r\nمن گفتم : من با حضور و استشهاد خدا با تو سخن مىگويم كه : أعلم به سنَّت كيست ؟ ! صاحب ما و يا صاحب شما ؟ ! گفت : بار پروردگارا ! صاحب شما ! « 1 »\r\nمن گفتم : من با حضور و استشهاد خدا با تو سخن مىگويم كه : أعلم به گفتارها و قولهاى رسول الله صلّى الله عليه و آله و سلّم از اصحاب متقدّمين او كيست ؟ ! صاحب ما و يا صاحب شما ! گفت : بار پروردگارا ! صاحب شما !\r\nشافعى گفت : بنابراين چيزى باقى نمىماند مگر قياس . و قياس هم نمىباشد مگر بر اين چيزها ! پس بر چه چيز قياس مىكنى ؟ !\r\nتا آنكه ابن خَلَّكان مىگويد : ولادت مالك سنهء نود و پنج هجرى بود كه سه سال\r\n\r\n\r\n","description":"","footnote":"\r\n( 1 ) از جمله فتاواى مالك ، جواز آب خوردن يا شير آشاميدن از ظرفى است كه سگ در آن دهان زده باشد ، و جواز وضو با اين آب در صورت اضطرار با كراهت ، در كتاب « المدوّنة الكبرى » تصنيف مالك بن انس به روايت سحنون بن سعيد تنوخى از عبد الرحمن بن قاسم عَتقى از طبع مطبعة السَّعادة سنهء 1323 هجريّه قمريّه در ج 1 ص 6 آورده است : قاسم گويد : مالك گفت : باكى نيست اگر نيازمند شدى به سؤر سگى كه به لباس مردى اصابت كرده است . و ابن شهاب گفت : باكى نيست براى تو اگر مضطرّ شدى به سؤر كلب كه با آن وضو بگيرى !\r\nو در ج 1 ص 7 گويد : حَدَث كردن رو به قبلهء از بول و غائط در منازل اشكال ندارد و مالك گفته است : حديثى كه در اين باب آمده است : لا تستقبل القبلة لبولٍ و لغائطٍ مراد از آن در بيابانهاست و مقصود از آن قراء و شهرها نمىباشد . . . . . گفتم : آيا مالك مكروه مىدارد استقبال قبله و استدبار آن را براى بول و غائط در فيافى أرض ( بيابانهاى هموار ) ؟ گفت : آرى ! استقبال و استدبار داراى يك حكم مىباشد !\r\n","page_name":" 386 ","page_number":160},
  {"content":"\r\n\r\nدر شكم مادر بماند و در شهر ربيع الاوّل سنهء يكصد و هفتاد و نه از دنيا رفت و هشتاد و چهار سال عمر نمود - انتهى .\r\nو در « تاريخ گزيده » آورده است : او اوّل امام سنّت بود و سه سال در رحم مادر بماند ، و عمرش هشتاد سال و در سنهء يكصد و هفتاد و نُه بمرد ، و در بقيع مدفون گرديد . « 1 »\r\nو من مىگويم : بعداً در ترجمهء احوال أبوحنيفه خواهد آمد كه علّت طول توقّفش در اين مدّت خارج از عادت چه بوده است ؟ ! پس انشاء الله بايد ملاحظه شود . « 2 » !\r\nو ابن جوزى بنابر نقل از وى در كتاب « شُذُورُ الْعُقُود » گويد : در سنهء يكصد و چهل و هفت به جهت فتوائى كه طبق غرض سلاطين نبود داده بود ، هفتاد ضربه تازيانه خورد .\r\nاز حافظ ابو عبدالله حميدى حكايت شده است كه قَعْنَبى گفت : من داخل شدم بر مالك بن أنس در مرضى كه در آن وفات يافت ، و بر او سلام كردم و پس از آن نشستم و ديدم كه وى گريه مىكند . به او گفتم : اى أبا عبد الله سبب گريه‌ات چيست ؟ !\r\n\r\n\r\n","description":"","footnote":"\r\n( 1 ) « تاريخ گزيده » ص 625 و ص 626 .\r\n( 2 ) در اينجا بر صاحب « روضات » اشتباهى رخ داده است و مالك را در اين مزيّت با شافعى خلط نموده است . چرا كه آنچه را بعداً در احوال ابو حنيفه ذكر كرده است تأخّر ولادت شافعى مىباشد كه به جهت حيا از عظمت قياسات و آراء ابوحنيفه ، پنج سال در شكم مادر بماند و در سنهء يكصد و پنجاه كه ابو حنيفه بمرد وى متولّد گرديد . و اما دربارهء مالك چنين نيست ، در اينجا مناسب است همان توجيهى را كه صاحب « روضات » دربارهء شافعى و علّت تطويل حمل مادرش ذكر كرده است در اينجا ذكر كنيم . چون او مىگويد : اگر عامّه خودشان را زود راحت مىكردند و مىگفتند : شافعى پسر همسايهء پدر اوست از اين تكلّفات و تعسّفات مىجستند و خود را خلاص مىكردند . آن توجيه بعينه دربارهء مالك كه سه سال در شكم مادرش بماند نيز جارى است زيرا طبق ادّلهء علميّه و طبّيّه و روايات وارده از اهل بيت عليهم‌السّلام أقلً مدت حمل شش ماه و اكثر آن يك‌سال مىباشد . در اين صورت علت وجهت تأخر حمل پنج سال و يا سه سال را فقط بايد از والده پرسيد .\r\n","page_name":" 387 ","page_number":161},
  {"content":"\r\n\r\nمالك به من گفت : اى پسر قَعْنَب ، چرا من گريه نكنم ؟ ! كيست كه در گريه كردن سزاوارتر از من باشد ؟ ! سوگند به خدا دوست مىداشتم در عوض هر مسأله‌اى كه در آن به رأى خودم فتوى دادم يكصد هزار شلّاق مىخوردم ، و من در آن كارهائى كه انجام دادم در گرفتارى و ضيق نبودم ، و براى من گشايشى بود ! و اى كاش من فتوى به رأى نمىدادم - يا جملاتى مشابه اينها .\r\nوفات مالك در مدينه بود ، و در بقيع مدفون گشت . « 1 »\r\nو اين مرد از أئمّهء معصومين ما - صلوات الله عليهم أجمعين - مولانا الإمام جعفر بن محمّد الصّادق عليه السّلام را ادراك نموده است به طورى كه صاحب « بحار الانوار » از حافظ أبُونُعَيْم اصفهانى در كتاب « حِلْيَةُ الاولياء » نقل كرده است كه وى گفته است : از امام جعفر الصّادق عليه السّلام از أئمّهء أعلام سنّت ، مالك بن أنَس ، و شُعْبَة بن حَجَّاج ، و سُفْيان ثَوْرى روايت كرده‌اند . تا آنكه صاحب « بحار » مىگويد : و غير أبونعيم گفته‌اند : از امام صادق عليه السّلام روايت كرده‌اند مالك ، و شافعى ، و حسن بن صالح ، و أبُو أيُّوب سَجِسْتَانى ، و عُمَر بن دينار ، و احمد بن حَنْبَل .\r\n\r\nتمجيد مالك از امام صادق عليه السّلام\r\nو مالك بن أنس گفته است : مَا رَأتْ عَيْنٌ ، وَ لَا سَمِعَتْ اذُنٌ ، وَ لَا خَطَرَ عَلَى قَلْبِ بَشَرٍ أفْضَلُ مِنْ جَعْفَرٍ الصَّادِقِ فَضْلًا وَ عِلْماً وَ عِبَادَةً وَ وَرَعاً . « 2 »\r\n« هيچ چشمى نديده است ، و هيچ گوشى نشنيده است ، و بر دل هيچ بشرى خطور نكرده است كسى كه از جهت فضل و علم و عبادت و ورع افضل از جعفر الصّادق بوده باشد . »\r\nو مالك در بسيارى از اوقات مُدَّعى بود كه از حضرت استماع روايت نموده است و چه بسا مىگفت : حديث كرد براى من ثِقَه ، و مرادش امام عليه السّلام بوده است .\r\nمالك مىگويد : وقتى ابو حنيفه آمد تا از وى ( يعنى از امام ) استماع حديث نمايد\r\n\r\n\r\n","description":"","footnote":"\r\n( 1 ) « وفيات الاعيان » ج 3 ص 286 ، و « جذوة المقتبس » ص 347 .\r\n( 2 ) اين نقل از دكتر سيد محمد تيجانى تونسى - زاده الله شرفاً - در كتاب خود : « لأكون مع الصّادقين » ص 148 از كتاب « مناقب آل ابى طالب فى احوال الإمام الصّادق عليه السّلام » است .\r\n","page_name":" 388 ","page_number":162},
  {"content":"\r\n\r\nو اين در حالى بود كه أبو عبد الله عليه السّلام تكيه بر عصائى نموده مىخواست بيرون رود ، ابو حنيفه گفت : يا بن رسول الله ! هنوز عمرت به پايه‌اى نرسيده است كه محتاج به عصا باشى !\r\nامام فرمود : آرى چنين است و ليكن اين عصاى رسول الله است كه من مىخواهم بدان تبرّك جويم . ابو حنيفه از جاى خود جستن كرد و گفت : يا بن رسول الله من آن را ببوسم ؟ !\r\nامام صادق آستين خود را تا مرفق بالا زد و گفت : سوگند به خدا مىدانى تو كه : اين ذراع ، پوست بدن رسول الله مىباشد ، و اين مو از موهاى اوست ، آنها را نمىبوسى و عصا را مىبوسى !\r\nو ابو عبد الله محدّث در « رامش » ذكر كرده است كه : ابوحنيفه از تلامذهء امام بوده ، و بدين جهت بنى عباس به آن دو احترام نمىگذاردند . - انتهى .\r\nدر اينجا صاحب « روضات » پس از بيان مالك ادب و احترامى را كه امام صادق عليه السّلام داشتند و اينكه از او نقل مىكند كه آن حضرت براى من مِخَدَّه قرار مىدادند ، و به من مىگفتند : يَا مَالِكُ إنِّى احِبُّكَ ، فَكُنْتُ أُسَرُّ بِذَلِكَ وَ أحْمَدُ اللهَ عَلَيْهِ « اى مالك ! من حقّاً تو را دوست دارم . و من در برابر اين سخن مسرور مىشدم و حمد خداوند را به پاس اين محبّت حضرت بجاى مىآوردم » و پس از بيان مالك كيفيّت احرام و لبّيك نگفتن حضرت را ، و بعضى از حالات ديگر مىگويد :\r\n\r\nردّ امام كاظم عليه السّلام احاديث عامّه را براى عبد الله بن حسن\r\nو محمد بن حسن صفّار در « بصائر الدَّرجات » با اسناد مُعَنْعَن خود از محمد بن فلان واقفى روايت نموده است كه گفت : من پسر عموئى داشتم كه به وى حسن بن عبد الله مىگفتند : او مرد زاهدى بود ، و از عُبَّاد اهل زمانش بيشتر عبادت مىنمود ، و سلطان را ملاقات مىكرد و چه بسا با سلطان با سخن درشت و سخت به جهت موعظه و أمر به معروف استقبال مىنمود . و سلطان هم به جهت زهد و صلاحى كه وى داشت اين برخوردهاى ناهموار را از وى تحمّل مىكرد .\r\nپيوسته حال اين مرد چنان بود تا روزى امام أبو الحسن موسى عليه السّلام داخل مسجد\r\n\r\n","description":"","footnote":"","page_name":" 389 ","page_number":163},
  {"content":"\r\n\r\nشدند ، و او را ديدند ، و به او نزديك شدند و گفتند : اى أبو على ! من چقدر دوست دارم اين حالتى را كه تو در آن مىباشى ! و چقدر از تو شادان و مسرور هستم ، مگر آنكه تو معرفت ندارى ، برو و طلب معرفت كن !\r\nمىگويد : من عرض كردم : جُعِلْتُ فِدَاكَ معرفت كدام است ؟ !\r\nفرمود : برو و فِقْه ياد بگير ، و طلب حديث كن ! گفتم : از چه كسى ؟ !\r\nفرمود : از مالك بن أنَس و از فقهاى مدينه ، و سپس آن حديث را بر من عرضه كن !\r\nعبد الله بن حسن مىگويد : من رفتم و با ايشان تكلّم نمودم و پس از آن حضور امام موسى بن جعفر عليهما السلام شرفياب شدم ، و آن احاديث را بر وى خواندم . حضرت همه‌اش را إبطال و إسقاط نمود و سپس فرمود : برو و طلب معرفت كن !\r\nو اين مرد مردى بود كه به دين خود اهتمام داشت و در تحصيل حقيقت عازم و جازم بود ، و پيوسته مترصّد حال امام موسى الكاظم ابو الحسن عليه السّلام بود ، تا هنگامى كه وى به سوى زمين زراعت و باغى كه داشت بيرون رفت . او وى را دنبال كرد ، و در بين راه به او رسيد و به او گفت : فدايت شوم ! من در موقف قيامت بر عليه تو در پيشگاه خداوند احتجاج مىكنم ! تو مرا بر معرفت دلالت نما !\r\nحضرت امام كاظم عليه السّلام او را از أمير المؤمنين عليه السّلام خبر دادند و فرمودند : پس از رسول اكرم صلّى الله عليه و آله و سلّم او بود . و او را از امر ابو بكر و عمر خبر دادند ، و از حضرت قبول نمود .\r\nسپس گفت : بعد از أمير المؤمنين چه كسى بود ؟ !\r\nحضرت فرمود : الحَسَنُ ثُمَّ الْحُسَيْن تا به خودش منتهى گرديد ، و در اين حال ساكت شد .\r\nاو گفت : جُعِلْتُ فِدَاك ، بنابراين امام در اين عصر كيست ؟ !\r\nحضرت فرمود : اگر من براى تو بيان كنم آيا مىپذيرى ؟ ! گفت : آرى فدايت شوم !\r\nحضرت فرمود : أنَا هُوَ ! « من هستم امام در اين زمان ! »\r\nگفت : جُعِلْتُ فِدَاكَ ، آيا اثرى و نمونه‌اى ارائه مىدهى تا آن حجّت من بوده\r\n\r\n","description":"","footnote":"","page_name":" 390 ","page_number":164},
  {"content":"\r\n\r\nباشد !\r\nحضرت فرمود : برو به سوى اين شجره - و اشاره فرمود به درخت امّ غيلان - و به آن بگو : موسى بن جعفر مىگويد : جلو بيا ! مىگويد : رفتم و گفتم و سوگند به خداوند كه ديدم آن درخت يكباره از زمين كنده شد ، و در برابر من ايستاد .\r\nحضرت اشاره فرمود به درخت و به جاى خود برگشت .\r\nحسن بن عبدالله به امامت حضرت و أئمّهء طاهرين عليهم السّلام ايمان و اقرار آورد ، و از اين پس ملازم سكوت شد ، و هيچ كس وى را بعداً نديد كه تكلّم كند . او قبل از اين ، روياهاى حسنه و خوابهاى خوب مىديد ، و نيز ديگران براى وى مىديدند ، و از اين پس روياهاى او به كلّى منقطع گرديد .\r\nشبانگاهى كه به خواب رفته بود ، در عالم خواب حضرت صادق عليه السّلام را در رؤيا و خواب ديد ، و از بريدن خوابها و گسستن روياها به وى شكايت آورد .\r\nحضرت صادق عليه السّلام به او گفتند : لَا تَغْتَمَّ فَإنَّ الْمُؤْمِنَ إذَا رَسَخَ فِى الإيَمانِ رُفِعَ عَنْهُ الرُّؤيَا ! « 1 » « غمگين مباش ! چرا كه مؤمن چون در ايمانش راسخ گردد ، ديگر خواب نمىبيند ! »\r\nبالجمله از جمله مناسبات اين حديث شريف كه ما آن را در اينجا بالمناسبة نقل نموديم ، حديث دخول عنوان بصرى مىباشد بر مولانا الصّادق عليه السّلام ، و اقتباس او نور حق را از بركات مجلس شريفش پس از آنكه مأيوس گرديده بود از طول ممارست با مالك بن أنَس كه چيزى را منتفع گردد .\r\n\r\n\r\n","description":"","footnote":"\r\n( 1 ) اين را به عين اين عبارات در كتاب « بصائر الدّرجات » طبع حروفى كه به تصحيح و اهتمام حاج ميرزا محسن بن ميرزا عباسعلى كوچه باغى طبع گرديده است در ص 254 و ص 255 آمده است الّا آنكه بجاى فلان الواقفى ، فلان الرّافعى آورده است . و شايد اين درست باشد به جهت آنكه واقفيّه بعد از شهادت امام موسى بن جعفر عليهماالسلام پديد آمدند و راوى اين روايت از خود حضرت امام كاظم عليه السلام مىباشد . ابو جعفر محمد بن حسن به فَرّوخ صفّار از اصحاب حضرت امام حسن عسكرى عليه السلام است و در سنهء 290 وفات يافته است .\r\n","page_name":" 391 ","page_number":165},
  {"content":"\r\n\r\nاين حديث با تمام خصوصيّاتش در مجلد اوّل از « بحار الانوار » نقلًا از خطّ شيخنا البهائى از محمد بن مكّى شهيدرحمه‌الله مذكور مىباشد ، و من أيضاً آن را در كتاب « كشكول » يافته‌ام . پس لازم است آن را ملاحظه نمود ، و خداوند سبحانه و تعالى را بر اهتداء به متابعت رسول و آل رسول سپاس گفت . « 1 »\r\n\r\nتتمهء احوال مالك بن انس\r\nبارى در برخى از كتب اهل سنَّت نقلًا از حسيب داوُدى شان آمده است كه او گفته است : مالك از جعفر روايت نكرد تا زمانى كه امر بنى عباس ظاهر گشت .\r\nو از مُصْعَب كوفى شان وارد است كه : مالك از جعفر روايت نمىكند مگر آنكه وى را با كسى ديگر ضميمه نمايد .\r\nو از واقدى شهير آورده‌اند كه او گفته است : مالك در مسجد مىآمد ، و براى نماز جمعه و نماز جنازه حاضر مىگرديد و عيادت مريضان مىكرد ، و حقوق را اداء مىنمود ، و در مسجد جلوس داشت ، و اصحابش در گِردش مجتمع بودند . سپس جلوس در مسجد را ترك نمود و فقط نماز را بجاى مىآورد و مراجعت مىكرد . سپس تمام اينها را ترك نمود . نه براى نماز در مسجد حضور مىيافت ، و نه به نماز جمعه مىرفت ، و نه به نزد كسى كه وى را مىشناخت مىرفت ، و نه حاجت كسى را برآورده مىنمود و يارانش بر همين احوال او را تحمّل كردند تا بمرد . و چه بسا از سبب آن از او سؤال مىنمودند و او در پاسخ مىگفت : همه كس قدرت آن را ندارد كه عذر خود را به زبان آورد . « 2 »\r\n\r\n\r\n","description":"","footnote":"\r\n( 1 ) ما در تعليقهء ص 378 از همين مجموعه به خصوصيّات اين حديث مبارك اشاره نموده‌ايم ، و ذكر نموده‌ايم كه آن حديث را به طور تفصيل با ترجمه‌اش در كتاب « روح مجرد » : يادنامهء حاج سيّد هاشم حداد - روحى فداه - از ص 175 تا ص 183 نقل و ايراد نموده‌ايم .\r\n( 2 ) « روضات الجنّات فى احوال العلماء و السَّادات » از طبع سنگى رحلى ، ج 4 ، ص 144 و ص 145 ، از طبع حروفى مطبعهء مهر استوار قم ، ج 7 ص 223 تا ص 227 ، تحت شمارهء 627 .\r\n","page_name":" 392 ","page_number":166},
  {"content":"\r\n\r\n\r\nشرح حال ابو حنيفه\r\nبحث در پيرامون ابو حنيفه : نعمان بن ثابت بن زُوطى\r\nتَميمى يكى ديگر از أئمّهء اربعهء عامّه\r\nسيد محمد باقر خوانسارى اصفهانى ، همچنين در كتاب « روضات الجنّات » آورده است :\r\nاوَّل الائمّة الأرْبَعَة لِهَذا الناسِ ، و امام أرْباب الوَسْوَسَةِ و الرأى و القياس ،\r\nأبو حنيفه الكوفى العراقىّ البغدادىّ : نعمان بن ثابت بن زوطى ، يا مرزبان ،\r\nيا طاوس بن هرمز ملك بنى شَيْبان ، مولاى تميم بن ثَعْلَبَة بن عكاية .\r\nوى را شيخ الطَّائفة - عليه الرّحمة - در عِداد رجال مولانا الصّادق عليه السّلام بعد از تسميهء او به عنوان نعمان بن ثابت ابوحنيفه ( تميمى كوفى ) از جهت مولويّت با آنان « 1 » بدون آنكه گفتارى را بر اين عبارت بيفزايد ذكر نموده است . و وى همچنان است كه شيخ فرموده است به اعتراف جميع اهل المسَالك و الممالك . زيرا كه او از بركات مجالس آن امام معصوم عليه السّلام به آن درجهء از فضل موهوم ، و اطّلاع بر فنون علوم رسيده است اگرچه بعد از آن ، حقوق روشن و ذى اهميّت امام را با جَفاء و ناسپاسى پاداش داد ، و احسان بسيار امام را با إساءَه و حَسَد و خيانت و تغرير جبران كرد .  وَ لِلَّذِينَ كَفَرُوا بِرَبِّهِمْ عَذابُ جَهَنَّمَ وَ بِئْسَ الْمَصِيرُ  . « 2 »\r\nو از عمر بن حَمّاد نوهء أبو حنيفه نقل است كه گفت : جَدِّ وى : زُوطى از اهل كابل طَخارستان بوده است .\r\nپدر ثابت بر فطرت اسلام و معرفت رحمن متولد گرديد . و از اسمعيل بن حمّاد مذكور روايت است كه او گفت : جدّ من ابو حنيفه نعمان بن ثابت بن مرزبان از اهل\r\n\r\n\r\n","description":"","footnote":"\r\n( 1 ) مولى را اگر نسبت به شخص دهند به معنى بنده مىباشد مثل مولى رسول الله ، و اگر به طائفه و يا قبيله‌اى منسوب سازند به معنى هم عهد و يا وارد شونده و نازل‌شوندهء با آن گروه است مثل مولى بنى شيبان ، و مولى تميم بن ثعلبة .\r\n( 2 ) آيه 6 ، از سورهء 67 : ملك : « و پاداش آنان كه كفر ورزيده‌اند عذاب جهنّم مىباشد و بد بازگشتگاهى است . »\r\n","page_name":" 393 ","page_number":167},
  {"content":"\r\n\r\nفارس بوده است و هيچ كدام از پدرانم بَرده نبوده‌اند .\r\nو در « تاريخ گزيده » آمده است « 1 » أبو حنيفه : نعمان بن ثابت بن طاوس بن هُرْمُزدْ ملك بنى شيبان در بغداد در عهد منصور وفات كرد .\r\nو من مىگويم : بعضى گفته‌اند : در حبس منصور در شهر رجب سنهء يكصد و پنجاه و يك ، و در محلّهء خيزرانيّه كه آنجا معروف بود مدفون گشت . و مزار او را شَرَف الملك أبو سعد مستوفى در دولت ملكشاه سلجوقى تعمير نمود .\r\nوى هفت نفر از صحابه را ادراك كرده است . از آنانند : عبد الله بن أبى أوْفَى ، و جابر بن عبد الله انصارى ، و أنَس بن مالك تا آخر آنچه كه ذكر كرده است . و در « صحيفة الصَّفاء » ذكر كرده است كه وى عبد الله بن أبى أوفى را ادراك نموده است و از عِكْرَمَه و نافِع و عَطاء حديث شنيده است و فقه را از حَمَّاد بن أبى سليمان اخذ كرده است .\r\nو من مىگويم : علم اصول را از شيطان و هواى نفس طغيانگر داعى به سوى آتش و نيران أخذ نموده است .\r\nسپس مستوفى از آمُدى شهير نقل كرده است كه : او در كتاب « أبْكَار الافكار » در مقام ترجمه و تفسير مُرْجِئَه و اصحاب مقالات آورده است كه : ايشان أبو حنيفه و اصحابش را از مُرْجِئهء سنَّت مىشمارند . و گفته است : امَّا مُرْجِئه : ايشان قائلند كه عمل از نيّت و قصد مؤخّر مىباشد ، و همچنين قائلند كه : با وجود ايمان ، معصيت ضررى نمىرساند ، همانطور كه با كُفران ، طاعت سودى نمىبخشد .\r\nو به جهت التزامشان بدين دو نظريّه ، آنان را مُرْجِئَه گويند . زيرا إرجاء در لغت گاهى به معنى تأخير انداختن آيد .\r\nو من مىگويم : از اين قبيل است قوله تعالى :  وَ آخَرُونَ مُرْجَوْنَ لِأَمْرِ اللَّهِ إِمَّا \r\n\r\n\r\n","description":"","footnote":"\r\n( 1 ) « تاريخ گزيده » تأليف حمد الله مستوفى قزوينى است .\r\n","page_name":" 394 ","page_number":168},
  {"content":"\r\n\r\n يُعَذِّبَهُمْ  أو  يَتُوبَ عَلَيْهِمْ  . « 1 »\r\nو زمخشرى در تفسير گفتار خداوند متعال :  لا يَنالُ عَهْدِي الظَّالِمِينَ  « 2 » آورده است كه : أبو حنيفه در پنهانى دأبش اين بوده است كه مردم را به نصرت زيد بن على بن الحسين رضىالله‌عنه دعوت مىكرده است ، و اموال به سوى وى گسيل مىداشته است . تا آنكه مىگويد : زنى به أبوحنيفه گفت : تو بودى كه اشاره نمودى تا پسر من با ابراهيم خروج كند و پسر من كشته شد .\r\nابو حنيفه به او گفت : اى كاش من بجاى پسرت بودم !\r\nو من مىگويم : و از اينجا به دست مىآيد كه : أبوحنيفه در اصول مذهب زيدى بوده است . و گويا از اينجا مىباشد كه زيديّه با حَنَفِيّه در فروع شباهت دارند به استثناى مسائل قليلى همانطور كه شريف جُرجانى در « شرح مَواقِف » بدان تصريح نموده و گفته است : و أكثر زيديّه افرادى هستند مُقَلّد كه در اصول ، به مذهب اعتزال ، و در فروع به مذهب أبو حنيفه رجوع دارند مگر در مسائل اندكى .\r\nپس از اين ، صاحب « صحيفة الصَّفاء » مىگويد : ابو حنيفه در مرَّات عديده‌اى بر أبو عبد الله جعفر الصّادق عليه السّلام وارد شده است ، و امام وى را از عمل به قياس نهى كرده‌اند و با او مُحاجّه نموده ، و او را مُفْحَم و منكوب ساخته‌اند . احتجاجات امام در دو كتاب « احتجاج » ، و « علل الشَّرائع » مذكور است .\r\nو از جمله سخنان أبو حنيفه آن بوده است كه مىگفته است : على چنين گفت و من چنان مىگويم . و نيز از سخنان اوست كه : جعفر بن محمد نمىداند و من از او أعلم مىباشم ، به علت آنكه من با رجالى ملاقات و برخورد داشته‌ام و از دهانشان مطالبى شنيده‌ام ، امّا جعفر بن محمد مردى است صَحَفى ( يعنى علومش فقط از\r\n\r\n\r\n","description":"","footnote":"\r\n( 1 ) آيه 106 ، از سورهء 9 : توبه چنين است : . . .  وَ إِمَّا يَتُوبُ عَلَيْهِمْ  : « و جماعت ديگرى هستند كه امر ثواب و يا عقابشان تأخير انداخته مىشود و به امر خداوند واگذار مىگردد . »\r\n( 2 ) آيه 124 ، از سورهء 2 : بقره : خداوند مىفرمايد : « عهد من به ستمگران نمىرسد . »\r\n","page_name":" 395 ","page_number":169},
  {"content":"\r\n\r\nكتابها و نوشتنيها مىباشد . ) « 1 »\r\nچون اين كلام به امام عليه السّلام رسيد ، امام خنديد و فرمود : لَعَنَهُ اللهُ ! « خدايش لعنت كند » امّا در اينكه گفته است : من مردى هستم صَحَفى ، درست است ، من صحيفه‌هاى پدرانم و صحف ابراهيم و موسى را خوانده‌ام . تا آخر حديث . « 2 »\r\n\r\n\r\n","description":"","footnote":"\r\n( 1 ) زمخشرى در « ربيع الأبرار » ، در كتاب العلم ، ج 4 ص 94 آورده است كه : ابو حنيفه مىگفت : آنچه از جانب خدا و رسول باشد ما به روى سَر و چشم مىپذيريم ، و آنچه از صحابه به ما رسيده است ما بهترش را انتخاب مىكنيم و از أقاويلشان خارج نمىگرديم ، و آنچه از تابعين به ما برسد ، پس ما مردانى مىباشيم و ايشان هم مردانى مىباشند . - انتهى . و بنابراين چون حضرت صادق عليه السلام از تابعين بوده‌اند ، طبق اين گفتار ، ابو حنيفه خودش را همرديف آن حضرت مىدانسته است .\r\n( 2 ) براى أبو حنيفه مناقب و فضائلى ذكر كرده‌اند كه عقل از قبول آن ابا دارد : در « وفيات الاعيان » طبع بيروت ج 5 ص 413 مىگويد : اسد بن عمرو گفت : در آنچه به ثبت رسيده است : ابو حنيفه چهل سال نماز صبح را با وضوى نماز عشاء انجام داد و در تمام شبهايش جميع قرآن را در ركعت واحد قرائت مىنمود و صداى گريه‌اش در شب به گوش مىرسيد تا به جائى كه همسايگان بر او ترحّم مىنمودند . و از او نيز به ثبت رسيده است كه : در آن موضعى كه دنيا رفت قرآن را هفت هزار مرتبه ختم كرده بود . اسمعيل بن حمّاد بن أبى حنيفه از پدرش روايت كرده است كه مىگويد : چون پدرم بمرد ما از ابن عماره خواستيم تا مباشر غسل او شود و او نيز قبول كرد . چون غسل را خاتمه داد گفت : رحمك الله و غفر الله لك ! تو مدّت سى سال است كه روزه را افطار نكرده‌اى و چهل سال است كه در شب پهلويت به زمين نرسيده است ! تو پس از خودت كار را بر ديگران سخت كردى ! و قاريان قرآن را رسواء و مفتضح نمودى ! در ديباجهء كتاب « الدّرّ المختار » در شرح « تنوير الأبصار » كه در فقه حنفى است و مؤلّف آن محمد علاء الدّين حسكفى مىباشد ( و اصل « تنوير الأبصار » تأليف شيخ محمد تمرتاشى حنفى است ) در اوّلين طبع آن كه در هندوستان و در سنهء 1272 هجريّه مطابق سنهء 1856 ميلادى انجام پذيرفته است در ص 5 تا ص 8 مطالبى را ذكر كرده است كه ما اينك برخى از آن را در اينجا مىآوريم : اسمعيل بن أبى رجا گويد : من محمد بن حسن شيبانى ( شاگرد معروف ابو حنيفه ) را در عالم رويا ديدم و پرسيدم : خدا با تو چه كرد ؟ ! گفت : مرا آمرزيد و سپس خدا گفت : اگر من اراده داشتم تو را عذاب كنم اين علم را در تو نمىنهادم ! من به محمد بن حسن گفتم : ابو يوسف ( شاگرد ممتاز ديگر ابو حنيفه ) در كجاست ؟ گفت : در بالاى ما به دو درجه ! گفتم : پس ابو حنيفه كجاست ؟ !\r\n","page_name":" 396 ","page_number":170},
  {"content":"\r\n\r\n\r\n\r\n","description":"","footnote":"\r\nگفت : هيهات او در أعلى علّيّين مىباشد . انتهى\r\nچگونه اين طور نباشد در صورتى كه چهل سال نماز صبح را با وضوى نماز عشاء بجاى آورده است ، و پنجاه و پنج بار حج انجام داده است ، و يكصد مرتبه خداوند خود را در خواب ديده است ، و از براى او در حجّ أخيرش قضيّهء مشهورى مىباشد : وى از پرده داران و حاجبان كعبه درخواست كرد تا بگذارند يك شب را در خود كعبه بماند . ابو حنيفه در داخل كعبه ميان دو ستون يك لنگه‌اى روى پاى راستش بايستاد و كف پاى چپش را روى پاى راستش گذارد تا اينكه نصف قرآن را ختم كرد ، و پس از آن ركوع كرد و سجده كرد و ايستاد باز يك لنگه‌اى بر روى پاى چپش و كف پاى راست را بر روى پاى چپش گذارد تا اينكه نصف ديگر قرآن را ختم نمود . و چون سلام داد گريه كرد و با پروردگارش مناجات نمود و گفت : إلَهى ما عَبدَكَ هذا العبد الضَّعيفُ حَقَّ عِبادتك ، لكن عَرَفَكَ حَقَّ مَعْرفتك ! فهَب نقصانَ خدمته لكمال معرفته !\r\n« بار خداى من ! اين بندهء ناتوان حق عبادت تو را بجاى نياورده است ، و ليكن آن طور كه بايد و شايد به تو معرفت حاصل نموده است . بنابراين نقصان خدمتش را به واسطهء كمال معرفتش به دو ببخش و آن را ناديده بگير ! »\r\nدر اين حال هاتفى از جانب بيت الله صدا زد : قَدْ عَرَفْتَنَا حقَّ المعرفة ، و قد خَدِمْتَنَا فَأحْسَنْتَ الخِدمةَ ، و قد غَفَرْنا لَكَ وَ لِمَن اتَّبَعَك مِمَّن كان على مذهبك إلى يوم القيمة ! [ 1 
  ] - [ 1 
  ] بعضى از اين اخبار را خطيب در « تاريخ بغداد » ج 13 ص 354 ذكر نموده است ، آنگاه روايات مستفيضه‌اى را در ذمّ ابو حنيفه ذكر كرده است . - « تو آن طور كه بايد و شايد به حق ما معرفت پيدا كردى ! و به تحقيق كه خدمت ما را نمودى و خدمتت را نيكو انجام دادى ، و تحقيقاً ما تو را و همگى پيروان تو را كه از مذهب حنفى تو متابعت مىكنند تا روز قيامت مورد غفران و آمرزش خود قرار داديم ! » تا آنكه مىگويد : از پيامبر عليه الصّلاة و السّلام روايت است كه : إنّ آدم افتخر بى ، و أنا أفتخر برجلٍ من امَّتى اسمه نُعمان و كُنيته ابو حنيفه و هو سِراج امَّتى . « تحقيقاً آدم بو البشر به من افتخار كرده است ، و من افتخار مىكنم به مردى از امَّتم كه نامش نُعمان و كنيه‌اش ابو حنيفه مىباشد ، و اوست چراغ امّت من . » تا آنكه گويد : مَن أحَبَّه فقد أحَبَّنى ، و مَن أبْغَضَه فقد أبْغَضَنى . « هر كس او را دوست داشته باشد مرا دوست داشته است ، و هر كس او را دشمن داشته باشد مرا دشمن داشته است . » ( اين طور در مقدّمهء شرح مقدّمهء أبو الليث وارد شده است . ) در كتاب « الضِّياء المعنوى » وارد است كه : كلام ابن جوزى مبنى بر آنكه اين حديث ساختگى و دروغ است ، درست نيست زيرا كه از تعصّب برخاسته است و به طرق مختلفه روايت شده است .\r\nجرجانى در « مناقب » خود با سندش از سهل بن عبد الله تُسْتَرى وارد كرده است كه او گفت : اگر در ميان امت موسى و عيسى يك نفر مثل ابو حنيفه بود ايشان يهودى و نصرانى نمىشدند . . .\r\n","page_name":" 397 ","page_number":171},
  {"content":"\r\n\r\n\r\nاشعار منسوب به ابو حنيفه در فضل آل رسول صلّى الله عليه و آله و سلّم\r\nو مَيْبُدى در شرح ديوان ، أبيات ذيل را از ابو حنيفه دانسته است :\r\n حُبُّ الْيَهُودِ لآلِ مُوسَى ظَاهِرٌ * وَ وِلَاؤُهُمْ لِبَنِى أخِيهِ بَادِى 1\r\nوَ إمَامُهُمْ مِنْ نَسْلِ هارُونَ الاولَى * بِهِمِ اقْتَدَوْا وَ لِكُلِّ قَوْمٍ هَادِ 2\r\nوَ كَذَا النَّصَارَى يُكْرِمُونَ مَحَبَّةً * لِمَسِيحِهِمْ نَجْراً مِنَ الاعْوَادِ 3\r\nوَ مَتَى تَوَالَى آلَ أحْمَدَ مُسْلِمٌ * قَتَلُوهُ أوْ شَتَمُوهُ بِالإلْحَادِ 4\r\nهَذَا هُوَ الدَّاءُ الْعُضَالُ لِمِثْلِهِ * ضَلَّتْ حُلُومُ حَوَاضِرٍ وَ بَوَادِى 5\r\nلَمْ يَحْفَظُوا حَقَّ النَّبِىِّ مُحَمَّدٍ * فِى آلِهِ وَ اللهُ بِالْمِرْصَادِ 6 \r\n1 - « محبّت يهود به آل موسى آشكار است ، و ولاء و گرايششان به پسران برادر موسى روشن است .\r\n2 - امام يهوديان از نسل هارون مىباشد ، آن نسلى كه يهود به آن اقتداء كرده و پيروى نموده‌اند . و آرى از براى هر قوم و گروهى بايد هدايت كننده و رهبرى وجود داشته باشد .\r\n3 - و همچنين مسيحيان از روى محبّت به مسيحشان چوبهائى را كه به شكل صليب مىتراشند اكرام مىنمايند .\r\n4 - امَّا هر وقت يك نفر مسلمان ، ولاى خود را با آل احمد قرار دهد وى را\r\n\r\n\r\n","description":"","footnote":"\r\nتا آنكه گويد : و حاصل مطلب آنكه پس از قرآن ابو حنيفه نُعمان از أعظم معجزات مصطفى صلَّى الله عليه و آله مىباشد . و از مناقب وى براى تو همين بس است كه مذهب او اشتهار يافته است و كلامى را نگفته است مگر آنكه يكى از أعلام بدان اخذ كرده است . و خداوند هم حكم را براى اصحابش و أتباعش تا اين زمان قرار داده است ، و تا زمانى كه عيسى عليه‌السّلام از آسمان بيايد باقى و برقرار خواهد بود . . . تا آنكه گويد : از جمله مناقب او آن است كه : شافعى در روز فوت از متولّد گرديد . تا آخر مقدّمهء طويلهء او . بارى منظور ما از اين شرح آن بود كه : بر احدى از قرّاء و صاحبان درايت پوشيده نيست كه اين مناقب همگى مجعول و موضوع است ، و عامّهء طرفداران وى براى عَلَم ساختن او بدين تمويهات دست آلوده‌اند .\r\n","page_name":" 398 ","page_number":172},
  {"content":"\r\n\r\nمىكشند و يا شتم و سبّ مىكنند به واسطهء إلْحادى كه دارند و انحرافى كه در آنان وجود دارد .\r\n5 - اين است آن مرض سخت و غير قابل معالجه كه به جهت آن ، عقلهاى متمدّنين و شهرنشينان و عقلهاى بيابانيها و روستائيان همه متحيّر و راه خود را گم كرده است .\r\n6 - حفظ ننمودند حقّ پيامبر آخر الزّمان و خاتم الرّسل محمد را در آل او ، و خداوند هم در كمينگاه ستمگران است » .\r\n\r\nمخالفتهاى ابو حنيفه با رسول خدا صلّى الله عليه و آله و سلّم\r\nزَمخشرى در كتاب « ربيع الأبرار » روايت نموده است كه : اسمعيل بن حمّاد نوادهء أبوحنيفه شنيد كه : يحيى بن أكثم در دولت مأمون ، در عيب‌گوئى جدّ او : ابوحنيفه قدم گذارده است .\r\nبه يحيى گفت : آيا اين جزاى جَدِّ من مىباشد كه به پاس خدمتى كه به تو كرده است به او مىدهى ؟ !\r\nيحيى گفت : چطور و كدام خدمت ؟ ! نوادهء ابوحنيفه گفت : به جهت آنكه حَدّ را از لواط كننده برداشت ، و شرب نَبيذ را حلال كرد .\r\nو نيز زَمخشرى در باب علم از « ربيع الأبرار » ذكر كرده است كه : يوسف بن اسْباط گفته است : أبو حنيفه در چهارصد حديث يا بيشتر ردّ حديث رسول الله صلّى الله عليه و آله و سلّم را نموده است .\r\nبه او گفتند : مثل چه حديثى ؟ ! گفت : رسول خدا فرمود در غنائم جنگى سهميّهء اسب را دو برابر سهميّهء مرد قرار دهند . « 1 » ابو حنيفه گفت : من سهميّهء بهيمه را بيشتر از سهميّهء مؤمن قرار نمىدهم . و رسول خدا شترها را در قربانى مكّه ( عمره و يا حجّ ) إشعار مىنمودند ، ابو حنيفه گفت : إشْعَار ، مُثْلَه مىباشد . « 2 » پيامبر فرمود : الْبَيِّعَانُ\r\n\r\n\r\n","description":"","footnote":"\r\n( 1 ) قال صلّى الله عليه و آله و سلّم : لِلْفَرَسِ سَهْمَانِ وَ للِرَّجُلِ سَهْمٌ وَاحِدٌ .\r\n( 2 ) إشعار بُدْن عبارت است از علامتى كه روى شتر مىزنند يا به آنكه پوستش را\r\n","page_name":" 399 ","page_number":173},
  {"content":"\r\n\r\nبِالْخِيَارِ مَا لَمْ يَفْتَرِقَا « خريدار و فروشنده تا هنگامى كه از مجلس بيع از يكديگر جدا نشده‌اند ، حقّ فسخ معامله را دارند . » أبو حنيفه گفت : إذَا وَجَبَ الْبَيْعُ فَلَا خِيَارَ . « چون عقد بيع واقع شد ديگر حقّ فسخ نمىباشد . »\r\nپيامبر چون ارادهء سفر مىنمود ، در اينكه كداميك از زنها را با خود همراه ببرد قرعه مىكشيد ، و اصحاب آن حضرت نيز قرعه مىكشيدند . أبو حنيفه گفت : قُرعه قمار مىباشد . « 1 »\r\nو سيد مرتضى در « الْفُصُول » كه از كتاب « العُيُون وَ الْمَحاسِن » شيخ مفيد گرفته شده است گويد كه شيخ « 2 » در محضر أكابر عبّاسيّون و شيوخ حنفيّه گفت :\r\nاين است أبو حنيفه كه مىگويد : اگر مردى مادرش را به عقد نكاح خود درآورد با آنكه مىداند او مادرش مىباشد ، حَدّ از او ساقط است و بچه‌اش به او ملحق مىگردد ، و همچنين راجع به خواهرش و دخترش مطلب از اين قرار است .\r\n\r\n\r\n","description":"","footnote":"\r\nمىشكافند و يا به آنكه به آن چاقوئى مىزنند تا خون جارى گردد و دانسته شود كه آن هَدْى مىباشد يعنى قربانى حاجى كه احرام بسته است و با خود به سمت مكّه از ميقات مىبرد .\r\n( 1 ) اين روايت بعينها در « ربيع الأبرار » زمخشرى ج 4 ص 93 و ص 94 مرسلًا آمده و خطيب در « تاريخ بغداد » ج 13 ص 407 مسنداً با سند صحيح عند العامّة ، از قاضى ابو القاسم عبد الواحد بن محمد بن عثمان بجلى از عمر بن محمد بن عمر به فياض از ابو طلحة احمد بن محمد بن عبد الكريم وساوسى از عبد الله بن خبيق از ابو صالح فراء از يوسف بن أسباط روايت كرده است و به قدرى قوى است كه صاحب كتاب « السّهم المصيب فى كبد خطيب » كه بر ردّ او نوشته است نتوانسته است بر اين روايت ايرادى بگيرد . بايد دانست كه در تاريخ خطيب اين روايت تتمّه دارد كه زمخشرى ذكر نكرده است و آن اين است كه : و قال ابو حنيفة : لو أدركنى النّبى صلى الله عليه و آله و سلّم و أدركته لأخذ بكثير من قولى ، و هل الدين الّا الرأى الحسن ؟ !\r\n( 2 ) اصل اين كتاب از شيخ مفيد : محمد بن محمد بن نعمان است كه سيد مرتضى جمع‌آورى كرده و به نام « الفصول المختارة » ارائه داده است و در نجف اشرف به نام فهرست طبع شده . شيخ محمد جواد مغنيه در كتاب « الشّيعة و التّشيع » ص 17 از طبع مدرسه و دار الكتب اللبنانى بيروت در تعليقه گويد : اين كتاب را مرتضى از اقول استادش شيخ مفيد جمع كرده است ، و در نجف در سنهء 1937 ميلادى به اسم « فهرست » طبع گرديد از ترس آنكه سلطان آن ايّام اگر به اسم حقيقىاش طبع مىشد نسخ آن را مصادره مىنمود و از نشر و طبع آن جلوگيرى مىكرد .\r\n","page_name":" 400 ","page_number":174},
  {"content":"\r\n\r\nو همچنين اگر زنى را استيجار نمايد براى رختشوئى ، يا نان پزى ، و يا چيزهاى مشابه آن ، و سپس با آن زن آميزش كند و زن حامله گردد ، مطلب از اين قرار است : حدّ نمىخورد و طفل از آنِ اوست .\r\nو اگر مردى بر آلت خود پارچهء حريرى ببندد ، و سپس آن را در فرج زنى داخل كند ، زناكار نمىباشد و حَدّ بر وى واجب نمىگردد ، و ليكن با سخن تند بايد وى را منع كرد .\r\nو مىگويد : اگر مردى با پسر بچه‌اى لواط كند و در او داخل نمايد ، حَدّ بر او واجب نمىگردد ، و ليكن بايد او را منع كنند .\r\nو مىگويد : شرب نَبِيذ مُسْكِر ، حلال و بدون شبهه مىباشد ، و آن سنّت است ، و حرام دانستنش بدعت است - تمام شد كلام سيد مرتضى رحمةالله .\r\nو از يوسف بن أسباط نقل است كه گفت : ابو حنيفه گفت : اگر رسول خدا مرا دريابد ، در بسيارى از أقوال قول مرا مأخوذ مىدارد . « 1 »\r\nو ابن مهدى در « مجالس » خود آورده است كه : أبو حنيفه با مُسَاوِر شرب خمر مىكردند . پس از اين به عيب گوئى مساور پرداخت . مساور به او نوشت :\r\n إنْ كَانَ فِقْهُكَ لَا تَتِمُّ بِغَيْرِ شَتْمِى وَ انْتِقَاصِى * فَاقْعُدْ وَ قُمْ بِى حَيْثُ شِئْتَ مِنَ الأدَانِى وَ الاقَاصِى 1\r\nفَلَطَالَمَا زَكَّيْتَنِى وَ أنَا الْمُقِيمُ عَلَى الْمَعَاصِى * أيَّامَ تُعْطِينِى مُدَامِى فِى أبَارِيقَ الرَّصَاصِ 2 \r\n1 - « اگر فقاهت تو كمال نمىپذيرد به غير از شتم و سبّ من ، و به غير از ناقص و پست شمردن من ! پس هر كار از دستت بر مىآيد بكن ، مرا بر زمين بكوب ، و مرا استوار بدار در نزد هر كس كه بخواهى از مردمان نزديك و آشنا ، و از مردمان دور و\r\n\r\n\r\n","description":"","footnote":"\r\n( 1 ) اين روايت را خطيب در تاريخ بغداد ج 13 ص 401 از يوسف بن اسباط با يك سند به لفظ : لو أدركنى رسولُ الله صلّى الله عليه و آله و سلّم و أدركته لَأخذ بكثير من قولى ؛ و در ص 407 با سند ديگر و ذيلى آورده است كه : و هل الدينُ إلّا الرأى الحسن ؟ !\r\n","page_name":" 401 ","page_number":175},
  {"content":"\r\n\r\nناآشنا !\r\n2 - به علت آنكه زمانهائى بس طويل و دراز كه من بر معصيتها مقيم بوده‌ام تو مرا پاك و مُنَزَّه معرّفى مىكردى . در آن أيَّامى كه شراب را به دست من مىدادى در ابريق‌هايى از فلز سُربى . »\r\nابو حنيفه به سوى وى مالى فرستاد ، و او هم از كتابت و افشاء أسرار دست برداشت\r\n\r\nكيفيت نماز قفّال مروزى به فتواى ابو حنيفه\r\nابن خَلّكان در « وَفَيات الاعيان » روايت كرده است كه : امام الحرمين در كتاب خود : « مُغِيثُ الْخَلْق » ذكر نموده است كه : سلطان محمود بن سبكتكين « 1 » بر مذهب أبوحنيفه بود ، و به فراگرفتن علم حديث وَلَعى بسزا داشت . ديد كه أكثر احاديث طبق مذهب شافعى مىباشد .\r\nفقهاء از دو گروه را جمع كرد و امر كرد تا در ميان دو مذهب رأى دهند كه ترجيح با كدام است ؟ قَفَّال مَرْوَزى « 2 » در نزد سلطان نمازى را كه در نزد ابوحنيفه جايز است انجام داد بدين گونه :\r\nپوست دبَّاغىشدهء سگى را در بر كرد ، و سرش « 3 » را به نجاست آلوده ساخت ، و\r\n\r\n\r\n","description":"","footnote":"\r\n( 1 ) در « وفيات الاعيان » طبع دار صادر بيروت ج 5 ص 182 گويد : سُبُكْتِكين با ضمهء سين و با و سكون كاف اوَّل و كسرهء تاء و كاف دوم است .\r\n( 2 ) در « وفيات الاعيان » طبع دار صادر بيروت در ج 3 ص 46 تحت شمارهء 331 ترجمهء احوال قفّال مروزى را بدين گونه ذكر نموده است : ابو بكر عبد الله بن احمد بن عبد الله فقيه شافعى معروف به قفّال مروزى ، وحيد زمان خود در حفظ و فقه و ورع و زهد بوده است . او در مذهب شافعى آثارى دارد كه از غير او از أبناء زمانش نبوده است . نوشتجات او همه متين و استوار و محاجّه‌ها و الزاماتش همه بجا و درست . ( تا آنكه گويد : ) ابتداى تحصيل او به علم در كبر سنّ بود پس از آنكه دوران جوانى را سپرى كرده بود در كار قفل سازى ، و ازاين‌جهت به دو گويند : قفّال . او در عمل قفل سازى مهارتى بسزا داشت . و گفته مىشود : ابتداى شروع او به فقه در سى سالگى بوده است . . . تا آنكه گويد : وفاتش در بعضى از شهور سنهء 417 در سنّ نود سالگى بوده است . وى در سجستان مدفون گرديد و قبرش در آنجا معروف مىباشد .\r\n( 3 ) در « وفيات » آمده است : رُبعش را ، نه سرش را .\r\n","page_name":" 402 ","page_number":176},
  {"content":"\r\n\r\nبا نبيذ خرما وضو گرفت . و چون فصل ، فصل تابستان بود ، پشه‌ها و مگسها گردش گرد آمدند . در اين حال احرام نماز را به فارسى گفت ، و خواند : « دُو بَرگ سَبْز » كه ترجمهء مُدْهَآمَّتانَ مىباشد . سپس مانند منقار زدن خروس بر زمين دو بار سر خود را بر زمين زد بدون فاصله ، و بدون ركوع ، و بدون تشهّد . و در پايان بادى صدا دار از دُبُرش بيرون آورد و گفت : اين است نماز ابوحنيفه .\r\nسلطان امر كرد تا مرد بصيرى از ما « 1 » در كتب او تفحّص به عمل آورد ، و نماز أبوحنيفه را از كتابهايش تعيين نمايد . آن مرد چنان يافت كه قَفَّال درست مىگويد ، و نماز آن‌چنانى نزد أبوحنيفه صحيح است . بنابراين از مذهب حَنَفى به مذهب شافعى برگشت . « 2 »\r\n\r\n\r\n","description":"","footnote":"\r\n( 1 ) در تعليقه گويد : در « وفيات » گويد : سلطان امر كرد كه تا مرد نصرانى نويسنده‌اى هر دو مذهب را تحقيق كند .\r\n( 2 ) اين داستان را بتمامه و كماله در « وفيات » از همين طبع مذكور ج 5 در ضمن احوال محمود بن سُبُكتِكين : شمارهء 713 ، در ص 180 و ص 181 مفصّل‌تر از آنچه مُصَنِّف ما صاحب « روضات » از وى نقل كرده است آورده است . و گويا صاحب « روضات » تلخيص آن را ذكر نموده است . در « وفيات » اين طور آمده است : امام الحَرَمين ابو المعالى عبد الملِك جوينى در كتابش : « مُغيث الخلق فى اختيار الاحقّ » ذكر كرده است : سلطان محمود بر مذهب ابو حنيفه بود . . . و اهل علم در برابر او حديث را در حالى كه او استماع مىكرد و مىشنيدند . . . پس در دلش شكى افتاد كه كداميك صحيح مىباشد . . . بنابراين اتّفاق كردند كه در مقابل او دو ركعت نماز بر مذهب حنفى و بر مذهب شافعى بخوانند تا سلطان نظر كند و پس از تفكّر ، آن را كه أحسن است اختيار نمايد . قَفَّال مروزى با يك طهارت كامل و شرائط معتبره از طهارت و ساتر و استقبال قبله و با بجا آوردن اركان و هيئات و سنن و آداب و فرائض بر وجه كمال و تمام نمازى را انجام داد و گفت : اين است نمازى كه شافعى غير از آن را جائز نمىشمرد ، و پس از آن دو ركعت نماز گزارد موافق نمازى كه ابو حنيفه جائز مىداند بدين ترتيب كه پوست سگ دباغى شده‌اى را پوشيد و رُبْعِ آن را به نجاست آلوده كرد . . . و با نبيذ خرما وضو گرفت و اين كار در وسط تابستان و در بيابان بود و پشه‌ها و مگسها . . . و وضوئى كه گرفت معكوس بود ( يعنى آب را از چانه به پيشانى برد ، و از سر دست به مرفق رسانيد ) و احرام نماز بست بدون نيّت در وضوء . . . تا آخر آنچه كه صاحب « روضات » نقل كرده است . در اين حال قفّال گفت : أيَّها السّلطان ! اين است نماز ابو حنيفه ! سلطان\r\n","page_name":" 403 ","page_number":177},
  {"content":"\r\n\r\nسپس ابن خلّكان گويد : از أبوحنيفه ، عبد الله بن مبارك ، و وكيع بن جَرَّاح و سابق ابن عبد الله ، و أبو يوسف ، و أبو نعيم مقرى ، و محمّد بن حسن شيبانى روايت مىكنند ، و أبوحنيفه كتبى دارد كه بعضى از آنها مسند مىباشد - انتهى « 1 » .\r\nو منظور ابن خَلّكان از أبو يوسف ، قاضى أبو يوسف فقيه مشهور مىباشد كه در قسمت شرقى صحن مطهّر كاظمين عليهما السّلام از أرض بغداد مدفون است . نامش يعقوب بن ابراهيم بن حبيب ، و از علماى دولت هارون الرّشيد است ، و با مولانا الامام الكاظم عليه السّلام در مجلس خليفه مكالماتى دارد .\r\nو از طرائف اخبار وى چنان كه از صاحب كتاب « المستطرف » وارد شده است آن است كه : وقتى ميان هارون و زوجه‌اش امّ جعفر اختلافى واقع شد در آنكه آيا پالوده لذيذتر است يا لوزينه ؟ ! در اين حال ابو يوسف حاضر شد ، و هارون دربارهء اين اختلاف از وى سؤال نمود .\r\nأبو يوسف گفت : يا أمير المؤمنين ! من نمىتوانم حكم بر چيز غائب نمايم .\r\nهارون هر دو تا را براى او حاضر كرد ، و او از هر دو به قدر كفايت تناول نمود .\r\nهارون گفت : اينك ميان آن دو حكم كن !\r\n\r\n\r\n","description":"","footnote":"\r\nگفت اگر اين نماز ابوحنيفه نباشد تو را البته خواهم كشت ! زيرا هيچ صاحب دينى اين گونه نماز را جائز نمىشمارد . علماى حنفيّه انكار كردند كه : اين نماز ، نماز ابو حنيفه نمىباشد . قفّال امر كرد تا كتابهاى ابو حنيفه را حاضر ساختند ، و سلطان امر كرد تا يك مرد مسيحى كه خواندن و نوشتن را مىدانست ، كتب هر دو مذهب را بخواند . در اين حال يافتند كه : نماز بر مذهب ابو حنيفه همان است كه قفّال مىگويد . در اين حال سلطان از مذهب ابو حنيفه به مذهب شافعى بازگشت نمود . انتهى كلام امام الحرمين : جوينى . و أنا أقول : انتهى كلام صاحب « الوفيات » ابن خلّكان .\r\nبارى آنچه را كه ما از ابن خلّكان از امام الحرمين جوينى در اينجا ذكر نموديم ، عين عبارت آن بدون اندك تغيير در كتاب « مغيث الخلق فى ترجيح القول الحق » در طبع اوَّل آن ، مطبعهء مصريّه ، ص 57 تا ص 59 آورده گرديده است .\r\n( 1 ) اين كلام را در « وفيات » ج 5 ص 406 بدون سابق بن عبد الله و ابو نعيم مقرى ذكر كرده است .\r\n","page_name":" 404 ","page_number":178},
  {"content":"\r\n\r\nابو يوسف گفت : الآن اين دو خصم با يكدگر صلح كرده‌اند ( و ديگر نزاعى ندارند ) .\r\nهارون خنديد ، و هزار دينار به وى جايزه داد . چون داستان به زُبَيْدَه مادر پسر هارون : « امين » رسيد او هم براى وى هزار دينار منهاى يك دينار جايزه فرستاد . « 1 »\r\nابو يوسف در سنهء 182 در سنّ 85 سالگى درگذشت .\r\nو اما محمد بن حسن شَيْبَانى بَرى او هم به منزلهء تخم چپ امام اعظم : ابوحنيفه بود . اصلش از دمشق بود ، پدرش به عراق نقل مكان كرد و در واسِط سكونت مىنمود . اين فرزند در واسط از او به دنيا آمد ، و سپس در كوفه نشو و نما كرده به غايت امرش رسيد ، و مقام قاضى الْقُضَاتى در عصرش به او داده شد . پسر دائى او فَرّاء نحوى بود ، و شيبانى با كسائى مشهور در يك روز از دنيا رفتند ، و در مكان\r\n\r\n\r\n","description":"","footnote":"\r\n( 1 ) جار الله محمود زمخشرى در كتاب « ربيع الأبرار و نُصوص الاخبار » با تحقيق سليم نعيمى در رج 4 ص 98 و ص 99 آورده است : ابو يوسف بر دَرِ بارگاه هارون الرّشيد يك سال براى ملاقات او بماند ! و دستش به وى نمىرسيد تا اينكه واقعه‌اى رخ داد و آن اين بود كه رشيد عشق به كنيزى از جوارى زبيده [ 1 
  ] پيدا كرد و زبيده قسم ياد نموده بود كه آن را به هارون نفروشد و نبخشد . راه وصول هارون بدين كنيزك بر فقهاء مشكل آمد . هارون از ربيع [ 2 
  ] سؤال كرد تا او را به مكان ابو يوسف دلالت كند و ربيع دلالت نمود . ابو يوسف گفت : اى اميرمؤمنان من تنها تو را به فتواى خودم مطّلع سازم يا در حضور فقيهان تا آنكه از شكّ و شبه دور تر باشد و يقين به صحّت گفتارم جاى خود را بهتر بگيرد ؟ ! فقهاء را احضار كردند ، ابو يوسف گفت : راه حل اين مسأله آن است كه : زبيده نصفش را به تو ببخشد و نصفش را به تو بفروشد . فقيهان همگى تصديق گفتارش بنمودند . سپس هارون گفت : من مىخواهم امروز با وى درآميزم ! [ 3 
  ] ابو يوسف گفت : كنيزك را آزاد كن پس از آن او را به عقد ازدواج خودت در آور ! چهرهء هارون بشگفت و از اندوه بيرون آمد و منزلت و مقام ابو يوسف نزد هارون عظيم گشت . [ 4 
  ]\r\n- [ 1 
  ] زبيده زوجهء هارون و دختر جعفر است . -\r\n- [ 2 
  ] ربيع ، ربيع بن يونس حاجب منصور و هارون بود . -\r\n- [ 3 
  ] چون كسى كه كنيزى را بخرد براى استبراء و اطمينان از حامله نبودن او بايد يك طهر صبر كند و ليكن در زن آزاد اين شرط وجود ندارد . -\r\n- [ 4 
  ] اين خبر در تاريخ بغداد ج 14 در ص 250 و ص 251 ترجمهء ابو يوسف يعقوب بن ابراهيم موجود مىباشد با تفصيل بيشتر . -\r\n","page_name":" 405 ","page_number":179},
  {"content":"\r\n\r\nواحدى مُسَمَّى به قريهء « رنبويه » از قراء رى مدفون شدند . برگرديم به تتمّهء احوال صاحب ترجمه : ابو حنيفه و گوئيم :\r\n\r\nاعتراض علامهء حلّى بر فتواى ابو حنيفه در نماز\r\nمولانا العَلَّامة در كتاب « نهج الْحَقِّ و كشف الصِّدْق » فرموده است : در مذهب اماميّه خروج از نماز حاصل نمىگردد مگر به تماميّت صلوات بر پيغمبر صلّى الله عليه و آله و سلّم و يا با سلام دادن نه با چيز دگر .\r\nو ليكن ابو حنيفه مىگويد : يا به سلام و يا به كلام و يا به خارج كردن باد از دُبُر . و چقدر قبيح است مذهبى كه مودّى گردد تا اخراج ريح را مُخْرِج از نماز به شمار آورد ! اما مثل نمازى كه او تشريع كرده است صلاحيّت همان را دارد كه بتوان از آن همان گونه كه او گفته است خارج شد . زيرا أبوحنيفه قائل است به جواز نماز در صورتى كه مُصَلِّى در خانهء غصبى نماز گزارد ، در حالتى كه پوست سگى را سجّاده كند ، و پوست سگى را بر تن نمايد ، و بر دستش قطعه‌اى از گوشت سگ بگيرد ، چون در نزد او سگ قبول تذكيه مىكند .\r\nسپس با نبيذ خرماى مغصوب وضو بسازد بدين طريق كه اوَّلًا دو پايش را بشويد و همين طور دستها را ، تا در پايان به صورت برسد ، عكس آنچه در قرآن وارد گرديده است .\r\nپس از آن بايستد در حالى كه بر وى نجاست ظاهره‌اى نمودار باشد ، و سپس به زبان فارسى تكبير بگويد ، و پس از آن معنى مُدْهَامَّتَان را فقط به فارسى بگويد ، و سپس به مقدار كمى سرش را خم كند بدون گفتن ذكر ، و بدون طمأنينه ، و پس از آن به سجده رود بدون برداشتن سر از سجده و سپس حفره‌اى حفر كند تا جبهه و يا بينىاش را در آن فرود آورد بدون ذكر و بدون طمأنينه ، و بدون برداشتن سر از سجده در ميان دو سجده . « 1 »\r\nخود ذكر نموده ، و گفته است :\r\n\r\n\r\n","description":"","footnote":"\r\n( 1 ) عبارت علّامه در « نهج الحقّ و كشف الصدق » طبع دار الهجرة ص 427 اين است : و فى رواية : لا يجب الرّفع مطلقاً بل لو حفر تحت جبهته حفيرة فحطّ جبهته إليها أجزأ عن السّجود الثانى و\r\n","page_name":" 406 ","page_number":180},
  {"content":"\r\n\r\nدر اين حال برخيزد براى ركعت دوم و آن را مشابه ركعت اوَّل به همين گونه انجام دهد . سپس بدون قرائت تشهّد به مقدار زمان تشهد بنشيند ، و پس از آن بادى از ما تحت خود بيرون دهد . آيا براى مسلمانى كه ايمان به خدا و روز قيامت دارد اين گونه نماز صحيح مىباشد ؟ ! و آيا درست است كه اين نماز ، مأمورٌ بها بوده باشد ؟ ! تمام شد گفتار علّامهء حلِّى . « 1 »\r\nصاحب كتاب « إلْزَام النَّواصب » چنان كه از آن كتاب نقل شده است مىگويد : ايشان در زمان منصور مذاهب را اختيار و احداث كرده‌اند ، و به رأى و قياس و استحسان و اجتهاد عمل نموده‌اند ، و سبب در احداث اين مذاهب آن شد كه : حضرت امام جعفر صادق عليه السّلام گرداگردش چهار هزار نفر راوى مجتمع شدند كه از او أخذ علم مىنمودند .\r\nمنصور دوانيقى ترسيد كه مردم به وى ميل كنند و سلطنت را از وى بربايند ، لهذا امر كرد تا ابو حنيفه و مالك ، حضرت را در انعزال بكشند ، و مذاهبى را غير از مذهبش احداث نمايند ، و در آن به رأى و اسْتِحْسان ، و قياس ، و اجتهاد عمل نمايند .\r\nشافعى و احمد بن حَنْبَل از آن دو پيروى كردند ، و بنابراين در فروع دين استقرار\r\n\r\n\r\n","description":"","footnote":"\r\nإن لم يرفع رأسه . يعنى اگر پس از سجدهء اول سر برندارد و حفيره‌اى را در موضع سجده‌اش حفر كند تا پيشانى در آن قدرى نازل شود همان سجدهء دوم محسوب مىگردد و برداشتن سر ميان دو سجده از زمين لازم نيست .\r\n( 1 ) عين اين منقول در كتاب « نهج الحقّ و كشف الصّدق » از طبع دار الهجرة قم در ص 429 و ص 430 مذكور مىباشد . و در تعليقه داستان ايراد امام الحرمين أبو المعالى جوينى را در كتاب « مُغيث الخلق فى اختيار الحق » بر نماز ابو حنيفه و قضيّهء سلطان محمود سبكتكين و قفّال مروزى را مفصّلًا همانطور كه ما ذكر كرديم از كتاب « وفيات الاعيان » آورده است و افزوده است : اين كتاب به تحقيق محمد محيى الدين عبد الحميد مفتّش علوم دينيّه و عربيّه در جامع أزهر و معاهد دينيّه بدون انكار و ايرادى در طبع اول از مطبعهء سعادت سنهء 1367 ه - 1948 م آمده است . انتهى . و حقير آن را از طبع دگر به همان عبارات با تحقيق دكتر احسان عباس ذكر نموده‌ام .\r\n","page_name":" 407 ","page_number":181},
  {"content":"\r\n\r\nمذاهب بر اين چهار مذهب قرار گرفت . و شيعهء اماميّه بر همان مذهبى كه پيامبر و صحابه و تابعين بودند باقى بماندند . - انتهى كلام « إلزام النَّواصب » .\r\n\r\nعبارات كوبندهء اعاظم سنّت دربارهء ابو حنيفه\r\nو امامشان غَزالى گويد : ابوحنيفه اجازهء وضع و جعل حديث بر وفق مذهبش نموده است . يوسف بن اسْبَاط مىگويد : أبو حنيفه گفت : لَوْ أدْرَكَنِى رَسُولُ اللهِ صلّى الله عليه و آله و سلّم لَاخَذَ بِكَثِيرٍ مِنْ قَوْلِى « 1 »\r\n« اگر رسول خدا مرا ادراك مىكرد ، براى عمل خودش بسيارى از گفتارهاى مرا أخذ مىنمود . »\r\nو در « تاريخ بغداد » گويد : شعبه مىگويد : كَفٌّ مِنْ تُرَابٍ خَيْرٌ مِنْ أبى حَنيفَةَ « 2 » . « مشتى از خاك برتر از أبو حنيفه است . »\r\nشافعى مىگويد : من در كتابهاى اصحاب أبو حنيفه نظر كردم و يافتم در آن كه يكصد و سى ورقه از آن خلاف كتاب و سنَّت مىباشد . « 3 »\r\nسفيان ، و مالك ، و حَمَّاد ، و أوْزَاعى ، و شافعى مىگويند :\r\n\r\n\r\n","description":"","footnote":"\r\n( 1 ) در « تاريخ بغداد » ج 13 ص 401 بدين عبارت آورده است : لو أدركنى النَّبى صلّى الله عليه و آله و سلّم و أدركته لأخذ بكثير من قولى . اين با يك سند ، و با سند ديگر : لو أدركنى رسول الله صلّى الله عليه و آله و سلّم و أدركته لأخذ بكثير من قولى . و هل الدين إلا الرأى الحسَنَ ؟ ! ( در ص 407 ) و ما أخيراً در تعليقه هر دو حديث را از « ربيع الأبرار » و از « تاريخ بغداد » ذكر نموديم .\r\n( 2 ) « تاريخ بغداد » ج 13 ص 446 با سند متّصل خود از يحيى بن سعيد .\r\n( 3 ) اين عين ترجمهء عبارت صاحب « روضات » مىباشد . چرا كه وى گويد : قال الشافعى : نظرت فى كتب أصحاب ابى حنيفة فاذا فيها مائة و ثلاثون ورقة خلاف الكتاب و السّنَّة ( روضات از طبع حروفى چاپخانه مهر استوار قم ج 8 ص 172 ) . اما در « تاريخ بغداد » ج 13 ص 437 بدين لفظ آمده است : . . . أخبرنا محمد بن عبد الله بن عبد الحكم قال قال لى محمد بن ادريس الشافعى : نظرت فى كتب لأصحاب ابى حنيفة فاذا فيها مائة و ثلاثون ورقة فعدّدت منها ثمانين ورقة خلاف الكتاب و السّنة . قال ابو محمد : لانّ الاصل كان خطاء فصارت الفروع ماضية على الخطاء . و ملاحظه مىشود كه : ميان دو عبارت فرق بسيار است . بارى نظير اين قول از شافعى قول ابو بكر بن أبى داود مىباشد كه : جميع ما رَوَى أبو حنيفة من الحديث مائة و خمسون حديثاً أخطأ - أو قال غلط - فى نصفها . ( « تاريخ بغداد » ج 13 ص 446 )\r\n","page_name":" 408 ","page_number":182},
  {"content":"\r\n\r\nمَا وُلِدَ فِى الإسْلَامِ أشْأمُ مِنْ أبِى حَنِيفَةَ . « 1 »\r\n« در اسلام مردى شوم‌تر از أبو حنيفه پا به جهان نگذارده است . »\r\nو مالك گويد : كَانَتْ فِتْنَةُ أبِى حَنِيفَةَ أضَرَّ عَلَى الإسْلَامِ مِنَ فِتْنَةِ إبْلِيسَ . « 2 »\r\n« فتنهء ابو حنيفه ضررش براى اسلام شديدتر از فتنهء ابليس بوده است . »\r\nو ابن مهدى گويد : مَا فِتْنَةٌ عَلَى الإسْلَامِ بَعْدَ الدَّجَّالِ أعْظَمَ مِنْ رَأىِ أبِى حَنيفَةَ . « 3 »\r\n\r\n\r\n","description":"","footnote":"\r\n( 1 ) « تاريخ بغداد » ج 13 و ص 399 با سند متّصل خود از فزارى از سفيان و اوزاعى كه مىگفتند : ما ولد فى الاسلام مولود أشأم على هذه الامّة من أبى حنيفة . و كان أبو حنيفه مُرْجئاً يرى السَّيف . و در ص 418 از فزارى كه گفت : بوديم - و در حديث مهدى : بودم - نزد سفيان كه ناگهان خبر مرگ ابو حنيفه آمد . سفيان گفت : الحمد للّه الّذى أراح المسلمين منه . لقد كان ينقض عرى الاسلام عروة عروة . ما ولد فى الاسلام مولودٌ أشأم على أهل الاسلام منه . و در ص 419 با سند دگر از فزارى كه گفت : ما ولد فى الاسلام مولودٌ أشأم عليهم من أبى حنيفة . و در قول شافعى است : ما ولد فى الاسلام مولودٌ شرٌّ عليهم من أبى حنيفة . و أيضاً در ص 418 و ص 419 با سند ديگر از ثعلبة از سفيان كه مىگفت : ما ولد فى الاسلام مولودٌ أشأم على أهل الاسلام منه . و در ص 420 با دو سند از ابن عون ، اول از عمر بن اسحق از ابن عون كه مىگفت : ما ولد فى الاسلام مولودٌ أشأم من أبى حنيفة . دوم از عمرو بن قيس - شريك الرّبيع - از ابن عون كه مىگفت : ما ولد فى الاسلام مولودٌ أشأم من أبى حنيفة . و در ص 422 با سند متّصل خود از مالك كه مىگفت : ما ولد فى الاسلام مولودٌ أشأم من أبى حنيفة .\r\n( 2 ) « تاريخ بغداد » ج 13 ص 415 با سند متّصل خود از اسحق بن ابراهيم حنينى آورده است كه او گفت : مالك گفت : ما ولد فى الاسلام مولودٌ أضرّ على أهل الإسلام من أبى حنيفة ، و كان يعيب الرّأى و يقول : قبض رسول الله صلّى الله عليه و آله و سلّم و قد تمّ هذا الامر و استكمل ، فانّما ينبغى أن تتبع آثار رسول الله صلّى الله عليه و آله و سلّم و اصحابه و لا تتبع الرّأى . و إنه متى اتبع الرّأى جاء رجل آخر أقوى منك فاتبعته ! فأنت كلّما جاء رجلٌ غلبك اتبعته ، أرى هذا الامر لا يتمّ . و با سند ديگر در ص 416 از حبيب كاتب مالك بن أنس از مالك بن انس روايت كرده است كه او گفت : كانت فتنة أبى حنيفة أضرّ على هذه الامّة من فتنة ابليس من وجهين جميعاً : فى الإرجاء و ما وضع من نقض السّنن .\r\n( 3 ) « تاريخ بغداد » ج 13 ص 416 با سند متّصل خود از اسمعيل بن بشر كه گفت : شنيدم از عبد الرحمن بن مهدى كه مىگفت : ما أعلم فى الإسلام فتنةً بعد فتنة الدّجّال أعظم من رأى أبى حنيفة . و در ص 422 أيضاً با سند خود از مالك بن أنس آورده است كه چون سخن از ابو حنيفه نزد وى به ميان آمده است گفته است : كاد الدِّين كاد الدِّين . و أيضاً با سند ديگر از منصور بن ابى مزاحم\r\n","page_name":" 409 ","page_number":183},
  {"content":"\r\n\r\nانتهى . « پس از دجّال براى اسلام فتنه‌اى عظيمتر از رأى ابو حنيفه نبوده است . »\r\nو سيد نعمت الله محدّث جزائرى - قدس الله تعالى سرَّه - در كتاب « مقامات » خود كه در صدد بيان شمارش منكَرات اهل سنَّت و جماعت برآمده است ، و أفعالشان را كه موجب قباحت و شناعت مىباشد ، پس از شرح جمله‌اى از أقاويل فاسده و أباطيل خارج از ترتيب قاعده بيان كرده است ، مىگويد :\r\n\r\nدو كرامت چشمگير از قبر ابو حنيفه !\r\nو امّا كرامتهائى كه از قبور أئمّهء اربعه شان به ظهور رسيده است از حدّ إحصاء و شمارش فزون است . أعظم آنها كراماتى است كه مردم از قبر أبو حنيفه مشاهده كرده‌اند . و اين قضيّه آن‌چنان است كه وقتى كه سلطان أعظم : شاه عباس اول بغداد را فتح كرد ، امر كرد تا بر روى قبر أبو حنيفه چاه مستراحى را حفر نمودند و وقف شرعى كرد تا دو عدد يابو را بر سر بازار ببندند و نگهدارى كنند تا هر كس كه مىخواهد قضاء حاجت كند آن يابو را سوار شود و بيايد بر روى قبر ابوحنيفه بَرازْ و مدفوعش را بريزد .\r\nشاه عباس روزى از خادم قبر وى پرسيد : به چه سبب تو اين قبر را خدمت مىكنى با وجودى كه اينك أبو حنيفه در دَرَك أسْفَل از جحيم مىباشد ؟ !\r\nخادم گفت : در ميان اين قبر سگ سياهى مىباشد كه جَدَّت مرحوم شاه اسمعيل ؛ هنگام فتح بغداد پيش از تو ، آن را در آنجا دفن نموده است . زيرا شاه اسمعيل استخوانهاى ابوحنيفه را بيرون آورد ، و به جايش سگ سياهى را دفن نمود . بنابراين من خادم آن سگ هستم .\r\nآرى خادم در اين گفتار ، راست مىگفت . چون شاه اسمعيلِ مرحوم چنان كارى را انجام داده بود .\r\nو از جملهء كرامات ابو حنيفه آن است كه : حاكم بغداد علماء بغداد از اهل سنّت\r\n\r\n\r\n","description":"","footnote":"\r\nآورده است كه شنيدم مالك مىگفت : إنَّ أبا حنيفة كاد الدّين و من كاد الدّين فليس له دين . و با سند ديگر از مطرف آورده است كه مىگفت : شنيدم مالك مىگفت : الدّاء العضال الهلاك فى الدّين و أبو حنيفة من الدّاء العضال .\r\n","page_name":" 410 ","page_number":184},
  {"content":"\r\n\r\nو زاهدان و عابدانشان را مجتمع نمود و بديشان گفت : چگونه مرد نابينا و كور تحت قبّهء موسى بن جعفر عليهما السلام شبى را تا به صبح بيتوته مىكند و چشمش باز مىگردد ، و ابو حنيفه با آنكه امام أعظم است از وى أمثال اين كرامت را ما نشنيده‌ايم ؟ !\r\nعلماء و عبّاد عامّه به حاكم گفتند : مثل اين گونه كرامتها از أبو حنيفه نيز صادر شده است .\r\nحاكم گفت : من دوست دارم تا نمونه‌اى از آن را ببينم تا بصيرتم در امر دينم بيشتر گردد .\r\nعلماء و عُبّاد سُنِّيان مرد فقيرى را نزد خود آوردند و به وى گفتند : ما به تو فلان مقدار درهم و دينار مىدهيم و بگو : من كور هستم ، و وقتى راه مىروى بر عصا تكيه زن دو روزى و يا سه روزى ! پس از آن در شب جمعه پهلوى قبر امام ابوحنيفه بخواب ، و چون صبح گردد بگو : حمد اختصاص به خدائى دارد كه مرا از بركات صاحب اين قبر شفا بخشيد و چشمم را به من بازگردانيد !\r\nمرد فقير گفتارشان را بپذيرفت . و سپس در آن شب جمعه چون كنار قبر او بيتوته كرد ، به حمد الله در حال طلوع صبح ديد چشمانش كور است و هيچ جائى را نمىبيند .\r\nفرياد برداشت : أيُّهَا النَّاسُ ! حكايت من چنين و چنان است . و من مردى هستم داراى كسب و عيال . و خبر وى به حاكم شهر رسيد ، نزد او فرستاد ، او داستان خود و حيلهء علماء و عبّاد را براى حاكم شرح داد . حاكم ايشان را مجبور ساخت تا معيشت و ما يحتاج وى را در مدت زندگانيش بپردازند .\r\nبارى چون كلام در كرامات ابوحنيفه است ، سزاوار است قبل از پايان كلام صاحب « روضات » ( استطراداً ) ما نيز كرامتى از ابو حنيفه بيان كنيم . اين داستان مسلّم است و ظاهراً نيز بنابر نقل صديق ارجمندمان آقاى حاج أبو على موسى مُحْيى - سلّمه الله - كه از ساكنان كاظمين عليهما السلام بودند و چند سالى است كه با معاودين شيعهء عراقى به ايران مراجعت داده شده‌اند ، از مسلّمات مىباشد .\r\n\r\nداستان مرد زائر با خادم قبر ابو حنيفه\r\nمىگويند : يك نفر مُعَيْدى ( عَرَب بيابانى ) عازم كاظمين بود و اراده داشت تا\r\n\r\n","description":"","footnote":"","page_name":" 411 ","page_number":185},
  {"content":"\r\n\r\nامامين : موسى بن جعفر و محمد الجواد عليهما السلام را زيارت نمايد . هنگامى كه وارد بغداد شد ، از طريق كاظمين سؤال كرد و به وى نشان دادند ، و از آنجائى كه آمدنش از جانب رَصَّافَه « 1 » بود طبعاً راهش از طريق جادّهء ابوحنيفه بود .\r\nو چون قبلًا به زيارت نيامده بود چون به أعْظَمِيَّه رسيد ، چنان پنداشت كه : قبر أبوحنيفه همان كاظمين عليهما السلام مىباشد و آن مزار مزار جوادَين است .\r\nمُعَيدى داخل شد و شروع كرد به زيارت و با خود گفت : امشب من نزد أئمّه مىمانم و شب را تا به صبح به بيتوته و بيدارى بسر مىبرم .\r\nهنگامى كه شب فرا رسيد و وقت بستن درها گرديد ، شخص مسؤول بستن درها مرد كورى بود ، برخاست و شروع كرد به ندا دادن كه : كسى ديگر نيست ؟ ! من مىخواهم درها را ببندم ! برخيزيد و بيرون رويد ! مرد نابينا كه دربان قبر بود چون ندا در مىداد : برويد ! همچنين عصاى خود را به سمت راست و چپ به گردش در مىآورد تا مبادا كسى باقى مانده باشد ، و معيدى كه مىخواست شب را در آنجا بماند از دست او به آرامى مىگريخت تا وى نفهمد .\r\nوقتى كه مرد كور يقين حاصل كرد كه احدى ديگر باقى نمانده است ، در را بست و سرش را بست و رفت كه بخوابد .\r\nعلى حَسَب الظَّاهر اين مرد أعْمى هر شب با خود تمثيله‌اى را اجرا مىنمود ، يعنى به صورت و مثال نمايش و رويت ، صحنه‌اى را اجرا مىنمود . لهذا نيمهء شب از خواب برخاست و به جانب در رفت و دقّ الباب را كوفت ، و خودش گفت : كيست ؟ ! و خودش جواب داد : من ابو بكر هستم .\r\n\r\n\r\n","description":"","footnote":"\r\n( 1 ) فاصلهء ميان بغداد و شهر مقدس كاظمين عليهماالسّلام از يك فرسنگ بيشتر است . و جادّهء معروف و مشهور آن از جانب شرقى بغداد مىباشد كه از مسجد بَراثا مىگذرد و به قبور امامان عليهماالسّلام مىرسد . ولى از ناحيهء رَصَّافه كه در مغرب بغداد مىباشد جادّه‌اى به كاظمين موجود است كه از دجله عبور مىكند و در سر راه قبر ابو حنيفه قرار دارد و با نام بدون مسمّى و غلط ، آنجا را أعْظَميّه مىنامند .\r\n","page_name":" 412 ","page_number":186},
  {"content":"\r\n\r\nأعْمى گفت : بفرمائيد ! و پس از باز كردن در گفت : سيّدنا أبو بكر ، أهلًا و سَهْلًا به صِدِّيق ! أهلًا به همراه و همنشين رسول خدا در غار ! اهلًا به پدر زن پيغمبر ! أهْلًا بالخليفة الاوَّل ! بفرمائيد استراحت كنيد ! و در اين حال در را بست .\r\nو پس از مقدار مختصرى نيز براى مرتبهء دوم در را كوفت و خودش گفت : كيست ؟ ! و در پاسخ خودش گفت : من عمر مىباشم !\r\nأعْمى در را گشود و گفت : بفرمائيد . سيّدنا عُمَر ، أهلًا و سَهلًا به فاروق ! أهلًا به پدر زن پيغمبر ! أهلًا بالخليفة الثّانى ! بفرمائيد استراحت كنيد ! الآن سيّدنا ابو بكر در اينجاست .\r\nو أيضاً پس از مقدار مختصرى براى مرتبهء سوم در را زد و خودش گفت : كيست ؟ ! و در جواب گفت : من عثمان هستم !\r\nأعْمى در را باز نمود و گفت : بفرمائيد ! سيّدنا عثمان ، أهلًا و سَهلًا به ذو النُّورين ! أهلًا به صِهْر رسول الله ! أهلًا بالخليفة الثّالث ! بفرمائيد استراحت نمائيد ! اينك سيّدنا ابوبكر و سيّدنا عمر در اينجا هستند !\r\nو پس از فاصله‌اى دراز و مدتى طويل برخاست و در را كوفت و خودش گفت : كيست ؟ ! و در پاسخ با صدائى ضعيف و مرتعش جواب داد : من على هستم ! أعمى گفت : برو ! هيچ كس اينجا نيست !\r\nمُعَيدى فهميد كه : آمدنش بدينجا اشتباه بوده است . فوراً برخاست و با عصاى سنگينى كه بر آن تكيه مىداد و خود را از حملهء سگها حفظ مىكرد ، بر آن مرد كور مىنواخت تا جائى كه دستش مىرسيد . به قدرى وى را با عصا كتك زد تا به سرحدّ مرگ رسانيد . و هى به دو مىگفت : واى بر تو ! آن سگهاى سه گانه را راه دادى كه داخل شوند و فقط مرا راه ندادى و نگذاشتى كه داخل گردم !\r\nمعيدى چون ديد كه : مرد أعْمى بيهوش شده و خون از بدنش جارى است ، او را رها كرد و بيرون آمد كه ديد از دور مناره‌هاى جَوَادَيْن عليهما السّلام روشن است . وى از جسر عبور كرد و رفت براى زيارت .\r\n\r\n","description":"","footnote":"","page_name":" 413 ","page_number":187},
  {"content":"\r\n\r\nروز بعد با خود گفت : بروم ببينم وضع حال خادم قبر ابو حنيفه چطور است ؟ ! از خبرش تفقّد و جستجوئى به عمل آورم ؟ ! ديد تمام بدن مرد أعْمى را با ضماد بسته‌اند و استخوانهايش را جبيره زده‌اند و مردم هم فوج فوج مىآيند تا با زبان او معجزهء امام على عليه السّلام را بشنوند .\r\nمرد أعمى براى مردم قسمهاى أكيد ياد مىكرد و مىگفت : وَ اللهِ العظيمِ سيّدنا عَلِىّ كَرَّم الله وَجْهه خودش نزد من آمد ، و خودش بود كه مرا اين طور كتك زد .\r\nمن سزاوار اين چوبها بودم ، من آدم خوبى نيستم . ( و اين جملات را تكرار مىكرد ) اى مردم بدانيد : آن قدر من به او متوسّل شدم و التماس نمودم تا آنكه دست از من برداشت !\r\nدر اينجا شرح واقعهء مسلّمهء مشهورهء منقوله از صديق ارجمندمان پايان يافت . باز گرديم به اصل مطلب : صاحب « روضات » مىگويد : داستان و قضاياى أبوحنيفه را محدّث تسترى رحمه‌الله در سائر مصنّفاتش ذكر كرده است و با عبارات مختلفى بيان نموده است : وى در كتاب « مقامات » خود در مقام بيان حسن تَوْرِيَه در تقيّه و وجوه تخلّص از مكائد اهل سنّت گويد : و چقدر به طور نيكوئى رفيق من از شرِّ ايشان تخلّص يافت :\r\n\r\nاختلاف مسأله بين خدا و ابو حنيفه\r\nداستان از اين قرار است كه : او مشغول وضو گرفتن بود هنگامى كه مسح پايش را كشيد ، نظر كرد و ديد يكى از طاغيانشان بر بالاى سر او ايستاده است . فوراً پاهايش را نيز شست . آن مرد جبّار گفت : چطور اوَّل پاهايت را مسح كشيدى و سپس شستى ؟ !\r\nرفيق من به او گفت : آرى اى مولانا ! در اين مسأله ميان خداوند سبحانه و ميان أبو حنيفه خلاف است : خداى تعالى مىگويد :  وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  ، « 1 » و أبو حنيفه مىگويد : يَجِبُ غَسْلُ الرِّجْلَيْن . بنابراين من از خوف خدا پاهايم\r\n\r\n\r\n","description":"","footnote":"\r\n( 1 ) آيه 6 ، از سورهء 5 : مائده : « و مسح كنيد مقدارى از سرهايتان و پاهايتان را تا برآمدگى روى پاها . »\r\n","page_name":" 414 ","page_number":188},
  {"content":"\r\n\r\nرا مسح نمودم ، و از خوف سلطان پاهايم را شستم ! آن مرد حاكم خنديد و وى را رها كرد .\r\nو من مىگويم : ضحك و خندهء اين مرد مناقضهء حكم خدا و حكم امامش عجيب نيست بلكه هر كس در متابعت هواى نفس ابو حنيفه ، و تخمين در احكام و فتوايش ، و اختراعش احكام خدا را از نزد خودش ، و بر حسب مقتضاى مصلحت وقتش تأمُّل كند ، در تمام مدت عمر خود خواهد خنديد اگرچه او زن بچه مرده‌اى بوده باشد ، و خواهد گريست بر اين محنت كبرى و بليّهء عظمائى كه خطرش به مسلمين رسيد .\r\nو از جمله مطاعن او بر جمهور عامّه ، در ذيل مسألهء جَبر و تفويض در « مقامات » خود آورده است كه : از جمله چيزهائى كه مناسب با مقام ماست كه ذكر گردد آن است كه : روزى از من سؤال كردند : شيطان داراى چه مذهبى است ؟ ! زيرا وى از امامان عامّه أعلم است ، و چگونه مىشود داراى مذهبى نبوده باشد ؟ !\r\nمن در جواب گفتم : بنابر آنچه من از تفسير قرآن به دست آورده‌ام وى در اصول مذهب أشْعَرى است ، و در فروع آن حَنَفى .\r\nامّا از جهت اوّل به جهت گفتارش  : فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ  ، « 1 » كه در اينجا نسبت غوايت و ضلالت را آورده و به پروردگارش حَمل نموده است همانطور كه أشاعره معتقدند .\r\nو أمَّا از جهت دوم به جهت عمل او به قياس هنگامى كه از سجده إبا كرد و گفت :  خَلَقْتَنِي مِنْ نارٍ وَ خَلَقْتَهُ مِنْ طِينٍ  ، « 2 » زيرا وى ميان دو عنصر خاك و آتش مقايسه انداخت و پنداشت : آتش اشرف مىباشد . و در اين صورت چگونه او سجده به\r\n\r\n\r\n","description":"","footnote":"\r\n( 1 ) آيه 16 ، از سورهء 7 : أعراف : « شيطان گفت : به سبب آنكه تو مرا اغواء نمودى من در كمينگاه آنان در صراط مستقيمت مىنشينم ! »\r\n( 2 ) آيه 76 ، از سورهء 38 : ص : « من از او بهترم به علت آنكه تو مرا از آتش آفريدى و او را از خاك ! »\r\n","page_name":" 415 ","page_number":189},
  {"content":"\r\n\r\nكسى كند كه در فضيلت از وى پائين‌تر است ؟ !\r\nو از همين جاست كه امام عليه السّلام فرمود : لَا تَقِيسُوا ، فَإنَّ أوَّلَ مَنْ قَاسَ إبْلِيسُ !\r\n« قياس منمائيد ! زيرا اوَّلين كسى كه قياس كرد إبليس بود ! »\r\nو ليكن در اينجا شيطان بر ابو حنيفه و عامّه فضيلتى دارد به علّت آنكه وى با قياس أولويّت برهان خود را بنا نهاد ، و جمهور عامّه با قياس مساوات و مشابه آن احكام خود را پايه گذارى مىكنند .\r\n\r\nمدت حمل از نظر عامه و مدت حمل شافعى\r\nو از جمله آن است كه : در كتاب « أنْوار » خود در مقدار مدّت حمل زن ذكر كرده و گفته است : مخالفين ما در مذهب معتقدند به اينكه مدّت حمل گاهى تا چهار سال هم طول مىكشد ، و اين به جهت آن بوده است كه پدر محمد بن ادريس شافعى مسافرت نمود و مدّت طويلى از مادر شافعى دور بود . مادر شافعى وى را پس از پنج سال از سفر پدرش زاييد . چون مطلب را شافعى دريافت و حكايت را فهميد ، براى پوشش جريمه‌اى كه مادرش در هنگام غيبت پدرش بجاى آورده است مدت حمل زنان را پنج سال ، فتوى داد .\r\nجمهور عامّه و مخالفين ما در مذهب اين قضيّه را نقل كرده‌اند . و از آنجا كه از امور غريبه و كرامات عجيبه به شمار مىآيد ، براى آن علّتى را بيان كرده‌اند . و حاصلش آن است كه : محمد بن ادريس شافعى در شكم مادرش اين مدت كثيره و طولانى را باقى ماند ، چون أبو حنيفه زنده بود ، و مردم به أنوار ساطعهء قياسات او مستفيد و مستضىء مىگشتند . امام شافعى حيا كرد از اينكه تا امام مُعَظَّم ابو حنيفه زنده است از شكم مادر پا به دنيا نهد .\r\nامَّا وقتى كه أبو حنيفه بمرد و خداوند شافعى را از موت او مطّلع گردانيد ، از شكم مادر خارج شد .\r\nبنگر به سِرِّ اين قبائح ، و به امام شافعى چگونه او تنها در ميان جميع مخلوقات خداى سبحانه و تعالى بايد بدين فضيلت متفرّد و تك باشد ؟ ! و به جان خودت سوگند : اگر ايشان مىگفتند : شافعى بچهء همسايهء پدرش مىباشد ، از اين‌گونه\r\n\r\n","description":"","footnote":"","page_name":" 416 ","page_number":190},
  {"content":"\r\n\r\nتكلّفات آسوده مىگرديدند ، همانطور كه در نسب شريف خليفهء ثانى ذكر كرده اند .\r\n- تمام شد كلام صاحب « أنوار » .\r\nصاحب « مُنْتَهَى المَقال » بعد از نقل كلام « رجال » شيخنا الطوسى كه سابقاً گذشت در حقّ أبو حنيفه گفته است : و من مىگويم : اين يكى از أئمّهء قوم عامّه و سنّت است ، بلكه امام أعظمشان و شيخ أقدمشان مىباشد .\r\nابو حامد محمد بن محمد غزالى شافعى در كتابش به نام « المَنْخُول فى علم الاصول » با عين اين عبارت از وى ياد كرده است :\r\n« فَأمَّا أبُوحَنِيفَةَ فَقَدْ قَلَّبَ الشَّرِيعَةَ ظَهْراً لِبَطْنٍ ، وَ شَوَّشَ مَسْلَكَهَا ، وَ غَيَّرَ نِظَامَهَا ، وَ أرْدَفَ جَميعَ قَوَاعِدِ الشَّرْعِ بِأصْلٍ هَدَمَ بِهِ شَرْعَ مُحَمَّدٍ الْمُصْطَفَى صلّى الله عليه و آله و سلّم . وَ مَنْ فَعَلَ شَيْئاً مِنْ هَذَا مُسْتَحّلا كَفَرَ ، وَ مَنْ فَعَلَهُ غَيْرَ مُسْتَحِلٍّ فَسَقَ . - ثُمَّ أطَالَ الْكَلَامَ فِى طَعْنِهِ وَ تَفْسِيقِه .\r\n« و اما ابو حنيفه به تحقيق شريعت را واژگون كرده است ، و راه و مسلك آن را مشوّش نموده ، و نظامش را تغيير داده ، و جميع قواعد شرع را به اصلى برگردانده است كه بدان شريعت محمد مصطفى صلّى الله عليه و آله و سلّم منهدم گرديده است . و كسى كه اين كار را مرتكب گردد ، و آن را حلال بداند كافر شده است ، و كسى كه مرتكب گردد و حلال نداند فاسق گرديده است . - سپس در طعن و تفسيق ابو حنيفه إطالهء سخن داده است . »\r\nو اما ابن جَوْزى حَنْبَلى در كتاب تاريخ خود مسمّى به « المُنْتَظَم » از اين سخنان ، مطالب فضيع‌تر و شنيع‌ترى را آورده است . وى در جملهء گفتارش مىگويد : از همهء اينها كه بگذريم تمام ملّتهاى اسلام در طعن وى با يكديگر اتّفاق دارند ، و پس از اين اتّفاق به سه گروه منقسم مىگردند :\r\nقومى وى را طعن مىكنند در آنچه كه راجع به عقائد و كلام در اصول مذهب است . و قومى وى را طعن مىكنند در روايتش و قلّت حفظش و ضبطش . و قومى وى را طعن مىكنند به واسطهء عمل به رأيش كه مخالف احاديث صحاح مىباشد .\r\nسپس ابن جوزى بعد از كلام طويلى مىگويد :\r\n\r\n","description":"","footnote":"","page_name":" 417 ","page_number":191},
  {"content":"\r\n\r\n\r\nسخريهء ابو حنيفه به قول رسول خدا\r\nعبد الرّحمن بن فرار خبر داده است به ما از أبو اسحق فَزارى كه گفت : من از أبو حنيفه دربارهء مسأله‌اى پرسيدم ، جواب داد . من گفتم : از پيغمبر صلّى الله عليه و آله و سلّم چنين و چنان روايت شده است .\r\nأبو حنيفه گفت : حُكِّ هَذَا بِذَنَبِ الْخِنْزِيرِ ! « 1 »\r\n« اين مطلبى را كه از پيامبر روايت شده است با دُم خوك بتراش و محو كن ! »\r\nو از عبد الرحمن بن محمد از أبو بكر بن اسْوَد روايت است كه گفت : من به ابو حنيفه گفتم : نافِع از ابن عُمر از پيغمبر صلّى الله عليه و آله و سلّم روايت كرده است كه فرمود : الْبَيِّعَانُ بِالْخِيَارِ مَا لَمْ يَفْتَرِقا . قَالَ : هَذَا رَجَزٌ . « 2 » « دو شخص طرف معامله در خريد و فروش تا هنگامى كه از هم جدا نشده‌اند ، اختيار فسخ معامله را دارند . ابو حنيفه گفت : اين رَجَز خوانى مىباشد ! »\r\nو حديث دگرى را از پيغمبر براى او ذكر كرده است و أبو حنيفه در پاسخ گفته است : هَذَا هَذَيَانٌ . « 3 » « اين هذيان و ياوه‌گوئى است ! »\r\nبه ما خبر داد عبد الرّحمن بن محمد بن عبد الصَّمد از پدرش كه گفت : چون براى ابو حنيفه گفتار پيغمبر نقل شد كه فرموده است : أفْطَرَ الْحَاجِمُ وَ الْمَحْجُومُ ، فَقَالَ : هَذَا سَجْعٌ . « 4 » « حجامت گيرنده و حجامت شده در حكم افطار كننده‌اند ، ابو حنيفه گفت : اين كلام ، شعر است . »\r\nسپس ابن جوزى از اين قبيل مطالب ، قريب نصف كُرَّاس ( دفترچه ) ذكر نموده است .\r\nدر اينجا صاحب « منتهى المقال » مىگويد : خداوند قبيح گرداند اقوامى را كه\r\n\r\n\r\n","description":"","footnote":"\r\n( 1 ) در « تاريخ بغداد » ج 13 ص 401 ، خطيب اين روايت را با ضميمهء گفتارى از ابوحنيفه مشابه اين گفتار نقل مىكند .\r\n( 2 ) « تاريخ بغداد » ج 13 ص 403 ، و أيضاً با سند دگر در ص 405 ذكر كرده است .\r\n( 3 ) « تاريخ بغداد » ج 13 ص 403 ، و أيضاً حديث دوم را با سند ديگر در ص 404 ذكر نموده است .\r\n( 4 ) « تاريخ بغداد » ج 13 ص 403 ، و أيضاً حديث دوم را با سند ديگر در ص 404 ذكر نموده است .\r\n","page_name":" 418 ","page_number":192},
  {"content":"\r\n\r\nاهل بيت را كه خداوند اذن داده است آن بيت بالا برود و در آن نام خدا برده شود ، ترك مىنمايند و بدين مرد و أمثال او اعتقاد پيدا مىكنند انتهى گفتار صاحب مُنْتَهى .\r\nو از جملهء آنچه كه مناسب است در اينجا ذكر شود ، شعرى است كه از خود ابو حنيفه تراوش نموده است و البتّه وى در آنچه كه از نفس غَدَّارش خبر مىدهد صادق است :\r\n اخَرِّبُ دِينِى كُلَّ يَوْمٍ وَ أرْتَجِى * عِمَارَةَ دُنْيَائى وَ دُنْيَاىَ أخْرَبُ 1\r\nفَهَا أنَا ذَا بَيْنَ الْحِمَارَيْنِ رَاجِلٌ * فَلَا الدِّينُ مَعْمُورٌ وَ لَا الْعَيْشُ أطْيَبُ ( 2 ) « 1 » \r\n1 - « من هر روزه دين خودم را خراب مىكنم و اميد دارم كه دنياى من آباد گردد ، در حالى كه دنياى من خراب‌تر است .\r\n2 - بنابراين من با آنكه ميان دو خر قرار دارم پياده راه مىروم ، زيرا ، نه دين خود را آباد كرده‌ام ، و نه عيش و زندگى گوارا و مورد پسندى را به چنگ آورده‌ام ! »\r\nحافظ ابوبكر احمد بن على خطيب بغدادى متوفّى در سنهء 463 هجرى در كتاب مشهور خود : « تاريخ بغداد » در ج 13 به مقدار يكصد و سى و يك صفحه از ص 323 تا ص 454 دربارهء ابوحنيفه شرح مُشْبِعى را بيان نموده است ، و جميع آنچه در مناقب و فضائل و يا در مَساوى و سيّئات و مَثالِب وى نقل نموده‌اند با اسناد مُسلسل و مسند خود ذكر نموده است ، و گفته است :\r\nگفتار خطيب بغدادى دربارهء ابو حنيفه\r\nقال الخطيب : ما تا به حال در ترجمهء احوال ابو حنيفه از أيُّوب سَخْتِيانى ، و سفيان ثَوْرى ، و سفيان بن عُيَيْنَه ، و أبى بكر بن عيّاش و غيرهم من الائمّة اخبار بسيارى را كه متضمّن تقريظ و مدح و ثناى بر او بود ذكر كرديم . و ليكن آنچه از ناقلين حديث از أئمّه متقدّمين به ضبط رسيده است - آنان كه اين افرادى كه أخيراً ذكر\r\n\r\n\r\n","description":"","footnote":"\r\n( 1 ) « روضات الجنات » ، طبع سنگى رحلى ، ج 4 ص 224 تا ص 228 و از طبع حروفى دار المعرفة ، ج 8 ص 167 تا ص 176 .\r\n","page_name":" 419 ","page_number":193},
  {"content":"\r\n\r\nشدند أيضاً از ايشانند - دربارهء ابوحنيفه خلاف آن را گفته‌اند ، و گفتارشان مشحون از امور كثيرهء شَنيعه‌اى است كه از وى ثبت كرده‌اند . بعضى از آنها راجع به اصول ديانات است ، و بعضى راجع به فروع .\r\nو ما إنشاء الله تعالى آنها را ذكر مىكنيم ، و از كسانى كه بر آن واقف گردند و خوشايندشان نباشد اعتذار مىجوئيم به اينكه ابوحنيفه در نزد ما با جلالت قدرش ، اسْوهء غير خود علمائى است كه ما ذكرشان را در اين كتاب آورده‌ايم ، و اخبارشان را نقل نموده‌ايم و اقوال مردم را دربارهء ايشان با وجود تباين آن اقوال ذكر نموده‌ايم ، وَ اللهُ المُوَفِّق للصَّوَاب .\r\nآنگاه خطيب 66 مورد از ص 370 تا ص 395 دربارهء انحراف عقيدتى و انحراف فتوائى وى ، و 137 مورد از ص 399 تا ص 448 در افعال و اقوال شنيعهء او ذكر نموده است .\r\nو ما در اينجا از مجموع 203 ( دويست و سه ) موردى كه وى بر شمرده است فقط به ذكر « چهل » « 1 » مورد كه با مطالب سابقه تكرارى نباشد ، و از جهت اهميّت درجهء بالاترى را حائز مىباشد ذكر مىكنيم ، بِحَول الله و قوّته و لا حَوْل وَ لَا قُوَّة إلّا بالله العلىّ العظيم .\r\nخطيب اوَّلًا با سند متّصل خود روايت مىكند از يزيد بن هارون كه چون ابو حنيفه را نزد وى نام بردند گفت : ابو حنيفه مردى است از مردم ، خطاى وى مانند خطاى مردم است ، و صوابش مانند صواب مردم .\r\nو با سند ديگر از محمد بن سلم خَتْلى كه گفت : براى ما ابو العبّاس احمد بن على بن مسلم آبار ، در شهر جمادى الآخرة از سنهء 288 املاء نمود و گفت : طوائفى كه بر أبو حنيفه ردّ كرده‌اند عبارتند از : أيُّوب سَخْتِيانى ، و جرير بن حازِم ، و هَمَّام بن يَحيى ، و حَمّاد بن سَلِمَة ، و حَمَّاد بن زيد ، و أبوعوانة ، و عَبد الوارث ، و سَوَّار عنبرى\r\n\r\n\r\n","description":"","footnote":"\r\n( 1 ) تعداد موارد ذكر شده به چهل و يك مورد بالغ گرديده است .\r\n","page_name":" 420 ","page_number":194},
  {"content":"\r\n\r\nقاضى ، و يزيد بن زريع ، و على بن عاصِم ، و مالِك بن أنس ، و « جَعْفَرُ بْنُ مُحَمَّد » ، و عُمَر بن قَيْس ، و أبو عبد الرّحمن مُقْرِئ ، و سَعيد بن عبد العزيز ، و أوْزاعى ، و عبد الله بن مُبَارَك ، و أبو اسحق فَزارى ، و يوسف بن أسْبَاط ، و محمد بن جابر ، و سفيان ثَوْرى ، و سفيان بن عُيَيْنَة ، و حَمَّاد بن ابى سليمان ، و ابن أبى ليلى ، و حَفْص بن غياث ، و أبو بكر بن عَيَّاش ، و شريك بن عبد الله ، و وَكيع بن جَرَّاح ، و رَقَبَة بن مُصْقَلَة ، و فَضل بن موسى ، و عيسى بن يونس ، و حَجَّاج بن أرطاة ، و مالك بن مغول ، و القاسم بن حبيب ، و ابن شُبْرُمَة . « 1 »\r\nامَّا مواردى را كه ما از تاريخ خطيب برگزيده‌ايم عبارتند از :\r\nاوَّل : حارث بن عمير مىگويد : شنيدم كه ابوحنيفه مىگفت : اگر دو نفر شاهد نزد قاضى شهادت دهند كه : فلان بن فلان زنش را طلاق داده است . و آن دو شاهد هر دو بدانند كه شهادتشان شهادت زور و باطل بوده است و قاضى ميان زن و شوهر جدائى افكند ، پس از آن ، يكى از آن دو شاهد زن را ملاقات كند ، آيا جائز است وى را به ازدواج خود درآورد ؟ ! ابو حنيفه در پاسخ سؤال خود گفت : آرى !\r\nابوحنيفه گفت : اگر قاضى بعداً بفهمد آن دو شاهد ، شاهد باطل بوده‌اند ، آيا جايز است ميان آن شاهد و زنى كه گرفته است جدائى بيفكند ؟ ! ابوحنيفه گفت : نمىتواند . « 2 »\r\nدوم : با سند خود از اسمعيل بن عيسى بن على كه گفت : شريك به من گفت : ابوحنيفه با كفر آوردن به دو آيه از كتاب الله تعالى كافر است :\r\nخداوند مىفرمايد : «  وَ يُقِيمُوا الصَّلاةَ وَ يُؤْتُوا الزَّكاةَ وَ ذلِكَ دِينُ الْقَيِّمَةِ  » ؛ « 3 »\r\nو مىفرمايد :  « لِيَزْدادُوا إِيماناً مَعَ إِيمانِهِمْ  » ؛ « 4 »\r\n\r\n\r\n","description":"","footnote":"\r\n( 1 ) « تاريخ بغداد » ج 13 ص 370 و ص 371 .\r\n( 2 ) همين مصدر ص 373 .\r\n( 3 ) آيه 5 از سورهء 98 : بيّنه : « و اقامهء نماز مىكنند و ايتاء زكات مىنمايند و اين است دين استوار و پابرجا . »\r\n( 4 ) آيه 4 ، از سورهء 48 : فتح : « براى آنكه بر مقدار ايمانى كه آورده‌اند بيفزايند . »\r\n","page_name":" 421 ","page_number":195},
  {"content":"\r\n\r\nبا وجودى كه ابوحنيفه معتقد است كه ايمان كم و زيادى نمىپذيرد ، و معتقد است كه نماز از دين خدا نمىباشد . « 1 »\r\nسوم : با سند خود از عبد الرَّحمن بن حَكَم بن شتر بن سلمان از پدرش - يا غير پدرش و گمان بيشتر من آن است كه از غير پدرش مىباشد - كه گفت : من حضور حَمّاد بن أبى سليمان بودم كه ناگهان ابو حنيفه روى آورد . چون حَمّاد او را ديد گفت : لَا مَرْحَباً وَ لَا أهْلًا ، اگر سلام كند جواب سلامش را ندهيد ! و اگر نشست براى او جا باز نكنيد !\r\nدر اين حال ابوحنيفه رسيد و نشست . حَمّاد در مطلبى سخن آغاز كرد ، ابوحنيفه آن را ردّ كرد . حَمّاد مشتى از ريگ برگرفت و بر وى پاشيد . « 2 »\r\nچهارم : با سند خود از شريك بن عبد الله قاضى كوفه روايت مىكند كه ابوحنيفه را از زندقه دو بار توبه داده‌اند . « 3 » و از شريك سؤال شد : از چه چيز وى را توبه داده اند ؟ ! شريك گفت : از كفر . « 4 » و سفيان ثَوْرى مىگفت : ابوحنيفه را دو بار از كفر توبه داده‌اند . « 5 » و يعقوب گفته است : چندين بار . « 6 » و سفيان ثورى گفته است چندين بار . « 7 » و سفيان بن عُيَيْنه گفته است : سه بار . « 8 » و محمد بن عبد الله شافعى گفته است : از جعفر بن شاكر شنيدم كه ابن سِنْدى از عبد الله بن ادريس روايت مىكرد كه او مىگفت : ابو حنيفه را دو بار توبه داده‌اند و وى مىگفت : كَذَّابٌ مَنْ زَعَمَ أنَّ الإيْمَانَ لَا يَزِيدُ وَ لَا يَنْقُصُ . « 9 »\r\n« بسيار دروغگوست آن كس كه گمان كند ايمان زيادتى و نقصان نمىپذيرد . »\r\nپنجم : با سند خود آورده است از ابو بكر بن أبى داود سَجِسْتانى كه وى روزى به اصحاب خود مىگفت : نظريّهء شما دربارهء مسأله‌اى كه در آن مالك و اصحابش ، و شافعى و اصحابش ، و أوزاعى و اصحابش ، و حسن بن صالح و اصحابش ، و سفيان\r\n\r\n\r\n","description":"","footnote":"\r\n( 1 ) « تاريخ بغداد » ج 13 ص 376 .\r\n( 2 ) همين مصدر ص 388 .\r\n( 3 و 4 و 5 و 6 و 7 و 8 و 9 ) « تاريخ بغداد » ج 13 ص 391 تا ص 393 .\r\n","page_name":" 422 ","page_number":196},
  {"content":"\r\n\r\nثَوْرى و اصحابش ، و أحمد بن حَنْبل و اصحابش در آن اتّفاق كرده باشند ، چيست ؟ !\r\nگفتند : اى ابوبكر در جهان مسأله‌اى از اين صحيحتر يافت نمىشود !\r\nأبو بكر سجستانى گفت : تمام اين افراد ، اتّفاق نموده‌اند بر ضلالت ابو حنيفه « 1 »\r\nششم : با سند خود از أبو مُطيع روايت كرده است كه : ابو حنيفه مىگفت : بهشت و جهنّم چون مخلوق مىباشند لهذا فانى مىگردند . ابومطيع مىگويد : سوگند به خدا دروغ گفته است . سرّاج مىگويد : سوگند به خدا دروغ گفته است . نجّاد مىگويد : سوگند به خدا دروغ گفته است ، زيرا خداى تعالى مىگويد :  « أُكُلُها دائِمٌ  » « 2 » ابن فضل مىگويد : سوگند به خدا دروغ گفته است . « 3 »\r\nهفتم : با سند خود از أبو اسحق فزارى روايت مىكند كه گفت : من نزد ابوحنيفه مىرفتم و از مسألهء جنگ مىپرسيدم . از مسأله‌اى سؤال نمودم و او جوابى گفت . من گفتم : از رسول اكرم صلّى الله عليه ( و آله ) و سلّم چنين و چنان روايت گرديده است .\r\nابو حنيفه گفت : دَعْنَا مِنْ هَذَا . « 4 » « واگذار ما را از اين روايت رسول الله ! »\r\nو با سند خود از على بن عاصم روايت مىكند كه : أبو حنيفه حديثى را از پيغمبر صلّى الله عليه ( و آله ) و سلّم روايت كرد و گفت : لَا آخُذُ بِهِ . « من به آن عمل نمىكنم . »\r\nمن به او گفتم : از پيغمبر صلّى الله عليه ( و آله ) و سلّم است . گفت : لَا آخُذُ بِهِ ! « 5 »\r\nهشتم : با سند خود از يحيى بن آدم روايت كرده است كه به أبو حنيفه گفته شد : رسول اكرم صلّى الله عليه ( و آله ) و سلّم فرموده‌اند : الْوُضُوءُ نِصْفُ الإيْمَانِ . « وضو گرفتن نصف ايمان است . »\r\nابو حنيفه گفت : بنابراين واجب است دو بار وضو بگيرد تا ايمانش كامل گردد .\r\nراوى روايت از يحيى كه اسحق مىباشد گفت : يحيى بن آدم گفت : معنى نصف\r\n\r\n\r\n","description":"","footnote":"\r\n( 1 ) « تاريخ بغداد » ، ج 13 ص 394 و ص 395 .\r\n( 2 ) آيه 35 ، از سورهء 13 : رعد : « خوراك بهشت دوام دارد . »\r\n( 3 ) « تاريخ بغداد » ، ج 13 ص 399 و ص 400 .\r\n( 4 و 5 ) همين مصدر ص 401 ص 402 .\r\n","page_name":" 423 ","page_number":197},
  {"content":"\r\n\r\nبودن وضو از ايمان ، نصف بودن آن از نماز است . به جهت آنكه خداوند نماز را ايمان ناميده و فرموده است :  « وَ ما كانَ اللَّهُ لِيُضِيعَ إِيمانَكُمْ  » « 1 » يعنى صَلَوتَكُمْ ( نمازتان را ) .\r\nو پيغمبر فرموده است : لَا تُقْبَلُ صَلَوةٌ إلَّا بِطَهُور . « نماز قبول نمىشود مگر با طهور . » على هذا طهور كه همان وضو مىباشد نصف ايمان خواهد گرديد ، زيرا كه نماز تمام نمىشود مگر با وضو .\r\nعبد الله گفت : اسحق گفت : يحيى بن آدم گويد كه چون گفتار آن كس را كه گفت : لَا أدْرِى نِصْفُ الْعِلْمِ « نمىدانم ، نصف علم است » به ابوحنيفه گفتند ، او گفت : بنابراين واجب است دو بار بگويد : نمىدانم ، تا علمش كامل گردد .\r\nو يحيى گفت : تفسير لَا أدْرِى نِصْفُ الْعِلْمِ آن مىباشد كه تمام علم عبارت است از أدْرِى وَ لَا أدْرِى « مىدانم و نمىدانم » . بناءً على هذا يكى از اين دو تا نصف علم خواهد بود . « 2 »\r\nنهم : با سند خود از وَكيع روايت نموده است كه گفت : ابن مبارك از ابو حنيفه دربارهء بالا بردن دستها در وقت تكبير براى ركوع پرسيد .\r\nابوحنيفه گفت : مگر نمازگزار در اين حال مىخواهد پرواز كند كه دست خود را بالا ببرد ؟ !\r\nوكيع مىگويد : ابن مبارك مرد عاقلى بود ، به ابو حنيفه گفت : اگر نمازگزار در بار اوَّل كه تكبيرة الإحرام گفت پرواز كرده بود ، اين بار دوم هم كه براى ركوع مىباشد پرواز مىكند : « إنْ كَانَ طَارَ فِى الاولَى فَإنَّهُ يَطِيرُ فِى الثَّانِيَةِ » . أبو حنيفه ساكت شد و چيزى نگفت . « 3 »\r\nدهم : با سند خود از مؤمّل نقل مىكند كه مىگفت : شنيدم حَمّاد بن سَلِمَه - در\r\n\r\n\r\n","description":"","footnote":"\r\n( 1 ) آيه 143 از سورهء : بقره : « اين طور نيست كه خداوند ايمان شما را ضايع گرداند . »\r\n( 2 ) اين روايت از روايات صحيحه عند جميع عامّه است ، فلهذا در تعليقه از ذكر وجه ضعف خوددارى كرده است . و در « تاريخ بغداد » ج 13 ص 404 آمده است .\r\n( 3 ) « تاريخ بغداد » ، ج 13 ص 406 .\r\n","page_name":" 424 ","page_number":198},
  {"content":"\r\n\r\nهنگامى كه ذكر ابوحنيفه به ميان آمده بود - مىگفت : ابوحنيفه به آثار و سُنن روى آورد و آنها را طبق رأى خودش بازگردانيد . « 1 »\r\nيازدهم : با سند خود از بِشْر بن سَرى روايت كرده است كه گفت : من نزد أبوعُوَانه رفتم و به وى گفتم : به من چنين رسيده است كه در نزد تو كتابى از ابوحنيفه موجود است ! آن را براى من بيرون بياور !\r\nبه من گفت : اى نور ديده پسرم ! مرا بدان كتاب متذكّر نمودى ! برخاست و رفت به سوى صندوقى كه داشت و كتابى را از آن بيرون آورد . و آن را تكّه تكّه نمود و پرت كرد . من به أبوعوانه گفتم : چرا اين كار را كردى ؟ !\r\nگفت : من نزد ابو حنيفه نشسته بودم كه ناگهان پيكى از جانب سلطان به عجله آمد به طورى كه گويا آهن سرخ بود و مىخواستند قِلادهء امر را بر عهدهء او نهند . « 2 »\r\n\r\n\r\n","description":"","footnote":"\r\n( 1 ) « تاريخ بغداد » ، ج 13 ص 408 .\r\n( 2 ) در عبارت مطبعه‌اى « تاريخ بغداد » وَدْياً با ضبط سكون دال ثبت نموده است و اين مسلَّماً غلط مىباشد به جهت آنكه در لغت ودْى فقط به معنى آبى كه از مرد بعد از بول كردن خارج مىشود آمده است و امّا وَدِىّ بر وزن فعيل به معنى فسيل خرما يعنى نهال آن كه براى كشت از جائى به جائى مىبرند مىباشد . در « تاج العروس » ج 10 ص 387 و « لسان العرب » ج 15 ص 386 و « صحاح اللغة » ج 2 ص 561 به ترتيب وارد است : الْوَدِىُّ ( كَغَنىّ صِغَارُ الفَسِيلِ ، الواحدةُ كَغَنيَّة ) . وَ الْوَدِىُّ على فَعِيلٍ : فَسِيلُ النّخل و صغارهُ ، وَاحِدتها وَدِيَّة . و در « نهاية » ابن اثير ج 5 ص 170 همين معنى را كرده است و گفته است : و منه حديث أبى هريرة « لم يَشْغَلنى عن النّبىّ صلّى الله عليه ( و آله ) و سلم غَرْسُ الوَدِىِّ . و قد تكرّر فى الحديث . و در « سنن » ابو داود با تصحيح محمد محيى الدين عبد الحميد ج 4 ص 136 و ص 137 از عبد الله بن مَسْلَمَه از مالك بن انس از يحيى ابن سعيد از محمد بن يحيى بن حبان روايت كرده است كه : غلامى از باغ مردى يك عدد « وَدِىّ » ( نهال درخت خرما ) را دزديد و در باغ سَيِّد خودش كاشت . صاحب نهال بيرون آمد و در پى پيدا كردن نهالش بود و پيدا كرد . و از آن غلام نزد مروان بن حكم كه حاكم مدينه بود شكايت برد . مروان غلام را حبس كرد و اراده داشت تا دستش را ببرد . سيّد آن غلام نزد رافع بن خديج آمد و از مسأله پرسش نمود . رافع به وى گفت : از پيامبر شنيده است كه مىفرمود : لَا قَطْعَ فِى ثَمَرٍ و لَا كَثَرٍ . آن مرد گفت : مروان غلام مرا گرفته است و مىخواهد دستش را قطع كند و من از تو تقاضا دارم تا\r\n","page_name":" 425 ","page_number":199},
  {"content":"\r\n\r\nآن فرستاده گفت : امير مىگويد : رَجُلٌ سَرَقَ وَدِيّاً فَمَا تَرَى ؟ « مردى نهال خرما دزديده است ، نظر تو دربارهء او چيست ؟ ! »\r\nابو حنيفه بدون درنگ و شكّ و ترديد در كلام گفت : اگر قيمتش ده درهم است دست او را قطع كنيد ! آن مرد رسول بازگشت . من به ابو حنيفه گفتم : أ لَا تَتَّقِى اللهَ « آيا تقواى خدا را پيشه نمىسازى ! »\r\nحديث كرد براى من يحيى بن سعيد از محمد بن يحيى بن حبان از رافِع بن خَديج كه رسول خدا صلى الله عليه ( و آله ) و سلّم گفت : لَا قَطْعَ فِى ثَمَرٍ وَ لَا كَثَرٍ .\r\n« در دزديدن ميوه و در دزديدن جُمَّار خرما - يا طَلْعِ خرما - نبايد دست دزد را بريد . » فوراً برخيز و مرد را درياب كه دستش بريده مىگردد .\r\nأبو حنيفه بدون ترديد و درنگ گفت : ذَاكَ حُكْمٌ قَدْ مَضَى فَانْتَهَى ! « آن حكمى بود كه صادر شد و نافذ گرديد و به پايان رسيد » و دست مرد را بريدند . أبوعوانه مىگويد : اينچنين مردى در نزد من كتاب ندارد . « 1 »\r\nدوازدهم : با سند خود از أبو عاصم از أبوعُوانه روايت مىكند كه وى گفت : من نزد ابوحنيفه بودم ، مردى از او پرسيد : مردى « وَدِيَّه » اى ( نهال خرمائى ) را دزديده است . ابو حنيفه گفت : بايد دستش قطع گردد . من به او گفتم : يحيى بن سعيد از محمد بن يحيى بن حبان از رافع خَديج روايت مىكند كه : رسول الله صلى الله عليه\r\n\r\n\r\n","description":"","footnote":"\r\nبا من به نزد مروان بيائى و او را از آنچه كه از رسول خدا شنيده‌اى خبر بدهى ! رافع بن خديج با آن مرد آمد به نزد مروان و گفت : شنيده‌ام كه مىفرمود : لَا قَطْعَ فِى ثَمَر و لَا كَثَر . مروان امر كرد تا غلام را آزاد كردند . ابو داود مىگويد : كَثَر به معنى جُمَّار است و جُمَّار و جامور به طورى كه در « اقرب الموارد » آورده است عبارت است از شَحم النّخل ( مادهء سفيدى است در بن تنهء درخت خرما مانند پيه كه آن را مىخورند و آن غير از جَمارًى و جمارَى است كه آن مادهء سپيد نرم و لذيذ است مانند شير منجمد در سر درخت خرما كه آن را نيز مىخورند . ) و در « مجمع البحرين » گويد : در حديث آمده است : لا قَطْعَ فِى ثَمَر و لَا كَثَر با دو فتحه و با سكون ثاء به معنى جَمّار نخل . و بعضى گفتند : به معنى طلع خرما مىباشد .\r\n( 1 ) « تاريخ بغداد » ج 13 ص 408 .\r\n","page_name":" 426 ","page_number":200},
  {"content":"\r\n\r\n( و آله ) و سلّم گفتند : لَا قَطْعَ فِى ثَمَرٍ وَ لَا كَثَرٍ « 1 » .\r\nأبو حنيفه گفت : أيِّشْ تَقُولُ ؟ ! « اين چه مطلبى است كه مىگوئى ؟ ! »\r\nگفتم : نَعَم ! « آرى مطلب از اين قرار است » گفت : به من اين مطلب نرسيده است !\r\nگفتم : الآن اين مردى را كه فتوى به قطع يد او دادى برگردان ! گفت : دَعْهُ ! فَقَدْ جَرَتْ بِهِ الْبِغَالُ الشُّهُبُ . « 2 » « واگذار او را ! چرا كه يابوهاى سپيد خال سياه دار او را براى قطع يد برده‌اند .\r\nابو عاصم گفت : أخَافُ أنْ تَكُونَ جُرْتَ بِلَحْمِهِ وَ دَمِهِ !\r\n« من مىترسم از آنكه تو كه أبو عوانه هستى ( به واسطهء عدم اطلاع و افشاء به حاكم ) در قطع و بريدن گوشت و خون او ، بر آن مرد بى گناه ستم نموده باشى ! » « 3 »\r\nسيزدهم : با سند خود نقل مىكند از على بن صالح بَغَوى كه اين ابيات را كه از احمد بن معدّل مىباشد ، محمد بن زيد واسطى براى من انشاء كرده است :\r\n إنْ كُنْتِ كَاذِبَةَ الَّذِى حَدَّثْتِنِى * فَعَلَيْكِ إثْمُ أبِى حَنِيفَةَ أوْ زُفَرْ 1 \r\n\r\n\r\n","description":"","footnote":"\r\n( 1 ) آية الله شيخ محمد حسن صاحب « الجواهر » در اين كتاب از طبع حروفى وزيرى ، ج 41 ص 498 گويد : آرى در مورد پرنده و سنگ مرمر از طرق ما روايتى مىباشد كه دست دزد را نبايد قطع كرد ليكن آن روايت ضعيف است و بدان عمل نكرده‌اند و آن روايت سكونى [ 1 
  ] است از حضرت صادق عليه السلام كه پيامبر صلّى الله عليه و آله و سلّم فرموده‌اند : « لَا قَطْعَ على من سرق الحِجارة . » يعنى الرُّخَام و أشباه ذلك . و نيز پيامبر فرموده‌اند : [ 2 
  ] « لا قطع فى ثَمَرٍ و لا كَثرٍ . » و الكَثَر شحم النّخل . أقول : قول قوى اعتماد و عمل بر روايت سَكونى است .\r\n- [ 1 و 2 
  ] ( « وسائل الشّيعة » باب 23 از ابواب حدّ سرقت - الحديث . ) -\r\n( 2 ) أشهب و مؤنّث آن شَهْبَاء به چيز سپيدى گويند كه در آن خطوطى سياه داخل است . و اين رنگ در اسب و قاطر مطلوب مىباشد . لهذا ابوحنيفه مىگويد : آن مرد سارق را سوار قاطر أشهب نموده‌اند و به محل قطع يد برده‌اند . گويا در آن زمان افرادى را كه مىخواستند حدّ بر آنان جارى كنند ، تا محل حد سوار قاطر أشهب مىنموده‌اند .\r\n( 3 ) « تاريخ بغداد » ، ج 13 ص 409 .\r\n","page_name":" 427 ","page_number":201},
  {"content":"\r\n\r\n الْمَائِلَيْنَ إلَى الْقِيَاسِ تَعَمُّداً * وَ الرَّاغِبَيْنِ عَنِ التَّمَسُّكِ بِالْخَبَرِ 2 « 1 » \r\n1 - « اى زن اگر آنچه را كه به من گفتى دروغ باشد ، بر عهدهء تو باشد گناه ابو حنيفه يا زُفَر .\r\n2 - آنان كه عمداً عمل به قياس نمودند ، و از تمسّك به خبر صحيح وارد از رسول خدا اعراض نمودند » .\r\nچهاردهم : خطيب مىگويد : خبر داد به ما ابو نُعَيم حافِظ از محمد بن احمد بن حسن صَوَّاف كه حديث كرد براى ما بِشر بن موسى كه حديث كرد براى ما حميدى كه حديث كرد براى ما سفيان از هشام بن عُروه از پدرش كه گفت : لَمْ يَزَلْ أمْرُ بَنِى إسْرَائيلَ مُعْتَدِلًا حَتَّى ظَهَرَ فِيهِمُ الْمُوَلَّدُونَ ، أبْنَاءُ سَبَايَا الامَمِ ، فَقَالُوا فِيهِمْ بِالرَّأىِ فَضَلُّوا وَ أضَلُّوا .\r\n« پيوسته جريان امور بنى اسرائيل بر حُسن و اعتدال سپرى مىشد تا هنگامى كه در ايشان مولَّدين ، پسران اسيران امَّتها به ظهور رسيدند ، و در ميان آنها با رأى خودشان عمل نمودند ، پس هم خودشان گمراه شدند و هم دگران را گمراه نمودند . »\r\nسفيان گفت : و همين طور در اين امَّت امور مردم به حسن و اعتدال مىگذشت تا هنگامى كه ابو حنيفه در كوفه ، و [ عثمان 
  ] بتى در بصره ، و رَبيعة [ بن أبى - عبد الرّحمن 
  ] در مدينه آن را تغيير دادند . و چون ما در ايشان نظر افكنديم ديديم ايشان از پسران اسيران امَّتها مىباشند . « 2 »\r\nپانزدهم : با سند خود از حَمْدَوَيْه روايت مىكند كه گفت : من به محمد بن\r\n\r\n\r\n","description":"","footnote":"\r\n( 1 ) « تاريخ بغداد » ، ج 13 ص 411 و ص 412 .\r\n( 2 ) همين مصدر ص 413 و ص 414 . اين خبر را خطيب بغدادى بدون واسطه خودش از ابو نُعَيم حافظ اصفهانى بيان مىكند زيرا آن دو مرد مورّخ و عالم معاصر بودند . خطيب در سنهء 449 وفات مىكند و أبو نعيم در سنهء 430 . أبو نعيم احمد بن عبد الله اصفهانى از أعاظم روات و مشايخ و موثّقين عامّه مىباشد و كتاب « حلية الأولياءِ » وى مصدر جميع محقّقين براى نقل مطالب موثوق بها و معتمد اهل خبره و درايت است . حافظ ذهبى راجع بدين كتاب گفته است : كتاب « حليه » را در عصر خودِ مصنّف به نيشابور بردند و به چهارصد دينار فروختند .\r\n","page_name":" 428 ","page_number":202},
  {"content":"\r\n\r\nمَسْلَمَه گفتم : به چه علّت رأى نُعمان داخل همهء شهرها شده است به جز مدينه ؟ !\r\nدر پاسخ گفت به علّت آنكه رسول خدا صلى الله عليه ( و آله ) و سلّم فرموده است : لَا يَدْخُلُهَا الدَّجَّالُ وَ لَا الطَّاعُونَ . « در مدينه ، دَجّال و طاعون داخل نمىشوند . » و أبو حنيفه دَجَّالى مىباشد از دَجَّالان . « 1 »\r\nشانزدهم : با سند خود روايت مىكند از ابو صالح اسدى كه گفت : شنيدم از شَريك كه مىگفت : لَانْ يَكُونَ فِى كُلِّ حَىٍّ مِنَ الاحْيَاءِ خَمَّارٌ خَيْرٌ مِنْ أنْ يَكُونَ فِيهِ رَجُلٌ مِنْ أصْحَابِ أبِى حَنِيفَةَ « 2 » .\r\n« در هر قبيله‌اى از قبائل اگر يك نفر شراب فروش باشد ، بهتر از آن است كه در آنجا مردى از اصحاب ابوحنيفه بوده باشد . »\r\nو با سند ديگر خود روايت مىكند از منصور بن أبى مزاحم كه گفت : شنيدم از شريك بن عبد الله كه مىگفت : لَوْ أنَّ فِى كُلِّ رَبْعٍ مِنْ أرْبَاعِ الْكُوفَةِ خَمَّارٌ يَبيعُ الْخَمْرَ كَانَ خَيْراً مِنْ أنْ يَكُونَ فِيهِ مَنْ يَقُولُ بِقَوْلِ أبِى حَنِيفَةَ . « 3 »\r\n« اگر در هر ناحيه‌اى از نواحى كوفه يك نفر شراب فروش باشد كه شراب بفروشد ، بهتر است از آنكه در آن كسى باشد كه طبق گفتار أبو حنيفه سخن گويد . »\r\nهفدهم : با سند خود از اسْود بن عامِر روايت كرده است كه شريك گفت :\r\nإنَّمَا كَانَ أبُو حَنِيفَةَ جَرَباً « 4 » . « فقط وجود أبو حنيفه جَرَبى بود كه در ميان مردم افتاد . »\r\nهجدهم : با سند خود روايت مىكند از ابن ابى سريج كه گفت : شنيدم شافعى مىگفت : شنيدم مالك بن أنس مىگفت در وقتى كه از وى سؤال شد : آيا ابو حنيفه را مىشناسى ؟ !\r\nدر جواب گفت : آرى ! گمان شما چگونه است به مردى كه اگر بگويد : اين ستون از طلاست ، براى آن اقامهء حجّت مىكند تا آنكه آن را طلا مىكند با وجودى كه آن ستون از چوب يا از سنگ مىباشد ؟ !\r\n\r\n\r\n","description":"","footnote":"\r\n( 1 و 2 و 3 و 4 ) « تاريخ بغداد » ، ج 13 ص 415 تا ص 417 .\r\n","page_name":" 429 ","page_number":203},
  {"content":"\r\n\r\nابو محمد مىگويد : مُفاد جواب مالِك آن است كه : ابو حنيفه بر خطاى خودش پافشارى مىكند ، و براى آن اقامهء حجّت و برهان مىنمايد ، و در صورتى كه صواب به او نشان داده شود و مبيّن گردد ، مع‌ذلك به آن بر نمىگردد . « 1 »\r\nصدر اين روايت را خطيب از شافعى از مالِك با سند ديگر در بيان فقه ابو حنيفه ذكر كرده است . « 2 »\r\nنوزدهم : با سند صحيح خود روايت مىكند از ابو بلال أشعرى كه گفت : از ابويوسف قاضى شنيدم مىگفت : من با شريك ، و ابراهيم بن أبى يحيى ، و حَفص بن غِياث ، نزد هارون الرَّشيد بوديم . هارون از مسأله‌اى پرسش كرد .\r\nابراهيم بن أبى يحيى گفت : صالح غلام توأمه از أبوهريره براى ما حديث نمود كه رسول خدا صلى الله عليه ( و آله ) و سلّم ( چنان فرمود ) .\r\nو شريك گفت : حديث كرد براى ما ابو اسحق از عمرو بن مَيْمون كه عُمَر بن خَطَّاب چنين گفت .\r\nو حَفص گفت : حديث كرد براى ما أعمش از ابراهيم از عَلْقمه كه عبد الله چنان گفت .\r\nأبو يوسف مىگويد : هارون به من گفت : تو چه مىگوئى ؟ !\r\nمن گفتم : مىگويم : ابو حنيفه چنين گفت .\r\nأبو يوسف مىگويد : هارون به من گفت : خَاكْ بِسَرْ .\r\nخطيب مىگويد : قُلْتُ : تَفْسِيرُهُ تُرَابٌ عَلَى رَأسِكَ . « 3 »\r\nجالب توجه است كه در اينجا فقط عبارت « خاك بسر » را هارون به زبان فارسى گفته است و خطيب تفسير و معنى آن را به زبان عربى آورده است .\r\nبيستم : با سند خود روايت كرده است از عبد الله بن مبارك كه گفت :\r\n\r\n\r\n","description":"","footnote":"\r\n( 1 ) « تاريخ بغداد » ، ج 13 ص 421 .\r\n( 2 ) همين مصدر ص 337 و ص 338 .\r\n( 3 ) همين مصدر ج 13 ص 422 و ص 423 .\r\n","page_name":" 430 ","page_number":204},
  {"content":"\r\n\r\nمَنْ نَظَرَ فِى كِتَابِ الْحِيَلِ لِأبِى حَنِيفَةَ أحَلَّ مَا حَرَّمَ اللهُ ، وَ حَرَّمَ مَا أحَلَّ اللهُ . « 1 »\r\n« هر كس در كتاب « حِيَل » ابو حنيفه نظر كند براى به كار بستن آن ، حلال شمرده است آنچه را كه خداوند حرام كرده ، و حرام شمرده است آنچه را كه خداوند حلال كرده است . »\r\nو از اينجا دستگير مىشود كه : أبو حنيفه در كتاب « حِيَل » خود كه به عقيدهء خود خواسته است حيله‌هاى شرعى را به كار ببندد ، به قدرى از واقعيّت دور افتاده است كه احكام خداوند به واسطهء آن دگرگون مىگردد .\r\nهمانطور كه خطيب با سند خود روايت مىكند از احمد بن سعيد دارمى كه گفت : شنيدم از نَضْر بن شُمَيِّل كه مىگفت : فِى كِتَابِ الْحِيَلِ كَذَا كَذَا مَسْألَةً كُلُّهَا كُفْرٌ . « 2 » « در كتاب حيل ، فلان مقدار و فلان مقدار مسأله مىباشد كه جميع آنها كفر است » .\r\nو با سند خود از أبو اسحق طالقانى روايت نموده است كه شنيدم از عبدالله بن مبارك كه مىگفت : مَنْ كَانَ عِنْدَهُ كِتَابُ حِيَلِ أبِى حَنِيفَةَ يَسْتَعْمِلُهُ - أوْ يُفْتِى بِهِ - فَقَدْ بَطَلَ حَجُّهُ ، وَ بَانَتْ مِنْهُ امْرَأتُهُ .\r\n« هر كس در نزد وى كتاب حِيَل أبوحنيفه بوده باشد و بدان عمل كند - يا بدان فتوى دهد - تحقيقاً حجّش باطل است ، و زنش از او جدا گرديده است . »\r\nغلام ابن مبارك به او گفت : اى أبوعبدالرحمن ! من چنين نمىدانم كه كتاب حيل را كسى نوشته باشد مگر شيطان !\r\nابن مبارك گفت : آن كس كه كتاب حيل را نوشته است از شيطان شرورتر است . « 3 »\r\nو با سند خود أيضاً روايت مىكند از زكريّا بن سَهْل مروزى كه گفت : شنيدم ابو اسحق طالقانى مىگفت : من از عبد الله بن مبارك شنيدم كه مىگفت :\r\nمَنْ كَانَ كِتَابُ الْحِيَلِ فِى بَيْتِهِ يُفْتِى بِهِ أوْ يَعْمَلُ بِمَا فِيهِ فَهُوَ كَافِرٌ بَانَتِ امْرَأتُهُ وَ بَطَلَ\r\n\r\n\r\n","description":"","footnote":"\r\n( 1 ) « تاريخ بغداد » ج 13 ، ص 426 .\r\n( 2 و 3 ) همين مصدر ص 427 .\r\n","page_name":" 431 ","page_number":205},
  {"content":"\r\n\r\nحَجُّهُ . « هر كس در خانهء وى كتاب حيل بوده باشد و بدان فتوى دهد و يا عمل كند او كافر است ؛ زنش از او جدا و حجّش باطل است . »\r\nطالقانى گفت : به ابن مبارك گفته شد : در اين كتاب آمده است كه :\r\nإذَا أرَادَتِ الْمَرْأةُ أنْ تَخْتَلِعَ مِنْ زَوْجِهَا ارْتَدَّتْ عَنِ الإسْلَامِ حَتَّى تَبِينَ ، ثُمَّ تُرَاجِعَ الإسْلَامَ .\r\n« هر وقت زنى بخواهد از شوهرش جدا گردد از اسلام ارتداد كند ( مرتد گردد ) تا به واسطهء ارتداد حكم به بينونت و جدائى گردد ، سپس به اسلام برگردد . »\r\nعبد الله بن مبارك گفت : كسى كه چنين قرارى بدهد كافر مىباشد ، زنش از او جدا و حجّش باطل مىگردد .\r\nخاقان مؤذّن به عبد الله گفت : مَا وَضَعَهُ إلَّا إبْلِيسُ . « اين حكم را قرار نداده است مگر ابليس . »\r\nعبد الله گفت : الَّذِى وَضعَهُ أبْلَسُ مِنْ إبْلِيسَ . « 1 » « آن كس كه اين كيفيّت را جعل و قرار داده است ، تلبيس و تدليسش از إبليس بيشتر است . »\r\nو لهذا مىبينيم عبد الله بن مبارك از ابوحنيفه برگشته است و در اوَّل امر كه از وى جانبدارى مىنموده است در آخر امر كه بدين آراء و حيل و فتاواى شيطانى او رسيده است از تمام رواياتى كه از وى روايت نموده عدول كرده و به درگاه خداوند استغفار نموده است .\r\nخطيب مىگويد : خبر داد به من زكريّا كه خبر داد به ما حسين بن عبد الله نيشابورى و گفت : من شهادت مىدهم دربارهء عبدالله بن مبارك آن گونه شهادتى كه خداوند از من سؤال كند كه او به من گفت : يَا حُسَيْنُ قَدْ تَرَكْتُ كُلَّ شَىْءٍ رَوَيْتُهُ عَنْ أبِى حَنِيفَةَ ، فَاسْتَغْفِرُ اللهَ وَ أتُوبُ إلَيْهِ . « 2 »\r\n« اى حسين ! از جميع آنچه از ابو حنيفه روايت نموده‌ام دست شسته‌ام ! بنابراين\r\n\r\n\r\n","description":"","footnote":"\r\n( 1 و 2 ) « تاريخ بغداد » ، ج 13 ص 427 و ص 428\r\n","page_name":" 432 ","page_number":206},
  {"content":"\r\n\r\nمن از آنها استغفار مىكنم و به خداوند توبه دارم » !\r\nبيست و يكم : با سند خود روايت مىكند از محمد بن يوسف فريابى كه مىگفت : سفيان ثورى نهى مىكرد از نظر در رأى أبوحنيفه ، و از محمد بن يوسف شنيدم در وقتى كه از وى سؤال شد كه : آيا سفيان ثورى از ابوحنيفه روايت كرده است ؟ ! در جواب گفت : مَعَاذَ اللهِ ! از سفيان ثورى شنيدم كه مىگفت : چه بسا اتّفاق مىافتد كه ابو حنيفه از من چيزى مىپرسد در حالى كه من از سؤال وى كراهت دارم . و من هيچ گاه از ابو حنيفه چيزى را نپرسيده‌ام . « 1 »\r\nبيست و دوم : با سند خود روايت مىكند از محمد بن عُبَيد طَنافسى كه مىگفت : شنيدم از سفيان ثورى هنگامى كه ذكرى از ابو حنيفه به ميان آمد كه گفت : يَتَعَسَّفُ الامُورَ بِغَيْرِ عِلْمٍ وَ لَا سُنَّةٍ . « 2 » « در امور بدون علم و بدون سنّت با كج‌روى راه مىرود .\r\nبيست و سوم : با سند خود روايت مىنمايد از سفيان بن وكيع جرّاح كه مىگفت : از پدرم شنيدم كه مىگفت : چون در مجلس سفيان ذكرى از ابو حنيفه شد گفت : كَانَ يُقَالُ : عَوِّذُوا بِاللهِ مِنْ شَرِّ النَّبَطِىِّ إذَا اسْتَعْرَبَ ! « 3 » « اين طور گفته مىشود : پناه ببريد به خدا از شر مرد نَبَطى زمانى كه در زىّ عرب درآيد ! »\r\nبيست و چهارم : با سند خود روايت مىكند از عبد الله بن عبد الرّحمن كه گفت : چون از قَيْس بن رَبيع راجع به ابوحنيفه پرسش شد گفت : مِنْ أجْهَلِ النَّاسِ بِمَا كَانَ ، وَ أعْلَمِهِ بِمَا لَمْ يَكُن . « 4 » « وى از جاهل‌ترين مردم مىباشد به امور واقع شده و حقيقيّه ، و عالم‌ترين مردم است به امور واقع نشده و أباطيل و امور موهومه ! »\r\nبيست و پنجم : با سند خود روايت مىكند از زكريّا كه گفت : از محمد بن وليد بُسْرى شنيدم كه مىگفت : من بر حفظ و ضبط و ثبت قول ابوحنيفه تأكيد داشتم . تا هنگامى كه من روزى نزد أبو عاصم بودم و بعضى از مسائل ابوحنيفه را به عنوان درس پس دادن بر وى عرضه مىداشتم ، به من گفت : مَا أحْسَنَ حِفْظَكَ ، وَ لَكِنْ مَا\r\n\r\n\r\n","description":"","footnote":"\r\n( 1 و 2 و 3 و 4 ) « تاريخ بغداد » ، ج 13 ص 429 و ص 430 .\r\n","page_name":" 433 ","page_number":207},
  {"content":"\r\n\r\nدَعَاكَ أنْ تَحْفَظَ شَيْئاً تَحْتَاجُ أنْ تَتُوبَ إلَى اللهِ مِنْهُ . « 1 »\r\n« چه نيكو حفظ نموده‌اى ! و ليكن چه چيز تو را برانگيخت تا حفظ كنى چيزى را كه نيازمند گردى تا از آن به سوى خدا توبه نمائى ؟ ! »\r\nبيست و ششم : با سند خود روايت مىكند از يحيى بن آدم كه گفت : حديث كردند براى ما سفيان بن سعيد و شريك بن عبد الله ، و حسن بن صالح و گفتند : أدْرَكْنَا أبَا حَنِيفَةَ وَ مَا يَعْرِفُ بِشَىْءٍ مِنَ الْفِقْهِ ، مَا نَعْرِفُهُ إلَّا بِالْخُصُومَاتِ . « 2 »\r\n« ما أبوحنيفه را ادراك نموديم ، و وى را عارف به چيزى از فقه نيافتيم ، و ما او را فقط عالم به خصومات مىدانيم . »\r\nبيست و هفتم : با سند خود روايت مىنمايد از مُزْنى كه مىگفت : شنيدم كه شافعى مىگفت : ابو حنيفه با مردى مناظره مىكرد و در ميان مناظره با او صدايش را بلند مىكرد . در اين حال مردى بر آنها ايستاد و آن مرد به ابوحنيفه گفت : خطا نمودى !\r\nابو حنيفه گفت : آيا تو مگر مىدانى كه مسأله در چه بحثى است تا خطايش را بشناسى ؟ !\r\nآن مرد گفت : نه !\r\nابو حنيفه گفت : پس چگونه دانسته‌اى كه من خطا نموده‌ام ؟ !\r\nآن مرد گفت : از آنجا دانستم كه هنگامى كه حُجَّت تو بر عليه رفيقت استوار است ، با او به رِفق و آرامى مباحثه مىكنى ، و هنگامى كه حُجَّت او بر عليه تو قوى است فرياد كشيده و عصبانى مىشوى و جنايت مىكنى ! » « 3 »\r\nبيست و هشتم : با سند خود روايت مىنمايد از أبا ربيعه محمد بن عَوْف كه مىگفت : من از حَمّاد بن سَلِمَه شنيدم كه ابوحنيفه را به كنيهء أبُوجيفَه نام مىبرد . « 4 »\r\nبيست و نهم : با سند خود روايت مىكند از حنبل بن اسحق كه گفت : شنيدم\r\n\r\n\r\n","description":"","footnote":"\r\n( 1 و 2 و 3 و 4 ) « تاريخ بغداد » ، ج 13 ص 431 و ص 432 .\r\n","page_name":" 434 ","page_number":208},
  {"content":"\r\n\r\nحميدى چون مىخواست از ابوحنيفه ياد كند به ابو جيفَه ياد مىكرد و اين را در سِتْر و پرده نمىگفت ، بلكه در مسجد الحرام در وقتى كه در حلقهء خود بود و مردم اطرافش گرد آمده بودند مىگفت . « 1 »\r\nسىام : با سند خود روايت مىكند از محمد بن بَشّار عبدى بندار كه مىگفت : كمتر اتّفاق مىافتاد كه عبد الرّحمن بن مهدى ابوحنيفه را ياد كند مگر آنكه مىگفت : كَانَ بَيْنَهُ وَ بَيْنَ الْحَقِّ حِجَابٌ . « 2 » « ميان او و ميان حقّ ، حجاب است . »\r\nسى و يكم : با سند خود روايت مىكند از عُمَر بن قَيْس كه مىگفت : مَنْ أرَادَ الْحَقَّ فَلْيَأتِ الْكُوفَةَ فَلْيَنْظُرْ مَا قَالَ أبُوحَنِيفَةَ وَ أصْحَابُهُ فَلْيُخَالِفْهُمْ . « 3 »\r\n« كسى كه مىخواهد حكم حق و واقع را به دست آورد بايد به كوفه بيايد و نظر كند به آنچه ابو حنيفه و اصحابش مىگويند و مخالفت آنان را بنمايد ! »\r\nو بر همين اساس خطيب با سند خود روايت كرده است از عَمَّار بن زريق كه : خَالِفْ أبَا حَنِيفَةَ فَإنَّكَ تُصِيبُ . « 4 » « با أبو حنيفه خلاف كن تا حقّ را به دست آرى ! »\r\nو بشرى گويد : فَإنَّكَ إذَا خَالَفْتَهُ أصَبْتَ . « 5 » « به سبب آنكه در زمانى كه تو با وى مخالفت كردى حكم حقّ را به دست آورده‌اى ! » « 6 »\r\n\r\n\r\n","description":"","footnote":"\r\n( 1 و 2 و 3 و 4 و 5 ) « تاريخ بغداد » ج 13 ، ص 432 تا ص 434 .\r\n( 6 ) در كتاب « مغيث الخلق » ص 75 و ص 76 پس از آنكه مطالبى مشروح از ابو بكر باقلانى در فوائد اسلام و جهاد و عمل بيان كرده است گويد : اما ابوحنيفه قضيّه را واژگون نموده و دَرِ آنچه را كه فسادش به ترغيب به سوى كفر مىكشاند باز كرده است . ابوحنيفه گفته است : كسى كه مدتى دراز و طولانى عمر كند و عهدهاى بعيده بر وى سپرى گردد و پير از كار افتاده و فرتوت شود و مانند پاره گوشتى بر روى چوب تختهء قصّاب گردد ، و در تمام عمر نمازى نخوانده و روزه‌اى نگرفته و پشتش از بار گناه سنگين شده باشد تا به همين منوال برسد به آخر عمرش و نزديك شود كه مرگ او را در گيرد و آرزو او را هلاك كند در اين حال يك لحظه مرتد گردد و پس از آن به اسلام برگردد خداوند عزّ و جلّ را در روز قيامت با پشتى سبكبار از گناهان ملاقات خواهد نمود . و اين كلام ابوحنيفه كاملًا بر ضدّ مقتضيات و عكس مطلوب و موجبات شريعت مىباشد . بنابراين دقت نظر ابو حنيفه ، امّت را از اصل بر كنار مىزند ، و دقّت نظر شافعى به اصل تمسّك مىدهد .\r\n","page_name":" 435 ","page_number":209},
  {"content":"\r\n\r\nسى و دوم : با سند خود روايت مىكند از يحيى بن أيُّوب از رفيق مُوَثَّق خود كه گفت : من نزد ابو بكر بن عيّاش بودم كه اسمعيل بن حَمّاد بن ابى حنيفه وارد شد و سلام كرد و نشست .\r\nابو بكر گفت : كيست اين مرد ؟ !\r\nگفت : منم اسمعيل اى أبو بكر ! أبو بكر دستش را بر زانوى اسمعيل زد و گفت : كَمْ مِنْ فَرْجٍ حَرَامٍ أبَاحَهُ جَدُّكَ ! « 1 » « چه بسيار فروج زنان محرّمه‌اى را كه جدّ تو حلال كرد ! »\r\nسى و سوم : با سند خود روايت نموده است از أبو مَعْمَر كه گفت : ابو بكر بن عيّاش گفت : يَقُولُونَ : إنَّ أبَا حَنِيفَةَ ضُرِبَ عَلَى الْقَضَاءِ . إنَّما ضُرِبَ عَلَى أنْ يَكُونَ عَرِيفاً عَلَى طَرْزِ حَاكَةِ الْخَزَّازِينَ . « 2 »\r\n« مىگويند : ابو حنيفه را به جهت نپذيرفتن قضاوت تازيانه زده‌اند . اين است و جز اين نيست كه او را به جهت آنكه قَيِّم و سرپرست هيئت بافندگان و تهيه كنندگان پوست خزّ بوده باشد تازيانه زده‌اند . »\r\nسى و چهارم : با سند خود روايت مىكند از محمد بن عبد الوهّاب كه مىگفت : من به على بن عثام گفتم : آيا ابوحنيفه حُجَّت است ؟ !\r\nگفت : لَا لِلدِّينِ وَ لَا لِلدُّنْيَا . « 3 » « نه براى دين ، و نه براى دنيا . » « 4 »\r\n\r\n\r\n","description":"","footnote":"\r\n( 1 و 2 و 3 ) « تاريخ بغداد » ، ج 13 ص 434 و ص 435 .\r\n( 4 ) در كتاب « الدّرّ المختار » كه در فقه ابو حنيفه مىباشد ، مؤلّف آن محمد علاء الدّين حَسْكَفى در شرح كتاب « تنوير الأبصار » شيخ محمد تمرتاشى حنفى در ص 389 گويد : كسى كه پيغمبرى از پيغمبران را سبّ كند كافر مىشود و حدِّ بر او قتل است و توبه‌اش به هيچ وجه قبول نمىگردد . و اگر خدا را سبّ كند توبه‌اش قبول مىشود چون حقّ خداوند است و اول حقّ بنده بود كه با توبه زائل نمىشود و كسى كه در عذابش و كفرش شك كند كافر است . و در ص 390 گويد : ( أوْ ) ( يا كافر به سبّ شيخين يا به سبّ يكى از آن دو ) . در كتاب « بحر » از « جوهره » آن را نسبت به شهيد داده است كه : كسى كه شيخين را سبّ كند و يا در آنها طعنه‌اى وارد سازد كافر\r\n","page_name":" 436 ","page_number":210},
  {"content":"\r\n\r\nسى و پنجم : با سند خود از محمد بن جعفر اسَامى روايت مىكند كه : ابوحنيفه ، شيطان الطّاق را متّهم به قول به رجعت كرده بود ، و شيطان الطّاق هم ابوحنيفه را متّهم به تناسخ . روزى ابوحنيفه به بازار آمد ، و شيطان الطّاق با او رو برو گرديد ، و با او لباسى بود كه مىخواست آن را بفروشد .\r\nأبو حنيفه به او گفت : أ تَبِيعُ هَذَا الثَّوْبَ إلَى رُجُوعِ عَلِىٍّ ؟ !\r\n« آيا اين لباس را به طور نسيه مىفروشى كه پولش را در زمان رجعت على بگيرى ! »\r\nشيطان الطّاق به وى گفت : إنْ أعْطَيْتَنِى كَفِيلًا أنْ لَا تُمْسَخَ قِرْداً بِعْتُكَ ! فَبُهِتَ أبُو حَنِيفَةَ . « اگر تو به من كفيلى بدهى كه در آن روز روح بوزينه‌اى در تو حلول نكرده باشد ، من به تو مىفروشم ! ابوحنيفه از اين پاسخ مات و مبهوت گرديد . »\r\nو زمانى كه حضرت جعفر بن محمد ( عليه السّلام ) رحلت نمودند ابو حنيفه را با او ديدارى دست داد . ابو حنيفه به او گفت : أمَا إمَامُكَ فَقَدْ مَاتَ ! « هان آگاه باش كه امام تو بمرد ! »\r\nشيطان الطَّاق به او گفت : أمّا إمَامُكَ فَمِنَ الْمُنْظَرِينَ إلَى يَوْمِ الْوَقْتِ الْمَعْلُومِ . « 1 »\r\n« امّا امام تو از مهلت داده‌شدگان است تا روز وقت معلوم ! ( روز قيامت . ) »\r\nسى و ششم : با سند خود روايت مىكند از عصام بن يزيد اصفهانى كه مىگفت : شنيدم كه سفيان ثورى مىگفت : أبُو حَنِيفَةَ ضَالٌّ مُضِلٌّ . « 2 » « أبو حنيفه گمراه و گمراه كننده است . »\r\nو با سند خود از رجاء سندى روايت مىكند كه گفت : عبد الله بن ادريس گفت : أمَّا أبُو حَنِيفَةَ فَضَالٌّ مُضِلٌّ ، وَ أمَّا أبُو يُوسُفَ فَفَاسِقٌ مِنَ الْفُسَّاقِ . « 3 »\r\n\r\n\r\n","description":"","footnote":"\r\nمىگردد و توبه‌اش پذيرفته مىشود . و به اين قول گرويده‌اند دَبُّوسى ، و أبو اللّيث و آن است مختار ما در فتوى . انتهى حكايت بحر از جوهره .\r\n( 1 و 2 ) « تاريخ بغداد » ، ج 13 ص 436 و ص 437 .\r\n( 3 ) « تاريخ بغداد » ، ج 13 ص 436 .\r\n","page_name":" 437 ","page_number":211},
  {"content":"\r\n\r\n« اما أبو حنيفه گمراه و گمراه كننده مىباشد ، و اما ابو يوسف پس فاسقى مىباشد از فاسقان . »\r\nسى و هفتم : با سند خود روايت مىكند از يزيد بن هارون كه مىگفت : مَا رَأيْتُ قَوْماً أشْبَهَ بِالنَّصَارَى مِنْ أصْحَابِ أبِى حَنِيفَةَ . « 1 » « من گروهى را شبيه‌تر به مسيحيان از اصحاب ابوحنيفه نديده‌ام . » « 2 »\r\nسى و هشتم : با سند خود از هارون بن سعيد إيلى روايت مىنمايد كه شنيدم از شافعى كه مىگفت : مَا أعْلَمُ أحَداً وَضَعَ الْكِتَابَ أدَلَّ عَلَى عِوَارِ قَوْلِهِ مِنْ أبِى حَنِيفَةَ . « 3 » « من نمىشناسم احدى را كه كتاب خدا را بر ميزان و مقياس رأى و نظريّهء خودش قرار دهد به مانند ابو حنيفه ! »\r\nسى و نهم : با سند خود روايت مىنمايد از احمد بن سنان بن أسد قَطَّان كه مىگفت : شنيدم كه شافعى مىگفت : مَا شَبَّهْتُ رَأىَ أبِى حَنِيفَةَ إلَّا بِخَيْطِ السَّحَّارَةِ يَمُدُّ كَذَا فَيجِىءُ أخْضَرَ ، وَ يَمُدُّ كَذَا فَيَجِىءُ أصْفَرَ . « 4 »\r\n« من تشبيه نكردم رأى و فتواى ابوحنيفه را مگر به ريسمان مرد جادوگر و ساحر زبردست ، كه آن را آن طور مىكشد سبز مىآيد ، و آن را اين طور مىكشد زرد مىآيد . »\r\n\r\n\r\n","description":"","footnote":"\r\n( 1 و 3 ) « تاريخ بغداد » ، ج 13 ص 436 و ص 437 .\r\n( 2 ) در كتاب « الاصل » تأليف محمّد بن حسن شيبانى متوفّى در سنهء 189 - كه او و ابو يوسف قاضى از أخصّ تلاميذ ابوحنيفهء زوطى : نعمان بن ثابت بوده‌اند - در ج 1 ص 179 در باب الامام يحدث و لا يقدِّم أحَداً ذكر كرده است كه : من گفتم : به من خبر بده : اگر امام جماعتى براى مأمومين خود يك ركعت و يا دو ركعت نماز گزارد و پس از آن حَدَثى از او صادر شد و كسى را بجاى خود نگماشت و از مسجد بيرون شد ؟ ! گفت : نماز قوم فاسد است و بر عهدهء ايشان است كه دوباره نماز را از سر شروع كنند . گفتم : به چه علّت ؟ ! گفت : من اين را استحسان مىكنم ، و اين نظريّه را قبيح مىبينم كه قومى در نماز در مسجد باشند و امامشان در خانه‌اش نزد اهل بيتش باشد . و در ج 1 ص 171 گويد : گفتم : و همچنين است اگر امام از روى تعمّد پس از آنكه به مقدار تشهّد نشسته است حَدَثى از خود صادر كند ؟ ! گفت : آرى ! فقط بر عهدهء امام است كه از براى نماز ديگر وضو بگيرد ، و بر عهدهء قوم وضوئى نمىباشد .\r\n( 4 ) « تاريخ بغداد » ، ج 13 ص 437 .\r\n","page_name":" 438 ","page_number":212},
  {"content":"\r\n\r\nچهلم : با سند خود روايت مىكند از محمد بن يوسف بيكندى كه مىگفت : چون به احمد بن حَنبل رأى أبو حنيفه بر جواز طلاق قبل از نكاح گفته شد ، در پاسخ گفت : مِسْكِين أبوحنيفه ! گويا وى از اهل عراق نبوده است ! گويا اصولًا او از اهل علم نبوده است ! از پيغمبر اكرم صلّى الله عليه ( و آله ) و سلّم و از صحابه و از بيست و اندى نفر از تابعين مثل سعيد بن جُبَير ، و سعيد بن مُسَيِّب ، و عَطاء ، و طاووس ، و عِكْرِمَه ، بطلان طلاق قبل از نكاح آمده است . چگونه ابو حنيفه جرأت كرده كه بگويد : طلاق داده مىشود . « 1 »\r\nو لهذا احمد بن حنبل مىگفته است : مَا قَوْلُ أبِى حَنِيفَةَ وَ الْبَعْرُ عِنْدِى إلَّا سَوَاءً . « 2 »\r\n« نيست گفتار أبوحنيفه و پشك در نزد من مگر يكسان » .\r\nچهل و يكم : با سند خود روايت مىكند از على بن جرير أبيوردى كه گفت : وارد شدم بر ابن مبارك ، و مردى به او گفت : دو نفر در مسأله‌اى تنازع داشتند : يكى از آنان مىگفت : ابوحنيفه چنين گفت و ديگرى مىگفت : رسول خدا صلّى الله عليه ( و آله ) و سلّم چنان گفت . و آن مرد گفت : ابو حنيفه از رسول خدا در مسألهء قضاوت اعلم مىباشد .\r\nابن مبارك گفت : دوباره براى من بازگو كن ! پس براى او بازگو نمود . ابن مبارك گفت : كُفْرٌ كُفْرٌ .\r\nأبيوردى گويد : قُلْتُ : بِكَ كَفَروا ، وَ بِكَ اتَّخَذُوا الكَافِرَ إمَاماً ! « من گفتم : به واسطهء توست كه كافر شده اند ! و به واسطهء توست كه مردم آن كافر را امام دانستند ! »\r\nابن مبارك گفت : به چه جهت ؟ ! گفتم : به جهت رواياتى كه از ابوحنيفه مىكردى !\r\nگفت : از جميع رواياتى كه من از ابو حنيفه نقل كردم به خدا استغفار مىنمايم . « 3 »\r\nو بدين لحاظ عيسى بن عبد الله طَيالسى مىگويد : از ابن مبارك شنيدم كه مىگفت : كَتَبْتُ عَنْ أبِى حَنِيفَةَ أرْبَعَمِاة حَدِيثٍ إذَا رَجَعْتُ إلَى الْعِرَاقِ إنْشَآءَ اللهُ\r\n\r\n\r\n","description":"","footnote":"\r\n( 1 و 2 و 3 ) « تاريخ بغداد » ، ج 13 ص 442 و ص 443 .\r\n","page_name":" 439 ","page_number":213},
  {"content":"\r\n\r\nمَحَوْتُهَا . « 1 » « من از ابو حنيفه چهارصد حديث شنيدم ، چون به عراق برگردم انشاء الله آنها را محو مىكنم . »\r\nو ابراهيم بن شمّاس مىگفت : شنيدم از ابن مبارك كه مىگفت : اضْرِبُوا عَلَى حَدِيث أبِى حَنِيفَةَ . « 2 » « از حديث ابو حنيفه امساك كنيد ! »\r\nو حسن بن ربيع گويد : ضَرَبَ ابْنُ الْمُبَارَكِ عَلَى حَدِيثِ أبِى حَنِيفَةَ قَبْلَ أنْ يَمُوتَ بِأيَّامٍ يَسِيرَةٍ . « 3 »\r\n« چند روز پيش از آنكه عبد الله بن مبارك بميرد ، از حديث ابوحنيفه امساك نموده بود . »\r\nبايد دانست آنچه را كه خطيب در « تاريخ بغداد » راجع به ابو حنيفه آورده است همگى با سند صحيح و متّصل و مستند خود بوده است ، فلهذا اگر در نتيجه شناعتى بر ابوحنيفه ثابت گردد به عهده و ذمّهء تاريخ مىباشد ، نه بر ذمّهء خطيب .\r\nدر مواردى كه از دويست عدد تجاوز نموده سيِّئات و زشتيهاى ابوحنيفه در عقيده ، و در افعال ، و در گفتار به ميان آمده و وى آنها را برشمرده است ، و نام يكايك از راويان را ذكر كرده است . اين راويان همان كسانى هستند كه جزء مصادر و اركان كتب حديث عامّه مىباشند ، و اگر آنان را حذف كنيم جميع رواياتشان ساقط مىشود و چيزى براى آنها باقى نمىماند .\r\nمصحّح و معلّق كتاب : محمد حامد فقىّ كه از علماء أزهر ، و در آخر كتاب خود را خادم السّنَّة النّبويّة معرفى نموده است ، در تعليقه‌ها سعى فراوان مبذول داشته است تا آن روايات را از جهت اصطلاح عامّه هر يك را به جهتى ضعيف شمارد ، و بنابراين از سنديّت بيندازد .\r\nو چقدر اشتباه كرده است ! زيرا به بسيارى از آن روايات نتوانسته خرده بگيرد ، و بنابراين در عرف عامّه حتماً بايد آنها را روايات صحيحه ناميد . ثانياً جهات ضعفى\r\n\r\n\r\n","description":"","footnote":"\r\n( 1 و 2 و 3 ) « تاريخ بغداد » ج 13 ، ص 442 و ص 443 .\r\n","page_name":" 440 ","page_number":214},
  {"content":"\r\n\r\nكه وى بر شمرده است قابل قبول نمىباشد ، مضافاً به آنكه شخصى مانند خطيب كه كتابش مصدر مراجعهء خاصّ و عامّ و مورد قبول جميع مورّخان و ارباب تصنيف است آنها را تلقّى به قبول كرده ، و به عنوان روايات معتبره و معتمدٌ عليها در كتابش بدانها استشهاد نموده است . ثالثاً خطيب در اين روايات از مانند ابونعيم حافظ اصفهانى و ابوعوانه در مسندش رواياتى را ذكر كرده است . و اگر بنا بشود به شخصيّتى مانند صاحب « حِلْية الأولياء » خرده بگيريم ، و يا مانند ابوعوانه را در اين روايات مورد اعتراض قرار دهيم ديگر به كدام اصلى مىتوانيم مراجعه كنيم كه بالاتر از اينها يا به مثابه اينها بوده باشد ؟ !\r\nاما آنچه مُعَلِّق و مصحّح را به غرور افكنده است همان كتاب « السَّهْمُ الْمُصِيبُ فِى كَبدِ الْخَطيب » « 1 » است كه از مَلِك المعظَّم به تعبير خود تراوش نموده است ، و در آنجا به وى حمله كرده است .\r\nكجا اشكالات او مىتواند رفع ايرادهاى خطيب را بكند ؟ ! مطالب و گفتارى كه دربارهء ابوحنيفه گفته شده است منحصر به خطيب بغداد نمىباشد . همه و همه و همه ذكر كرده‌اند . خطيب يكى از ايشان است .\r\nمگر كتاب « مُغِيثُ الْخَلْقِ فِى ترجيح الْقَوْلِ الْحَقِّ » تصنيف أبو المَعالى عبد الملك\r\n\r\n\r\n","description":"","footnote":"\r\n( 1 ) اين كتاب كه نود صفحه مىباشد و در سنهء 1352 هجريّه در مطبعهء مصريّهء محمد ، محمد عبد اللَّطيف براى اوَّلين بار آن را طبع كرده است ، در پايان آن گويد : مردم با انصاف مىگويند : من شافعى مذهب هستم ، و مردم بى انصاف مىگويند : من به جهت تعصّب بر ابوحنيفه اين كتاب را نشر داده‌ام و چه بسا ايشان را عِزّت به اثْم فرا گيرد و گمان كنند كه تمايل من به تفريق كلمهء مسلمين بيشتر است تا وحدت كلمهء آنان . و على أى حال ، من در نشر اين كتاب غرضى نداشته غير از حرص من بر آنچه كه مؤلّف آن امام كبير أبو المعالى عبد الملك جوينى امام الحرمين بر آن حريص بوده است : آن كس كه سَمعانى از وى در كتاب « أنساب » خود گويد : إنّه كان فقيهاً زاهداً ظاهر الوَرَع و الصَّلاح . و اين براى من كافى مىباشد كه در نشر اين كتاب مبادرت كنم و جالب توجّه آن است كه مطالعه كنندگان آن به زودى خواهند دانست كه مؤلّف آن مرد منصفى است به حق ، و سزاوار تشكر و سپاس .\r\n","page_name":" 441 ","page_number":215},
  {"content":"\r\n\r\nجُوَيْنى امام الحرمين سراپايش در ردّ ابوحنيفة و فتاواى شنيعهء او ، تأليف و تدوين نگرديده است ؟ !\r\nآن نماز كذائى ( چنين‌وچنانى ) را كه ما از قَفَّال مروزى در حضور سلطان محمود سُبُكْتكين بر مذهب ابوحنيفه نقل كرديم از « مُغيث الخلق » « 1 » جوينى بود كه صاحب « وفيات الاعيان » از او ، و صاحب « روضات » از صاحب « وفيات » ذكر كرده است . و همهء اين خصوصيّات در اين نزديكيها با اسناد و مصادرش ذكر شد .\r\nبارى اينك كه بحث ما بدينجا كشيده است ، لازم است مقدارى از فتاواى ابوحنيفه و مالك و شافعى و احمد بن حنبل را ذكر كنيم تا براى مطالعه كنندگان روشن گردد كه : انتقاد ما از مذاهب اربعه صرفاً بر اساس تعصّب و حميّت نمىباشد ، بلكه اين است آراء و نظريّات ايشان كه در كتب مسطور و مضبوط ، و بدان عمل مىكنند ، و علماى آنان بدان پايبند هستند ، و در محاكم و اداراتشان قاضيان بدانها حكم مىنمايند .\r\n\r\nكتب اصيلى كه فتواى فقهاى اربعه را شامل است\r\nمطالب ذيل از نظريّات آن فقهاء اربعه را حقير در اينجا از كتب مستند و اصيلى اتّخاذ نموده‌ام كه دست اوَّل بوده و در صحّت آن كتب شكّ و ريبى موجود نمىباشد و آنها عبارتند از :\r\n1 - كتاب « الامّ » تصنيف محمد بن ادريس شافعى در هشت مجلّد قطور .\r\n2 - كتاب « الدّرّ المختار » در فقه حَنَفى ، تصنيف محمد علاء الدّين حَسْكَفى در شرح كتاب « تَنْوير الأبْصار » تصنيف محمد تَمَرْتاشى حنفى در يك مجلّد .\r\n3 - كتاب « الاصْل » تصنيف ابوعبدالله محمد بن حسن شيبانى كه از أعلام تلامذهء ابوحنيفهء زوطى مىباشد . در شش مجلد .\r\n4 - كتاب « المُدَوَّنَةُ الْكُبْرَى » تصنيف مالك بن أنَس در شش مجلّد .\r\n\r\n\r\n","description":"","footnote":"\r\n( 1 ) در همه جا نام اين كتاب را « مُغيث الخلق فى ترجيح القول الحقّ » ذكر نموده‌اند ، ولى صاحب « وفيات » فى اختيار الأحَقّ ضبط نموده است . ( قديمىترين طبع « وفيات » : طبع بُولاق ، ج 2 ، ص 518 ، و از طبع دار صادر و تصحيح دكتر احسان عباس ج 5 ص 180 ) .\r\n","page_name":" 442 ","page_number":216},
  {"content":"\r\n\r\n5 - كتاب « المُقَدَّمات » تصنيف أبو الوَليد : محمد بن احمد بن رُشْد در دو مجلّد .\r\n6 - كتاب « بِدايَةُ المُجْتَهِد و نِهايةُ المُقْتَصِد » تصنيف ابوالوليد : محمد بن أحمد بن أبىالولَيد : محمد بن أحمد بن رُشْدُ قُرْطُبِى مالِكى نوادهء پسرى ابن رُشْدى كه اينك ذكر شد . در دو مجلّد\r\n7 - كتاب « الخِلاف » تصنيف شيخ الطَّائفة الحقَّة : ابو جعفر محمد بن حسن طوسى - قدس الله تربته الشَّريفة - در دو مجلّد .\r\n8 - كتاب « تَذْكِرَةُ الفُقَهاء » تصنيف ابو منصور حسن بن يوسف بن مُطَهّر : علّامهء حِلِّى - تَغَمَّده الله فى بُحبوحة رضوانه - در دو مجلّد طبع رحلى سنگى .\r\n9 - كتاب « ربيع الأبْرار » تصنيف جار الله : محمود بن عُمَر زَمَخْشرى در پنج مجلّد .\r\n10 - كتاب « الفصول المختارة » كه به قلم مبارك سيّد مرتضى علم الهُدَى ، و انشاء شيخنا المتكلّم الاقدم شيخ مفيد - أعلى الله مقامهما - مىباشد ، كه بنا بود براى رفع مزاحمت سلطان سُنِّى مذهب بغداد به نام « فهرست » طبع گردد . در يك مجلّد .\r\n11 - كتاب « نَهْجُ الْحَقِّ و كشف الصِّدْق » تصنيف علّامهء حلّى مذكوررحمةالله طبع دار الهجرة قم در يك مجلّد .\r\n12 - كتاب « الفقه على المذاهب الخمسة » تصنيف عالم بزرگوار : شيخ محمد جواد مغْنِيّه در دو مجلّد .\r\n13 - كتاب « الفقه على المذاهب الاربعة » تصنيف عبد الرّحمن جزيرى در پنج مجلّد .\r\nو چون مجموع اين فتاوى را محدّث نبيل : سيد نعمت الله جزائرى در كتاب شريف « الانوار النُّعْمَانِيَّة فى بيان معرفةِ النَّشْأةِ الإنْسَانيّة » در ضمن بيان كتاب يوحَنَّاى يهودى گرد آورده است ، لهذا ما آن حكايت از كتاب را در اينجا ذكر مىنمائيم تا هم اين كتاب لطيف شرح و خصوصيّاتش روشن گردد ، و هم آن بعض\r\n\r\n","description":"","footnote":"","page_name":" 443 ","page_number":217},
  {"content":"\r\n\r\nاز فتاوى معلوم و مشهود شود . او مىگويد :\r\nو براى من شگفت‌آور و خوشايند است كه مقدارى از كتاب يوحنَّاى يهودى را بيان كنم . او پس از ذكر اختلافات در مذاهب و أديان و اوَّلين شبهه كه واضعش شيطان بوده است ، و آخرين شبهه كه واضعش عمر بن خطّاب و همقطاران او مىباشند ، بدين عبارت گفتارى دارد :\r\n\r\nمباحثهء يوحنّا با علماى عامّه\r\nيُوحَنَّا مىگويد : چون من اين اختلافات را در بزرگان صحابه : آنان كه نامشان با رسول خدا در بالاى منابر برده مىشود نگريستم ، اين امر بر من گران آمد ، و همّ و غمّ مرا فرو گرفت ، و نزديك بود در دين خودم ( كه تازه اسلام آورده بودم ) به فتنه و امتحانى مبتلا گردم . لهذا عازم بغداد كه در آن ايَّام قُبَّة الإسلام بود شدم تا با علماى مسلمين در بحث فرو روم تا حق را دريابم و پيروى نمايم .\r\nهنگامى كه در بغداد با علماى مذاهب أربعه اجتماع كردم به آنان گفتم : من مردى اهل ذمّه بودم و خداوند تبارك و تعالى مرا به دين اسلام هدايت فرمود و اسلام را برگزيده‌ام ، و الآن حضور شما آمده‌ام تا معالم دين و شرايع اسلام را از شما تقبّل نمايم !\r\nعالم بزرگ ايشان كه حَنَفى بود گفت : اى يوحَنّا مذاهب اسلام چهار تاست ، تو براى خودت هر كدام را كه مىخواهى برگزين ، و پس از آن شروع كن در آنچه مىخواهى بگوئى .\r\nمن گفتم : من مىبينم مذاهب با يكديگر اختلاف دارند و مىدانم حقّ در ميانشان يكى است شما آن را كه حقّ اعتقاد داريد و مىدانيد پيامبرتان بر آن بوده است براى من اختيار كنيد !\r\nسپس عالم حنفى گفت : ما آن حقّى را كه پيامبرمان بر آن بوده است نمىدانيم . فقط همين قدر مىدانيم : طريقهء پيغمبر ما از اين فرقه‌هاى اسلاميّه بيرون نمىباشد ، و هر يك از اين چهار مذهب ما مىگويند : آن مُحِقّ است ، و ليكن امكان دارد كه آن مُبْطِل باشد ، و غير از آن مىگويد : آن مذهب مُبْطِل است و امكان دارد كه مُحِقّ بوده\r\n\r\n","description":"","footnote":"","page_name":" 444 ","page_number":218},
  {"content":"\r\n\r\nباشد . و روى هم رفته مذهب أبوحنيفه در ميان اين مذاهب از همه أنسب است و نسبت به حقّ أقْيَس و بر موازين أشبه است ، و به سنَّت پيغمبر بيشتر مطابقت دارد ، و عزيزترين مذهب است نزد مردم ، چرا كه اكثر برگزيدگان امَّت بلكه سلاطينشان آن را برگزيده‌اند . اگر تو نجات مىطلبى آن را برگزين !\r\nيوحنّا مىگويد : امام شافعيّه به وى بانگ سختى زد به طورى كه من پنداشتم ميان عالم شافعى و حنفى منازعاتى موجود است . و گفت : ساكت شو ! اگر سخن گوئى گفتارت همه دروغ است ، و به دروغ متّهم نمودن و نسبت دادن ! تو كجا و تميز ميان مذاهب و مجتهدين كجا ؟ !\r\nوَيْلَكَ ثَكِلَتْكَ امُّكَ ! « اى واى بر تو ! مادرت در سوكت بنشيند و بگريد ! » آيا تو بر أقوال أبو حنيفه واقف هستى ؟ ! آيا به آنچه كه طبق رأيش قياس نموده است مطّلع مىباشى ؟ ! آن كس كه صاحب رأى مىباشد اجتهاد در مقابل نَصّ مىكند ، و آن را با استحسان در دين خداى تعالى مىآرايد ، و بدان عمل مىكند تا به جائى كه رأى وى او را در وَهْن و سستى مىكشاند ، و فتوى مىدهد كه :\r\n1 - اگر مردى در دورترين نقاط كشور هندوستان ، دختر باكره‌اى را در كشور روم براى خود به عقد شرعى درآورد . پس از آن ، بعد از سپرى شدن چندين سال عديده به نزد او بيايد و وى را آبستن بيابد و در برابر آن زن نيز چند كودك حركت كنند ، و به آن زن بگويد : اين اطفال از آنِ كيستند ؟ ! زن بگويد : همگى اولاد تو مىباشند ، پس مرد از دست زن شكايت به نزد قاضى حنفى برد و قاضى حكم كند كه : اين اولاد همگى اولاد اين مرد مىباشند و از صُلْب او هستند و ظاهراً و باطناً به او ملحق مىگردند ، آن مرد از ايشان ارث مىبرد و ايشان هم از اين مرد ارث مىبرند . اين مرد مدّعى و مجازات طلب به قاضى مىگويد : اين چگونه معقول است ؟ ! و من ابداً مقاربت با چنين زنى ننموده‌ام ! قاضى مىگويد : امكان دارد تو در خواب مُحْتلم شده باشى ، و جريانِ باد مَنىِ تو را در ميان قطعهء پنبه‌اى آورده باشد ، و در فرج اين زن نهاده باشد و آبستن شده باشد .\r\n\r\n","description":"","footnote":"","page_name":" 445 ","page_number":219},
  {"content":"\r\n\r\nپس اى مرد حنفى آيا اين حكم مطابق كتاب و سنَّت است ؟ ! « 1 »\r\nعالم حنفى گفت : آرى ! تمام اين فرزندان ملحق به او و از آن او مىباشند ، زيرا كه اين زن فراش مرد است و پيغمبر فرموده است : الْوَلَدُ لِلْفِرَاشِ ، وَ لِلْعَاهِرِ الْحَجَر . « از براى انسان است طفلى كه زن در فراش وى مىآورد . و از براى مرد زناكار سنگى است كه او را با آن سنگسار مىنمايند . » و فراش به مجرّد عقد متحقّق مىگردد ، و در آن وَطْى و مقاربت با زن شرط نيست .\r\nشافعى قول حنفى را كه فراش بدون وَطْى متحقّق مىشود ردّ كرد ، و در حجّت خود بر حنفى غالب آمد ، و پس از آن شافعى گفت :\r\n\r\nابو حنيفه : حكم قاضى ظاهراً و باطناً نافذ است\r\n2 - أبوحنيفه مىگويد : اگر زنى را براى زفاف به خانهء شوهرش مىبرند ، مردى عاشق وى شد ، و در نزد قاضى حنفى مدّعى شد كه پيش از آن مرد ، اين مرد او را براى خود عقد بسته است ، و اين مدّعى به دو نفر شاهد رِشْوه داد تا در نزد قاضى شهادت دهند كه آن مردى كه زن را براى زفاف او مىبرند دروغ مىگويد ، بنابراين قاضى حكم كند به زوجيّت اين عروس براى مرد مدعى ، اين زن براى وى حلال مىشود ظاهراً و باطناً در نزد ابو حنيفه ، و حرام مىگردد بر مرد اول ظاهراً و باطناً ، و همچنين حلال مىشود بر آن شهودى كه به كذب عمداً شهادت داده‌اند ( اگر أحياناً يكى از آن دو شاهد ، زن را به عقد خود درآورد ، ظاهراً و باطناً بر او حلال مىشود . )\r\nپس بنگريد ! أيُّها النَّاسُ ! آيا متصوّر است كه اين حكم صادر گردد از كسى كه قواعد اسلام را مىداند ؟ !\r\nعالم حنفى در جواب گفت : اعتراضى براى تو نيست ! زيرا حكم قاضى نافذ مىباشد ظاهراً و باطناً در همهء مواضع . و اين هم كه تو ذكر نمودى متفرّع بر همان اصل كلّى خواهد گرديد .\r\n\r\n\r\n","description":"","footnote":"\r\n( 1 ) اين ايراد را به طور اختصار سيد مرتضى در « الفصول المختارة » ج 1 ص 138 ذكر نموده است .\r\n","page_name":" 446 ","page_number":220},
  {"content":"\r\n\r\nعالم شافعى با وى از درِ نزاع و مخاصمه درآمد ، و منع كرد كه قول قاضى ظاهراً و باطناً نافذ باشد ، به دليل قول خداوند تعالى :  وَ أَنِ احْكُمْ بَيْنَهُمْ بِما أَنْزَلَ اللَّهُ  . « 1 » ، « 2 » « و ( اى پيامبر ) بايد حكم كنى در ميان مردم به آنچه كه خداوند فرو فرستاده است ! » و خدا چنان حكمى را نازل نكرده است . سپس شافعى گفت :\r\n3 - ابو حنيفه مىگويد : اگر زنى شوهرش از او غائب شود و خبرش ديگر نيايد . در اين حال مردى بيايد و بگويد : شوهرت مرده است . و اين زن عِدَّه نگه دارد و پس از منقضى شدن عدّه مرد دگرى وى را به نكاح خود درآورد و با وى آميزش كند و أولادى بهم رسانند ، و سپس شوهر دوم غائب شود ، و آنگاه معلوم گردد كه شوهر اوَّل زنده بوده است و حضور بهم رساند ، جميع اولادى كه زن از شوهر دوم آورده است مُلْحَق به شوهر اول مىشود . شوهر اوَّل از آنها ارث مىبرد و آنان نيز از او ارث\r\n\r\n\r\n","description":"","footnote":"\r\n( 1 ) آيه 49 ، از سورهء 5 : مائده .\r\n( 2 ) ابو المعالى جوينى در كتاب « مغيث الخلق » ص 75 اين را از وجوه ردود بر ابوحنيفه شمرده است و گفته است : فيجعل قضاء القاضى نكاحاً مقدّراً منشأ من تلقاء القاضى . و هذا ممّا لا وجه له لانّه لم يكن ثَمّ نكاح فكيف يقدّر النكاح ؟ ! و در كتاب « الدّر المختار » ص 200 گويد : و ( يحلّ ) له وطو امرأة ( ادّعت عليه ) عند قاض ( أنّه تزوّجها ) بنكاح صحيح ( و هى ) أى و الحال أنَّها ( محلٌّ للإنشاء ) اى لانشاء النكاح عليه خالية عن الموانع ( و قضى ) القاضى ( بنكاحها ببيّنة ) اقامتها و لم يكن فى نفس الامر ( تزوّجها ) . و ابن رشد در « بداية المجتهد » ج 2 ص 432 همين مضمون را از ابو حنيفه نقل نموده است . بارى اجماع شيعه بر آن است كه حكم قاضى نافذ مىباشد تا زمانى كه خلافش ثابت گردد . و هر وقت خلاف آن به ثبوت رسيد لغو مىگردد . و اين مطلب را مىتوان از نامهء أميرالمؤمنين عليه السلام به مالك اشتر در « نهج البلاغه » استفاده كرد ، آنجا كه در موقعيّت قضاوت و شرايط قضات مىفرمايد : وَ لَا يَتَمادَى فى الزَّلَّة و لَا يحْصَر من الفىْءِ إلى الحقّ إذا عَرَفَه . . . تا آنكه مىفرمايد : ثمّ أكْثِر تعاهد قضائه يعنى بايد قاضى در لغزش ايستادگى نكند و بر اشتباه و خطاى خود ثابت نماند و چيزى او را در بند نياورد تا زمانى كه حقّ را دريافت از حكمش برگردد و به حقّ رجوع كند . و اما جملهء ثمّ أكْثِر تعاهد قضائه يعنى حاكم بزرگ زياد بر مطالعه و دقّت بر صحّت و بطلان قضاوت او مباشرت نمايد . و از اينجا دستگير مىشود كه : سه مرحلهء قضاوت بَدْوى ، و استيناف ، و تميز كه امروزه در ادارات مرسوم است از فرمايش حضرت اتّخاذ شده است ، و ما در كتاب « ولايت فقيه در حكومت اسلام » بحث كافى در اين مطلب نموده‌ايم .\r\n","page_name":" 447 ","page_number":221},
  {"content":"\r\n\r\nمىبرند .\r\nپس اى انديشمندان صائب ، و خردمندان باهر ، آيا متصوّر است كه كسى كه داراى نظر و عقل باشد بدين سخن زبان بگشايد ؟ !\r\nعالم حنفى گفت : اين رأى را أبو حنيفه از كلام رسول الله صلَّى الله عليه و آله و سلم أخذ نموده است كه فرمود : الْوَلَدُ لِلْفِرَاشِ وَ لِلْعَاهِرِ الْحَجَر . عالم شافعى دليل او را شكست به آنكه : فراش مشروط به دخول مىباشد ، و لهذا بر عالم حنفى غالب گرديد . و پس از آن شافعى گفت : امّا\r\n4 - امام تو أبوحنيفه فتوى مىدهد به آنكه : اگر مردى عاشق زن مسلمانى شد ، و در نزد قاضى به دروغ ادّعا كرد كه : شوهرش وى را طلاق داده است ، و دو گواه با خود آورد كه آنان گواهى به كذب نزد قاضى دهند ، قاضى حكم به طلاق آن زن شوهردار مىكند ، و اين زن بر شوهرش حرام مىگردد . و جايز مىشود بر مدّعى طلاق كه عاشق او شده است ، و همچنين جايز مىشود بر دو نفر گواه كاذب كه وى را براى خود تزويج نمايند . در اينجا نيز أبوحنيفه پنداشته است : حكم قاضى ظاهراً و باطناً نافذ مىگردد . و اشكال اين نظريّه أخيراً ذكر شد . در اين حال نيز عالم شافعى گفت :\r\n\r\nتصديق گناهكار نسبت به شهود موجب سقوط حد مىشود !\r\n5 - و امام تو : ابو حنيفه مىگويد : اگر چهار نفر مرد گواهى دهند كه فلان مرد زنا كرده است ، اگر آن مرد تصديق گواهى ايشان را بنمايد ، حَدّ از او ساقط مىگردد ، و اگر تكذيبشان را كند بايد قاضى محكمه حَدّ بر او جارى سازد . « 1 »  فَاعْتَبِرُوا يا أُولِي الْأَبْصارِ . \r\n\r\nچند مورد از فتواى ابو حنيفه بر خلاف شرع و عقل\r\n6 - و أبو حنيفه گفته است : اگر مردى با طفلى لواط كند ، و ادخال نمايد ، نبايد او را حَدّ بزنند ، « 2 » بلكه فقط او را تعذيب مىنمايند ، با وجودى كه رسول اكرم صلّى الله عليه و آله و سلّم\r\n\r\n\r\n","description":"","footnote":"\r\n( 1 ) « الفصول المختارة » ج 1 ص 136 و أيضاً دربارهء كسى كه شرب خمر كند و خود اقرار بر شرب نمايد .\r\n( 2 ) اين مطلب را نيز زمخشرى در « ربيع الأبرار » به نقل صاحب « روضات » ج 4 ص 225 از\r\n","page_name":" 448 ","page_number":222},
  {"content":"\r\n\r\nمىفرمايد : مَنْ عَمِلَ عَمَلَ قَوْمِ لُوطٍ اقْتُلُوا الْفَاعِلَ وَ الْمَفْعُول . « هر كس عمل قوم لوط را بجا آورد فاعل و مفعول را بكشيد ! »\r\n7 - و أبوحنيفه مىگويد : كسى كه بر آلت رُجوليّت خود پارچه‌اى ببندد ، و با مادرش و دخترش زنا كند ، جايز مىباشد . « 1 »\r\n8 - و أبوحنيفه مىگويد : اگر كسى گندمى را از مسلمانى غصب كند ، و سپس آن را آسيا كند مالك آن مىگردد . و اگر صاحب گندم بخواهد گندم خود را بگيرد و اجرت آسيا كردن آن را به او بپردازد واجب نيست بر غاصب اجابت او ، بلكه مىتواند او را منع نمايد ، و بناءً عليهذا اگر صاحب گندم در گيرودار و مقاتله‌اى كه در مىگيرد كشته شود ، خونش هدر است . و اگر غاصب را بكشد ، صاحب حنطه و گندم به واسطهء خون او كشته مىگردد . « 2 »\r\n9 - و ابو حنيفه مىگويد : و اگر دزدى هزار دينار دزدى نمايد ، و از كس ديگرى\r\n\r\n\r\n","description":"","footnote":"\r\nطبع سنگى آورده است . و نيز سيد مرتضى در « الفصول المختارة » ج 1 ص 119 ذكر كرده است .\r\n( 1 ) « الفصول المختارة » ج 1 ص 136 .\r\n( 2 ) از جمله فتاواى ابوحنيفه آن است كه : وجوب ادا كردن زكات فورى نيست و بعد از مردن ساقط مىگردد . جوينى در كتاب « مغيث الخلق » ص 60 اين حكم را از وى بيان كرده و ردّ نموده است . وى مىگويد : شافعى مىگويد : مقصود از تشريع وجوب زكات ، دفع نيازمنديها و سدّ گرسنگىها . و بر گردانيدن فاقه‌ها و احسان به فقراء و اغاثهء درماندگان و تهيدستان و زنده كردن خونها و تدارك امر مريضان و انسانهاست بنابراين سزاوار به اين منظور آن است كه زكات فوراً ادا گردد و با مردن هم ساقط نشود زيرا اگر ما قائل به تراخى شويم و بگوئيم : اداى آن فوريّت ندارد و با موت هم ساقط مىشود اين امر مؤدى مىگردد كه : آن حكمت مطلوبه باطل شود . زيرا شخص زكات دهند چون بداند كه جايز است كه در تأديهء آن تأخير اندازد و فوراً نپردازد پيوسته تأخيرى مىاندازد و بهانه براى ابطال آن به خودسرى و هواى نفس كرده و هميشه به كسالت ميل مىكند تا اينكه به صورت دين در ذمّهء او در مىآيد تا زمانى كه بميرد آن از ذمّه‌اش ساقط مىشود و اين امر موجب ابطال زكات و تعطيل مقصود و غرض شرع مىگردد . بنابراين ، چنين حكمى مسلّماً باطل است . مغلب گويد : در زكات مال ، معنى مواسات است و لهذا در اموال اطفال مانند صدقهء فطر و عشر بايد پرداخت گردد .\r\n","page_name":" 449 ","page_number":223},
  {"content":"\r\n\r\nنيز هزار دينار دزدى كند ، و اين دو تا را ممزوج كند ، مالك هر دو مىشود و فقط بر عهدهء اوست كه عوض آنها را به صاحبانش برگرداند .\r\n10 - و أبوحنيفه مىگويد : و اگر مسلمان متَّقى عالمى ، مرد كافر جاهلى را بكشد ، بايد وى را به تقاصّ خون او كشت ، با وجود آنكه خداوند تعالى در محكم كتاب خود مىفرمايد : وَ لَنْ يَجْعَلَ اللهُ لِلْكَافِرِينَ عَلَى الْمُؤْمِنينَ سَبِيلًا « 1 » . « و خداوند براى كافران بر عليه مؤمنان هيچ گونه راه تسلّط و غلبه‌اى قرار نمىدهد . »\r\n11 - و أبوحنيفه مىگويد : اگر مرد آزادى ، مرد بنده‌اى را كه قيمتش ده درهم است بكشد ، واجب است آن مرد آزاد را به ازاى خون مرد بنده كشت ، در حالى كه خداوند تعالى مىفرمايد : الْحُرُّ بِالْحُرِّ وَ الْعَبْدُ بِالْعَبْدِ وَ الانْثَى بِالانْثَى « 2 » . « شخص آزاد را بايد در مقابل آزاد قصاص نمود ، و بنده را در مقابل بنده ، و زن را در مقابل زن . »\r\n12 - و أبو حنيفه مىگويد : اگر كسى كنيزى را با خواهرش بخرد ، و هر دو را با هم نكاح كند حدّ بر او جارى نمىگردد ، و اگرچه از روى علم و تعمّد باشد ، در صورتى كه خداوند تبارك و تعالى مىفرمايد :\r\n وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ  . « 3 »\r\n« و جايز نمىباشد كه در نكاح ، ميان دو خواهر را با هم جمع نمائيد مگر آنكه عقدى سابقاً صورت گرفته باشد . »\r\n13 - و أبو حنيفه مىگويد : اگر كسى مادرش را و يا خواهرش را براى خود عقد ببندد و با آنها مجامعت كند ، حدّ بر وى لازم نمىشود ، چون نَفْس عقد ، شُبْهه مىآورد . « 4 »\r\n14 - و أبوحنيفه مىگويد : اگر مردى در كنار حوضى كه از نبيذ است بخوابد ، و\r\n\r\n\r\n","description":"","footnote":"\r\n( 1 ) آيه 141 ، از سورهء 4 : نساء .\r\n( 2 ) آيه 178 از سورهء 2 : بقره .\r\n( 3 ) آيه 23 ، از سورهء 4 : نساء .\r\n( 4 ) « الفصول المختارة » ، ج 1 ص 136 .\r\n","page_name":" 450 ","page_number":224},
  {"content":"\r\n\r\nدر حال خواب واژگون گردد و در حوض بيفتد ، جنابت او مرتفع مىشود ، و طاهر مىشود . « 1 »\r\n15 - و أبو حنيفه مىگويد : در وضوء و غُسل ، نيّت واجب نمىباشد در حالى كه رسول الله صلّى الله عليه و آله و سلّم فرموده است طبق روايت صحيحه : إنَّمَا الاعْمَالُ بِالنِّيَّاتِ . « 2 » « فقط قبولى اعمالى كه انسان انجام مىدهد مشروط مىباشد به نيّت آنها . »\r\n16 - و أبوحنيفه مىگويد : در فاتحة الكتاب ، بسم الله الرّحمن الرّحيم گفتن لازم نيست ، با آنكه خلفا آن را در قرآن در وقت جمع قرآن نوشته‌اند .\r\n17 - و أبوحنيفه مىگويد : اگر كسى پوست سگ مرده‌اى را بكند ، و دبّاغى نمايد طاهر مىشود . و حلال است كه در آن پوست آب بياشامد ، و در هنگام نماز بر تن كند . و اين گفتار ، مخالف نصّى مىباشد كه بر نجاست آن وارد است ، و آن نَصّ اقتضاى تحريم انتفاع به آن را دارد « 3 » و بلكه اى مرد حنفى مذهب !\r\n18 - در مذهبِ ابوحنيفه جايز است كه : مسلمان چون ارادهء نماز كند با شراب نبيذ وضو بسازد ، و پوست سگ دبّاغى شده را بپوشد ، و در زير خود به عنوان سجّادهء نماز نيز پوست سگ دبّاغى شده پَهن نمايد ، و بر نجاست خشكيده سجده كند ، و به زبان هندى تكبير بگويد ، و با لغت عِبْرى و يا فارسى قرائت حمد را بخواند ، و بعد از فاتحه بگويد : دو برگ سبز يعنى :  مُدْهامَّتانِ  ، و پس از آن ركوع نمايد و سرش را از ركوع برنداشته سجده كند ، و فقط براى فاصله ميان دو سجده به مقدار تيزى شمشير سر خود را بلند كند ، و فاصلهء ميان دو سجده را بدين كيفيّت بگزارد ، و قبل از سلام دادن عمداً از خود بادى اخراج كند ، در اين صورت نماز او صحيح مىباشد . و اگر آن باد را از روى نسيان و فراموشى اخراج نمايد ، نمازش باطل است . « 4 »\r\n\r\n\r\n","description":"","footnote":"\r\n( 1 و 2 و 3 ) « مغيث الخلق » ص 53 و ص 54 .\r\n( 4 ) « مغيث الخلق » ص 55 و ص 56 و در آخر بدين عبارت دارد : و لو انفلت منه بأن سَبَقَه\r\n","page_name":" 451 ","page_number":225},
  {"content":"\r\n\r\n فَاعْتَبِرُوا يا أُولِي الْأَبْصارِ  آيا جايز است كه پيغمبرى امّتش را بدين گونه نماز امر نمايد ؟ ! « 1 »\r\nدر اين حال عالم حنفى مغلوب و منكوب أدلّهء عالم شافعى گرديد ، و مُفْحَم و خجل آمد ، و غيظ و غضب تمام بدنش را گرفته بود ، و گفت : اى شافعى ! خدا دهانت را بشكند ! تو كجا و ايراد بر ابو حنيفه كجا ؟ ! مذهب تو كجا و مذهب\r\n\r\n\r\n","description":"","footnote":"\r\nالحدثُ يعيد الوضوء فى أثناء صلاته و يحدث بعده . فإن لم يكن قاصداً فى حدثه الاوّل تحلّل عن صلوته على الصّحّة .\r\n( 1 ) سيد مرتضى در « الفصول المختارة » ، ج 1 ص 136 از جمله ايرادهاى بر ابوحنيفه ، ابطال مهريهء زن را شمرده است در صورتى كه شوهر بميرد و از موتش زمانى سپرى شود و به مهريّهء زن علم نباشد ، زن داراى مهريّه نخواهد شد يعنى مهريّه‌اش به مرور زمان ساقط مىشود . ( إنّ المرأة إذا كان لها مهرٌ فمات زوجها و تقادم موته و جهل مهر المرأة فإنّه لا مهر لها . ) انتهى . و اين حكمى است باطل . زيرا حقّ مالى و يا حكمى از بين نمىرود گرچه زمان مديدى بر آن مرور نمايد و فراموش گردد مع‌ذلك در شرع ، ثابت است و به مجرّد رجوع به محكمهء اسلام تنفيذ و به صاحبش بر مىگردد . شايد بعضى از محاكم كفر و جور اين حكم را از ابوحنيفه گرفته‌اند و قانونى به اسم قانون مرور زمان جعل كرده‌اند كه حاصلش آن است كه : اگر كسى از دگرى طلب داشته باشد و مطالبه نكند بعد از گذشتن مدت مديدى آن طلب خود به خود از ميان مىرود . گويند : در زمان رضا خان و پسرش نظير چنين حكمى در محكمه‌هاى ايران بوده است . و اسلام أبداً اين حكم را امضاء نمىكند و حقوق ثابته الى الأبد قابل زوال نيست .\r\nنظير اين ابطال مهريّه زن نزد ابوحنيفه با مرور زمان ، ابطال حدّ شراب‌خوارى است كه گفته است : كسى كه پس از گذشتن زمانى اقرار به شرب خمر نمايد بر وى حدّ جارى نمىگردد . ( « الفصول المختارة » ج 1 ص 138 ) . و از جملهء احكام فاسدهء ابوحنيفه آن است كه در كتاب « الاصل » محمد بن حسن شيبانى در ج 1 ص 408 از استادش ابوحنيفه حكايت كرده است كه وى گفته است : مردان و زنانى را كه بر اثر حملهء اهل حرب به يكى از بلاد اسلام كشته شده‌اند غسل نمىدهند و همان عملى را كه براى شهيد انجام مىدهند براى آنها انجام مىدهند . به علت آنكه كشته شدن كفّاره است و اما اطفال شهيد را واجب است غسل دهند . زيرا اطفال گناهى نكرده‌اند تا كشته شدن كفّاره باشد فلهذا بايد غسل داده شوند . اين است قول ابوحنيفه . اما ابو يوسف و محمد بن حسن مىگويند : اما ما رأيمان اين است كه بايد با اطفال هم همان عمل را بجاى آورد كه با شهيدان بجا مىآورند و نبايد آنان را غسل داد به جهت آنكه چون آنان گناه ندارند اين امر موجب طهارت بيشتر براى ايشان مىشود و سزاوارتر مىباشند كه حقيقةً شهيد باشند .\r\n","page_name":" 452 ","page_number":226},
  {"content":"\r\n\r\nابو حنيفه كجا ؟ ! مذهب تو به مذهب مجوس سزاوارتر مىباشد ! به جهت آنكه در مذهب تو جايز است :\r\n1 - كسى كه از راه زنا دخترى آورده است با آن دختر نكاح كند . و از اين برتر آنكه جمع ميان نكاح دو خواهر خود كه از زنا به وجود آمده‌اند بنمايد ، و همچنين جايز است با عمّهء خود كه از زنا متولّد شده‌اند ، و با خالهء خود نيز نكاح كند در حالتى كه مىبينيم خداوند مىفرمايد :  حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ  . « 1 »\r\n« حرام شد بر شما نكاح مادرانتان ، و دخترانتان ، و خواهرهايتان ، و عمّه‌هايتان ، و خاله‌هايتان ، و دختران برادرتان ، و دختران خواهرتان ، و مادران رضاعىتان كه شما را شير داده‌اند ، و خواهران رضاعىتان ، و مادران زنهايتان ، و دختران زنهايتان كه در دامانتان بوده باشند از خصوص آن زنانى كه به ايشان دخول نموده‌ايد ، و اگر اين طور نيستيد كه به ايشان دخول نموده باشيد ، پس براى شما در نكاحشان باكى نمىباشد ، و زنهاى پسرانتان از آن پسرانى كه از صُلْبِ شما مىباشند ، و اينكه جمع كنيد ميان دو خواهر مگر آن جمعى كه سابقاً شده است . »\r\nاين صفات زنان ، صفات حقيقيّه‌اى مىباشند كه با تغيّر شرايع و اديان تغيير نمىپذيرند ، و گمان مبر اى شافعى اى مرد احمق كه منعشان از ارث بردن در صورت زنا ، آنان را از صفات ذاتيّه خارج مىكند و به همين جهت به انسان انتساب پيدا مىنمايند و گفته مىشود : دختر او از زنا ، خواهر او از زنا .\r\n1 - يوحَنّا گفت : فَانْظُرُوا يَا اولِى الأبْصَارِ ! مگر اين رأى غير از مذهب مجوس\r\n\r\n\r\n","description":"","footnote":"\r\n( 1 ) آيه 23 ، از سورهء 4 : نساء .\r\n","page_name":" 453 ","page_number":227},
  {"content":"\r\n\r\nاست ؟ ! - و اى مرد شافعى مذهب ! امام تو براى مردم\r\n2 - مباح نموده است بازى شطرنج را با آنكه پيامبر صلّى الله عليه و آله و سلّم فرموده است : لَاعِبُ النَّرْدِ وَ الشِّطْرَنْجِ كَعَابِدِ وَثَنٍ . « بازى كنندهء با نَرد و با شطرنج ، مانند عبادت كنندهء بت مىباشد . »\r\n3 - و امامَتْ اى شافعى مباح كرده است رقص و دايره زدن و نى زدن را !\r\nيُوحَنّا گفت : جدال و نزاع ميان حنفى و شافعى به درازا انجاميد . گاهى عالم حنبلى طرفدارى و حمايت از عالم شافعى مىنمود و گاهى عالم مالكى از حنفى . و اتّفاقاً نيز نزاع ميان عالم مالكى با عالم حنبلى در گرفت ، و از جمله منازعاتشان اين بود كه : حنبلى مىگفت :\r\n1 - مالك در دين بدعتهائى را نهاد كه خداوند متعال امَّتهائى را به واسطهء عمل به آنها هلاك گردانيده است ، مالك آنها را مباح كرد ، و مباح گردانيد وَطْىِ مَمْلُوك را با وجودى كه از رسول اكرم صلّى الله عليه و آله و سلّم به روايت صحيحه وارد است كه : مَنْ لَاطَ بِغُلَامٍ فَاقْتُلُوا الْفَاعِلَ وَ الْمَفْعُولَ . « اگر كسى با پسرى لواط كند فاعل و مفعول را بكشيد ! »\r\n2 - مالك در منظومهء شعرى خود گويد :\r\n وَ جَائِزٌ نَيْكُ « 1 » الْغُلَامِ الامْرَدِ * وَ جَوَّزُوا للِرَّجُلِ الْمُجَرَّدِ 1\r\nهَذَا إذَا كَانَ وَحِيداً فِى السَّفَرْ * وَ لَمْ يَجِدْ انْثى تَفِى إلَّا الذَّكَرْ 2 \r\n1 - « و جايز است وَطْى پسر بچه‌اى كه مو در صورتش نروئيده باشد . و اين وطى را براى مرد مجرّد مباح و حلال شمرده‌اند .\r\n2 - اين در صورتى است كه مرد در سفر خود تنها باشد ، و زنى را كه براى قضاء حاجت خود بايد ، نيابد و فقط مرد را براى ايفاء اين امر پيدا كند . »\r\n\r\n\r\n","description":"","footnote":"\r\n( 1 ) نَيْك از الفاظ صريحه در آميزش مرد با زن است . در « فرهنگ آنندراج » گويد : نَيْك بالفتح ع . . . زن را نائك نعت است از آن . و در « المصباح المنير » گويد : نَاكَها ( نَيْكاً ) من الالفاظ الصريحة فى الجماع فهو ( نائك ) و ( نَيّاك ) و المرأة ( مَنيكَة ) و ( مَنْيُوكَة ) على النقص و التمام . و در « صحاح اللغة » گويد : ( نَيْك ) رجل نائك مِن النَّيك ، و نَيّاك شدِّد للكثرة . و فى المثل : مَنْ يَنِك العيرَ يَنِكْ نيّاكاً .\r\n","page_name":" 454 ","page_number":228},
  {"content":"\r\n\r\n3 - و من ديدم كسى را كه داراى مذهب مالكى بود ، و بر شخص دگرى كه از وى بنده‌اى را خريده بود ، و آن بنده نمىگذاشت اين سيّد و صاحب فعلى او با او آميزش كند ادعا داشت ، قاضى حكم كرد كه اين عدم تمكين ، عيب محسوب مىگردد و به واسطهء اين عيب در معامله ، خيار فسخ لازم مىآيد و جايز مىگردد كه بنده را به صاحب أوَّلش ردّ كند .\r\n4 - و همچنين امام تو : مالِك خوردن گوشت سگ را حلال دانسته است . در اين حال كه بحث بدين جا منتهى گشت ، عالم مالكى مذهب ، رو كرد به عالم حنبلى مذهب و با صيحه و فرياد گفت : ساكت شو ! اى مُجَسِّم ! اى حُلُولى ! زيرا مذهب تو شناعت و قباحتش بيشتر مىباشد . امام تو احمد بن حنبل مىگويد :\r\n\r\nحنابله قائل به جسمانيت خدا هستند\r\n1 - خداوند تبارك و تعالى جسم است ، بر روى تخت خود ( عرش ) مىنشيند و به مقدار درازاى چهار انگشت از عرش فاصله مىگيرد .\r\n2 - و خداوند هر شب جمعه‌اى از آسمان دنيا پائين مىآيد ، و بر روى سقف بام مساجد به صورت جوانى كه مو در چهره‌اش نروئيده است با گيسوان مُجَعَّد ، و با دو نعل كه بندهايش از لؤلؤ تر و تازه بوده و بر روى خرى سوار است ، خود را ظاهر مىسازد .\r\n3 - و علماى حنابله بر فراز بام مساجد اطاقكهائى براى علف حمار خدا بنا مىكنند ، و در آن كاه و جو مىريزند تا « حمار الله » از آنها بخورد .\r\n4 - و مشهور است كه در شب جمعه‌اى يكى از زهّاد حنبليها به اميد ديدار خدا بر بام مسجد رفت ، و پيوسته در انتظار بود تا خداى تعالى به سوى وى فرود آيد . و اتّفاقاً در آن شب بر بام مسجد جوان نفت فروشى با موهاى مُجَعَّد رفته بود . همين كه چشم شيخ عالم و زاهد حنبلى بر او افتاد ، معتقد شد كه : او خداى اوست . بر روى قدمهايش افتاد و مىبوسيد و مىگفت : سَيِّدِى ارْحَمْنِى وَ لَا تُعَذِّبْنى « اى سرور و سالار من ! بر من رحمت‌آور و مرا به عذابت مبتلا نكن ! » و هى شكوه مىنمود و تضرّع و زارى مىكرد .\r\n\r\n","description":"","footnote":"","page_name":" 455 ","page_number":229},
  {"content":"\r\n\r\nآن جوان نفت فروش مات و مبهوت شد و پنداشت : اين شيخ با اين حالِ التماس و استكانت مىخواهد با وى فعل قبيحى انجام دهد . فرياد برداشت اى مردم بيائيد ! اين مرد مىخواهد بر بام مسجد با من فعل شنيع انجام دهد ! و جماعتى از نفت فروشان به سطح بام مسجد آمدند ، و آن شيخ را كتك مفصّل زدند ، و وى را حضور حاكم ببردند . حاكم او را محبوس نمود تا فردا به كارشان بپردازد .\r\nعلماء حنابله از قضيّه مطّلع گشتند و به نزد حاكم آمدند ، و سوگند به خداوند ياد كردند كه : اين شيخ زاهد اصولًا دربارهء وى چنين عمل زشتى گمان نمىرود . او پنداشته است : جوان خداى اوست ، و خواسته است پاهايش را ببوسد .\r\nفَقَبَّحَ اللهُ مَذْهَبَكَ يَا حَنْبَلِىُّ . در اين حال علماى حنفى و شافعى و مالكى و حنبلى همه به جان هم افتادند ، سرهايشان را بلند كردند ، و صداهايشان بالا رفت ، و هر يك شروع كردند قبائح مذهب ديگرى را برشمردن تا جائى كه تمام حاضران از اين صحنه ملول گرديدند و عامّهء مردم شروع كردند به انتقاد .\r\nيُوحَنَّا مىگويد : من گفتم : يك قدرى آرام‌تر و ملايم‌تر بوده باشيد ! من از اين اعتقادهاى شما نفرت كردم . اگر اسلام اين باشد فَيَا وَيْلَاه وَ يَا سَوْأتَاه ! و ليكن من شما را قسم مىدهم به « الله » آن خدائى كه جز او خدائى نيست اينكه اين بحث را اينك قطع كنيد و برويد زيرا اين قوم حضّار جميع گفتار و مباحثات شما را انكار كردند و ناروا دانستند . « 1 »\r\n\r\n\r\n","description":"","footnote":"\r\n( 1 ) يكى از ايرادهاى شيعه بر عامّه مسألهء مَسْح بر خُفَّين است . زيرا ايشان به جاى مسح كشيدن روى پاها در خاتمهء وضوء ، روى كفشها و چكمه‌هاى خود مسح مىكشند . و اين خلاف عمل به قرآن است كه مىفرمايد :  وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  . در كتاب « بداية المجتهد » حافظ ابو الوليد محمد بن احمد ابن رشد قرطبى در ج 1 ص 16 در اين باره گويد : در جواز مسح بر خفّين سه قول است : اول قول مشهور كه جائز است به طور مطلق و جمهور فقهاى شهرها اين قول را گرفته‌اند . و قول دوم : جواز آن در سفر ، نه در حضر . و قول سوم : عدم جواز آن به طور اطلاق ، و اين قول شاذّترين اقوال است . و أقاويل ثلاثه مروى است از صدر اول و از\r\n","page_name":" 456 ","page_number":230},
  {"content":"\r\n\r\nعلماء مذاهب اربعه برخاستند و متفرّق گرديدند و يك هفتهء تمام از منزلهايشان بيرون نيامدند ، و اگر بيرون مىآمدند جماعت مردم بر انكارشان مىافزودند . و پس از آن با همدگر قرار دادند و اجتماع نمودند كه در مدرسهء « مُسْتَنْصِرِيَّه » حضور بهم رسانند . و همگى حاضر گرديدند ، و من هم در برابرشان نشستم و بدانها گفتم : من يكى از علماى رافضيان را مىخواهم پيدا كنم تا شما با او مناظره نمائيد ، و در مذهب او با وى بحث كنيد ! آيا امكان دارد يكى از آنان را بياوريد ؟ !\r\nجميع علماء گفتند : اى يُوحَنَّا ! رافِضَه جماعتى بسيار اندك و غير قابل اعتنا هستند ، و قدرت مناظره و بحث در ميان مسلمين را ندارند به جهت اندك بودنشان و كثرت مخالفانشان .\r\nايشان اصولًا در محافل حضور بهم نمىرسانند تا چه رسد به آنكه قدرت داشته باشند در مذهبشان بحثى به عمل آرند . رافضيان از جهت تعداد نفرات ، كمترين آحاد مردمند ، و از جهت قدر و منزلت ، پست‌ترين گروه آنان .\r\nيوحَنَّا گفت : اما اين گفتارتان كه : از جهت مقدار ، كمترين و مخالفانشان أكثريّت مردم هستند ، اين مدح و ستايشى مىباشد نسبت به آنها . چون خداوند تعالى ، قليل\r\n\r\n\r\n","description":"","footnote":"\r\nمالك بن انس - تا آخر گفتارش . و سيد مرتضى در « الفصول المختارة » كه تقريرات درس شيخ مفيد است مىفرمايد . . . . و ليكن شناعت بر گفتار ايشان است كه مسح بر خفّين را قائلند با وجود آنكه خفّين ( دو كفش انسان ) نه از اجزاى بدن انسانند و نه از جوارح او ، و أبداً نسبتى ميان خفّين و ميان أبعاض و اجزاى بدن انسان نمىباشد جز آنكه آنها مانند ساير ملبوسات هستند . و قرآن بر ضد گفتار آنان ناطق است چرا كه صريح قرآن آن است كه : بايد طهارت را بر خود عضو قرار داد نه بر غير آن . راجع به اين مسأله امام صادق عليه السلام مىفرمايد : إذا ردّ الله كُلَّ إهابٍ إلى موضعه ، ذهبتْ طهارة هؤلاء . « هنگامى كه خداوند هر پوست چرمين را به اصل و جاى خود برگرداند در آن وقت طهارت آن جماعت كه بر پوست چرم مسح كرده‌اند به كلّى از ميان مىرود . » يعنى طهارت نواصب كه بر پوست شتر و گاو و گوسفند مسح مىكنند ، در حالى كه خود ناصبيان روايت مىكنند از عائشه كه گفت : اگر دو پاى مرا با تيغ قطع كنند در نزد من بهتر از آن است كه من بر كفشهايم مسح نمايم . و نيز از ابو هريره روايت مىكنند كه مىگفت : براى من تفاوتى ندارد كه بر كفش خودم مسح كنم يا بر پشت الاغى كه در بيابان است .\r\n","page_name":" 457 ","page_number":231},
  {"content":"\r\n\r\nرا مَدْح ، و كثير را ذَمّ نموده است به گفتارش :  وَ قَلِيلٌ ما هُمْ  « 1 » « و كم هستند آنان كه ايمان مىآورند و عمل صالح انجام مىدهند . »\r\n وَ قَلِيلٌ مِنْ عِبادِيَ الشَّكُورُ  . « 2 » « و كم هستند آن دسته از بندگان من كه شكر گزارند . »\r\n وَ ما آمَنَ مَعَهُ إِلَّا قَلِيلٌ  . « 3 » « و ايمان نياورد با نوح پيغمبر مگر افراد اندكى . »\r\n وَ لا تَجِدُ أَكْثَرَهُمْ شاكِرِينَ  . « 4 » « و أكثريّت آنها را شكر گزارنده نمىيابى . »\r\n وَ لكِنَّ أَكْثَرَهُمْ لا يَعْلَمُونَ  . « 5 » « و ليكن اكثريّت آنها نمىدانند . »\r\n\r\nبرخى علماى عامه ، شيعه را كافر و مهدور الدم مىدانند\r\nعلماء گفتند : اى يوحَنَّا وضعيّت آنها عظيمتر است از آنكه توصيف گردد ، چرا كه همين كه ما بر يكى از آنان اطّلاع پيدا كنيم ، پيوسته در صدد آن مىباشيم تا مهلكه و بليّه‌اى را پيش آوريم و ايشان را بكشيم و نابود سازيم ، به سبب آنكه آنان در نزد ما كافرانى هستند كه خونها و أموالشان بر ما حلال است .\r\nيوحنّا گفت : اللهُ أكْبَرُ اين امرى است عظيم ! شما مرا روشن كنيد كه به چه سبب ايشان را مىكشيد ؟ ! آيا آنها انكار شهادتين را مىنمايند ؟ ! گفتند : نه !\r\nآيا آنها به قبله‌اى جز قبلهء اسلام توجّه مىكنند ؟ ! گفتند : نه !\r\nآيا آنها بعضى از احكام شريعت را انكار مىكنند ؟ ! گفتند : نه !\r\nيوحنّا گفت : يَا لَلْعَجَب از گروهى كه به شهادتين شهادت مىدهند ، و به احكام اقرار دارند ، چگونه خونهايشان و اموالشان حلال است ، در حالتى كه رسول الله صلى الله عليه و آله فرموده است :\r\nامِرْتُ أنْ اقَاتِلَ النَّاسَ حَتَّى يَقُولُوا : لَا إلَهَ إلَّا اللهُ وَ أنِّى رَسُولُ اللهِ ، فَإذَا قَالُوا عَصَمُوا\r\n\r\n\r\n","description":"","footnote":"\r\n( 1 ) آيه 24 از سورهء 38 : ص .\r\n( 2 ) آيه 13 از سورهء 34 : سبا .\r\n( 3 ) آيه 40 از سورهء 11 : هود .\r\n( 4 ) آيه 17 از سورهء 7 : اعراف .\r\n( 5 ) آيه 131 از سورهء 7 : اعراف ، و آيه 34 از سورهء 8 : أنفال ، و آيه 55 از سورهء 10 : يونس ، و آيه 13 و 57 از سورهء 28 : قصص ، و آيه 49 از سورهء 39 : زمر .\r\n","page_name":" 458 ","page_number":232},
  {"content":"\r\n\r\nبِهَا دِمَاءَهُمْ وَ أمْوَالَهُمْ إلَّا بِحَقٍّ وَ حِسَابُهُمْ عَلَى اللهِ .\r\n« من مأمور شده‌ام با مردم كارزار نمايم تا زمانى كه بگويند : لَا إلَهَ إلَّا اللهُ ! مُحَمَّدٌ رَسُولُ اللهِ . پس چون اين شهادتين را گفتند ، به واسطهء آن حفظ كرده‌اند خونهايشان و اموالشان را مگر به حق ، و حساب آنان بر عهدهء خداوند است . »\r\nعلماء گفتند : اى يوحنّا شيعيان در دين بدعتهائى گذارده‌اند . از جمله آنكه ايشان ادّعا مىكنند : أفضل مردم بعد از رسول الله على بن أبى طالب است ، و او را بر خلفاى ثلاثه ترجيح مىدهند ، با آنكه صدر اوّل از امَّت إجماع نموده‌اند بر اينكه درجات خلفا طبق ترتيب خلافتشان مىباشد .\r\nيوحنَّا گفت : آيا شما چنان معتقديد كه اگر كسى بگويد : على بن أبى طالب از ابو بكر بهتر است ، وى را كافر مىدانيد ؟ ! گفتند : آرى ، زيرا او بر خلاف اجماع سخن گفته است .\r\nيوحنّا گفت : بنابراين چه مىگوئيد دربارهء محدّثتان : حافِظ أبُو نُعَيْم ؟ !\r\nهمه گفتند : وى مقبول الرِّواية و صحيح النَّقل مىباشد .\r\nيوحنّا گفت : اين است كتاب او مسمّى به كتاب « الثَّاقِب » كه در آن روايت كرده است كه رسول اكرم صلّى الله عليه و آله و سلّم فرموده است : عَلِىٌّ خَيْرُ الْبَشَرِ ، فَمَنْ أبَى فَقَدْ كَفَرَ .\r\n« على است بهترين افراد بشر ، پس كسى كه از قبول آن امتناع ورزد تحقيقاً كفر آورده است . »\r\nو همچنين فرموده است : عَلِىٌّ خَيْرُ هَذِهِ الامَّةِ بَعْدَ نَبِيِّهَا ، وَ لَا يَشُكُّ فِى ذَلِكَ إلَّا مُنَافِقٌ . « على است بهترين اين امَّت پس از پيامبر اين امَّت ، و كسى در اين شكّ ندارد مگر مرد منافق . »\r\nو در آن كتاب أيضاً آمده است كه پيغمبر فرموده است : عَلِىٌّ خَيْرُ مَنْ اخَلِّفُهُ بَعْدِى . « على است بهترين كس كه من پس از خودم به يادگار مىگذارم . »\r\nو أحمد بن حنبل در « مسندش » روايت نموده است كه : پيغمبر صلّى الله عليه و آله و سلّم به فاطمه سلام الله عليها فرمود :\r\n\r\n","description":"","footnote":"","page_name":" 459 ","page_number":233},
  {"content":"\r\n\r\nأ وَ مَا تَرْضَيْنَ أنِّى زَوَّجْتُكِ أقْدَمَ امَّتِى سِلْماً وَ أكْثَرَهُمْ عِلْماً وَ أعْظَمَهُمْ حِلْماً ؟ !\r\n« آيا خوشايندت نمىباشد كه من تو را ازدواج داده ام با كسى كه از همهء امَّت اسلامش جلوتر ، و علمش كثيرتر ، و حلمش عظيم‌تر بوده است ؟ ! »\r\nو نيز در « مسند » احمد بن حنبل آمده است كه پيامبر فرمود : اللَّهُمَّ ائْتِنِى بِأحَبِّ خَلْقِكَ إلَيْكَ يَأكُلْ مَعِى مِنْ هَذَا الطَّائرِ ! فَجَاءَ عَلِىُّ بْنُ أَبِى طَالِبٍ .\r\n« بار خداوندا بياور به نزد من محبوب‌ترين خلائقت را به سوى تو ، كه با من از اين پرنده تناول نمايد . پس على بن أبى طالب آمد » .\r\n\r\nمدح اصحاب در صورت عدم ارتدادشان است\r\nيوحنّا گفت : يَا امَّةَ الإسْلَام ! نگوئيد : آن سه خليفه از على افضل هستند ، زيرا ممكن است مدح از آنها در زمان رسول الله باشد ، و پس از رسول الله براى بعضى از ايشان ، ارتداد از دين حاصل گرديده باشد . به علت آنكه امام خودتان ، محدِّث خودتان : حميدى در « جمع بين الصَّحيحَيْن » در روايت متّفقٌ عليها آورده است كه رسول الله فرمود :\r\nسَيُؤتَى بِرِجَالٍ مِنْ امَّتِى فَيُؤخَذُ بِهِمْ ذَاتَ الشِّمَالِ . فَأقُولُ : يَا رَبِّ أصْحَابِى ! أصْحَابِى ! فَيُقَالُ لِى : أنْتَ لَا تَدْرِى مَا أحْدَثُوا بَعْدَكَ !\r\nفَأقُولُ كَمَا قَالَ الْعَبْدُ الصَّالِحُ عِيسَى بْنُ مَرْيَمَ - على نبيّنا و آله و عليه السّلام - : وَ كُنْتُ عَلَيْهِمْ شَهيداً مَا دُمْتُ فِيهِمْ فَلَمَّا تَوَفَّيْتَنِى كُنْتَ أنْتَ الرَّقِيبَ عَلَيْهِمْ وَ أنْتَ عَلَى كُلِّ شَىْءٍ شَهيدٌ . إنْ تُعَذِّبْهُمْ فَإنَّهُمْ عِبَادُكَ وَ إنْ تَغْفِرْ لَهُمْ فَإنَّكَ أنْتَ الْعَزِيزُ الْحَكِيمُ . « 1 »\r\nقَالَ : فَيُقَالُ لِى : إنَّهُمْ لَمْ يَزَالُوا مُرْتَدِّينَ عَلَى أعْقَابِهِمْ مُنْذُ فَارَقْتَهُمْ .\r\n« در روز رستاخيز گروهى از رجال امَّت مرا مىآورند ، و ايشان را به ناحيهء چپ ( ناحيهء شقاوت و دوزخ ) مىكشند . در آن حال من مىگويم : اى پروردگار من !\r\n\r\n\r\n","description":"","footnote":"\r\n( 1 ) آيه 117 و 118 ، از سورهء 5 : مائده . بايد دانست : در نسخهء مطبوعهء رحلى سنگى طبع حاج موسى كه نزد حقير مىباشد آيه را به فإنّك أنت الغفور الرّحيم ختم نموده است . و اين غلط است هم از جهت معنى و مُفاد و عدم تناسب مقام و هم از جهت ضبط مصاحف . لهذا لازم است قاريان گرامى نسخهء مطبوعهء خود را تصحيح نمايند .\r\n","page_name":" 460 ","page_number":234},
  {"content":"\r\n\r\nاصحاب مرا اصحاب مرا درياب ! به من گفته مىشود : تو نمىدانى پس از تو چه حوادثى را به جاى آورده اند !\r\nپس من مىگويم همانطور كه عبد صالح عيسى بن مريم - على نبيّنا و آله و عليه السلام - گفت : و من بر ايشان شاهد و حاضر و ناظر بودم در هنگامى كه زنده بودم ، امّا وقتى كه تو مرا به سوى خودت بردى تو بودى كه مراقب و محافظ افعالشان بودى ، و تو تحقيقاً بر همه چيز مراقبت و نظارت و حضور دارى ! اگر آنان را نيامرزى و به عذابت تعذيب فرمائى ايشان بندگان تو هستند ، و اگر آنان را مورد مغفرتت قرار دهى پس تو تحقيقاً داراى عزّت و استقلال و حكمت و اتقان در عمل مىباشى و همهء كارهايت از غفران و تعذيب براساس عدم فتور و رخنه در ربوبيّت ، و عدم وهن در حكومت تو خواهد بود .\r\nرسول خدا صلّى الله عليه و آله و سلّم مىفرمايد : پس در آن حال به من گفته مىشود : ايشان پيوسته و هميشه بر روى دو پاشنه‌هاى پاى خودشان به عقب و به سمت قهقرى حركت كردند از وقتى كه تو از آنها مفارقت نمودى ! »\r\nعلماء گفتند : اى يُوحَنّا ، اينكه تو بر آن استدلال مىدارى دلالت دارد بر ارتداد بعضى از صحابه و دلالت ندارد بر آنكه آن بعض ، خصوص أبُوبَكر و عُمَر و أتباعشان بوده باشند ! و تو چه مىدانى كه علّت كارشان چه بوده است ؟ ! و آنچه آنان را جرأت داده است و مجاز شمرده است تا آنكه آن كارها را انجام دهند چه چيزى مىباشد ؟ !\r\nيوحنّا گفت : آنچه ايشان را بدين امور جرأت داده است و كشانيده است أئمّهء خود شما و علماى خود شما مىباشند أمثال بُخارى و مُسْلِم . چون ايشان روايت كرده‌اند كه : وقتى كه رسول خدا صلّى الله عليه و آله و سلّم رحلت كرد ، فاطمه سلام الله عليها فرستاد نزد أبوبكر و ميراث خود را از پدرش از « فدك » و آنچه را كه از « خمس خَيْبَر » باقى مانده بود مطالبه كرد . ابو بكر از آنكه چيزى را به وى برگرداند امتناع نمود .\r\nفَوَجَدَتْ فَاطِمَةُ عليها السلام عَلَى أبِى بَكْرٍ وَجْداً شَدِيداً وَ هَجَرَتْهُ ، وَ لَمْ تُكَلِّمْهُ حَتَّى مَاتَتْ\r\n\r\n","description":"","footnote":"","page_name":" 461 ","page_number":235},
  {"content":"\r\n\r\nوَ هِىَ غَضْبَانَةٌ عَلَيْهِ .\r\n« پس فاطمه سلام الله عليها بر ابوبكر خشمگين شد به خشم شديدى ، و از وى دورى گزيد ، و با او سخن نگفت و تا فاطمه از دنيا رفت در حال غضب و سخط بر ابوبكر بود » .\r\n\r\nقياس منطقى بر جواز لعن شيخين\r\nو همچنين أئمّه شما در « جمع بَيْنَ الصَّحيحين » روايت مىكنند كه : رسول خدا صلّى الله عليه و آله و سلّم فرمود : فَاطِمَةُ بَضْعَةٌ مِنِّى ، يُوذِينِى مَنْ آذَاهَا !\r\n« فاطمه قطعه‌اى از من است ، كسى كه وى را اذيّت كند مرا اذيّت كرده است . »\r\nرافضيان اين دو حديث را مىگيرند ، و از آن دو مقدّمهء قياس ترتيب و تركيب مىدهند بدين صورت :\r\nأبُو بَكْرٍ آذَى فَاطِمَةَ ، وَ مَنْ آذَى فَاطِمَةَ آذَى رَسُولَ اللهِ صلّى الله عليه و آله و سلّم .\r\n« ابوبكر فاطمه را اذيّت نموده است ، و هر كس فاطمه را اذيّت كند رسول خدا را اذيّت نموده است . »\r\nو خداوند متعال فرموده است در قرآن مجيدش :  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ  . « 1 »\r\n« و كسانى كه خدا و رسولش را اذيّت كنند در دنيا و آخرت مورد لعنت و دورباش خدا واقع مىگردند . »\r\nبنابراين آزار كنندگان به فاطمه آزار كنندگان به رسول الله بوده و مورد لعنت خدا مىباشند .\r\nيوحَنَّا گفت : اگر كسى بر شما احتجاج و استدلال بر لعنت بر ابو بكر و عمر و تابعينشان بدين كيفيّت كند ، براى شما چنين توانى نمىباشد كه بتوانيد يكى از مقدّمات تركيب قياس را منع كنيد ! « 2 »\r\n\r\n\r\n","description":"","footnote":"\r\n( 1 ) آيه 57 از سورهء 33 : احزاب :  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً . \r\n( 2 ) و ما به حمد الله و المنّة در ج 9 از امام‌شناسى در درس صد و بيست و هشتم تا صد و\r\n","page_name":" 462 ","page_number":236},
  {"content":"\r\n\r\nپس از اين ، يوحنّا بحث را با ايشان به درازا كشانيد ، و آنان را ملزم نمود به التزامات بسيارى كه همهء آنها اقرار و اعتراف نمودند . و از مجموع بحث ما در اينجا فساد مذاهب باطله و اديان باردهء باطله مشهود مىگردد . « 1 »\r\nبارى از جمله اشكالاتى كه جوينى امام الحرمين بر مالك مىگيرد غير از آنچه سابقاً ذكر شد عبارت است از :\r\n5 - كسى كه با كفّار مكاتبه نمايد ، و آنان را مطّلع بر عيوب و مختفيات ما بكند به طورى كه مستلزم كشته شدن ما گردد بايد دست او را قطع كرد ، به قياس آنكه اين خيانت از خيانت دزد شديدتر مىباشد . « 2 »\r\n6 - حكم او بر سياستها و تأديب‌ها و مجازاتهائى كه مناسب كارهاى كِسْرى و قَيْصر و جبّاران است . مانند ضرب با آلتهاى آنان ، و كشتن بدان وسيله‌ها ، و مُصادرات و جنايات مشابه آنان . « 3 »\r\n7 - بريدن دستها و پاها در موارد عديده تا به جائى كه وى ثُلْث امَّت را در اصلاح دو ثلث ديگر به قتل رسانيده است . و اين طرز عمل با روح شريعت اسلام و\r\n\r\n\r\n","description":"","footnote":"\r\nسىام و در نسخهء مطبوعه از ص 148 تا ص 151 دربارهء اين كيفيّت استدلال به طور مشروح و مفصّل با ترتيب دو قياس برهانى بحث كافى نموده‌ايم ، استدلالى كه طبق آيه قرآن و حديث صحيح مسلّم لعنت بر خصوص ابوبكر و عمر و دار و دسته‌شان را ثابت مىكند و روشن نموده‌ايم : اين است منطق و زبان گوياى شيعه كه تا روز قيامت بر محور حقّ و صدق و ثبات دور مىزند و از شعر و خطابه و مغالطه و حتى جَدَل گريزان است .\r\n( 1 ) كتاب « الانوار النُّعمانيّة » ، طبع رحلى سنگى ، حاج موسى طهرانى در سنهء 1280 . اين كتاب صفحه شمار ندارد و مطلبى را كه ما از آن نقل كرديم در نصفهء آن واقع است و تقريباً سه صفحهء از آن را استيعاب نموده است . در فراز صفحهء اول نوشته است : فيه حكاياتٌ مضحكة غريبة ، لعن الله مَن يحكيها و ينشئها . و در فراز صفحهء دوم نوشته است : فيه حكايات مضحكةٌ يضحك لشناعتها الثّكلى . و در فراز صفحهء سوم نوشته است : فيه حكاياتٌ مضحكةٌ لبعض أهل المذاهب الباطلة . و ما در ترجمهء آن ملاحظهء عين عبارات را نموديم بدون اندك تغييرى . فقط شماره‌هاى ايرادهاى بر صاحبان مذاهب را به جهت تشخيص و تعيين ، بدان افزوديم .\r\n( 2 و 3 ) « مغيث الخلق » ص 78 .\r\n","page_name":" 463 ","page_number":237},
  {"content":"\r\n\r\nتسامح در تهمتها مناسبت ندارد . « 1 »\r\n8 - اجراء حدود به مجرّد اتّهام بدون بيّنه و شهادت شهود تا به جائى كه از او روايت شده است كه اگر دزدى را در حضور قاضى بياورند ، و بر عليه او ادّعاى سرقت كنند و از آن مرد قلق و ترس ظاهر شود ، و گونه‌هايش سرخ گردد ، و رخسارش زرد شود بايد حدِّ سرقت را كه بريدن دست باشد بدون شهود بر او اجراء كرد ، چرا كه قرائن و شواهد جايگزين شهود و دلائل مىشود و همچنين در ساير عقوبتها .\r\nبا وجودى كه مىبينيم هر كس بر عليه او دعوى سرقت شود ، خواهى نخواهى رنگش تغيير مىكند بالاخصّ دربارهء مردم موثَّق و عادل و صاحبان مروّت و فتوّت . به جهت آنكه كسى كه داراى نفس أبيّه و حميّت ذاتيّه و مروّت و عصبيّت باشد ، چون بر عليه او ادّعاى زنا و سرقت گردد ، از آبرويش مىترسد و حالش دگرگون مىشود و رنگ چهره‌اش تغيير مىپذيرد . « 2 »\r\n9 - وَطْى و آميزش با غلامان خود ، و با زنها و كنيزان خود از دُبُر .\r\nبايد دانست فتواى جواز وطى با غلام از مالك بن أنس مشهور و معروف مىباشد . ولى حقير آنچه تفحّص كرده‌ام تا در يكى از مصادر و كتب مستنده آن را از خود مالك بيابم تا به حال موفّق نشده‌ام .\r\n\r\nاشكالات جوينى بر مالك\r\nدر كتاب « المدوَّنة الكُبْرى » كه انشاء خود مالك است ، به روايت سَحْنُون بن سعيد تَنُوخى از عبد الرّحمن بن قاسم بن خالد بن جنادهء عُتْقى كه در شش مجلد « 3 » است آن را پيدا ننمودم ، و حتى در ساير كتب و رسائلى كه براى موارد اختلاف آراء ميان مذاهب گرد آمده است ، همچون « خلاف » ، و « تذكره » و ما شابههما آن را نيافتم . و شايد نمىدانم - و الله أعْلَم - سرّش اين باشد كه به قدرى اين رأى ، شنيع و قبيح\r\n\r\n\r\n","description":"","footnote":"\r\n( 1 و 2 ) « مغيث الخلق » ص 77 .\r\n( 3 ) طبع مطبعهء سعادت ، جنب محافظة مصر سنهء 1323 هجريّهء قمريّه .\r\n","page_name":" 464 ","page_number":238},
  {"content":"\r\n\r\nاست كه خود آنان شرم آورده‌اند در كتابهايشان ضبط و ثبت كنند و رأيى بوده كه سينه به سينه تحويل داده شده است ، و شاهد بر اين آن است كه مثلًا براى مالكيهاى ساكن عراق نقل نشده است ولى براى مالكيهاى مغرب و اندلس نقل شده است ، لهذا ملاحظه مىشود كه در مناطق جغرافيائى مختلف جواز و عدم جواز وطى غلام در ميان مالكيها متفاوت مىباشد .\r\nشيخ موسى تبريزى در حاشيهء « أوثق الوسائل فى شرح الرَّسائل » شيخ اعظم انصارى - قدَّس الله سرَّهما - در كتاب « حجيّة الظّنّ » آنجا كه شيخ مىفرمايد : الَّذِينَ هُمُ الاصْلُ لَهُ « يعنى در حجيّت اجماع ، عامّه اصل هستند » گفته است : به جهت آنكه ايشان بر شيعه در اثبات اجماع سبقت دارند ، همچنان كه از سيد مرتضى حكايت شده است كه چون آنان اجماع را ذكر كردند و بر ما عرضه داشتند ما آن را حقّ يافتيم و قبول كرديم .\r\nو اما بودن اجماع اصل براى عامّه به جهت آن است كه : اجماع مبناى دينشان است ، چون عمدهء ادلّهء آنان بر خلافت پسر أبى قحافه به گمانشان اجماع امّت است بر او .\r\nوَ الْمَوْلَى الفاضِلُ البارعُ الآغا محمّد على بن الوحيد البهبهانى در كتابش مسمّى به « سُنَّةُ الْهِدَاية » مىگويد : به خاطر دارم كه در « شرح مواقف » و يا « مقاصد » تصريح نموده به اينكه در اجماع ، كثرت معتبر نيست . بلكه حق آن است كه اجماع به موافقت يك نفر محقّق مىشود ، چنان كه خلافت ابوبكر به بيعت عمر به تنهائى ثابت شد - انتهى .\r\nاى طالب حقّ چشم بصيرت بگشا به اين هذيانها نظر نما كه به چه خرافات و هذيانها بناى مذهب خودشان گذاشته اند ؟ ! به مقام تشنيع و تعيير طائفهء ناجيهء محقّه برآمده‌اند :\r\nاوّلِ آنها بر سر منبر على رووس الاشْهَاد اعتراف به قصور خود نموده و زبان به « أقِيلُونِى وَ لَسْتُ بِخَيْرِكُمْ وَ عَلِىٌّ فِيكُمْ » گشوده .\r\n\r\n","description":"","footnote":"","page_name":" 465 ","page_number":239},
  {"content":"\r\n\r\nو ثانى ايشان در مَلا عامّ و محفل ناس در جواب زنى اقرار به جهل خود به آيات قرآنيّه و سنّت نبويّه نموده و « كُلُّ النَّاسِ أفْقَهُ مِنِّى حَتَّى الْمُخَدَّرَاتِ » را عذر ناموجّه خود ساخته .\r\nو ثالث آنها كلام الله مجيد را با آب بالاى آتش پخته ، و تابعين او كه در حقيقت اولاد ابليس پر تلبيس هستند ، در رفع قبح اين فعل شنيع و عمل قبيح ، كلام نفسى غير معقول را اختراع نموده ، و به اين جهل و قصور اغواى عامّهء كَالْهَمَجِ الرَّعَاء را نموده ، و مشكاة هدايت ، و مقباس ولايت ، و كلام الله ناطق را در زاويهء خمول و سكوت چندين سالها ساكت و خاموش كرده ، رايت ضلالت برافراشته ، و آتش حسرت بر قلوب مؤمنين برافروخته .\r\n حكايتى كنمت بشنو و شناسا شو * كه اين حديث ز پير شريعتم ياد است\r\nمجو طهارت مولد ز دشمنان على * كه حمل مادر اين قوم از دو داماد است\r\nيكى پدر دگر ابليس كرده است دخول * ز اختلاط دو آب اين عَدوىِ حق زاد است \r\nجائى كه اصول دين برين مبانى فاسده مرتّب شود ، فروع عمليّه را چه رسد ؟ و اگر مالك وَطْى غلام را مباح داند ، و حَنْبَلى خوردن بنگ ، هيچ جاى استبعاد نخواهد شد . چه خوش گفته بديهةً شاعر شيعى ظريف ، اين رباعى « 1 » طريف را :\r\n\r\nجواز كشيدن بنگ و بازى شطرنج و . . . در نزد فقهاى اربعه\r\n شافعى گفت كه شطرنج مباح است مدام « 2 » راست گفته است چنين است كه فرموده امام \r\n\r\n\r\n","description":"","footnote":"\r\n( 1 ) رباعى نيست .\r\n( 2 ) شيخ الطّائفة : شيخ طوسى - رضوان الله تعالى عليه - در كتاب « خلاف » ج 2 ص 625 از طبع كوشانپور فرموده است : فى أنّ اللّاعِبَ بالشِّطْرنج فاسِقٌ مسألهء 51 : شطرنج بازى حرام است هر قسمى كه بوده باشد ، و بازى كنندهء با آن فاسق است ، و شهادت او در محكمهء حاكم مقبول نمىباشد . مالك و ابوحنيفه گفته‌اند : مكروه است مگر آنكه ابوحنيفه آن را به حرام ملحق نموده است و هر دو گفته‌اند شهادتش مردود است ، و شافعى گفته است : مكروه است و حرمت ندارد و شهادت بازى كنندهء با آن مردود نمىباشد مگر آنكه در آن قمار ( برد و باخت ) باشد و يا موجب ترك نماز گردد تا وقت نماز متعمّداً بگذرد ، و يا آنكه اگر هم متعمّد نباشد ولى با تكرار ، خروج\r\n","page_name":" 466 ","page_number":240},
  {"content":"\r\n\r\n خواجه مالك سخنى گفت ازين باركتر * كه به نزديك خردمند مباح است غلام\r\nبو حَنيفه به ازين گويد در باب شراب * كه ز جوشيده بخور كان نبود هيچ حرام\r\nحَنْبَلى گفت كه گر زانكه ز غم درمانى * بستهء بنگ تناول كن و خوش باش مدام\r\nبنگ و مى مىخور ميدر و مىباز قمار * كه مسلمانى ازين چار امام است تمام \r\nاخبار كثيره به طريق اهل سنَّت در منع كردن از وَطْى در دُبُر زنان وارد شده ، از شرح عقائد نَسفى كه از أعاظم علماى ايشان است مستفاد مىشود كه : نزد ايشان قول به كفر فاعل آن نيز هست . لكن مشهور آن است كه : مالِك اين فعل را حلال مىدانست چنان كه ملّا عبد الرّحمن جامى در « بهارستان » به اين معنى اشاره نموده گفته است :\r\n گفت مملوكه‌اى به مالك خويش * كز قفايش گرفت راه فساد\r\nترك اين فعل كن كه جايز نيست * نزد دين پرورانِ شرع نهاد\r\nگفت : خامش كه شيخ دين مالك * به چنين عيش رخصت ما داد\r\nگفت مسكين ز زير او كه : خدات * در زد و گيرِ مالك اندازاد \r\nكلام منسوج بر اين منوال نظماً و نثراً در كتب قوم زياده از حَدِّ إحصاء نقل\r\n\r\n\r\n","description":"","footnote":"\r\nوقت نماز لازم آيد . سعيد بن مسيّب و سعيد بن جُبَير گفته‌اند : مباح است . دليل ما اجماع فرقهء محقّه و رواياتشان مىباشد در اين مقام . و أيضاً حسن بصرى روايت كرده است از مردانى از اصحاب النبى صلّى الله عليه و آله و سلّم از پيغمبر صلّى الله عليه و آله و سلّم كه او از بازى شطرنج نهى نموده است . و نيز از پيامبر روايت شده است كه : او به قومى كه با شطرنج بازى مىنمودند مرور فرمود و گفت :  ما هذِهِ التَّماثِيلُ الَّتِي أَنْتُمْ لَها عاكِفُونَ  . [ 1 
  ] « چيست اين تمثالهايى كه شما بر آن تكيه زده و وقوف نموده ايد ؟ ! » پيامبر در اينجا آن صورتهاى شطرنج را به اصنام معبوده تشبيه كرده است . و همچنين از پيغمبر روايت شده است كه فرمود : اللَّاعب بالشِّطرنج مِنْ أكْذَبِ خَلْق الله يقول : مَاتَ و مَا مَاتَ يعنى : قولهم : شَاهْ مَاتَ . « بازى كنندهء با شطرنج از دروغگوترين خلق خداست . مىگويد : مرد ، در حالى كه نمرده است . يعنى : گفتارشان كه : شاه مرد ، دروغ است . »\r\n- [ 1 
  ] ( آيه 51 و 52 از سورهء 21 : أنبياء :   وَ لَقَدْ آتَيْنا إِبْراهِيمَ رُشْدَهُ مِنْ قَبْلُ وَ كُنَّا بِهِ عالِمِينَ . إِذْ قالَ لِأَبِيهِ وَ قَوْمِهِ ما هذِهِ التَّماثِيلُ الَّتِي أَنْتُمْ لَها عاكِفُونَ .   -\r\n","page_name":" 467 ","page_number":241},
  {"content":"\r\n\r\nنموده‌اند ، لكن بسته گلى از بوستان محبّت أنوار ولايت چيده ، به مشام طالبين حقّ و هدايت برساند تا تطريف دماغى براى ناظرين حاصل آيد . « 1 »\r\nاللَّهم اجعَلنا من المتمسّكين بولايتهم ، و الرّاسخين فى محبّتهم ، و الآمنين من الفزع الاكبر بشفاعتهم بحقّهم يا الله . « 2 »\r\n\r\nرد استدلال مالكىها بر جواز وطى غلام\r\nحقير گويد : طائفهء مالكيّه وطى غلام را مباح مىشمرند . و در تواريخ و سيَر در احوال مشايخ مالكيّه از علماء و قضات و ارباب فتوى و أئمّهء جماعاتشان كه داراى غلام بوده‌اند حكايات و قضاياى شرم‌آورى هست كه جاى انكار نمىباشد .\r\nهم اكنون هم مالكيّه اين عمل را انكار ندارند ، و در مقام بحث از رئيسشان : مالِك بن أنَس از فتواى او دفاع مىكنند ، و حِلّيّت آن را مطابق مطلقات مىشمارند .\r\nحضرت سرور گرامى و صديق ارجمند آية الله حاج سيد موسى شُبَيْرى زنجانى دامت بركاته مىفرمودند : من وقتى در مدينهء طيّبه با بعضى از مشايخ مالكيّه در اين موضوع يعنى دربارهء جواز وطى غلام گفتگو كردم .\r\nاو گفت : آيه قرآن :   وَ الَّذِينَ هُمْ لِفُرُوجِهِمْ حافِظُونَ ، إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ   « 3 » دلالت دارد بر جواز ، زيرا لفظ  ما مَلَكَتْ أَيْمانُهُمْ  عامّ است و شامل غلام و كنيز هر دو مىگردد .\r\nمن گفتم : غلام از مدلول اين آيه به اجماع خارج است .\r\nاو گفت : اجماع براى شماست ولى براى ما اجماعى نمىباشد - انتهى .\r\nحقير گويد : آيه اطلاق ندارد تا سخن از تخصيص و عدم تخصيص به ميان آيد . زيرا به قرينهء ذكر ازواج و متعارف بودن آميزش با آنها در خصوص قُبُل ، مراد از\r\n\r\n\r\n","description":"","footnote":"\r\n( 1 ) تا اينجا مطالب وارده در كتاب « سُنَّة الهداية » آقا محمد على بهبهانى فرزند وحيد بهبهانى : آقا محمد باقر است بنا بر نقل مرحوم صاحب حاشيه .\r\n( 2 ) اين دعاى عربى ممكن است تتمهء مطالب صاحب كتاب « سنّة الهداية » باشد و أظهر آن است كه انشاء صاحب حاشيه بوده باشد .\r\n( 3 ) آيه 5 و 6 از سورهء 23 : مؤمنون .\r\n","page_name":" 468 ","page_number":242},
  {"content":"\r\n\r\nتخصيص  إِلَّا عَلى أَزْواجِهِمْ  ، خصوص مضاجعت و مباشرت معروف مىباشد ، و اطلاقى براى آن انعقاد نمىيابد تا شامل وطى غير متعارف و مستهجن در دُبُر گردد . و به همين بيان در عبارت  أَوْ ما مَلَكَتْ أَيْمانُهُمْ  نيز به قرينهء عطف بر ازواج بايد گفت : وطى با خصوص كنيزان است از خصوص قُبُل ، نه در دُبُر ، و نه وطى با غلامان ، چرا كه انصراف وطى به وطى معروف و شناخته‌شدهء متعارف ، قرينهء مقاميّه‌اى مىباشد براى صرف لفظ  أَزْواجِهِمْ  در خصوص موضع متعارف ، و صرف  ما مَلَكَتْ أَيْمانُهُمْ  در خصوص كنيزان آن هم فقط در خصوص موضع متعارف .\r\nاين در صورتى است كه خطاب   قَدْ أَفْلَحَ الْمُؤْمِنُونَ   را اختصاص به مردان دهيم ، كما هُوَ الظَّاهرُ مِنَ اللَّفْظ . و اما اگر به تنقيح ملاك به مؤمنين و مؤمنات تعميم دهيم ، و به جهت آنكه ازواج جمع زوج است ، و شامل شوهر و زن هر دو مىشود ، بنابر صحّت اخذ به اطلاق طبق استدلال عالم مالكى ، بايد وطى غلامان را با زنانى كه غلامان ملك يمين آنها هستند مباح بشماريم . و اين مسأله مُسَلَّماً خلاف اجماع و ضرورت است حتى در نزد مالكيَّه .\r\nاما راجع به ردّ مالكيّه بايد گفت : اوَلًّا به مناسبت حكم و موضوع احكام همخوابگى و آميزش ، مراد از  ما مَلَكَتْ أَيْمانُهُمْ  بالاخصّ با عطف آن به ازْواج كه خصوص زنها باشند ، خصوص مِلْكِ يمين از طائفهء نسوان هستند ، يعنى خصوص كنيزان .\r\nوَطْى در دُبُر ، وَطْى در راه و سبيل نيست ، بلكه قطع سبيل است . متبادر از حلّيّت وطْى ، حلّيّت وطْى در موضع معروف طبق غريزه و رغبت است ، نه وطى در مواضع قبيحه و مضرّه و غير ملائمه ، و مىتوان به ادّعاى تبادر و صحّت سلب و تناسب حكم و موضوع ، انصراف مورد آيه : «  أَوْ ما مَلَكَتْ أَيْمانُهُمْ  » را از غلامان ، و حصر آن را در خصوص كنيزان نمود .\r\nهمچون انصراف آيات حلّيّت لحوم بَهائم از كَلْب ، چرا كه چون گوشت سگ مورد رغبت مردم نيست حتى در ميان آنان كه سگ را در خانه‌هاى خود نگه\r\n\r\n","description":"","footnote":"","page_name":" 469 ","page_number":243},
  {"content":"\r\n\r\nمىدارند و با آن معاملهء طهارت مىنمايند همچون نصارى و مُلْحِدين ، هيچ گاه ديده نشده است كه با آن معاملهء حلّيّت كنند و آن را بخورند .\r\nلهذا علّت عدم بيان حرمت اكل لحم كَلْب در قرآن كريم ، عدم متعارف بودن آن مىباشد به طورى كه اگر از حرمتش ذكرى به ميان مىآمد بيانِ حرمتِ امر بديهى و زائد و غير شايسته تلقّى مىشد .\r\nو ثانياً عذاب قوم لوط به واسطهء اين عمل شنيع بود ، بيان شناعت آن در قرآن مجيد آمده است با تعبيراتى كه به طور اطلاق و عموم اين فعل قبيح و زشت را با مردان مىرساند چه غلامِ شخص باشد يا نباشد :\r\n  وَ لُوطاً إِذْ قالَ لِقَوْمِهِ إِنَّكُمْ لَتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ . أَ إِنَّكُمْ لَتَأْتُونَ الرِّجالَ وَ تَقْطَعُونَ السَّبِيلَ وَ تَأْتُونَ فِي نادِيكُمُ الْمُنْكَرَ فَما كانَ جَوابَ قَوْمِهِ إِلَّا أَنْ قالُوا ائْتِنا بِعَذابِ اللَّهِ إِنْ كُنْتَ مِنَ الصَّادِقِينَ   . « 1 »\r\nملاحظه مىگردد در اين دو آيه با چه تعبير شديد و كوبنده‌اى اين عمل را محكوم كرده است : عبارت  « الْفاحِشَةَ »  و خصوصيّت «  ما سَبَقَكُمْ بِها مِنْ أَحَدٍ مِنَ الْعالَمِينَ  » ، و عبارت « إتْيَانُ الرِّجَال » ، و عبارت «  تَقْطَعُونَ السَّبِيلَ  » ، و عبارت «  تَأْتُونَ فِي نادِيكُمُ الْمُنْكَرَ  » همه و همه به خوبى مىرساند كه : اين فعل شنيع به قدرى از مراتب وقاحت و قباحت را حائز مىباشد كه هر عقل و وجدانى به طور عموم و اطلاق ، حكم به تحريم آن مىنمايد .\r\nبنابراين آيه ، در جملهء   « قَدْ أَفْلَحَ الْمُؤْمِنُونَ   . . .   وَ الَّذِينَ هُمْ لِفُرُوجِهِمْ حافِظُونَ ، إِلَّا  \r\n\r\n\r\n","description":"","footnote":"\r\n( 1 ) آيه 28 و 29 از سورهء 29 : عنكبوت : « و ما لوط را فرستاديم زمانى كه به قوم خود گفت : شما تحقيقاً كار قبيحى را انجام مىدهيد كه تا به حال در عالميان كسى بر شما در اين عمل پيشى نگرفته است . آيا شما بر مردان ورود مىكنيد ، و راه را مىبُريد ، و در مجلس خود فعل منكر بجاى مىآوريد ؟ ! پاسخى قومش به او ندادند مگر آنكه : اگر در گفتارت راست مىگوئى عذاب خدا را براى ما بياور ! »\r\n","page_name":" 470 ","page_number":244},
  {"content":"\r\n\r\n عَلى أَزْواجِهِمْ أَوْ ما مَلَكَتْ أَيْمانُهُمْ  * « 1 » غلام و ملك يمين از جنس مردان بر فرض اطلاق به وضوح در عمومات مستثنى منه داخل مىباشند ، و رستگار مؤمنى است كه فرج خود را از آن مصون و محفوظ بدارد .\r\nافٍّ لِمَالِكٍ وَ لِمُتابِعِيهِ كَيْفَ غَيَّرُوا حُكْمَ اللهِ ظَهْرَ الْمِجَنِّ وَ أتَوْا بِالشَّنَاعَةِ وَ الْقَبَاحَةِ مَكَانَ الْحُسْنِ وَ الْجَمَالِ ! و استدلال كرده‌اند بر خلاف مراد قرآن به خود قرآن .\r\nو اى كاش من مىدانستم : اگر ايشان در ملاكات ظنيّه و وهميّه بلكه استحسانيّه عمل به قياس مىنمودند ، آيا در اين مورد حكمشان سر از تحريم بيرون نمىآورد ؟ ! آرى كسى كه ريسمانش را از ولاء اهل بيت قطع كند ، بازگشتى جز مسير به سوى آتش ندارد .  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  . « 2 »\r\n\r\nمسأله رضاع بزرگسال در نظر عامه\r\nقضيّهء تاريخيّهء ننگين از عائشه كه در رِضاع ، طُفوليّت را شرط نمىدانست ،\r\nو براى آنكه مردان بزرگسال با وى محرم شوند دستور مىداد تا پنج بار\r\nتمام ، ايشان از پستان خواهرش امّ كلثوم شير بخورند تا شرايط\r\nرِضاعِ مُحَرِّم متحقّق گردد و مردان بتوانند با او به واسطهء\r\nمحرميّت در خلوت ملاقات نمايند\r\nاز عجائب تاريخ كه شرمندگى و افتضاح و بى شرمى را براى عائشه به حدّ أكمل و أتمّ در خود ضبط و ثبت نموده است داستان رضاع و شير دادن است كه نزد عائشه ، شيرخوارگى و صغر سنّ مرتضع ( شيرخوار ) مطرح نبود . او معتقد بود : رضاع در ميان بزرگسالان أيضاً صورت مىگيرد و بنابراين براى تحقّق رِضاع و محرميّت مردان أجنبى با او ، دستور مىداد تا پنج بار مردان از پستان خواهرش شير بخورند تا او خالهء رضاعى آن مرد محسوب گردد ، و بتواند در خلوت با او ملاقات\r\n\r\n\r\n","description":"","footnote":"\r\n( 1 ) آيه 5 و 6 از سورهء 23 : مؤمنون .\r\n( 2 ) آيه 40 از سورهء 24 : نور : « و كسى كه خداوند براى وى نورى قرار نداده باشد داراى نور نيست . »\r\n","page_name":" 471 ","page_number":245},
  {"content":"\r\n\r\nكند .\r\nاين قضيّه مُسَلَّماً جعل و ساخت و پرداخت خود اوست ، و با ناموس رسالت و عصمت زوجهء نبوّت به هيچ وجه سازگار نمىباشد . أوّلًا شما تصوّر كنيد : مردى أجنبى با ريش و سبيل چگونه بر سينهء امّ كلثوم دختر ابوبكر مىافتد ، و پنج بار هم بايد شير بخورد ؟ ؟ ؟ و لذا ساير زوجات پيامبر ، عائشه را در اين رأى و نظر ردّ كرده‌اند و با او موافقت ننموده‌اند .\r\nدر كتاب « بدَاية المجتهد » ابن رشد كه در فقه عامّه تصنيف شده است مىگويد : علماء اتّفاق كرده‌اند كه : رضاعى كه موجب محرميّت مىگردد بايد در دو سال اوَّل تولّد نوزاد صورت گيرد . و در رضاع مرد بزرگسال اختلاف نموده‌اند .\r\nمالِك ، و أبوحنيفه ، و شافعى و كافّهء فقهاء مىگويند : رضاع در بزرگسال صورت نمىگيرد . داود ، و اهل ظاهر بر آن شده‌اند كه صورت مىگيرد . و آن است مذهب عائشه .\r\nرأى و مذهب جمهور فقهاء در اين مسأله همان مذهب ابن مسعود ، و ابن عُمَر ، و أبو هُرَيره ، و ابن عباس و ساير زوجات رسول اكرم صلّى الله عليه و آله و سلّم مىباشد .\r\nو علّت اختلافشان ، تعارض آثار و اخبار وارده است . زيرا در اينجا دو حديث وارد است : يكى از آن دو ، حديث سالِم است كه گذشت ، و ديگرى حديث عائشه مىباشد كه بخارى و مسلم آن را تخريج كرده‌اند : عائشه مىگويد : رسول خدا صلّى الله عليه ( و آله ) و سلّم بر من وارد شدند و در نزد من مردى بود . اين منظره بر حضرت گران آمد به طورى كه من غضب را در چهرهء او مشاهده كردم .\r\nمن گفتم : يا رسول الله ! اين مرد برادر رضاعى من است .\r\nرسول خدا صلّى الله عليه و آله و سلّم فرمود : انْظُرْنَ مَنْ إخْوَانُكُنَّ مِنَ الرَّضَاعَةِ ؟ ! فَإنَّ الرَّضَاعَةَ مِنَ الْمَجَاعَةِ !\r\n« بنگريد كه برادران شما كيستند ؟ ! زيرا رضاع در صورت گرسنگى طفل است كه بايد غذاى او محسوب گردد . »\r\n\r\n","description":"","footnote":"","page_name":" 472 ","page_number":246},
  {"content":"\r\n\r\nاگر كسى اين حديث را ترجيح دهد ، رأيش بر آن قرار مىگيرد كه : آن شيرى كه براى شيرخوار بجاى غذاى او نمىنشيند و جايگزين آن نمىشود ، موجب نشر حرمت نمىگردد و مَحرميّت نمىآورد .\r\nو آن حديث سالم در موردى بخصوص وارد شده است ، و ساير زوجات رسول الله صلّى الله عليه و آله و سلّم آن را رخصتى براى وى پنداشته‌اند .\r\nو اگر كسى حديث سالم را ترجيح دهد ، و اين حديث عائشه را به واسطهء عدم عمل به آن معلول بداند ، رأيش بر آن مىرود كه : رضاع در مردان نيز تحقّق مىپذيرد . « 1 »\r\nو ثانياً رضاع كه ايجاب محرميّت مىكند به واسطهء شيرى مىباشد كه غذاى طفل مىگردد و سلّولهاى بدن او را مشابه با مرد صاحب شير و زن شير دهنده ( صاحِبُ اللَّبَن و مُرْضِعَه ) مىنمايد و به جهت يگانگى ميان خونها ، عنوان مادريّت و خواهريّت و امثالهما تحقّق مىگيرد . و اين حتماً بايد در زمان شيرخوارگى طفل يعنى در ميان حَوْلَيْن ( دو سال ) واقع شود . و بر اين معنى عامّهء شيعه ، و جمهور فقهاء عامّه اتّفاق دارند . شير خوردن پس از دو سال چون اين اثر را در اتّحاد سلولهاى خون و نسوج بدن ايجاد نمىنمايد لهذا ايجاب محرميّت و اتّحاد رَحِميَّت نمىكند .\r\nو امَّا اصل داستان واقع كه عائشه از آن به غلط تنقيح ملاك و تعيين مناط نموده است ، اين مىباشد كه : در قضيهء سالم كه مورد خاصّى بوده است ، رسول خدا خواسته است با امر ولائى خود ، حَرَج و عسرت از سَهْلَه : زوجهء أبوحُذَيفه بردارد ، لهذا بدين طريق راهى را براى وى گشوده‌اند . اين داستان اختصاص به سَهْلَه دارد ، و\r\n\r\n\r\n","description":"","footnote":"\r\n( 1 ) « بداية المجتهد و نهاية المقتصد » طبع مطبعهء مصطفى البابى الحلبى در مصر سنهء 1339 هجريّهء قمريّه ، ج 2 ص 34 . و اين حديث را در صحيح مسلم از طبع بولاق مصر سنهء 1290 هجريّه قمريّه ج 1 ص 416 ، و از طبع بيروت با تحقيق محمد فؤاد عبد الباقى ج 2 ص 1078 در باب « إنَّما الرّضاعة من المَجاعَة » ذكر كرده است .\r\n","page_name":" 473 ","page_number":247},
  {"content":"\r\n\r\nاز آن به مورد دگرى نمىتوان تعدّى نمود .\r\n\r\nداستان رضاع سالم مولى حذيفه\r\nدر « مُوَطَّأ » مالك وارد است كه : حديث كرد براى من يحيى از مالك ، از ابن شهاب كه چون از وى راجع به شير خوردن مرد بزرگسال سؤال شد ، او در پاسخ گفت : خبر داد به من عروة بن زبير كه : أبُو حُذَيفة بن عُتْبَة بن رَبِيعَة كه از اصحاب رسول الله صلّى الله عليه ( و آله ) و سلّم بود و در غزوهء بَدْر حضور داشت ، سالم را كه به وى سالِم مَوْلى أبى حُذَيْفَه مىگفتند ، پسر خواندهء خود كرده بود همانطور كه پيامبر صلّى الله عليه ( و آله ) و سلّم زيد بن حارِثَه را پسر خود خوانده بود .\r\nأبوحُذَيْفه براى سالم كه او را پسر خود مىدانست ، دختر برادرش فاطمه بنت وليد بن عُتْبَة بن رَبِيعَة را به نكاح درآورد . فاطمه در آن ايَّام از زنان مهاجرات دورهء اوَّل محسوب مىشد ، و از أفضل زنان بدون شوهر قريش بود .\r\nاز آنجائى كه خداوند در كتاب خود قرآن كريم دربارهء زيد بن حارثه پسر خواندگى را برداشت و فرمود :  ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ فَإِنْ لَمْ تَعْلَمُوا آباءَهُمْ فَإِخْوانُكُمْ فِي الدِّينِ وَ مَوالِيكُمْ  ، « 1 » در آن هنگام هر پسر خوانده‌اى را به پدرش برگردانيدند ، و اگر پدرش معلوم نبود به مولايش بر مىگردانيدند .\r\nدر اين حال سَهْله دختر سُهَيل كه زن ابى حذيفه بود ، و از بَنِى عامِرِ بْنِ لَوَىّ بود حضور رسول الله صلّى الله عليه ( و آله ) و سلّم آمد و گفت : يا رسول الله ! ما اين طور معتقد بوديم كه سالم پسر ماست ، و بر ما وارد مىشد در حالى كه من با يك پيراهن\r\n\r\n\r\n","description":"","footnote":"\r\n( 1 ) آيه 5 ، از سورهء 33 : أحزاب : « پسر خواندگان را به نام پدرانشان بخوانيد ، كه در نزد خداوند به حق و عدالت نزديكتر مىباشد ، و اگر پدرانشان را نمىشناسيد آنان برادران شما و مواليان شما در دين خدا هستند . » و قبل از اين آيه مىفرمايد :  وَ ما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَ اللَّهُ يَقُولُ الْحَقَّ وَ هُوَ يَهْدِي السَّبِيلَ .  و دربارهء زيد بن حارثه بخصوصه در آيه 37 از همين سوره مىفرمايد :  وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا  .\r\n","page_name":" 474 ","page_number":248},
  {"content":"\r\n\r\nبودم و در زير آن إزار نپوشيده بودم « 1 » و ما هم غير از بيت واحدى نداريم . رأى شما دربارهء او چيست ؟ !\r\nرسول خدا صلّى الله عليه ( و آله ) و سلّم گفتند : أرْضِعِيهِ خَمْسَ رَضَعَاتٍ فَيَحْرُمُ بِلَبَنِهَا !\r\n« وى را پنج بار شير بده تا به واسطهء آن شير محرميّت پيدا گردد ! »\r\nو از آن پس ، وى را به چشم پسر رضاعى خود مىديد .\r\nاين قضيّه را عائشه امّ المؤمنين أخذ كرد ، و دربارهء مردانى كه دوست داشت بر او وارد شوند إعمال نمود ، و عادتش بر آن بود كه خواهرش امّ كلثوم دختر ابوبكر و دختران برادرش را امر مىنمود تا هر كه را از مردان دوست مىداشت بر او داخل گردند شير دهند .\r\nو امَّا ساير زنهاى پيامبر صلّى الله عليه ( و آله ) و سلّم إبا و امتناع نمودند تا بر ايشان احدى از افراد مردم بدين گونه از رضاع وارد گردد و گفتند : لَا وَ اللهِ ! ما نمىبينيم آنچه را كه رسول خدا به سَهله بنت سُهَيل امر كرده است مگر رخصتى را از وى در خصوص رضاع سالم به تنهائى . لَا وَ اللهِ ! هيچ كس از مردان بدين قسم از شير دادن بر ما وارد نخواهد گرديد .\r\nاين است داستان رضاع كبير دربارهء ازواج النّبىّ صلّى الله عليه ( و آله ) و سلّم « 2 » .\r\n\r\nعائشه رضاع بزرگسال را قبول داشته است\r\nمسلم بن حجّاج در اين باب شش حديث از عائشه روايت كرده است ، و ما در اينجا به ذكر دو حديث از آن اكتفا مىنمائيم :\r\n\r\n\r\n","description":"","footnote":"\r\n( 1 ) عين عبارت اين است : و كان يدخل علىَّ و أنا فُضُلٌ . در « أقرب الموارد » گويد : ( الفُضُل ) الثّوب يتفضّل فيه الرّجل . و المرأة « خرجت فى فضل » ثوب واحد ( رجلٌ و امرأةٌ فُضُل ) اى متفضّل فى ثوب واحد . و محمد فؤاد عبد الباقى در تعليقه گويد : ( فُضُلٌ ) أى مكشوفة الرّأس و الصّدر . و قيل : على ثوب واحد لا إزار تحته . و قيل : متوشّحة بثوب على عاتقها خالفت بين طرفيه . قال ابن عبد البرّ : أصحّها الثانى لأن كشف الحرّة الصّدر لا يجوز عند محرم و لا غيره .\r\n( 2 ) « مُوَطَّأ » مالك ، طبع بيروت ، دار احياء التّراث العربى ، با تحقيق محمد فؤاد عبد الباقى ج 2 ص 605 و ص 606 كتاب الرّضاع ، باب ما جاء فى الرّضاعة بعد الكبر .\r\n","page_name":" 475 ","page_number":249},
  {"content":"\r\n\r\nاوَّل با سند متّصل خود روايت مىكند از ابو مليكه كه قاسم بن محمد بن أبى بكر به او خبر داد كه : عائشه به او خبر داده است كه : سَهْله بنت سُهَيل بن عَمْرو حضور رسول خدا مشرّف شد و عرض كرد : يا رسول الله ! سالم ( سالم مَوْلى أبى حُذَيفه ) با ماست ، و در خانهء ماست ، و به حدّى رسيده است كه مردان بالغ مىرسند ، و دانسته است چيزهائى را كه مردان بالغ مىدانند .\r\nحضرت فرمود : او را شير بده تا تو بر او محرم شوى !\r\nابو مليكه راوى روايت مىگويد : من يك سال يا قريب يك سال درنگ كردم ، و اين حديث را براى احدى نقل نكردم و از بيان آن ترسيدم . پس از آن قاسم را ديدم و به او گفتم : تو براى من حديثى را نقل نمودى كه من تا به حال آن را براى كسى بيان ننموده‌ام . قاسم گفت : چيست آن حديث ؟ ! من براى او گفتم . قاسم گفت : آن حديث را از من نقل كن و بگو : عائشه آن را به قاسم خبر داده است « 1 » .\r\nدوم با سند متّصل خود روايت مىكند از أبو عُبَيدة بن عبد الله بن زَمْعَة كه مادرش زينب دختر أبو سَلِمَه به او خبر داده است كه : مادرش امّ سَلِمَه زن پيامبر پيوسته مىگفت : بقيّهء زوجات رسول اكرم صلّى الله عليه ( و آله ) و سلّم إبا داشتند از آنكه احدى به واسطهء اين گونه رضاع بر ايشان داخل شود و به عائشه مىگفتند : وَ اللهِ ما اين قضيّه را نمىبينيم مگر اجازه‌اى كه پيامبر به خصوص سالم داده است . بنابراين هيچ كس را به واسطهء اين رضاع حقّى نمىباشد كه بر ما وارد گردد و يا آنكه ما را ببيند ! « 2 »\r\nبارى داستان شير مكيدن از پستانهاى امّ كلثوم ، و خواهر زادگان عائشه به قدرى وقيح مىباشد كه بعضى از علماى سنّت خواسته‌اند سرپوشى بر روى آن نهند ، و شرمندگى را تا حدّى مرتفع سازند ، و لهذا توجيه كرده‌اند كه : رضاع كبير به مكيدن از\r\n\r\n\r\n","description":"","footnote":"\r\n( 1 و 2 ) صحيح مسلم از طبع بولاق سنهء 1290 ، هجريّهء قمريّه ، ج 1 ص 415 و ص 416 در باب رضاعة الكبير ، و از طبع بيروت با تحقيق محمد فؤاد عبد الباقى ج 2 ص 1076 تا ص 1078 در تحت شمارهء 28 و 31 از همين باب ذكر كرده است .\r\n","page_name":" 476 ","page_number":250},
  {"content":"\r\n\r\nپستان نيست ، بلكه به خوردن شير دوشيده‌شدهء از پستان است در ظرفى .\r\nمحمد فُواد عبد الباقى در تعليقهء حديث « مُوَطَّأ » : « أرْضِعِيهِ خَمْسَ رَضَعَاتٍ » چنين آورده است :\r\nأبو عَمْرو گفته است : كيفيّت رضاع كبير آن است كه : شير را براى كبير مىدوشند ، و به وى مىخورانند . و امَّا بدين صورت كه زن پستانش را در دهان مرد نهد ، در نزد احدى از علماء سزاوار نيست .\r\nو قاضى عياض گفته است : شايد سَهله شيرش را دوشيده باشد ، و به سالم خورانيده باشد بدون آنكه تماسى با پستان او حاصل گردد ، و بدون آنكه بَشَرَه و پوست بدنشان به هم تلاقى نمايد ، زيرا كه ديدن پستان و نه مَسِّ آن با بعضى از اعضاء جايز نمىباشد .\r\nنَوَوى گفته است : اين توجيه ، توجيه نيكوئى است . « 1 »\r\nو ليكن اين توجيه ، وجيه نيست به دليل آنكه در روايت است : أرْضِعِيهِ خَمْسَ رَضَعَاتٍ ! و إرْضَاع عبارت است از شير دادن با پستان نه نوشانيدن شير از خارج پستان . فرق است ميان آنكه بگويند : أرْضَعَتْهُ با آنكه بگويند سَقَتْهُ اللَّبَنَ .\r\nمراد از آيه كريمهء :  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ  « 2 » ، و آيه كريمهء :  وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ  ، « 3 » شير دادن با پستان است . فلهذا اگر در اين مدّت شير پستان را بدوشند و سپس به طفل بنوشانند رضاع صورت نمىگيرد .\r\nسَلَّمْنا در خصوص اين مورد ، رضاع را به معنى سَقْىُ اللَّبَن به طور مجاز بگيريم ،\r\n\r\n\r\n","description":"","footnote":"\r\n( 1 ) « موطّأ » مالك طبع بيروت ج 2 ص 605 تعليقهء روايت 12\r\n( 2 ) . آيه 233 ، از سورهء 2 : بقره : « و بر مادران واجب است اولاد خود را دو سال تمام شير دهند براى كسى كه مىخواهد رضاع را به طور كامل انجام دهد . »\r\n( 3 ) آيه 23 از سورهء 4 : نساء : « و حرام است بر شما نكاح مادرانى كه شما را شير داده‌اند و خواهران رضاعى شما . »\r\n","page_name":" 477 ","page_number":251},
  {"content":"\r\n\r\nولى با دم خروس چه كنيم ؟ ! آن هم چند دم خروس :\r\nاوّل : در اوَّلين روايت مسلم آمده است كه : سَهْلَه به پيامبر گفت : وَ كَيْفَ ارْضِعُهُ وَ هُوَ رَجُلٌ كَبيرٌ ؟ ! « چگونه من او را شير دهم در حالتى كه او مردى است بزرگ ؟ ! » « 1 »\r\nآيا شير دادن از پستان مورد تعجّب سهله است ، يا دوشيدن شير را در ظرف و به او دادن ؟ !\r\n\r\nرضاع بزرگسال در نظر عائشه از پستان بوده است\r\nدم دوم خروس : در سومين روايت مسلم آمده است كه : ابو مليكه مىگويد : من پس از شنيدن اين خبر از برادرزادهء عائشه : قاسم بن محمد بن أبى بكر ، از دهشت و خوف ، يك سال و يا قريب آن صبر كردم و آن را براى كسى بازگو ننمودم ؟ ! « 2 »\r\nآيا بيان شير دادن مرد بزرگ را از پستان مورد خوف و خشيت و درنگ ابو مليكه شده است يا دوشيدن شير و در ظرفى ريختن و به وى خورانيدن ؟ !\r\nدم سوم خروس : روايت ديگر مسلم است كه چون رسول خدا فرمود : أرْضِعِيهِ ! وى گفت : إنَّهُ ذُو لِحْيَةٍ ! « 3 » « سالم ريش دارد ! »\r\nآيا شير دادن با پستان مورد شگفت و سؤال سَهله نسبت به مردى ريش دار واقع شد يا دوشيدن شير را از پستان و نوشانيدن آن را به سالم خارج از پستان در ظرفى ؟ ! آيا مرد ريش دار هيچ گاه از ظرف شير نمىآشامد ؟ ! آيا أبو عَمْرو ، و قاضى عياض ، و نووى كه تحمّل جرم و وزر اين روايت را بدين گونه توجيه نموده‌اند ، خودشان در وقتى كه مىخواهند شير بخورند ريش خود را مىتراشند ؟ !\r\nبارى بدين تأويلات بارده نمىتوان امّ المؤمنين عائشه را تبرئه نموده و حكم وى را صواب دانست .\r\nاما حلّ مسأله نزد حقير آن است كه : سالم فرزند خواندهء سهله و أبو حذيفه بود\r\n\r\n\r\n","description":"","footnote":"\r\n( 1 ) « ، صحيح » مسلم از طبع بولاق ، ج 1 ص 415 و از طبع بيروت با تحقيق محمّد فؤاد عبد الباقى ج 2 ص 1076 .\r\n( 2 و 3 ) « صحيح » مسلم از طبع بولاق ، ج 1 ص 415 و ص 416 ، و از طبع بيروت ج 2 ص 1076 تا ص 1078 .\r\n","page_name":" 478 ","page_number":252},
  {"content":"\r\n\r\nو در خانهء آنها به مقام رشد و كمال از زمان طفوليّت تا بلوغ و بعد از آن رسيده بود . و اعراب جاهلى مانند بسيارى از ملل غير مسلمان بلكه مسلمان فعلى كه به احكام آشنائى ندارند ، با پسر خواندهء خود معاملهء پسر حقيقى مىكنند . بدين معنى كه عيناً مانند يكى از محارم خود مىشمارند . با بدن نيمه عريان نزد او مىروند ، و بوسه مىكنند و او را در آغوش مىگيرند به طورى كه وقتى مىخواهند به پسر خوانده و يا دختر خوانده بگويند : تو واقعاً فرزند ما نمىباشى ، او وحشت مىكند و ضربه مىخورد . و اگر مادر پسر خوانده در وقت بلوغ او از وى حجاب گيرد و در پرده رود او را دهشت و اضطراب در مىگيرد كه چه قضيّه‌اى رخ داده است ؟ !\r\nلهذا از اوّل بايد پسران و يا دخترانى را كه در منزل غير والدين حقيقى خودشان رشد مىكنند كم كم و به تدريج حالى كنند كه : پسر خوانده پسر نيست . شناسنامهء وى به نام اين پدر و مادر حرام و باطل است تا اينكه هم مردم از نگهدارى أطفال بى سرپرست محروم نباشند و بدين فيض نائل گردند ، و هم آن اطفال در رديف فرزندان واقعى اينها درنيايند .\r\nسالم پسر خواندهء ابوحذيفه ، وقتى پسر خوانده بود كه حكم قرآن بر رفع آن نازل نگرديده بود . فلهذا او با سَهله و أبوحذيفه رفتار با پدر و مادر را مىكرد ، و پدر و مادر هم همين طور . عيناً به مثابهء يك نفر محرم . در آن وضعيّت كه چه بسا سالم سهله را مىبوسيد ، و چون مادر در آغوش مىگرفت ، شير دادن از پستان به او زياد مستبعد و مستهجن نبوده است . فلهذا پيامبر مىفرمايد : مىدانم كه بزرگ است ولى مع‌ذلك شير بده !\r\nاين امر اختصاصى مولوى نبوى است براى رَفْع حَرَج و ضيق و ناراحتى كه براى أبوحذيفه حاصل شده بود بعد از نزول قرآن به رفع پسر خواندگى . و بنابراين نمىتوان در ساير پسر خواندگان جارى كرد ، چون اختصاص به مورد دارد . و از طرف دگر به طريق أوْلى نمىتوان در مردان أجنبى جارى كرد همانطور كه ساير زنان پيامبر فهميدند و به عائشه اعتراض كردند .\r\n\r\n","description":"","footnote":"","page_name":" 479 ","page_number":253},
  {"content":"\r\n\r\nامَّا عائشه كه خود را داراى رأى و فتوى مىدانست ، مىخواهد به مثابه پيامبر - عِيَاذاً بِالله - رأى و حكم دهد . و اگر پيامبر به وى اعتراض كند : چرا تو چنين كردى ؟ ! فوراً بگويد : براى آنكه تو در مورد سهله و سالم چنان كردى !\r\nبارى ، باز خدا را شكر كه عائشه در رضاع پنج بار را كافى مىدانست ، و اگر بنا بود بنابر حكم حقّ در نزد شيعهء اماميّه كه رِضاع حتماً بايد ده بار يا پانزده بار متوالى از پستان صورت گيرد عمل مىنمود ، ديگر تقاضامندان ديدار و ملاقات با خلوت او طبعاً چند برابر مىشدند ، چرا كه ده و پانزده بار بايد به روى پستانهاى امّ كلثوم خواهر او ، و يا خواهر زادهء او بيفتند ، و به قدرى شير بمكند كه درونشان پر شود و يا گوشتشان فربه و استخوانشان محكم گردد .\r\nبالجمله اينك كه قدرى از أطوار و اعمال و فتاواى دو عالم رئيس و مقتداى عامّه مطّلع شديم سزاوار است عنان خامه را قدرى به سوى دو امام دگرشان منعطف داريم :\r\n\r\nشرح حال محمد بن ادريس شافعى\r\nبحث در پيرامون محمد بن ادريس شافِعى قُرَشى مُطَّلِبى\r\nبحّاثهء عليم سيد محمد باقر موسوى خوانسارى در كتاب « روضات » خود آورده است كه :\r\n« السّيّد المشكور و المُقْتَدَى المشهور فى مذهب الجمهور محمد بن ادريس\r\n« ابن العبّاس بن عثمان بن الشَّافِع بن السّائب بن عُبَيد بن عَبد يزيد بن\r\n« هاشم بن المطّلب بن عبد مناف القرشى المطّلبى « المشتهر بالإمام الشَّافعى » .\r\nصاحب « قاموس » در نسب وى گويد : بنى شافع از بنى مطّلب بن عبد مَناف هستند . از ايشان است امام شافعى . و نسب او را امام رافعى به نظم در آورده است و گفته است :\r\n مُحمّدْ إدريسٌ عَبَّاسْ و مَنْ * بعْدَهُمْ عُثمانُ بْنُ شَافِعْ \r\n\r\n","description":"","footnote":"","page_name":" 480 ","page_number":254},
  {"content":"\r\n\r\n وَ سَائِبُ ابنُ عبَيْدٍ سَابِعْ * عبْدُ يَزِيدَ ثَامِنٌ وَ التَّاسِعْ\r\nهَاشِمٌ الْمَوْلُودُ ابْنُ الْمُطَلِّبْ * عبْدُ مَنَافٍ لِلْجَمِيعِ تَابِعْ \r\nقاضى ابن خلّكان در « وَفَيات الاعيان » او را ذكر كرده است ، و پس از آنكه نسب او را به عبد مَناف معروف كه از اجداد سيّد فرزندان عَدْنان است كشانيده است گويد : جَدَّش شافِع رسول خدا صلّى الله عليه و آله و سلّم را در وقتى كه او طفلى تازه قدم و نو خاسته بود زيارت نموده است . و پدرش سائب دارندهء رايت بنى هاشم در لشكر كفّار در روز بَدْر بوده است كه اسير شد و براى خلاصى خود فديه داد و پس از آن اسلام آورد . چون به وى گفتند : چرا پيش از آنكه فديه بدهى اسلام نياوردى ؟ ! گفت : نخواستم مؤمنين را كه در بهاى فداى من طمع بسته‌اند محروم گردانم . « 1 »\r\nپس از اين ، ابن خَلَّكَان شروع كرده است در فضيلت اين مرد ، و جامعيَّت او در علوم دينيّه و ادبيّه و شعر نيكو و غير آنها با تفصيلى طولانى ، تا آنكه گويد : حتّى اينكه احمد بن حنبل گفته است :\r\nمن روايت ناسخ را از روايت منسوخ باز نشناختم تا هنگامى كه با شافعى مجالست نمودم .\r\nشافعى مىگويد : من وقتى كه « مُوَطَّأ » را حفظ كردم بر مالك بن أنس وارد شدم . او به من گفت : كسى را كه بتواند بخواند حاضر كن تا براى تو « مُوَطَّأ » را قرائت نمايد !\r\nمن گفتم : خودم خواننده مىباشم . پس شروع كردم براى وى « مُوَطَّأ » را از بر خواندن .\r\nمالك گفت : اگر كسى بناست رستگار گردد ، اين جوان است !\r\nو سفيان بن عُيَيْنَه هرگاه كه به نزدش از تفسير يا فتوى ، چيزى را مىپرسيدند مىگفت : از اين جوان بپرسيد !\r\nو أحمد بن حَنْبَل مىگويد : هر كس را ببينيد كه در دستش دواتى و يا دفترچه‌اى\r\n\r\n\r\n","description":"","footnote":"\r\n( 1 ) « تاريخ بغداد » للخطيب ، ج 2 ص 58 .\r\n","page_name":" 481 ","page_number":255},
  {"content":"\r\n\r\nمىباشد بدانيد كه : شافعى بر گردن او منّت دارد !\r\nو زعفرانى مىگفت : اصحاب حديث خواب بودند تا هنگامى كه شافعى آمد و بيدارشان كرد ، و آنان بيدار شدند . و فضائل او زياده است از آنكه به شمار آيد .\r\nتولّدش در سنهء يكصد و پنجاه ، و گفته شده در آن روزى بوده است كه ابوحنيفه مرده است .\r\nدر اينجا صاحب « روضات » ، شرح مُشْبِعى از كتاب « مقامع الفضل » آقا محمد على كرمانشاهى در بيان مدّت حمل و اكثر و أقلّ آن و مقدار حمل رسول الله و آيه نسىء بيان مىكند ، و پس از آن مىگويد :\r\nبرگرديم به گفتار صاحب « وفيات الاعيان » . وى مىگويد : شافعى وارد بغداد شد در سنهء يكصد و نود و پنج ، و دو سال در آنجا توقّف نمود ، سپس به سوى مكّه رفت و آنگاه در سال يكصد و نود و هشت به بغداد بازگشت و يك ماه در آنجا اقامت نمود ، سپس به سوى مصر رفت و تاريخ ورودش سنهء يكصد و نود و نه بود . و پيوسته در آنجا درنگ كرد تا در روز جمعه‌اى كه آخر شهر رجب سنهء دويست و چهار بود وفات يافت . و بعد از عصر همان روز در قُرَافَة صُغْرَى دفن شد ، و مزارش در آنجا در نزديكى مَقْطَم ، معروف است . - پايان گفتار ابن خَلَّكان . « 1 »\r\nو ابن خلّكان در ترجمهء احوال ابو جعفر محمد بن احمد بن نصر تِرْمَذى فقيه شافعى گويد :\r\nاو مىگفت : من فقه را براساس فقه مذهب ابوحنيفه مىپيمودم ، پس پيامبر صلّى الله عليه و آله و سلّم را در مدينه در سالى كه حج نمودم ( در رويا ) ديدم و گفتم : يا رسول الله من به فقه ابوحنيفه تفقه كرده‌ام ، آيا صحيح است كه آن را اخذ كنم ؟ ! فرمود : نه ! گفتم : آيا به گفتار مالك بن أنَس عمل كنم ؟ ! فرمود : به مقدارى از آن كه موافق سنّت من است\r\n\r\n\r\n","description":"","footnote":"\r\n( 1 ) آنچه را كه صاحب « روضات » از صاحب « وفيات الاعيان » نقل كرده است در تاريخ ابن خلّكان از طبع بولاق ج 2 ص 214 تا ص 218 و از طبع بيروت و تحقيق دكتر احسان عباس ، ج 4 ص 163 تا ص 169 تحت شمارهء 558 موجود است .\r\n","page_name":" 482 ","page_number":256},
  {"content":"\r\n\r\nعمل كن ! گفتم : آيا به قول شافعى عمل كنم ؟ ! فرمود : مَا هَزَّ بِقَوْلِهِ إلَّا أنَّهُ أخَذَ بِسُنَّتِى وَ رَدَّ عَلَى مَنْ خَالَفَهَا . « او به نشاط و حركت علمى قدم ننهاد مگر آنكه سنّت مرا گرفت ، و مخالفان آن را مردود دانست . »\r\nمن چون اين رويا را ديدم به تعقيب آن به مصر درآمدم و كتابهاى شافعى را نوشتم .\r\nو دارقُطْنى راجع به شافعى گفته است : او مردى است مورد وثوق و امين و اهل عبادت .\r\n\r\nگفتگوى شافعى با مالك\r\nو در اوَّليّات فاضل سيوطى و غيره آمده است كه : شافعى اوَّلين كس است كه در آيات الأحكام تصنيف كرده است . و اوَّلين كس است كه در اصول فقه تصنيف نموده است . و اوَّلين كس است كه در مختلف الحديث تصنيف كرده است .\r\nصاحب « روضات » گويد : من مىگويم : از جمله تصنيفات او در مدّت اقامتش در بغداد كتاب قديم اوست كه آن را « الْحُجَّة » اسم گذارده است ، همانطور كه محيى الدّين نَوَوى در شرح مشكلات كتاب « تَنْبيه » ذكر كرده است . و دَميرى در كتاب « حَيَاة الحيوان » حكايت كرده است كه بُوَيْطى از شافعى نقل كرده است كه او گفت : من در زمانى كه جوان بودم و در مجلس مالك بن أنس حضور مىيافتم ، مردى به نزد مالك آمده و استفتاء نمود كه : من به سه بار طلاق سوگند ياد كرده‌ام كه اين بلبل از خواندن آرام نمىگيرد . مالك گفت : حَنْثِ قسم كرده‌اى ! « 1 »\r\nآن مرد راهش را گرفت و رفت . در اين حال شافعى رو كرد به برخى از اصحاب مالك و گفت : اين فتوى خطا مىباشد . مالك را بدين واقعه اطّلاع دادند ، و مالك مردى بود داراى ابَّهَت و هيبت ، كسى را جرأت آن نبود كه سخن او را ردّ كند ، و چه بسا اتّفاق مىافتاد كه رئيس نظميّهء شهر نزد او مىآمد و چون او در مجلس خود\r\n\r\n\r\n","description":"","footnote":"\r\n( 1 ) عامّه همگى سوگند به طلاق مىخورند . يعنى زنم مطلّقه باشد اگر چنين نباشد و يا چنان نكنم . ولى شيعيان اجماع دارند بر بطلان اين نوع قسم و أمثال آن مثل سوگند به عِتاق و بخشيدن مال در سبيل الله ، و مىگويند : سوگندى كه نافذ است فقط سوگند به خداوند مىباشد .\r\n","page_name":" 483 ","page_number":257},
  {"content":"\r\n\r\nنشسته بود آن رئيس شهربانى همين طور بر فراز سر او مىايستاد .\r\nبه مالك گفتند : اين جوان كه شافعى است چنين معتقد است كه : اين فتوى اغفال و خطا مىباشد . مالك به شافعى گفت : از كجا اين اشكال را آورده‌اى ؟ !\r\nشافعى گفت : آيا تو همان كس نبودى كه براى ما از رسول اكرم صلّى الله عليه و آله و سلّم روايت كردى كه در داستان فاطمه بنت قيس ، وى به پيامبر عرض كرد : ابوجَهم و معاويه از من خواستگارى نموده اند !\r\nرسول خدا فرمود : اما أبو جَهم مردى است كه عصا را از گرده‌اش فرونمىگذارد ، و امَّا معاويه مردى است صُعلوك و مستمند . مالى ندارد . آيا عصاى ابو جَهم پيوسته در گرده‌اش بوده است يا نه ؟ ! مراد رسول خدا از عصا بر دوش بودن پيوسته ، اغلب اوقات بوده است . بدين كلام شافعى ، مالك قدرش را شناخت .\r\nشافعى مىگويد : چون خواستم من از مدينه بيرون شوم با مالك وداع كردم . مالك به من گفت در هنگام مفارقت : اى جوان ! تقواى خدا پيشه گير و اين نورى را كه خداى عزّ و جلّ به تو عطا نموده است به معصيت خاموش مكن ! مراد مالك از نور ، علم بوده است آنجا كه خداى تعالى مىگويد :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  . « 1 »\r\nسيد احمد بن محمد بن احمد حافى حُسَينى در كتابش كه به نام « التِّبْرُ الْمُذَابُ » و در ترتيب اصحاب است چون به شمارش فضائل أمير المؤمنين عليه السّلام رسيده است چنين آورده است :\r\nوى را رسول خدا صلّى الله عليه و آله و سلّم اخذ كرد و تربيت نمود و به اسلام فرا خواند و او لبّيك گفت . هنگامى كه رسول خدا به نبوّت مبعوث گرديد ، او دوازده ساله بود ، و همانطور كه احمد در « مسندش » با سند خود از حَبَّة عُرَنى روايت كرده است : او اوَّلين\r\n\r\n\r\n","description":"","footnote":"\r\n( 1 ) آيه 40 از سورهء 24 : نور : « و كسى كه خداوند براى او نورى قرار نداده باشد داراى نورى نيست . »\r\n","page_name":" 484 ","page_number":258},
  {"content":"\r\n\r\nايمان‌آورنده به رسول خدا بود .\r\n( تا مىرسد به اينجا كه گويد : ) صاحبان علوم همگى به وى انتساب دارند . فقهاء اربعه به او رجوع مىكنند . أمَّا الإمام أبوحنيفه وى شاگرد جعفر بن محمد الباقر بن على زين العابدين بن الحسين بن على بن أبى طالب عليه السّلام مىباشد .\r\nو امَّا الإمام الشَّافعى وى دروس خود را نزد محمد بن حسن شيبانى شاگرد أبوحنيفه خوانده است ، و أيضاً نزد مالك بن أنَس خوانده است . پس فقه او به امام صادق بر مىگردد .\r\nو امَّا الإمام مالِك وى دروسش را نزد دو نفر خوانده است :\r\nيكى رَبيعة الرَّأى شاگرد عِكْرِمَه كه او شاگرد ابن عباس و او شاگرد على عليه السّلام است . و ديگرى جعفر بن محمد الصادق عليهما السلام .\r\nو أمّا الإمام احمد وى دروسش را نزد شافعى خوانده است ، پس فقهش به حضرت منتهى مىشود .\r\n\r\nاشعار شافعى در ولاء اهل البيت\r\nشافعى داراى اشعارى بس فاخر است ، و أبياتى در معانى و مقامات مختلف دارد كه مقدارى از آن را صاحب « وفيات » ذكر كرده است . از جمله اين ابيات اوست كه أجود اشعارش محسوب است :\r\n يَا رَبِّ ! أعْضَاءُ الْوُضُوءِ عِتْقُهَا * من فَضْلِكَ الْوَافِى وَ أنْتَ الْوَاقِى 1\r\nوَ الْعِتْقُ يَسْرِى فِى الْغِنَى يَا ذَا الْغِنَى * فَامْنُنْ عَلَى الْفَانِى بِعِتْقِ الْبَاقِى 2 \r\n1 - « اى پروردگار من ! تو از فضل و كرم سرشارت ، اجزاء بدنم را كه محلّ وضو مىباشد از آتش جهنم آزاد كردى ! و حقّاً تنها تو هستى كه نگهدارنده و حفظ كننده مىباشى !\r\n2 - و قاعدهء آزادى و عتق اگر به بعضى از اجزاء تحقّق گيرد ، درباره آزادكنندگان غَنى و مال‌دار آن است كه : سرايت مىكند و تمام اجزاء را فرا مىگيرد ، پس اى خداى غَنى و متمكّن ، بر اين بندهء فانى منّت گذار و عتق و آزادى را در بقيّهء اجزاء و جوارحش سرايت بده ، و جملهء بدنش را آزاد كن ! »\r\n\r\n","description":"","footnote":"","page_name":" 485 ","page_number":259},
  {"content":"\r\n\r\nو همچنين از اوست :\r\n وَ لَوْ لَا الشِّعْرُ بِالْعُلَمَاءِ يُزْرِى * لَكُنْتُ الْيَوْمَ أشْعَرَ مِنْ لَبِيدِ \r\n« و اگر سرودن شعر موجب حقارت علماء نمىشد ، تحقيقاً من امروز در فنّ شعر از لَبيد برتر بودم . »\r\nو همچنين از اوست :\r\n يَقُولُونَ أسْبَابُ الْفِرَاغِ ثَلَاثَة * وَ رَابِعُهَا خَلْوَةٌ وَ هوَ خِيَارُهَا 1\r\nوَ قَدْ ذَكَرُوا مَالًا وَ أمْناً وَ صِحَّة * وَ لَمْ يَعْلَمُوا أنَّ الشَّبَابَ مَدَارُهَا 2 \r\n1 - « مىگويند : اسباب و وسائل فراغت سه چيز است ، و چهارمين آنها خلوت است كه بهترين آنهاست .\r\n2 - و آن سه چيز را مال و امنيّت و صحّت ذكر كرده‌اند ، امّا ندانستند كه : جوانى مدار و محور همهء آنهاست . »\r\nو همچنين از اوست :\r\n مِحَنُ الزَّمَانِ كَثِيرَةٌ لَا تَنْقَضِى * و سُرُورُهُ يَأْتِيكَ كَالاعْيَادِ 1\r\nتَأْتِى الْمَكَارِهُ حِينَ تَأْتِى جُمْلَةً * و تَرَى السُّرُورَ يَجِىءُ كَالْفَلَتَاتِ 2 \r\n1 - « محنتها و غصّه‌هاى روزگار بسيار است و انتها پيدا نمىكند ، اما سرور آن به ندرت به تو مىرسد همچون روزهاى عيد .\r\n2 - ناگواريها چون روى مىآورد يك جا و با هم هجوم مىكند ، امَّا سرور و خوشى گهگاهى مانند روزهاى آخر ماه ، كه در سى روز فقط يك روز است ، به سراغت مىآيد . »\r\nو همچنين از اوست :\r\n وَ إذَا عَجَزْتَ عَنِ الْعَدُوِّ فَدَارِهِ * و امْزَحْ لَهُ إنَّ الْمُزَاحَ وِفَاقُ 1\r\nفَالْمَاءُ بِالنَّارِ الَّتِى هِىَ ضِدُّهُ * يعْطِى النَّضَاجَ وَ طَبْعُهَا الإحْرَاقُ 2 \r\n1 - « و اگر عاجز شدى از درهم شكستن دشمن ، پس با وى مدارا كن و مزاح و شوخى نما ! چرا كه مزاح ، تو را با نفس او وفق مىدهد و از صولت و گزند او\r\n\r\n","description":"","footnote":"","page_name":" 486 ","page_number":260},
  {"content":"\r\n\r\nمىكاهد .\r\n2 - به علّت آنكه آب ( لطيف ) با آتش ( گدازان ) كه ضِدِّ آن است چون درآميزد ، موجب پختن غذا مىگردد با آنكه مقتضاى طبيعت آتش ، سوزاندن و گداختن است . »\r\nو دربارهء امر ولايت ، شافعى اشعار بسيار و مدائح كثيرى دارد كه راجع به آنان كه در شأنشان آيه تطهير نازل گرديده سروده است . از آن جمله مىباشد آنچه كه صاحب « حَدَائقُ الشِّيعَة » نقل كرده است كه : وقتى از شافعى از اوصاف مولانا أمير المؤمنين عليه السّلام پرسيدند . او در پاسخشان گفت :\r\nمَا يَسَعُنِى أنْ أقُولَ فِى حَقِّ مَنِ اجْتَمَعَتْ فِيهِ ثَلَاثٌ مَعَ ثَلَاثٍ لَمْ يَجْتَمِعْنَ فِى أحَدٍ قَطُّ : الْجُودُ مَعَ الْفَقْرِ ، وَ الْجَلَادَةُ مَعَ الرَّأىِ ، وَ الْعِلْمُ مَعَ الْعَمَلِ . ثُمَّ أنْشَأ يَقُولُ :\r\n أنَا عَبْدٌ لِفَتَى انْزِلَ فِيهِ هَلْ أتَى * إلَى مَتَى أكْتُمُهُ إلَى مَتَى إلَى مَتَى ؟ \r\n« مرا توان آن نيست كه لب بگشايم در حقّ كسى كه در وى سه صفت با سه حالت گرد آمده‌اند ، آن صفاتى كه با آن حالات هيچ وقت در كسى گرد نيامده‌اند : سخاوت با فقر ، و تردستى با عاقبت انديشى ، و علم با عمل . و سپس شروع كرد به سرودن اين بيت :\r\n« من بنده و غلام آن جوانمردى مىباشم كه دربارهء او سورهء   هَلْ أَتى   فرود آمد . تا كى من اين حقيقت را كتمان كنم ؟ ! تا كى ؟ ! تا كى ؟ ! »\r\nو نيز از او نقل شده است كه در جواب مرد ديگرى كه از اين موضوع از او پرسيد ، او در جواب گفت :\r\nمَا أقُولُ فِى رَجُلٍ أسَرَّ أوْلِيَاؤُهُ مَنَاقِبَهُ تَقِيَّةً ، وَ كَتَمَهُ أعْدَاؤُهُ حَنَقاً وَ عَدَاوَةً ، وَ مَعَ ذَلِكَ قَدْ شَاعَ مِنْهُ مَا مَلَأتِ الْخَافِقَيْنِ . « 1 »\r\n« من چه بگويم راجع به مردى كه دوستانش مناقبش را از روى خوف و تقيّه\r\n\r\n\r\n","description":"","footnote":"\r\n( 1 ) در « أقرب الموارد » گويد : خافقان به معنى مشرق و مغرب است چون شب و روز در آن غائب مىشود . خَفَقَ النّجم خُفُوقاً : غاب و كذلك الشمس و القمر .\r\n","page_name":" 487 ","page_number":261},
  {"content":"\r\n\r\nكتمان كردند ، و دشمنانش از روى كينه و عداوت . و با وجود اين به قدرى از آن مناقب شيوع پيدا كرده است كه مشرق و مغرب عالم را پر كرده است . »\r\nو سيد تاج الدِّين عاملى رحمه‌الله اين مضمون را از او اخذ كرده است آنجا كه گويد :\r\n لَقَدْ كَتَمَتْ آثَارَ آل مُحَمَّد * مُحِبُّوهُمُ خَوْفاً وَ أعْدَاؤُهُمْ بُغْضاً 1\r\nفَابْرِزَ مِنْ بَيْنِ الْفَرِيقَيْنِ نَبْذَةٌ * بهَا مَلَا اللهُ السَّمَاواتِ وَ الارْضَا 2 \r\n1 - « تحقيقاً آثار آل محمد را مُحبّينشان از روى خوف ، و دشمنانشان از روى بغض كتمان كرده‌اند .\r\n2 - و مع‌ذلك مقدارى ما بين محبّان و مبغضان ظهور يافته كه با وجود قِلَّت و كمى آن ، خداوند متعال آسمانها و زمين را از آن پر نموده است . »\r\nو از جمله آنچه مشهور و متواتر از اوست ، گفتار اوست در جملهء آنچه كه تماميش به دو نسبت داده شده است :\r\n لَوْ أنَّ الْمُرْتَضَى أبْدَى مَحَلَّهْ * لَخَرَّ النَّاسُ طُرّاً سُجَّداً لَهْ 1\r\nوَ مَاتَ الشَّافِعِىُّ لَيْسَ يَدْرِى * علِىٌّ رَبُّهُ أمْ رَبُّهُ اللَّه 2 \r\n1 - « اگر هر آينه مرتضى محلّ و جا و موقعيّت خود را ظاهر مىنمود تحقيقاً جميع مردم به سجدهء وى بر روى خاك مىافتادند .\r\n2 - و شافعى مرد در حالى كه نمىدانست : پروردگار او على است و يا پروردگارش الله است . »\r\nو همچنين از اوست :\r\n إذَا فِى مَجْلِسٍ ذَكَرُوا عَلِيًّا * و شبْلَيْهِ وَ فَاطِمَةَ الزَّكِيَّهْ 1\r\nيُقَالُ : تَجَاوَزُوا يَا قَوْمِ عَنْه * فَهَذَا مِنْ حَدِيثِ الرَّافِضِيَّهْ 2\r\nبَرِئْتُ إلَى الْمُهَيْمِنِ مِنْ انَاسٍ * يرَوْنَ الرَّفْضَ حُبَّ الْفَاطِميَّهْ 3\r\nعَلَى آلِ الرَّسُولِ صَلَاةُ رَبِّى * وَ لَعْنَتُهُ لِتِلْكَ الْجَاهِلِيَّهْ 4 \r\n1 - « وقتى كه در مجلسى نام على و دو شير بچهء او و فاطمهء مطهّر و كامل در انسانيّت برده شود ،\r\n\r\n","description":"","footnote":"","page_name":" 488 ","page_number":262},
  {"content":"\r\n\r\n2 - مىگويند : اى قوم از ذكر آنان روى بگردانيد ، چرا كه اين گونه گفتار ، گفتار رافضيان است .\r\n3 - من به خداوندِ با هيمنه و با سيطره بيزارى مىجويم از مردمانى كه رافضى بودن را محبّت خاندان فاطمه مىپندارند .\r\n4 - بر آل و اهل بيت رسول خدا باد صلوات پروردگار من ! و لعنت او بر آن انديشهء جاهليّت باد ! »\r\nو همچنين از اوست بنا به روايت ابن حجر مكّى در كتاب « صواعق » :\r\n يَا أهْلَ بَيْتِ رَسُولِ اللهِ حُبُّكُمُ * فرْضٌ مِنَ اللهِ فِى الْقُرْآنِ أنْزَلَهُ 1\r\nكفَاكُمُ مِنْ عَظِيمِ الْقَدْرِ أنَّكُمُ * من لَا يُصَلِّى عَلَيْكُمْ لَا صَلَوَةَ لَهُ 2 \r\n1 - « اى اهل بيت رسول خدا ! محبّت شما فرض و واجب است از ناحيهء خدا در قرآنى كه فرستاده است !\r\n2 - براى عظمت قدر و منزلت شما همين بس است كه شما كسانى مىباشيد كه اگر كسى در نمازش بر شما صلوات نفرستد ، نمازش باطل است . »\r\nو از محمد بن يوسف زَرَنْدى روايت است كه : چون محمد بن ادريس شافعى مُطَّلبى تصريح به محبتش نسبت به اهل بيت پيامبر صلّى الله عليه و آله و سلّم نمود ، و بر وى در ضمن گفتارى طويل انتقاد و مذمّت نمودند ، وى بر صاحبان گفتارِ تخطئه اين ابيات را سرود :\r\n إذَا نَحْنُ فَضَّلْنَا عَلِيًّا فَإنَّنَا * رَوَافِضُ بِالتَّفْضِيلِ عِنْدَ اولِى الْجَهْلِ 1\r\nوَ فَضْلُ أبِى بَكْرٍ إذَا مَا ذَكَرْتُهُ * رُمِيتُ بِنَصْبٍ عِنْدَ ذِكرِىَ لِلْفَضْلِ 2\r\nفَلَا زِلْتُ ذَا رَفْضٍ وَ نَصْبٍ كِلَاهُمَا * بِحُبَّيْهِمَا حَتَّى أُوَسَّدَ فِى الرَّمْلِ 3 \r\n1 - « زمانى كه ما سخنى از أفضليت على به ميان آوريم ، مردم نادان به واسطهء اين تفضيل ما را رمى به رفض مىكنند .\r\n2 - و چون فضيلت ابوبكر را ذكر كنم در آن وقت مرا رَمْى به نصب مىكنند .\r\n3 - بنابراين من پيوسته رافِضى و ناصبى مىباشم به واسطهء محبت على و\r\n\r\n","description":"","footnote":"","page_name":" 489 ","page_number":263},
  {"content":"\r\n\r\nابو بكر تا زمانى كه سر در گور نهم . »\r\nو همچنين به روايت صاحب كتاب « التِّبرُ المُذَاب » و غير او اشعار و مراثى بسيارى راجع به حضرت امام حسين بن على عليهما السلام دارد كه مقدارى از آن را در اواخر مجلد دهم ( طبع كمپانى ) از « بحار الانوار » ذكر كرده است كه انشاء الله بايد ملاحظه گردد .\r\n\r\nشعر شافعى در حبّ آل محمد صلّى الله عليه و آله و سلّم\r\nو همچنين بنا به روايت ابن صبّاغ مالكى در كتاب خود : « الفُصُول المُهِمَّة » اين ابيات به او منسوب است :\r\n يَا رَاكِباً قِفْ بِالْمُحَصَّبِ « 1 » مِنْ مِنَى * وَ اهْتِفْ بِسَاكِنِ خَيْفِهَا وَ النَّاهِضِ 1\r\nسَحَراً إذَا فَاضَ الْحَجِيجُ إلَى مِنَى * فيضاً كَمُلْتَطِمِ الْفُرَاتِ الْفَائِضِ 2\r\nإنْ كَانَ رَفْضاً حُبُّ آل مُحَمَّد * فلْيَشْهَدِ الثَّقَلَانِ أنِّى رَافِضِى « 2 » 3 \r\n\r\n\r\n","description":"","footnote":"\r\n( 1 ) در « مجمع البحرين » گويد : در حديث آمده است : فَرَقَدَ رَقْدَةً بِالْمُحَصَّب . و محصَّب به ضمّ ميم و تشديد صاد در نزد اهل لغت محلّ رمى جمار است ، و مراد از محصَّب در اين حديث چنان كه بعضى از شرّاح حديث تنصيص بر اين مطلب نموده‌اند ابطح است ، زيرا صحيح است اطلاق محصَّب به هر موضعى كه سنگريزهء آن زياد است . و ابطح مسيل واسعى است كه در آن سنگريزه است ؛ و نام اين موضع را گاهى ابطح و گاهى محصَّب گويند . مُحَصَّب زمينى است كه اول آن از منقطع شِعْب منى است و آخر آن قبرستان مَعْلى در مكه . و مراد از مُحَصَّب محل رمى جمار در منى نيست ، چون پيغمبر پس از نماز مغرب و عشاء در مُحَصَّب يك ساعتى خوابيدند . و از آنجا كه بعد از زوال آفتاب ، حاجى از منى به مكه حركت مىكند لذا نماز مغرب و عشاء و تحصيب رسول خدا مسلَّماً در نزديكى مكه در أبْطح واقع شده است . و در « لسان العرب » گويد : مُحَصَّب محل رمى جمار است در منى . و بعضى گفته‌اند : مراد از محصّب كوههاى منى و شعب آن ( تنگهء آن ) گذشته و از آنجا تا مكه است . و على أى تقدير ، معلوم است كه : مراد شافعى از محصّب همان محل رمى جمار مىباشد . چون مىگويد : در محصّب بايست و به مردمى كه هنگام سحر به سوى منى مىآيند ندا كن . و البته معلوم است : هنگام سحر مردم از مشعر به سوى منى مىآيند ، نه از منى به سمت مكه .\r\n( 2 ) اين ابيات را امام فخر رازى در ج 27 ص 166 و قندوزى حنفى با يك بيت دگر كه مجموعاً چهار بيت مىشوند در « ينابيع المودّة » طبع نجف ص 568 نقلًا از ابن حجر هيتمى در\r\n","page_name":" 490 ","page_number":264},
  {"content":"\r\n\r\nشافعى در اين ابيات ، منظرهء كوچ نمودن مردم را از مشعر الحرام به سوى زمين « مِنَى » هنگام صبح روز عيد قربان ، و سيل جمعيّت را كه از مشعر از جا كنده شده و به مِنَى روى مىآورند ، در نظر خود مُجَسَّم نموده مىگويد :\r\n« اى سوار بر مركب ! در محلّ رمى جمار در مِنَى بايست ، و روى به جمعيّت نموده به تمام افراد چه آنان كه در مسجد الْخَيْف جا گرفته‌اند ، و چه آنان كه در حال حركتند ، در آن وقت سحرى كه حاجيان مانند موجهاى آب دريا در آبشخوار به سوى مِنَى حركت مىكنند ، بگو و به آنان اين خبر را بده كه : من از آن افرادى مىباشم كه محبّت و وَلاى آل محمد را نمىشكنم . اگر بنا بشود رافضى بودن محبّت آل محمد بوده باشد ، پس جنّ و انس گواهى دهند كه : من از رافضيان هستم . »\r\nو از جمله فوائد پسنديدهء او به نقل صاحب كتاب « اثنا عشريّه » آن است كه مىگويد :\r\nمَنْ تَعَلَّمَ الْقُرْآنَ عَظُمَتْ قِيْمَتُهُ ، وَ مَنْ تَعَلَّمَ الْفِقْهَ نَبُلَ مِقْدَارُهُ ، وَ مَنْ كَتَبَ الْحَدِيثَ قَوِيَتْ حُجَّتُهُ ، وَ مَنْ تَعَلَّمَ الْحِسَابَ جَزُلَ رَأيُهُ ، وَ مَنْ تَعَلَّمَ الْعَربِيَّةَ رَقَّ طَبْعُهُ ، وَ مَنْ لَمْ يَصُنْ نَفْسَهُ لَمْ يَنْفَعْهُ عِلْمُه . انتهى .\r\n« كسى كه قرآن را بياموزد ارزشش عظيم مىگردد . و كسى كه فقه را بياموزد قدر و قيمتش بالا مىرود . و كسى كه حديث را بنويسد حُجَّت و برهانش قوى مىگردد . و\r\n\r\n\r\n","description":"","footnote":"\r\n« الصواعق » آورده است . و آن بيت را بيت سوم قرار داده‌اند بدين عبارت :\r\n و اخبرهم أنى من النفر الذى * لِولاء اهل البيت ليس بناقض \r\nو اما ابن حجر در « الصواعق المحرقة » ص 79 اين بيت را ذكر نكرده است . مستشار عبد الحليم جندى در كتاب « الامام جعفر الصادق » ص 51 بيت اول و چهارم را از شافعى نقل كرده است و ميان اين دو بيت نقطه گذارى نموده است يعنى : بيتى فاصله مىباشد . و بيت اول را با عبارت : و اهتف بقاعد خفيها و النّاهض ضبط كرده است . او گويد : سَمِع العالَمُ الشّافعىَّ فى جامع عَمْرو يهتزُّ تَحْناناً إلى أبناء علىٍّ فى الحجاز ، فينشد : . . . « اهل جهان كلام شافعى را شنيدند كه در مسجد عمرو عاص در مصر از شدت شوق و حنين به وجد و اهتزاز آمده دربارهء پسران على در حجاز شعر مىسرود . . . »\r\n","page_name":" 491 ","page_number":265},
  {"content":"\r\n\r\nكسى كه حساب را بياموزد رأيش سديد و استوار مىگردد . و كسى كه عربيّت و ادبيّت را بياموزد طبعش لطيف مىگردد . و كسى كه خويشتن دارى نكند علمش به او نفعى نمىرساند . »\r\n\r\nسعايت ابو يوسف و شيبانى نزد خليفه از شافعى\r\nو از كتاب « تفصيل فرق الشِّيعَة » شيخ ابو المعالى جوينى نقل شده است كه : چون هميشه در مناظرات شافعى با محمد بن حسن شيبانى و ابو يوسف قاضى كه دو شاگرد ابوحنيفه كوفى بوده‌اند ، غلبه با او بوده است ، اين موجب شد تا آن دو نفر نزد خليفه سعايت نمودند كه : او داعيهء خلافت و أمثال آن را دارد تا به حدّى كه نظر خليفه به او تغيير كلى يافت . امّا از آنجائى كه خداوند تعالى خلاف مطلوب آن دو را اراده كرده بود و در تمام جهات و موارد مورد نميمه و سعايت ، كذب و دروغشان منكشف گرديد ، داستان واژگونه گشت و همين سعايت موجب تقرّب شافعى به خليفه شد و باعث شدّت غضب او بر آن دو نفر گرديد به طورى كه امر عالى از مجلس رفيع صادر شد بر آنكه : اين دو تن را بر روى صورت روى خاك بكشند ، و از مجلس خليفه بيرونِ در ببرند .\r\nآن دو نفر نيز بعد از آنكه خود را در معرض اين فضيحت نگريستند شروع كردند به نفرين كردن بر شافعى . و پس از اين قضيّه مىگفتند : اللَّهُمَّ أمِتْهُ وَ أهْلِكْهُ ! « خداوندا او را بميران و هلاك گردان ! » چون نفرينشان به شافعى ابلاغ شد اين دو بيت بگفت :\r\n تَمَنَّى رِجَالٌ أنْ أمُوتَ وَ إنْ أمُتْ * فتِلْكَ سَبِيلٌ لَسْتُ فِيهَا بِأوْحَدِ 1\r\nفَقُلْ لِلَّذِى يَبْقَى خِلَافَ الَّذِى مَضى * تَهَيَّأْ لاخْرَى مِثْلِهَا فَكَأنْ قَدِ « 1 » 2 \r\n1 - « مردانى آرزوى مرگ مرا دارند ، و اگر من بميرم در راهى قدم نهاده‌ام كه در آن منحصر به فرد نمىباشم .\r\n2 - بنابراين بگو به كسى كه خلاف قضيّهء گذشته را دنبال و جستجو مىكند ، تو\r\n\r\n\r\n","description":"","footnote":"\r\n( 1 ) « روضات الجنّات » ، طبع سنگى ج 2 ، ص 154 تا ص 156 و طبع حروفى بيروت ، ج 7 ص 257 تا ص 263 . و اين دو بيت آخر را أبو المعالى جوينى نيز در كتاب « مغيث الخلق فى ترجيح القول الحقّ » از طبع اول 1352 هجريّه در ص 84 ذكر نموده است .\r\n","page_name":" 492 ","page_number":266},
  {"content":"\r\n\r\nاينك خود را آمادهء قضيّه‌اى مثل آن قضيّه بنما ! پس گويا تحقيقاً آن قضيّهء مُحْتَمَل صورت يقين خواهد گرفت . »\r\nابن حَجَر هَيْتَمى مَكّى در « صواعق » خود پس از نقل آن سه بيت از شافعى : « يَا رَاكِباً » گويد : اين ابيات را شافعى هنگامى سرود كه خوارج وى را نسبت به رفض داده بودند از روى حسادت و عداوتى كه با او داشتند .\r\nو چون مُزْنِى به او گفت : تو مردى هستى كه داراى ولاء اهل البيت مىباشى ! چه خوب بود كه در اين باب ابياتى را انشاء مىنمودى ! شافعى اين اشعار را انشاء كرد :\r\n وَ مَا زَالَ كَتْماً مِنْكَ حَتَّى كَأنَّنِى * بِرَدِّ جَوَابِ السَّائلِينَ لَاعْجَمُ 1\r\nوَ أكْتُمُ وُدِّى مَعْ صَفَاءِ مَوَدَّتِى * لِتَسْلَمَ مِنْ قَوْلِ الْوُشَاةِ وَ أسْلَمُ 2 \r\n1 - « و من هميشه ولاء خودم را از تو پنهان مىداشتم تا به جائى كه گويا : من از پاسخ پرسندگان عاجزم .\r\n2 - من مودّت خودم را مكتوم مىدارم با صفاء و طراوت آن ، به جهت آنكه تو از سخن چينى و سعايت سخن‌چينان سالم بمانى و من نيز سالم بمانم ! »\r\nو همچنين شافعى گفته است :\r\n قَالُوا تَرَفَّضْتَ قُلْتُ كَلّا * ما الرَّفْضُ دِينِى وَ لَا اعْتِقَادِى 1\r\nلَكِنْ تَوَلَّيْتُ غَيْرَ شَكٍّ * خير إمَامٍ وَ خَيْرَ هَادِى 2\r\nإنْ كَانَ حُبُّ الْوَلِىِّ رَفْضاً * فإنَّنِى أرْفَضُ الْعِبَادِ « 1 » 3 \r\n1 - « به من مىگويند : رافضى گرديده‌اى ! كَلّا و حاشا ! رافضى بودن نه دين من است و نه اعتقاد من .\r\n2 - و ليكن بدون شكّ و ترديد من ولايت بهترين امام و بهترين هدايت كننده را دارم .\r\n\r\n\r\n","description":"","footnote":"\r\n( 1 ) « الصّواعق المحرقة فى الرّدّ على أهل البدع و الزّندقة » ، ص 79 .\r\n","page_name":" 493 ","page_number":267},
  {"content":"\r\n\r\n3 - اگر محبّت به وَلى ( على مرتضى ) رَفْض به حساب آيد ، بنابراين من رافضىترين بندگان خدا هستم » .\r\n\r\nشافعى ، عامى مذهب و معتقد به خلفا بوده است\r\nاز آنچه بيان شد پيداست كه : شافعى حضرت امام على أمير المؤمنين عليه السّلام و أبناء طاهرين او را در كمال عُلُوّ و ارتقاء مىبيند و به آنان عشق مىورزد ، و امَّا اينكه به طورى بوده است كه خود را در تحت ولايت آنان قرار دهد و از غاصبان خلافت : ابو بكر و عمر تبرّى جويد ، اين طور نبوده است بلكه براى ايشان فضيلت قائل است و آنان را خليفهء نخستين و دومينِ پيامبر مىداند ، و براى عثمان نيز منزلت و فضيلتى را قائل است ، چنان كه از ربيع بن سليمان ابياتى شنيده شده است كه سرودهء شافعى بوده و او آن را حكايت نموده است : « 1 »\r\n\r\n\r\n","description":"","footnote":"\r\n( 1 ) و از جمله ايرادهائى كه همگى بر شافعى گرفته‌اند ، فتواى او به جواز نكاح دختر مردى است كه از نطفهء او از راه زنا متولّد شده است . شافعى مىگويد : چون زنا نسب را باطل مىكند ، و زنازاده رابطه‌اى با پدر و مادر از جهت ارث و رويت نظر و ما شابههما ندارد بنابراين شرعاً عنوان بنت ( دختر ) بر او صادق نيست و آيه كريمهء  حُرِّمَتْ عَلَيْكُمْ أُمَّهاتُكُمْ وَ بَناتُكُمْ  ( آيه 23 از سورهء 4 : نساء ) شامل آن نمىشود و شخص زناكار مىتواند وى را نكاح كند . مخالفان شافعى از جمله طائفهء حقّهء اماميّه مىگويند : آيه حرمت نكاح بر روى عنوان بِنْت آمده است و بر دختر متولد از زنا عنوان بنت صادق است و در عرف و لغت به او دختر مىگويند لهذا نكاح او حرام مىباشد ، و رفع يد از بعضى از احكام بنت مثل ارث و رؤيت نظر شرعاً او را در لغت از عنوان دختر بيرون نمىبرد . فلهذا آن احكام به طور تخصيص بجاى خود صحيح است و عنوان بنت هم در قرآن بجاى خود صحيح است و نكاح با وى حرام . در كتاب « الفصول المختارة » كه به املاء شيخ مفيد و تقرير سيد مرتضى است در ج 1 ص 137 و ص 138 گويد : ابوحنيفه مىگويد : اگر مردى زنى را تزويج كند و سپس به دنبال عقد نكاح بدون فاصله وى را طلاق دهد و زن پس از شش ماه فرزندى بزايد ، اين فرزند ملحق به اين مرد مىشود اگرچه با او مجامعت و آميزش نكرده است و با وى خلوت نكرده است بلكه صيغهء عقد را پدر زن جارى ساخته و مرد در همان مجلس او را طلاق داده باشد . لهذا ابوحنيفه به اين مرد ، غير پسر او را ملحق كرده است . و نيز گفته است : اگر مردى كه در مصر است زنى را كه در بغداد است براى خود عقد كند و سپس اين زن در حالى كه مرد هنوز در مصر است و از آنجا بيرون نيامده است بچه‌اى بزايد ، اين بچه از آن مرد است . و شافعى بر ضدّ اين مطلب فتوى داده است . وى مىگويد : اگر مردى دختر باكره‌اى را آبستن كند و\r\n","page_name":" 494 ","page_number":268},
  {"content":"\r\n\r\n شَهِدْتُ بِأنَّ اللهَ لَا رَبَّ غَيْرُهُ * وَ أشْهَدُ أنَّ الْبَعْثَ حَقٌّ وَ اخْلِصُ 1\r\nوَ أنَّ عُرَا الإيْمَانِ قَوْلٌ مُحَسَّنٌ * وَ فِعْلٌ زَكِىٌّ قَدْ يَزِيدُ وَ يَنْقُصُ 2\r\nوَ أنَّ أبَا بَكْرٍ خَلِيفَةُ رَبِّهِ * و كَانَ أبُو حَفْصٍ عَلَى الْخَيْرِ يَحْرِصُ 3\r\nوَ أُشْهِدُ رَبِّى أنَّ عُثْمَانَ فَاضِلٌ * وَ أنَّ عَلِيّاً فَضْلُهُ مُتَخَصَّصُ 4\r\nأئِمَّةُ قَوْمٍ نَهْتَدِى بِهُدَاهُمُ * لحَا اللهُ مَنْ إيَّاهُمُ يَتَنَقَّصُ « 1 » 5 \r\n1 - « گواهى مىدهم كه : الله پروردگارى جز او نيست . و گواهى مىدهم كه بعث حقّ است و من بر اين گواهى اخلاص دارم .\r\n2 - و اينكه دستاويزهاى ايمان ، گفتار و اقرار نيكو با زبان است ، و ديگر عمل پاك و نموّ نموده و تربيت شده‌اى كه گاهى ايمان به واسطهء آنها زيادتى و گاهى نقصان مىپذيرد .\r\n3 - و اينكه ابو بكر خليفهء پروردگارش مىباشد ، و عمر بر انجام كارهاى خير حريص بوده است .\r\n4 - و گواه مىگيرم پروردگارم را كه : عثمان ، صاحب فضيلت بوده است . و اينكه فضيلت على منحصر به خود او مىباشد ( و كسى در آن فضائل همتا و شريك او نيست ) .\r\n5 - ايشان پيشوايان قومى بوده‌اند كه ما به هدايت آن قوم هدايت شده‌ايم . بنابراين خداوند معيوب بشمارد كسى را كه آنان را معيوب مىشمارد . »\r\n\r\n\r\n","description":"","footnote":"\r\nآن زن دخترى بزايد جايز است بر اين مرد كه او را براى خودش عقد كند و حلال است بر او مجامعت با وى . بنابراين شافعى نكاح دختر را حلال دانسته است و أبو حنيفه فرزندى كه از غير است به گردن او انداخته است .\r\n( 1 ) « النّجوم الزّاهرة فى ملوك مصر و القاهرة » تأليف يوسف بن تغرى بردى اتابكى ، طبع دار الكتب المصريّة ، قاهره سنهء 1351 هجريّهء قمريّه ج 3 ص 299 و معلِّق آن در تعليقه گويد : در « تاريخ ابن عساكر » ج 2 ص 65 به جاى لا ربّ غيره ، لا شىء غيره آمده است . و در فضله متخصّص گويد در نسخهء اصل فضله لمخصّص بوده است و ليكن ما از « تاريخ ابن‌عساكر » ثبت نموديم . و بيت پنجم را ما از تاريخ ابن عساكر افزوديم .\r\n","page_name":" 495 ","page_number":269},
  {"content":"\r\n\r\nبنابراين جميع اشعار راقى و بلند مرتبهء او دلالت بر تشيّع او نمىكند ، زيرا در تشيّع علاوه بر تولِّى ، تبرِّى لازم است . همچون ابن ابى الحديد معتزلى كه با وجود آن قصائد سبع غرّاى كم نظير ، و آن محامد و محاسنى كه در « شرح نهج البلاغة » آورده است ، مع‌ذلك چون قائل به حقّانيّت خلافت شيخين مىباشد ، لهذا مردى است عامّى و سنّى .\r\n\r\nشافعى سنّى معتدل است\r\nأمَّا شافعى يك مرد سنّى معتدلى است نه متجاوز و متهتّك . زيرا أوَّلًا مانند ساير عامّه در اصول تابع أشعرى نمىباشد و قائل به عدل است . و ثانياً رأى و قياس ظنّى و استحسان را در فروع ردّ مىكند و همچون ابوحنيفه و مالك نمىباشد .\r\nاما دربارهء عدل حضرت ربّ العزّة همچون شيعه و معتزله معتقد به عدالت است همانطور كه شيخ سليمان حنفى قندوزى از وى روايت نموده است كه : او در شعرش اين طور سروده است :\r\n لَوْ فَتَّشُوا قَلْبِى لَالْفَوْا بِه * سَطْرَيْنِ قَدْ خُطَّا بِلَا كَاتِبِ 1\r\nالْعَدْلُ وَ التَّوْحِيدُ فِى جَانِب * وَ حُبُّ أهْلِ الْبَيْتِ فِى جَانِبِ 2 « 1 » \r\n1 - « اگر دل مرا بشكافند و در آن تفتيشى به عمل آورند ، در آنجا خواهند ديد كه : بدون آنكه نويسنده‌اى بنويسد ، دو سطر نوشته شده است :\r\n2 - در يك جانب آن عدل و توحيد خداوند ، و در جانب دگر محبّت اهل بيت رسول خداوند . »\r\nهمچنان كه در اشعار پيشينش كه از « النُّجوم الزَّاهِرَة » نقل شد تصريح دارد كه : ايمان كمى و زيادتى مىپذيرد و اين از مسائلى است كه ابو حنيفه براى ردّش كمر بسته است ، و صريحاً اعلام مىدارد كه : الإيمانُ لَا يَزِيدُ و لا ينقصُ .\r\n\r\nشافعى عمل به رأى و قياس را جايز نمىداند\r\nو امّا دربارهء عمل به رأى و قياس و استحسان بايد گفت كه : شافعى متفرّد است\r\n\r\n\r\n","description":"","footnote":"\r\n( 1 ) « ينابيع المودّة » طبع سابع نجف اشرف سنهء 1384 قمريّه ص 568 .\r\n","page_name":" 496 ","page_number":270},
  {"content":"\r\n\r\nبه عدم عمل به آنها . « 1 »\r\nرأى عبارت است از نظريّه و فتواى فقيه در صورت عدم اطّلاع بر مدارك حكم از كتاب و سنَّت . قياس عبارت است از كشاندن حكم بر موضوع مماثِل در صورت قطع و يا ظنّ و يا احتمال به وجود ملاك و مناط در اين موضوع مماثل با موضوع حكم . استحسان عبارت است از نظريّه و فتوى با وجود حكم كتاب و سنّت بر خلاف آن به مجرّد خوشايند آمدن آن نظريّه در نظر .\r\nعمل به رأى در هر صورت غلط مىباشد . چرا كه شريعت عبارت است از : حكم الهى موجود در كتاب و سنّت و اجماع قطعى بر وجود حُجّت و يا دخول معصوم . و عمل به رأى عملى است قائم به شخص و در مقابل و برابر شرع .\r\nعمل به قياس در صورت تنقيح مناط قطعى و ملاك يقينى درست است ، و در صورت عدم يقين به وجود ملاك حكم در موضوعِ مورد نظر ، كشانيدن حكم از موضوع قطعى بدين موضوع ظنّى و احتمالى ، كشانيدن حكم از متيقّن به مشكوك است . و در هر حال طبق آيات قرآن و روايات مستفيضه بر لزوم تحصيل يقين ، مردود و محكوم مىباشد . « 2 »\r\n\r\n\r\n","description":"","footnote":"\r\n( 1 ) عبد الملك جوينى در كتاب « مغيث الخلق » ص 32 در تأييد مذهب شافعى و ردّ مذهب ابوحنيفه گفته است : و از جمله ايرادات بر ابوحنيفه آن است كه وى مىگويد : خبر واحد چون بر خلاف قياس باشد مردود است . با آنكه شكّى نيست كه اصل قياس ، خبر است . و واجب آن است كه موافقت ميان فرع و اصل مطلوب باشد . اگر قياس ، موافق با اصل باشد كه خبر است مقبول است و اگر مخالف اصل باشد ، معلوم البطلان است . و اما اين نظريّه و منهج كه موافقت اصل را با فرع طلب نمائيم تا اصول با فروع هماهنگ گردند ، اين امر عقلًا و نقلًا مستحيل مىباشد . بلكه هميشه بايد فروع را مساوى و مطابق با اصول كرد . و مثل اين انحراف در تطبيق بنا بر اصول ابوحنيفه زياد وجود دارد .\r\n( 2 ) در كتاب « مغيث الخلق » ص 35 گويد : امام المسلمين احمد بن حنبل چون به شافعى برخورد كرد گفت : جاءنا صيرفىّ الحديث . « صيرفى حديث به نزد ما آمده است . » و شافعى مىگويد : من علم الحديث غزرت حجّته . « كسى كه به حديث عالم باشد ، حجّت و برهانش فراوان\r\n","page_name":" 497 ","page_number":271},
  {"content":"\r\n\r\nعمل به استحسان و عمل به رأى و عمل به قياسات وهميّه و ظنيّه را شافعى باطل مىداند و فقط عمل به قياس نزد وى هنگامى مقبول مىباشد كه قطع به ملاك حاصل آيد . بنابراين ازاين‌جهت ميان مصادر فتواى او با فتواى علماء شيعه خلافى وجود ندارد .\r\nمذهب شافعى گرچه در فروع نيز با مذهب شيعهء جعفريّه بسيار تفاوت دارد ، ولى مىتوان گفت : از جميع مذاهب عامّه به مذهب خاصّه نزديكتر است . « 1 »\r\nابو المعالى عبد الملك جوينى در اثبات مذهب شافعى ، و ردِّ مذهب حنفى دربارهء استحسان مىگويد : قول به استحسان ، عمل است بدون دليل . زيرا حاصل آن\r\n\r\n\r\n","description":"","footnote":"\r\nو استوار مىباشد . » و ابو حنيفه سرمايه و بضاعتش از علم حديث اندك بوده است . و شاهد بر گفتار ما آن است كه : اصحاب حديث بر ابوحنيفه اشكال و ايراد شديدى نموده‌اند و گفته‌اند : گروهى از حفظ احاديث رسول خدا صلّى الله عليه و آله و سلّم فرو ماندند ، آنگاه دست به عمل به رأى زدند و بنابر اين هم خودشان گمراه شدند و هم دگران را گمراه كردند .\r\n( 1 ) از جمله موارد مميّزه ميان شافعى و اماميّه نكاح دخترى است كه از زناى پدر مخلوق شده است . اماميّه مىگويند : چنين دخترى بر پدر و برادر و عمو و دائى و ساير محرّمات ابدى نسبى حرام است . و شافعى مىگويد : حلال است . علامه در « نهج الحق و كشف الصّدق » ص 522 و ص 523 گويد : شافعى قائل است به آنكه تمام اين عناوين نكاحشان بر شخص زناكار حلال است و بر اين اساس جايز است بر مرد كه دختر متولّد از زناى خود را بگيرد و همچنين مادرش را و خواهرش را و عمّه‌اش را و خاله‌اش را و جميع كسانى را كه خداوند در كتابش حرام نموده است و نيز كسى كه در او يك سبب تحريم يا اسباب تحريم مجتمع گرديده است مانند مادرى كه خواهر است يا دخترى كه دختر است يا عمّه‌اى كه خاله است [ 1 
  ] و اين همان مذهب مجوس مىباشد « نعوذ بالله تعالى من المصير الى ذلك » در حالى كه خدا مىفرمايد :  حُرِّمَتْ عَلَيْكُمْ أُمَّهاتُكُمْ وَ بَناتُكُمْ  . و اين صفات حقيقيّه است كه با تغير شرايع و اديان تغيير نمىپذيرد و اين كه در باب ارث و غير آن از حقوق شرعيه به انسان ملحق نمىشوند آنان از اين صفات حقيقيه خارج نمىكند ، و بدين جهت است كه به او نسبت داده مىشود و گفته مىشود : دختر او ، يا مادر او ، يا خواهر او از زنا ، و اين تقييد ايجاب مجازيّت نمىكند همانطور كه مىگوئيم : خواهر نسبى او براى آنكه از خواهر رضاعى جدا گردد . و دليل ديگر آنكه تحريم شامل هر كس است كه اين عنوان بر او صادق باشد يا به حقيقت و يا به مجاز - إلى آخر كلامه .\r\n- [ 1 
  ] كتاب « الامّ » شافعى ج 5 ص 25 ، و « بداية المجتهد » ج 2 ص 29 . -\r\n","page_name":" 498 ","page_number":272},
  {"content":"\r\n\r\nاين است كه : دليل طبق قاعدهء خبر و قياس با شما مىباشد ، و ليكن من نيكو مىشمارم ( أسْتَحْسِنُ ) مخالفتش را . و اين مستلزم اثبات شريعتى است از نزد خود . و شافعى چون در اين مسأله با محمد بن حسن شيبانى مناظره نمود گفت : كسى كه استحسان كند ، شريعتى به ميان آورده است . و كسى كه از نزد خود شريعتى را به ميان آورد شرك به خداوند آورده است . « 1 »\r\nو خود شافعى در كتاب « الامّ » در باب إبطال استحسان گويد :\r\n( شافعى مىگويد ) و تمام آنچه را كه من براى تو توصيف نمودم ، با آنچه را كه بيان مىكنم ، و آنچه را كه از گفتن آن سكوت اختيار نمودم به جهت اكتفاى به آنچه كه ذكر كرده‌ام از آنچه كه ذكر ننموده‌ام از حكم خدا و رسول خدا صلّى الله عليه ( و آله ) و سلّم و سپس حكم مسلمين ، دليل است بر آنكه : جايز نيست براى كسى كه اهليّت آن را دارد كه حاكم گردد يا مفتى شود اينكه حكم كند و يا فتوى دهد مگر به جهت خبر لازم الاخذ . و آن منحصر است در كتاب ، و پس از آن سنّت يا آنچه كه اهل علم بدون اختلافى گفته‌اند ، يا قياسى براساس بعضى از اين امور ، و جايز نيست كه حاكم حكم كند و يا فتوى دهد به استحسان « 2 » . زيرا عمل به استحسان واجب نيست ، و داخل در يكى از اين امور مذكوره نيز نمىباشد .\r\nو اگر كسى اشكال كند و بگويد : دليل بر عدم جواز عمل به استحسان كدام است ؟ ! چون استحسان در يكى از اين معانى كه در كتابت ذكر كردى نمىباشد ، چرا نبايد بدان عمل كرد ؟ !\r\nبه اين قائل بايد گفت : خداوند عزّ و جلّ مىفرمايد :  أَ يَحْسَبُ الْإِنْسانُ أَنْ يُتْرَكَ \r\n\r\n\r\n","description":"","footnote":"\r\n( 1 ) كتاب « مغيث الخلق » ص 32 .\r\n( 2 ) شيخ محمد نجار زُهرى در مقدّمهء كتاب « الامّ » شافعى در صفحهء ح گويد : اصول مذهب شافعى : امام شافعى بناى مذهب خود را بر كتاب و سنّت و اجماع و قياس قرار داده است و ميل به استحسان كه ابوحنيفه بدان گرويده است ننموده است . و تحرير خلاف ميان شافعى و ابوحنيفه در اتّخاذ استحسان به عنوان اصل در شريعت ، محلش در كتب اصول مىباشد .\r\n","page_name":" 499 ","page_number":273},
  {"content":"\r\n\r\n سُدىً  . « 1 » « آيا انسان چنين مىپندارد كه ما او را يله و رها گذارده‌ايم ؟ ( و امرى و نهيى به او نمىنمائيم ؟ ) » .\r\nو آنچه من به خاطر دارم در معنى سُدَى در ميان اهل علم به قرآن خلافى نيست كه : مراد آن كس است كه به او أمر نمىشود و نهى نمىشود . و كسى كه فتوى دهد و يا حكم كند به آنچه كه بدان مأمور نشده است تحقيقاً به خود اجازه داده است كه خود را در معانى سُدَى قرار داده باشد ، در حالى كه خداوند به او اعلام كرده است كه او را سُدَى نخواهد گذاشت ، و چنين مىداند كه مىتواند بگويد : من آنچه را كه بخواهم مىگويم . و ادّعا نموده است آنچه را كه قرآن بر خلافش در اين مورد نازل شده است و در سُنَن وارد گرديده است ، و بر خلاف منهاج پيامبران صلّى الله عليهم ( و آلهم ) و سلّم أجمعين رفته ، و مخالفت جميع احكامى را كه جماعتى از پيامبر روايت كرده‌اند نموده است . « 2 »\r\nبالجمله از ضروريّات مذهب شيعه بطلان و حرمت حكم و فتوى از روى رأى و اسْتِحْسان و قياس است « 3 » البته همانطور كه اشاره شد قياس غير علمى و احتمالى .\r\n\r\n\r\n","description":"","footnote":"\r\n( 1 ) . آيه 36 ، از سوره 75 : قيامت .\r\n( 2 ) « الامّ » تأليف محمد بن ادريس شافعى ، طبع اوّل ، سنهء 1381 هجريّهء قمريّه ، شركة الطباعة الفنّية المتّحدة ، ج 7 ص 298 .\r\n( 3 ) جوينى بعد از شرح مفصّلى در كيفيّت اخذ قياس نزد شافعى و با تعيين سلسله مراتب و درجاتى در تنقيح احكام شرعيّه كه در كتاب « مغيث الخلق » تا قبل از صفحهء 43 بيان كرده است ، آنگاه در ص 43 گويد : اين دقت نظر شافعى و وجه تصرّفات او در تفاريع اوست كه اين ترتيب را مقرّر كرده است و اين مراتب را مراعات نموده است . و اما ابو حنيفه ميان معاملات و مناكحات ، تسويه برقرار نموده است . و بين تكبير و عبادات و قرآن معجز نازل شده از نزد ربّ السموات و الارض فرقى نگذارده است و گفته است : بيع منعقد مىشود به غير لفظ بيع ، و نكاح به غير لفظ نكاح ، و تكبير بدون لفظ آن و قرآن به غير نظمش حتى اگر به فارسى در نماز قرآن بخواند نمازش منعقد است ، و اين رويّه و نظريّه ، مزج فنّى است به فنّ ديگر ، و خلط دسته‌اى است به دستهء ديگر ، و به نسيان سپردن دقائق مىباشد . بنابراين شافعى در امر قياس نظرش تمام‌تر و دقّتش\r\n","page_name":" 500 ","page_number":274},
  {"content":"\r\n\r\nاما قياس علمى در رتبهء كتاب و سنّت و اجماعِ محقّق حجّيّت دارد . اين قياس را قياس مستنبط العِلَّة نامند ، يعنى علت حكم استنباط گرديده است و هر جا كه آن علّت تحقّق پيدا كند حكم كه معلول آن است متحقّق مىگردد . مثل آنكه در روايت معصوم وارد شده باشد :\r\nلَا تَشْرَبِ الْخَمْرَ لِانَّهُ مِسْكِرٌ ! « حرام است آشاميدن خمر به جهت آنكه آشاميدنش سُكْر مىآورد . » در اين قضيّه مىبينيم حكم حرمت شرب خمر بر موضوع خمر به جهت خمريّت ( تخمير ) و يا به جهت عناوين دگر نمىباشد ، بلكه علّت حرمت ، مست كننده بودن آن است ، لهذا هر جا در موضوعى اسكار تحقّق يابد حرمت بر وى تعلّق مىگيرد خواه از مادّهء مُخَمَّره باشد و يا مانند چرس و بنگ از مادّهء مخمَّره نباشد . زيرا در حقيقت قضيّهء ما به قضيّهء دگرى تبديل پيدا مىنمايد و آن اين است : لَا تَشْرَبْ كُلَّ مُسْكِرٍ ! « هر چيزى كه شربش إسكار آورد حرام مىباشد . »\r\nو يا مانند أولويّت قطعيّه چون آيه مباركهء :  فَلا تَقُلْ لَهُما أُفٍّ  ! « 1 » « به پدر و مادرت افّ نگو ! » كه از آن استفاده مىشود كه : به طريق أوْلى كتك زدنشان حرام مىباشد . پس مىتوان از حكم حرمت افّ گفتن ، حكم حرمت فحش دادن ، و سَبّ نمودن ، و ضرب آنها را به طريق أولويّت استنتاج نمود .\r\nامَّا در قياسهاى محتمل الملاك و مظنون المناط ، حكم قطعى به سرايت حكم نمىتوان كرد فلهذا استعمال آنها براى استنتاج احكام شرعيّه و قضايا ممنوع ، و اين باب به كلى بر روى مجتهدين و فقهاء مسدود است .\r\n\r\nرد امام صادق عليه السّلام بر ابو حنيفه در مورد قياس\r\nشيخ طبرسى در « احتجاج » از بشير بن يحيى عامرى از ابن أبى ليلى روايت نموده است كه گفت : من با نعمان ابوحنيفه بر جعفر بن محمد وارد شديم . وى به ما مرحبا گفت و پس از آن فرمود : اى ابن أبى ليلى اين مرد كيست ؟ !\r\n\r\n\r\n","description":"","footnote":"\r\nوسيع‌تر است از ابوحنيفه . و ازاين‌جهت بود كه محمد بن الحسن و ابو يوسف از متابعت او در دو ثلث از مذهبش سر باز زدند و در اكثر مسائل موافقت شافعى كردند .\r\n( 1 ) آيه 23 ، از سورهء 17 : اسراء .\r\n","page_name":" 501 ","page_number":275},
  {"content":"\r\n\r\nمن گفتم : فدايت شوم . مردى است از اهل كوفه داراى رأى و بصيرت و نفوذ كلمه !\r\nحضرت فرمود : شايد اين مرد همان كس است كه اشياء را با رأى خود قياس مىنمايد !\r\nسپس فرمود : اى نُعْمان ! مىتوانى براى سر خودت قياسى بگيرى ؟ !\r\nابو حنيفه گفت : نه !\r\nحضرت فرمود : من تو را چنان نمىيابم كه بتوانى چيزى را قياس نمائى ! فَهَلْ عَرَفْتَ الْمُلُوحَةَ فِى الْعَيْنَيْنِ ، وَ الْمَرَارَةَ فِى الاذُنَيْنِ ، وَ الْبُرُودَةَ فِى الْمِنْخَرَيْنِ ، وَ الْعُذُوبَةَ فِى الْفَمِ ؟ ! « آيا دانسته‌اى سرّ اينكه خداوند در چشمان آب شور ، و در گوشها آب تلخ ، و در سوراخهاى بينى آب خنك ، و در دهان آب شيرين قرار داده چيست ؟ !\r\nگفت : نه ! حضرت فرمود : آيا دانسته‌اى كلمه‌اى را كه اوَّلش كفر و آخرش ايمان است چيست ؟ !\r\nگفت : نه ! ابن أبى ليلى گفت : جُعِلْتُ فِدَاك . ما را در آنچه توصيف نمودى در نابينائى جهالت رها مكن !\r\nحضرت فرمود : نَعَمْ ، حديث كرد براى من پدرم از پدرانش عليهم‌السلام كه رسول خدا فرمود : خداوند چشم آدمى را از دو قطعه پيه آفريد ، و در آن مزهء شور را قرار داد . و اگر اين طور نبود آنها ذوب مىگرديدند . و هيچ چيزى از قَذَى ( ميكروبات و كثافات ) در چشم نمىروند مگر آن را از بين مىبرد . و شورى پيه چشم موجب مىشود كه آنچه را كه در چشم از ميكروبات و كثافات بريزد به بيرون افكند .\r\nو در گوش آدمى تلخى را قرار داده است تا حاجب مغز و دماغ بوده باشند ، هيچ جنبنده‌اى داخل گوش نمىشود مگر آنكه راه خروجش را مىجويد ؛ و اگر اين طور نبود خود را به مُخّ و مغز سر مىرسانيد و آن را فاسد و تباه مىنمود .\r\nو در سوراخهاى بينى برودت را نهاده است تا حجاب دماغ باشند ، و اگر اين طور نبود مُخّ و مغز سر سيلان مىكرد و پائين مىآمد .\r\n\r\n","description":"","footnote":"","page_name":" 502 ","page_number":276},
  {"content":"\r\n\r\nو مزهء شيرين را در دهان گذارده است از روى رحمت و مِنَّتى كه خداوند تعالى بر بنى آدم آورده است تا آنكه لذّت طعام و شراب را بيابد .\r\nو امَّا كلمه‌اى كه اوَّلش كفر و آخرش ايمان مىباشد كلمهء لَا إلَهَ إلَّا اللهُ است .\r\nسپس حضرت فرمود : يَا نُعْمَانُ ! إيَّاكَ وَ الْقِيَاسَ ! فَإنَّ أبِى حَدَّثَنِى عَنْ آبَائِهِ : أنَّ رَسُولَ اللهِ قَالَ : مَنْ قَاسَ شَيْئاً مِنَ الدِّينِ بِرَأيِهِ قَرَنَهُ اللهُ تَبَارَكَ وَ تَعَالَى مَعَ إبْلِيسَ ، فَإنَّهُ أوَّلُ مَنْ قَاسَ ، حَيْثُ قَالَ : خَلَقْتَنِى مِنْ نَارٍ وَ خَلَقْتَهُ مِنْ طِينٍ « 1 » . فَدَعُوا الرَّأىَ وَ الْقِيَاسَ فَإنَّ دِينَ اللهِ لَمْ يُوضَعْ عَلَى الْقياسِ .\r\n« اى نعمان ! مبادا دست به قياس آلوده كنى ! زيرا پدرم حديث كرد براى من از پدرانش كه رسول خدا صلّى الله عليه و آله و سلّم گفت : كسى كه در امر دين چيزى را به رأى خود قياس كند خداى تعالى او را با ابليس قرين قرار مىدهد . زيرا او اوَّلين قياس كننده بود آنجا كه گفت : تو مرا از آتش آفريدى و آدم را از گل . بنابراين دست از قياس برداريد ، چون دين خدا بر قياس بنا نهاده نشده است . « 2 »\r\nدَميرى در كتاب « حَيَاةُ الحيوان » در مادّهء ظَبْى گويد : ابن خَلّكان در ترجمهء احوال امام جعفر الصادق عليه السّلام گويد : آن حضرت از ابوحنيفه پرسيدند : چه مىگوئى دربارهء شخص محرمى كه دندان رباعيّهء ظَبْى ( آهو ) را شكسته باشد ؟ !\r\nگفت : اى پسر دختر رسول خدا ، من حكمش را نمىدانم كه چقدر كفّاره دارد !\r\nحضرت فرمود : إنَّ الظَّبْىَ لَا يَكُونُ رَبَاعِياً وَ هُوَ ثَنِىٌّ أبَداً « 3 » . « آهو دندان رباعى ندارد\r\n\r\n\r\n","description":"","footnote":"\r\n( 1 ) آيه 12 از سورهء 7 : اعراف .\r\n( 2 ) « احتجاج » ابو منصور أحمد بن على بن أبى طالب طبرسى طبع نجف اشرف 1386 هجريّهء قمريّه ج 2 ص 110 تا ص 115 .\r\n( 3 ) « وفيات الاعيان » ، طبع بيروت با تحقيق دكتر احسان عباس ، ج 1 ص 328 . و قاضى ابن خلّكان اين مطلب را در كشاجم در كتاب « المصايد و المطارد » حكايت كرده است و در خاتمه‌اش دارد كه : حضرت به ابو حنيفه گفتند : أنت تتداهى و لا تعلم أنَّ الظَّبى لا يكون له رباعية و هو ثَنِىٌّ أبداً ؟ ! بايد دانست مراد حضرت از دندان رباعى همان دندانهاى ثنايا است كه\r\n","page_name":" 503 ","page_number":277},
  {"content":"\r\n\r\nو او هميشه بدون دندان ثنايا مىباشد . »\r\nو جَوْهرى در مادّهء سَ نَ نَ در قول شاعر در وصف إبِل آورده است :\r\n فَجَاءَتْ كَسِنِّ الظَّبْىِ لَمْ أرَ مِثْلَهَا * سَنَاءَ عَلِيلٍ أوْ حَلُوبَةَ جَائعِ \r\n« آن شترهاى ديه آمدند در حالى كه دندانهايشان افتاده بود مانند دندان آهو كه اصلًا در قسمت جلو دندان ندارد و مانند آنها نديده بودم كه آن شترها مركوب خوبى ( يا شفائى ) براى بيمار ، و شير دهنده‌اى براى گرسنه بودند . »\r\nأىْ هِىَ ثَنِيَّاتٌ ، لِانَّ الثَّنِىَّ هُوَ الَّذِى يُلْقِى ثَنِيَّتَهُ ، وَ الظَّبْىُ لَا تَنْبُتُ لَهُ ثَنِيَّةٌ قَطٌّ فَهُوَ ثَنِىٌّ أبَداً . « 1 » « يعنى آن شتران دندانهاى جلو و ثنايا را مىافكنده‌اند . چون ثَنىّ آن حيوانى است كه دندانهاى ثناياى خود را افكنده است . و آهو اصولًا براى او دندان ثنايا هيچ گاه نمىرويد . بنابراين او هميشه ثَنِىّ مىباشد ( بدون دندان پيشين . )\r\nابن شُبْرُمَه مىگويد : من با أبوحنيفه بر جعفر بن محمد الصّادق وارد شديم ، و من گفتم : اين مرد فقيهى است از اهل عراق !\r\nامام صادق گفتند : بايد همان كس باشد كه دين را با رأيش قياس مىكند ! آيا او نُعمان بن ثابت نيست ؟ !\r\nابن شبرمه مىگويد : من تا آن روز از اسم ابوحنيفه به عنوان نُعمان مطّلع نبودم .\r\nابو حنيفه گفت : آرى من همان مرد مىباشم . أصْلَحَكَ اللهُ !\r\nامام جعفر گفتند : اتَّقِ اللهَ ، وَ لَا تَقِسِ الدِّينَ بِرَأيِكَ ، فَإنَّ أوَّلَ مَنْ قَاسَ بِرَأيِهِ إبْلِيسُ\r\n\r\n\r\n","description":"","footnote":"\r\nدر مقدّم دهان است ، نه رباعيات كه چهار عددند و ميان چهار دندان ثنايا و دو دندان أنياب واقعند .\r\n( 1 ) « صحاح اللّغة » ، طبع بولاق سنهء 1282 قمريه ج 2 ص 384 . و گويد : شاعر اين ابيات را در وصف ديهء مأخوذه انشاء كرده است . و در « حياة الحيوان » با ضبط شفاء عليل مىباشد و در اصل صحاح سناءَ قتيلٍ و در « لسان العرب » ج 13 ص 220 ستون چپ گويد : اين بيت از ابو جرول جُشمى است و اسمش هند مىباشد و اين بيت را در مرثيهء مردى از اهل عاليه سروده است كه اولياى دم او حكم به ديه نمودند و همهء ديه را شتران ثُنْيان مأخوذ داشتند آنگاه آنچه را كه جوهرى در « صحاح » آورده است او در اينجا ذكر مىنمايد .\r\n","page_name":" 504 ","page_number":278},
  {"content":"\r\n\r\nإذْ قَالَ : أنَا خَيْرٌ مِنْهُ . فَأخْطَأ بِقِيَاسِهِ فَضَلَّ .\r\n« تقواى خدا را پيشه گير ، و دين خدا را با رأى خودت قياس مگير ، زيرا اوَّلين كسى كه به رأى خودش قياس كرد ابليس بود . در وقتى كه گفت : من از آدم بهترم . بنابراين به واسطهء قياسش به خطا افتاد و گمراه شد . »\r\nدر اينجا حضرت عدم توانائى ابوحنيفه را در قياس سَرَش به جَسَدش ، و سپس از علّت آفرينش چهار نوع آب مختلف در چشم و گوش و بينى و دهان ، و از كلمه‌اى كه اوَّلش شرك و آخرش ايمان است - همانطور كه در روايت قبل بيان شد - پس از سؤال از او و فرو ماندن وى در خواب ، نشان دادند .\r\nو پس از آن گفتند : وَيْحَكَ ! أيُّمَا أعْظَمُ عِنْدَ اللهِ إثْماً ، قَتْلُ النَّفْسِ الَّتِى حَرَّمَ اللهُ بِغَيْرِ حَقٍّ أوِ الزِّنَا ؟ ! قَالَ : بَلْ قَتْلُ النَّفْسِ !\r\n« اى واى بر تو ! بگو : گناه كداميك عظيمتر مىباشد نزد خداوند : كشتن نفس انسان را بدون حق كه خداوند حرام كرده است ، يا زنا كردن ؟ ! گفت : البته كشتن نفس . »\r\nحضرت گفتند : إنَّ اللهَ تَعَالَى قَدْ قَبِلَ فى قَتْلِ النَّفْسِ شَهَادَةَ شَاهِدَيْنِ وَ لَمْ يَقْبَلْ فِى الزِّنَا إلَّا شَهَادَةَ أرْبَعٍ . فَأنَّى يَقُومُ لَكَ الْقِيَاسُ ؟ !\r\n« خداوند تعالى در قتل نفس محترمه شهادت دو شاهد را پذيرفته است و در زنا نپذيرفته است مگر شهادت چهار شاهد را ، بنابراين چگونه مىتواند حكم قياس براى تو استوار بماند ؟ ! »\r\nپس از آن حضرت گفتند : أيُّمَا أعْظَمُ عِنْدَ اللهِ ، الصَّوْمُ أوِ الصَّلَاةُ ؟ قَالَ : الصَّلَاةُ .\r\n« كدام يك عظيمتر است نزد خدا : روزه يا نماز ؟ ! ابو حنيفه گفت : نماز . »\r\nحضرت گفتند : فَمَا بَالُ الْحَائِضِ تَقْضِى الصَّوْمَ وَ لَا تَقْضِى الصَّلَاةَ ؟ !\r\nاتَّقِ اللهَ يَا عَبْدَ اللهِ وَ لَا تَقِسِ الدِّينَ بِرَأيِكَ . فَإنَّا نَقِفُ غَداً وَ مَنْ خَالَفَنَا بَيْنَ يَدَىِ اللهِ ، فَنَقُولُ : قَالَ اللهُ وَ قَالَ رَسُولِ اللهِ . وَ تَقُولُ أنْتَ وَ أصْحَابُكَ : سَمِعْنَا وَ رَأيْنَا . فَيَفْعَلُ اللهُ بِنَا وَ بِكُمْ مَا يَشَاءُ .\r\n\r\n","description":"","footnote":"","page_name":" 505 ","page_number":279},
  {"content":"\r\n\r\n« پس چرا زن حائض روزه‌اش را قضا مىكند ، و نمازش را قضا نمىكند ؟ !\r\nبنابراين اى بنده خدا تقوى پيشه ساز ، و دين خدا را با رأيت قياس مگير ! زيرا ما فردا در پيشگاه خداوند وقوف خواهيم داشت و مخالفين ما نيز حضور خواهند داشت ، آنگاه ما مىگوئيم : خدا چنين گفت ، رسول خدا چنان گفت . و تو و اصحاب تو مىگوئيد : ما اين طور شنيديم و به رأى خودمان رفتار كرديم . فعلىهذا خداوند با ما و شما آنچه را كه اراده كند انجام مىدهد . »\r\nو جواب آن است كه در زنا قبول نمىگردد مگر شهادت چهار نفر به جهت پرده پوشى خداوند از عصمت . و در حائض ، نماز قضا نمىشود براى رفع مشقّت . زيرا نماز در هر شبانه روز پنج بار تكرار مىشود به خلاف روزه كه در سال يك بار بيشتر نمىباشد . وَ اللهُ أعْلَمُ .\r\nو جعفرٌ الصّادق هو جعفر بن محمد الباقر بن على زين العابدين بن الحسين بن على بن أبى طالب عليهم‌السّلام .\r\nو جعفر يكى از أئمّهء اثنى عشريه بر مذهب اماميّه و از سادات اهل البيت مىباشد . و او را لقب صادق داده‌اند به جهت صدق در گفتارش . و براى او كلامى است در صنعت كيميا ، و زَجْر ، و فال . و در باب جيم در مادّهء جَفْرَة از ابن قُتَيْبَه گذشت كه : وى در كتابش : « أدَب الكاتب » گفته است : كتاب جفر پوست جفره‌اى بوده است كه امام جعفر صادق براى اهل بيت آنچه را كه به دانستن آن نياز دارند ، و آنچه را كه از حوادث تا روز قيامت واقع مىگردد در آن نوشته‌اند .\r\nو همچنين ابن خَلّكان اين طور از او حكايت نموده است . و بسيارى از مردم كتاب جفر را به على بن أبى طالب نسبت مىدهند و آن غلط است . و گفتار صواب آن است كه - همانطور كه گذشت - واضع كتاب جفر ، جعفر الصّادق عليه السّلام است .\r\n\r\nنصايح امام صادق به امام كاظم عليهما السلام به نقل دميرى\r\nو جعفر به پسرش : موسى الكاظم وصيّت كرده و گفته است :\r\nيَا بُنَىَّ احْفَظْ وَصِيَّتِى تَعِشْ سَعِيداً وَ تَمُتْ شَهِيداً !\r\nيَا بُنَىَّ إنَّ مَنْ قَنِعَ بِمَا قُسِّمَ لَهُ اسْتَغْنَى ، وَ مَنْ مَدَّ عَيْنَيْهِ إلَى مَا فِى يَدِ غَيْرِهِ مَاتَ فَقِيراً .\r\n\r\n","description":"","footnote":"","page_name":" 506 ","page_number":280},
  {"content":"\r\n\r\nوَ مَن لَمْ يَرْضَ بِمَا قَسَمَ اللهُ لَهُ اتَّهَمَ اللهَ فِى قَضائِهِ . وَ مَنِ اسْتَصْغَرَ زَلَّةَ نَفْسِهِ اسْتَعْظَمَ زَلَّةَ غَيْرِهِ .\r\nيَا بُنَىَّ مَنْ كَشَفَ حِجَابَ غَيْرِهِ انْكَشَفَتْ عَوْرَاتُ بَيْتِهِ ، وَ مَنْ سَلَّ سَيْفَ الْبَغْىِ قُتِلَ بِهِ . وَ مَنِ احْتَفَرَ لِاخِيهِ بِئْراً سَقَطَ فِيهَا . وَ مَنْ دَاخَلَ السُّفَهَاءَ حَقِرَ . وَ مَنْ خَالَطَ الْعُلَمَاءَ وَقُرَ . وَ مَنْ دَخَلَ مَدَاخِلَ السُّوءِ اتُّهِمَ .\r\nيَا بُنَىَّ قُلِ الْحَقَّ لَكَ أوْ عَلَيْكَ . وَ إيَّاكَ وَ النَّمِيمَةَ فَإنَّهَا تَزْرَعُ الشَّحْنَاءَ فِى قُلُوبِ الرِّجَالِ .\r\nيَا بُنَىَّ إذَا طَلَبْتَ الْجُودَ فَعَلَيْكَ بِمَعَادِنِهِ !\r\n« اى نور چشم ، پسرم ، وصيّت مرا به خاطرت بسپار ، تا به سعادت زندگى كنى و به شهادت بميرى !\r\nاى نور چشم ، پسرم ، هر كس قناعت ورزد به آنچه براى او معيّن شده است بى نياز مىگردد ، و هر كس چشمان خود را بدوزد به آنچه در دست دگرى است از فقر و مسكنت مىميرد . و هر كس راضى نباشد به آنچه خداوند براى وى مقدّر نموده است خداوند را در حكمش متَّهم داشته است . و هر كس لغزش خودش را كوچك بشمارد لغزش غيرش را بزرگ مىشمارد .\r\nاى نور چشم ، پسرم ، هر كس كه پردهء عصمت غير را به درد زشتيهاى خانهء او دريده خواهد شد . و هر كس شمشير ستم را از غلاف بكشد خودش به آن كشته مىگردد . و هر كس براى برادرش چاهى بكند خودش در آن سقوط مىنمايد . و هر كس با سفيهان همكلام گردد حقير مىشود . و هر كس با علماء بياميزد صاحب وقار مىشود . و هر كس داخل شود در محلهاى زشت متَّهم مىگردد .\r\nاى نور چشم ، پسركم ، هميشه حق را بگو ، به نفع تو باشد و يا به ضررت . و از نمّامى و سخن چينى بپرهيز ، چرا كه در دلهاى مردان تخم كينه مىكارد .\r\nاى نور چشم ، پسركم ، اگر جود كردن را خواستارى به معدنهاى جود روىآور ! »\r\nو روايت شده است كه چون به جعفر صادق گفته شد :\r\n\r\n","description":"","footnote":"","page_name":" 507 ","page_number":281},
  {"content":"\r\n\r\nمَا بَال النَّاسُ فِى الْغَلَاءِ يَزْدَادُ جُوعُهُمْ بِخِلَافِ الْعَادَةِ فِى الرَّخْصِ ؟ ! فَقَالَ : لِانَّهُمْ خُلِقُوا مِنَ الارْضِ وَ هُمْ بَنُوهَا ، فَإذَا أقْحَطَتْ أقْحَطُوا ، وَ إذَا أخْصَبَتْ أخْصَبُوا .\r\n« به چه علّت گرسنگى مردم در زمان قحطى و تنگى بيشتر مىگردد ، به خلاف عادتشان در گشايش و فراوانى ؟ ! فرمود : به علّت آنكه ايشان از زمين خلق شده‌اند و آنها فرزندان زمين‌اند ، پس هر وقت در زمين تنگى و عسرت پديد آيد در ايشان هم تنگى و عسرت پديد مىآيد ، و هر وقت در زمين وفور نعمت باشد ايشان هم سير و سيراب مىگردند . »\r\nجعفر - رحمة الله تعالى عليه - در سنهء هشتاد از هجرت متولّد شد و گفته شده است : در سنهء هشتاد و سه ، و در سنهء يكصد و چهل و هشت رحلت نمود . - پايان كلام دَميرى . « 1 »\r\nبايد دانست : دَميرى ، شافعى مذهب بوده است ، و در كتاب « حياة الحيوان » مطالبى را كه بر ردّ ابو حنيفه ذكر كرده است بسيار مىباشد .\r\n\r\nنقل دميرى شافعى از امام صادق عليه السّلام\r\nو در مادّهء بَعُوض بالمناسبة مطالبى بسيار نفيس از حضرت امام موسى بن جعفر عليهما السلام نقل كرده است ، و از جمله گويد : وَ كَانَ الشَّافِعِىُّ يَقُولُ : قَبْرُ مُوسَى الْكَاظِمِ عليه السّلام التِّرْيَاقُ الْمُجَرَّبُ .\r\n« شافعى مىگفت : قبر امام كاظم عليه السّلام براى برآوردن حوائج تِرياق مجرّب است » .\r\n\r\nمباحثهء امام صادق عليه السّلام با ابو حنيفه دربارهء رأى و قياس\r\nبارى ، شيخ طبرسى در « احتجاج » به دنبال روايتى كه دربارهء قياس ذكر نموديم مىفرمايد : در روايت دگرى از حضرت صادق عليه السّلام وارد است كه : چون ابو حنيفه به او وارد شد ، فرمودند : مَنْ أنْتَ ؟ ! « كه هستى ؟ ! » گفت : من ابو حنيفه مىباشم .\r\nحضرت فرمودند : مُفْتى أهل عراق هستى ؟ ! گفت : آرى !\r\nحضرت فرمودند : مَصدر فتواى تو چيست ؟ ! گفت : كِتَابُ الله .\r\n\r\n\r\n","description":"","footnote":"\r\n( 1 ) « حياة الحيوان » ، طبع سنگى رحلى ، صفحه شمار ندارد و اين مطلب را به مناسبت رباعيهء ظبى در مادّهء ظبى ذكر كرده است .\r\n","page_name":" 508 ","page_number":282},
  {"content":"\r\n\r\nحضرت فرمودند : تو به كتاب خدا به ناسخش و منسوخش ، و محكمش و متشابهش عالم مىباشى ؟ !\r\nگفت : آرى !\r\nحضرت فرمودند : به من خبر بده از كلام خداوند عزّ و جلّ :  وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ  . « 1 »\r\n« ما در آنجا سِيْر كردن را مقدّر نموديم . سِير كنيد در آنجا شبهائى را و روزهائى را با كمال امنيّت . » مراد از آن موضع كجاست ؟ !\r\nابو حنيفه گفت : ميان مكّه و مدينه ! حضرت رو به هم مجلسان نموده فرمود :\r\nنَشَدْتُكُمْ بِاللهِ هَلْ تَسِيرُونَ بَيْنَ مَكَّةَ وَ الْمَدِينَةِ وَ لَا تَأمَنُونَ عَلَى دِمَائِكُمْ مِنَ الْقَتْلِ وَ عَلَى أمْوَالِكُمْ مِنَ السَّرَقِ ؟ !\r\n« من در حضور خدا با شما احتجاج مىنمايم ! آيا هيچ شده است كه شما ميان مكّه و مدينه سير كنيد در حالتى كه ايمنى بر خونهايتان از كشته شدن ، و بر أموالتان از دزدى نداشته باشيد ؟ ! »\r\nگفتند : آرى !\r\nحضرت فرمودند : وَيْحَكَ يَا أبَا حَنِيفَةَ ! إنَّ اللهَ لَا يَقُولُ إلَّا حَقّاً !\r\nأخْبِرْنِى عَنْ قَوْلِ اللهِ عَزَّ وَ جَلَّ : وَ مَنْ دَخَلَهُ كَانَ آمِناً . « 2 »\r\n« و هر كس داخل در آن گردد ، در أمن و أمان خواهد بود . » آن كدام موضع است ؟ !\r\nابو حنيفه گفت : بَيْت الله الحرام مىباشد .\r\nحضرت رو كردند به همنشينان و فرمودند : نَشَدْتُكُمْ بِاللهِ هَلْ تَعْلَمُونَ : أنَّ عَبْدَ اللهِ ابْنَ الزُّبَيْرِ وَ سَعِيدَ بْنَ جُبَيْرٍ دَخَلَاهُ فَلَمْ يَأمَنَا الْقَتْلَ ؟ !\r\n« من در حضور خدا با شما احتجاج مىنمايم ، آيا نمىدانيد كه عبد الله بن زبير و\r\n\r\n\r\n","description":"","footnote":"\r\n( 1 ) آيه 18 از سورهء 34 : سَبأ .\r\n( 2 ) آيه 97 ، از سورهء 3 : آل عمران .\r\n","page_name":" 509 ","page_number":283},
  {"content":"\r\n\r\nسعيد بن جبير داخل آن شدند و از كشته شدن جان بدر نبردند ؟ ! »\r\nگفتند : آرى .\r\nحضرت فرمودند : وَيْحَكْ يَا أبَا حَنِيفَةَ إنَّ اللهَ لَا يَقُولُ إلَّا حقَّاً !\r\nابو حنيفه گفت : من علم به كتاب الله ندارم . من داراى قياس مىباشم .\r\nحضرت فرمودند : پس نظر كن در قياست اگر تو قياس كننده هستى كه كدام يك در نزد خداوند عظيمتر است : قَتْل يا زِنا ؟ ! ابو حنيفه گفت : قَتْل .\r\nحضرت در اينجا با همان نحوه استدلال در روايت سابقه در مورد قتل و زنا ، و در مورد صلوة و صيام ، أبوحنيفه را محكوم نمودند و پس از آن گفتند : الْبَوْلُ أقْذَرُ أمِ الْمَنِىُّ ؟ ! « آيا بول نجس‌تر است يا مَنىّ ؟ ! »\r\nگفت : بَوْل نجس‌تر است .\r\nحضرت فرمودند : اگر بنابر قياس بود واجب بود غسل را دربارهء بول نمودن إعمال كنند نه دربارهء خروج مَنى ، در صورتى كه خداوند تعالى غسل را در خروج منى واجب دانسته است نه در بول .\r\nابوحنيفه گفت : من صاحب رأى هستم .\r\nحضرت فرمودند : رأى تو چيست دربارهء مردى كه غلامى داشت ، در يك شب خودش زن گرفت و براى غلامش نيز زن گرفت . در شب واحدى هر دو نفر بر زنهايشان دخول نمودند ، و پس از آن هر دو نفر به سفر رفتند و زنهايشان را در يك اطاق گذاردند . آن دو زن دو بچه زائيدند سپس سقف اطاق به رويشان خراب شد ، دو زن بمردند و دو طفل باقى بماندند . بنا بر رأى و نظر تو از اين دو طفل كدام يك مالِك است و كدام يك مَملوك ؟ و كدام يك وارث است و كدام يك موروث ؟ !\r\nابوحنيفه گفت : من احكام حدود و جنايات را مىدانم .\r\nحضرت فرمودند : رأى تو چيست دربارهء مرد كورى كه چشم صحيح مردى را بيرون آورده است ، و دربارهء مرد دست بريده‌اى كه دست مردى را قطع نموده است\r\n\r\n","description":"","footnote":"","page_name":" 510 ","page_number":284},
  {"content":"\r\n\r\nچگونه بر اين دو نفر حدّ جارى مىشود ؟ !\r\nابوحنيفه گفت : من مردى هستم كه به احوال انبياء علم دارم .\r\nحضرت فرمودند : به من خبر بده از كلام خداوند به موسى و هارون در وقتى كه آن دو را به سوى فرعون برانگيخت :  لَعَلَّهُ يَتَذَكَّرُ أَوْ يَخْشى  . « 1 »\r\n« به اميد آنكه فرعون متذكّر گردد يا بترسد . » لفظ لَعَلَّ را چون تو بگوئى از آن استفادهء معنى شك مىگردد ؟ ! گفت : آرى !\r\nحضرت فرمودند : آيا چون در كلام خدا آمده است باز هم افادهء شكّ مىكند چون گفته است : لَعَلَّهُ ؟ ! ابو حنيفه گفت : نمىدانم .\r\nقال عليه السّلام : تَزْعَمُ أنَّكَ تُفْتِى بِكِتَابِ اللهِ وَ لَسْتَ مِمَّنْ وَرِثَهُ !\r\nوَ تَزْعَمُ أنَّكَ صَاحِبُ قِيَاسٍ ، وَ أوَّلُ مَنْ قَاسَ إبْلِيسُ لَعَنَهُ اللهُ ، وَ لَمْ يُبْنَ دِينُ الإسْلَامِ عَلَى الْقِيَاسِ !\r\nوَ تَزْعَمُ أنَّكَ صَاحِبُ رَأىٍ ، وَ كَانَ الرَّأىُ مِنْ رَسُولِ اللهِ صلّى الله عليه و آله و سلّم صَوَاباً وَ مِنْ دُونِهِ خَطَأً ، لِانَّ اللهَ تَعَالَى يَقُولُ : فَاحْكُمْ بَيْنَهُمْ بِمَا أرَاكَ اللهُ « 2 » وَ لَمْ يَقُلْ ذَلِكَ لِغَيْرِهِ .\r\nوَ تَزْعَمُ أنَّكَ صَاحِبُ حُدُودٍ ، وَ مَنْ انْزِلَتْ عَلَيْهِ أوْلَى بِعِلْمِهَا مِنْكَ !\r\nوَ تَزْعَمُ أنَّكَ عَالِمٌ بِمَبَاعِثِ الانْبِيَاءِ ، وَ لَخَاتَمُ الانْبِيَاءِ أعْلَمُ بِمَبَاعِثِهِمْ مِنْكَ !\r\nلَوْ لَا أنْ يُقَالَ : دَخَلَ عَلَى ابْنِ رَسُولِ اللهِ فَلَمْ يَسْألْهُ عَنْ شَىْءٍ مَا سَألْتُكَ عَنْ شَىْءٍ ! فَقِسْ إنْ كُنْتَ مُقِيساً !\r\n« حضرت به او فرمودند : تو معتقدى كه به كتاب خدا فتوى مىدهى در حالى كه از وارثان علم كتاب نيستى !\r\nو اعتقاد دارى كه دارندهء قياس هستى در حالى كه اوَّلين كسى كه قياس كرد\r\n\r\n\r\n","description":"","footnote":"\r\n( 1 ) آيه 44 از سورهء 20 : طه .\r\n( 2 ) آيه 105 از سورهء 4 : نساء بدين لفظ مىباشد :  إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ لِلْخائِنِينَ خَصِيماً  و اما آيه  فَاحْكُمْ بَيْنَهُمْ بِما أَنْزَلَ اللَّهُ  در سورهء 5 : مائده ، آيه 48 مىباشد .\r\n","page_name":" 511 ","page_number":285},
  {"content":"\r\n\r\nابليس بود - لعنه الله - و دين اسلام بر اساس قياس بنا نشده است .\r\nو اعتقاد دارى كه صاحب رأى مىباشى در حالى كه رأى از رسول اكرم صلّى الله عليه و آله و سلّم صواب بود ، و از غير او خطاست ، به جهت آنكه خداوند تعالى مىفرمايد : در ميان آنها حكم كن به آنچه كه خدا به تو نمايانده است . و اين خطاب را براى غير پيامبر نكرده است .\r\nو اعتقاد دارى كه به احكام حدود و ديات اطّلاع دارى در حالى كه آن كس كه بر او آيات حدود نازل شده است از تو عالم‌تر مىباشد .\r\nو اعتقاد دارى كه عالم به تواريخ پيامبران هستى در حالى كه خاتم الانبياء به كيفيّت بعثتشان از تو عالم‌تر مىباشد .\r\nو اگر مردم نمىگفتند : ابوحنيفه داخل بر پسر رسول خدا شد و او از وى هيچ سؤال ننمود ، من أبداً از تو مسأله‌اى نمىپرسيدم . « اينك قياس كن اگر اهل قياسى ! »\r\nأبوحنيفه گفت : بعد از اين مجلس من أبداً در دين خدا به رأى و قياس سخن نمىگويم !\r\nحضرت فرمود : أبداً چنين نيست . حبّ رياست دست از سرت بر نمىدارد همانطور كه از آنان كه پيش از تو بوده‌اند دست برنداشت . - تمام خبر . » « 1 »\r\nو از عيسى بن عبد الله قُرَشى روايت است كه گفت : ابوحنيفه بر امام ابو عبد الله عليه السّلام وارد شد و حضرت به او گفتند : اى ابو حنيفه به من رسيده است كه تو قياس مىكنى ؟ !\r\nگفت : آرى !\r\nحضرت گفتند : قياس مكن زيرا اوَّلين قياس كننده إبليس لعنه الله بود كه گفت :  خَلَقْتَنِي مِنْ نارٍ وَ خَلَقْتَهُ مِنْ طِينٍ  . « 2 » ابليس ميان آتش و خاك را مقايسه كرد و اگر\r\n\r\n\r\n","description":"","footnote":"\r\n( 1 ) « احتجاج » شيخ طبرسى ، طبع نجف ، ج 2 ص 115 تا ص 118 .\r\n( 2 ) آيه 12 از سورهء 7 : أعراف .\r\n","page_name":" 512 ","page_number":286},
  {"content":"\r\n\r\nمقايسه مىنمود نوريّت آدم را به نوريّت آتش ، و فرق ما بين دو نور را مىفهميد و مقدار صفاى يكى را بر دگرى باز مىيافت آن قياس اوَّل را نمىكرد . « 1 »\r\nمحمد بن يعقوب كلينى روايت مىكند از على بن ابراهيم از پدرش ، و محمد بن اسمعيل از فَضل بن شاذان جميعاً از ابن أبى عُمَير از عبد الرّحمن بن حجّاج از أبان بن تَغْلِب كه گفت :\r\nقُلْتُ لِابى عَبْدِ اللهِ عليه السّلام : مَا تَقُولُ فِى رَجُلٍ قَطَعَ أصْبَعاً مِنْ أصَابِعِ الْمَرْأةِ كَمْ فِيهَا ؟ ! قَالَ : عَشَرٌ مِنَ الإبِلِ . قُلْتُ : قَطَعَ اثْنَيْنِ ؟ قَالَ : عِشْرُونَ . قُلْتُ : قَطَعَ ثَلَاثاً ؟ قَالَ : ثَلَاثُونَ . قُلْتُ : قَطَعَ أرْبَعاً ؟ قَالَ : عِشْرُونَ . قُلْتُ : سُبْحَانَ اللهِ يَقْطَعُ ثَلَاثاً فَيَكُونَ عَلَيْهِ ثَلَاثُونَ ، وَ يَقْطَعُ أرْبَعاً فَيَكُونَ عَلَيْهِ عِشْرُونَ ؟ ! إنَّ هَذَا كَانَ يَبْلُغُنَا وَ نَحْنَ بِالْعِرَاقِ فَنَبْرَأُ مِمَّنْ قَالَهُ وَ نَقُولُ : الَّذِى جَاءَ بِهِ شَيْطانٌ .\r\nفَقَالَ : مَهْلًا يَا أبَانُ ، هَكَذَا حَكَمَ رَسُولُ اللهِ صلّى الله عليه و آله و سلّم ؛ إنَّ الْمَرْأةَ تُقَابِلُ الرَّجُلَ إلَى ثُلْثِ الدِّيَةِ ، فَإذَا بَلَغَتِ الثُّلْثَ رَجَعَتْ إلَى النِّصْفِ .\r\nيَا أبَانُ إنَّكَ أخَذْتَنِى بِالْقِيَاسِ . وَ السُّنَّةُ إذَا قِيسَتْ مُحِقَ الدِّينُ « 2 » .\r\n« گفتم به ابو عبد الله عليه السّلام : چه مىگوئى راجع به مردى كه يك انگشت از انگشتان زن را بريده است ؟ ! ديه‌اش چقدر است ؟ ! گفت : ده نفر شتر .\r\nگفتم : دو انگشت زن را بريده است ؟ ! گفت : بيست نفر شتر . گفتم : سه انگشت زن را بريده است ؟ ! گفت : سى نفر شتر . گفتم : چهار انگشت زن را بريده است ؟ ! گفت : بيست نفر شتر . گفتم : سبحان الله ! سه انگشت را مىبرد بر عهدهء او سى نفر شتر مىباشد ، و چهار انگشت را مىبرد و بر عهدهء او بيست نفر شتر ؟ ! اين كلام هنگامى كه ما در عراق بوديم به ما مىرسيد و ما از گوينده‌اش تبرّى مىجستيم و مىگفتيم : آورندهء اين سخن ، شيطان است .\r\n\r\n\r\n","description":"","footnote":"\r\n( 1 ) « احتجاج » شيخ طوسى ، طبع نجف ، ج 2 ص 118 .\r\n( 2 ) كتاب « الكافى » فروع ، ج 7 ص 299 و ص 300 از طبع مطبعهء حيدرى .\r\n","page_name":" 513 ","page_number":287},
  {"content":"\r\n\r\nحضرت فرمود : اى أبان قدرى مهلت بده ! رسول خدا اين طور حكم فرموده است كه زن با مرد تا ثلث ديه برابرى مىكند و چون به ثلث برسد ، به نصف بر مىگردد . « 1 »\r\nاى أبان تو با من از طريق قياس محاجّه نمودى . و سنَّت اگر بنا شود از طريق قياس به دست آيد بنيان دين ، محو و نابود مىگردد » .\r\n\r\nاهل قياس حلال و حرام را به يكديگر تبديل مىكنند\r\nسيد رضى الدّين ابو القاسم على بن موسى ابن طاوس الحسنى الحسينى در كتاب ارزشمند « طرائف » پس از شرح مُشْبِعى در اثبات علل بطلان قياس و تحقيق در منشأ آن و طَعْن بر عاملين به آن ، مىرسد بدينجا كه مىگويد : خطيب در تاريخش و ابن شيرويه ديلمى روايت كرده‌اند كه : پيامبر صلّى الله عليه و آله و سلّم گفت : سَتَفْتَرِقُ امَّتِى عَلَى بِضْعٍ وَ سَبْعِينَ فِرْقَةً ، أعْظَمُهَا فِتْنَةً عَلَى امَّتِى قَوْمٌ يَقِيسونَ الامُورَ ، فَيُحَرِّمُونَ الْحَلَالَ وَ يُحَلِّلُونَ الْحَرَامَ . « 2 »\r\n\r\n\r\n","description":"","footnote":"\r\n( 1 ) ديهء كاملهء زن به مقدار نصف ديهء كاملهء مرد مىباشد . ديهء مرد يكهزار دينار طلا است و ديهء زن پانصد دينار . و اما ديهء أعضاء و جوارح زن به مقدار تمام ديهء اعضاء و جوارح مرد است تا جائى كه هنوز مقدار ديه به ثلث بالغ نشده است . مثلًا ديهء يك انگشت در زن و مرد يكسان است و آن عبارت است از يكصد دينار كه عُشر ديهء كامله است و ديهء دو انگشت نيز يكسان است و آن عبارت است از دويست دينار و سه انگشت باز چون پائين‌تر از ثلث است يعنى سيصد دينار است در هر دو يكسان است اما ديهء چهار انگشت چون 10 / 4 ديه است و آن از ثلث تجاوز مىكند لهذا بايد ديهء زن را در اين حد نصف ديهء مرد محسوب داشت . در مرد چهار صد دينار و در زن دويست دينار خواهد شد و هكذا . و چون ده شتر قيمتش با صد دينار مساوى است در روايت به مقدار شتر تعيين شده است . ديهء كامله عبارت است از هزار دينار طلا ، يا ده هزار درهم نقره ، يا يكصد نفر شتر يا هزار رأس گوسفند ، يا دويست عدد گاو و يا دويست عدد حُلّهء يمانى كه ارزش آنها با هم تقريباً مساوى مىباشد .\r\n( 2 ) علامهء حلّى در « منهاج الكرامة » طبع عبد الرحيم ص 12 تا ص 14 در ردّ آراء و افعال عامّه چنين آورده است : عامّه بر آنند كه خداوند متعال در أزل كه مخلوقى نبوده است امر و نهى صادر كرده است و گفته است :   يا أَيُّهَا النَّبِيُّ اتَّقِ اللَّهَ   ،  يا أَيُّهَا الَّذِينَ آمَنُوا اتَّقُوا اللَّهَ  ،   يا أَيُّهَا النَّاسُ اتَّقُوا رَبَّكُمُ   . و اگر شخصى كه هيچ غلامى ندارد در منزلش بنشيند و بگويد : اى سالم\r\n","page_name":" 514 ","page_number":288},
  {"content":"\r\n\r\n\r\n\r\n","description":"","footnote":"\r\nبرخيز ! و اى غانم بخور ! و اى نجاح داخل شو ( اسامى غلامان غير موجود ) به او مىگويند : چه كسانى را صدا مىزنى ؟ ! مىگويد : غلامانى را كه پس از بيست سال ديگر مىخرم ! هر عاقلى او را به سفاهت نسبت مىدهد و مىگويد : او احمق شده است . پس چگونه امكان دارد كه آنها به خداوند در أزل چنين نسبتهائى را بدهند ؟ ! و جمعى غير از اماميّه و اسمعيليّه قائل شده‌اند كه : أنبياء و أئمّهء عليهم‌السّلام معصوم نيستند . بنابراين جايز دانسته‌اند بعثت كسى را كه كذب و سهو و خطا و سرقت بر او جايز است . در اين صورت عامّهء مردم به كدام وثوق كلامشان را بپذيرند ؟ و چگونه انقياد و اطاعت متصور است ؟ و چگونه متابعت از آنها واجب است با احتمال و تجويز آنكه آنچه ايشان بدان امر مىكنند خطا باشد ؟ و آنها أئمّه را محصور در عدد معينى نمىدانند بلكه گفته‌اند : هر كس با مردى از قريش بيعت كند امامت او منعقد مىگردد و واجب مىشود كه همهء خلايق از او اطاعت كنند اگرچه حقيقت حالش پنهان و در نهايت فسوق و كفر و نفاق باشد . و جميع مذاهب عامّه قائل به قياس شده‌اند و أخذ به رأى نموده‌اند و داخل كرده‌اند در دين خدا آنچه را كه داخل نبوده است و احكام شريعت را تحريف و مذاهب اربعه را كه در زمان پيامبر و در زمان صحابه نبوده است احداث نموده‌اند و گفتار صحابه را ترك كرده‌اند با وجود آنكه ايشان بر عدم جواز عمل به قياس تصريح كرده‌اند . و گفته‌اند : اوّل مَن قاسَ إبليسُ . و به واسطهء اين انحراف به ارتكاب امور شنيعه‌اى مبتلا شده‌اند مثل مباح بودن دخترى كه از زنا متولد شده است ، و سقوط حدّ از كسى كه با مادرش و خواهرش نكاح كرده است با وجود علم او به حرمت و علم او به نسب به واسطهء عقدى كه جارى كرده است و بطلان عقد را نمىدانسته است . و سقوط حدّ از كسى كه بر آلت خود پارچه‌اى بسته باشد و با مادرش يا دخترش زنا كند با علم او به تحريم و علم او به نسب و سقوط حدّ را از لواط با آنكه لواط از زنا قبيح‌تر و فاحش‌تر است . و الحاق نسب مشرقى به مغربى . مثل آنكه مردى دخترش را كه در مشرق جهان است به نكاح مردى كه در مغرب جهان است بدهد و خود اين مرد يعنى پدر دختر هم در مغرب باشد و أبداً از يكديگر جدا نشوند تا مدت شش ماه بگذرد ، آنگاه دختر كه در مشرق مىباشد بچه‌اى بزايد ، نَسَب اين طفل به آن مردى كه با پدر اين دختر در مغرب است التحاق پيدا مىكند با فرض آنكه اگر بخواهد آن مرد به اين دختر برسد بايد چندين سال زمان بگذرد بلكه اگر سلطان او را در وقت عقد زندان كند و به غلّ و زنجير ببندد و پاسبانانى را براى محافظت او بگمارد در طول مدت پنجاه سال ، سپس آن مرد به شهر زن وارد گردد و ببيند جماعت بسيارى از اولاد آن زن و نوادگان او تا چند بطن به وجود آمده‌اند ، تمام اين جماعت ملحق مىشوند به آن مردى كه نه با اين زن و نه با غير اين زن نزديكى نكرده است . و ديگر از\r\n","page_name":" 515 ","page_number":289},
  {"content":"\r\n\r\n« البتّه در آينده امَّت من بر هفتاد و اندى فرقه متفرّق مىگردند . آن قومى فتنه‌اش بر امَّت من عظيمتر است كه امور را به قياس به دست مىآورند ، بنابراين حلال را حرام و حرام را حلال مىنمايند . »\r\nو من واقف شده‌ام بر كتابهاى علماى عترت پيامبرشان ، و ايشان اجماع دارند بر تحريم عمل به قياس . و اخبار اين مردمانى كه داراى مذاهب اربعه مىباشند و در كتب صحاحشان ضبط نموده‌اند ، شهادت مىدهد بر آنكه : عترت پيغمبرشان تا روز قيامت با كتاب پروردگارشان مخالفتى ندارند . از اين گذشته ، در اخبار متظاهره‌اى علماء اسلام ، منع عمل به قياس و رأى را روايت كرده‌اند .\r\n\r\nابو بكر عمل به رأى و قياس را جايز نمىدانست\r\nاز آن جمله است آنچه كه از ابو بكر روايت نموده‌اند كه گفت :\r\nأىُّ سَمَاءٍ تُظِلُّنِى وَ أىُّ أرْضٍ تُقِلُّنِى إذَا قُلْتُ فِى كِتَابِ اللهِ بِرَأيى ؟\r\n« كدام آسمان است كه بر من سايه افكند ، و كدام زمين است كه مرا بر روى خود حمل كند اگر من در كتاب خدا با رأى خودم سخن گويم ؟ ! »\r\n\r\n\r\n","description":"","footnote":"\r\nبدعتهاى عامّه إباحهء نبيذ است با مشاركت آن با خمر در إسكار ، دربارهء خوردن نبيذ و وضو گرفتن با آن و ديگر جواز نماز خواندن در پوست سگ ، و سجده كردن بر قطعهء عذرهء خشك شده . ( در اينجا علامه داستان نماز قفّال مروزى را بر فقه ابو حنيفه نزد سلطان محمود به طور اختصار بيان مىكند و پس از آن مىگويد : ) و حنفيها مباح مىدانند اگر غاصِب ، صفت شىء مغصوب را تغيير دهد . و گفته‌اند : اگر دزدى داخل خانه‌اى شود كه در آن گندم و آسيا و حيوان براى آسيا كردن باشد ، و گندم صاحبخانه را با آن آسيا و آن حيوان آرد كند ، مالك آرد مىگردد . و اگر مالك بيايد و با اين دزد نزاع كند ظالم خواهد بود و دزد مظلوم است و اگر با هم مقاتله كنند و مالك كشته شود خونش هدر مىباشد و اگر دزد كشته شود شهيد است . و همچنين اگر شخص زناكار ، گواهان بر زنا را تكذيب كند حدّ بر او واجب مىگردد و اگر تصديق كند حدّ ساقط مىشود بنابراين با وجود اقرار و بيّنه حدّ را ساقط كرده‌اند . و اين طرز عمل ، وسيلهء راه يا بى براى اسقاط حدود خداوند متعال مىباشد چرا كه هر كس كه زنا كرده است اگر شهود بر زنا را تصديق كند حدّ از وى ساقط مىشود . و ديگر مباح بودن خوردن گوشت سگ و مباح بودن لهويّات و اسباب آن مانند شطرنج و غناء و غير ذلك از مسائلى كه اين مختصر گنجايش بيان آن را ندارد .\r\n","page_name":" 516 ","page_number":290},
  {"content":"\r\n\r\nو از آن جمله است آنچه كه از عمر بن خطّاب روايت شده است كه گفت :\r\nإيَّاكُمْ وَ أصْحَابَ الرَّأىِ فَإنَّهُمْ أعْدَاءُ السُّنَنِ ، أعْيَتْهُمُ الْأحادِيثُ أنْ يَحْفَظُوهَا فَقَالُوا بِالرَّأىِ فَضَلُّوا وَ أضَلُّوا .\r\n« بپرهيزيد از صاحبان رأى ، زيرا آنان دشمنان سنَّتها هستند . چون حفظ كردن احاديث بر ايشان سخت آمد به رأى روى آوردند ، پس هم خودشان گمراه شدند و هم دگران را گمراه كردند . »\r\nو از آن جمله است آنچه كه روايت كرده‌اند از عُمَر كه به شُرَيح قاضى نوشت در وقتى كه نائب او در امر قضاوت بود : اقْضِ بِمَا فِى كِتَابِ اللهِ . فَإنْ جَاءَكَ مَا لَيْسَ فِى كِتَابِ اللهِ فَاقْضِ بِمَا فِى سُنَّةِ رَسُولِ اللهِ . فَإنْ جَاءَكَ مَا لَيْسَ فِى سُنَّةِ رَسُولِ اللهِ صلّى الله عليه و آله و سلّم فَاقْضِ بِمَا أجْمَعَ عَلَيْهِ أهْلُ الْعِلْمِ . فَإنْ لَمْ تَجِدْ فَلَا عَلَيْكَ أنْ لَا تَقْضِىَ !\r\n« در ميان مردم حكم كن بر طبق كتاب خدا . و اگر براى تو قضيّه‌اى پيشامد كرد كه حكمش در كتاب خدا نبود پس حكم كن طبق آنچه كه در سنَّت رسول الله آمده است . و اگر براى تو امرى پيش بيايد كه در سنَّت رسول خدا صلّى الله عليه و آله و سلّم نباشد پس حكم كن طبق آنچه كه اهل علم بر آن اجماع دارند . و اگر چنين هم نيابى ، بر تو باكى نيست كه قضاوت نكنى ! »\r\nو از آن جمله است آنچه را كه روايت كرده‌اند از عبد الله بن عباس كه گفت : لَوْ جَعَلَ اللهُ لِاحَدٍ أنْ يَحْكُمَ بِرَأيِهِ لَجَعَلَ ذَلِكَ لِرَسُولِ اللهِ ؛ قَالَ اللهُ لَهُ : وَ أنِ احْكُمْ بَيْنَهُمْ بِمَا أنْزَلَ اللهُ . « 1 » وَ قَالَ :  إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ  « 2 » . وَ لَم يَقُلْ : بِمَا رَأيْتَ !\r\n« اگر خداوند براى احدى چنين قرار داده بود كه بتواند با رأى خويشتن حكم كند ، البته آن را براى رسول الله قرار مىداد ؛ خداوند مىگويد : و اينكه حكم\r\n\r\n\r\n","description":"","footnote":"\r\n( 1 ) آيه 49 از سورهء 5 : مائده .\r\n( 2 ) آيه 105 از سورهء 4 : نساء .\r\n","page_name":" 517 ","page_number":291},
  {"content":"\r\n\r\nكنى در ميان آنان به آنچه كه خدا فرو فرستاده است . و نيز مىگويد : ما به سوى تو كتاب را فرو فرستاديم به حق ، تا اينكه در ميان مردم حكم دهى به آنچه كه خداوند به تو نمايانده است . و نگفته است : به آنچه كه رأى تو بر آن قرار گرفته است ! »\r\nو نهى از قياس از عبد الله بن مسعود ، و عبد الله بن عُمر ، و مسروق بن سيرين ، و ابى سَلِمَة بن عبد الرّحمن وارد شده است . بنابراين اگر عمل به قياس در زمان پيغمبرشان مشروع بود ، از نظر اين جماعت ، و از نظر عترت پيامبرشان و أتباعشان از علما پنهان نمىگشت . « 1 »\r\n\r\nعمل به رأى و قياس از عظيم‌ترين مهالك است\r\nكلينى در باب النَّهى عن القولِ بِغَيْر علم از جمله با سند خود روايت مىكند از عبد الرّحمن بن حجّاج كه گفت : حضرت امام صادق عليه السّلام به من گفتند : إيَّاكَ وَ خَصْلَتَيْنِ ، فَفِيهِمَا هَلَكَ مَنْ هَلَكَ : إيَّاكَ أنْ تُفْتِىَ النَّاسَ بِرَأيِكَ أوْ تَدِينَ بِمَا لَا تَعْلَمُ ! « 2 »\r\n« مبادا كه دست خود را به دو خصلت بيالائى ، چرا كه در آن دو خصلت هلاك شده است كسى كه هلاك شده است : مبادا با رأى و نظريّهء خودت به مردم فتوى دهى ، يا عمل دين خود را بر چيزى كه نمىدانى قرار دهى ! »\r\nو از جمله با سند خود روايت مىكند از ابن شبرمه « 3 » كه گفت : مَا ذَكَرْتُ حَدِيثاً سَمِعْتُهُ عَنْ جَعْفَرِ بْنِ مُحَمَّدٍ عليهما السلام إلَّا كَادَ أنْ يَتَصَدَّعَ قَلْبِى . قَالَ : حَدَّثَنِى أبِى عَنْ جَدِّى عَنْ رَسُولِ الله صلّى الله عليه و آله و سلّم - قَالَ ابنُ شُبْرُمة : وَ اقْسِمُ بِاللهِ مَا كَذَبَ أبُوهُ عَلَى جَدِّهِ وَ لَا جَدُّهُ\r\n\r\n\r\n","description":"","footnote":"\r\n( 1 ) « الطَّرائف فى معرفة مذاهب الطَّوائف » طبع مطبعهء خيام قم سنهء 1400 ه ص 524 تا ص 526 . و نظير اين بحث را با همين روايات و استدلال علامهء حلّى در « نهج الحق و كشف الصّدق » طبع دار الهجرة از ص 402 تا ص 405 ذكر كرده است .\r\n( 2 ) « اصول كافى » ، طبع حيدرى ج 1 ص 42 .\r\n( 3 ) در تعليقه گويد : با ضمّهء شين معجمه و سكون باء موحّده و ضمّهء راء ، و بعضى گفته‌اند با فتحهء معجمه - و چه بسا آن را كسره دهند - و با سكون باء موحّده و ضمّهء راء ، عبد الله بن شبرمهء كوفى است كه قاضىِ ابو جعفر منصور دوانيقى بوده است براى اطراف كوفه . وى شاعر نيز بوده است .\r\n","page_name":" 518 ","page_number":292},
  {"content":"\r\n\r\nعَلَى رَسُولِ اللهِ صلّى الله عليه و آله و سلّم - قَالَ : قَالَ رَسُولُ اللهِ صلّى الله عليه و آله و سلّم : مَنْ عَمِلَ بِالْمَقَاييسِ فَقَدْ هَلَّكَ وَ أهْلَكَ . « 1 » وَ مَنْ أفْتَى النَّاسَ بِغَيْرِ عِلْمٍ وَ هُوَ لَا يَعْلَمُ النَّاسِخَ مِنَ الْمَنْسُوخِ ، وَ الْمُحْكَمَ مِنَ الْمُتَشَابِهَ فَقَدَ هَلَّكَ وَ أهْلَك « 2 » .\r\n« من هيچ گاه به خاطر نمىآورم حديثى را كه از جعفر بن محمد عليهما السلام شنيده‌ام مگر آنكه نزديك است دل من پاره گردد . گفت : حديث كرد براى من پدرم از جدَّم رسول خدا صلّى الله عليه و آله و سلّم - ابن شبرمه مىگويد : من به خدا سوگند مىخورم كه نه پدرش بر جدَّش دروغ بسته است و نه جدَّش بر رسول خدا - كه جدَّش گفت : رسول خدا صلّى الله عليه و آله و سلّم فرمود : كسى كه عمل به مقياسها كند ، خود را در عظيمترين مهالك در انداخته است ، و كسى كه بدون علم فتوى دهد ، و ناسخ را از منسوخ ، و محكم را از متشابه بازنشناسد خود را در عظيمترين مهالك در انداخته است . »\r\nو همچنين كلينى در باب البِدَع و الرَّأى و المقاييس از جمله با سند خود از أبو شَيبة خراسانى روايت كرده است كه گفت : از حضرت امام ابو عبد الله عليه السّلام شنيدم كه مىگفت : إنَّ أصْحَابَ الْمقَائيسِ طَلَبُوا الْعِلْمَ بِالْمَقَاييسِ ، فَلَمْ تَزِدْهُمُ الْمَقَائيسُ مِنَ الْحَقِّ إلَّا بُعْداً ، وَ إنَّ دِينَ اللهِ لَا يُصَابُ بِالْمَقَاييسِ . « 3 »\r\n« عمل كنندگان به قياس ، طلب علم مىنمايند از روى قياس . بنابراين قياس آنان را پيوسته از حقّ دور مىكند ، و تحقيقاً دين خدا با قياس به دست نمىرسد » .\r\n\r\nروايات شيعه در حرمت عمل به قياس\r\nو همچنين كلينى با سند خود از محمد بن حكيم روايت مىنمايد كه گفت : من به امام ابو الحسن موسى الكاظم عليه السّلام عرض كردم : فدايت گردم ! ما در دين فقيه شده‌ايم ، و به بركت شما خداوند ما را از مردم بى نياز گردانيد ، تا به جائى كه جماعتى از ما در مجلسى هستند ، و مردى از رفيقش مسأله را مىپرسد و از\r\n\r\n\r\n","description":"","footnote":"\r\n( 1 ) در « أقرب الموارد » گويد : ( هَلَّكه و أهْلَكَه ) جعله يَهْلِكُ ، و يقال لمن ارتكب أمراً عظيماً : هَلَّكتَ و أهلكتَ .\r\n( 2 ) « اصول كافى » طبع حيدرى ، ج 1 ص 43 .\r\n( 3 ) « اصول كافى » ، ج 1 ص 56 .\r\n","page_name":" 519 ","page_number":293},
  {"content":"\r\n\r\nبركت و مِنّتى كه خداوند بر ما از شما خاندان نهاده است جوابش را حاضر مىبيند .\r\nامّا گهگاهى مسأله‌اى بر ما وارد مىگردد كه نه از تو و نه از پدرانت در آن چيزى نرسيده است .\r\nما نظر مىكنيم به بهترين از مسائلى كه در نزد ما مىباشد ، و به موافق‌ترين چيزهائى كه از شما به ما رسيده است و طبق آن عمل مىكنيم ؟ !\r\nحضرت فرمود : هيهات ، هيهات كه اين كار درست باشد ! سوگند به خدا اى ابن حكيم كه هلاك شده است آن كس كه هلاك شده است به واسطهء اين امور .\r\nابن حكيم گفت : پس از اين حضرت فرمود : لَعَنَ اللهُ أبَا حَنِيفَةَ كَانَ يَقُولُ : قَالَ عَلِىٌّ وَ قُلْتُ ! « 1 » « خدا لعنت كند ابو حنيفه را ! اين طور بود كه مىگفت : على چنان گفت و من چنين مىگويم . »\r\nو همچنين كلينى با سند خود روايت مىكند از ابو شَيبة كه گفت : شنيدم از امام جعفر صادق عليه السّلام كه مىگفت : ضَلَّ عِلْمُ ابْنِ شُبْرُمَة عِنْدَ الْجَامِعَةِ : إمْلَاءُ رَسُول اللهِ صلّى الله عليه و آله و سلّم وَ خَطُّ عَلِىٍّ عليه السّلام بِيَدِهِ . إنَّ الْجَامِعَةَ لَمْ تَدَعْ لِاحَدٍ كَلَاماً . فِيهَا عِلْمُ الْحَلَالِ وَ الْحَرَامِ . إنَّ أصْحَابَ الْقِيَاسِ طَلَبُوا الْعِلْمَ بِالْقِيَاسِ ، فَلَمْ يَزْدَادُوا مِنَ الْحَقِّ إلَّا بُعْداً . إنَّ دِينَ اللهِ لَا يُصَابُ بِالْقِيَاسِ . « 2 »\r\n« علم ابن شُبْرُمه در برابر جامعه گم است . جامعه به املاء پيغمبر خدا و به دستخطّ خود على عليه السّلام مىباشد . تحقيقاً جامعه براى أحدى سخنى باقى نگذارده است در آن علم حلال و حرام است . عمل كنندگان به قياس علم را از راه قياس طلبيده‌اند ، بنابراين اين‌گونه عمل راهشان را به حق دور كرده است . تحقيقاً دين خدا را نمىتوان با قياس به دست آورد . »\r\nو همچنين كلينى از جمله با سند خود روايت مىكند از زُرَارَة كه گفت : من از امام\r\n\r\n\r\n","description":"","footnote":"\r\n( 1 و 2 ) « اصول كافى » ، ج 1 ص 56 و ص 57 .\r\n","page_name":" 520 ","page_number":294},
  {"content":"\r\n\r\nجعفر الصّادق عليه السّلام راجع به حلال و حرام پرسيدم .\r\nقَالَ : حَلَالُ مُحَمَّدٍ حَلَالٌ أبَداً إلَى يَوْمِ الْقِيَمَةِ ، وَ حَرَامُهُ حَرَامٌ أبَداً إلَى يَوْمِ الْقِيَمَةِ . لَا يَكُونُ غَيْرَهُ وَ لَا يَجِىءُ غَيْرُهُ . و قال : قال علىٌّ عليه السّلام : مَا أحَدٌ ابْتَدَعَ بِدْعَةً إلَّا تَرَكَ بِهَا سُنَّةً « 1 » .\r\n« فرمود : حلال محمّد حلال است هميشه تا روز قيامت ، و حرام او حرام است هميشه تا روز قيامت . غير او نمىباشد و غير از او چيزى نخواهد آمد .\r\nو فرمود كه على عليه السّلام فرمود : هيچ كس نيست كه بدعتى بگذارد مگر آنكه بدان سُنَّتى را ترك نموده است . »\r\nبارى ، كلام ما در احوال شافعى كه مخالفت با رأى و استحسان و قياس ظنّى داشت بدينجا كشيد .\r\nمُحَمَّد زُهْرى نجّار كه از علماى أزهر و متصدّى اشراف بر طبع و تصحيح مجلّدات كتاب « الامّ » شافعى بوده است ، از جمله در مقدّمه‌اش بر اين كتاب گويد : و آنچه كه شافعى را بدين درجه از برداشتن گامهاى استوار و محكم كه در حيات علميّهء او منتج نتيجه بود ، رسانيد آن بود كه او به أدب اهل باديه و بيابان و صحرا متأدِّب بوده است ، و بر علوم لغت عربيّت چه فصيحش و چه غريبش واقف بوده است ، و اشعار عرب و ايَّام عرب را حفظ داشته است . لهذا وى حجّتى گرديد در لغت و خصوصاً در اشعار هُذَلِيِّين .\r\nو پس از آنكه مفصّلًا شرح حال او ، و علوم او ، و سفرهاى او را ذكر مىكند مىگويد : مسافرت سوم او « 2 » به عراق به علت آن بود كه : در خلال اين سنوات ، امام\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 58 .\r\n( 2 ) شيخ محمد زهرى نجار أيضاً گويد : مؤلّفات شافعى : چون شافعى در بغداد وارد شد براى نماز مغرب جوانى را ديد خوش قرائت كه براى مردم نماز مىخواند شافعى نمازش را به او اقتدا كرد . جوان در نماز سهوى نمود و ندانست بايد چه كند ؟ شافعى به او گفت : اى جوان نماز ما\r\n","page_name":" 521 ","page_number":295},
  {"content":"\r\n\r\nابو يوسف در سنهء 182 بمرد . و پس از وى امام محمد بن حسن در سنهء 188 بمرد . و هارون الرَّشيد در سنهء 193 بمرد و مردم با مأمون به خلافت بيعت كردند . و آوازهء محبّت او با علويّين و عطوفت وى با آنها همه جا را گرفت .\r\n\r\nوفات شافعى و برخى از اشعار او\r\nشافعى ديد كه بايد به بغداد برگردد ، و چون برگشت يك ماه در آنجا درنگ كرد و به درس اشتغال يافت و در 28 شوّال سنهء 198 وارد مصر شد و در آنجا بماند تا وفات كرد .\r\nو در شب جمعهء اخير از شهر رجب سنهء 204 رحلت يافت . و فردا مراسم تكفين و تدفين او به عمل آمد . بعد از نماز عصر جنازه را بيرون آوردند ، و چون به خيابان سَيِّدَه نَفِيسَه - كه امروز بدان اسم معروف است - رسيد سيّده نفيسه بيرون آمد و امر كرد تا جنازه را در خانهء او وارد كردند ، و بر آن نماز خواند و طلب ترحّم نمود . سپس جنازه را حركت دادند تا به قرافهء صُغْرى رسيدند و در آنجا دفن كردند .\r\nاز جمله اشعار شافعى در معنى حُريّت و لزوم قناعت ، و ذلّت ملازم با سؤال و طلب اين است :\r\n الْعَبْدُ حُرٌّ إنْ قَنِعْ * الْحُرُّ عَبْدٌ إنْ قَنَعْ 1 « 1 » \r\n\r\n\r\n","description":"","footnote":"\r\nرا باطل كردى ! و از آن زمان شافعى شروع كرد به نگاشتن كتاب سهو براى نماز . خداوند به او گشايش داد و آن كتاب بزرگى گرديد . و نام كتاب را « زعفران » گذارد به جهت آنكه نام جوانى كه در نماز سهو كرده بود زعفران بود و اين كتاب را حسن بن محمد زعفرانى و احمد بن حنبل روايت نموده‌اند و به كتاب « الحجّة » معروف شد و اين يكى از كتب قديمه‌اى است كه شافعى در عراق تصنيف كرد . و در مصر نيز كتاب « الرّسالة » را تصنيف نمود و آن اوّلين كتابى است كه در فقه و معرفت ناسخ و منسوخ نوشته شده است بلكه اوّلين كتابى است كه در اصول حديث نگارش يافته است . و أيضاً كتابى تصنيف نمود به نام « جماع العلم » و در آن از سنّت دفاع كرد دفاع نيكوئى و اثبات كرد ضرورت حجيّت سنَّت را در شريعت . و كتاب « الامّ » و « الاملاء الصّغير » و و « الامالى الكبرى » و « مختصر المزنى » و « مختصر البويطى » و غيرها . و كتاب « الرّسالة » و كتاب « جماع العلم » را شيخ احمد محمد شاكر تحقيق و نشر كرده است .\r\n( 1 ) قَنِعَ - - قَنَعاً و قَنَاعَةً و قُنْعَاناً : رضى بما قسم له . قَنَعَ - - قُنُوعاً : سأل و تذلّل .\r\n","page_name":" 522 ","page_number":296},
  {"content":"\r\n\r\n فَاقْنَعْ وَ لَا تَقْنَعْ فَلا * شَىْءٌ يَشِينُ سِوَى الطَّمَعْ 2 \r\n1 - « بنده و غلام ، آزاد است اگر به روزى تقدير شده راضى گردد . و مرد آزاد بنده است اگر سؤال كند و راه تذلّل و مسكنت پيش گيرد .\r\n2 - پس تو قناعت كن و به روزى مقدّر راضى شو ، و راه ذلّت و سؤال را نپيما ، چرا كه انسان را چيزى معيوب نمىكند سواى طمع و آز و حرص كه او را به زشتيها مىرساند . »\r\nو از اينجا مىيابى كه : قناعت و عزّت نفس را با رضايت و خشنودى به آنچه كه خداوند روزى كرده است مىداند .\r\n أمْطِرِى لُؤلُؤاً جِبَالَ سَرَنْدِي * بَ وَ فِيضِى آبَارَ تَكْرُورَ تِبْراً 1\r\nأنَا إنْ عِشْتُ لَسْتُ اعْدَمُ قُوتا * وَ إذَا مِتُّ لَسْتُ اعْدَمُ قَبْراً 2\r\nهِمَّتِى هِمَّةُ الْمُلُوكِ وَ نَفْسِى * نَفْسُ حُرَّةٍ تَرَى الْمَذَلَّةَ كُفْراً 3 \r\n1 - « اى كوههاى سرنديب بر دامنهء خود لؤلؤ تر بباريد ، و اى چاههاى تكرور به عوض آب ، طلاى خالص از خود بجوشانيد و فيضان دهيد !\r\n2 - من اگر زنده بمانم اين طور نيستم كه غذائى نيابم ، و اگر بميرم اين طور نيستم كه بدون قبر بمانم .\r\n3 - همّت من همّت شاهانه است ، و نفس من نفس آزاده‌اى است كه مَذَلَّت را كفر مىشمارد . « 1 » »\r\n\r\n\r\n","description":"","footnote":"\r\n( 1 ) خطيب در « تاريخ بغداد » ج 2 ص 65 و ص 66 با سند خود روايت كرده است از عبد الرحمن بن أبى حاتم كه گفت : حديث كرد براى ما على بن حسن هنجانى كه گفت : از أبواسمعيل ترمذى شنيدم كه گفت : از اسحق بن راهويه شنيدم كه مىگفت : هيچ كس در رأى لب نگشود - در اينجا ثورى و أوزاعى و مالك و ابوحنيفه را ذكر كرد - مگر آنكه شافعى متابعتش از سنّت بيشتر و خطاى او كمتر بود . و نيز با سند خود روايت مىكند از ربيع بن سليمان سكه گفت : شنيدم از بعضى كه مىگفتند : اسحق بن راهويه مىگفت : احمد بن حنبل دستم را گرفت و گفت : بيا تا تو را ببرم نزد كسى كه دو چشمت مانند او نديده است و مرا به نزد شافعى برد .\r\n","page_name":" 523 ","page_number":297},
  {"content":"\r\n\r\n\r\nشرح حال احمد بن حنبل\r\nبحث در پيرامون احمد بن محمد بن حَنْبَل شَيْبانى مروزى بغدادى\r\nسيد محقق و عالم متضلّع سيد محمّد باقر خوانسارى در كتاب « روضات » خود آورده است :\r\n« رَابِعُ أرْبَعَةِ النَّاسِ ، و سَابِعُ سَبْعَةٍ ليس يكون بواحدٍ منهم القياسُ ؛ »\r\n« الإمامُ عِزُّ الدِّين أبو عبد الله أحمد بن محمد بن حَنْبَل بن »\r\n« هلال بن أسَد الشَّيْبانىّ النَّسْل المروزىّ الاصل »\r\n« البغدادىّ المَنْشَأ و المسكن و الخاتمة »\r\nنسب نامبارك او به ذُو الثُّديَّهء ملعون رئيس الخوارج بر مخالفت أميرالمؤمنين عليه السّلام منتهى مىگردد ، و بدين جهت اشتهار دارد انحراف او از ولاء آن حضرت انحراف شديدى با وجود آنكه او از بزرگان أئمّهء اهل سنَّت و جماعت و قائلين به خلافت او و وجوب ولاء و متابعت اوست لا محاله گرچه بعد از آن سه خليفه باشد . بلكه از او روايت شده است كه گفت : من حفظ دارم و يا حديث مىكنم با سند متّصل از پيغمبر صلّى الله عليه و آله و سلّم سى هزار حديث در فضائل على بن أبى طالب عليه السّلام .\r\nو از امام ثعلبى مفسّر مشهور كه ترجمهء احوال او انشاء الله خواهد آمد ، روايت است كه گفت : از احمد بن حنبل نقل است كه گفته است : مَا جَاءَ لِاحَدٍ مِنْ أصْحَابِ رَسُولِ اللهِ صلّى الله عليه و آله و سلّم مَا جَاءَ لِعَلِىٍّ عليه السّلام مِنَ الْفَضَائِلِ . « آن مقدار از فضائلى كه براى على عليه السّلام آمده است ، براى هيچ يك از اصحاب رسول خدا صلّى الله عليه و آله و سلّم نيامده است . »\r\nو از « مناقب » ابن شهرآشوب مازندرانى نقل است كه : از صاحب كتاب « مَعْرِفَةُ الرِّجال » حكايت نموده است كه : علت عداوت احمد بن حنبل با أميرالمؤمنين عليه السّلام آن بوده است كه : در روز نهروان جَدِّ او : ذُو الثُّدَيَّه را أميرالمؤمنين عليه السّلام كشتند . و اگرچه محتمل است كه باعث بر عداوت او نيز آن چيزى باشد كه در آينده در ذيل ترجمهء قاضى ابن خلّكان بر آن وقوف خواهى يافت .\r\nو بالجمله ابن خلّكان بعد از بيان ترجمهء احوال او - نزديك به آنچه كه ما ذكر\r\n\r\n","description":"","footnote":"","page_name":" 524 ","page_number":298},
  {"content":"\r\n\r\nكرديم - گويد : مادرش از مَرْو خراسان در حالى كه به وى آبستن بود خارج شد ، و او را در بغداد در ماه ربيع الاوَّل سنهء صد و شصت و چهار زائيد . و برخى گفته‌اند : در مرو زائيد و او را شيرخواره به بغداد آورد . و وى امام محدِّثين بود . كتاب خود : « مُسْنَد » را تصنيف كرد ، و در آن گرد آورد مقدار احاديثى را كه امكان آن براى احدى از محدّثين نبود . و نقل است كه : او هزار هزار حديث حفظ داشته است ، و از خواصّ اصحاب شافعى بوده است ، و پيوسته ملازم وى بود تا شافعى به مصر كوچ كرد .\r\nابن خلَّكان در حق او از زبان شافعى گويد : من از بغداد بيرون شدم در حالى كه مُتَّقىتر و فقيه‌تر از ابن حنبل را در آنجا بجاى نگذاشتم .\r\nوى را براى قول به « خَلْقِ قرآن » فرا خواندند و او اجابت نكرد . پس او را زدند و حبس نمودند و وى بر امتناع آن اصرار داشت . احمد بن حنبل نيكو چهره و متوسّط القامَة بود . با حناء خضابى ملايم مىنمود . و در محاسنش موهاى سياه كمى پيدا بود . « 1 » صاحب « روضات » مىرسد بدينجا كه مىگويد :\r\n\r\nقول احمد بن حنبل به قديم بودن قرآن\r\nو بايد دانست كه اين احمد از قائلين به قديم بودن كلام نفسى بود و ازاين‌جهت از ملتزمين به تعدّد قدماء بود ، همانطور كه مذهب اشاعره از عامّه بدين گونه مىباشد . و شديداً قول به مخلوقيّت قرآن را براى خداى تعالى انكار مىنمود مانند آنان كه از فلاسفه قول به حدوث هيولاى نفسانيّه را انكار كردند و اعتنا به مداليل آيه و اخبار نكردند .\r\nو از اين دو اشتباه ، أجلّهء از ماهرين اصحاب ما در اصول اعتقادات بما لا مزيد عليه پاسخ گفته‌اند . و در احاديث معتبرهء ما به نقل صدوق ابن بابويه قمّى رَحمه‌اللهُ در كتاب « توحيد » و غيره ، براى تو موجبات زيادتى بصيرت در بطلان اين مذهب فراوان است .\r\n\r\n\r\n","description":"","footnote":"\r\n( 1 ) مطالب منقولهء از ابن خلّكان همگى در « وفيات الأعيان » طبع دار صادر و تحقيق دكتر احسان عباس ، ج 1 ص 63 و ص 64 وجود دارد .\r\n","page_name":" 525 ","page_number":299},
  {"content":"\r\n\r\nنقل است كه چون نوبت خلافت به معتصم عباسى معاصر مولانا الإمام الجواد التَّقى عليه السّلام منتهى گرديد ، و امر رياستهاى دينيّه را به شيخ عبد الرَّحمن بن اسحق ، و ابو عبد الله بن داود أيادى متولّى قضاء عراق واگذار كرده بود ، و آن دو نفر بر قول به « خَلْق قرآن » اصرار داشتند ، لا جرم معتصم احمد بن حنبل را به قول مخلوقيّت قرآن فراخواند و مجلسى را براى مناظرهء اين دو نفر و غير آنها از نُبَلاء در علم اصول اعتقادات با احمد بن حنبل تشكيل داد ، و اين مجلس در ماه رمضان از ماه‌هاى سنهء دويست و بيست بود . به هر گونه كه با وى بحث كردند او ملزم به أدلّهء ايشان نگشت ، و ملتزم به كلامشان نشد . معتصم امر كرد تا او را با شلّاق به قدرى زدند كه بى هوش شد ، و پوست بدنش پاره گرديد ، و او را با غلّ و زنجير محبوس نمود ، و او بر امتناع خود اصرار داشت و در حبس مدّت درازى بماند و با وجود اين او هميشه بر نماز جمعه و جماعت حضور مىيافت و فتوى مىداد و بيان حديث مىنمود تا معتصم بمرد و واثِق زمام امر خلافت را به دست گرفت . او هم مانند پدرش مِحْنَت را ظاهر كرد و به احمد گفت : نبايستى با احدى ملاقات كنى ، و نبايستى در شهرى كه من هستم بوده باشى .\r\nاحمد مختفى شد ، و براى نماز هم بيرون نمىآمد ، و به كارهاى ديگر نيز بيرون نمىرفت تا واثق أيضاً بمرد . و مُتَوَكِّل زمام امور را متصدى شد . متوكّل احمد را احضار كرد و اكرام نمود و مالى را براى او ارسال داشت و او قبول ننمود ، و آن را توزيع كرد . متوكّل براى اهل بيت او و فرزندان او در هر ماه چهار هزار شهريّه مقرّر نمود و اين شهريّه پيوسته به خانوادهء او مىرسيد تا متوكّل بمرد .\r\nو در ايّام متوكّل ، سنّت ظهور پيدا نمود ، و به آفاق نوشت : مِحْنَت مرتفع گرديد ، و سنَّت ظاهر شد . متوكّل اهل سنّت را گشايش داد و نصرت نمود و در مجالسشان سخن به سنّت ردّ و بدل مىگرديد .\r\nصَفدى به طورى كه در « كشكول » از او نقل كرده است ، پس از ذكر مقدارى از آنچه كه ما ذكر كرديم گويد : و پيوسته و روز به روز معتزله در قوّت و رشد بودند تا\r\n\r\n","description":"","footnote":"","page_name":" 526 ","page_number":300},
  {"content":"\r\n\r\nايّام متوكّل كه خاموش شدند و در اين ملت اسلاميّه كسى كه بدعتش از معتزله بيشتر باشد وجود ندارد .\r\nو پس از آن گويد : از مشاهير معتزله‌اند : جاحِظ ، و أبُو هُذَيْل عَلَّاف ، و ابراهيم بن نَظَّام ، و واصِل بن عَطاء ، و احمد بن حافِظ ، و بِشْر بن مُعْتَمِر ، و مَعْمَر بن عَبَّاد سَلمى ، و أبو موسى بن عيسى مرداد معروف به راهب معتزله ، و ثمامة بن أشرف ، و هشام بن عُمَر ، و قُرْطبى ، و ابو الحسن بن أبى عمر ، و خَيَّاط استاد كعبى ، و ابو على جُبَائى استاد شيخ ابو الحسن اشعرى در ابتداى امر ، و پسرش ، ابو هاشم عبد السَّلام . و اين جماعت مذكوره روساى مذهب اعتزال هستند .\r\nو اغلب شافعىها اشعرى ، و اغلب حنفىها معتزلى ، و اغلب مالكىها قَدَرى ، و أغلب حنبلىها حَشْوى مىباشند .\r\nسپس صفدى گفته است : و از جملهء معتزله صاحب بن عَبَّاد ، و زَمَخْشرى ، و فَرَّاءِ نحوى هستند .\r\nصاحب « روضات » مىگويد : من مىگويم : مراد اين ناصبيهاى ملعون از گفتارشان كه مىگويند : « رفع مِحْنَت يا رفع بِدْعَت و اظهار سنَّت » هر كجا كه استعمال مىكنند ، رفع قواعد شيعهء اماميّه است . و مراد نَصْبِ مَناصب نَواصِب طاغيهء بَغِيَّه مىباشد ، همانطور كه شاهد بر اين مرام است استنادشان به مانند متوكّل دَعىّ زَنيم ( متوكل زنازادهء زناكار ) .\r\nو از آنچه كه صَفْدى ذكر كرد و از آنچه كه اينك خواهى ديد در تضاعيف گفتارمان ، خواهى دانست كه : مذهب اهل اعتزال ، نزديكترين مذاهب ايشان است به مذهب شيعه اماميّهء حقّه ، و مناسب‌ترين آنهاست به اين مذهب بالاخصّ در اصول اعتقاديه . و از همين جهت است كه امر دربارهء صاحب بن عَبَّاد مشتبه شده است ، و كثيرى وى را معتزلى شمرده‌اند .  وَ لا يُنَبِّئُكَ مِثْلُ خَبِيرٍ  . « 1 » « و هيچ كس تو را\r\n\r\n\r\n","description":"","footnote":"\r\n( 1 ) آيه 14 ، از سورهء 35 : فاطر .\r\n","page_name":" 527 ","page_number":301},
  {"content":"\r\n\r\nهمانند شخص خبير ، به حقيقت مطلب آگاه نمىكند . »\r\nو از جمله منقولات از ابن عبد البرّ آن است كه : وى گفته است : اين احمد ، از شيبانىها بوده است ، ساكن بغداد شد ، و فقيه و محدّث بود ، و اطّلاع بر علم حديث و عنايت به آن و به طرق آن بر او غلبه پيدا كرد . مردى فاضل و زاهد ، و كم خواه ، و اهل ورع و تديّن بود . و در كتاب « رياض العلماء » وارد است كه او در عصر امام محمد بن على التّقى عليه السّلام بود . بدانجا مراجعه كن !\r\nو دانستى كه : وفات احمد در زمان مولانا الهادى أبى الحسن النَّقى عليه السّلام بود ، و او مقدارى از زمان متوكل ملعون را ادراك نموده بود . و در « ارشاد القلوب » ديلمى است كه احمد بن حنبل شاگرد مولانا الكاظم عليه السّلام بوده است همانطور كه ابوحنيفه شاگرد امام صادق عليه السّلام بوده است . و بنابراين او در طبقهء مولانا الرِّضا عليه السّلام بوده است ، اگرچه از أئمّهء اهل بيت معصومين - صلوات الله عليهم أجمعين - چهار نفر را ادراك نموده است .\r\n\r\nداستان برخورد مرد قصاص با احمد و ابن معين\r\n( تا مىرسد به اينجا كه مىگويد : ) و از جملهء طرائف اخبار اين مرد به نقل بعضى از مُصَنِّفين از فاضل طَيِّبى مشهور از جعفر بن محمد طَيالسى آن است كه : وى گفت : يحيى بن معين كه از أخصّ خواص احمد بن حنبل بوده است ، با وى در مسجد رصافهء بغداد نماز مىخواندند . در اين حال يكى از قصّه‌گويان و داستانسرايان ( قَاصّ ) در مقابل آنها ايستاد و گفت : حديث كرد براى ما احمد بن حنبل ، و يحيى بن معين ، آن دو نفر گفتند : حديث كرد براى ما عبد الرَّزاق و گفت : حديث كرد براى ما مَعْمَر از قَتَاده از أنَس كه او گفت : رسول خدا صلّى الله عليه و آله و سلّم گفت : « هر كس بگويد : لَا إلَهَ إلَّا اللهُ خلق مىشود براى او از هر كلمهء آن ، پرنده‌اى كه منقارش از طلا ، و پرهايش از مرجان است . » و شروع كرد در قصّهء طويلى . احمد شروع كرد به يحيى نگريستن ، و يحيى به احمد و گفت : آيا اين حديث را تو براى او گفته‌اى ؟ !\r\nابن حنبل گفت : سوگند به خداوند كه من اين حديث را تا به حال نشنيده‌ام ! هر دو نفر ساعتى سكوت كردند ، تا آن مرد داستانسرا از گفتارش باز ايستاد .\r\n\r\n","description":"","footnote":"","page_name":" 528 ","page_number":302},
  {"content":"\r\n\r\nيحيى به وى گفت : كدام كس اين را براى تو حديث نموده است ؟ !\r\nداستانسرا گفت : احمد بن حنبل و يحيى بن معين .\r\nيحيى گفت : منم ابن معين و اين است احمد بن حنبل . ما هرگز چنين خبرى را در حديث رسول خدا صلّى الله عليه و آله و سلّم نشنيده‌ايم . پس در آن صورت كه كذب اين حديث حتمى است ، آن بر عهدهء غير ماست .\r\nداستانسرا گفت : من هميشه مىشنيدم كه : يحيى بن معين مردى است احمق و ليكن به حماقت او پى نبردم مگر اين ساعت . گويا در دنيا غير شما دو نفر يحيى بن معين و احمد بن حنبل وجود ندارد ! من تا به حال از هفده احمد بن حنبل غير از اين مرد حديث نوشته‌ام .\r\nابن معين گفت : احمد آستينش را بر صورتش نهاد و گفت : بگذار او را تا بايستد و برود ! داستانسرا همچون مرد مسخره كنندهء به آن دو نفر برخاست . - انتهى .\r\nصاحب « روضات » مطلب را ادامه مىدهد تا مىرسد به اينجا كه مىگويد : و از جمله مطالبى كه صاحب « كَشْفُ الْغُمَّة » - عليه الرحمة - از او حكايت كرده است و دلالت بر تبصّر ابن حنبل در واقع دارد و حسن اعتقادش را به أئمّه از آل محمد عليهم السّلام مىرساند قضيّه‌اى است كه بدين عبارت ذكر نموده است :\r\n\r\nملاقات احمد در كوفه با يكى از مشايخ شيعه\r\nمن نقل اين داستان را از كتاب « يَواقيت » أبو عمر زاهد مىكنم : وى گفت : بعضى از موثَّقين به من خبر دادند از رجال خود كه : احمد بن حنبل داخل كوفه شد ، و در آنجا مردى بود كه به امامت اهل بيت سخن به آشكارا مىگفت .\r\nآن مرد دربارهء احمد پرسيد : چرا وى نزد من نمىآيد ؟ !\r\nبه وى گفتند : آنچه را كه تو سخن بدان اظهار مىكنى ، احمد بدان اعتقاد ندارد ! بنابراين نزد تو نخواهد آمد مگر آنكه از اظهار گفتارت لب فروبندى !\r\nآن مرد گفت : من چاره‌اى ندارم از آنكه دين خودم را براى او و براى غير او اظهار نمايم !\r\nبنابراين جريان ، احمد از رفتن نزد وى امتناع ورزيد . چون احمد عازم شد كه از\r\n\r\n","description":"","footnote":"","page_name":" 529 ","page_number":303},
  {"content":"\r\n\r\nكوفه بيرون رود ، جماعت شيعه به او گفتند : يا أبا عبد الله ! چگونه از كوفه خارج مىشوى و از اين مرد حديثى نمىنويسى ؟ !\r\nاحمد گفت : من چه كنم ! اگر دست از اعلان خود بردارد من حديث او را خواهم نوشت .\r\nجماعت شيعه گفتند : ما دوست نداريم ملاقات چنين شخصيّتى از تو فوت گردد . احمد به آنها وعده داد تا بروند نزد آن شيخ و او را وادار به كتمان مطالب و اعتقادش به امامت بنمايند تا احمد به منزلش برود .\r\nجماعت شيعه فوراً به منزل محدّث شيعى آمدند - و احمد با آنان نبود - و گفتند : احمد عالم بغداد مىباشد ، اگر از كوفه بيرون رود و از تو حديثى ننويسد حتماً اهل بغداد از او مىپرسند : چرا در اين سفر از فلانى چيزى ننوشتى ؟ ! بنابر اين نام تو به بدى در بغداد مشهور مىگردد و بر تو لعنت مىفرستند ! و اينك ما حضور تو آمده‌ايم و فقط يك حاجت داريم !\r\nشيخ شيعى گفت : بگوئيد حاجتتان را كه روا مىشود !\r\nجماعت شيعه از او وعده گرفتند تا بتوانند احمد را به نزدش ببرند . و فوراً نزد احمد آمدند و گفتند : ما مهمّ تو را كفايت كرديم برخيز با ما برويم !\r\nاحمد برخاست و با آن جماعت وارد بر شيخ شد .\r\nآن شيخ به احمد خير مَقْدَم گفت و محلّ نشستن او را رفيع نمود ، و هر چه احمد از وى سؤال كرد از احاديث ، او پاسخ گفت .\r\nهنگامى كه احمد قلم را دست كشيد و خشك كرد تا آمادهء قيام و رفتن گردد ، شيخ به او گفت : يا أبا عبد الله من به تو حاجتى دارم !\r\nاحمد به وى گفت : بگو كه روا خواهد شد !\r\nشيخ گفت : من دوست ندارم كه از نزد من بيرون شوى مگر آنكه من مذهبم را به تو تعليم كنم !\r\nاحمد گفت : بياور آن را !\r\n\r\n","description":"","footnote":"","page_name":" 530 ","page_number":304},
  {"content":"\r\n\r\nشيخ به احمد گفت : من معتقدم كه أمير المؤمنين على - صلوات الله عليه - بهترين مردم پس از پيغمبر صلّى الله عليه و آله و سلّم بوده است . و من مىگويم : على بهترين ايشان است و با فضيلت‌ترين آنها و أعلم آنها . و حقّاً اوست امام پس از پيغمبر صلّى الله عليه و آله و سلّم .\r\nراوى گفت : هنوز گفتار شيخ خاتمه پيدا نكرده بود كه احمد به او جواب داد و گفت : اى مرد ! براى تو در اين مسأله منقصتى نيست ، و قبل از تو چهار نفر از اصحاب رسول خدا صلّى الله عليه و آله و سلّم بدين امور تقدّم داشته‌اند : جابر ، و ابوذر ، و مقداد ، و سلمان .\r\nبدين كلام احمد ، شيخ نزديك بود از شدّت فرح به پرواز درآيد .\r\nجماعت شيعه مىگويند : چون ما از نزد شيخ بيرون آمديم از احمد سپاسگزارى كرديم و براى وى دعا نموديم .\r\nو از جملهء آنچه كه سزاوار است ما در اين مقام ، بر آن آگاهى دهيم و صلاحيّت دارد حقّاً بدان اشاره كنيم به جهت بهرهء استفاده كنندگان و بصيرت عامّهء مردم ، آن است كه : آسياى غير حق به گردش درآمد ، و عين ضَلال مُطْلَق و باطل مُحَقَّق بر گردنهاى اين أئمّهء چهارگانه كه احمد بن حنبل چهارمين آنهاست و بقيّهء جماعت عامّه پيرو ايشانند ، به دور و حركت درآمد ، اين امر در زمان « سلطان ظاهر بيپوس » از بزرگان پادشاهان كشور مصر اتّفاق افتاده است ، به سبب آنكه براى آن ديار چهار قاضى معيّن نمود تا در ميان مردم قضاوت كنند و فتوى دهند به مذهب حنفيّه و مالكيّه ، و شافعيّه ، و حنبليّه . اين قضات و مفتيان را در مملكت توزيع نمود و از پيروى از غير از اين مذاهب منع بليغ فظيع به عمل آورد ، به طورى كه از هر فرقه‌اى بيعت گرفت تا تخطّى نكنند ، و عهود و مواثيقى بس شديد بر آن بيعت نهاد ، و خلايق را از دور و نزديك بدان اعلان كرد تا از هر فَجِّ عميق ، عمل به خصوص اينها لازم و تخطّى از آن جرم و جريمه محسوب است . اين امر در حدود سنهء ششصد و شصت و سه ( 663 ) بوده است .\r\nبه پيرو اين امريّه هر طائفه‌اى از اين مذاهب ركنى از چهار اركان بيت الله الحرام\r\n\r\n","description":"","footnote":"","page_name":" 531 ","page_number":305},
  {"content":"\r\n\r\nرا تصرّف كردند كه با متابعينشان در برابر آن ركن اقامهء جماعت مىنمودند ، و اين امر تا زمان ما - بلكه تا ساعت يوم القيام - ادامه پيدا نمود ، و آثار اين بدعت عُظْمَى شروع به تزايد كرد ، و لوازم متكبّرانه و مستبدّانه از تبعات شديد اين فتنهء كبرى متراكم گرديد . و مرتبهء حميّت و عصبيّت بر اين ، به حدى رسيد كه هنگامى كه بعضى از سلاطين شيعهء اماميّه اصرار ورزيدند تا براى فرقهء ناجيهء اماميّه هم در مسجد الحرام مقام پنجم را بنا كنند - بلكه نادر شاه افشار در مقابل قبول اين امر از جانب آنها ، قرار داد تا لَعْن و سَبّ شايع در شيعه را بردارد - مع‌ذلك سلاطين آنها قبول نكردند ، و شيعهء اماميّه هم سلوك ديرين خود را نيز تغيير ندادند .\r\n\r\nكيفيت تقليد عامه قبل از رشيدين و بعد از آنها\r\nدأب و دَيدن سنّيهاى ظالم و متجاوز قبل از استقرار اين قرار و حكم در ميانشان آن بود كه : از گامها و خطوات كسانى كه از ناحيهء رشيدَيْن ملعونين ( هارون و مأمون ) براى اقامهء فتوى و احكام معيّن شده بودند پيروى مىكردند همچون قاضى أبو يوسف ، و يحيى بن أكثم شامى و ساير كسانى كه بر طريقهء أئمّهء اربعه يا غيرشان از مجتهدين بوده‌اند ، مگر آنكه در دولت ايّوبيّه در كشور مصر ذكرى براى غير شافعى مصرى مُطَّلِبى ، و مالك بن أنس مدنى - همانطور كه از تاريخ استفاده مىگردد - نبوده است .\r\nو اما پيش از زمان رَشيدَيْن ( هارون و مأمون ) مردم از افرادى همچون زُهْرى و ثَوْرى ، و مَعْمَر بن راشِد كوفى تقليد مىكردند ، آنان كه براى طلب حديث و فقه به آفاق مسافرت كرده بودند ، و اساس كارشان را بر خصوص كتب و تصانيف گذارده بودند . و پيش از ايشان نيز از فقهاى شهرها مانند ابوعلى كوفى ، و ابن جُرَيْح ، و أوْزاعى شامى و أمثال آنها از تابعين تابعين اصحاب ، تقليد مىكرده‌اند .\r\nو از بعضى از كتب تواريخ عامّه به دست مىآيد كه : در عصر مولانا الإمام الصّادق عليه السّلام ، جميع اهل كوفه عملشان را طبق فتاواى ابوحنيفه و سفيان ثورى و مرد ديگرى قرار داده بودند و اهل مكّه بنابر فتاواى ابن جُرَيْح ، و اهل مدينه بنابر فتاواى مالك و مرد ديگرى ، و اهل بصره بنابر فتاواى عثمان و سَوَادَة و غيرهما و\r\n\r\n","description":"","footnote":"","page_name":" 532 ","page_number":306},
  {"content":"\r\n\r\nاهل شام بنابر فتاواى أوْزاعى و وليد ، و اهل مصر بنابر فتاواى لَيْث بن سَعيد ، و اهل خراسان بنابر فتاواى عبد الله بن مبارك ، و غير از ايشان همچنين در ميان آنها اهل فتوى وجود داشته‌اند .\r\nو اين نهج و مَنْهج ادامه داشت تا آنكه رأيشان در سنهء سيصد و شصت و پنج ( 365 ) قرار گرفت بر آنكه مذاهب منحصر در مذاهب اربعه گردد .\r\nتا آنكه صاحب « روضات » مىگويد :\r\nدر كتاب « وفيات الاعيان » در اواخر ترجمهء ابن حنبل آورده است كه : او دو پسر عالم داشته است : صالح و عبد الله . امَّا صالح زودتر از پدر وفات كرد و اما عبد الله زنده بماند تا سنهء دويست و نود ( 290 ) و كنيهء امام احمد به واسطهء او بود . - انتهى .\r\nو من مىگويم : كنيهء اين عبد الله ، ابو عبد الرَّحمن مىباشد ، و كتاب « مسند » از اوست كه از پدرش و غير پدرش روايت كرده است و در كتاب « عُمْدهء » ابن بِطْريق حِلِّى و غيره از او نقل بسيار است . و بعضى آورده‌اند كه : صالح قضاوت اصفهان را متصدى گشت تا آنكه در آنجا بمرد .\r\nو بايد دانست : از جمله چيزهائى كه تو را آگاه مىكند بر قلّت تعصّب اين صالح ابن طالح و أيضاً پدرش كه ذكرش گذشت ، حكايتى است كه صاحب « الصَّواعق المُحْرقَه » ذكر كرده است ، با وجود آنكه وى در نهايت مراتب از دشمنى و از ناصبيان به اهل البيت عليهم‌السّلام به شمار مىآيد .\r\nوى بعد از ترجيح قول به عدم كفر يزيد ملعون و عدم استحقاق او لعنت را به واسطهء تمسّك به اصل اسلام او كه بايد بدين اصل اخذ نمود تا خلاف آن كه خروج از اسلام است ثابت گردد ، و به واسطهء آنكه علم به موت او در حال كفر دانسته نشده است ، و اگرچه در صورت و حالت ظاهر ، كافر مىباشد امَّا احتمال اينكه عاقبتش به خير شده باشد و بر دين اسلام مرده باشد وجود دارد ، و به واسطهء آنكه تصريح كرده‌اند به عدم جواز لعنت بر فاسقى كه مسلمان باشد و در فسقش تظاهر كند ، و يزيد هم از همان قبيل است .\r\n\r\n","description":"","footnote":"","page_name":" 533 ","page_number":307},
  {"content":"\r\n\r\nو اگر ما قبول كنيم كه او امر به قتل حسين و خاندان او نموده است ، اين امر از روى حلال دانستن قتل او صورت نگرفته است . و اگر از روى حلال دانستن هم باشد و ليكن از راه تأويل بوده است ، و اگر هم تأويل ، تأويل باطل بوده باشد موجب فسق او مىگردد نه كفر او .\r\n\r\nاحمد حنبل لعن يزيد را جايز مىداند\r\nخدا دهان صاحب « صَواعِق » را بشكند كه در اظهارات خود به طور تجرّى در دين خدا سخن رانده است و از وجه رسول الله در تحقير منزلت و مقدارش شرم ننموده است . و آن حكايت اين است كه گفته است بعد اللَّتيّا و الَّتى ( پس از تمام اين مقالات و گفتگوها ) : ابن جَوْزى از قاضى أبو يعلى فرّاء روايت كرده است كه او در كتاب خود « المُعْتَمد فى الاصول » با اسناد خود به صالح بن احمد بن حنبل روايت مىكند كه : من به پدرم گفتم : جماعتى ما را منسوب مىدارند كه تَوَلِّى يزيد را داريم ؟ !\r\nپدرم گفت : اى نور چشم ، پسرم ! مگر امكان دارد كسى را كه ايمان به خدا داشته باشد تَوَلِّى يزيد را داشته باشد ؟ ! چرا تو لعنت نكنى كسى را كه خداوند او را در كتابش لعنت كرده است ؟ !\r\nمن گفتم : لعنت بر يزيد در كجاى كتاب خداست ؟ !\r\nپدرم گفت : در قول خداى تعالى :   فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ . أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ   . « 1 »\r\n« پس آيا به خودتان اميدمنديد كه اگر ولايت امر مردم را متصدّى گرديد ، در زمين فساد كنيد و قطع ارحام و خويشاوندانتان را بنمائيد ؟ آن جماعت كه چنان كنند كسانى هستند كه خداوند بر ايشان لعنت فرستاده است و آنان را كَرْ كرده است و چشمانشان را كور گردانيده است . »\r\nپس آيا بزرگتر از قتل فسادى هست ؟ !\r\n\r\n\r\n","description":"","footnote":"\r\n( 1 ) آيه 22 و 23 ، از سورهء 47 : محمد صلّى الله عليه و آله و سلّم .\r\n","page_name":" 534 ","page_number":308},
  {"content":"\r\n\r\nو در روايتى است : اى نور چشم ، پسرم ! چه بگويم راجع به مردى كه خدا او را در كتاب خود لعنت كرده است . سپس حديث : مَنْ أخَافَ أهْلَ الْمَدِينَةِ أخَافَهُ اللهُ ، وَ عَلَيْهِ لَعْنَةُ اللهِ وَ الْمَلئِكَةِ وَ النَّاسِ أجْمَعِينَ « كسى كه اهل مدينه را بترساند خداوند او را مىترساند و بر او باد لعنت خدا و جميع فرشتگان و آدميان » را ذكر كرد . و در ميان همه خلافى نيست كه يزيد با اهل مدينه با لشگرى جنگيد و اهل مدينه را ترسانيد . - پايان كلام ابن حَجَر صاحب « صواعِق مُحْرِقَه » .\r\nو اين حديث را مُسْلِم ذكر كرده است و از آن لشكر ، كشتار و فساد عظيم و اسارت ، و مباح كردن جان و مال و ناموس اهل مدينه مشهور است تا حدّى كه قريب سيصد دختر باكره بكارتشان را از دست دادند ، و به همين مقدار از صحابهء پيامبر كشته شدند ، و از قاريان قرآن قريب هفتصد نفر ، و چند روز تمام شهر مدينه بر سپاهيان يزيد مباح بوده است . و در مسجد النَّبى چند روز نماز جماعت تعطيل شد ، و هيچ كس متمكّن از دخول آن مسجد نشد تا آنكه سگان و گرگان داخل شدند ، و بر منبر پيامبر صلّى الله عليه و آله و سلّم بول كردند - به جهت تصديق خبرى كه داده بود - و باز هم امير آن لشكر بدين مقدار اكتفا نكرد مگر آنكه مردم مدينه با وى بيعت كنند براى يزيد بر اينكه آنان غلام زر خريد يزيد بوده باشند كه اگر بخواهد ايشان را بفروشد و اگر بخواهد آزاد كند . و بعضى كه خواسته بودند براساس كتاب خدا و سنَّت رسول خدا با وى بيعت كنند نپذيرفته بود و گردنشان را زده بود . و اين در واقعهء حَرَّه مضبوط است .\r\n\r\nاحمد حنبل لعن بر برخى از صحابه را سبب شده است\r\nو از جمله آنچه را كه مناسبت كلام ، ما را به ذكر آن كشانيده است كه در اين مقام ذكر نمائيم داستانى است كه سَيِّد جَزائرى در كتاب « مَقامات » خود از ابن ابى الحديد معتزلى بغدادى نقل نموده است كه وى در شرحش بر « نهج البلاغة » از يحيى بن سعيد مرد موثّق حكايت كرده است كه او گفت :\r\nمن در نزد اسمعيل بن على حنبلى فقيه حنابله و رئيسشان در بغداد بودم كه مردى حنبلى كه در كوفه بوده است بر وى وارد شد و گفت : سيِّدى ! من در روز غدير\r\n\r\n","description":"","footnote":"","page_name":" 535 ","page_number":309},
  {"content":"\r\n\r\nنزد قبر على بن أبى طالب عليه السّلام چيزهائى را مشاهده كردم ، و از فضايح و سَبِّ صحابه با صداهاى بلند و اصوات جهورى به قدرى ديده‌ام كه به زبان نيايد !\r\nاسمعيل گفت : أىُّ ذَنْبٍ لَهُمْ ؟ ! فَوَ اللهِ مَا جَرَّأهُمْ عَلَى ذَلِكَ وَ لَا فَتَحَ لَهُمْ ذَلِكَ الْبَابَ إلَّا صَاحِبُ ذَلِكَ الْقَبْرِ .\r\n« ايشان چه گناهى دارند ؟ ! سوگند به خدا كه آنان را بر اين كار جرأت نداده است و اين در را بر روى آنها نگشوده است مگر خود صاحب آن قبر . »\r\nآن مرد حنبلى گفت : يَا سَيِّدِى ! فَإنْ كَانَ مُحِقّاً فَمَا لَنَا نَتَوَلَّى فُلَاناً وَ فُلَاناً ؟ ! وَ إنْ كَانَ مُبْطِلًا فَمَا لَنَا نَتَوَلَّاهُ ؟ ! يَنْبَغِى أنْ نَبْرَأ إمَّا مِنْهُ أوْ مِنْهُمَا !\r\n« اى آقاى من ! اگر صاحب قبر در گفتارش مُحِقّ بوده است پس چرا ما تَوَلِّى فلان و فلان را داريم ؟ و اگر صاحب قبر مبطل بوده است پس چرا ما تولِّى او را داريم ؟ ! سزاوار است ما بيزارى و برائت بجوئيم يا از او ، و يا از آن دو نفر ! »\r\nراوى اين حديث يحيى بن سعيد گويد : اسمعيل با سرعت از جاى خود برخاست و نعلش را پوشيد و گفت : لَعَنَ اللهُ الْفَاعِلَ بْنَ الْفَاعِلَةِ - يَعْنِى بِهِ نَفْسَهُ الْخَبِيثَةَ - إنْ كَانَ يَعْرِفُ جَوَابَ هَذِهِ الْمَسْألَةِ !\r\n« خدا لعنت كند اين مرد زناكار پسر زن زناكار را - مرادش خودش بوده است - اگر جواب اين مسأله را بداند ! »\r\nو رفت و داخل در اندرون خانه‌اش شد .\r\n فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها إِنَّ ذلِكَ لَمُحْيِ الْمَوْتى وَ هُوَ عَلى كُلِّ شَيْءٍ قَدِيرٌ .  « 1 » « 2 »\r\n« پس ( اى پيغمبر ) بنگر به سوى آثار رحمت خداوند كه چگونه زمين را پس از\r\n\r\n\r\n","description":"","footnote":"\r\n( 1 ) آيه 50 ، از سورهء 30 : روم .\r\n( 2 ) « روضات الجنّات » ، طبع سنگى رحلى ج 1 ص 51 تا ص 54 و طبع دار المعرفة بيروت ، ج 1 ص 184 تا ص 193 .\r\n","page_name":" 536 ","page_number":310},
  {"content":"\r\n\r\nمرگش زنده مىگرداند ، تحقيقاً آن خداوند هر آينه نيز زنده كنندهء مردگان مىباشد ، و او بر انجام هر كار تواناست ! »\r\nحاصل سخن آن است كه اين چهار مذهب كه ما در اينجا مختصرى از آن پرده برداشتيم ، علاوه بر اشتراكشان در عقيده بر خلافت خلفاى غاصب ، در اصول معارف و در فروع فقهيّه با يكديگر اختلاف دارند ، و در هر كدام انحراف بسيارى روى اصول عقلائيّه و موازين حِكَميّه و تاريخ مضبوط وجود دارد كه نمىتوان آنها را دستگيرهء اعتماد و عمل و صراط مستقيم به سوى خدا قرار داد ، تا به جائى كه شيخ محمود جار الله زمخشرى كه در علم ادب از فرائد دهر و نوادر ايام مىباشد خود با آنكه عامّى مذهب است و بالأخره از اين اصول در عقائدش و از اين فروع در كردارش بيرون نمىباشد « 1 » ، تصريح دارد كه : من به علّت سستى و وَهْنى كه در اين\r\n\r\n\r\n","description":"","footnote":"\r\n( 1 ) علامهء حلّى در « منهاج الكرامة » طبع عبد الرّحيم ص 28 گويد : زمخشرى كه از مشايخ حنفيّه است در كتاب « ربيع الأبرار » ذكر كرده است كه : چهار نفر ادعاى پدرى معاويه را نموده‌اند . و در « ريحانة الادب » ج 2 ص 381 آورده است : و نيز به دو منسوب است :\r\n كَثُرَ الشَّكُّ وَ الخلافُ فَكُلٌّ * يَدَّعىِ الْفَوْزَ بالصِّراطِ السَّوىِّ\r\nفَاعْتِصَامِى بِلَا إلَهَ سِوَاه * ثُمَّ حُبِّى لأحْمَدٍ وَ عَلِىِّ\r\nفَازَ كَلْبٌ بِحُبِّ أصْحَابِ كَهْفٍ * كَيْفَ أشْقَى بِحبِّ آل نَبِىِّ \r\nو با آنكه تصريح نموده است كه : زمخشرى معتزلى الاصول ، حنفى الفروع است مع‌ذلك در پايان ترجمه‌اش پس از بيان نه بيتى كه در سرّ كتمان مذهب وى نقل مىكند مىگويد : ظاهر اين اشعار تشيّع زمخشرى است . و در « هديّة الأحباب » گويد : زمخشرى به اسناد خود از حضرت رسالت صلّى الله عليه و آله و سلّم روايت نموده كه آن حضرت فرمود : فاطمةُ مُهْجَة قَلْبِى ، و ابناها ثَمَرة فوادى ، و بَعْلها نور بصرى ، و الأئمّةُ من وُلدها امَناءُ ربّى و حَبْلٌ ممدودٌ بينَه و بين خَلْقِهِ . مَنِ اعتصم بهم نَجَا ، و من تخلَّف عنهم هوى . « فاطمه جان و روح من است ، و دو پسرانش ميوهء دل منند ، و شوهرش نور چشم من است ، و امامان از فرزندانش امينان پروردگار منند ، و ريسمانى كشيده شده ميان او و خلائقش مىباشند . هر كس به آنان چنگ زند نجات مىيابد ، و هر كس از آنان تخلّف ورزد در\r\n","page_name":" 537 ","page_number":311},
  {"content":"\r\n\r\nمذاهب اربعه ، و ظاهريّون كه مجموعاً مذاهب خمسه مىشوند وجود دارد ، نمىتوانم حقيقت مذهبم را بر مَلا سازم .\r\n\r\nاشعار زمخشرى در كتمان مذهب خود\r\nشيخ ابراهيم دُسُوقى - أديب و عالم خبير - اشعارى را از زمخشرى حكايت نموده است كه شاهد مدّعاى ماست :\r\n إذَا سَألُوا عَنْ مَذْهَبِى لَم أبُحْ بِه * وَ أكْتُمُهُ ، كِتْمَانُهُ لِىَ أسْلَمُ 1\r\nفَإنْ حَنَفِيّاً قُلْتُ قَالُوا بِأنَّنِى * أُبِيحُ الطِّلَا « 1 » وَ هوَ الشَّرَابُ الْمُحَرَّمُ 2\r\nوَ إنْ مَالِكِيّاً قُلْتُ قَالُوا بِأنَّنِى * أُبِيحُ لَهُمْ أكْلَ الْكِلَابِ وَ هُمْ هُمُ 3\r\nوَ إنْ شَافِعِيّاً قُلْتُ قَالُوا بِأنَّنِى * أُبِيحُ نِكَاحَ الْبِنْتِ وَ الْبِنْتُ تَحْرُمُ 4\r\nوَ إنْ حَنْبَلِيّاً قُلْتُ قَالُوا بِأنَّنِى * ثَقِيلٌ حُلُولِىٌّ بَغِيضٌ مُجَسِّمُ 5\r\nوَ إنْ قُلْتُ مِنْ أهْلِ الْحَدِيثِ وَ حِزْبِه * يَقُولُونَ : تَيْسٌ لَيْسَ يَدْرى وَ يَفْهَمُ 6\r\nتَعَجَّبْتُ مِنْ هَذا الزَّمَانِ وَ أهْلِه * فَمَا أحَدٌ مِنْ ألْسُنِ النَّاسِ يَسْلَمُ 7\r\nوَ أخَّرَنِى دَهْرِى وَ قَدَّمَ مَعْشَرا * عَلَى أنَّهُمْ لَا يَعْلَمُونَ وَ أعْلَمُ 8\r\nوَ مُذْ أفْلَحَ الْجُهَّالُ أيْقَنْتُ أنَّنِى * أنَا الْمِيمُ وَ الايَّامُ أفْلَحُ أعْلَمُ « 2 » \r\n1 - « زمانى كه از چگونگى مذهب من بپرسند من آنها را آشكار نمىكنم و آن را پنهان مىدارم ، چرا كه پنهان داشتنش بهتر مرا در سلامت نگه مىدارد .\r\n\r\n\r\n","description":"","footnote":"\r\nدوزخ سرنگون مىشود . » و ما به حمد الله و المنّه در صفحهء آخر جلد سيزدهم از همين دورهء امام‌شناسى بحثى مفصّل دربارهء سند اين حديث مبارك المراد نموده‌ايم .\r\n( 1 ) در « أقرب الموارد » گويد : الطِّلاء : قطران و هر چيزى كه به بدن بمالند ، و آنچه را كه از فشردهء انگور بپزند تا دو ثلث آن از بين برود . و بعضى از اعراب به مُسْكِر طِلا گويند به جهت تحسين اسم آن نه به جهت آنكه حقيقةً به بدن مىمالند .\r\n( 2 ) در آخر جلد دوم تفسير « كشّاف » كه خاتمه پيدا مىكند ، شيخ ابراهيم دُسُوقى مصحّح دار المطبعهء اميريّه از طبع بولاق ، در اواخر قرن سيزدهم هجريّهء قمريّه ، در ضمن سه صفحه در ترجمهء احوال زمخشرى مطالبى را ذكر نموده است و ما اين ابيات را از آنجا از ص 573 نقل نموديم .\r\n","page_name":" 538 ","page_number":312},
  {"content":"\r\n\r\n2 - پس اگر بگويم : حَنَفى هستم ، مىگويند كه : من جوشيدهء شراب را حلال مىدانم ، در حالى كه حرام است .\r\n3 - و اگر بگويم : مالكى هستم ، مىگويند كه حلال مىدانم بر ايشان خوردن گوشت سگ را ، و ايشانند خورندگان آن .\r\n4 - و اگر بگويم : شافعى هستم ، مىگويند كه : من نكاح دختران را حلال كرده‌ام ، در حالى كه نكاح دختر حرام است .\r\n5 - و اگر بگويم : حَنبلى هستم ، مىگويند كه : سنگين دل ، و مورد بغض و عداوت هستم ، و اعتقاد دارم : خداوند در اشياء حلول كرده است ، و اعتقاد دارم كه خداوند جسم مىباشد .\r\n6 - و اگر بگويم : از اهل حديث و از آن گروه هستم ، مىگويند : همچون بُزِ نَر مىباشد كه أبداً فهم و ادراك ندارد .\r\n7 - من در شگفت فرو مانده‌ام از اين زمان و اهل اين زمان كه احدى از زبان مردم سالم نمىماند .\r\n8 - اين روزگارى كه من در آن زندگى مىكنم مرا به عقب انداخته است ، و جماعتى را مقدّم داشته است ، با وجود آنكه ايشان نمىدانند و من مىدانم .\r\n9 - و از هنگامى كه جاهلان به مراد رسيدند من يقين پيدا كردم كه من « ميم » هستم و أيّام ناقص و بدون علم‌اند كه لب زيرين و لب زبرين آنها شكافته است و هر چه دارند قدرت بر تكلّم دارند . » ( يعنى من مانند حرف ميم هستم كه از حروف مطبقه مىباشد و هنگام تلفظ دهان بسته است و علوم من در درون من است ، اما همگان دهان چاك هستند از لب زيرين شكافته و از لب بالاى شكافته پر حرفى مىكنند و درهم مىبافند ) .\r\n\r\nعواقب سوء سدّ باب اجتهاد و قول به عدالت صحابه\r\nدر اينجا ضرورى به نظر مىرسد تا بحثى در علّت تمايز فقه شيعه از فقه عامّه ، و زمان انفكاك و جدائى آن ، و علّت خمودى اجتهاد در عامّه ، و بستن راه فكر بر جميع مردم به انسداد باب اجتهاد به انحصار مذاهب در چهار مذهب ، و بحث در\r\n\r\n","description":"","footnote":"","page_name":" 539 ","page_number":313},
  {"content":"\r\n\r\nعدالت صحابه كه بزرگترين سند و پشتيبان فقه و عقيده ، و يگانه معتمَد و مُتكَّايشان در اصول و فروع است بنمائيم و با فروريختن اين بناهاى پا در هوا و ساخته شده بر كنار ساحل دريا بدون استحكام زيرين ، مانند آفتاب روشن و مبرهن گردد كه : چقدر بنياد و اساس مذهب عامّه سست و واهى است و بدون اتّكاء به اصل ثابت و اساس رصين و بنيان متين ، اين خيمهء واهى را بر روى پايهء واهى برافراشته ، و اين همه سرو صدا و غوغا در عالم افكنده ، و خود و متابعين خود را از شرب ماء مَعين و چشمهء صافى آب حقيقت محروم داشته‌اند .\r\nعلّامهء حلّى در كتاب « مِنهاج الكرامة » بعد از تفصيل و شرح احوال دوازده امام معصوم - سلام الله عليهم - مىفرمايد : ايشانند پيشوايان با فضيلت صاحب عصمت كه در كمال به حدِّ نهايت رسيده‌اند و آنچه را كه ديگران از مشتغلين به سلطنت و فرماندهى و انواع معاصى و ملاهى و شرب خمر و فجور حتّى با أقارب و ارحامشان بنابر آنچه به تواتر در ميان مردم وارد است ، براى خود اتّخاذ كرده‌اند آنان اتّخاذ ننموده‌اند .\r\nاماميّه مىگويند : فَاللهُ يَحْكُمُ بَيْنَنَا وَ بَيْنَ هَؤُلاءِ وَ هُوَ خَيْرُ الْحَاكِمِينَ . « 1 » و بعضى از مردم چه نيكو سروده‌اند :\r\n إذَا شِئْتَ أنْ تَرْضَى لِنَفْسِكَ مَذْهَباً * وَ تَعْلَمَ أنَّ النَّاسَ فِى نَقْلِ أخْبَارِ 1\r\nفَدَعْ عَنْكَ قَوْلَ الشَّافِعِىِّ وَ مَالِكٍ * وَ أحْمَدَ وَ الْمَرْوِىَّ عَنْ كَعْبِ أحْبَارِ 2\r\nوَ وَالِ انَاساً قَوْلُهُمْ وَ حَدِيثُهُمْ * رَوَى جَدُّنَا عَنْ جَبْرَئيلَ عَنِ الْبَارِى 3 \r\n1 - « و اگر مىخواهى براى خودت مذهب پسنديده‌اى را اتّخاذ كنى و بدانى كه مردم فقط در نقل اخبار فرو رفته‌اند ؛\r\n2 - پس از خودت دور كن سخن شافعى و مالك و احمد و آنچه را كه از كعب الاحبار روايت شده است !\r\n\r\n\r\n","description":"","footnote":"\r\n( 1 ) مضمون آيه‌اى از سور قرآن نيست ، اقتباس از آن است .\r\n","page_name":" 540 ","page_number":314},
  {"content":"\r\n\r\n3 - و ولايت مردمى را بر عهده بگير كه گفتارشان و روايتشان : روايت كرد جَدِّ ما از جبرئيل از بارى تعالى مىباشد . »\r\nو من گمان ندارم احدى از محصّلين را كه واقف بر اين مذهب گردد آنگاه غير مذهب اماميّه را در باطن خود اختيار كند ، و اگرچه در ظاهر غير آن را به جهت طلب دنيا اتّخاذ نمايد . چون براى مذاهب عامّه مدارس و كاروانسراها و اوقاف قرار داده شده است از زمانى كه بنى عباس دعوت بدان مذاهب را تأييد كردند و مستمرى قرار دادند و براى عامّه دعوت به امامت خودشان را تشييد نمودند .\r\nو ما با بسيارى از اعلام عامّه برخورد كرده‌ايم كه در باطن معتقد و متديّن به مذهب اماميّه بوده‌اند ولى مانع آنها از اظهارشان حُبِّ دنيا و طلب رياست بوده است .\r\nو من بعضى از أئمّهء حنبليها را ديده‌ام كه مىگفت : من بر مذهب اماميّه مىباشم . گفتم : پس چرا تدريست براساس فقه حنابله است ؟ ! گفت : در مذهب شما استرهاى سوارى و شهريّه‌هاى مرتّب وجود ندارد .\r\nو بزرگترين مدرِّس شافعيّه در زمان ما چون وفات كرد ، بنا به وصيّت او متولّى در امر غسل و تجهيزش بعضى از اهل ايمان شدند و او وصيّت كرده بود تا در مشهد امام كاظم عليه السّلام او را دفن كنند و جمعى را شاهد گرفته بود كه وى بر دين اماميّه بوده است . « 1 » ، « 2 »\r\n\r\n\r\n","description":"","footnote":"\r\n( 1 ) « مِنهاج الكرامة فى إثبات الإمامة » ، طبع عبد الرّحيم سنهء 1296 ص 23 .\r\n( 2 ) بايد دانست كه : موارد اختلاف آراء اماميّه با عامّه منحصر در مواردى نيست كه ذكر شد . اختلاف فتاوى و آراء به قدرى زياد است كه به حصر در نيايد . مثلًا مسألهء جواز عقد ازدواج موقّت ( مُتْعه ) يكى از موارد آن مىباشد . علامهء حلّى در « نهج الحقّ و كشف الصّدق » ص 524 و ص 525 گويد : اماميّه معتقد به اباحهء نكاح متعه هستند و فقهاء اربعه با آنان مخالفت كرده‌اند و در اين خلاف با قرآن و اجماع و سنّت نبويّه مخالفت نموده‌اند . اما قرآن قول خداوند تعالى :  « فَمَا \r\n","page_name":" 541 ","page_number":315},
  {"content":"\r\n\r\nو همچنين علّامه در اوَّلين فصل از كتاب گفته است : در بيان نقل مذاهب :\r\n\r\nاماميه قائل به عدل خدا و عصمت انبيا هستند\r\nاماميّه معتقدند كه خداوند تعالى عادل و حكيم مىباشد . فعل قبيح بجا نمىآورد و در امر ضرورى و واجب اخلال به عمل نمىآورد . و جميع افعال او از روى غرض صحيح و حكمت واقع مىشود . و ظلم نمىكند . و كار عبث و بيهوده انجام نمىدهد . و او به بندگانش رئوف است ، آنچه بر ايشان به صلاح نزديكتر و نفعش بيشتر است مقدَّر مىنمايد . و خداوند ايشان را از روى اختيارشان تكليف نموده است نه از روى جبر و اضطرار . و آنان را وعدهء به ثواب داده است . و از عذاب بر حذر داشته است در سخنان انبياء و رسولانش كه همگى معصوم هستند به كيفيّتى كه بر پيامبران خطا و نسيان و گناه جايز نمىباشد ، و گرنه وثوقى به كارهايشان و سخنانشان ديگر باقى نمىماند و بنابراين ، نتيجه و ثمرهء بعثت منتفى مىگردد .\r\nو پس از رسولان به پيرو ايشان امامانى را منصوب فرموده است . و لهذا اولياء معصومين خود را معيّن و نصب كرده است تا مردم از غلطشان و سهوشان و خطايشان مأمون باشند و بدين جهت منقاد و مطيع اوامرشان گردند . و اين به سبب آن است كه : خداوند تعالى عالَم را از لطف و رحمت خود خالى نمىگذارد ، و او چون رسول خود : محمد صلّى الله عليه و آله و سلّم را مبعوث كرد ، آن پيغمبر گرامى به وظائف رسالت قيام نمود و پس از خودش بر على بن أبى طالب عليه السّلام تنصيص فرمود . و پس از او تنصيص نمود بر پسرش الحسن الزَّكى ، و سپس بر الحسين الشَّهيد برادر او ، و سپس\r\n\r\n\r\n","description":"","footnote":"\r\n اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً  » ( آيه 24 از سورهء 4 : نساء ) و استمتاع حقيقت است در تمتّع و نكاح موقّت . و نيز در قرائت ابن عباس  إِلى أَجَلٍ مُسَمًّى  * وارد گرديده است . و اما اجماع پس خلافى در إباحهء آن نيست . و اين اباحه در زمان پيغمبر صلّى الله عليه و آله و سلّم و خلافت ابو بكر و مدّت مديدى از خلافت عمر استمرار داشته است . پس از آن عمر بر منبر بالا رفت و گفت : أيُّها الناس ! مُتْعَتان كَانتا على عَهْدِ رسول الله صلّى الله عليه و آله و سلّم و أنا أنْهَى عنهما و اعَاقِبُ عليهما ! « اى مردم ! دو نوع متعه در عصر رسول خدا صلّى الله عليه و آله و سلّم رواج داشته است و من از آن دو نوع متعه نهى مىكنم و بر بجاآورندهء آن حَدِّ زنا اجراء مىنمايم . »\r\n","page_name":" 542 ","page_number":316},
  {"content":"\r\n\r\nبر علىّ بن الحسين زين العابدين ، و سپس بر محمد بن علىّ الباقر ، و سپس بر جعفر بن محمد الصادق ، و سپس بر موسى بن جعفر الكاظم ، و سپس بر علىّ بن موسى الرِّضا ، و سپس بر محمد بن علىّ الجواد ، و سپس بر علىّ بن محمد الهادى ، و سپس بر حسن بن علىّ العسكرى ، و سپس بر الخَلَف الحجَّة محمد بن الحسن عليهم افضل الصَّلوات .\r\nو اماميه معتقدند كه : پيغمبر از دنيا نرفت مگر بر وصيّتى كه بر امامت نمود .\r\nو اهل سنَّت مخالف جميع اين امور هستند . لهذا در افعال خداوند عدل و حكمت را ثابت نمىكنند ، و بر وى بجا آوردن فعل قبيح و اخلال به واجب را جايز مىشمارند . و اينكه خداوند براى غَرَضى كارها را انجام نمىدهد ، بلكه تمام افعال او مستند به هيچ گونه غَرَض و مقصودى نمىباشد ، و البته از روى حكمت بجا نمىآورد . و خداوند ظلم و عَبَث مىنمايد . و خداوند كارى را براى مصلحت بندگان انجام نمىدهد بلكه در ميان افعال او فساد حقيقى است ، به جهت آنكه افعال معصيت و انواع كفر و ظلم و جميع اقسام فساد كه در عالم واقع مىشود مستند به خداوند است - تَعَالَى عَنْ ذَلِكَ .\r\nو شخص مطيع و فرمانبردار مستحقّ ثواب ، و شخص عاصى و گنهكار مستحقّ عذاب نمىباشد ، بلكه چه بسا كسى را كه در طول مدت عمرش در امتثال اوامرش به حدّ كمال سعى و كوشش وافر كرده است عذاب و مجازات مىنمايد همچون پيغمبر . و چه بسا به كسى كه در طول عمرش به انواع معاصى و أبلغ قبائح مشغول بوده است همچون ابليس و فرعون ثواب و پاداش نيكو مىدهد .\r\nو عامّه معتقدند كه : انبياء - على نبيّنا و آله و عليهم السّلام - معصوم نيستند ، بلكه گاهى از آنها خطا و لغزش و فسوق و كذب و سهو و غير ذلك سر مىزند . و اينكه پيغمبر ما صلّى الله عليه و آله و سلّم بر امامى بعد از خود تنصيص ننموده است و وى بدون وصيّت مرده است . و امام پس از او ابو بكر بن أبى قُحَافَه است به واسطهء بيعت عمر با او به رضايت چهار نفر : ابو عُبَيْده ، و سالم مَولى [ أبى 
  ] حُذَيْفَه ، و اسد [ اسَيد - ظ 
  ] بن\r\n\r\n","description":"","footnote":"","page_name":" 543 ","page_number":317},
  {"content":"\r\n\r\nحُضَيْر ، و بشير بن سعد . و پس از او عمر بن خطّاب به نصّ ابو بكر بر او ، و سپس عثمان بن عَفَّان به نصّ عمر بر شش نفر « 1 » كه او يك تن از ايشان بود و بعضى او را اختيار كردند ، و پس از او على بن أبى طالب عليه السّلام به جهت بيعت خلايق با وى .\r\nو پس از شهادت او اختلاف كردند ، بعضى گفتند : امام پس از او حسن عليه السّلام است و بعضى گفتند : معاوية بن أبى سفيان . و پس از او امامت را در بنى اميّه روان ساختند تا سفَّاح از بنى عباس بيامد در اين حال امامت را به وى سپردند ، و پس از او به برادرش منصور منتقل شد ، و سپس در بنى عباس تا مُسْتَعْصِم جارى نمودند « 2 » .\r\n\r\nمنهاج علّامهء حلّى و منهاج ابن تيميّه\r\nعلَّامهء حِلِّى كه به حقّ مىتوان او را همچون شيخ مفيد از أركان پاسداران امَّت و مدافعين آن براساس تعقّل و برهان از متكلّمين و باحِثين درجهء اوَّل مذهب به شمار آورد ، كتاب « منهاج الكرامهء » خود را به تقاضاى الجايتو ( سلطان محمد خدابنده ) كه مرد سنّى حنفى بود ، و با مجلس و برهان علّامه مذهب تشيّع را برگزيد نگاشت . و اين كتاب پس از آن مجلس انتشار يافت ، و الحقّ كتابى است نفيس و سزاوار است طلّاب مبتدى در ضمن دروس كلامى خود ، آن را نيز نزد استاد بخوانند .\r\nابن تَيمِيَّهء حَنْبَلى كه از معاندين شيعه و از ناصبين محسوب مىگردد ، و معاصر با علَّامه بود ، كتابى به نام « مِنْهاج السُّنَّة » تصنيف كرد ، و در ردّ و اعتراض و ايراد واهى در پاسخ علّامه با از دست دادن عفّت قلم ، از هيچ نسبت ناروائى و نابجائى دريغ نكرد .\r\nچون كتاب « منهاج الكرامة » بسيار مختصر ، و فقط حاوى اصول معتقدات شيعه است ، علّامه پس از منهاج كتابى ديگر نگاشت كه بسيار مفصَّل‌تر و مشروحتر بحث كرده است ، و نام آن را « نهج الحق و كشف الصدق » گذارد و به قدرى از ذخائر نفايس\r\n\r\n\r\n","description":"","footnote":"\r\n( 1 ) آن شش نفر عبارتند از : على أمير المؤمنين عليهم‌السّلام ، و عثمان ، و طلحة ، و زُبَير ، و سعد وقّاص ، و عبد الرّحمن بن عَوف .\r\n( 2 ) « منهاج الكرامة » ، طبع عبد الرّحيم ص 3 و ص 4 .\r\n","page_name":" 544 ","page_number":318},
  {"content":"\r\n\r\nو لئالى شاهوار و دُرَرِ آبدار در آن منطوى مىباشد كه به نظر حقير مورد نياز و استفادهء أعلام نيز خواهد بود .\r\nاينك ما در اينجا در بعضى از موارد اختلاف شيعه با عامّه كه از اصول اعتقادات و معارف دينيّه به حساب مىآيد بحث مىنمائيم : وى در بحثى كه خداوند ديده نمىشود مىگويد :\r\n\r\nاشاعره قائل به جسمانيت خدا در رويت اويند\r\nبحث هفتم در آنكه رويت خداوند تعالى مستحيل است .\r\nدر اين مسأله أشاعِره با جميع عقلاى عالم مخالفت كرده و گفته‌اند : خداوند تعالى براى بشر ديده مىشود . امَّا فلاسفه و معتزله و اماميّه شك ندارند كه خداوند متعال محال است ديده شود . و امَّا مُشَبِّهَه و مُجَسِّمَه جايز مىدانند كه خداوند تعالى ديده شود . زيرا خداوند در نزد ايشان جِسْم مىباشد و در برابر رويت رائى و بيننده قرار مىگيرد .\r\nو لهذا در اين مسأله أشاعره با جميع عقلاى عالم مخالفت نموده ، و همچنين مخالفت با امرى ضرورى كرده‌اند . « 1 » زيرا ضرورت حكم مىكند كه چيزى كه جسم\r\n\r\n\r\n","description":"","footnote":"\r\n( 1 ) در تعليقه آورده است : كسى كه به كتاب « الإبانة فى اصول الدّيانة » ص 5 و 6 تدوين ابو الحسن اشعرى رئيس اشاعره مراجعه كند براى وى ظاهر مىشود كه : او مذهب جديدى كه ممتاز از مذاهب متكلّمين اهل حديث باشد نياورده است . وى در اين كتابش تصريح كرده است كه آنچه او بدان اعتقاد دارد و آنچه از اصول عقائد اظهار نموده است ، همگى آنها به تبعيّت و تقليد از احمد بن حَنْبَل بوده است . او در تعظيم احمد بن حنبل افراط كرده است و غلو دربارهء او را از حدّ گذرانده است . عبد الكريم شهرستانى در « ملل و نحل » ج 1 ص 93 گويد : « تا آنكه زمان منتهى گرديد به عبد الله بن سعيد كلابى و أبى العبّاس قَلانِسى ، و حارث بن أسد محاسبى و اين جماعت همگى از جملهء سَلَف بوده‌اند مگر آنكه در علم كلام مباشرت نمودند و با براهين كلاميّه عقائد سَلَف را تأييد كردند و حجج اصوليّه براى آن آوردند . ابو الحسن أشعرى با مناهج كلاميّه مقالهء آنها را تأييد نمود و اين مذهب مذهب جديدى براى اهل سنّت و جماعت شد و علامت\r\n","page_name":" 545 ","page_number":319},
  {"content":"\r\n\r\nنيست ، و در جسم حلول نكرده است ، و در جهت قرار ندارد ، و مكان ندارد ، و حَيِّزِ شاغل خود را ندارد . و در برابر و مقابِل نمىباشد و نيز در حكم مقابِل نيست ، آن موجود امكان رويت ندارد .\r\nو كسى كه در اين مسأله مكابره كند ، تحقيقاً حكم ضرورى را انكار كرده است و در ارتكاب اين مقابله و مكابره سَوْفَسْطَائى گرديده است .\r\nأشاعِره أيضاً با آيات كتاب الله عزيز كه دلالت بر امتناع رويت مىكند مخالفت نموده‌اند . خداوند عَزَّ مِنْ قائلٍ گفته است :  لا تُدْرِكُهُ الْأَبْصارُ  . « 1 »\r\nخداوند خودش را به واسطهء اين جمله مَدْح كرده است چون آن را ميان دو مدح ذكر كرده است . لا محاله مَدح خواهد بود . زيرا داخل كردن چيزى را كه دلالت بر مدح ندارد در ميان دو مدح ، قبيح است .\r\nاگر بگوئيم : فلان كس عالِم فاضِل است ، نان مىخورد ، زاهد پاكدامنى است . اين طرز عبارت نيكو به شمار نمىآيد .\r\nو چون خداوند خود را به نفى إبْصار ستوده است ، لهذا ثبوت إبصار براى او نقص است و نقص بر خداوند متعال محال است . « 2 »\r\nعلّامه در بحث نفى جسميّت از خداوند مىفرمايد :\r\nبحث سوم در آنكه خداوند تعالى جسم نيست .\r\n\r\n\r\n","description":"","footnote":"\r\nصفاتيّه به اشعريّه انتقال يافت » پايان كلام شهرستانى . و محمد كردعلى نيز در جزء ششم از كتاب خود : « خِطَط الشّام » ذكر كرده است كه : مشبّهه و مجسّمه از متكلّمين همان صِفاتيّه مىباشند . و در اين گفتار أشعرى تابع احمد بن حنبل و پيروانش بوده است . ( « ملل و نحل » ج 1 ص 92 تا ص 108 و حاشيهء كستلى مطبوع در هامش شرح عقائد تفتازانى ص 70 )\r\n( 1 ) آيه 103 ، از سورهء 6 : انعام :  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ  . « چشمها او را ادراك نمىكنند و او چشمها را ادراك مىكند و اوست لطيف خبير . »\r\n( 2 ) « نَهْج الحقِّ و كَشْف الصِّدق » ، طبع منشورات دار الهجرهء قم با تعليقهء عالم فاضل شيخ عين الله ارموى حسنى ، ص 46 و ص 47 .\r\n","page_name":" 546 ","page_number":320},
  {"content":"\r\n\r\nو جميع عقلاى عالم بر اين امر اجماع و اطباق نموده‌اند مگر اهل ظاهر مانند داود ، و تمامى حَنْبَليها . به جهت آنكه آنان مىگويند : خداوند جسم است و بالاى تخت خود ( عرش ) مىنشيند . و عرش او از هر طرف ، شش وجب به وَجَبهاى خدا وسعتش بيشتر است . و او در هر شب جمعه سوار الاغى مىشود و تا سپيدهء صبح ندا در مىدهد : هَلْ مِنْ تَائِبٍ ؟ هَلْ مِنْ مُسْتَغْفِرٍ ؟ ! « 1 »\r\n« آيا كسى هست كه توبه كند ؟ ! آيا كسى هست كه استغفار كند ؟ ! »\r\nاين جماعت آيات تشبيه را بر ظواهرش حمل مىكنند . « 2 » و علت اين اعتقاد\r\n\r\n\r\n","description":"","footnote":"\r\n( 1 ) در تعليقه گويد : و در أحاديث واردهء از أئمّه اهل البيت : وارد است : إنَّ الله يبعث مَلَكاً ينادى ليلة الجمعة : هل من تائب ؟ هل من مستغفر ؟ بدون آنكه نزول خدا و جسميّت او ذكر شود . ( تعليقهء « احقاق الحقّ » ج 1 ص 173 )\r\n( 2 ) در تعليقه گويد : بر صاحبان خرد پوشيده نيست كه : احمد بن حنبل امام حنابله معتقد بوده است كه خدا جسم است و داراى اعضائى مثل دست و صورت و چشم مىباشد و تمسّك نموده است به ظواهر آيات متشابهه و همچنين مالك بن أنس امام مالكيّه اين طور بوده است ( « ملل و نحل » ج 1 ص 93 و ص 104 ) و زمخشرى در « تفسير كشّاف » ج 1 ص 301 گويد : فَإن حنبليّاً قلتُ قالوا : بأنّنى ثقيل حُلولىٌّ بغيضٌ مجسِّم . ابن أثير جزرى در « كامل التواريخ » ج 6 ص 248 تحت عنوان ذكر « فتنهء حنابله ببغداد » گويد : « و در آن فتنه امر حنابله عظيم شد و شوكتشان قوّت گرفت ( تا آنكه گويد ) در اين حال توقيع خليفه الراضى صادر شد تا بر حنابله قرائت گردد و كارهايشان را مورد مذمّت و انكار قرار دهد و آنان را بر عقيدهء تشبيه توبيخ كند . از جملهء آن مكتوب است : « و گاهى شما معتقد مىشويد كه : صورتهاى قبيحهء ناهنجارتان بر شكل و شمايل ربّ العالمين است ، و هيئتهاى رذل شما بر مثال هيئت اوست و ذكر مىكنيد : خداوند دست و انگشتان و دو پا و دو كفش طلائى و موى مجعّد دارد و به آسمان صعود مىنمايد و به دنيا نزول مىكند « تعالى الله عمّا يقول الظّالمون علوّاً كبيراً » از آن گذشته طعن زدن شما بر برگزيدگان ائمّه و نسبت دادن شما شيعهء آل محمد صلّى الله عليه و آله و سلّم را به كفر و ضلالت و پس از آن فراخواندن شما مسلمين را به دينتان كه مشحون است از بدعتهاى ظاهره و مذاهب فاجره‌اى كه قرآن بدانها گواهى نداده\r\n","page_name":" 547 ","page_number":321},
  {"content":"\r\n\r\nفاسد ، قلّت تميزشان و عدم تَفطُّنشان به مناقضه‌اى است كه گريبانگيرشان مىشود و انكار ضروريّاتى مىباشد كه مقاله و كلامشان را ابطال مىنمايد . زيرا ضرورتْ يگانه حاكم و قاضى است كه هر جسمى لا محاله مُنفكّ از حركت و سكون نيست . و در علم كلام به ثبوت پيوسته است كه : حركت و سكون حادث هستند . و ضرورت حاكم است كه هر چيزى كه از امر حادثى انفكاك نداشته باشد لا محاله حادث است . بنابراين لازم مىآيد خود خداوند تعالى نيز حادث بوده باشد .\r\nو اشكال و ضرورت دوم آن است كه : هر چيز حادث شده‌اى نياز به حادث كننده دارد . لهذا واجب الوجود نيازمند به مُؤَثِّر خواهد شد و ممكن مىگردد . بنابراين واجب نيست ، در حالى كه فرض نموده‌ايم : او واجب مىباشد . و اين خُلْف است .\r\nو كثيرى از آنها مطلب را بدانجا كشانده‌اند كه گفته‌اند : جايز است بر خداوند كه مُصافِحه نمايد . و مخلِصين در دنيا با خدا مُعانِقه مىكنند ( خدا را بغل مىگيرند و در آغوش مىكشند . ) « 1 »\r\nداود « 2 » مىگويد : اعْفُونِى عَنِ الْفَرْجِ وَ اللِّحْيَةِ وَ اسْألُونِى عَمَّا وَرَاءَ ذَلِكَ .\r\n« مرا از بيان كيفيّت آلت آميزش ، و كيفيّت ريش خدا معاف داريد ( كه به جهت\r\n\r\n\r\n","description":"","footnote":"\r\nاست ! » و كتب حنابله سرشار از اين خرافات مىباشد در امور اعتقاديّه حتى آنكه ابو الحسن أشعرى رئيس اشاعره به پيروى از امامش : أحمد بن حنبل براى ذكر اين منكرات أبوابى را در كتابش : « الإبانة فى اصول الديانة » ص 36 تا ص 55 مفتوح كرده است . وهّابىها و پيشوايشان ابن تيميّه اين مذهب را اتّخاذ كرده‌اند . ( « العقيدة الحمويّة » در ضمن « مجموعهء رسائل » ج 1 ص 429 و « منهاج السّنّة » ج 2 ص 240 تا ص 278 و « الرّسائل الخمس » كه « الهدية السّنيّة » ناميده مىشود ص 97 تا ص 99 و در رسالهء پنجم ص 105 )\r\n( 1 ) محمد بن عبد الكريم شهرستانى اين قول را از عدّه‌اى از علماى سنّت در كتاب « ملل و نحل » ج 1 ص 105 ذكر نموده است .\r\n( 2 ) وى داود جوارب از علماى اهل سنّت است . شهرستانى در كتاب « ملل و نحل » ج 1 ص 105 او را ذكر نموده است .\r\n","page_name":" 548 ","page_number":322},
  {"content":"\r\n\r\nقبح آن شرمم مىآيد كه بيان كنم ) و از چگونگى و كيفيّت غير آن دو هر چه مىخواهيد بپرسيد ! »\r\nداود معتقد است كه : معبود او جسم است ، گوشت و خون دارد ، جوارح و اعضاء دارد ، و در طوفان نوح به قدرى گريست تا دو چشمش متورّم و رَمَددار شد ، و هنگامى كه چشمان او آسيب ديدند ملائكه به عيادتش آمدند .\r\nبنابر آنچه ذكر شد شخص عاقل مقلّد بايد از خودش انصاف دهد كه : آيا بر او جايز است كه از أمثال اين جماعت تقليد كند ؟ ! و آيا عقل وى به او اجازه مىدهد در تصديق اين مقالات كاذبه و اعتقادات فاسده ؟ ! و آيا نفس او وثوق پيدا مىكند كه انظار اين جماعت به راستى و درستى به چيزى برسد و آن را ادراك نمايد ؟ !\r\nخداوند تعالى در جَهَت ، واقع نمىباشد\r\nبحث چهارم : در آنكه خداوند تعالى در جهتى بخصوصها نيست .\r\nتمامى عقلاى جهان برآنند كه خداوند در جهتى از جهات نيست به خلاف كَرّامِيَّه « 1 » كه مىگويند : خداوند تعالى در جهت فوق قرار دارد . و نفهميده‌اند كه : حكم ضرورى اقتضا دارد بر آنكه هر موجودى كه در جهتى باشد ، يا بايد در آنجا درنگ كند و يا از آنجا حركت كند . بنابراين مُنفكّ از حوادث ( درنگ يا حركت ) نمىباشد و هر چه از حوادث انفكاك نپذيرد ، بنا بر اساس برهان پيشين ، خود او حادث خواهد\r\n\r\n\r\n","description":"","footnote":"\r\n( 1 ) و در تعليقه آورده است كرّاميّه ، اصحاب ابو عبد الله محمد بن كرّام هستند تعدادشان به دوازده فرقه رسيده است ( « الفرق بين الفرق » ص 131 ، و « ملل و نحل » ج 1 ص 108 ) ابو الحسن اشعرى رئيس اشاعره داراى مذهب كرّاميّه بوده است و براى خداوند متعال اثبات فوقيّت كرده است ( « الإبانة فى اصول الدّيانة » ص 36 تا ص 55 ) و فرقهء وهابيّه أيضاً آن مذهب را اخذ كرده‌اند و مقتدايشان ابن تيميّه چنين بوده است . ( « رسالة العقيدة الحمويّة » ج 1 ص 429 تدوين ابن تيميّه و « الهدية السّنيّة » ص 97 و رسالهء پنجم از آن ص 105 تدوين عبد اللطيف نوادهء محمد بن عبد الوهاب )\r\n","page_name":" 549 ","page_number":323},
  {"content":"\r\n\r\nبود . « 1 »\r\n\r\nنظر شيعه و اهل سنت دربارهء عدل\r\nنقل خلاف در مسائل عَدْل\r\nمبحث يازدهم : در عدل و در آن مطالبى است :\r\nاوَّل : در نقل خلاف در مسائل اين باب .\r\nبدان : اين اصل اصل عظيمى است كه قواعد اسلاميّه بر آن مبتنى مىباشد ، بلكه تمام احكام دينيّه بدان بستگى دارد ، و بدون آن هيچ يك از أديان تمام نخواهد شد . و به طورى كه در آتيه خواهيم ديد انشاء الله ، راستى و صدق گفتار پيغمبرى از پيغمبران بدون هيچ استثنائى امكان پذير نيست مگر با مسألهء عدل . و چه زشت است كه انسان براى خود مذهبى اختيار كند كه با آن از جميع أديان خارج شود ، و براى وى امكان نداشته باشد خداوند را به يكى از شرايع سابقه و لاحقه بپرستد و عبادت نمايد ، و قاطع نباشد بر نجات پيامبر مرسلى ، يا فرشتهء مقرّبى ، يا بندهء مطيعى از اولياء الله كه در جميع كارهايش فرمان برده است ، و از خُلَصاى درگاه او گرديده است ، و يا جزم نداشته باشد بر عذاب احدى از كفّار و مشركين و انواع فُسّاق و معصيت‌كاران .\r\nپس واجب است بر هر فرد عاقلى كه تقليد مىكند نظر كند كه آيا جايز است براى وى كه خداى تعالى را با مثل اين آراء فاسده و عقائد باطله كه اتّكاء آن بر متابعت شهوت و انقياد مطامع است ، ملاقات كند ؟ !\r\n* * * إماميّه و پيروانشان از معتزله مىگويند : حُسْن و قُبْحْ عقلى هستند و مستند به صفاتى مىباشند كه به افعال قيام دارند ، و يا وجوه و اعتباراتى هستند كه بر افعال واقع مىگردند .\r\n\r\n\r\n","description":"","footnote":"\r\n( 1 ) « نهج الحقّ و كشف الصِّدق » ص 55 تا ص 57 .\r\n","page_name":" 550 ","page_number":324},
  {"content":"\r\n\r\nأشاعره مىگويند : عقل به هيچ وجه حكم به حُسْن چيزى يا به قبح چيزى نمىنمايد . بلكه آنچه در عالمِ وجود به وقوع مىپيوندد مثل انواع شرور : مانند ظلم و عُدوان و قتل و شرك و إلحاد و سَبّ كردن خداى متعال و سَبّ كردن ملائكه و أولياى خدا همگى حسن و نيكو است . « 1 »\r\n* * * إماميّه و پيروانشان از معتزله مىگويند : جميع افعال خداى تعالى از روى حِكمت و صواب است و در آنها شائبه‌اى از ظلم و جور و كذب و عَبَث و فاحشه وجود ندارد . فواحش و قبائح و كذب و جهل از افعال بندگان مىباشد ، و خداى تعالى از آنها برى و منزّه است .\r\nأشاعره مىگويند : جميع افعال خداوند متعال حكمت و صواب نيست ، زيرا فواحش و قبائح همگى از خداوند صادر مىگردد ، چون در عالم مؤثّرى غير از او وجود ندارد . « 2 »\r\n* * * إماميّه مىگويند : ما راضى به قضاى خداوند هستيم شيرينش و تلخش ، چون خدا حكم نمىنمايد مگر به حق .\r\nأشاعره مىگويند : ما راضى به جميع اقسام قضاى خداوند نيستيم ، چون خداوند است كه كفر و فواحش و معاصى و ظلم و جميع انواع فساد را مقدّر كرده است . « 3 »\r\n* * *\r\n\r\n\r\n","description":"","footnote":"\r\n( 1 ) « شرح تجريد » قوشجى ص 373 و « الفِصَل » ابن حزم ج 3 ص 66 و « ملل و نحل » ج 1 ص 101 .\r\n( 2 ) « ملل و نحل » ج 1 ص 96 و « عقائد النّسفى » و شرح آن از تفتازانى ص 109 و « فصل » ابن حزم ج 3 ص 69 .\r\n( 3 ) « شرح العقائد » و حاشيهء آن از كستلى ص 113 و « ملل و نحل » ج 1 ص 94 و « تفسير كبير » ج 26 ص 201 .\r\n","page_name":" 551 ","page_number":325},
  {"content":"\r\n\r\nإماميّه و مُعْتزله مىگويند : جايز نمىباشد كه خداوند مردم را عذاب كند بر كارى كه خودش كرده است ، و نه آنكه ملامت نمايد بر فعلى كه خودش بجاى آورده است ،  وَ لا تَزِرُ وازِرَةٌ وِزْرَ أُخْرى  . « 1 »\r\n« هيچ حمل كننده‌اى نمىباشد كه بار ( گناهِ ) شخص ديگرى را حمل كند » .\r\nأشاعره مىگويند : اصولًا خداوند مردم را عذاب نمىكند مگر بر آنچه كه ايشان انجام نداده‌اند . و ملامتشان نمىنمايد مگر بر آنچه كه بجاى نياورده‌اند . و فقط و فقط عذابشان مىكند بر كارى كه خودش در آنها كرده است و بر سَبِّ خودش و شتم خودش ، و پس از آن آنها را ملامت مىكند و عذاب مىنمايد به جهت فعل خودش .\r\nخداوند در بندگانش حالت اعراض و روى گردانى را ايجاد مىكند آنگاه مىگويد :  فَما لَهُمْ عَنِ التَّذْكِرَةِ مُعْرِضِينَ  . « 2 » « چرا ايشان از تذكار و يادآورى روى - گردانند ؟ ! »\r\nخداوند آنان را از فعل منع مىكند آنگاه مىگويد :  وَ ما مَنَعَ النَّاسَ أَنْ يُؤْمِنُوا  « 3 » . « و چه چيز بازداشته است مردم را از اينكه ايمان بياورند ؟ ! »\r\n* * * إماميّه مىگويند : خداوند متعال كار بيهوده و عبث نمىكند بلكه كارها را از روى غرض و مصلحت انجام مىدهد . و بندگانش را كه مريض مىكند براساس مصلحت آنهاست و در پاداش آن درد و الَم ثواب مىدهد تا عبث و ظلمى در ميانه وجود نداشته باشد .\r\nأشاعره مىگويند : جايز نيست خداوند چيزى را به جهت غَرَضى از اغراض بجا آورد ، و نه بر روى مصلحتى انجام دهد . بنده‌اش را بدون اندك مصلحتى و يا غرضى\r\n\r\n\r\n","description":"","footnote":"\r\n( 1 ) آيه 15 ، از سورهء 17 : اسراء .\r\n( 2 ) آيه 49 از سورهء 74 : المدّثّر .\r\n( 3 ) آيه 55 از سورهء 18 : كهف .\r\n","page_name":" 552 ","page_number":326},
  {"content":"\r\n\r\nمريض مىنمايد و به درد مىكشد . بلكه بر وى جايز است خلقى را در آتش بيافريند كه در آن به طور جاودان و مخلّد بمانند بدون آنكه در ابتداء گناهى از آنان سر زده باشد . « 1 »\r\n* * * إماميّه مىگويند : در حكمت خداوند متعال نيكو نمىباشد كه بر دست افراد دروغگو معجزات خود را جارى سازد ، و نه آنكه مُبطِلين را تصديق نمايد ، و نه آنكه سفيهان و فاسقان و عاصيان را به پيامبرى ارسال دارد .\r\nأشاعِره مىگويند : همهء اين كارها نيكو مىباشد . « 2 »\r\n* * * إماميّه مىگويند : خداوند سبحانه هيچ كس را بيشتر از مقدار طاقتش تكليف نمىكند .\r\nأشاعره مىگويند : خداوند هيچ كس را تكليف نمىكند مگر بيشتر از مقدار طاقتش . و تكليف نمىنمايد مگر كارهائى را كه بندگان متمكّن از فعل و ترك آن نمىباشند . و خداوند بندگان را ملامت مىكند بر ترك كارى كه بدانها قدرت بر فعلش را نداده است . و جايز مىدانند كه به شخص دست بريده‌اى امر و تكليف كتابت نمايد ، و به شخصى كه مال ندارد زكات بپردازد ، و به شخص زمينگيرى كه قدرت بر رفتن ندارد امر كند كه به آسمان طيران كند ، و به شخص عاطل فَلَج‌شدهء زمينگير تكليف كند تا اجسامى را بسازد ، و امر كند تا چيز كهنه را جديد و چيز تازه را قديمى كند .\r\nو جايز مىدانند تا پيغمبرى را با تمام معجزات به سوى بندگانش گسيل دارد براى آنكه ايشان را تكليف نمايد تا جسم سياهى را ناگهان سپيد نمايند . و تكليف\r\n\r\n\r\n","description":"","footnote":"\r\n( 1 ) « تفسير كبير » ج 17 ص 11 و ج 28 ص 232 و « شرح تجريد » قوشچى ص 375 .\r\n( 2 ) « الفِصَل » ابن حزم ج 3 ص 1 ، و « المنخول » غزالى .\r\n","page_name":" 553 ","page_number":327},
  {"content":"\r\n\r\nكند آنان را كه با خطّ نيكو بنويسند بدون آنكه دست و آلت كتابت براى آنها بيافريند . و تكليف كند كه بدون دوات و مداد و قلم در روى هوا چيز بنويسند چيزى را كه همه كس بتوانند بخوانند . « 1 »\r\nإماميَّه مىگويند : پروردگار ما عادل‌تر و استوار است از اين گونه اوامر .\r\n* * * إماميَّه مىگويند : خداى تعالى أحدى از بندگانش را از راه دين گمراه نمىكند ، و پيغمبرى را ارسال نمىدارد مگر با حكمت و موعظهء حَسَنَه .\r\nأشاعره مىگويند : خداوند بسيارى از بندگانش را از راه دين گمراه كرده است و بر آنها تلبيس نموده و إغواء كرده است . و جايز مىباشد پيامبرى را به سوى گروهى بفرستد كه آن گروه را امر نكند مگر به سَبّ نمودن خدا ، و مَدْح كردن ابليس .\r\nو بنابراين كسى كه خداى تعالى را سبّ كرده است و مدح شيطان نموده است و معتقد به تثليث و الحاد و انواع شرك بوده است مستحقّ ثواب و تعظيم گردد . و كسى كه در مدّت طول عمرش مدح خدا را كرده است ، و به مقتضاى اوامرش عبادت و عبوديّت وى را بجاى آورده است ، و ابليس را دائماً مذمّت نموده است ، در عذابِ مُخَلَّد و لعنتِ مؤبَّد گرفتار شود .\r\nو جايز دانسته‌اند : در ميان پيامبران گذشته از آنان كه خبرشان به ما نرسيده است پيامبرى وجود داشته باشد كه شريعتش غير از اين نبوده باشد . « 2 »\r\n* * *\r\n\r\n\r\n","description":"","footnote":"\r\n( 1 ) « الملل و النّحل » ج 1 ص 96 و ص 102 و « الفصل » ابن حزم ج 3 ص 54 و « شرح عقائد نسفى » ص 102 و ص 123 .\r\n( 2 ) در تعليقه گويد : و اين مقالهء آنها را متكلّمشان : فضل بن روزبهان در اين مقام ذكر كرده است . ( « الفصل » ابن حزم ، ج 3 ص 142 و « شرح العقائد » ص 109 و ص 129 و در حاشيه‌اش نوشتهء كستلى )\r\n","page_name":" 554 ","page_number":328},
  {"content":"\r\n\r\nإماميَّه مىگويند : خداى تعالى طاعات را از ما خواسته است . خداوند طاعت را دوست دارد و پسنديده دارد و آن را برگزيده است ، و آن را كراهت ندارد و غضب و سَخَطَش بر آن قرار نگرفته است . و خداوند معصيتها را ناپسند دارد و فواحش را دوست ندارد و آنها را نمىپسندد و اختيار نمىنمايد .\r\nأشاعِره مىگويند : خداوند از كافر خواسته است تا وى را سَبّ كند و مخالفت امرش را بنمايد ، و خودش آن را اختيار كرده است . و مكروه داشته است كافر خداوند را مدح كند . و برخى از آنان گفته‌اند : خداوند وجود فَساد را دوست دارد و وجود كفر براى او پسنديده مىباشد . « 1 »\r\n* * * إماميّه مىگويند : پيامبر صلّى الله عليه و آله و سلّم اراده داشت از ميان اطاعتها آنچه را كه خداوند عزّ و جلّ براى او اراده كرده بود ، و از ميان معصيتها آن را ناپسند داشت كه خداوند ناپسند داشته بود .\r\nأشاعِره مىگويند : پيامبر اراده داشت بسيارى از آنچه را كه خداوند عزّ و جلّ ناپسند داشته بود ، و ناپسند داشت بسيارى از آنچه را كه خداوند اراده كرده بود . « 2 »\r\n* * * إماميَّه مىگويند : خداوند تعالى آن چنان طاعاتى را اراده كرده بود كه پيامبرانش اراده كرده بودند ، و ناپسند داشت آنچه را كه پيامبران ناپسند داشته‌اند . و آنچنان اطاعتهائى را كه شياطين ناپسند داشتند خداوند آنها را اراده كرده بود . و آنچه را كه\r\n\r\n\r\n","description":"","footnote":"\r\n( 1 ) اين قول را نيز فضل بن روزبهان در اين مقام تقرير نموده است و در صدد توجيه آن برآمده است . ( « الملل و النحل » ج 1 ص 96 و « شرح العقائد » ص 113 و أيضاً ابن قيّم جوزيّه در شرح « منازل السّائرين » )\r\n( 2 ) در تعليقه آورده است : « تفسير كبير » ج 17 ص 218 . و انشاء الله در مسألهء نبوّت قول حق خواهد آمد .\r\n","page_name":" 555 ","page_number":329},
  {"content":"\r\n\r\nاز كارهاى زشت و قبيح شياطين اراده داشته‌اند خداوند ناپسند داشته بود .\r\nأشاعِره مىگويند : آن كارهاى زشت و قبيحى را كه شياطين اراده داشتند خداوند هم اراده داشته است ، و بسيارى از طاعات را كه شياطين مكروه داشته‌اند خداوند هم مكروه داشته است ، و بسيارى از طاعتهائى را كه انبياء اراده داشته‌اند خداوند اراده نداشته است بلكه ناپسند داشته است آن طاعتهائى را كه آنان اراده داشته‌اند . « 1 »\r\n* * * إماميَّه مىگويند : آنچه را كه خداوند عزّ و جلّ بدان اراده داشته است بدان امر كرده است و آنچه مكروه داشته است از آن نهى نموده است .\r\nأشاعِره مىگويند : خداوند امر كرده است به بسيارى از چيزهائى كه مكروه داشته است ، و نهى كرده است از بسيارى چيزهائى كه بدانها اراده داشته است . « 2 »\r\nاين بود خلاصهء اقوال دو گروه در عدل خداى تعالى .\r\n* * * گفتار إماميَّه در باب توحيد خداوند نظير گفتارشان در باب عَدْل مىباشد :\r\nايشان مىگويند : خداى عزّ و جلّ واحد است و قديمى غير از او نمىباشد و معبودى جز او نيست و با أشياء مشابهت ندارد . و آنچه كه صحيح است نسبت آن به اشياء داده شود مانند تحرّك و سكون ، جايز نيست به او نسبت داده شود . و او در\r\n\r\n\r\n","description":"","footnote":"\r\n( 1 ) اگر فرض شود كه فاعل شرور در افعال بشر خداوند باشد در اين صورت لا محاله خداوند خواستار قبائح و فواحشى بوده است كه آنها مراد شياطين هستند . و مراد شياطين مورد كراهت پيامبران است . بنابراين خداوند از آنها چيزى را خواسته است كه مكروه پيغمبران مىباشد . و آنچه را كه از پيامبران خواسته است از جملهء طاعات آنها را از شياطين و فسّاق نخواسته است .\r\n( 2 ) « تفسير كبير » ج 1 ص 142 و « الفصل » از ابن حزم ج 1 ص 142 و « شرح العقائد » و در حاشيهء آن از كستلى ص 109 تا ص 113 .\r\n","page_name":" 556 ","page_number":330},
  {"content":"\r\n\r\nأزل زنده بوده است و لا يزال زنده خواهد بود . او قادر است و عالِم و مُدْرِك . محتاج به اشياء نمىباشد تا به واسطهء آنها علم پيدا نمايد ، و تقديرات از اوست . و زنده مىكند . و اوست كه خلايق را خلق كرده است و آنها را امر كرده است و نهى نموده است . و پيش از آنكه آنان را خلق كند امرى و نهيى از جانب او نبوده است .\r\nمُشَبِّهَه مىگويند : خداوند شبيه مخلوقات است ، و او را توصيف به أعضاء و جوارح مىنمايند . مىگويند : خداوند در أزل قبل از آنكه مخلوقى را بيافريند ، آمر و ناهى ( امر كننده و نهى كننده ) بوده است . او به واسطهء اين امر و نهى از چيزى استفاده نمىكرد ، و به غير خود نيز فائده‌اى نمىرسانيد . و أيضاً در لا يزال پس از خراب عالم ، و پس از عالم حشر و نشر ، هميشه آمر و ناهى خواهد بود . اين امر و نهى دائمى مىباشد به دوام ذات او تعالى . « 1 »\r\nو اين مقالهء در امر و نهى و دوام آن ، مقالهء أشاعره نيز مىباشد .\r\nأشاعِره همچنين مىگويند : خداوند تعالى قادر ، عالم ، حَىّ ، إلى غير ذلك از صفات مىباشد به ذوات قديمه كه آن ذوات الله نمىباشند ، و غير الله نمىباشند و بعض الله نمىباشند . و اگر آن صفات به ذوات قديم نبودند ، خداوند قادر و عالم و حىّ نبود . « 2 »\r\n\r\n\r\n","description":"","footnote":"\r\n( 1 ) در تعليقه آورده است : ابو منصور بغدادى در كتابش : « الفَرْق بين الفرق » ص 37 از طبع مصر گويد : مُشَبِّهَه دو گروه هستند : يك گروه ذات بارى تعالى را به ذات غير او تشبيه مىكنند ، و گروه ديگر صفات او را به صفات غير او . و هر يك از اين دو گروه به اقسام مختلفى متفرّق گرديده‌اند . أقول : احمد بن حنبل و پيروانش از حنابله و غيرهم مثل ابو الحسن اشعرى و وهّابيّون در تشبيه با هر دو گروه موافقت دارند . رجوع كن به « الإبانة فى اصول الدِّيانة » از اشعرى و « ملل و نحل » ج 1 ص 92 و ص 93 و ص 103 و ص 108 و « تاريخ كامل » ج 6 ص 248 و « تفسير كشّاف » ج 1 ص 301 و « منهاج السّنّة » ج 2 ص 240 تا ص 278 و « الرّسائل الخمس مسمّاة به الهدية السّنيّة » ص 97 تا ص 99 و در رسالهء پنجم از آن ص 105 و « مجموعة الرّسائل » ج 1 ص 429 .\r\n( 2 ) « المِلَل و النّحل » ج 1 ص 95 .\r\n","page_name":" 557 ","page_number":331},
  {"content":"\r\n\r\nتَعَالَى عَنْ ذَلِكَ عُلُوّاً كَبِيرا « خداوند از اين مقوله بسى رفيع‌تر و بلندتر است » .\r\n\r\nگفتار شيعه و اهل سنت در باب عصمت انبياء\r\nإماميَّه مىگويند : تحقيقاً أنبياى خدا و أئمّه از هر گونه معصيت منزَّه مىباشند ، و از هر گونه اعمالى كه موجب استخفاف و نفرت مردم است نيز منزّه هستند . و تعظيم اهل البيت را كه خداى تعالى امر به مودّتشان كرده است دين خود قرار مىدهند ، آن مودّتى كه خدا آن را اجر رسالت قرار داده و گفته است :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  . « 1 » « بگو : من در مقابل رسالت خود از شما مزدى طلب نمىكنم مگر مودَّت به ذوى القرباى خودم را . »\r\nأهل سُنَّت « 2 » مىگويند : بر پيامبران و امامان گناهان صغيره جايز است ، و خصوص اشاعره مىگويند : گناهان كبيره هم جايز است .\r\nترجيح يكى از دو مذهب\r\nبر شخص عاقل ، فرض و لازم است تا در هر دو مقاله بنگرد ، و نظرى به هر دو مذهب بيفكند ، و در ترجيح ، طريق انصاف بپويد ، و بر دليل واضح صحيح اعتماد نمايد ، « 3 » و تقليد از پدران و مشايخى را كه از روى أهواء علمشان را گرفته‌اند « 4 » و\r\n\r\n\r\n","description":"","footnote":"\r\n( 1 ) آيه 23 ، از سورهء 42 : شورى .\r\n( 2 ) مراد او أعم است از معتزله و اشاعره .\r\n( 3 ) همانطور كه در آيه 203 از سورهء 7 : اعراف مىفرمايد :  هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ . \r\nو در آيه 57 از سورهء 10 : يونس مىفرمايد :  يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ  .\r\n( 4 ) همانطور كه در آيه 23 ، از سورهء 9 : توبه مىفرمايد :  يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ .  و در آيه 31 از همين سوره مىفرمايد :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ . \r\n","page_name":" 558 ","page_number":332},
  {"content":"\r\n\r\nحيات دنيا آنان را فريفته بوده است بر كنار « 1 » نهد .\r\nبلكه واجب است كه براى خود ناصِح مُشْفِقى باشد ، و اعتماد و اتّكاء بر غير نكند « 2 » و الآن عذر خودش را كه در روز قيامت اقامه مىنمايد كه : من از فلان شيخم تقليد نمودم « 3 » ، و يا پدران و اجدادم را بر اين مقاله يافتم ، « 4 » قبول نكند . زيرا در روز قيامت كه متبوعين از تابعين و پيروانشان تبرّى مىجويند ، و از أشياع و مريدانشان فرار مىنمايند براى وى منفعتى ندارد .\r\nو تحقيقاً خداوند بر اين جريان در كتاب عزيزش تنصيص نموده است « 5 » أمّا\r\n\r\n\r\n","description":"","footnote":"\r\n( 1 ) همانطور كه در آيه 70 از سورهء 6 : أنعام مىفرمايد :  وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا . \r\n( 2 ) آيه 56 از سورهء 39 : زمر :  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ . \r\n( 3 ) همانطور كه در آيه 113 از سورهء 11 : هود مىفرمايد :  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ . \r\nو در آيه 57 از سورهء 30 : روم مىفرمايد :  فَيَوْمَئِذٍ لا يَنْفَعُ الَّذِينَ ظَلَمُوا مَعْذِرَتُهُمْ وَ لا هُمْ يُسْتَعْتَبُونَ  .\r\n( 4 ) آيه 28 ، از سورهء 7 : اعراف :  وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ . \r\n( 5 ) در قرآن مجيد تصريح است بر آنكه در روز قيامت اسرار فاش مىگردد ، و به انسان زحمات و كوششش تذكر داده مىشود و مىبيند كه در صحيفهء عمل او چيز كوچك و يا بزرگى نيست مگر آنكه ضبط شده است در آيه 34 و 35 از سورهء 79 : النّازعات وارد است :   فَإِذا جاءَتِ الطَّامَّةُ الْكُبْرى يَوْمَ يَتَذَكَّرُ الْإِنْسانُ ما سَعى   . و در آيه 49 از سورهء 18 : كهف وارد است :  وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً .  و در آيه 166 و 167 از سورهء 2 : بقره وارد است :   إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ . وَ قالَ  \r\n","page_name":" 559 ","page_number":333},
  {"content":"\r\n\r\nدلهاى فراگيرنده و گوشهاى شنوا كجاست ؟ ! آيا امكان دارد عاقل در انتخاب راه صحيح از اين دو مقاله شكّ كند ؟ ! آرى مقالهء اماميَّه بهترين مقالات است ، و به دين شبيه‌تر است ، و پويندگان آن كسانى هستند كه خداوند دربارهء آنان گفته است :   فَبَشِّرْ عِبادِ ، الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ   . « 1 »\r\n« پس ( اى پيامبر ) بشارت بده بندگان مرا آنان كه هر گونه گفتار را مىشنوند و از بهترين آن پيروى مىنمايند . آنانند كسانى كه ايشان را خداوند هدايت كرده است و ايشانند صاحبان عقل و درايت » .\r\n\r\nعقايد اشاعره در توحيد و عدل موجب تنفر از اسلام است\r\nدر اينجاست كه مرد عاقل بايد رجوع به وجدان خود كند و از آن انصاف طلبد كه اگر احياناً شخص مشركى بيايد و خواستار آن باشد كه اصول دين مسلمين را در عدل و توحيد براى وى تشريح نمايند ، به اميد آنكه آن را نيكو بشمارد و داخل دين اسلام با مسلمين گردد ، آيا براى آنكه رغبت در اسلام پيدا كند و در دلش دخول در دين ما جلوه كند بهتر آن است كه براى وى شرح داده شود كه : جميع افعال خداوند از روى حكمت و صواب مىباشد ، و ما مسلمين به قضا و تقديرات او راضى هستيم ، و خداوند از بجا آوردن قبائح و فواحش منزه است ، زشتيها از او سر نمىزند ، و مردم را براساس كارهائى كه خودش در آنها انجام داده است عذاب نمىكند ، و براساس خلقتى و صفتى كه مردم را قدرت دفع آن از خودشان نيست و تمكّن از امتثال امر او را ندارند عقاب نمىنمايد ؛\r\nو يا بهتر آن است كه براى وى تشريح كنند كه در افعال خدا حكمت و راستى و درستى نمىباشد ، و خود خدا كار سفيهانه و بيهوده و كار زشت و منكَر را انجام\r\n\r\n\r\n","description":"","footnote":"\r\n الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ . \r\n( 1 ) آيه 17 و 18 از سورهء 39 : زمر .\r\n","page_name":" 560 ","page_number":334},
  {"content":"\r\n\r\nمىدهد و نيز خلايق را امر به سفاهت و فحشاء مىنمايد ، و ما مسلمين به قضا و مقدّرات او راضى نيستيم ، و او مردم را بر اصل خلقت و صفتى كه خودش با دست خودش در ايشان ايجاد كرده است عذاب مىكند ، بلكه كفر و شرك را خود خدا در مردم ايجاد و خلقت كرده است و پس از آن آنان را بر آن عقاب مىكند ، و خداوند در خلايق خود اقسام رنگها و بلندى و كوتاهى را مىآفريند و سپس آنها را بر آن عذاب مىنمايد ؟ !\r\nو آيا سزاوار آن است كه به او بگوييم : در دين ما مسلمانان خداوند مردم را در امورى كه از طاقتشان بيرون است يا قدرت بر آن را ندارند تكليف نمىكند ، يا آنكه بگوئيم : خداوند مردم را در ما فوق طاقتشان تكليف مىنمايد ، و آنان را بر ترك آنچه كه بدان قدرت ندارند عذاب مىكند ؟ !\r\nو آيا سزاوار آن است كه به او بگوئيم : خداوند اعمال زشت را ناپسند دارد و آنها را نمىخواهد و دوست ندارد و بدان رضايت نمىدهد ، يا آنكه بگوئيم : او دوست دارد كه مورد سَبّ و شَتْم قرار گيرد ، و به انواع معاصى او را معصيت كنند ، و ناپسند دارد وى را مدح نمايند و اطاعتش را بكنند ، و مردم را به عذاب اندازد بر طبق خواسته‌هاى خودش نه بر طبق خواسته‌هاى مردم كه مورد كراهت او مىباشد ؟ !\r\nو آيا سزاوار آن است كه به او بگوئيم : خداوند با چيزى از موجودات مشابهت ندارد ، و آن احكامى كه بر اشياء جارى مىگردد بر وى جارى نمىگردد ، يا آنكه بگوئيم : او شباهت با مخلوقات خود دارد ؟ !\r\nو آيا سزاوار آن است كه به او بگوئيم : خداوند مىداند ، و قدرت دارد ، و زنده مىگرداند ، و به ذات خود ادراك مىكند ، يا آنكه بگوئيم : خداوند ادراك نمىكند ، و زنده نمىگرداند ، و قدرت ندارد ، و علم ندارد مگر به ذوات قديمه كه اگر آنها نبودند قادر نبود ، و عالم نبود ، و غير ذلك از صفات را دارا نبود ؟ !\r\nو آيا سزاوار آن است كه به او بگوئيم : خداوند به مخلوقات خود امر و نهى نمود در وقتى كه آنها را آفريد ، يا آنكه بگوئيم : خداوند در قديم أزلى ، و بعد از فناء ابدى\r\n\r\n","description":"","footnote":"","page_name":" 561 ","page_number":335},
  {"content":"\r\n\r\nلا يزالى پيوسته مىگويد :  أَقِيمُوا الصَّلاةَ وَ آتُوا الزَّكاةَ !  و أبداً و أصلًا اخلالى و بريدگىاى در امر و نهيش پيدا نشود ؟ !\r\nو آيا سزاوار آن است كه به او بگوئيم : محال است كسى خدا را رويت كند و احاطه به كنه ذاتش بنمايد ، يا آنكه بگوئيم : خدا با همين چشم ظاهر در جهتى از جهات ديده مىشود كه داراى أعضاء و صورت است ، يا آنكه ديده مىشود ولى نه در جهتى از جهات ؟ !\r\nو آيا سزاوار آن است كه به او بگوئيم : پيغمبران خدا و أئمّهء خدا از هر گونه فعل قبيح و سخيفى منزّه هستند ، يا بگوئيم : آنان معاصى زشت و كريهى را كه مردم را از آنان نفرت مىدهد بجا مىآورند ، و از آنها سر مىزند افعالى كه دلالت بر پستى و ذلّت دارد مثل دزدى يك درهم ، و دروغ ، و عمل فاحشه ، و ايشان بر آن عمل دوام دارند با وجودى كه محلّ وحى او هستند و پاسداران شريعت او مىباشند ، و نجات حاصل نمىشود مگر به امتثال و فرمانبرى اوامر قوليّه و فعليّهء ايشان ؟ !\r\nبناءً على هذا كه براى تو روشن شد كه : سزاوار نيست براى اين جوينده از دين اسلام چيزى ذكر گردد مگر مذهب إماميِّه نه گفتار و مذهب غير آنها ، خواهى دانست كه موقعيّت اماميّه در اسلام چقدر عظيم است ، و همچنين خواهى دانست : زيادت بصيرت اماميّه را .\r\nزيرا در مسألهء توحيد دليلى نيست و پاسخى از شبهه‌اى نمىباشد مگر آنكه از أميرالمؤمنين عليه السّلام و از أولاد او عليهم السّلام أخذ گرديده است . و دَأب و دَيْدنَ جميع علماء بر آن بوده است - بنابر آنچه ذكر خواهيم نمود - كه به او استناد مىكرده‌اند . بنابراين چگونه تعظيم اماميّه واجب نباشد ؟ و چگونه اعتراف به عَلُوّ منزلتشان لازم نباشد ؟ !\r\nاماميّه طائفه‌اى هستند كه چون شبهه‌اى را در باب توحيد الله تعالى بشنوند ، يا به عَبَث و لَغْوى در برخى افعال او برخورد نمايند ، دست از همهء اشتغالشان و اعمالشان مىكشند و چنان در تفكّر فرو مىروند و عميق مىشوند كه تا جواب آن\r\n\r\n","description":"","footnote":"","page_name":" 562 ","page_number":336},
  {"content":"\r\n\r\nشبهه را علماً و يقيناً پيدا نكنند آرام نمىگيرند ، و قلوبشان از اضطراب بازنمىايستد .\r\nو امَّا مخالفشان چون دليل قاطعى را بشنود مبنى بر آنكه خداوند عزّ و جلّ كارهاى زشت و قبيح نمىكند ، پيوسته روز و شب خود را در همّ و غمّ بسر مىآورد كه شايد شبهه‌اى اقامه كند و با آن شبهه جواب دهد از ترس آنكه مبادا در نزد او به صحّت پيوندد كه خداوند كار قبيح انجام نمىدهد .\r\nو در اين حالت اگر ظفر يابد به پست‌ترين و كوچك‌ترين شبهه ، بيا و بنگر كه چطور نفسش قانع مىشود ، و سرور و بهجتش عظيم مىگردد كه آن شبهه وى را دلالت نموده است بر آنكه : غير از الله تعالى هيچ موجودى نيست كه فعل قبيح و ارتكاب انواع فواحش را مرتكب گردد !\r\nچقدر ميان اين دو گروه فاصله است ! و چقدر مسافت و فاصلهء دو مذهب از يكديگر بعيد مىباشد ! اينك موقع آن رسيده است كه در تفصيل مسائل و كشف حق در آنها به كمك خداوند و لطف او شروع نمائيم :\r\n\r\nحسن و قبح عقلى از نظر شيعه و اشاعره\r\nاثبات حسن و قبح عقلى\r\nمطلب دوم : اماميّه و به دنبالشان معتزله بر آنند كه : برخى از كارهاى انسان حُسْنَش معلوم و قبحش معلوم است به ضرورت حتميّهء عقليّه . مانند علم ما به حُسْن صِدق نافِع ، و قُبْح كِذب مُضِرّ . هر عاقلى را كه بنگريم در حكم اين دو مسأله شك ندارد .\r\nاين يقين و جزم و عدم شك در اين حكم پائين‌تر نيست از جزم و يقين به نياز داشتن ممكن الوجود به سبب و علّتى كه آن را به وجود آورد . و پائين‌تر نيست از حكم به آنكه : چيزهائى كه همه با چيز واحدى مساوى هستند ، متساوى مىباشند .\r\nو برخى از كارهاى انسان حسن و قبحش بايد با اكتساب معلوم شود مانند حُسْن\r\n\r\n","description":"","footnote":"","page_name":" 563 ","page_number":337},
  {"content":"\r\n\r\nصِدق مُضرّ و قُبْح كذب نافِع . « 1 » كه اين احكام عقلى هستند ولى نياز به تهيّهء مقدّمات عقليّه دارند . )\r\nو برخى از كارهاى انسان است كه عقل از ادراك حسن و قبحش فرو مىماند ، و شريعت حكم به آن مىكند و از حسن و قبح عقلى آنها پرده بر مىدارد ، مانند عبادات .\r\nأشاعِره مىگويند : حسن و قبح هميشه شرعى مىباشند و عقل ابداً حكم به حسن چيزى و به قبح چيزى نمىكند ، بلكه قضاوت كنندهء در اين امور شرع است و بس . آنچه را كه شرع نيكو بشمارد نيكو است . و آنچه را كه زشت بشمارد زشت خواهد بود . « 2 » و اين گفتار و مقوله از چند وجه باطل است :\r\nوجه اوَّل : ايشان انكار دارند آنچه را كه هر شخص عاقل آن را مىداند كه : راست\r\n\r\n\r\n","description":"","footnote":"\r\n( 1 ) مُعَلَّق محترم در تعليقهء خود آورده‌اند : أقول : حسن و قبح عقلى به واسطهء عروض حسن يا قبح ثانوى تغيير و تبديل نمىپذيرد و طروّ عنوان ثانوى آن را واژگون نمىكند چرا كه آن چيزى كه در ذات خود قبيح است منقلب به چيز حسن نمىگردد و بالعكس . انتهى گفتار ايشان . در اين كلام اشتباه واضحى است زيرا كلام علامه رحمَه‌ُالله در حسن صدق ذاتاً و قبح كذب ذاتاً نيست كه گفته شود : ذاتى تغيير و تبديل پيدا نمىكند بلكه كلام در حسن صدق نافع است به قيد نافع و در قبح كذب مضرّ است به قيد مضرّ . و اين از احكام عقليّه است و اگر قيدها برداشته شود و بجاى آن قيد ضدّ آن گذارده شود البته تغيير و تبديل پيدا مىنمايد مثل صدق مضرّ كه ديگر داراى حسن نمىباشد و مثل كذب نافع كه ديگر داراى قبح نيست . بلكه صدق مضرّ قبيح است و كذب نافع حسن . بارى محصّل كلام آن است كه : يا بايد بگوئيم : صدق حسن است ذاتاً گرچه مضرّ باشد و كذب قبيح است ذاتاً گرچه نافع باشد . و اين سخن نادرست است . زيرا حسن كذب نافع و قبح صدق مضر امر مسلم است ميان علامه و غير علامه . و يا بايد بگوئيم : اصولًا تا به صدق و كذب قيد نفع و ضرر نخورد حسن و قبحى بر آن طارى نمىشود بلكه تابع قيد است در اين صورت است كه بايد گفت : عقل در حسن صدق نافع و در قبح كذب مضر حكم استقلالى دارد ، و در حسن كذب نافع و قبح صدق مضرّ احتياج به نظر و مقدّمات .\r\n( 2 ) « ملل و نحل » ج 1 ، ص 101 و « شرح تجريد » قوشجى ص 375 .\r\n","page_name":" 564 ","page_number":338},
  {"content":"\r\n\r\nگفتن در صورتى كه براى انسان فائده‌اى بدهد نيكو است ، و دروغ گفتن در صورتى كه براى انسان ضررى بدهد نكوهيده مىباشد .\r\nوجه دوم : اگر شخص عاقلى را كه اصولًا شريعتى از شرايع به گوشش نرسيده است و هيچ كدام از احكام را ندانسته است ، بلكه در بيابان پرورش يافته و ذهنش از تمامى احكام خالى بوده است مخيّر گردانند ميان اينكه راست بگويد و يك دينار به او بدهند ، و ميان اينكه دروغ بگويد و يك دينار به او بدهند ، و با فرض اينكه در هر صورت ضررى متوجّه او نگردد او البتّه راست گفتن را بر دروغ گفتن اختيار مىكند . اين فقط براساس حكم مستقل عقل او مىباشد . و اگر حكم عقل به قبح كذب و حسن صدق نبود ، وى هيچ گاه ميان آن دو فرق نمىگذارد ، و هيچ گاه به طور دوام و استمرار صدق را اختيار نمىكرد .\r\nوجه سوم : اگر بنا بود كه حسن و قبح اشياء ، شرعى باشند هيچ وقت كسى كه منكر شريعت بود بدان حكم نمىنمود ، و تالى اين مسأله باطل است چرا كه بَرَاهَمَه همگى منكر همهء شرايع و أديان هستند و با وجود اين حكم به حسن و قبح عقلى مىكنند ، و در اين نحوه ، استناد به ضرورت عقل مىنمايند .\r\nوجه چهارم : حكم عقلى ضرورى قائم است به قبح كار بيهوده و عَبَث و بدون نتيجه ، مثل كسى كه أجيرى را اجاره كند براى آنكه آب را از شطّ فرات بردارد و به شطّ دجله بريزد ، و مثل كسى كه متاعى را كه در يك شهر مثلًا قيمتش ده درهم است ، با مشقّت عظيمه آن را حمل كند به شهر ديگر با آنكه مىداند در آن شهر هم قيمتش ده درهم است و در آنجا به ده درهم بفروشد !\r\nو مثل تكليف به امورى كه از توان و طاقت بيرون مىباشد .\r\nو مثل امر كردن و تكليف نمودن به شخص زمينگير كه به آسمان طيران كن ! آنگاه وى را بر ترك اين فعل ، دائماً عذاب كردن .\r\nو مثل قبح مذمّت نمودن عالِم زاهدى را بر علمش و زهدش ؛ و مثل حسن مدح كردن اينچنين كس .\r\n\r\n","description":"","footnote":"","page_name":" 565 ","page_number":339},
  {"content":"\r\n\r\nو مثل قبح مدح نمودن جاهل فاسقى را بر جهلش و بر فسقش ، و مثل حسن مذمّت او بر اين دو صفت . و كسى كه در اين مطلب مكابره نمايد ، أجْلى و أظهر ضروريّات را انكار كرده است ، زيرا اين حكم حتى براى أطفالى كه بعضى از ضروريّات را نفهميده‌اند حاصل مىباشد .\r\nوجه پنجم : اگر حسن و قبح أشياء براساس سَمْع ( دليل منقول ) باشد نه دليل عقل ، در اين صورت چيزى بر خداوند قبيح نخواهد بود . و در اين فرض از خداوند جارى ساختن معجزه بر دست دروغگويان نيز قبيح نمىباشد .\r\nو تجويز اين مطلب باب معرفت نبوّت را مسدود مىكند . زيرا هر پيامبرى در دنبال ادّعاى نبوّتش اگر اظهار معجزه نمايد ، تصديق او امكان پذير نيست با فرض تجويز اظهار معجزه بر دست كاذب در ادّعاى نبوّت .\r\nوجه ششم : اگر حسن و قبح أشياء شرعى باشند در اين صورت نيكو است از خداوند متعال كه امر به كفر نمايد ، و امر به تكذيب پيغمبران و تعظيم اصنام كند ، و امر به مواظبت بر زنا و سرقت كند ، و نهى از عبادت و صدق نمايد ، به علت آنكه اين افعال به خودى خود قبيح نيستند و چون خداوند تعالى بدانها امر كند ، نيكو و حَسَن مىشوند . زيرا فرقى ميان امر به كفر و نهى از عبادت و ميان امر به اطاعت ، نيست .\r\nشكر مُنْعِم ، و ردِّ وديعه ، و صدق در عمل و گفتار ، در اين فرض خود به خود نيكو و حَسَن نمىباشد ، و اگر خداوند تعالى از آنها نهى كند زشت و قبيح خواهند شد . و ليكن چون اتّفاقاً و بر حسب صِدْفَه ، خداوند بدون هيچ اصلى و بدون غرض و حكمتى بدانها امر نموده است نيكو و حَسَن گرديده‌اند . و اتّفاقاً و بر حسب صدْفَه خداوند از آنها نهى فرموده است و زشت و قبيح گشته‌اند . و قبل از امر و نهى أبداً فرقى ميان آن دو وجود نداشت .\r\nكسى كه عقلش مودّى گردد تا تقليد كسى را بكند كه بدين مقوله معتقد مىباشد ، إنَّهُ أجْهَلُ الْجُهَّالِ « تحقيقاً او نادان‌ترين جاهلان است » وَ أحْمَقُ الْحُمْقَى « و\r\n\r\n","description":"","footnote":"","page_name":" 566 ","page_number":340},
  {"content":"\r\n\r\nاحمق‌ترين احمقان است » زيرا دانسته است : مُعْتَقَد پيشوايش اين طور است . و كسى كه نداند ، و سپس بر آن واقف گردد و استمرار بر تقليدش كند ، وى نيز اين طور خواهد بود . بنابراين واجب است بر ما كه از مُعْتَقَداتشان پرده برداريم تا غير آنها گمراه نشوند ، و بَلِيَّه جميع مردم را فرا نگيرد .\r\nوجه هفتم : اگر حسن و قبح أشياء شرعى بوده باشند ، لازمه‌اش آن است كه وجوب همهء واجبات متوقّف برآمدن شرع باشد . و اگر اين چنين باشد لازمه‌اش آن است كه همهء پيامبران منكوب و عاجز از سخن در ادّعاى نبوّت و بيان احكامشان گردند .\r\nبدين بيان : اگر پيغمبرى ادّعاى رسالت نمايد ، و معجزه هم جارى سازد ، حقِّ مسلَّم هر فرد از امَّت فراخوانده‌شدهء به دو آن است كه به او بگويد : فقط بر من واجب است كه در معجزه‌ات نظر كنم پس از آنكه بدانم : تو راست مىگوئى ! ولى ( چون وجوب عقلى در نظر كردن نيست ) بنابراين من به دلخواه خودم نظر نمىكنم تا بدانم تو راست مىگوئى ! و به راستى گفتارت نمىرسم مگر بعد از نظر ! زيرا كه بنا به فرض پيش از نظر بر من امتثال امر تو واجب نبوده است . ( و على هذا من أبداً در صدق گفتارت نظر نمىكنم تا بر من متابعت از تو واجب گردد ، و همين طور تا روز قيامت الزامى بر نظر ندارم و به دلخواه نظر نمىكنم تا اطاعت و پذيرش از تو گردن‌گير و دامنگير من شود . ) در اين صورت آن پيغمبر محكوم اين دليل مىشود و از پاسخ فرو مىماند .\r\nوجه هشتم : اگر حسن و قبح أشياء شرعى باشند ، معرفت خداوند واجب نمىباشد . چون معرفت وجوب متوقّف است بر معرفت واجب كننده ( حضرت بارى تعالى شأنه العزيز ) و معرفت واجب كننده متوقّف است بر معرفت وجوب . و اين مستلزم دَوْر است .\r\nوجه نهم : ضرورت حاكم است بر فرق ميان كسى كه به ما دائماً احسان كند ، و ميان كسى كه دائماً به ما بَدى نمايد . و مدح اوَّل نيكوست و مذمّت ثانى نيكوست .\r\n\r\n","description":"","footnote":"","page_name":" 567 ","page_number":341},
  {"content":"\r\n\r\nو مذمّت اوَّل زشت است و مدح ثانى زشت است . و كسى كه در اين مسأله تشكيك كند ، با عقل خود مكابره نموده است .\r\n\r\nخداى تعالى كار قبيح نمىكند\r\nخداوند تعالى كار قبيح نمىكند\r\nمطلب سوم : خداوند كار قبيح نمىنمايد ، و در امر واجب و لازم اخلال نمىكند .\r\nاماميَّه و موافقانشان از معتزله بر آنند كه : از خداى تعالى فعل قبيح سر نمىزند و در امر لازم و واجب اخلال نمىنمايد ، بلكه جميع افعال او از روى حكمت و صواب صادر مىگردد .\r\nدر افعال خداوند ظُلْم ، و جَوْر ، و عُدْوان ، و كِذْب ، و فاحشه وجود ندارد زيرا :\r\n( اوَّلًا ) خداوند متعال از بجا آوردن كار قبيح غَنى مىباشد .\r\n( ثانياً ) خداوند متعال عِلم به قبح كار قبيح دارد . چون عالم است به جميع معلومات .\r\n( ثالثاً ) خداوند متعال عالِم است به غناى خود از فعل قبيح .\r\nو هر كس چنين باشد محال است از وى صدور فعل قبيح . و ضرورتِ حكم بدين مسأله گواه است هر كس با وجود اين اوصاف ثلاثه از او فعل قبيحى صادر گردد ، استحقاق مذمّت و ملامت را دارد .\r\nو همچنين مىگوئيم : خداوند متعال قادر مىباشد ، و شخص قادر كارى را كه انجام مىدهد حتماً بايد از روى هدف و داعى باشد . و داعى براى فعل از سه وجه خارج نيست : داعى حاجت ، يا داعى جَهَالت ، و يا داعى حِكْمَت .\r\nاما داعى حاجت در صورتى است كه عالِم به قبح فعل قبيح ، محتاج به آن بوده باشد ، پس براى رفع حاجتش از او فعل قبيح صادر مىشود .\r\nو اما داعى جهالت در صورتى است كه شخص قادر بر آن فعل ، جاهل به قبحش باشد ، در اين صورت صحيح مىباشد كه فعل از او صادر گردد .\r\nو اما داعى حكمت در صورتى است كه فعل ، نيكو باشد . فلهذا براى رسيدن به\r\n\r\n","description":"","footnote":"","page_name":" 568 ","page_number":342},
  {"content":"\r\n\r\nحسن فعل ، داعى بدان دعوت مىكند . و تقدير ما اينك آن است كه : فعل قبيح است و داعى حكمت بر آن تصوّر ندارد . و چون اين دواعى سه گانه منتفى شد ، صدور فعل قبيح از خدا مستحيل مىگردد .\r\nأشاعِره همگى بر آنند كه خداوند فاعل جميع قبائح است از انواع ظلم ، و شِرك ، و جَوْر ، و عُدْوان ، و بدانها رضايت داده و آنها را دوست دارد .\r\nو از اين عقيده نتائج مستحيله‌اى چند بر ايشان لازم مىشود :\r\nاز جمله امتناع يقين و جزم به صدق پيغمبران . زيرا در اين صورت مُسَيْلمهء كَذّاب فاعل فعل نبوده است ، بلكه در نزد ايشان فعل قبيحى كه از او سر زده است از خداوند تعالى صدور يافته است . فعلىهذا جايز است جميع پيغمبران اينچنين باشند ( يعنى همه دروغگو و مُتَنَبِّى نه نَبِىّ ) . زيرا صدقشان در صورتى براى ما معلوم مىشود كه بدانيم : خدا كار قبيح نمىكند . و در اين صورت نبوّت پيغمبر ما صلّى الله عليه و آله و سلّم معلوم نمىشود ، و نه نبوّت موسى ، و عيسى ، و غير آن دو پيغمبر از پيغمبران - على نبيّنا و آله و عليهم الصّلاة و السّلام .\r\nو لهذا كدام عاقل وجود دارد كه براى خودش بپسندد تقليد كسى را كه علم و جزم به نبوّت هيچ پيغمبرى از پيغمبران نداشته باشد ، و در نظر وى فرقى ميان نبوّت محمد صلّى الله عليه و آله و سلّم و نبوّت مُسَيْلَمهء كَذَّاب نبوده باشد ؟ !\r\n\r\nكارهاى خداوند معلَّل به اغراض است\r\nپس حتماً بايد مرد عاقل و انديشمند از متابعت اهل أهواء پرهيز كند ، و در برابر اطاعتشان سر تسليم و انقياد فرود نياورد كه در نتيجهء پيروى ، آنان را به مرادشان مىرساند و اين شخص ربحى را كه از معامله مىبرد همانا خسران و خلود در نيران خواهد بود . و در فرداى قيامت و روز حساب عذرش به او منفعتى نمىرساند . « 1 »\r\nدر اينجا علّامه به همين منوال شش اشكال ديگر بر أشاعره مىگيرد تا مىرسد به مطلب چهارم در اينكه خداوند هر فعلى را كه انجام مىدهد براساس غرض و\r\n\r\n\r\n","description":"","footnote":"\r\n( 1 ) « نهج الحقّ و كشف الصِّدق » ص 72 تا ص 86 .\r\n","page_name":" 569 ","page_number":343},
  {"content":"\r\n\r\nحكمت است ، و قول اشاعره را نقل مىكند مبنى بر آنكه : جايز است بر خداوند كه فعلى را از روى غرض و مصلحتى كه راجع به بندگان باشد ، و يا براى غايتى از غايات دگر باشد انجام ندهد . و نتيجهء اين مقوله ، محالاتى است كه گردن‌گيرشان مىشود ، و سه اشكال بر آنان وارد مىسازد تا مىرسد به اشكال چهارم كه مىگويد : لازمهء مقولهء أشاعره كه از آن طامّهء عُظْمى و داهِيهء كبرى پيدا مىشود ، ابطال جميع نبوّتهاست بدون استثناء ، و عدم جزم به صدق يكى از پيامبران . بلكه لازمه‌اش يقين و جزم به كذب جميعشان مىباشد . چون نبوّت با تماميّت دو مقدمه تحقّق مىپذيرد :\r\nيكى از آن دو مقدّمه آن است كه : خداوند تعالى معجزه را به دست مدّعى نبوّت خلق مىنمايد به جهت تصديق او .\r\nو مقدّمهء دوم آن است كه : هر كس را خداوند تصديق كند ، او صادق خواهد بود .\r\nدر اينجا علّامه پس از شرح مفصّل دربارهء مقدّمهء اول مىرسد به اينجا كه مىگويد :\r\nمقدّمهء دوم : آن است كه هر كس را خداوند تصديق كند ، وى صادق مىباشد .\r\nاين مقدّمه را نيز أشاعره قبول ندارند و آن را منع مىنمايند . به جهت آنكه خداوند خالق ضلالت ، و شرور ، و انواع فساد ، و شرك ، و جميع معاصى صادره از بنى آدم است ، پس چگونه بر او تصديق نمودن شخص كاذب امتناع دارد ؟ ! بنابراين ، مقدّمهء دوم نيز باطل مىگردد .\r\nاين است نصّ مذهبشان و صريح معتقَدشان . نَعُوذُ بِالله از مذهبى كه مودّى گردد به ابطال همگى نُبُوَّات و تكذيب رُسُل و تسويه ميان رسولان واقعى الهى و ميان مُسَيْلمه كه در ادّعاى نبوّت خود دروغ گفته است .\r\nبنابر آنچه گفته شد بايد عاقل منصف نظر كند ، و از پروردگارش بترسد ، و از عذاب دردناك او در خشيت افتد ، و بر عقلش عرضه نمايد : آيا مقدار پايهء كفر كافر بدين مقالات ردّيه و اعتقادات فاسده رسيده است ؟ ! و آيا عذر اين جماعت در مقاله شان\r\n\r\n","description":"","footnote":"","page_name":" 570 ","page_number":344},
  {"content":"\r\n\r\nبيشتر است يا يهود و نصارى كه تصديق نبوّت انبياء متقدّمين عليهم‌السّلام را نموده‌اند و جميع مردم فقط به واسطهء انكار نبوّت محمد صلّى الله عليه و آله و سلّم حكم به كفرشان كرده اند ؟ !\r\nاين جماعت چون انكار همهء انبياء عليهم‌السّلام بر ايشان لازم و مُسَلَّم است لهذا از آن جماعت بدترند . و روى اين اصل است كه هنگامى كه امام جعفر صادق عليه السّلام آنان را و يهود و نصارى را به شمارش آورد فرمود : إنَّهُمْ شَرُّ الثَّلَاثَة « 1 » « ايشان بدترين اين گروه سه گانه هستند . »\r\nبناءً على هذا مقلِّد از آنها راه عذرى برايش باز نمىماند . زيرا فساد اين كلام بر همه كس آشكار است و خودشان نيز به فساد اين مقولات اعتراف دارند .\r\nعلّامه به دنبال اين اشكال همچنين هفت اشكال ديگر بر أشاعره در اين مقوله وارد مىكند و مطلب را ختم مىكند . « 2 » و در مبحث تكليف ما لا يطاق مىگويد :\r\n\r\nامتناع تكليف زياده بر طاقت\r\nمطلب هشتم : در امتناع تكليف زياده بر طاقت است\r\nاماميّه مىگويند : از خداوند تعالى مستحيل مىباشد كه از نظر حكمت ، بر بنده‌اش بيش از قدرت او تكليف نمايد و زياده از طاقتش بر وى بار نهد و از او طلب كند كارى را كه از انجامش عاجز است و صدورش از او امتناع دارد . بنابراين بر خدا جايز نيست كه مرد زمينگير را أمر كند كه به آسمان بپرد ، و نه آنكه او جمع ميان ضِدَّين بكند ، و نه آنكه هنگامى كه وى در مغرب جهان است در مشرق جهان بوده\r\n\r\n\r\n","description":"","footnote":"\r\n( 1 ) در تعليقه گويد : در « وسائل » ج 1 ص 439 از « علل الشّرائع » شيخ صدوق قدس‌سرُّه با اسناد خود از عبد الله بن يعفور از امام صادق عليه السلام بعد از ذكر حكم يهودى و نصرانى و مجوسى روايت كرده است كه : حضرت فرمود : و النّاصِب لنا أهل البيت ، فهو شرّهم فإنّ اللهَ تبارك و تعالى لم يخلق أنْجَسَ من الكَلْب و انّ النّاصب لاهل البيت أنجس منه . و در « بحار الانوار » ج 27 ص 224 و « ثواب الاعمال » ص 199 و ص 200 روايت است كه : حضرت امام ابو عبد الله جعفر صادق عليه السلام فرمود : مُدْمِن الخمر كعابد الوَثَن ، و النّاصب لآل محمّد شرٌّ منه .\r\n( 2 ) « نهج الحقّ و كشف الصّدق » از ص 86 تا ص 96 .\r\n","page_name":" 571 ","page_number":345},
  {"content":"\r\n\r\nباشد ، و نه آنكه مردگان را زنده نمايد ، و نه آنكه آدم و نوح عليهم‌السّلام را به دنيا بازگرداند ، و نه روزى را كه گذشته است و نام ديروز بر آن نهاده شده بازگرداند و امروز كند ، و نه آنكه كوه قاف را در سوراخ سوزن داخل نمايد ، و نه آنكه با يك جرعهء واحده تمام آب دجله را بياشامد ، و نه آنكه خورشيد و ماه را بر زمين فرود آورد ، الى غير ذلك از محالاتى كه ذاتاً ممتنع مىباشد .\r\nأشاعِره گويند : اصولًا خداوند به بنده‌اش تكليف نمىنمايد مگر آنچه را كه از طاقتش افزون است و متمكّن از انجام آن نمىباشد . « 1 »\r\nأشاعره در اين ذهابشان با معقول كه دليل بر قبح اين امور است مخالفت كرده‌اند ، و با منقول كه متواتر از كتاب الله العزيز است مخالفت نموده‌اند . خداوند مىفرمايد :  لا يُكَلِّفُ اللَّهُ نَفْساً إِلَّا وُسْعَها  . « 2 » « خداوند به هيچ صاحب نفسى ( به هيچ جاندارى ) تكليف نمىكند مگر به قدر سعهء او . »\r\n وَ ما رَبُّكَ بِظَلَّامٍ لِلْعَبِيدِ  . « 3 » « و پروردگار تو آن‌چنان نيست كه به بندگان خود ستم روا دارد . »\r\n لا ظُلْمَ الْيَوْمَ  . « 4 » « و در امروز ظلمى وجود ندارد . »\r\n وَ لا يَظْلِمُ رَبُّكَ أَحَداً  . « 5 » « و پروردگار تو به احدى ظلم نمىنمايد ! »\r\nو ظلم در لغت عبارت است از ضرر رسانيدن به غير كه آن غير ، استحقاق آن را نداشته باشد . و كدام ظلمى اعظم از اين ظلم متصوّر است با وجودى كه آن غير استحقاق ظلم را ندارد ؟ !\r\n\r\n\r\n","description":"","footnote":"\r\n( 1 ) « ملل و نحل » ج 1 ص 96 و « تفسير كبير » ج 7 ص 140 ، و « روح المعانى » ج 7 ص 60 .\r\n( 2 ) آيه 286 ، از سورهء 2 : بقره .\r\n( 3 ) آيه 46 ، از سورهء 41 : فصِّلت .\r\n( 4 ) آيه 17 از سورهء 40 : غافر .\r\n( 5 ) آيه 49 از سورهء 18 : كهف .\r\n","page_name":" 572 ","page_number":346},
  {"content":"\r\n\r\nتَعَالَى اللهُ عَنْ ذَلِكَ عُلُوَّاً كَبِيرا . « 1 » ، « 2 »\r\n« خداوند بسى بلندمرتبه‌تر است از انجام چنان ظلمى . »\r\nعلّامه رحمةالله پس از بحثهائى طويل الذَّيل در اصول و فروع موارد اختلاف شيعهء اماميّه با عامّه بعد از آنچه كه ما انتخاب و بيان كرديم مطلب را ادامه مىدهد تا مىرسد به يك مسألهء مهم از موارد اختلاف شيعه با عامّه و آن مسألهء : نَزَاهَةُ النَّبِىِّ صلّى الله عليه و آله و سلّم عَنْ دَنَاءَةِ الآبَاءِ وَ عَهْرِ الامَّهَات است ، و در اين بحث فرموده است : واجب است پيامبر از پستى و رذالت نَسَب در پدران ، و از زانيه بودن مادران منزّه باشد . « 3 »\r\n\r\nصفات نبى در شيعه و اهل سنّت\r\nاماميّه بر آنند كه پيغمبر صلّى الله عليه و آله و سلّم واجب است از دنائت و پستى نسب در آباء و از زانيه بودن مادرانش منزّه بوده باشد . و خودش نيز از رذائل و افعالى كه دلالت بر پستى كند به طورى كه مردم او را مسخره نمايند و استهزاء كنند و به او بخندند منزّه باشد . زيرا آن گونه كارها و صفات منزلت وى را از قلوب ساقط مىكند و مردم را از انقياد و اطاعتش تنفّر مىدهد . و اين مطلبى است كه به ضرورتى كه أبداً قبول شك و ريب نمىكند ، معلوم مىباشد .\r\nو سنِّىها همگى در اين مسأله با اماميّه مخالفت دارند :\r\nامَّا أشاعِرهء از آنان به اعتبار نفى حسن و قبح . پس لازم است بر آنها كه مذهبشان جواز بعثت ولد زنا باشد آن ولد زنائى كه براى جميع مردم معلوم است .\r\nو أيضاً پدرش عامل به همهء فواحش و أبلغ أصناف شِرك بوده باشد به حدِّى كه مردم او را مسخره كنند ، و به او بخندند ، و در كوچه و بازار او را هو كنند و او را از\r\n\r\n\r\n","description":"","footnote":"\r\n( 1 ) مضمون آيه‌اى از سورهء قرآن نيست اقتباس از آن است .\r\n( 2 ) « نهج الحقّ و كشف الصّدق » ص 99 و ص 100 .\r\n( 3 ) در « اقرب الموارد » آورده است : دَنَأ ( ع ) ، يَدْنَأُ وَ دَنُوَ ( ر ) يَدْنُوُ دُنُوءَةً وَ دَنَاءَةً : كان دَنِيئاً . الدَّنِىءُ : الخسيس الدّون و - الّذى لا خير فيه ج دُنَآء و أدْنَاء . و منه اهل الدَّنَاءَة هم أهل الشَّنَاءَة .\r\n","page_name":" 573 ","page_number":347},
  {"content":"\r\n\r\nپشت هل دهند ، و استهزاء نمايند .\r\nو أيضاً به واسطهء مرض ابْنَه‌اى كه دارد دائماً با او لواط كنند ، و دلّال و رابطهء زانى و زانيه باشد .\r\nو أيضاً مادرش در غايت عمل زنا و دلّالى ميان زن و مرد در امر زنا و فحشاء باشد و به طورى در اين امور زبردست و چيره دست باشد كه دست هيچ كس را از خود ردّ ننمايد .\r\nو اما خود پيامبر جايز است كه در نهايت دنائت و سفالت باشد ، و از كسانى باشد كه در طول عمرش با وى لواط كرده‌اند : چه در حال نبوّت و چه پيش از آن . و او را در كوچه و بازار از پشت هل دهند ، و بر كارهاى منكَر و ناهنجار تكيه كند و رابطهء ميان مردان و زنان زناكار باشد .\r\nأشاعِره به جهت آنكه تحسين و تقبيح عقلى را نفى نموده‌اند ، بر ايشان لازم مىگردد كه ملتزم بدين عواقب حكم خود شوند . و چون اين امور امكان دارد ، جايز است بر خداوند كه واقع سازد .\r\nو اين احكام ، شديدتر نيست از عذاب نمودن خدا كسى را كه مستحقّ عذاب نبوده بلكه پيوسته تا أبد مستحقّ ثواب بوده است .\r\nو اما مُعْتَزِلَهء از آنان به جهت آنكه چون صدور گناه را از أنبياء جايز دانسته‌اند ، برايشان نيز لازم است كه به جواز آن ملتزم گردند . معتزله اتّفاق دارند بر وقوع گناهان كبيره از پيغمبران همانطور كه در قصّهء برادران يوسف وارد شده است .\r\nبنابر آنچه ذكر شد بر هر عاقل ، لازم است كه با ديدهء انصاف بنگرد ، آيا بر وى جايز است به سوى اين گونه أقاويل فاسده ، و آراء دَنيّه و رَديّه گرايش پيدا كند ؟ ! و آيا ديگر مُكَلَّفى باقى مىماند كه منقاد و مطيع قبول قول كسى گردد كه در تمام مدّت عمرش تا زمان نبوّتش با او كار فاحشه بجا آورده باشند ؟ ! و آيا به گفتار چنين كسى حجّت براى خلايق اثبات مىشود ؟ !\r\nبدان كه بحث با أشاعره در اين باب ساقط است . چون وقتى با آنان در اين امور\r\n\r\n\r\n","description":"","footnote":"\r\nو عَهَرَ إليها ( ع ) عَهْراً و عِهْراً و عَهَراً و عُهُوراً و عُهُورَةً وَ عَهَارَةً : أتاها للفجور فهو ( عَاهِرٌ ج عُهَّار ) و المرأة ( عاهِرٌ و عاهِرةٌ ) أيضاً ج عَوَاهِر . و فى المصباح : عَهِر عَهَراً من باب تعب : فجر فهو عَاهِر ، و عَهَر عُهُوراً من باب قَعَدَ لغةٌ .\r\n","page_name":" 574 ","page_number":348},
  {"content":"\r\n\r\nبحث گردد گفتار ناروا و ناسزا را به كار مىبرند . زيرا ايشان تعذيب مكلَّفى را بر عدم فعل مأمورٌ به از جانب خداى تعالى بدون علم وى به امر الهى ، و بدون ارسال رسولى به سوى او جايز مىدانند ، و به اين بس نمىكنند كه در صورت امتثال امر خداوند نيز تعذيب او را جايز مىشمارند .\r\nآنان مىگويند : جميع قبائح از نزد خداست ، و هر چه در عالم وجود به وقوع پيوندد فعل خداست و نيكوست . چون آنچه كه در خارج به وقوع پيوسته است نيكو مىباشد ، و زشت و نازيبا آن چيزى است كه تحقّق خارجى ندارد .\r\nاين صفات زشت و نكوهيده در پيغمبر و پدر و مادرش ، نيكوست چون خداوند متعال واقع ساخته است . پس در اين صورت در بعثت پيامبرى به اعتبار اين صفات ، كدام مانعى جلوگير مىشود ؟ !\r\nچگونه براى أشاعره امكان دارد كفر پيغمبر را منع كنند با وجودى كه كفر او از خداست و هر چه را كه خدا بجا آورد زيباست ؟ ! و همچنين انواع معاصى دگر ؟ و چگونه براى آنها با وجود اين مذهبشان امكان دارد كه راهى براى تنزيه پيغمبران گشايند ؟ !\r\nنَعُوذُ بِالله از مذهبى كه انسان را ايصال نمايد به تحسين كفر ، و به تقبيح ايمان ، و جواز بعثت آن كس كه جميع رذائل و سَقَطَات در او گرد آمده است .\r\nو دانستى كه أشاعره در اين باب ، انكار ضروريّات را نموده‌اند . « 1 »\r\n* * * بايد دانست : جميع فقهاء اربعه و روساء أشاعره و معتزله از شاگردان و تربيت‌شدگان مدرس و مكتب حضرت امام جعفر صادق عليه السّلام بوده‌اند كه بدون واسطه و يا با واسطه از وجودش بهره‌مند گرديده‌اند . غاية الامر پس از آنكه خود را صاحب علم و درايت يافتند ، و بوى استقلال به مشامشان رسيد ، انحرافات عقيدتى و يا\r\n\r\n\r\n","description":"","footnote":"\r\n( 1 ) « نهج الحقّ و كشف الصّدق » ص 158 تا ص 163 .\r\n","page_name":" 575 ","page_number":349},
  {"content":"\r\n\r\nفكرى و يا عملى پيدا كردند .\r\nو اين مسأله بسيار شايان دقّت است كه چگونه آن امام هُمام تنها حامى لواى شريعت و علم و طريقت و درايت بوده است . و نه تنها بار شيعه بلكه بار جميع مسلمانان و گرانى تحمّل أعباء نبوّت مصطفوى و ولايت مرتضوى بر دوش پر بركتش حمل گرديده ، بلكه همهء عالم و جميع مكاتب علم و دانش از وجود مباركش مستفيض گشته‌اند .\r\n\r\nعلوم فقهاى اربعهء عامّه به امام صادق عليه السّلام منتهى مىشود\r\nعلّامهء حِلى - رضوان الله عليه - در باب ارجاع جميع علوم به حضرت أمير المؤمنين - عليه أفضل صلوات المصلّين الى يوم الدِّين - مىفرمايد :\r\nو امّا راجع به فقه ، جميع فقهاء رجوعشان به او مىباشد . امَّا طائفهء اماميّه پس اين امر دربارهء ايشان ظاهر است . زيرا علمشان را از وى و از اولاد وى عليهم‌السّلام أخذ كرده‌اند .\r\nو امَّا غير اماميّه پس آنان نيز چنين مىباشند . زيرا اصحاب ابو حنيفه مانند ابو يوسف ، و محمد بن حسن شيبانى ، و زُفَر به جهت آن است كه علمشان را از ابوحنيفه اخذ كرده‌اند ( و ابوحنيفه شاگرد حضرت بوده است ) .\r\nو شافعى بر محمد بن حسن شيبانى ، و بر مالك بن أنس قرائت كرده است و فقهش به آن دو نفر رجوع مىكند .\r\nو اما احمد بن حنبل پس بر شافعى قرائت نموده است و فقهش به وى ارجاع دارد ، و فقه شافعى راجع مىگردد به ابوحنيفه ، و ابوحنيفه بر حضرت صادق عليه السّلام قرائت نموده است و امام صادق عليه السّلام بر امام باقر عليه السّلام ، و امام باقر عليه السّلام بر امام زين العابدين عليه السّلام و زين العابدين عليه السّلام بر پدرش عليه السّلام ، و پدرش عليه السّلام بر على عليه السّلام قرائت نموده است .\r\nو اما مالِك ، او بر ربيعة الرَّأى قرائت كرده ، و ربيعه بر عِكْرِمه ، و عكرمه بر عبد الله بن عباس ، و عبدالله بن عباس شاگرد على - عليه و آله الصّلاة و السّلام - بوده است .\r\n\r\n","description":"","footnote":"","page_name":" 576 ","page_number":350},
  {"content":"\r\n\r\nو اما علم كلام پس على ، اصل آن است و از خطبه‌هاى وى مردم استفاده كرده‌اند . و جميع مردم تلامذهء او مىباشند . به جهت آنكه معتزله منتسب مىشوند به واصِل بن عطاء زيرا كه وى أرشد و اكبر گروه معتزله است . و او شاگرد ابو هاشم عبد الله بن محمد بن حَنَفِيَّه بوده است . و ابو هاشم شاگرد پدرش ، و پدرش شاگرد على عليه السّلام بوده است .\r\nو أشاعره شاگردان ابو الحسن على بن أبى بِشر أشْعَرى مىباشند ، و او شاگرد ابو على جُبّائى است كه او شيخى از مشايخ معتزله است « 1 » .\r\n* * * \r\nخطاى احمد امين در حكم به اخذ شيعه از معتزله\r\nاحمد امين بك مصرى پس از بحث مفصّل راجع به شيعه مىرسد به اينجا كه مىگويد :\r\nشيعيان در بسيارى از مسائل اصول دين قائل به قول معتزله هستند . شيعه به مانند معتزله معتقد است كه : صفات خداوند عين ذات اوست ، و به آنكه قرآن مخلوق است ، و به آنكه كلام نفسى واقعيّتى ندارد ، و به منكر بودن رويت خدا با چشم ظاهر در دنيا و آخرت ، همانطور كه شيعه با معتزله موافقت دارند در حسن و قبح عقلى ، و به قدرت بندگان و اختيارشان ، و آنكه از خداوند فعل قبيح صادر نمىگردد ، و آنكه افعال خداوند براساس عِلَل و أغراض و مصالح مىباشد .\r\nو من كتاب « ياقوت » ابو إسحق ابراهيم بن نوبخت را كه از قدماء متكلّمين شيعهء اماميه است خواندم ، و ديدم گويا من دارم كتابى از اصول معتزله را مىخوانم مگر در مسائل معدودى ، « 2 » مثل فصل أخير آن كه در امامت است ، و مثل امامت على و امامت يازده نفر پس از وى .\r\nو ليكن كدام يك از اين دو گروه از يكديگر اخذ نموده اند ؟ بعضى از شيعه چنان\r\n\r\n\r\n","description":"","footnote":"\r\n( 1 ) « منهاج الكرامة » طبع سنگى عبد الرّحيم ص 75 و ص 76 .\r\n( 2 ) در پاورقى آورده است : اين كتاب ، نسخهء خطّى و نادر است كه دوستم استاد : ابو عبد الله زنجانى به من هديه كرد .\r\n","page_name":" 577 ","page_number":351},
  {"content":"\r\n\r\nمىدانند كه : معتزله از ايشان اخذ نموده‌اند ، و معتقدند كه : واصِل بن عطاء رئيس معتزله در محضر امام جعفر صادق شاگردى نموده است . اما من ترجيح مىدهم كه : شيعه هستند كه تعاليمشان را از معتزله أخذ كرده‌اند . تتبّع و تفحّص از مبدأ نشو و نماى مذهب اعتزال ما را بدين مسأله رهبرى مىكند .\r\nزيد بن على زعيم فرقهء شيعهء زيديّه كه شيعيان زيديّه به دو انتساب دارند شاگرد و اصل بوده است . و جعفر هم به عمويش زيد متّصل مىگردد .\r\nابو الفرج اصفهانى در « مقاتل الطالبيّين » گويد : رويّه و دأب جعفر بن محمد چنان بود كه براى زيد بن على در وقت سوار شدن بر مركب ، ركاب مىگرفت ، و چون بر فراز زين قرار مىگرفت : لباسهايش را منظّم و مرتّب مىنمود . « 1 » بنابراين اگر آنچه را كه شهرستانى و غيره از شاگردى زيد در برابر واصِل بيان كرده‌اند درست باشد ، چندان با عقل جور در نمىآيد كه واصِل شاگرد جعفر بوده باشد .\r\nو بسيارى از معتزله بوده‌اند كه شيعى مذهب بوده‌اند . بنابراين ظاهر آن است كه از طريق ايشان اصول معتزله به شيعه راه يافته است . « 2 »\r\nاين قضاوت احمد امين ، نادرست است و از جنبهء سركشى و عِناد با شيعه برخاسته است . جائى كه مورّخين گفته‌اند : واصِل بن عطا در مدرس حضرت امام جعفر صادق عليه السّلام حاضر مىشد ، و از علوم وى بهره‌مند مىگرديد ، سپس آن را رها كرد و براى خود مجلس مستقلّى تشكيل داد ، ديگر جاى اين توهّم بى مورد است .\r\nخصوصاً با علم غزير ، و فكر واسع حضرت امام عليه السّلام ، كجا مىتواند حضرت زيد با علوم سرشارى كه داشت معلّم حضرت گردد ؟ غاية الامر چون اوّلًا سنّ زيد از حضرت امام جعفر بيشتر بود ، و ثانياً زيد عموى حضرت بود ، و عمو در منزلت و مكانت پدر است ، لهذا فَرْط احترام حضرت به او منافات با عظمت علم امام در\r\n\r\n\r\n","description":"","footnote":"\r\n( 1 ) « مقاتل الطالبيّين » ص 93 .\r\n( 2 ) « ضُحَى الإسْلام » ، ج 3 ص 267 و ص 268 .\r\n","page_name":" 578 ","page_number":352},
  {"content":"\r\n\r\nبرابر زيد و نسبت به او ندارد .\r\nهمه مىدانند : علوم حضرت امام جعفر صادق عليه السّلام از پدرشان حضرت امام محمد باقر عليه السّلام ، و آن از حضرت امام سيد السّاجدين ، و آن از پدرانشان حضرت امام حسن « 1 » و امام حسين عليهما السلام ، و علم آن دو از حضرت أمير المؤمنين - عليه الصّلاة و السّلام - اخذ شده است .\r\nاين مكتب ، مكتب واحد و متّحد و منسجم و غير قابل انفكاك و شكاف بوده است . آن مطالب دقيقه و عميقه از اسرار توحيد و حقيقت لُبِّ معرفت كه در عبارات حضرت و در سخنان پدرشان ، و در لابلاى ادعيهء عاليهء صحيفهء كاملهء سجّاديّه ، و در خطب مولى الموالى أمير المؤمنين - عليهم جميعاً سلام الله و صلوات ملائكته المقرّبين - وجود دارد ، به خواب واصِل بن عَطاء هم نيامده است . چقدر بىانصافى است كه خرمهره را با فيروزه ، و زُجاجه را با لعل درخشان بدخشان هم ميزان كنند ! !\r\nمگر عبارات و سخنان واصِل بن عَطا در دست نيست ؟ ! شما آن را با يكى از كلمات حضرت و ساير حضرات مقايسه كنيد تا ببينيد بوئى از آن اسرار خفيّهء توحيديّه ، و مطالب عاليهء عرفانيّه چه در توحيد ، و چه در عدل ، و چه در ساير امور مشتركه ميان شيعه و معتزله به مشام واصِل نرسيده است !\r\n\r\nاشتباه احمد امين در تاريخ و كتابشناسى\r\nآرى دكتر احمد امين در دو كتاب خود : « فجر الإسلام » و « ضُحَى الإسلام » دربارهء معرفى شيعه و تشيّع ، ظلم فراوان كرده است ، و نسبتهاى ناروا و نادرستى كه به آنان داده است از يك مرد مورّخ و محقّق قبيح مىباشد . وى بدون مطالعهء اندرون كتب\r\n\r\n\r\n","description":"","footnote":"\r\n( 1 ) حضرت امام حسن مجتبى عليه السلام در سنهء پنجاهم هجرى به سمّ جُعْدَه دختر اشعث بن قيس ( زوجهء حضرت ) شهيد شده‌اند . و چون در واقعهء طفّ كه در سنهء شصتم هجرى صورت گرفت ، عمر حضرت امام زين العابدين عليه السلام بيست و سه سال بوده است بنابر اين حضرت سجاد سيزده سال از حيات عمّشان : حضرت امام حسن مجتبى را ادراك نموده‌اند . و اين مقدار مقدارى است كه طفل به خوبى مىتواند از علوم بهره‌مند گردد .\r\n","page_name":" 579 ","page_number":353},
  {"content":"\r\n\r\nشيعه ، از فراز بام خانه خواسته است محتويات خانه را بررسى كند و حكم كند . خرابكاريهاى وى بر محقّقان عالم روشن گرديده است .\r\nاحمد امين در كتاب « يوم الإسلام » كه در خاتمهء عمرش تصنيف كرده است ، به بسيارى از مطالب مُمَوَّهه و مُشَوَّههء خود متوجه شده و آنها را ترميم كرده است . و در حقيقت كتاب « يوم الإسلام » وى توبه نامه‌اى است از مطالب ناصحيح و قضاوتهاى نادرستى كه راجع به شيعه در كتب پيشين خود - استطراداً - نموده است . « 1 »\r\nدر جائى كه مىبينيم : احمد امين به قدرى در تاريخ كُنْد و ضعيف است كه با اين همه قضاوتها و حكمها دربارهء زيد ، هنوز وجود خارجى وى را نشناخته ، و زيدى به نام و نسبت زيد بن على بن الحسين نمىداند و نمىفهمد ، و در كتاب « فجر الإسلام » خود گويد :\r\nفَالزّيديّة أتباع زيد بن حسن بن على بن الحسين بن على بن ابى طالب . « 2 »\r\n« زيديّه پيروان زيد بن حسن بن على بن حسين بن على بن أبى طالب مىباشند . »\r\nو در جائى كه كتاب « سِرُّ الْعالَمَيْن » غزالى را نديده و نشناخته است و به نام كتاب « سِرُّ الْعارِفين » « 3 » ساختهء شيعه و منسوب به غزالى مىدهد ، كجا توقع داريم كه بتواند در احكامش مصيب و در قضاوتهايش نسبت به شيعه و تشيّع راه صحيحى را بپيمايد ؟ !\r\nاز همهء اين مسائل مهم‌تر آن است كه : اين دكترها و پرفسورهاى تاريخ و ادبيّات و فلسفه و علم الاجتماع دانشكده ديده و فرنگ رفته ، طبق تعليم و تربيت معلمانشان : مستشرقين و غيره مىخواهند علوم إلهيّه را به علوم ذهنيّه و تفكريّه قياس كنند ، و مبدأ و منشأ رابطهء انسانى و تعليم خارجى را براى آن درست نمايند .\r\n\r\n\r\n","description":"","footnote":"\r\n( 1 ) دربارهء عدول احمد امين از اتّهامات به شيعه ، ما در ج 14 از امام‌شناسى ضمن درسهاى 196 تا 200 بحث نموده‌ايم .\r\n( 2 ) « فجر الاسلام » ص 272 .\r\n( 3 ) « فجر الاسلام » ص 275 .\r\n","page_name":" 580 ","page_number":354},
  {"content":"\r\n\r\nآنان از علوم إلهاميّه و لدنيّه أبداً خبرى ندارند ، و هنگامى كه به علوم رسول الله مىرسند در پى آن مىگردند كه : محمد ( صلّى الله عليه و آله و سلّم ) علمش را از چه كسى اخذ كرد ؟ !\r\nو چون نه وحى را مىدانند ، و نه جبرائيل ، و نه روح الامين ، و نه جذبات ربّانيّهء سبحانيّه ، و نه حالات توحيديّه و كيفيّت تلقّى وحى را از عالم بالا ، ناچار به گفتار مزخرف و سخن پريشان و ياوه‌گوئى متوسّل مىگردند كه : لا بدّ بايد پيامبر علمش را از فلان راهب مسيحى و يا فلان عالم تِلْمود خواندهء يهودى اخذ كرده باشد ؟ ! ببين تفاوت ره از كجاست تا به كجا ؟ !\r\nاز اينجاست كه ما نسبت بدين طرز علوم سطحى و كتابى ارج نمىنهيم ، و أساتيد و دكترهاى آنان را عامى و بدون عمق مىدانيم . زيرا دروس حوزوى است كه مرد را موشكاف و پيگير و متفحّص بار مىآورد . و ديده‌ايم و مىبينيم : أمثال دكتر احمد امين‌ها با ضخامت تأليفات خود دردى را از جامعه بر نداشته‌اند ، و جز ايجاد اختلاف كه مايهء نفوس امّارهء آنهاست گلى بر سبد جامعه ننهاده‌اند .\r\nبارى از اين‌گونه تعصّبها كه هنوز إعمال مىشود ، و چهرهء حق پوشيده مىگردد ، ديگر ما تعجّبى نداريم از زمان خود حضرت ولىّ الله المطلق و استاد الكلّ فى الكل امام به حقّ ناطِق : جعفر بن محمّد الصّادق - عليه و على آبائه الاكرمين و أولاده الاطيبين أفضل صلوات الله و صلوات أنبيائه المرسلين و ملائكته المقرّبين - كه چگونه همانطور كه ديديم و بيان نموديم خانهء حضرت را قُرُق مىكنند و از تردّد و رفت و آمد باز مىدارند ، و در حقيقت محبوس به حبس نظر مىنمايند با آنكه علمش آفاق را فرا گرفته است ، و زهدش به كرهء قمر رسيده است ، و بى اعتنائى به دنيا و رياستش هم مورد قبول دشمنان خود او از ابو جعفر منصور دوانيقى و غيره گرديده است ، مع‌ذلك چون بنياد وجود واقعى وى مزاحم با سلطنت كسروى منصور و جَبَروتيّت فرعونى اوست در برابر او براى اطفاء نور وجود او سرمايه گذاريها مىنمايند ، و ليره‌هاى طلا افشان مىكنند و درست مقارن امامت آن حضرت و زندانى بودن فرزندش موسى بن جعفر عليهما السلام توأم با در بدرى و ناكامى در\r\n\r\n","description":"","footnote":"","page_name":" 581 ","page_number":355},
  {"content":"\r\n\r\nسياهچالهاى زندان بغداد و بالأخره شهادت هر دو تن به واسطهء سمِّ جانكاه ، امر مىكنند تا مالِك بن أنس ، كتاب مسأله ( توضيح المسائل وقت ) بنويسد تا آن را با اجبار و اكراه در تمام جهان انتشار دهند .\r\n\r\nجريان نگارش كتاب موطّأ مالك\r\nما دربارهء اين كتاب مسألهء دربارى كه به امر منصور صورت گرفت فقط به آنچه كه ابن قُتَيْبَهء دينورى در كتاب « الإمامة و السِّياسة » ذكر نموده است اكتفا مىكنيم و شايد با توجّه و دقت به خصوصيّات امر ، مسائل دگرى أيضاً در پيرامون آن براى خوانندهء گرامى روشن گردد :\r\nابن قُتَيْبه گويد : در ابتداى عهد ابو جعفر منصور دوانيقى در مدينه هيجانى رخ داد . منصور پسر عمويش جعفر بن سليمان را برانگيخت تا فتنه و هيجان را خاموش كند ، و از مردم براى خلافتش مجدّداً بيعت بگيرد . وى وارد مدينه شد و براى مخالفين آتشى سخت برافروخت ، و شدَّت و غلظت نمود ، و بر جميع كسانى كه با سلطنت آنان مخالفت داشتند غلبه جست ، و مردم را به بيعت فراخواند .\r\nو چون مالك بن أنَس داراى منزلت فقهى بود بر او رشگ بردند و نزد جعفر بن سليمان سعايت نمودند كه وى فتوى داده است : چون تو مردم را با اكراه بر بيعت دعوت كرده‌اى ، سوگندهاى آنها بر بيعت استوار نيست ، و براى ايشان الزامى نمىآورد تا آن را نگه دارند ! و چنين معتقد بودند كه : او براى جميع اهل مدينه بدين فتوى گويا بوده است به واسطهء حديثى كه از پيغمبر صلى الله عليه وآله و سلّم روايت نموده است كه : وى گفته است : رُفِعَ عَنْ امَّتِىَ الْخَطَأُ وَ النِّسْيانُ وَ مَا أُكْرِهُوا عَلَيْهِ . « خطا و فراموشى و كارهائى كه امَّت من از روى اكراه انجام دهند ، مؤاخذه و عذاب ندارد . »\r\nاين امر بر جعفر گران آمد ، و موجب نگرانى وى گرديد و ترسيد از آنكه مبادا ريسمان بيعتى كه محكم نموده است گسيخته گردد ، و تصميم گرفت تا مبادرت كند تا دربارهء مالك كارى را انجام دهد كه خداوند او را از آن در عافيت قرار داده بود ، و به حيات مالك بر مسلمانان نعمت نهاده بود .\r\nبه جعفر گفتند : تصميمى دربارهء وى مگير ، زيرا او گرامىترين مردم است نزد\r\n\r\n","description":"","footnote":"","page_name":" 582 ","page_number":356},
  {"content":"\r\n\r\nاميرمؤمنان ( منصور ) و از همهء مردم نزد او پسنديده‌تر و برگزيده‌تر است . او به تو ضررى نمىرساند . و بدون أمريّهء منصور راجع به او نظريّه‌اى اتّخاذ مكن ، تا آنكه از او عملى سر زند كه نزد ما اهل مدينه مستحقّ عقوبت شود .\r\nلهذا جعفر بن سليمان بعضى از مَحْرمانِ اسرارِ مالك را كه وى از جانب او هراسى نداشت برانگيخت تا نزد او رود و از سوگندهائى كه مردم مدينه بر بيعت خورده‌اند استفتاء و پرسش نمايد .\r\nمالك از جهت اطمينانى كه به او داشت فتوى داد كه : آن سوگندها باطل است . مالك نمىفهميد كه : اين سائل ، جاسوس مخفى و فرستادهء جعفر بن سليمان است . بنابراين مالك را با هَتْكِ حرمت و با حالت ذلّت نزد او آوردند و او فرمان داد تا به وى هفتاد ضربه شلّاق زدند . چون هيجان مدينه آرام گرفت و امر بيعت پايان پذيرفت درد تازيانه‌ها در مالك ظهور كرد تا او را در بستر بيمارى انداخت .\r\nابو جعفر منصور از تازيانهء مالك ناراحت مىگردد\r\nهنگامى كه خبر ضرب مالك بن أنَس به منصور رسيد ، و كارى كه جعفر بن سليمان با او انجام داد به سَمْعش واصِل گرديد اين مسأله را بسيار بزرگ شمرد ، و بدان خشنود نشد و شديداً ردّ و انكار كرد . و نامهء عزل جعفر بن سليمان را از حكومت مدينه نوشت ، و امر كرد تا او را بر روى شتر با جهاز نامناسب به بغداد گسيل دارند . و مردى از بنى مخزوم را كه از طائفهء قريش بود به ولايت مدينه نصب نمود . و آن مرد به دين و عقل و احتياط و ذكاوت موصوف بود ، و اين در شهر رمضان سنهء يكصد و شصت و يك بود .\r\nمنصور دوانيقى به مالِك بن أنَس نامه‌اى نگاشت و وى را به بغداد طلبيد . امَّا مالك إبا كرد و به منصور عذر خود را نوشت ، و از وى استعفا خواست ، و به بعضى أعذار متعذّر شد . لهذا منصور به او نوشت تا در سال آينده إنْشاءَ الله وى را در موسم عامّ حج ملاقات كند . زيرا او عازم حجِّ بيت الله الحرام در آن سال مىباشد .\r\n\r\n","description":"","footnote":"","page_name":" 583 ","page_number":357},
  {"content":"\r\n\r\n\r\nملاقات مالك با منصور دوانيقى در منى\r\nدخول مالك بر أبو جعفر منصور در زمين مِنى\r\nو ذكر كرده‌اند كه : مالك در سنهء يكصد و شصت و سه حج نمود ، و با ابو جعفر منصور در ايّام مِنى در سرزمين مِنى ملاقات كرد . و چنين آورده‌اند كه مطرق كه از بزرگان اصحاب مالك بوده است گفته است كه مالك به من گفت : چون به منى رسيدم به طرف سُرادقات ( خيمه و خرگاه ) منصور روان شدم و اذن طلبيدم ، و به من اذن داده شد ، و سپس از ناحيهء خود منصور اذن مخصوص برايم آمد و مرا داخل نمودند . من به اذن دهنده گفتم : هنگامى كه مرا به قبّه‌اى بردى كه در آن اميرمؤمنان مىباشد به من اطّلاع بده !\r\nراهنما و اذن دهنده مرا از خيمه و خرگاهى به خيمه و خرگاه دگرى مىبرد ، و از قبّه‌اى به قبّهء دگر مرور مىداد كه در تمامى آنها اصناف مختلفى از مردان بودند كه در دستهايشان شمشيرهاى كشيده بود و در آن خيمه‌ها شتران مهيّاى كشتار و قربانى به پا ايستاده بودند ، تا رسيديم به محلّى كه راهنما به من گفت : او در آن قبّه است ! اين بگفت و مرا واگذارد و از من دور شد .\r\nمن به راه افتادم تا رسيدم به قبّه‌اى كه وى در آن بود . در اين حال او از جايگاه خود فرود آمد و در بساطى كه پائين‌تر بود بنشست ، و لباسهاى ساده و اقتصادى كه مناسب شأن مثل او نبود پوشيده بود به جهت تواضع دخول من بر او .\r\nو با او در قبّه هيچ كس نبود مگر كسى كه بر بالاى سر او با شمشير از غلاف بيرون آمده ايستاده بود .\r\nوقتى من به او نزديك شدم به من خوشامد گفت و مرا نزديك خود خواند ، پس از آن گفت : اينجا نزد من ! من اشاره به جلوس در همان‌جا نمودم . گفت : اينجا ! و پيوسته مرا نزديك خود مىنمود تا نزديك خود نشانيد به طورى كه زانوى من به زانوى وى چسبيد .\r\nأوَّلين سخنى كه منصور گفت آن بود كه : وَ اللهِ الَّذِى لَا إلَهَ إلَّا هُوَ اى ابا عبد الله‌آن امر واقع شده به دستور من نبوده است ، و پيش از انجام دادنش أصلًا اطّلاع نداشتم ،\r\n\r\n","description":"","footnote":"","page_name":" 584 ","page_number":358},
  {"content":"\r\n\r\nو بدان رضا ندادم هنگامى كه براى من خبر آوردند ( يعنى ضرب با تازيانه ) !\r\nمالك مىگويد : من حمد خداى را بر هر حال بجاى آوردم و بر رسول خدا صلّى الله عليه ( و آله ) درود فرستادم و سپس او را از امر بدين واقعه و رضاى بدان مُنَزَّه دانستم .\r\nپس از آن منصور گفت : اى ابو عبد الله ! هميشه اهل دو حرم در خير و سعادت مىباشند مادامىكه تو در ميانشان مىباشى ! و من چنين مىپندارم كه : تو امان از عذاب و سَطْوَتِ قهر خداوندى هستى كه بر آنان نازل گردد . خداوند به بركت وجود تو واقعهء خطيرى را از ايشان دور كرد ! زيرا همانطور كه مىدانى : أهل مدينه از همهء مردم به سوى فتنه‌ها شتابان‌ترند ، و در برابر آنها ضعيف‌تر و ناتوان‌تر !  قاتَلَهُمُ اللَّهُ أَنَّى يُؤْفَكُونَ ؟  « 1 »\r\nو من امر كردم تا آن دشمن خدا را بر روى جهاز نامناسب شتر به بغداد بياورند ، و امر كردم تا در جايگاه وى ضيق و تنگى اعمال دارند ، و در اهانت و خوارى او مبالغه نمايند . و چاره‌اى نيست مگر آنكه من به اضعاف مضاعفه ، عقوبتى را كه او بر تو وارد كرده است بر او وارد كنم !\r\nمالِك مىگويد : من گفتم : خدا اميرمؤمنان را عافيت دهد ، و جا و منزلتش را بلند و گرامى گرداند ! من از گناه وى به جهت قرابتش با رسول الله صلّى الله عليه و آله و سلّم و سپس قرابتش با تو درگذشتم .\r\nمنصور گفت : خداوند تو را مورد غفران خود قرار دهد ، و تو را صلهء فراوان بخشد !\r\nمالك مىگويد : در اين حال منصور با من از علم و فقه به سخن پرداخت ، و من او را أعلم مردم به موارد اجماع و اتّفاق ، و به موارد اختلاف يافتم . آنچه را كه براى\r\n\r\n\r\n","description":"","footnote":"\r\n( 1 ) آيه 4 ، از سورهء 63 : منافقون : « خداوند آنان را بكشد ، چگونه و به كجا از حق انصراف داده مىشوند ؟ ! »\r\n","page_name":" 585 ","page_number":359},
  {"content":"\r\n\r\nاو روايت كرده بودند خوب حفظ داشت ، و مسموعات خود را خوب نگهدار بود .\r\n\r\nامر منصور به مالك در نوشتن كتاب فقه\r\nسپس منصور به من گفت : اى أبو عبد الله ! اين علم را در كتاب قرار بده و تدوين كن ! و از آن كتابهائى را تدوين نما ! و تَجَنَّبْ شَدَائِدَ عَبْدِ اللهِ بْنِ عُمَرَ وَ رُخَصَ عَبْدِ اللهِ ابْنِ عَبَّاسٍ وَ شَوَاذَّ ابْنِ مَسْعُودٍ ! وَ اقْصِدْ إلَى أوَاسِطِ الامُورِ ، وَ مَا اجْتَمَعَ عَلَيْهِ الائِمَّةُ وَ الصَّحَابَةُ رَضِىَ اللهُ عَنْهُمْ .\r\n« و از فتاوى سخت عبد الله بن عمر ، و آسانى و ترخيصات عبد الله بن عباس ، و فتاوى غير مشهورهء ابن مسعود ، دورى گزين ! و همتت و عزمت را به ميانه روى در امور و در آنچه كه أئمّه و صحابه - رضى الله عنهم - بر آن اجتماع و اتّفاق نموده‌اند ، مصروف بدار ! »\r\nتا اينكه ما إنشاء الله مردم را تحميل كنيم تا علمت و كتابهايت را فرا گيرند ، و آن را در بلاد و شهرها منتشر سازيم ، و با آنان پيمان و معاهده ببنديم تا مخالفتش را نكنند ، و به غير از آن حكم و قضاوت ننمايند .\r\nمن به منصور گفتم : أصْلَحَ اللهُ الامِيرَ ! أهل عراق علم ما را نمىپسندند ، و رأى ما را در علمشان دخالت نمىدهند !\r\nابو جعفر منصور گفت : عِلمت بر آنان تحميل مىگردد ، و سرهايشان با شمشير از جا مىپرد ، و پشتهايشان با تازيانه‌ها پاره پاره مىشود . تو در وضع و تدوين علم تعجيل كن !\r\nدر سال آينده إنشاء الله ، محمد پسرم ملقّب به مهدى به مدينه خواهد آمد براى آنكه آن را از تو بشنود . بنابراين حتماً بايد تو را در حالى مشاهده كند كه از آن إنشاء الله فارغ شده باشى !\r\nمالك مىگويد : در همين أوانى كه ما با او نشسته بوديم ، ناگهان طفل خردسال او از قبّه‌اى واقع در پشت قبّه‌اى كه ما در آن بوديم بيرون آمد . چون نظر كودك به من افتاد ترسيد و به پشت و عقب رفت و جلو نيامد .\r\nمنصور به طفل گفت : جلو بيا يا حبيبى ! اين ابو عبد الله فقيه اهل حجاز مىباشد !\r\n\r\n","description":"","footnote":"","page_name":" 586 ","page_number":360},
  {"content":"\r\n\r\nپس از آن رو كرد به من و گفت : اى أبو عبد الله ! آيا مىدانى به چه سبب اين كودك ترسيد و جلو نيامد ؟ !\r\nمن گفتم : نه .\r\nمنصور گفت : وَ اللهِ او نزديكى مجلس تو را با من مُسْتَنْكَر شمرد ، چرا كه احدى غير از تو را او هيچ گاه نديده است كه اين طور قريب به من بنشيند . روى اين علت به قهقرا و عقب رفت .\r\nمالك مىگويد : سپس امر كرد تا به من يك هزار دينار نقدينه طلا دادند ، و لباس و خلعت عظيمى به من دادند ، و يك هزار دينار هم امر كرد تا به پسرم دادند .\r\nدر اين حال من از وى اجازهء خروج خواستم . او هم اذن داد . من برخاستم و او با من وداع كرد و براى من دعا نمود . پس از اين من پياده به راه افتادم . خواجهء حرم خود را به من رسانيد و لباسها و خلعت‌ها را بر شانهء من نهاد - و اين است رسم خلعت و كِسْوَه كه به كسى عطا مىكنند ، اگرچه قدر و منزلتش عظيم باشد ، كه با آن خلعتها به سوى مردم بيرون مىشود ، سپس به غلامش مىسپارد .\r\nمالك مىگويد : چون خواجهء حرم كِسْوَت را بر روى دوشم افكند ، من دوشم را خم كردم زيرا خوش نداشتم آنها را بر دوش داشته باشم . ابو جعفر منصور به خواجهء حرم ندا كرد ، ببر كسوت را خودت به منزلگاه ابو عبد الله برسان !\r\nورود مهدى پسر منصور به مَدينه\r\nو ذكر نموده‌اند كه : چون مالك بن أنس شروع كرد در تدوين كتابهايش و در نهادن و قرار دادن علم در دفاتر و كتب ، مهدى پسر ابو جعفر منصور بر مالك وارد شد و از انجام دادن آنچه كه پدرش به وى امر كرده بود پرسش نمود . مالك كتبى را نزد او آورد كه آنها كتب « مُوَطَّأ » بودند . مهدى امر كرد تا آنها را استنساخ نمودند ، و بر مالك قرائت كردند . چون قرائتش خاتمه يافت امر كرد تا به مالك ده هزار دينار طلا ، و به پسرش يك هزار دينار طلا بدادند .\r\n\r\n","description":"","footnote":"","page_name":" 587 ","page_number":361},
  {"content":"\r\n\r\nابن قتيبه مطلب را از جهت تاريخ راجع به مرگ ابو جعفر منصور و استخلاف مهدى و راجع به استخلاف هارون الرَّشيد ادامه مىدهد تا مىرسد به ورود هارون به مدينه و مىگويد :\r\n\r\nرد فقهاى حجاز و عراق بر موطّأ مالك\r\nقُدوم هارون الرَّشيد به مدينه\r\nذكر كرده‌اند كه در سنهء يكصد و هفتاد و چهار هارون به عزم حجّ بيت الله الحرام به سوى مكّه رهسپار شد . اوَّل در مدينه براى زيارت قبر پيغمبر اكرم صلّى الله عليه ( و آله ) بار رحيل افكند ، و فرستاد به سوى مالك بن انس تا نزد او آمد و كتاب « مُوَطَّأ » را از وى استماع نمود . و در آن هنگام فقهاى حجاز و عراق و شام و يمن در محضر هارون بودند . و هيچ يك از آنان نبود مگر اينكه با رشيد در موسم حضور يافت ، و هارون از ايشان استماع حديث كرد ، و ايشان از مالِك ، كتاب « مُوَطَّأ » را كه وضع و تدوين كرده بود استماع نمودند . و در آن روز قرائت كنندهء كتاب « مُوَطَّأ » حبيب كاتب رشيد بوده . وقتى كه حبيب قرائت آن را به پايان برد هارون به فقهاى حجاز و عراق گفت : آيا شما از اين علمى كه بر شما خوانده شد چيزى را ناروا و منكَر ديديد ؟ ! گفتند : ما ابداً از آنچه ذكر شد ناروا و مستنكر مشاهده ننموديم مگر آنچه را كه در امر خونخواهى و خونريزى دربارهء قتل ، مالك در « موطّأ » بيان كرده است . زيرا آنچه وى ذكر نموده است از چيزهائى است كه نارواتر و منكرتر و باطل‌تر از آن در مقام علم شنيده نشده است :\r\n« مردى مىگويد : فلان كس مرا كشت ، گفتارش قبول مىشود ، و اولياى وى بر عليه قاتل پنجاه عدد سوگند ياد مىكنند ، آنگاه مُتَّهَم به قتل را مىكشند . شايد اولياى مقتول در واقعه حاضر نبوده‌اند ، و شايد أولياء وى در شهر نبوده‌اند . در اين صورت سوگندى به آنها عرضه داشته مىشود كه حَنْثٌ فِى الايْمَانِ ( قسمهاى دروغ كه موجب كفّاره مىشود ) خواهد گرديد .\r\nاين از يك ناحيه ، اما از ناحيهء ديگر پذيرش و قبول گفتار مردى است دربارهء غير\r\n\r\n","description":"","footnote":"","page_name":" 588 ","page_number":362},
  {"content":"\r\n\r\nاو . و اين قول دربارهء رُبْع دانق كه ادعا كند پذيرفته نمىشود مگر به اقامهء بَيِّنَه .\r\nاين حكم از مالِك ، ضلال محض است ، به علت آنكه رسول خدا صلّى الله عليه ( و آله ) در حديث صحيح السَّندى كه ابن عبّاس آن را روايت نموده فرموده است :\r\nلَوْ يُعْطَى النَّاسُ بِدَعْوَاهُمْ لَادَّعَى نَاسٌ دِمَاءَ قَوْمٍ وَ أمْوَالَهُمْ ، وَ لَكِنَّ الْبَيِّنَةَ عَلَى الْمُدَّعِى ، وَ الْيَمِينَ عَلَى مَنْ أنْكَرَ .\r\n« اگر طبق ادّعاى مردم بديشان داده مىشد آنچه را كه مىخواستند ، هر آينه مردمى خونهاى قومى را و اموال ايشان را مدّعى مىگشتند ، و ليكن بر عهدهء شخص مدّعى است كه اقامهء بيّنه نمايد ، و بر عهدهء شخص منكر است كه سوگند ياد كند ! »\r\nرشيد گفت : واى بر شما ! در كتاب خداوند است قضيّه‌اى كه تصديق اين حكم را بكند ، و من خيال نمىكنم كه ابو عبد الله اين حكم را از غير كتاب الله أخذ كرده باشد . شما از او پىجوئى كنيد تا حقّ مطلب به ثبوت رسد !\r\nهارون فرستاد دنبال مالِك ، و وى آمد و هارون به او گفت : اى ابو عبد الله ! اين اصحاب ما كه ملاحظه مىكنى همگى متّفقند بر انكار كرد تو راجع به آنچه كه در مُوَطَّأت از حكم خونخواهى و خونريزى بيان كرده‌اى كه : در اين باب تصديق گفتار مدّعى را نموده‌اى ، در صورتى كه تو و ايشان همگى مىدانيد بطلان ادّعاى كسى را كه بر ديگرى يك دانق از مال را ادّعا كند مگر به قيام بيّنه ! تو براى اين قوم حجّت خود را توضيح بده ، و ايشان را از حقيقت حكم آگاه گردان ! و بدان كه من هم با تو هستم در اقامهء دليل بر عليه آنان ! زيرا كه من پس از اميرمؤمنان « 1 » كسى را در ميان امَّت أعلم از تو نمىدانم !\r\n\r\nدفاع مالك از فتواى خود دربارهء قسامه\r\nمالك گفت : از آنچه كه قَسَامَه ( پنجاه قسم از ناحيهء مدَّعى ) را تصديق مىكند قضيّه‌اى است كه دربارهء قتل و طلب خون مقتول در كتاب خدا راجع به بنى اسرائيل\r\n\r\n\r\n","description":"","footnote":"\r\n( 1 ) يعنى خود من كه خود را اميرمؤمنان مىدانم .\r\n","page_name":" 589 ","page_number":363},
  {"content":"\r\n\r\nوارد است : خداوند عزّ و جلّ مىگويد :  « اضْرِبُوهُ بِبَعْضِها  » . « 1 »\r\nبنى اسرائيل ، بقره را ذبح كردند ، و پس از آن ، آن شخص مقتول را به بعضى از اعضاى آن زدند ، مرد كشته شده زنده شد و تكلّم نمود و گفت : فلان كس مرا كشته است . و حضرت موسى ( على نبيّنا و آله و ) عليه السلام به واسطهء گفتار مقتول قاتل را كشت . و اين است حكم تورات كه  فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا  . « 2 » « در آن هدايت و نور است كه بدان پيامبران كه اسلام آورده‌اند حكم مىنمايند . »\r\nالَّذِين أسْلَمُوا عبارتند از محمد صلّى الله عليه ( و آله ) و سلّم و اصحاب وى . و رسول اكرم صلّى الله عليه ( و آله ) و سلّم به طور حتمى طبق حكم تورات حكم فرموده است دربارهء مرد يهودى كه زنا كرده بود ، و او را رسول الله رجم كرد ( سنگسار نمود ) .\r\nو انس بن مالك ذكر نموده است كه : يك نفر مرد يهودى ، يك زن از زنان انصار را در بعضى از كريوه‌هاى كوههاى مدينه ديد كه با خود زينت‌هائى از نقره و چند درهم قيمتى دارد . آن زينت‌ها را از او بستاند و سرش را در ميان دو قطعه سنگ بكوفت .\r\nهنگامى به آن زن رسيدند كه رمقى از جانش باقى مانده بود . يهود آن ناحيهء مدينه بدين امر متّهم شدند . يهود را آوردند و يكايكشان را بر آن زن عرضه داشتند و او چيزى نمىگفت تا آنكه همان كس را آوردند كه وى را كشته بود . زن او را شناخت و چون به او گفتند : اين تو را كشته است ؟ ! با سرش اشاره كرد : كه آرى ! رسول خدا امر كرد تا سر مرد يهودى را ميان دو قطعه سنگ بكوفتند .\r\nبنابراين اى اميرمؤمنان ! اين است حكم دماء و خونهائى كه از مقتولين ريخته مىگردد ، و قَسَامَه هم سنَّتى است از رسول خدا صلّى الله عليه ( و آله ) و سلّم و از خلفاى وى كه قائم است و جوابگوى اين امر مىباشد .\r\n\r\n\r\n","description":"","footnote":"\r\n( 1 ) آيه 73 ، از سورهء 2 : بقره :  فَقُلْنا اضْرِبُوهُ بِبَعْضِها . \r\n( 2 ) آيه 44 ، از سورهء 5 : مائده :  يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا . \r\n","page_name":" 590 ","page_number":364},
  {"content":"\r\n\r\nبدين حجّت و استدلال مالك همگى قانع شدند ، و به گفتارش رضا دادند ، و روايتش را تصديق نمودند ، و آن تأويلى را كه از قرآن كريم آورده بود پذيرفتند .\r\nسپس مالك گفت : اى اميرمؤمنان ! پدرت به نزد من فرستاد و حضورش آمدم به همان گونه كه تو به نزد من فرستادى ، و با وى حديث گفتم همانطور كه با تو سخن گفتم در شأن اهل مدينه و دربارهء شكيبائى و صبرشان در برابر بلايا و شدّت ايَّام و گرانى قيمتها ، كه بر همهء اينها صبر مىنمايند به جهت اختيار جوار قبر رسول الله صلّى الله عليه ( و آله ) و سلّم !\r\nهارون گفت : آن مرد پدر من بود ، و من پسر او مىباشم و اينك بجا مىآورم آنچه را كه او بجا آورد ، و امر مىكنم كه به اهل مدينه ده خانه « 1 » ( عَشَرَةُ أبْيَاتٍ ) مال بدهند ، دو چندان مقدارى كه پدرم : مهدى امر نموده بود .\r\n\r\nمباحثهء مغيرهء مخزومى شاگرد مالك با ابو يوسف قاضى\r\nدر اين سفر ابو يوسف قاضى با هارون بود . ابو يوسف از هارون تقاضا نمود تا در مجلسى ميان او و ميان مالك جمع كنند تا در مسائلى از فقه با او گفتگو كند .\r\nهارون الرَّشيد به مالك گفت : اى أبا عبد الله با او تكلّم كن !\r\nمالك خود را برتر ديد از آنكه با وى به سخن درآيد ، و به دماغش برخورد ، و به هارون گفت : از ميان تلامذهء ما از جوانان قريش كسانى يافت مىشوند كه حاجت اميرمؤمنان را برآورند ، و در بحث بر رقيب غالب گردند و حجّتش را درهم شكنند !\r\nچون مالك نسبت اين امر را به قريش داد هارون مسرور شد و گفت : كيست آن شخص ؟ !\r\nمالك گفت : مغيرة بن عبد الرحمن مَخْزُومى .\r\nهارون فرستاد تا او را احضار كردند و او به ابو يوسف گفت : هر چه در نظرت آيد از من بپرس كه من پاسخش را بدهم !\r\nابو يوسف گفت : اى اميرمؤمنان ! اين جماعت يعنى مالِك و اصحابش به غير\r\n\r\n\r\n","description":"","footnote":"\r\n( 1 ) يك خانه مال ( بيت مال ) معادل است با پانصد هزار درهم .\r\n","page_name":" 591 ","page_number":365},
  {"content":"\r\n\r\nآنچه كتابُ الله وارد شده است حكم مىكنند . زيرا خداى عزّ و جلّ مىگويد :\r\n وَ أَشْهِدُوا ذَوَيْ عَدْلٍ مِنْكُمْ  . « 1 »\r\n« براى شهادت دو نفر از صاحبان عدالت و وثاقت را از ميانتان برگزينيد ! » و نيز مىگويد :\r\n وَ اسْتَشْهِدُوا شَهِيدَيْنِ مِنْ رِجالِكُمْ  . « 2 »\r\n« شما دو نفر مرد از مردانتان را براى تحمّل شهادت برگزينيد ! »\r\nو اين جماعت به شاهد و قسم هم اكتفا مىكنند ، و گوش فرا نمىدهند كه خداوند متعال فقط دو نفر شاهد را ذكر نموده است ، و چهار نفر شاهد را ذكر فرموده است . « 3 » و از پيامبر صلّى الله عليه ( و آله ) و سلّم چنان حديثى به صحّت نرسيده است كه به شاهد و سوگند اكتفا كرده باشد .\r\nو اين حديث براساس روايت سُهَيل از ابو صالح از پدرش دَوَران دارد . امَّا چون سهيل نسبت روايت را بدين گونه حديث كرده و گفته است : حديث كرد براى من ربيعة از أبو هريره كه رسول اكرم صلّى الله عليه ( و آله ) و سلّم با « يمين و شاهد » حكم فرموده است لهذا چون آن را سهيل نسبت به غير داده است خبر باطل مىگردد و اصلش ثابت مىماند ، بنابراين مجالى براى ذكر آن ديگر نمىماند .\r\nمغيره گفت : رسول خدا صلّى الله عليه ( و آله ) و سلّم بدان حكم كرد ، و على در كوفه بدان حكم كرد .\r\nأبو يوسف گفت : من با تو به قرآن احتجاج مىكنم ، و تو با من به كارهاى مردم احتجاج مىنمائى ، آيا تو مىخواهى به من اين مطالب را بشناسانى ؟ ! و به آنچه على و غير او حكم كرده‌اند تنازل كنى ؟ !\r\n\r\n\r\n","description":"","footnote":"\r\n( 1 ) آيه 2 ، از سورهء 65 : طلاق .\r\n( 2 ) آيه 282 ، از سورهء 2 : بقره .\r\n( 3 ) آيه 4 ، از سورهء 24 : نور :  وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً . \r\n","page_name":" 592 ","page_number":366},
  {"content":"\r\n\r\nمغيره گفت : بنابراين آيا تو به پيامبرى كه با « شاهد و قَسَم » حكم كرده است كافر هستى و يا به وى ايمان دارى ؟ ! أبو يوسف ساكت شد ، و مغيره بر او غالب آمد . هارون خوشحال شد و امر كرد تا به مغيره هزار دينار دادند . و پس از آن فرستاد و مالك را طلبيد و به او گفت : رأى تو دربارهء اين منبر چيست ؟ ! چون من اراده كرده‌ام تا آن زيادتىهائى را كه معاوية بن أبى سفيان در آن وارد كرده است از آن بيرون بكشم ، و آن را به همان منبر سه پله‌اى كه در زمان رسول الله بوده است برگردانم !\r\nمالك گفت : اى اميرمؤمنان اين كار را مكن ! زيرا كه آن از چوبى ضعيف مىباشد ، و ميخها آن را شكافته است . اگر تو آن را بشكنى ، و از نو بسازى تكّه تكّه مىگردد و اكثر آن از بين مىرود .\r\nو علاوه بر اين ، اى اميرمؤمنان اگر تو آن را به منبر سه پله‌اى عودت دهى ، من ايمن نمىباشم كه آن را از مدينه به جاى ديگر انتقال دهند ! پس از تو يك نفر مىآيد و مىگويد و يا به وى گفته مىشود : سزاوار است كه منبر رسول خدا صلّى الله عليه ( و آله ) و سلّم هميشه با تو همراه باشد ، هر كجا كه تو باشى آن هم بوده باشد ، به جهت آنكه منبر از براى خليفه است . و در آن صورت آن را از مدينه منتقل نمايند ، همانطور كه جميع آثار رسول خدا را كه در مدينه بوده است منتقل كرده‌اند . و الآن من سراغ ندارم از آثار رسول خدا از نَعْل ( كفش پا ) و مو ، و فراش ، و عَصا و قَدَح و نه چيز ديگرى را كه از آن آثار در مدينه بوده است مگر آنكه به جاى دگر انتقال داده‌اند .\r\nهارون الرَّشيد سخن مالك را پذيرفت و به رأى مالك بن أنَس از تصميم خود برگشت و آن قضيّه موجب رحمت خدا بر اهل مدينه گرديد ، و موجب تثبيت منبر رسول اكرم صلّى الله عليه ( و آله ) و سلّم در ميانشان شد . « 1 »\r\n\r\n\r\n","description":"","footnote":"\r\n( 1 ) كتاب « الإمامة و السّياسة » معروف به « تاريخ الخلفاء » . تأليف ابو محمد عبد الله بن مسلم بن قتيبهء دينورى متولد در سنهء 213 و متوفى در سنهء 276 جلد دوم از طبع مطبعهء الامة\r\n","page_name":" 593 ","page_number":367},
  {"content":"\r\n\r\nبارى اگر ابو جعفر منصور اراده داشت در تدوين حديث و سنَّت عمليّه ، مردم را به اصل اسلام گرايش دهد ، بايد به مالك بن انس امر كند تا آنچه را كه از سنَّت رسول الله به صحّت پيوسته است و شاهد آن در كتاب الله موجود مىباشد در دست تدوين قرار دهد . ولى وى چنين نيّتى نداشت زيرا در اين امريّه به او مىگويد : از تشديدات ابن عمر ، و رخصت‌هاى ابن عباس ، و شواذّ ابن مسعود اجتناب كن و آنچه را كه در ميان صحابه اختلاف نيست و بر آن اتّفاق دارند در اين كتاب بنگار !\r\nيعنى كتاب « مُوَطَّأ » تهيّه‌شدهء او كتابى است داراى اين خصوصيّات . مثلًا قضيّهء حِلِّيَّت متعه در آن نمىتواند بوده باشد زيرا ميان اصحاب اختلاف بوده است . عُمَر و تابعانش آن را ردّ كردند و أمير المؤمنين و ابن عباس و شيعيانش پذيرفتند .\r\n\r\nموطّأ مالك ، قانون اساسى كشور كودتائى منصور بود\r\nدر حقيقت كتاب « مُوَطَّأ » مانند قانون اساسى يك كشور مىباشد كه بعد از كودتا تدوين مىگردد و طبعاً احكامش و دستوراتش بايد مطابق عقيده و مرام و اخلاق كودتاچيان بوده باشد . منصور دوانيقى كه كودتائى شگفت انگيز نموده است ، و پايه‌هاى سلطنت و استبداد و بيدادگرى متجاوز از پانصد سال عبَّاسيُّون را استوار نموده است ، بايد حتماً چنين نظامنامه‌اى از ناحيهء وى تدوين گردد و به أقصى نقاط حكومتش ارسال گردد .\r\nبر اين اساس است كه مشاهده مىكنيم : « مُوَطَّأ » كه حاوى پانصد حديث است برگزيدهء از ده هزار حديث مىباشد « 1 » يعنى نه هزار و پانصد حديث اسقاط و حذف شده است . چرا حذف شده است ؟ !\r\nمگر حديث غدير ، و حديث طَير ، و حديث ثَقَلَيْن ، و حديث مَنْزِله ، و حديث موالات و غيرها را مالك نشنيده بود ، و با اسناد صحيحهء متّصله روايت ننموده\r\n\r\n\r\n","description":"","footnote":"\r\nبدرب شغلان مصر سنهء 1338 هجريّه قمريّه ص 146 تا ص 154 ، و از طبع ثالث سنهء 1382 مطبعهء مصطفى البابى حلبى در مصر ص 177 تا ص 186 .\r\n( 1 ) كتاب « أضواء على السّنة المحمّدية » شيخ محمود ابو ريّه مصرى ص 296 .\r\n","page_name":" 594 ","page_number":368},
  {"content":"\r\n\r\nبود ؟ ! مگر مالك كه شاگرد مكتب امام صادق عليه السّلام بوده است در محضر آن حضرت و شاگردانش بحث از ولايت و امارت حقّه و امامت و خلافت به عمل نمىآمده است تا احاديث مرويّهء از زُراره و محمد بن مسلم و ابو بصير و امثالهم را هم او نيز روايت كرده باشد ؟ !\r\nآرى شنيده بود . سوگند به خدا شنيده بود ، ولى آن احاديث منصور پسند نبود ، و بايد حذف گردد ، تا شأن و اعتبار و جاه مالك بر اريكهء تحكيم مستقر باشد ، و نيز بداند مخالفت با والى مدينهء منصوب از قِبَل منصور در پى آمدش هفتاد ضربه شلّاق در اثر يك فتواى بجا و درست مىباشد كه مزه‌اش را شايد مالك تا آخر عمر از ياد نبرده است .\r\nمخالفت با منصور نتيجه‌اش ضرب و قتل و حبس است كه مالك به رأى العين با بنى الحسن ديده است ؟ و نتيجه‌اش در بدرى و خون جگرى ، و بستن در خانهء علم ، و زندان ، و تبعيد و بالأخره مسموم ساختن امام جعفر صادق مىباشد كه مالك بن انس از خصوصيّات آن اطّلاع دارد .\r\nامَّا مالك مىخواهد آقا و رئيس فتوى ، و مرجع حجاز در حكم و قضاء باشد و با لباس زيبا و خلعت دلربا در مسجد مدينه حاضر گردد و درس گويد ، و به دست او و به نظر او يك بار پنج بيت مال ، و در بار ديگر ده بيت مال به اهل مدينه از غَنى و فقير قسمت گردد ، تا شئون مالِكى در تحت امارت أمير المؤمنين مهدى و أمير المؤمنين هارون محفوظ باشد . و جوائز هنگفت يك بار در مِنى يك هزار دينار براى خود و هزار دينار براى پسر ، و براى بار دوم بعد از نوشتن قانون اساسى كشور منصور ( كتاب « مُوَطَّأ » ) ده هزار دينار براى خود و هزار دينار براى پسر برقرار باشد .\r\nآيا پس از آن تجليل و تبجيلى كه ديديم منصور از مالِك در سرزمين مِنى بجاى آورد ، ديگر متصوّر است مالك مخالفت منصور را كند . چرا مالِك در پاسخ عذر خواهى منصور نگفت : چون بيعت بر حكومت و امارت تو از روى اكراه بوده است ، شكستن و نقض بيعت بنا بر حديث رسول اكرم مؤاخذه ندارد ؟ !\r\n\r\n","description":"","footnote":"","page_name":" 595 ","page_number":369},
  {"content":"\r\n\r\nچرا عذر جعفر بن سليمان را پذيرفت ، و او را به خاطر قرابتش با منصور عفو كرد ؟ !\r\nاينها و ده‌ها سؤال نظير اينها كه از لابلاى حكايت ابن قُتَيْبه مشاهده كرديم همگى حاكى است از آنكه مالِك بن أنَس بوده است كه خلافت غاصبه و حكومت جائره و امارت عاديهء دوانيقى را استحكام بخشيد . مگر قطرات اشك عبد الله محض و برادرانش در سياه زندانهاى بغداد و قتل و شكنجه‌هاى ما فوق تصوّر منصور نبود كه به صورت دينارهاى سرخ به جيب فقهاى دربارى سرازير مىگشت ، و به مالك بن أنس فقيه مدينه ، نه تنها به عنوان حقّ السّكوت ، بلكه به عنوان مُعين و ناصر و نگهدارندهء حكومت ظالم داده مىشد ؟ !\r\nمن در اينجا ناچارم از بيان اشعارى از خانم زنده دل ، و با فراست ، و عاقبت انديش و متوجّه به عالم باقى ، و بى اعتنا به عالم فانى : مرحومه پروين اعتصامى - حشرها الله مع جَدَّتِنا المظلومة الصّدّيقة الزّهراء - كه در اينجا ذكر نمايم . وى مىگويد :\r\n\r\nاشعار پروين اعتصامى در ظلم حاكمان\r\nاشك يتيم\r\n روزى گُذشت پادشهى از گُذرگهى * فرياد شوق بَر سَر هر كوى و بام خاست\r\nپُرسيد زان ميانه يكى كودك يتيم * كاين تابناك چيست كه بر تاج پادشاست\r\nآن يك جواب داد چه دانيم ما كه چيست * پيداست آن‌قدَر كه مَتاعى گران‌بهاست\r\nنزديك رفت كوژپشت پشت و گفت * اين اشگ ديدهء من و خون دل شماست \r\n\r\n","description":"","footnote":"","page_name":" 596 ","page_number":370},
  {"content":"\r\n\r\n ما را به رخت و چوب شبانى فريفته است * اين گرگ سالهاست كه با گلّه آشناست\r\nآن پارسا كه دِه خَرَد و مِلْك ، رَهزن است * آن پادشا كه مال رَعيّت خورد گداست\r\nبر قطرهء سرشگ يتيمان نَظاره كُن * تا بنگرى كه روشنى گُوهر از كجاست\r\nپروين به كج‌روان سخن از راستى چه سود * كو آن‌چنان كسى كه نرنجد ز حرف راست « 1 » \r\nشيخ محمود ابو ريّه مصرى گويد : عبد الرّحمن بن مهدى گويد : پيشوايان علمى مردم در زمانشان چهار نفرند : سفيان ثورى در كوفه ، و مالِك در حجاز ، و أوْزاعى در شام ، و حَمَّاد بن زَيْد در بصره . . . و مالك بر اصل اجتهاد به رأى و بر آنچه كه اهل علم در شهرش ( مدينه ) را بر آن ادراك كرده بود فتوى مىداد . . . . . دِهْلَوى در كتاب « حجة الله البالغة » مىگويد : طبقهء اوَّل از كتب حديث به دليل استقراء منحصر مىباشد در سه كتاب : « مُوَطَّأ » ، و « صحيح » بخارى ، و « صحيح » مسلم . . . . .\r\n\r\nعلّت تقليل روايات موطّأ\r\nو سيوطى در كتاب « تَنْوير الحَوالِك » از قاضى ابو بكر بن عَرَبى نقل نموده است كه « مُوَطَّأ » اصل اوَّل مىباشد ، و بخارى اصل دوم ، و آنكه مالِك يكصد هزار حديث روايت كرده است كه از آنها ده هزار حديث را در « مُوَطَّأ » برگزيده است ، و سپس پيوسته آنها را بر كتاب و سنَّت عمليّه عرضه مىداشت تا آنكه به 500 حديث يعنى حديث مسند « 2 » باز گرديد .\r\n\r\n\r\n","description":"","footnote":"\r\n( 1 ) ديوان قصائد و مثنويّات و تمثيلات و مقطَّعات خانم پروين اعتصامى ، طبع پنجم جمادى الثانية 1382 ص 79 شمارهء 57 .\r\n( 2 ) « مُسْنَد » عبارت است از روايت مرفوع صحابى با سند خود به رسول خدا با اتّصال ظاهر . و « مُرْسَل » روايتى است كه از سندش صحابى ساقط شده است با آنكه تابعى آن را از\r\n","page_name":" 597 ","page_number":371},
  {"content":"\r\n\r\nو در روايت ابن الهباب آمده است كه : وى پيوسته آن احاديث را بر كتاب و سنّت معروض مىداشت و با آثار و اخبار مىسنجيد تا به 500 حديث تقليل يافت .\r\nو ابن فرحون در كتاب « الدِّيبَاجُ الْمُذَهَّب فى معرفة أعْيانِ الْمَذْهَب » ( يعنى مذهب مالكى ) گويد : عتيق زبيدى گفته است : مالك اساس « مُوَطَّأ » خود را بر ده هزار حديث بنا نهاد ، سپس دائماً در هر سالى به آنها نظر مىكرد و از آن مقدارى را حذف و اسقاط مىنمود تا اين مقدار باقى بماند ، و اگر بر عمر وى مقدار قليلى ديگر افزوده مىشد تمام اين مقدار را ساقط كرده بود « 1 » .\r\nو در شرح زَرقانى بر « مُوَطَّأ » آمده است كه : مالك پيوسته آن را تلخيص مىنمود ، و سال به سال در آن تجديد نظر مىكرد به قدرى كه مىديد براى مسلمانانْ أصْلَح است و براى دينْ أمْثَل . « 2 »\r\nتا آنكه مىگويد : در ميان روايات « مُوَطَّأ » اختلاف بسيارى است كه حقّاً چشمگير مىباشد از تقديم و تأخير ، و زياده و نقص ، « 3 » و از بزرگترين و بسيارترين آنها\r\n\r\n\r\n","description":"","footnote":"\r\nرسول خدا بالمباشرة روايت كرده باشد . و « موقوف » روايتى است كه قولًا يا فعلًا ، متّصلًا يا منقطعاً به صحابى منسوب شود . و « مَرْفُوع » روايتى مىباشد كه صحابى از رسول خدا خبر دهد .\r\n( 1 ) ص 25 .\r\n( 2 ) ص ج 1 ص 11 .\r\n( 3 ) در « أضواء على السّنّة المحمديّة » ص 297 چنين گويد : از مالك بن أنس روايات مختلفى در ترتيب ابواب و در تعداد احاديث نقل گرديده است كه اين روايات ما را به بيست نسخه از « مُوَطَّأ » مىرساند و برخى گفته‌اند : سى نسخه [ 1 
  ] . و شيخ عبد العزيز دهلوى [ 2 
  ] در كتابش : « بستان المحدّثين » گويد : نسخه‌هاى « مُوَطَّأ » اى كه در عصر ما در بلاد غرب يافت مىگردد متعدّد مىباشد ، شانزده نسخه از آن را برشمرده است كه هر نسخه‌اى را از راوى مخصوصى روايت نموده است . و ابو القاسم بن محمد بن حسين شافعى گويد : « مُوَطَّأ » هاى معروفهء از مالك يازده عدد مىباشد و معانى آنها با يكدگر متقارب ، و مستعَمل از آنها چهار عدد است : مُوَطَّأ يحيى بن يحيى ، و مُوَطَّأ ابن بكر ، و مُوَطَّأ أبى مُصْعَب [ 3 
  ] ، و « مُوَطَّأ » ابن وَهَب . و سپس استعمال بقيهء\r\n","page_name":" 598 ","page_number":372},
  {"content":"\r\n\r\nزياداتى است كه در روايت أبى مُصْعَب است . ابن حَزْم مىگويد : در روايت أبو مُصْعَب قريب يكصد حديث از ساير « مُوَطَّأ » ها بيشتر مىباشد . و سيوطى مىگويد : در روايت محمّد بن حسن احاديث قليلى است كه از ساير « موطأ » ها زيادتر است .\r\nو احمد امين سبب اين اختلافها را در كتاب « مُوَطَّأ » بدين طريق بيان نموده است : مالك چون نسخه‌اى را كه تأليف مىنمود در آنجا خاتمه نمىداد و توقّف نمىكرد ، بلكه در آن نسخه پيوسته تغيير مىداد ، همان طورى كه براى ما نقل شده است كه وى دائماً به احاديث مراجعه مىنمود ، و آنچه را كه صحّتش براى او به وقوع نپيوسته بود حذف مىكرد . بناءً على هذا كسانى كه « مُوَطَّأ » را از مالك شنيده‌اند در ازمنهء مختلفه شنيده‌اند ، و اين موجب اختلاف نُسَخ آن گرديد .\r\nاز آن نسخه‌ها كه اينك در دست ما باقى مانده است روايت يحيى بن لَيْثى است كه آن را زَرقانى شرح نموده است . و روايت محمد بن حسن شيبانى كه از اصحاب ابوحنيفه بوده است . و در اين چيزهاى بسيارى است كه در روايت يحيى موجود نمىباشد . و وى در بسيارى از مسائلى كه از مالك روايت مىكند آنها را با آراء خودش مزج مىدهد و در چه بسيار اوقات مىگويد : قال ( محمد « 1 » محمد شيبانى چنين گفت ) .\r\n\r\n\r\n","description":"","footnote":"\r\n« مُوَطَّأ » ها را ضعيف شمرده است\r\n- [ 1 
  ] ( مشابه اين سخن را زرقانى در شرحش بر « مُوَطَّأ » ج 1 ص 7 آورده است . ) -\r\n- [ 2 
  ] ( متوفّى در سنهء 1139 ه . ) -\r\n- [ 3 
  ] ( ابو مُصْعَب زُهرى آخرين نفرى است كه به علت صغر سنّش « مُوَطَّأ » را از مالك روايت كرده است و پس از مالك مدت 63 سال عمر كرد و « مُوَطَّأ » او از همهء « مُوَطَّأ » ها أكمل است چرا كه در آن با ملاحظهء مكرّرات 590 حديث و با اسقاط مكرّرات 559 حديث وجود دارد . كتاب « توجيه النظر » ص 17 ) -\r\n( 1 ) « ضُحَى الإسلام » ج 2 ص 215 .\r\n","page_name":" 599 ","page_number":373},
  {"content":"\r\n\r\n\r\nسبب و زمان تأليف موطّأ\r\nسبب تأليف و زمان تأليف « مُوَطَّأ » « 1 »\r\nكتاب « مُوَطَّأ » در اواخر عهد منصور در سنهء 148 « 2 » تأليف گرديد و علّتش آن بود كه همانطور كه شافعى مىگويد : ابو جعفر منصور فرستاد و مالك را طلبيد وقتى كه منصور به مدينه وارد شد ، و به او گفت : مردم در عراق اختلاف كرده‌اند ، تو كتابى تدوين كن تا ما مردم را بر آن اجتماع دهيم . مالك كتاب « مُوَطَّأ » را نگاشت .\r\nو در روايت غير شافعى آمده است كه : علاوه بر اين به وى گفت : از شواذّ ابن عباس و تشدّدات ابن عمر و ترخيصات ابن مسعود « 3 » دورى گزين .\r\nمالِك به منصور گفت : اى اميرمؤمنان ! سزاوار نيست كه مردم را بر گفتار يك مرد كه مُخْطِى و مُصيب مىباشد تحميل نمائيم ! و همانطور كه سابقاً بيان نموديم\r\n\r\n\r\n","description":"","footnote":"\r\n( 1 ) حافظ ابن عبد البرّ در كتاب « الانتقاء » ص 41 گويد : محمد بن سعد گويد : من از مالك بن انس شنيدم كه مىگفت : چون ابو جعفر منصور حج نمود مرا خواست و من بر او وارد شدم . من با او سخن گفتم و وى از من سوالاتى كرد و من جواب دادم . آنگاه گفت : من اراده كرده‌ام كه اين كتابهائى را كه تدوين نموده‌اى ( يعنى مُوَطَّأ ) امر كنم تا از روى آن نسخه‌هائى بنويسند و آن نُسَخ را به هر شهرى از شهرهاى مسلمين يك نسخه بفرستم و ايشان را امر كنم تا به آنچه در آن مىباشد عمل نمايند و به غير آن رجوع نكنند . زيرا من عقيده‌مندم به آنكه اصل علم منحصر است در روايت اهل مدينه و علومشان ! مالك مىگويد : من گفتم : اى اميرمؤمنان اين كار را مكن ! به سبب آنكه مردم از زمان پيشين أقاويلى را اخذ كرده‌اند و احاديثى را شنيده‌اند و رواياتى را روايت نموده‌اند و هر دسته از مردم به همان زمره از روايات و اقاويل عمل كرده‌اند و آن را دين خود شمرده‌اند از اختلاف اصحاب رسول الله صلّى الله عليه و آله و سلّم و غيرهم . رجوع دادن مردم از اعتقاداتشان بسيار شديد و مشكل مىباشد . بنابراين واگذار مردم را با همان اعتقاداتشان و افعالشان كه بر آن نشو و نما نموده‌اند ، بگذار اهل هر بلدى همان رويّه‌اى را كه دارند داشته باشند منصور گفت : به جان خودم سوگند اگر تو با من موافقت كنى ايشان را بدين نهج امر مىكنم . و در روايات ديگرى وارد است كه : منصور طلب كرد از او كه كتابى وضع كند كه در آن تشديدات ابن عمر و رخص ابن عباس و شواذّ ابن مسعود نبوده باشد .\r\n( 2 ) خلافت منصور از سنهء 136 تا 158 بوده است و بنابراين سنهء 148 اواسط عهد او مىگردد .\r\n( 3 ) نسخه اشتباه است ، ترخيصات ابن عباس و شواذّ ابن مسعود صحيح است .\r\n","page_name":" 600 ","page_number":374},
  {"content":"\r\n\r\nمنصور به امر حديث و درس حديث ذى اعتناء بوده است .\r\nابن عبد الْبرّ تخريج حديث نموده است كه : اوَّلين كس كه در مدينه بر منهج « مُوَطَّأ » از بيان آنچه كه اهل مدينه بر آن اجماع دارند كتابى به عمل آورده است عبد العزيز بن عبد الله بن سَلِمَة ماجشون متوفى در سنهء 164 ه بوده است كه مالك پيش از آنكه به تدوين « مُوَطَّأ » بپردازد در آن نظر كرده بوده است .\r\nنقد ابن معين بر مالك\r\nابن معين مىگويد : مالك صاحب حديث نبوده است ، بلكه صاحب رأى بوده است . و لَيْث بن سَعْد گويد : من در هفتاد مسأله بر مالك كه تفحّص كردم همه‌اش را مخالف سنَّت رسول خدا ديدم .\r\nو مالك خودش بدين حقيقت گويا است . و دَارْقُطْنى يك جزء از تأليفاتش را فقط در مخالفتهاى مالِك در « مُوَطَّأ » و غير آن با احاديث رسول الله قرار داده است و در آن جزء بيش از بيست حديث مىباشد كه ذكر كرده است . و آن جزء مُؤلَّف دارقطنى از محفوظات كتب خطّيّهء مكتبهء ظاهريّهء دمشق مىباشد . « 1 »\r\n\r\nانحراف تدريجى مالك و گرايش به منصور\r\nبايد دانست كه مالك در ابتداى امريّه و تكليف منصور به وى ، از پذيرفتن آن امتناع نمود ، چرا كه از خطر آن آگاه بود ، ولى چون ساليانى گذشت و گوش مالك بدان زمزمه‌ها معتاد گرديد آن را پذيرفت . مالك در بدوِ امر يك طلبهء محصّل و عالم پيگيرى بود به طورى كه در احوالش در همين كتاب ديديم ، و حضورش و مجالسش را با حضرت امام جعفر صادق عليه السّلام بيان كرديم ، امَّا كم كم بوى رياست و فقيه الفقهاء حجاز شدن به طورى وى را گرفت كه براى تأييد سلطنت دوانيقى به أمريّهء او پاسخ مثبت داد و براى تحكيم قواعد عرش يگانه جبّار دوران و سفّاك\r\n\r\n\r\n","description":"","footnote":"\r\n( 1 ) « أضْواءٌ على السُّنَّة المحمّديّة أو دفاعٌ عن الحديث » ، طبع ثالث ، دار المعارف مصر ، ص 295 تا ص 299 .\r\n","page_name":" 601 ","page_number":375},
  {"content":"\r\n\r\nبى مانند زمان از هر گونه مساعدت دريغ ننمود ، و كم كم درست وارد مرحله شد ، مانند خود منصور كه در ابتداى امر پيش از انتقال حكومت از امويّين و عبّاسيّين ( يعنى قبل از سنهء 132 هجرى ) طلبه‌اى محصّل و فاضل و قانع و زاهد به شمار مىرفت ، و براى تحصيل علم و اخذ روايت مسافرت مىنمود ، و يكى از مردان نمونه و با فهم و كياست فضلاء محسوب مىگرديد ، امَّا پس از انتقال اين حكومت بالاخصّ پس از سنهء 136 كه خلافت جائره را خودش متصدّى گشت چنان تغيير شخصيّت و انقلاب هويّت داد كه جميع علوم خود را - كه خود را أعلم زمان مىدانست - در راه انحراف و تعدّى و تجاوز به ملّت مسكين و امَّت مستكين به كار زد ، و در ظلم و بيدادگرى نه تنها نصاب را شكست بلكه ركورد عالم را شكست ، و مانند نِرون و شاپور ذو الاكتاف پيش رفت .\r\nمنصور مجموعاً شش بار حج بيت الله بجاى آورد ، و در سنهء يكصد و پنجاه و سه « 1 » در سرزمين منى به مالك امر به تدوين رساله‌هاى عمليّه براى جميع مردم در سراسر كشورش نمود ، و در سال بعد پسرش مهدى حج كرد و در مدينه مالك را ملاقات كرد كه كتاب‌هاى « مُوَطَّأ » را تدوين كرده بود ، و در سنهء يكصد و و پنجاه و هشت « 2 » در آخرين حجّش منصور بمرد ، و در سنهء يكصد و شصت و نه پسرش مهدى بمرد « 3 » ، و در سال بعد هارون به حج رهسپار شد و در مدينه با مالك ملاقات كرد ، و قضاياى واقعه ميان او و هارون در اين سال بوده است .\r\nو امّا اوّلين سفرى كه با مالك ملاقات كرد در سنهء يكصد و چهل و هشت هجريّه يعنى همان سالِ زهر دادن و به شهادت رسانيدن حضرت امام جعفر صادق عليه السّلام بوده است . در اين سال كه خاك غربت با فقدان ولى الله الاعظم امام مظلوم و\r\n\r\n\r\n","description":"","footnote":"\r\n( 1 ) ابن قتيبه در كتاب « الامامة و السياسة » از طبع سوم ج 2 ص 178 سنهء يكصد و شصت و سه ذكر نموده است .\r\n( 2 ) در « الامامة و السّياسة » ج 2 ص 181 سنهء يكصد و شصت و شش وارد است .\r\n( 3 ) ابن قتيبه در ج 2 ص 182 سنهء يكصد و هفتاد و سه ذكر كرده است .\r\n","page_name":" 602 ","page_number":376},
  {"content":"\r\n\r\nمعصوم و مسموم ، سراسر خاك حجاز و مدينه را فرا گرفته بود ، منصور در زمين مِنى كه جمعى از أعيان و سابقه داران و همقطاران ديرينش به ديدنش آمدند ، به مالك بن انس كه نيز براى ملاقاتش آمده بود پيشنهاد تصنيف و تدوين كتاب نمود و در آن سال مالك صريحاً ردّ مىكند ، و چنين كتابى را صلاح عالم اسلام و امَّت مسلمان نمىداند .\r\nابن قتيبهء دينورى در اين باره مىگويد : و ذكر كرده‌اند كه : ابو جعفر منصور اميرمؤمنان هنگامى كه موانع از جلوى پايش برداشته شد ، و امور طبق وفق مرامش جارى گرديد و بر اريكهء سلطنت مستولى شد ، براى مسافرت به حج به سوى مكّه روان گرديد ، و اين در سنهء يكصد و چهل و هشتم بود . چون در مِنى آمد مردم به حضورش آمدند تا بر وى سلام نمايند و او را بر آن نعمتى كه خداوند به وى داده است تهنيت گويند .\r\nرجالى از حجاز از قريش و غيرهم به نزدش آمدند و از فقهائشان و علمائشان از كسانى كه سابقاً با وى مصاحبت داشته‌اند و در طلب علم و مذاكرهء فقه و روايت حديث ، هم درس و هم مباحثه بوده‌اند ، آمدند . از جمله آنان كه بر او وارد شده بودند مالك بن أنَس بوده است .\r\nابو جعفر منصور به او گفت : اى أبا عبد الله ! من رويائى ديده‌ام !\r\nمالك گفت : خداوند أميرالمؤمنين را به راستى و درستى در رأى و انديشه موفّق بدارد ، و او را به گفتار شايسته و خير الهام بخشد ، و بر كارهاى ستوده اعانت فرمايد ! خواب شما چه بوده است ؟ !\r\nابو جعفر منصور گفت : من در خواب ديدم كه تو را در اين بيت نشانده‌ام ، و تو از عُمَّار بيت الله الحَرام مىباشى ، و من مردم را تحميل بر علم تو نموده‌ام ، و به اهالى شهرها معاهده نهاده‌ام كه وفود خود را به سوى تو گسيل نمايند ، و رسولانشان را در ايَّام حجِّشان به سوى تو بفرستند ، براى آنكه تو آنچه را كه از امر دينشان بر صواب و حق مىباشد بر ايشان افاضه كنى و حمل نمائى إنشاء الله . زيرا كه علم فقط انحصار\r\n\r\n","description":"","footnote":"","page_name":" 603 ","page_number":377},
  {"content":"\r\n\r\nبه علم اهل مدينه دارد ، و تو أعلم آنان هستى !\r\nمالك گفت : أميرالمؤمنين از جهت بصيرت برتر است ، و از جهت رأى أرشد است ، و به گذشته و آينده عالم‌تر . و اگر به من اجازه دهى چيزى بگويم ، مىگويم !\r\nابو جعفر منصور گفت : آرى سزاوار است از تو شنيده گردد ، و از رأيت حقايق صادر شود !\r\n\r\nطفره رفتن مالك از امر منصور به تأليف رساله\r\nمالك گفت : اى اميرمؤمنان ! اهل عراق قول و رأيى دارند كه از آن تجاوز نمىنمايند ، و من چنان مىبينم كه : گفتار من آنان را به مخاطره خواهد انداخت ، زيرا ايشان اهل ناحيه‌اى هستند و صاحب مرامى خاصّ . و اما اهل مكّه در ميانشان احدى يافت نمىگردد ، و علم انحصار در علم اهل مدينه دارد همانطور كه امير بيان كردند .\r\nو از براى هر قومى أسلافى و نياكانى و امامانى وجود دارند كه بر آن منهاج رفتار مىكنند . و اگر اميرمؤمنان - كه خداوند او را نصرت دهد - صلاح بداند ايشان را بر همان حال باقى گذارد ، باقى بگذارد .\r\nابو جعفر منصور گفت : امَّا اهل عراق ، أميرالمؤمنين از آنها هيچ امر مستحسنى و هيچ امر استوارى را قبول ندارد ( لَا يَقْبَلُ مِنْهُمْ صَرْفاً وَ لَا عَدْلًا ) و اين است و جز اين نيست كه علم منحصر در علم اهل مدينه مىباشد . و ما تحقيقاً دانسته‌ايم كه تو خلاصى نفس خودت و نجات آن را اراده كرده‌اى !\r\nمالِك گفت : آرى چنين است اى أميرالمؤمنين ! بنابراين مرا مَعْفُوّ بدار تا خدايت تو را مَعْفُوّ بدارد !\r\nابو جعفر منصور گفت : خداوند تو را مَعْفُوّ داشته است . و سوگند به خدا از أميرالمؤمنين كه بگذريم « 1 » من از تو أعْلَم و أفْقَه سراغ ندارم ! « 2 »\r\n\r\n\r\n","description":"","footnote":"\r\n( 1 ) منظور خودش مىباشد .\r\n( 2 ) « الامامة و السّياسة » طبع مصر سنهء 1328 ج 2 ص 140 و ص 141 و طبع سوم مطبعهء حلبى ج 2 ص 170 و ص 171 .\r\n","page_name":" 604 ","page_number":378},
  {"content":"\r\n\r\nو از اينجا نيز مىفهميم : أعلميّت و أفقهيّت از جميع امَّت از شرائط لازمه و اوَّليّهء رئيس و امام حاكم اسلام مىباشد كه منصور براى حفظ و برقرارى موقعيّت خويشتن مالِك بن أنَس را پس از خودش - كه عنوان أميرالمؤمنين بر خود نهاده است - بدان تمسّك و استشهاد داده است .\r\nو بر اين اساس عدم درايت و فقاهت أئمّهء أربعهء اهل سنَّت است كه شيخ محمود أبُوريّه : عالم مصرى كه خود از عامّه بوده است و الحقّ خداوند نورى به وى عطا فرموده است تا بسيارى از خطاها و غلطهاى كتب و صاحبان كتب عامّه را در كتاب « أضواء » خود إحصاء نموده است ، مىگويد :\r\nأئمّهء اربعه كه اكثريّت مسلمانان در احكام عمليّه از آنان پيروى مىكنند خودشان مطّلع بر كتب حديث نبوده‌اند ، و بالاخصّ امام ابوحنيفه . در آن زمان ، حديث در كتب تدوين نشده بود كه از آنها اخذ نمايد . و با وجود اين ، وى مردى است كه نزد متابعانش از اهل سنّت و غير متابعانش همگى معترف به امامت و اجتهاد او مىباشند .\r\nو بخارى و غير بخارى از كتب حديث ، چيزى را به ظهور نرسانيدند مگر پس از انقضاء خير القرون . « 1 »\r\nلهذا اسّ و أساس علوم فقهيّه و حديثيّه و تفسيريّه و غير آنها كه مدار و محور علوم اسلامى را تشكيل مىدهند بر اصل علوم اهل البيت بوده است كه مهم‌ترين ناشر و معلِّم آن حضرت امام جعفر صادق عليه السّلام بوده است .\r\nو اصل و اساس اين علوم از مدينه بوده است كه محل و موطن و مأواى اهل البيت بوده ، و از آنها جميع علوم به همهء جهان انتشار يافته است ، و حتّى أئمّهء اربعهء مذاهب عامّه با آنكه خود اظهار استقلالى نمودند ، ولى بالأخره تمام علومشان از اهل البيت مىباشد ، أعمّ از امام صادق ، و پدرشان ، و جدّشان تا برسد به حضرت\r\n\r\n\r\n","description":"","footnote":"\r\n( 1 ) « أضْواءٌ على السُّنَّة المحمّديّة » طبع سوم ص 407 و ص 408 .\r\n","page_name":" 605 ","page_number":379},
  {"content":"\r\n\r\nمولى الموحّدين أميرالمؤمنين على بن أبى طالب عليهم‌السّلام كه يكّه تاز ميدان علم و دراست و قرآن و ادبيّت و خطابه و بلاغت و علوم الهيّه و معارف سبحانيّه بوده است كه إلى الأبد با آن فانوسهاى رخشان و چراغهاى پر فروغ ، عالم و انسانيّت را روشن نموده‌اند ، و همهء عالم بشريّت را از ظلمات جهل و نادانى بيرون كشيده و به انوار علم و عرفان وارد ساخته‌اند .\r\nامروز پس از گذشت چهارده قرن از زمان أميرالمؤمنين عليه السّلام و سيزده قرن از زمان امام جعفر صادق عليه السّلام كتابها مىنويسند و پرده از روى بسيارى از جهالتها بر مىدارند ، و اثبات مىكنند كه : هر چه بوده است و خواهد بود از علوم ايشان است . امروزه دوست و دشمن بر اين كلمه متّفق الكلام مىباشند ، و با يك لهجهء واحده از عظمت امام صادق گفتگو دارند .\r\n\r\nگفتار عبد الحليم جندى در انتقال فقه از مدينه به عراق\r\nمستشار عبد الحليم جندى كه خود از أعضاء مجلس أعلاى شئون اسلاميّهء مصر مىباشد در كتاب « الإمام جعفر الصّادق » پس از بحث‌ها و تفاصيل جالب و قابل عنايت ، با وجود آنكه خود مردى عامّى مذهب است مىگويد : و از مدينه فقه اسلامى به عراق رهسپار گشت ، به جهت آنكه مدّتى عبد الله بن مسعود همانطور كه عمر وى را تسميه نمود معلّم و وزير بود . و تلاميذ او و تلاميذ على همچون عبيده ، و عَلْقَمَه ، و حارِث نزد او تتلمذ كرده‌اند . و از طريق علقمه مدرسهء نَخَعِيّين بر پا گشت كه در مقدَّم آن اسْوَد و عبد الرحمن ، و در وسط عِقد آن ابراهيم بن يزيد و شيخ حَمَّاد بن أبى سليمان آن را دائر كرده‌اند .\r\nو در حلقهء حمّاد در كوفه بوده است كه ابوحنيفه بيست سال تعلّم كرد تا عَلَمى در مدرسهء رأى و قياس گردد ، آن مدرسه‌اى كه قواعدش را شافعى بنا نهاد تا در جميع فروع اسلامى انتشار يافت .\r\nو ميل و هواى ابوحنيفه با فرزندان على مشهور است ، و صِلهء فكرش به زعماء اهل البيت واضح مىباشد . زيرا مذهب او مقارب مذهب زيديّه است با تقارب بيشترى كه مذهب حنفى با ساير مذاهب اهل سنّت - بنابر آنچه گفته شده - دارد .\r\n\r\n","description":"","footnote":"","page_name":" 606 ","page_number":380},
  {"content":"\r\n\r\nو زيد - بن زين العابدين - در سنهء 121 شهادت يافت ، و در همان عهد ابوحنيفه بود كه پس از وفات حمَّاد بن أبى سليمان در مجلس درسش نشست ، و شروع كرد تا بعض مذهبش و بسيارى از فروع را تدوين نمايد . و پس از آن ابويوسف را به توليت اصحابش بر قضاء متمكّن گردانيد . تا آنكه مردم بدان ملتزم شوند و سپس محمد بن حسن با تدوين آن مذهب در كتب مشهوره‌اش آن را نشر داد .\r\nامَّا در تدوين فقه ، بر مدرسهء ابوحنيفه ، زيد در تدوين كتاب « المجموع » سبقت گرفته است ، و شايد ابوحنيفه تدوين فقه را در مدرسهء زيد ياد گرفته است . بلكه جميع اين مذاهب با اين دواوين از خود مذهب ساخته و پرداختهء اهل البيت تقليد كرده‌اند ، و نزد ايشان بوده است علم ، و احاديثى بر وفق آن علوم كه هر بزرگى از بزرگ ديگر فرا مىگرفت .\r\nبنابراين حجاز و عراق در انتاج فقه هر دو با يكديگر تشريك مساعى نمودند ، چون به دنبال آن در جميع مُدُن متمدنه مثل فُسْطَاط ، و دمشق ، و قُرْطُبَه ، و قيروان ، و در مغرب ، و در مشرق ، و در اندلس ، و در وسط آسيا انتشار يافت .\r\nو از اين تاريخى كه ذكر نموديم امورى چند ظاهر مىگردد :\r\n1 - جميع مذاهب با جميع احكامى كه در آنها مىباشد و تا امروز براى اهل سنَّت باقى است ، بر جميع آنها صدارت دارد مذهب اهل البيت بر دست زيد بن على زين العابدين .\r\nو همچنين صدارت و سبقت دارد بر مذهب زيدى « مذهب الإمام جعفر الصّادق » كه به دنبال آن امامانى از نسل او آمدند ، و بدين جهت مذهب اماميّه نام نهاده شد .\r\nعلى هذا صادق امام شد با موت پدرش باقر ، در نيمهء دوم از قرن دوم و پس از آن ، شهادتش بعد از شهادت عمويش : زَيْد كه در سنهء 121 واقع شد با فاصلهء بيست و هفت سال سنهء 148 واقع گرديد .\r\nامّا ابوحنيفه در سجن ابو جعفر منصور در سنهء 150 بمرد ، و امَّا مالك پس از\r\n\r\n","description":"","footnote":"","page_name":" 607 ","page_number":381},
  {"content":"\r\n\r\nابوحنيفه بيست و نه سال حيات داشت ، و در سنهء 179 بمرد ، و شافعى بعد از ابوحنيفه به فاصلهء پنجاه و چهار سال در سنهء 204 بمرد ، و ابن حَنبل بديشان در سنهء 241 ملحق گرديد . و اصحاب مذاهب ديگر يا معاصر با ايشان بودند و يا پس از ايشان .\r\n\r\nمذهب جعفرى قياس را باطل مىداند\r\n2 - امام جعفر همانطور كه خواهيم ديد از استعمال قياس نهى نموده است ، همانطور كه فقهاء مدينه عموماً قياس را رَفْض و باطل دانسته‌اند و مُحَدِّثين خصوصاً با وجودى كه زعيمان فقه در قرن اوّل بوده‌اند ، قياس را رَفْض و باطل شمرده‌اند .\r\nو به زودى خواهيم دانست كه : نهى امام صادق از قياس ، معارض با اجتهاد نمىباشد . امام صادق امر به اجتهاد مىنمود ، و به همان مقدارى كه غير او در اجتهاد جلو رفته‌اند او جلو رفته است .\r\nو به زودى خواهيم دانست كه : منهاج وى در اعتبار و استخلاص و استنباط همان منهج فكر اسلامى است كه تفكر و انديشهء جهانى آن را از او نقل كرده است .\r\n3 - آن وضعيّت و موقعيّتى كه پس از قربانگاه كربلا اهل البيت شصت سال در آن زيستند نتيجه‌اى داد به ظهور علم و علماء از رجال و نسوان . در عهد امَّهات المؤمنين زن در علم مشاركت مىنمود ، و زنان فقيهه‌اى از گروه تابعين و تابعين تابعين از اهل سُنَّت پديدار شدند ، و در ميان زنان اهل البيت ، سُكَيْنَة بنت الحسين متوفّاة در سنهء 117 به مقام صدارت آنان نائل گرديد . وى علناً با فحول از شعراء بلكه فقهاء مغالبه و مبارات مىكرد . « 1 »\r\nبالجمله از مجموع آنچه ذكر شد ، به دست مىآيد كه : حضرت امام جعفر صادق عليه السّلام از جهت أنوار مُلْكى و ملكوتى بر فراز قبّهء اعلاى عالم وحدت حقّ متعال ، و در ذِروهء اسناى عرفان ، و علوم مترشّحهء از ذات اقدس منّان بوده‌اند . و تمام اين\r\n\r\n\r\n","description":"","footnote":"\r\n( 1 ) « الإمام جعفر الصّادق » طبع سنهء 1397 ه ، ص 131 تا ص 133 .\r\n","page_name":" 608 ","page_number":382},
  {"content":"\r\n\r\nشاگردان از چهار هزار نفر به طور عموم ، و از ميانشان أمثال هشام بن سالم و هشام بن حَكَم و أبان بن تَغْلب و ما شابههم به طور خصوص از همهء علوم از علوم الهيّه و غيره‌اش بهره‌مند مىگرديده‌اند . آنان كه مثل اينها بوده‌اند وى را به ولايت كليّهء مطلقهء الهيّه مىشناختند ، و أدعيه و احوال خصوصى او را كه دلالت بر كمال عبوديّت در برابر حضرت ربّ جليل مىكند ، و ملازم با إحاطهء علميّه و سيطرهء قدرتيّه و انوار مُلكى و ملكوتى بر عالم وجود است ، روايت نموده‌اند و در كتب ثبت و ضبط كرده‌اند .\r\nو افرادى همچون مالك و ابوحنيفه كه وى را بدان مقام نشناخته‌اند و تنها او را - همچون احمد امين مصرى - يك رجل عادى يا حدّاكثر مردى نابغه مىدانند ، لهذا به همان علوم ظاهرى او اكتفا نموده‌اند و او را يك مرد عالم محترم و شيخى از مشايخ اهل بيت همچون عبد الله محض و حسن مُثَنَّى و حسن مُثَلَّث مىپندارند . لهذا در أدعيه و رواياتى كه حاكى از حالات شخصيّهء ايشان ، و از خلوت‌ها و اسرار آنهاست فرو مىمانند ؟ و در فهم آنها همچون حِمَار به وَحَل در مىغلطند .\r\nاين مسكينان ندانسته‌اند كه : آن معانى در لابلاى كتب صوفيّه و عرفاى خودشان همچون مُحْيى الدِّين عَرَبى سرشار است كه براى خودشان جاى انكار نمىماند . امَّا اينكه امام صادق در اين ميان چه گناهى كرده است كه بايد از آنان كمتر و پائين‌تر و فروتر قرار گيرد ؟ غير از خودشان و شيطان اكبر معلِّمشان كسى نمىداند .\r\n\r\nگفتار طعن‌آميز احمد امين دربارهء امام صادق عليه السّلام\r\nاحمد امين بك به طور طَنْز و كنايه و ايراد بر آن امام به حق - صلوات الله و سلامه عليه - مىگويد : و بسيارى از احاديث شيعه و نظمشان از او روايت گرديده است . از با اهميّت‌ترين آن ، خبرى است كه جعفر صادق از على بن أبى طالب در كيفيّت خلق عالم و انتقال نور از آدم به پيغمبر ما صلّى الله عليه ( و آله ) و سلّم ، روايت مىكند ، تا آنكه مىگويد :\r\nثُمَّ انْتَقَلَ النُّورُ إلَى غَرَائِزِنَا ، وَ لَمَعَ فِى أئمَّتِنَا . فَنَحْنُ أنْوَارُ السَّمَاءِ وَ أنْوَارُ الارْضِ ، فِينَا النَّجَاةُ ، وَ مِنَّا مَكْنُونُ الْعِلْمِ ، وَ إلَيْنَا مَصِيرُ الامُورِ . وَ بِمَهْدِيِّنَا تَنْقَطِعُ الْحُجَجُ ، خَاتِمَةُ\r\n\r\n","description":"","footnote":"","page_name":" 609 ","page_number":383},
  {"content":"\r\n\r\nالائِمَّةِ ، وَ مُنْقِذُ الامَّةِ ، وَ غَايَةُ النُّورِ ، وَ مَصْدَرُ الامُورِ .\r\nفَنَحْنُ أفَضَلُ الْمَخْلُوقِينَ ، وَ أشْرَفُ الْمُوَحِّدِينَ ، وَ حُجَجُ رَبِّ الْعَالَمِينَ ، فَلْيَهْنَأ بِالنِّعْمَةِ مَنْ تَمَسَّكَ بِوَلَايَتِنَا ، وَ قَبَضَ عُرْوَتَنَا « 1 » .\r\n« سپس آن نور به غريزه‌هاى ما انتقال يافت ، و در امامان ما لَمَعان نمود . بنابراين ما انوار آسمان و انوار زمين مىباشيم . نجات در ماست ، و علمِ پنهان در ماست ، و بازگشت امور به سوى ماست . و به واسطهء مَهدى ما است كه حُجَّتها قطع مىگردد . او خاتمهء امامان ، و نجات دهنده و خلاص كنندهء امَّت ، و نهايت نور و مصدر امور است .\r\nبنابراين ما هستيم كه از جميع خلايق أفضل مىباشيم ، و اشرف موحّدين عالم هستيم ، و حجّتهاى پروردگار عالميان مىباشيم . پس بر آن كس كه تمسّك به ولايت ما كند نعمتهاى خدا گوارا باد ، و بر آن كس كه دستاويز ما را به دست گيرد نيز چنين باد . »\r\nو از اين خبر و مانند آن گمان مىرود كه انديشهء مهدويّت و عصمت أئمّه و تقديسشان و إعلاء شأنشان در آن عصر روئيده شده است : عصر الإمام جعفر الصّادق . « 2 »\r\nو همچنين احمد امين بك گويد : و از براى وى اقوال بسيارى است كه در كتب منتشر مىباشد و دلالت بر حكمت او ، و بُعْدِ نظر او ، و وُسْعت علم او مىكند .\r\nو اينكه ما گفته‌ايم : او به معنى ايمان رنگى بخصوص زده است ، به جهت آن است كه در برخى از اقوالى كه دلالت مىنمايد بر آنكه خداوند براى محمد نورى آفريد ، و سپس آن نور را به اهل بيتش منتقل كرد - به طورى كه مسعودى در حديثى نسبت امام جعفر را به امام على بيان مىكند - اين طور آمده است :\r\n\r\n\r\n","description":"","footnote":"\r\n( 1 ) مسعودى در « مُروج الذهب » ج 1 ص 15 .\r\n( 2 ) « ضحى الإسلام » ج 3 ص 263 .\r\n","page_name":" 610 ","page_number":384},
  {"content":"\r\n\r\nإنَّ اللهَ أتَاحَ نُوراً مِنْ نُورِهِ فَلَمَعَ ، وَ نَزَعَ قَبَساً مِنْ ضِيَائِهِ فَسَطَعَ . . .\r\nثُمَّ اجْتَمَعَ النُّورُ فِى وَسَطِ تِلْكَ الصُّورَةِ الْخَفِيَّةِ ، فَوَافَقَ ذَلِكَ صُورَةَ نَبِيِّنَا مُحَمَّدٍ .\r\nفَقَالَ اللهُ عَزَّ وَ جَلَّ : أنْتَ الْمُخْتَارُ الْمُنْتَخَبُ ، وَ عِنْدَكَ مُسْتَوْدَعُ نُورِى وَ كُنُوزُ هِدَايَتِى . مِنْ أجْلِكَ اسَطِّحُ الْبَطْحَاءَ ، وَ امَوِّجُ الْمَاءَ ، وَ أرْفَعُ السَّمَاءَ ، وَ أنْصِبُ أهْلَ بَيْتِكَ لِلْهِدَايَةِ ، وَ اوتِيهِمْ مِنْ مَكْنُونِ عِلْمِى مَا لَا يُشْكِلُ بِهِ عَلَيْهِمْ دَقِيقٌ ، وَ لَا يَغِيبُ عَنْهُمْ بِهِ خَفِىٌّ . وَ أجْعَلُهُمْ حُجَّتِى عَلَى بَرِيَّتِى ، وَ الْمُنَبِّهِينَ عَلَى قُدْرَتِى وَ وَحْدَانِيَّتِى .\r\n« حقّاً و تحقيقاً خداوند از نور خودش نورى را برگزيد و مقدّر فرمود ، پس آن نور تابش گرفت و لَمَعان پيدا نمود . و مَشْعَلى از ضياء و درخشش آن برگرفت پس آن مشعل بالا گرفت .\r\nو سپس آن نور در وسط آن صورت مخفيّه مجتمع گرديد ، و آن با صورت پيامبر ما محمد موافق گشت . پس از آن خداى عزّ و جلّ گفت : تو برگزيده و انتخاب شده مىباشى و در نزد توست امانتگاه نور من و گنجهاى هدايت من . به خاطر توست كه من زمين را گستردم ، و آب را به موج درآوردم ، و آسمان را برافراشتم ، و اهل بيت تو را براى هدايت منصوب خواهم كرد ، و از علوم مخفيّهء خود به قدرى به ايشان مىدهم تا به واسطهء آن هيچ امر دقيق و رقيقى برايشان مشكل نگردد ، و به واسطهء آن هيچ امر پنهانى برايشان پوشيده نماند . و من آنان را حجّت بر بندگانم قرار مىدهم ، و آگاه كنندگان و هشدار دهندگان بر قدرتم و وحدانيّتم مىگردانم . »\r\nو أمثال اين اخبار و اقوالى كه به آنها منسوب مىباشد . تمام اين مطالب ما را در وضعيّتى قرار مىدهد كه به امام جعفر صادق رنگ و صبغه‌اى را نسبت دهيم كه آن صبغه صبغهء جديدى بوده است ، و ما آن را پيش از آن نشناخته بوديم . « 1 »\r\nهمانطور كه در اوَّل بحث در معرفى و شناخت امام جعفر صادق عليه السّلام ديديم : اين حقايق از حضرت بروز كرده است ، امَّا نه به معنى صبغهء جديدى در اسلام ، و\r\n\r\n\r\n","description":"","footnote":"\r\n( 1 ) « ظهر الإسلام » ، ج 4 ، ص 115 و ص 116 .\r\n","page_name":" 611 ","page_number":385},
  {"content":"\r\n\r\nتَلَوُّن آن بدين لَوْن بلكه به معنى بيان و اظهار صبغهء حقيقيّهء اسلام و ابراز رنگ واقعى آن كه تا زمان حضرت از آن پرده برداشته نشده ، و واقعيّت نبوّت كه در ولايت مندمج و مندرج مىباشد بيان نگرديده بوده است . و اين بود علَّت تسميهء مذهب به مذهب جعفرى كه إلى الآن بلكه إلى الأبَد صبغهء حقيقى اسلام توأم با نور عرفان و حقيقت ولايت خواهد بود ، و بدون آن اسلام جز اسمى و جز پوسته‌اى پوك و درون تهى چيزى نمىباشد .\r\nو امَّا گفتار احمد امين به طورى كه اشاره نموديم كه : أئمّهء اثنا عشر شيعه چون داراى قدرت نشدند ، لهذا ادّعاى عصمت بر آنان مضحك نمىباشد ، به خلاف بنى اميّه و بنى عباس كه اين ادّعا براى آنان خنده‌آور است ، و لهذا احدى از آنها ادّعاى عصمت نكرد ، « 1 » پوچ و واهى است . أئمّهء شيعه با كمال قدرت و نهايت امكانات ، در راه باطل حركت ننمودند و از حقّ تجاوز نكردند .\r\n\r\nنجابت و سيادت خوى ذاتى اهل بيت بوده است\r\nاصولًا نجابت و اصالت و سيادت و كرامت و بزرگوارى و فتوّت و مردانگى در خاندان اهل بيت مِن صغيرِهم و كبيرِهم مشهود بوده است . آنها گرچه همگى بشر بوده‌اند ولى اين فلز غير از ساير فلزّات است . از زن و مرد ، و عامى و عالمشان صفات ارزنده ظهور داشته است .\r\nما براى نمونه در اينجا يك قضيّه از محمد پسر زَيد پسر حضرت امام ساجدين على بن الحسين - عليهما الصّلاة و السّلام - براى شما نقل مىكنيم كه در فَرْط قدرت و امكانات و در اوج استيلاء بر دشمن خونخوار و مهلك چگونه راه انصاف و فتوّت را در پيش گرفت ، و از حقّ تجاوز ننمود ، و برادر را بجاى برادر نكشت ، و از پسر بى گناه به جرم گناه پدر قصاص نكرد .\r\n\r\nبزرگوارى محمد بن زيد در حق فرزند هشام اموى\r\nسيِّد عليخان مدنى كبير در شرح صحيفهء سجّاديّه گويد : و اما محمد بن زيد كه كنيه‌اش ابو جعفر است ، و مادرش امِّ ولدى بود سِنْدِيّه ، و او كوچك‌ترين فرزندان\r\n\r\n\r\n","description":"","footnote":"\r\n( 1 ) « ضحى الإسلام » ج 3 ص 231 و ص 232 .\r\n","page_name":" 612 ","page_number":386},
  {"content":"\r\n\r\nپدرش بوده است ، در غايت فضل و نهايت نبالت و كرامت مىزيسته است .\r\nچنين آورده‌اند كه : منصور هنگامى كه در مكّه بود گوهر نفيسى به او عرضه داشته شد . آن را بشناخت و گفت : اين گوهرى است از هشام بن عبد الملك ، و به من اين طور ابلاغ گرديده است كه : اين نزد پسرش محمد است و از آن دودمان اينك غير از وى كسى باقى نمانده است .\r\nسپس به ربيع گفت : چون فردا صبح نمازت را با مردم در مسجد الحرام بجاى آوردى تمام درها را ببند و بر آنها مُوَثَّقين از گماشتگانت را بگمار . پس از آن يك در را باز كن و خود آنجا بايست و مگذار از آن كسى خارج گردد مگر آنكه خودت شخصاً وى را بشناسى . ربيع اين كار را انجام داد .\r\nمحمد بن هشام فهميد كه در جستجوى او هستند ، متحيّر شد . محمد بن زيد مذكور كه با او برخورد كرد ديد كه او حيران و سرگشته است و او را نمىشناخت . به او گفت : اى مرد ! چرا من تو را متحيّر مىنگرم ؟ كيستى تو ؟ !\r\nمحمد بن هشام گفت : آيا در امان هستم ؟ ! گفت : تو در امان هستى و در ذمّهء من مىباشى تا تو را نجات دهم !\r\nاو گفت : من محمد بن هشام بن عبد الملك مىباشم . تو كيستى ؟ !\r\nمحمد بن زيد بن على گفت : من محمد بن زيد هستم .\r\nاو گفت : در اين صورت جانم برفت و خونم هدر شد !\r\nمحمد بن زيد به او گفت : باكى بر تو نيست . زيرا تو قاتل زيد پدر من نبوده‌اى و در كشتن تو خونخواهى از خون او به دست نمىآيد . الآن خلاص كردن تو سزاوارتر است از تسليم نمودن تو . و ليكن مرا معذور بدار در كار مكروه و ناپسندى كه از من به تو برسد ، و از كلام قبيح و زشتى كه تو را با آن مخاطب سازم ، تا در پى آمد آن خلاص تو بوده باشد !\r\nاو گفت : اختيار با توست .\r\nمحمد ردايش را بر سر و صورت او انداخت و پيش افتاده او را مىكشيد . چون به\r\n\r\n","description":"","footnote":"","page_name":" 613 ","page_number":387},
  {"content":"\r\n\r\nنزد ربيع رسيد چند سيلى به وى نواخت و به ربيع گفت : اى أبو الفضل ! اين خبيث ساربانى است از اهل كوفه به من شتران خود را كرايه داده است رفت و برگشت . و اينك از دست من فرار كرده است و شترهاى خود را به سرلشگران خراسانى كرايه داده است و من بر اين مُدَّعايم شاهد و بيّنه دارم . الآن تو بر من دو نفر از پاسبانان را ضميمه كن تا از دستم نگريزد !\r\nربيع دو نفر پاسبان با وى مُنضمّ كرد ، و آن دو نفر با وى به راه افتادند . چون از مسجد دور شدند محمد بن زيد به او گفت : اى خبيث ! حقّ مرا به من ادا مىكنى ؟ !\r\nگفت : آرى اى پسر رسول الله !\r\nمحمد بن زيد به گماشتگان گفت : شما برويد ! و سپس وى را آزاد كرد .\r\nمحمد بن هشام سر محمد بن زيد را بوسيد و گفت : پدرم و مادرم به قربانت  اللَّهُ أَعْلَمُ حَيْثُ يَجْعَلُ رِسالَتَهُ  . « 1 » و در اين حال گوهرى بيرون آورد كه ارزشمند بود و به او داد و گفت : مرا به پذيرش اين دانه مفتخر فرما !\r\nمحمد بن زيد گفت : إنَّا أهْلُ بَيْتٍ لَا نَقْبَلُ عَلَى الْمَعْرُوفِ ثَمَناً .\r\n« ما خاندانى هستيم كه در برابر كار نيكوئى كه انجام داده‌ايم مزدى را نمىپذيريم ! »\r\nو من از تو درگذشتم دربارهء چيز عظيمتر از اين كه خون زيد بن على است . برو به سلامت و در امان خدا ! و خودت را پنهان كن تا اين مرد ( منصور ) مراجعت كند . زيرا در جستجوى تو جدِّيَّتى تمام دارد .\r\nاين فعل را از مكارم شِيَم و عظيم همّت او به شمار آورده‌اند . « 2 »\r\n\r\n\r\n","description":"","footnote":"\r\n( 1 ) آيه 124 از سورهء 6 : انعام : « خداوند داناتر است به محلى كه رسالتش را در آنجا قرار دهد . »\r\n( 2 ) « رياض السّالكين » طبع سنگى ص 19 و طبع حروفى ج 1 ، ص 139 . سيد اجل شارح : مؤلِّف كتاب در ذيل بيان اين حكايت فرموده است : شارح صحيفه گويد : نسب من منتهى\r\n","page_name":" 614 ","page_number":388},
  {"content":"\r\n\r\nمحدِّث قمّى ، محمد را كوچك‌ترين پسران زيد محسوب داشته است و گفته است : وى فضلى بسيار و نَبالتى به كمال داشت ، و قصّه‌اى از فتوّت و جوانمردى او معروف است كه داعى كبير آن را براى سادات و علويّين نقل كرده كه آن را سرمشق خود قرار داده و به آن طريق رفتار نمايند ، و ما آن قصّه را در ص 181 « منتهى الآمال » در ذكر اولاد حضرت امام حسن عليه السّلام نگارش داديم . « 1 »\r\nأقول : آن دستور العمل و سرمشق از برادر داعى كبير مىباشد نه از خود او . و توضيح آن است كه خود ايشان ترجمهء حال داعى كبير امير حسن بن زيد بن محمد بن اسمعيل بن حسن بن زيد بن الحسن بن على بن أبى طالب عليه السّلام را مفصّلًا ذكر كرده است كه در سال دويست و پنجاه و دوم هجرى بر طبرستان استيلا يافت و بيست سال سلطنت كرد . و پس از او برادرش محمد بن زيد الحسنى بر جاى او مستولى گرديد . تا آنكه گويد :\r\n\r\nنمونه‌هاى اصالت در محمد بن زيد علوى\r\nمحمد بن زيد در علم و فضل فَحْلى و در سَماحت و شجاعت مردى بزرگ بود . علماء و شعراء جنابش را مَلْجأ و مَناص مىدانستند ، و قانون او بود كه در پايان هر سال بيت المال را نگران مىشد آنچه افزون از مخارج بجاى مانده بود بر قريش و انصار و فقهاء و قاريان و ديگر مردم بخش مىكرد و حبّه‌اى بجاى نمىگذاشت .\r\nچنان اتّفاق افتاد كه در سالى چون ابتدا كرد به عطاى بنى عَبد مَناف و از عطاى بنى هاشم فراغت جست ، طبقهء ديگر از عبد مَناف را پيش خواند . مردى به جهت\r\n\r\n\r\n","description":"","footnote":"\r\nمىگردد به همين محمد بن زيد مذكور . زيرا من على بن احمد بن محمد معصوم بن احمد بن ابراهيم بن سلام الله بن مسعود بن محمد بن منصور بن محمد بن ابراهيم بن محمد بن اسحق بن على بن عربشاه بن امير أنْبَه ابن أميرى بن حسن بن حسين بن على بن زيد الاعثم بن على بن محمد بن على أبى الحسن نقيب نصيبين ابن جعفر بن احمد السّكّين ابن جعفر بن محمد بن زيد الشّهيد بن على بن الحسين بن على بن أبى طالب أمير المؤمنين صلوات الله عليهم أجمعين مىباشم :\r\n اولئكَ آبَائى فجِئنى بمثلهم * إذا جَمَعَتْنا يا جَرِيرُ المَجامِعُ \r\n( 1 ) « منتهى الآمال » ، طبع رحلى علميّهء اسلاميّه ، ج 2 ص 46 .\r\n","page_name":" 615 ","page_number":389},
  {"content":"\r\n\r\nاخذ عطا برخاست . محمد بن زيد پرسيد از كدام قبيله‌اى ؟ ! گفت : از اولاد عبد مَناف .\r\nفرمود : از كدام شعبه ؟ ! گفت : از بنى اميّه ؟ !\r\nفرمود : از كدام سلسله ؟ ! جواب نداد .\r\nفرمود : همانا از بنى مُعاويه مىباشى ؟ ! عرض كرد : چنين است .\r\nفرمود : نسبت به كداميك از فرزندان معاويه مىرسانى ؟ ! همچنان خاموش شد .\r\nفرمود : همانا از أولاد يزيد مىباشى ؟ ! عرض كرد : چنين است .\r\nفرمود : چه احمق مردى تو بوده‌اى كه طمع بذل و عطا بر اولاد ابو طالب بسته‌اى و حال آنكه ايشان از تو خونخواهند ! اگر از كردار جَدَّت آگهى ندارى بسى جاهل و غافل بوده‌اى ، و اگر از كردار ايشان آگهى دارى دانسته خود را به هلاكت افكنده‌اى !\r\nسادات علوى چون اين كلمات بشنيدند به جانب او شزراً نگريستند و قصد قتل او كردند .\r\nمحمد بن زَيْد بانگ بر ايشان زد و گفت : انديشهء بد در حقّ وى مكنيد چه هر كه او را بيازارد از من كيفر بيند . مگر گمان داريد كه خون امام حسين عليه السّلام را از وى بايد جست ؟ خداوند كس را به گناه ديگر كس عقاب نفرمايد !\r\nاكنون گوش داريد تا شما را حديثى گويم كه آن را به كار بنديد . همانا پدرم زيد مرا خبر داد كه منصور خليفه در ايّامى كه در مكّهء معظّمه رفته بود در ايَّام توقّف او در آنجا گوهرى گرانبها به نزد او آوردند .\r\nدر اينجا مرحوم محدّث قمّى تا خاتمهء آن حكايت را بتمامها و كمالها ذكر فرموده است . « 1 »\r\n\r\n\r\n","description":"","footnote":"\r\n( 1 ) « منتهى الآمال » ، طبع رحلى علميّهء اسلاميّه ، ج 1 ص 180 تا ص 182 . و در تعليقه آورده است : سيد أجلّ سيد عليخان - رضوان الله عليه - در اول شرح صحيفه اين مطلب را از محمد بن زيد الشهيد نقل كرده آنگاه فرموده كه : اين محمد جدّ من است و نسب من به دو منتهى\r\n","page_name":" 616 ","page_number":390},
  {"content":"\r\n\r\nآن فِلِز قيمتى و گوهر نفيس وجود امامان است كه آنها را از ديگران متمايز و عَلَم كرامت را بر فراز سرشان برافراشته است همانطور كه ديديم شافعى راجع به قبر موسى بن جعفر عليهما السلام مىگويد : قَبْرُهُ تِرْيَاقٌ مُجَرَّبٌ . و همانطور كه شافعى دربارهء مقتل حضرت ابا عبدالله الحسين سيد الشهداء عليه السّلام از بن دل مىسوزد و ناله بر مىآورد و در مرثيه‌اش مىسرايد :\r\n تَأَوَّهَ قَلْبِى وَ الْفُؤادُ كَئيبُ * وَ أرَّقَ نَوْمِى فَالسُّهَادُ عَجِيبُ 1\r\nفَمَنْ مُبْلِغٌ عَنِّى الْحُسَيْنَ رِسَالَةً * وَ إنْ كَرِهَتْهَا أنْفُسٌ وَ قُلُوبُ 2\r\nذَبِيحٌ بِلَا جُرْمٍ كَأنَّ قَمِيصَهُ * صَبِيغٌ بِمَاءِ الارْجُوَانِ خَضِيبُ 3\r\nفَلِلسَّيْفِ أعْوَالٌ وَ لِلرُّمْحِ رَنَّةٌ * وَ لِلْخَيْلِ مِنْ بَعْدِ الصَّهِيلِ نَحِيبُ 4\r\nتَزَلْزَلَتِ الدُّنْيَا لآلِ مُحَمَّدٍ * وَ كَادَتْ لَهُمْ صُمُّ الْجِبَالِ تَذُوبُ 5\r\nوَ غَارَتْ نُجُومٌ وَ اقْشَعَرَّتْ كَوَاكِبٌ * وَ هُتِّكَ أسْتَارٌ وَ شُقَّ جُيُوبُ 6\r\nيُصَلَّى عَلَى الْمَبْعُوثِ مِنْ آلِ هَاشِمٍ * وَ يُغْزَى بَنُوهُ إنَّ ذَا لَعَجِيبُ 7\r\nلَئِنْ كَانَ ذَنْبِى حُبَّ آل مُحَمَّدٍ * فَذَلِكَ ذَنْبٌ لَسْتُ مِنْه أتُوبُ 8\r\nهُمُ شُفَعَائى يَوْمَ حَشْرِى وَ مَوْقِفِى إذَا * مَا بَدَتْ لِلنَّاظِرِينَ خُطُوبُ « 1 » 9 \r\n\r\nترجمهء اشعار شافعى در مقتل ابى عبد الله عليه السّلام\r\n1 - « به درد آمد قلب من ، و دل من غصّه دار شد ، و خواب را از سر من ربود ، و بيدارى شگفتى براى من رخ داد .\r\n2 - كيست كه از من پيامم را به حسين برساند و اگرچه افرادى و شخصيّتهائى از اين پيام بدشان مىآيد .\r\n\r\n\r\n","description":"","footnote":"\r\nمىشود . آنگاه نسب خود را ذكر فرموده و فرموده :\r\n اولئكَ آبائى فجئنى بمثلهم * إذا جَمَعَتْنا يا جَرير المَجامعُ . ( منه ) \r\n( 1 ) « مناقب » ابن شهرآشوب ، طبع سنگى ج 2 ص 232 و ص 233 ، و طبع حروفى مطبعهء علميّهء قم ، ج 4 ص 125 و ص 135 . در بحار الانوار طبع حروفى ج 45 ص 253 عين اين ابيات را از مناقب آورده است و در ص 274 از ابو منصور شهردار هشت بيت آورده است منهاى بيت ششم و نهم و به علاوهء بيتى در در رديف دوم :\r\n و مِمّا نفى جسمى و شيّب لُمَّتى * تصاريف أيّام لهنَّ خطوب \r\n","page_name":" 617 ","page_number":391},
  {"content":"\r\n\r\n3 - حسين سر بريده‌اى است بدون جرم و جنايت كه گويا پيرهنش را با آب ارغوان رنگ زده‌اند .\r\n4 - شمشيرها به ناله درآمدند ، و نيزه‌ها صداى دلخراش كردند ، و اسبان پس از شيهه كشيدن به آه جگر سوز فرياد برآوردند .\r\n5 - جهان در سوگ و عزاى آل محمد زلزله شد ، و نزديك بود به خاطر ايشان كوههاى سخت ذوب گردد .\r\n6 - ستارگانى غروب كرد ، و كواكبى رنگ باخت ، و پرده‌هائى هتك گرديد ، و گريبانهائى پاره شد .\r\n7 - بر برانگيخته‌شدهء از آل هاشم درود فرستاده مىشود ، و با پسرانش نبرد و كارزار مىگردد . اين بسيار عجيب است !\r\n8 - اگر گناه من محبّت آل محمد باشد ، پس آن گناهى است كه من هيچ گاه از آن توبه نخواهم نمود .\r\n9 - ايشانند شفيعان من در روز حشر من و در موقف من در آن وقتى كه براى نظاره كنندگان امور ناگوار و مكروه ظاهر گردد . »\r\nآيا همين جلال و عظمت و ابَّهَت معنوى و كمال روحانى نيست كه أبو هريرة عِجْلى در برابر جنازهء مبارك امام صادق عليه السّلام ابراز مىدارد چنان كه محدّث قمّى آورده است :\r\nو روايت شده از عيسى بن دأب كه چون جنازهء نازنين حضرت صادق عليه السّلام را روى سرير نهادند و حمل كردند به سوى بقيع براى دفن ، ابو هريرهء عِجْلى كه از شعراى مجاهرين اهل بيت شمرده مىگشت ، اين اشعار بگفت :\r\n أقُولُ وَ قَدْ رَاحُوا بِهِ يَحْمِلُونَهُ * عَلَى كَاهِلٍ مِنْ حَامِلِيهِ وَ عَاتِقِ : 1\r\nأ تَدْرُونَ مَا ذَا تَحْمِلُونَ إلَى الثَّرَى * ثَبِيراً ثَوَى مِنْ رَأسِ عَلْيَاءِ شَاهِقِ 2\r\nغَدَاةَ حَثَى الْحَاثُونَ فَوْقَ ضَرِيحِهِ * تُرَاباً وَ أوْلَى كَانَ فَوْقَ الْمَفَارِقِ 3 « 1 » \r\n\r\n\r\n","description":"","footnote":"\r\n( 1 ) « منتهى الآمال » ، طبع رحلى علميّهء اسلاميّه ، ج 2 ص 104 .\r\n","page_name":" 618 ","page_number":392},
  {"content":"\r\n\r\n1 - « مىگويم من در حالتى كه او را بردند كه حمل كنند بر روى شانه‌هاى حمل كنندگان و گردنهايشان :\r\n2 - آيا مىدانيد : شما چه چيزى را به سوى خاك حمل مىنماييد ؟ ! آن كوه ثَبير است كه از فراز بلندى و ارتفاع ، به درون زمين مسكن گزيده است .\r\n3 - فرداست كه خاك ريزان بر بالاى مرقد وى خاك بريزند ، و بهتر آن بود كه خاك را بر روى سرهاى خودشان بريزند . »\r\nما در زيارت حضرت سيّد الشّهداء عليه السّلام مىخوانيم : السَّلَامُ عَلَيْكَ يَا وَارِثَ آدَمَ صَفْوَةِ اللهِ ، السَّلَامُ عَلَيْكَ يَا وَارِثَ نُوحٍ نَبِىِّ اللهِ ، السَّلَامُ عَلَيْكَ يَا وَارِثَ إبْرَاهِيمَ خَلِيلِ اللهِ تا آخر . « 1 »\r\n\r\n\r\n","description":"","footnote":"\r\n( 1 ) « مصباح المتهجّد » شيخ طوسى طبع سنگى ص 501 و در « مناقب » ابن شهرآشوب از طبع سنگى ، ج 2 ص 234 و ص 235 روايات أنيق و شگفت انگيزى دربارهء زيارتش ذكر نموده است كه به جهت كمال اهميّت آن ما در اينجا ذكر مىكنيم : فصل : در زيارتش صلوات الله عليه : اسحق بن عمار مىگويد : امام صادق عليه السلام گفت : ليس مَلَك فى السّماوات و الارض إلّا و هم يَسْألون الله تعالى أن يَأذن لهم فى زيارة قبر الحسين عليه السلام ففوجٌ ينزل و فوجٌ يعرج . « هيچ فرشته‌اى در آسمانها و زمين نيست مگر آنكه از خداى تعالى مسألت دارد كه به او در زيارت قبر حسين عليه السلام اجازه دهد . بنابراين پيوسته فوجى از فرشتگان پائين مىآيند و فوجى بالا مىروند » .\r\nو در كتاب « الفردوس الاعلى » از ديلمى روايت است كه پيغمبر اكرم صلّى الله عليه و آله و سلّم فرمودند : موسى ابن عمران از پروردگارش مسألت نمود تا زيارت قبر حسين بن على عليهما السلام را بنمايد و با معيّت هفتاد هزار ملائكه زيارت قبرش را كرد . و أبان بن تَغْلِب از امام صادق عليه السلام روايت مىكند كه حضرت گفت : وَ كَلَّ الله بقبر الحسين عليه السلام أربعة آلاف مَلَكاً شُعْثاً غُبْراً يبكونه إلى يوم القيمة . فمن زاره عارفاً بحقّه شَيَّعوه حتّى يُبَلِّغوه مأمنه ، و إنْ مَرَضَ عادُوه غدوةً و عَشيّاً ، و إذا مات شَهِدوا جنازته و استغفروا له الى يوم القيمة . « خداوند در اطراف قبر حسين عليه السلام چهار هزار فرشته گماشته است كه همگى با موهاى ژوليده و پريشان و با صورتهاى خاك آلوده بر وى تا روز قيامت مىگريند . پس كسى كه او را با معرفت به حقّش زيارت كند او را بدرقه مىكنند تا به مأمنش برسانند و اگر مريض گردد وى را هر صبح و شب عيادت كنند ، و اگر بميرد جنازه‌اش را تشييع كنند و براى او از خداوند طلب غفران نمايند تا روز قيامت . »\r\nو از حضرت امام محمّد باقر عليه السلام مروى است كه فرمود : مُرُوا شيعتَنا بزيارة الحسين عليه السلام فإنَّ\r\n","page_name":" 619 ","page_number":393},
  {"content":"\r\n\r\nو در زيارت حضرت امام جعفر صادق و امامان مدفون در بقيع عليهم‌السّلام مىخوانيم :\r\nالسَّلَامُ عَلَيْكُمْ أئمَّةَ الْهُدَى ، السَّلَامُ عَلَيْكُمْ أهْلَ التَّقْوَى ، السَّلَامُ عَلَيْكُمْ أيُّهَا الْحُجَجُ عَلَى أهْلِ الدُّنْيَا .\r\n\r\n\r\n","description":"","footnote":"\r\nزيارتَه تدفع الهدم و الحرق و الغرق و أكل السَّبُع ، و زيارته مفترضةٌ على من أقرّ بالإمامة من الله .\r\n« شيعيان ما را امر كنيد به زيارت حسين عليه السلام زيرا زيارتش انسان را از آوار بر سر فرود آمدن ، و از آتش سوزى ، و غرق شدن ، و طعمهء درندگان گرديدن حفظ مىنمايد و زيارت او از جانب خدا واجب شده است بر كسى كه اقرار به امامت او داشته باشد . » اسحاق بن عمّار روايت نموده است كه : امام صادق عليه السلام فرموده‌اند : ما بين قبر الحسين إلى السّماء السّابعة مُخْتَلَف الْمَلَائِكَةِ . « ما بين قبر امام حسين عليه السلام تا هفتمين آسمان محل رفت و برگشت فرشتگان است . » از حضرت امام كاظم عليه السلام وارد است : مَن زار قبر الحسين عليه السلام عارِفاً بحقّه غَفَر الله له ما تقدّم من ذنبه و ما تَأخّر . « هر كس با حقّ معرفت ، حسين را زيارت كند گناهان گذشته و آيندهء او آمرزيده مىشود . » و از حضرت امام صادق عليه السلام روايت است : روزى حسين - صلوات الله عليه - در دامان پيامبر نشسته بود و پيامبر با او بازى مىكرد و وى را خنده مىانداخت . عائشه گفت : چقدر سُرورت از اين پسر بچه زياد است ؟ ! پيامبر فرمود : واى بر تو چگونه اين طور نباشد با وجود آنكه او ميوهء دل من ، و موجب تر و تازگى چشم من مىباشد ؟ ! آگاه باش : امت من او را خواهند كشت . پس كسى كه او را بعد از شهادتش زيارت كند ، خداوند براى او يك حج از حجّهاى مرا مىنويسد . عائشه گفت : يا رسول الله يك حج از حجهاى شما ؟ ! فرمود : آرى دو حج از حجهاى من . عائشه گفت : دو حج از حجهاى شما ؟ ! فرمود : آرى سه حج . و به همين ترتيب پيوسته عائشه زياد مىنمود و پيامبر بالا مىبرد و مضاعف مىگردانيد تا به هفتاد حج از حجهاى پيامبر بالغ شد با عمره‌هائى كه با آن حجها پيامبر بجاى آورده است . شاعر گويد :\r\n فَجعفرٌ الصّادقُ من وُلْدهِ * خَبَّرنا مِن فضله بالتّمام\r\nعن جدِّه إنّ لِمَنْ زاره * ثوابُ حِجِّ البيت سبعين عام \r\nو در رسالهء « مقنعه » و مزار كلينى با إسنادش از امام رضا عليه السلام روايت است كه : من زَار قبر أبى عبد الله عليه السلام بشطِّ الفرات كان كمن زار الله فوق عَرشه . « هر كس قبر ابا عبد الله عليه السلام را در شطّ فرات زيارت نمايد همچنان است كه خداوند را در بالاى عرش او زيارت كرده است . » و اين معنى را عبدى به نظم در آورده است :\r\n و حديثٌ عن الائمّة فيما قد روينا * عن الشُّيوخ الثّقات\r\nإنَّ من زاره كمن زار ذا العرش * على عرشه به غير صفات \r\nيعنى زائر وى مثل كسى است كه خدا را بر عرش عبادت كرده باشد . انتهى روايات ابن شهرآشوب .\r\n","page_name":" 620 ","page_number":394},
  {"content":"\r\n\r\nالسَّلَامُ عَلَيْكُمْ أيُّهَا الْقُوَّامُ فِى الْبَرِيَّةِ بِالْقِسْطِ ، السَّلَامُ عَلَيْكُمْ أهْلَ الصَّفْوَةِ ، السَّلَامُ عَلَيْكُمْ آلَ رَسُولِ اللهِ ، السَّلَامُ عَلَيْكُمْ أهْلَ النَّجْوَى ، أشْهَدُ أنَّكُمْ قَدْ بَلَّغْتُمْ وَ نَصَحْتُمْ وَ صَبَرْتُمْ فِى ذَاتِ اللهِ ، وَ كُذِّبْتُمْ وَ اسِىءَ إلَيْكُمْ فَغَفَرْتُمْ .\r\nوَ أشْهَدُ أنَّكُمُ الأئمَّةُ الرَّاشِدُونَ الْمُهْتَدُونَ ، وَ أنَّ طَاعَتَكُمْ مُفْرُوضَةٌ ، وَ أنَّ قَوْلَكُمُ الصِّدْقُ ، وَ أنَّكُمْ دَعَوْتُمْ فَلَمْ تُجَابُوا ، وَ أمَرْتُمْ فَلَمْ تُطَاعُوا .\r\nوَ أنَّكُمْ دَعَائمُ الدِّينِ ، وَ أرْكَانُ الارْضِ ، لَمْ تَزَالُوا بِعَيْنِ اللهِ يَنْسَخُكُمْ مِنْ أصْلَابِ كُلِّ مُطَهَّرِ ، وَ يَنْقُلُكُمْ مِنْ أرْحَامِ الْمُطَهَّرَاتِ ، لَمْ تُدَنِّسْكُمُ الْجَاهِلِيَّةُ الْجَهْلَاءُ ، وَ لَم تَشْرَكْ فِيكُمْ فِتَنُ الاهْواءِ .\r\nطِبْتُمْ وَ طَابَتْ مَنْبَتُكُمْ ، مَنَّ بِكُمْ عَلَيْنَا دَيَّانُ الدِّينِ فَجَعَلَكُمْ فِى بُيُوتٍ أذِنَ اللهُ أنْ تُرْفَعَ وَ يُذْكَرَ فِيهَا اسْمُهُ .\r\nوَ جَعَلَ صَلَوتَنا عَلَيْكُمْ رَحْمَةً لَنَا وَ كَفَّارَةً لِذُنُوبِنَا ، إذِ اخْتَارَكُمُ اللهُ لَنَا ، وَ طَيَّبَ خَلْقَنَا بِمَا مَنَّ عَلَيْنَا مِنْ وَلَايَتِكُمْ ، وَ كُنَّا عِنْدَهُ مُسَمَّيْنَ بِعِلْمِكُمْ ، مُعْتَرِفينَ بِتَصْدِيقِنَا إيَّاكُمْ - تا آخر زيارت . « 1 » ، « 2 »\r\nآيا معنى ارث از جميع پيامبران و معنى اين زيارت ، واحد نمىباشد ؟ و مُفاد هر\r\n\r\n\r\n","description":"","footnote":"\r\n( 1 ) « مصباح المتهجّد » ص 496 . و « مفاتيح الجنان » زيارت ائمّهء بقيع عليهم‌السّلام .\r\n( 2 ) و اين همان معرفىاى مىباشد كه حضرت امام محمد باقر عليه السلام در اشعارى از خود فرموده است : مجلسى در « بحار الانوار » از طبع حروفى ج 46 ص 270 و ص 271 در ضمن بيان احوال آن حضرت بنا به نقلى كه از كتاب وزير سعيد مؤيّد الدّين ابو طالب محمد بن احمد بن محمد بن علقمى رحمَه‌ُالله كرده است مىرسد به اينجا كه حضرت مىفرمايد : من مردى علوى هستم . و سپس انشاد فرمود :\r\n فنحن على الحوض ذُوّادُه * نَذودُ و نُسْعِد وُرّاده\r\nفما فاز مَن فاز إلّا بنا * و ما خاب مَن حُبُّنا زاده\r\nفمن سَرَّنا نال مِنَّا السُّرور * و من ساءَنا ساء ميلاده\r\nو من كان غاصبَنا حَقَّنا * فيوم القيمة ميعاده \r\nو پس از آن گفت : منم محمد بن على بن الحسين بن على بن أبى طالب . ( « كشف الغمّة » ج 2 ص 351 از « دلائل » حميرى از مالك جهنى )\r\n","page_name":" 621 ","page_number":395},
  {"content":"\r\n\r\nدو يكى نيست ؟\r\nو آيا مُفاد مضامين اينها با مضمون قصيدهء غَرَّاى جناب شيخ كاظم ازرى - رضوان الله عليه - واحد نيست كه از شيخ الفقهاء العِظام خاتم المجتهدين الفخام شيخ محمد حسن صاحب « جواهر الكلام » نقل شده است كه : آرزو مىكرد آن قصيده در نامهء عمل او نوشته شود ، و جواهر در نامهء عمل ازرى !\r\nبعضى از ابيات آن اين است :\r\n إنَّ تِلْكَ الْقُلُوبَ أقْلَقَهَا الْوَجْدُ * وَ أدْمَى تِلْكَ الْعُيُونَ بُكَاهَا 1\r\nكَانَ أنْكَى الْخُطُوبِ لَمْ يُبْكِ مِنِّى * مُقْلَةً لَكِنِ الْهَوَى أبْكَاهَا 2 \r\n1 - « آن دلها دلهائى است كه غصّه آنها را به هيجان آورده و آن چشمان را گريهء آنها خونبار كرده است .\r\n2 - من آن طور بودم كه جان‌گدازترين حوادث دلخراش چشم مرا به گريه نمىآورد ، و ليكن هوى و عشق به آنان آن را به گريه انداخته است . »\r\nتا مىرسد به اينجا كه مىگويد : « 1 »\r\n\r\n\r\n","description":"","footnote":"\r\n( 1 ) و آن ابيات از اين قرار است :\r\n كُلَّ يَوْمٍ لِلْحَادِثَاتِ عَوَادٍ * لَيْسَ يَقْوَى رَضْوَى عَلَى مُلْتَقَاهَا\r\nكَيْفَ يُرْجَى الْخَلَاصْ مِنْهُنَّ إلَّا * بِذِمَامٍ مِنْ سَيِّد الرُّسلِ طه\r\nمَعْقِلُ الْخَائفِينَ مِنْ كُلِّ خَوْفٍ * أوْفَرُ الْعُرْبِ ذِمَّةً أوْفَاهَا\r\nمَصْدَرُ الْعِلْمِ لَيسَ إلَّا لَدَيْهِ * خَبَرُ الْكَايِنَاتِ مِنْ مُبْتَدَاهَا\r\nفَاضَ لِلْخَلْقِ مِنْهُ عِلْمٌ وَ حِلْمٌ * أخَذَتْ مِنْهُمَا الْعُقُولُ نُهَاهَا\r\nنَوَّهَتْ بِاسْمِهِ السَّماوَاتُ وَ الأ * رْضُ كَمَا نَوَّهَتْ بِصُبْحِ ذُكَاهَا\r\nوَ غَدَتْ تنشر الفضائل عنه * كُلُّ قَوْمٍ عَلَى اخْتِلَافِ لُغاهَا\r\nطَرِبَتْ لِاسْمِهِ الثّرى فاستطالَتْ * فَوْقَ عُلْوِيَّةِ السَّمَا سُفْلَاهَا\r\nجَازَ مِنْ جَوْهَرِ التَّقدُّسِ ذَاتاً * تَاهَتِ الانْبِياءُ فِى مَعْناهَا\r\nلَا تُجِلْ فِى صِفَاتِ أحْمَدَ فِكْراً * فَهِىَ الصُّورَةُ الَّتِى لَنْ تَرَاهَا\r\nأىُّ خَلْقٍ للّهِ أعْظَمُ مِنْهُ * وَ هُوَ الْغَايَة الَّتِى اسْتَقْصَاهَا\r\nقَلَّبَ الْخَافِقَيْنِ ظَهْراً وَ بَطْنا * فَرَأى ذَاتَ أحْمدٍ فَاجْتَبَاهَا \r\n","page_name":" 622 ","page_number":396},
  {"content":"\r\n\r\n لَسْتُ أنْسَى مَنَازِلَ قُدْسٍ * قَدْ بَنَاهَا التُّقَى فَأعْلَا بِنَاهَا 1\r\nوَ رِجَالًا أعِزَّةً فِى بُيُوتٍ * أذِنَ اللهُ أنْ يُعَزَّ حِمَاهَا 2\r\nسَادَةٌ لَا تُرِيدُ إلَّا رِضَى اللهِ * كَمَا لَا يُرِيدُ إلَّا رِضَاهَا 3\r\nخَصَّهَا مِنْ كَمَالِهِ بِالْمَعَانِى * وَ بِأعْلَى أسْمَائِهِ سَمَّاهَا 4\r\nلَمْ يَكُونُوا لِلْعَرْشِ إلَّا كُنُوزاً * خَافِيَاتٍ سُبْحَانَ مَنْ أبْدَاهَا 5\r\nكَمْ لَهُمْ ألْسُنٌ عَنِ اللهِ تُنْبِى * هِىَ أقْلَامُ حِكْمَةٍ قَدْ بَرَاهَا 6\r\nوَ هُمُ الاعْيُنُ الصَّحِيحَاتُ تَهْدِى * كُلَّ عَيْنٍ مَكْفُوفَةٍ عَيْنَاهَا 7\r\nعُلَمَاءٌ أئِمَّةٍ حُكَمَاءٌ * يَهْتَدِى النَّجْمُ بِاتِّبَاعِ هُدَاهَا 8\r\nقَادَةٌ عِلْمُهُمْ وَ رَأىُ حِجَاهُمْ * مَسْمَعَا كُلِّ حِكْمَةٍ مَنْظَرَاهَا 9\r\nمَا ابَالِى وَ لَوْ اهِيلَتْ عَلَى * الارْضِ السَّماوَاتُ بَعْدَ نَيْلِ وَلَاهَا « 1 » 10 \r\n1 - « من آن چنان نيستم كه منازل طهارت و قُدْس را كه براى احمد است فراموش نمايم . آن منازلى كه بنيادش را تقواى الهى بنا نهاد ، و آن تقوى بنايش را رفيع و بلند گردانيد .\r\n2 - و من آن‌چنان نيستم كه فراموش نمايم مردان صاحب عزَّتى را در خانه‌هائى كه خداوند اذن داده است كه : حريم و قرقگاهشان عزيز و منيع بوده باشد .\r\n3 - ايشان سروران و سالارانى هستند كه جز رضاى خدا نخواهند ، همانطور كه خداوند جز رضاى آنان را نخواهد .\r\n4 - خداوند از كمال خويشتن به معانى و صفات عاليه اختصاصشان داد ، و به عالىترين نامهايش ايشان را نامگذارى كرد .\r\n\r\n\r\n","description":"","footnote":"\r\n( 1 ) ديوان ازْرِى طبع نجف سنهء 1386 هجريّهء قمريّه ص 129 به بعد ، و ابياتى را كه ما آورديم منتخباتى است از قصيدهء طويلهء الفيّة او كه هزار بيت بوده است اما مع الاسف به واسطهء خوردن موريانه بنا به گفتهء آية الله محقّق شيخ محمّد رضا مظفر در مقدّمهء آن اينك فقط از آن مقدار ، 587 بيت باقى مانده است . و اولين بيتى را كه ما در اينجا ذكر نموديم يعنى بيت إنَّ تلك القلوب أقلقها الوَجْدُ سى و هشتمين بيت از آن مىباشد .\r\n","page_name":" 623 ","page_number":397},
  {"content":"\r\n\r\n5 - ايشان براى عرش الهى نبوده‌اند مگر گنجهاى پنهان و مختفى . مقدَّس و منزَّه است خداوندى كه آن گنجها را ظاهر كرد .\r\n6 - چه بسا از براى آنان زبانهائى بوده است كه از خداوند خبر مىداده است . آرى آن زبانها قلمهاى حكمتى مىباشد كه خداوند خودش آنها را با دست خود تراشيده است .\r\n7 - و ايشانند چشمهاى صحيح و بدون عيب كه هدايت مىكنند هر صاحب نفسى را كه دو چشمانش كور شده باشد .\r\n8 - آنانند علماء و امامان و حكيمانى كه ستارگان راهبر و راهنماى آسمان هم به واسطهء متابعت از هدايت ايشان راه را مىيابد و از سرگشتگى بيرون مىرود .\r\n9 - پيشوايانى هستند كه علمشان و قدرت تفكّريّهء عقلشان مرأى و منظَر جميع حكمتهاى عالم است ( هر جا حكمتى به گوش رسد و يا به چشم خورد از علم و عقل آنان است ) .\r\n10 - من أبداً باكى ندارم گرچه آسمانها بر زمين فرو ريزد ، پس از فرض آنكه من دستم را به ولاء آنان نهاده و به ولايتشان نائل شده‌ام » .\r\n\r\nابياتى از قصيدهء أزرى در عظمت مقام امامان\r\nعلّامهء مجلسى در « بحارالأنوار » طبع حروفى ج 45 ، ص 288 مىگويد : روايت شده است كه أبو يوسف عبد السّلام بن محمد قزوينى كه سپس بغدادى گشت ، به أبو العلاء معرِّى گفت : آيا تو دربارهء اهل بيت رسول الله شعرى سروده‌اى ؟ ! چون بعضى از شعراء قزوين دربارهء اهل بيت اشعارى گفته‌اند كه شعراى تَنُوخ نگفته‌اند . مَعَرِّى به وى گفت : شعراى قزوين چه گفته اند ؟ ! او گفت : آنان گفته‌اند :\r\n رأسُ ابْنِ بِنْتِ مُحمَّدٍ وَ وَصِيِّهِ * لِلْمُسْلِمينَ عَلَى قَنَاةٍ يَرْفَعُ\r\nوَ الْمُسْلِمُونَ بِمَنْظَرٍ و بِمَسْمَعٍ * لَا جازعٌ مِنْهُمْ وَ لا مُتَوَجِّعُ\r\nأيْقَظْتَ أجْفاناً وَ كُنْتَ لَها كَرَى * وَ أنَمْتَ عَيْناً لَمْ يَكُنْ بِكَ تَهْجَعُ\r\nكَحَلْتَ بِمَنْظَرِكَ الْعُيُونَ عَمايَةً * وَ أصَمَّ نَعْيُكَ كُلَّ اذْنٍ تَسْمَعُ\r\nمَا رَوْضَةٌ إلَّا تَمَنَّتْ أنَّهَا * لَكَ مَضْجَعٌ وَ لِخَطِّ قَبْرِكَ مَوْضِعٌ \r\n\r\n","description":"","footnote":"","page_name":" 624 ","page_number":398},
  {"content":"\r\n\r\nمعرّى گفت : و من هم مىگويم :\r\n مَسَح الرَّسُولُ جَبينَهُ فَلَهُ بَريقٌ فِى الْخُدُودِ * أبْوَاهُ مِنْ عُلْيا قُرَيْشٍ جَدُّهُ خُيْرُ الْجُدُودِ \r\n* * * للّه الحمد و له الشّكر مجموعهء دو جلد شانزدهم و هفدهم از مجلّدات دورهء « امام‌شناسى » از سلسلهء علوم و معارف اسلام با تأييدات خداوندى و تسديدات سبحانى در بين الطُّلوعَين از روز چهارشنبه اوَّل شهر رجب الحرام از سنهء يكهزار و چهار صد و چهارده هجريّهء قمريّه كه روز ميلاد با سعادت حضرت امام باقر العلوم : محمد بن على بن الحسين عليهم‌السّلام مىباشد در أرض مقدّس رضوى - على شاهدها أفضل السَّلام و أكمل التّحيّة و الإكرام - خاتمه يافت بمَنِّهِ و جُودِهِ و كَرَمِهِ إنَّهُ هُوَ الْمَنَّانُ الْجَوَادُ الْكَرِيمُ .\r\nو لا يخفى آنكه چون مطالب اين دو مجلّد همگى منسجم و متّحد و بحث واحدى بود ، و همهء آن را در يك مجلّد قرار دادن از معمول و متعارف بيرون مىرفت ، و در دو جلد مستقل نيز مطلب پاره و شكافته مىگشت ، لهذا آن را مجموعاً به صورت جلد 16 و جلد 17 قرار داديم ، و بدين كيفيّت تقديم خوانندگان گرامى نموديم ، و از اين پس انشاء الله تعالى به تدوين مجلّد هيجدهم از همين دوره خواهيم پرداخت ، وَ اللهُ المُسْتَعَانُ .\r\nاللَّهُمَّ صَلِّ وَ سَلِّمْ عَلَى مُحَمَّدٍ وَ آلِهِ الطَّيِّبِينَ الطَّاهِرِينَ ، وَ الْعَنْ أعْدَاءَهُمْ أجْمَعِينَ مِنَ الآنَ إلَى قِيَامِ يَوْمِ الدِّينِ .\r\nسيّد محمّد حسين الحسينى الطهرانى\r\n\r\n\r\n","description":"","footnote":"","page_name":" 625 ","page_number":399}
  ]