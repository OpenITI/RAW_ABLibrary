[
  {"content":"\r\n\r\nترجمه جلد دوازدهم\r\nبحار الانوار\r\nتأليف\r\nمرحوم ملّا محمد باقر مجلسى\r\nزندگانى حضرت امام محمد تقى و امام على النقى و امام حسن عسكرى عليهم السلام\r\nمترجم : موسى خسروى\r\nبتصحيح : حبيب الله بياتى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران : خيابان 15 خرداد - تلفن 521966 - 5635448\r\nفاكس 5621966\r\nچاپ اسلاميه\r\n1379 هجرى شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبِسْم اللَّه الرَّحْمن الرَّحِيم\r\nتاريخ زندگى امام نهم حضرت ابى جعفر\r\nامام محمد تقى عليه السلام\r\n\r\nبخش اول ولادت و وفات و نام‌ها و القاب آن جناب\r\nاصول كافى - ج 1 ص 492 - حضرت جواد در ماه رمضان سال 195 ه - متولد شد و در آخر ذى قعده سال 220 در سن بيست و پنج سالگى باضافه دو ماه و هيجده روز از دنيا رفت و در بغداد قبرستان قريش پهلوى قبر جدش موسى بن جعفر عليه السّلام دفن شد . معتصم ايشان را در همان سال كه از دنيا رفت ببغداد خواسته بود .\r\nمادرش كنيز فرزند دارى بنام سبيكه نوبيه بود ، بعضى خيزران نيز گفته‌اند روايت شده كه از خويشاوندان ماريه مادر ابراهيم پسر پيغمبر صلى اللَّه عليه و إله و سلّم بوده .\r\nروضة الواعظين - حضرت جواد در شب جمعه نوزدهم ماه رمضان متولد شد بعضى نيمه ماه رمضان سال 195 ه - نوشته‌اند آخر ذى قعده سال 220 بعضى ششم ذيحجه همان سال نوشته‌اند كه از دنيا رفت .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nسراير - قارن از برادر شيرى حضرت جواد نقل كرد كه گفت : روزى حضرت امام علي النقى با مؤدب خود كه زكريا نام داشت نشسته بود حضرت جواد عليه السّلام آن موقع در بغداد بود امام علي النقى مشق خود را براى معلم ميخواند ناگهان گريه شديدى را آغاز نمود . معلم پرسيد علت گريه شما چه بود جواب نداد فرمود اجازه ميدهى من بحرم سرا داخل شوم ، اجازه داد يك مرتبه صداى شيون و گريه زنان از منزل بلند شد .\r\nبعد از اينكه پيش ما آمد علت گريه را پرسيديم فرمود پدرم هم اكنون از دنيا رفت گفتيم از كجا فهميدى فرمود عظمت خدا بر دلم جاى گرفت كه برايم سابقه نداشت فهميدم پدرم از دنيا رفته . آن تاريخ را يادداشت كرديم وقتى خبر آمد معلوم شد در همان ساعت از دنيا رفته بوده .\r\nخرايج - مسافر از حضرت جواد نقل كرد در همان شبى كه از دنيا رفت فرمود : من امشب ميميرم آنگاه فرمود : ما خانواده‌اى هستيم كه هر وقت خداوند دنيا را براى يكى از ما صلاح نداند او را بسوى خود ميبرد .\r\nارشاد مفيد - ص 297 - تولد حضرت جواد در سال 195 ماه رمضان بود و در سال 220 در ماه ذى قعده از دنيا رفت در بغداد ، بيست و پنج سال داشت مدت امامت و جانشينى ايشان از پدر بزرگوارش چهارده سال بود مادرش كنيز فرزند - دارى بنام سبيكه از اهالى نوبه بود و در بغداد از دنيا رفت معتصم آن جناب را ببغداد خواسته بود دو روز به آخر محرم مانده در سال 220 وارد بغداد شد همان سال در ذى قعده از دنيا رفت . بعضى گفته‌اند بوسيله سم شهيد شد ، ولى براى من خبري ثابت نشده كه به آن خبر چنگ بزنم در مقابر قريش پشت حضرت موسى بن جعفر عليه السّلام دفن شد آن موقع 25 سال و چند ماه داشت ، لقبش منتجب و مرتضى بود فرزندانش امام على النقى و موسى و فاطمه و امامه دو دختر و دو پسر داشت ديگر غير از آنچه نام برديم فرزندى نداشت .\r\nارشاد - يعقوب بن ياسر گفت متوكل پيوسته اين حرف را ميزد : كار\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nابن الرضا ( منظور حضرت امام علي النقى است ) مرا بيچاره كرده هر چه كوشش كردم كه با من بشرا بخوارى بپردازد و نديم و هم پياله من شود قبول نكرد در پى فرصتى براى اين كار بودم نصيبم نشد يكى از حاضرين گفت اگر نتوانستى ابن الرضا را بچنين كارى و ادارى اينك برادرش موسى شرابخوار و قمار باز بىباكى است كه از معاشقه و شرب خمر و بد زبانى پرهيز ندارد او را بخواه و به اين كارها بين مردم مشهور كن . مردم ميشنوند ابن الرضا چنين كرده ديگر فرقى نخواهند گذاشت بين او و برادرش كسى كه او را هم نشناسد از كارهاى برادرش بر او خورده ميگيرد .\r\nگفت : بنويسيد او را با احترام بياورند . موسى را با احترام خواستند متوكل دستور داد كه تمام بنى هاشم و سپهداران و ساير مردم باستقبالش بروند تصميم گرفت كه پس از ملاقات با او باغى بزرگ را جائزه بدهد و در آنجا برايش ساختمانى بسازند و چند نفر از ساقيان شراب و نوازندگان را در آن ساختمان جاى دهند و دستور هر نوع كمك و جايزه را برايش داد يك منزل بسيار خوب نيز برايش ترتيب داد كه صلاحيت داشته باشد خودش در آن منزل از موسى ديدن كند .\r\nوقتى موسى آمد حضرت امام علي النقى او را سر پل وصيف كه معمولا استقبال‌كنندگان آنجا يك ديگر را ملاقات ميكردند ديده سلام كرده به او احترام نمود و مراعات حقش را كرد سپس فرمود : اين مرد ترا خواسته تا آبرويت را ببرد و خوار و ذليلت كند مبادا اقرار كنى كه شراب نوشيده‌اى از خدا بترس برادر جان مرتكب گناه مشو .\r\nموسى گفت : او مرا براى همين كار خواسته من چه ميتوانم بكنم ؟\r\nفرمود : ارزش خود را از دست مده معصيت خدا را نكن مبادا كارى كنى باعث ننگ تو شود و او جز آبروريزى تو نظرى ندارد موسى نپذيرفت . باز امام اصرار كرد و پند و اندرز داد اما او پيوسته مخالفت ميكرد . وقتى ديد قبول نميكند به او فرمود اكنون بدان آن مجلسى كه تو در نظر دارى با متوكل بنشينى برايت\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nفراهم نميشود تو و او هرگز نميتوانيد با هم باشيد .\r\nراوى گفت : موسى سه سال تمام صبح زود ميرفت بدر خانه متوكل به او ميگفتند : فعلا مشغول است نميتواند ترا بپذيرد بر ميگشت فردا ميرفت جواب ميدادند مست شراب است به كسى نميرسد باز روز بعد ميرفت ميگفتند مريض است دوا خورده با همين وضع سه سال تمام را گذرانيد تا متوكل كشته شد و در يك مجلس شراب نتوانست با او همنشين باشد .\r\nدر تفسير عياشى - زرقان دوست ابن ابى داود و رفيق صميمىاش گفت :\r\nيك روز ابن ابى داود از پيش معتصم برگشت ولى خيلى غمگين و افسرده بود .\r\nگفتم : چه شده ؟ گفت : امروز آرزو كردم كه كاش بيست سال پيش مرده بودم پرسيدم براى چه ؟\r\nگفت بواسطه كارى كه از اين سياه چهره پسر على بن موسى الرضا ( حضرت جواد ) در حضور امير المؤمنين انجام شد گفتم جريان چه بود ؟ گفت يك سارق را آوردند كه اقرار بدزدى خود كرده بود از خليفه درخواست داشت كه او را پاك نمايد بوسيله جارى كردن حد ، به همين جهت فقها را در مجلس خود جمع كرده بود و محمّد بن علي ( حضرت جواد ) نيز بود از ما پرسيد چه قسمت از دست دزد بايد قطع شود ؟ من گفتم : از مچ گفت : بچه دليل گفتم : زيرا دست اطلاق بر انگشتها و كف دست مىشود تا مچ خداوند در آيه تيمم نيز ميفرمايد :  فَامْسَحُوا بِوُجُوهِكُم وَ أَيْدِيكُم  حرف مرا گروهى از دانشمندان قبول كردند .\r\nيك دسته ديگر گفتند : بايد تا آرنج قطع شود پرسيد به چه دليل گفتند :\r\nزيرا خداوند در اين آيه ميفرمايد :  وَ أَيْدِيَكُم إِلَى الْمَرافِق  در مورد وضو گرفتن ميفرمايد دستهاى خود را بشوئيد تا آرنج معلوم مىشود دست شامل تا آرنج مىشود .\r\nدر اين موقع رو بجانب محمّد بن على عليه السّلام كرده گفت : شما چه ميگوئيد ؟\r\nفرمود : اينها نظر خود را در مورد دست دزد گفتند . گفت : شما را به خدا سوگند\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشما نيز نظر خود را بفرمائيد . فرمود اكنون كه قسم دادى ميگويم كه اينها بر خلاف دستور پيامبر اكرم ميگويند زيرا دست دزد بايد از آخر انگشتان قطع شود كف دست باقى بماند . گفت : بچه دليل ؟ فرمود : بدليل فرمايش پيغمبر اكرم كه فرموده است : سجده بر هفت موضع انجام مىشود صورت و دو دست و دو زانو و دو پا اگر دستش را از مچ يا آرنج قطع كنند ديگر دستى نخواهد ماند تا سجده نمايد خداوند در اين آيه ميفرمايد :\r\n«  أَن الْمَساجِدَ لِلَّه  » سجده‌گاهها مخصوص خدا است . منظورش همين هفت موضع است كه با آن سجده ميكنند «  فَلا تَدْعُوا مَع اللَّه أَحَداً  » آنچه اختصاص به خدا داشته باشد قطع نميشود .\r\nمعتصم حرف او را پسنديد و دستور داد دست دزد را از انتهاى انگشتان قطع كنند و كف دست را باقى بگذارند .\r\nابن ابى داود گفت : براى من قيامتى به پا شد آرزو داشتم كه زنده نباشم .\r\nزرقان گفت : ابن ابى داود بعدها به من گفت : پس از سه روز پيش معتصم رفته گفتم خير خواهى براى امير المؤمنين بر من واجب است من ميخواهم در موردى با شما صحبت كنم كه ميدانم بواسطه اين حرف اهل جهنم خواهم شد .\r\nپرسيد منظورت چيست ؟ گفتم : وقتي امير المؤمنين تمام دانشمندان مملكت و فقيهان را در مجلس خود احضار ميكنند براى حكمى از احكام دين و از آنها ميپرسد ايشان نيز نظر خود را ميدهند با اينكه در چنين مجلسى خويشاوندان امير المؤمنين و سپهداران و وزيران و منشيان حضور دارند و مردم پيوسته گوش بچنين مجالسى دارند كه چه اتفاق مىافتد بعد شما سخن تمام دانشمندان را رها ميكنى و گفتار مردى را ميپذيرى كه گروهى از مسلمانان مدعى امامت براى او هستند و ميگويند او شايسته مقام خلافت است نه معتصم .\r\nمتوجه شدم رنگ چهره معتصم تغيير كرد و فهميد چه كرده گفت : خدا به تو پاداش اين نصيحت و خيرخواهى را بدهد . روز چهارم فلان نويسنده را دستور\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nداد كه محمّد بن علي ( حضرت جواد ) را به منزل خود دعوت كند . ولى امام محمّد تقى نپذيرفت و گفت ميدانيد كه من بمجالس شما نمىآيم گفت : من شما را براى صرف غذا دعوت ميكنم آرزو دارم قدم بر روى فرش ما بگذاريد و منزل ما را تبرك فرمائيد فلان كس نيز از وزيران خليفه آرزوى ملاقات شما را دارد . به منزل او رفت پس از ميل كردن مقدارى غذا احساس سم نمود مركب سوارى خود را خواست تا برود . صاحب منزل تقاضا كرد كه بيشتر تشريف داشته باشيد فرمود :\r\nرفتن من براى تو بهتر است آن روز تا شب پيوسته حالش خراب بود استفراغ ميكرد و اسهال سخت داشت به خود مىپيچيد تا از دنيا رفت .\r\nمناقب - ج 4 ص 379 - حضرت جواد عليه السّلام شب جمعه نوزدهم ماه رمضان در مدينه متولد شد بعضى پانزدهم گفته‌اند ، ابن عياش گفته روز جمعه دهم رجب سال 195 متولد شد و در بغداد آخر ذى قعده بوسيله زهر شهيد گرديد . گفته‌اند روز شنبه ششم ذيحجه سال 225 بوده در قبرستان قريش پهلوى جدش موسى بن جعفر عليه السّلام دفن شد و بيست و پنج سال داشت . بعضى گفته‌اند : سه ماه و بيست روز از بيست و پنج سال اضافه بود .\r\nمادرش كنيزى فرزند دارى بنام درّه از اهالى مريسيه ( دهى است در مصر ) بود كه بعد حضرت رضا عليه السّلام او را خيزران ناميد از فاميل‌هاى ماريه قبطيه بشمار ميرفت . بعضى گفته‌اند ، نامش سبيكه و اهل نوبه كه به او ريحانه ميگفتند و كنيه‌اش ام الحسن بود .\r\nمدت امامت حضرت جواد عليه السّلام هفده سال بود كه با پدر خود هفت سال و چهار ماه و دو روز زندگى كرد پس از پدر هيجده سال و بيست روز كم زندگى نمود در سالهاى امامت آن سرور بقيه حكومت مأمون و پس از او معتصم و واثق بود كه در زمان واثق شهيد شد . « 1 » \r\n\r\n","description":"","footnote":" ( 1 ) مرحوم مجلسى در دو صفحه بعد مينويسد شهادت امام جواد عليه السلام در زمان واثق بر خلاف تواريخ معتبره است . ","page_name":" 7 ","page_number":7},
  {"content":"\r\n\r\nابن بابويه گفته : حضرت جواد عليه السّلام را معتصم مسموم كرد . فرزندان آن آقا امام علي النقى و موسى و حكيمه و خديجه و ام كلثوم بودند . ابو عبد اللَّه حارثي گفته فقط دو دختر بنام فاطمه و امامه داشت مأمون دختر خويش را به ازدواج او درآورد كه از او فرزندى نداشت ، علت آمدن امام ببغداد اين بود كه معتصم خليفه عباسى آن جناب را از مدينه خواست دو شب به آخر محرم سال دويست و بيست وارد بغداد شد در آنجا اقامت گزيد و همان سال از دنيا رفت .\r\nمناقب شهر آشوب مينويسد : وقتى با معتصم بيعت شد بجستجو از حال امام جواد عليه السّلام پرداخت نامه‌اى بعبد الملك زيات نوشت كه امام محمّد تقى و ام الفضل را ببغداد بفرستد . عبد الملك زيات على بن يقطين را پيش امام فرستاد آن جناب آماده گرديد و بجانب بغداد رفت معتصم مقدم او را گرامى داشت و احترام كرد و بوسيله اشناس تحفه‌هاى زياد براى ايشان و ام الفضل فرستاد بعد مقدارى شربت بالنگ كه از جهت اطمينان خاطر امام آن را با مهر خود مهر و موم كرده بود بوسيله اشناس فرستاد و گفت بگو امير المؤمنين از اين شربت گوارا جلو احمد بن ابى داود قاضى و سعيد بن خضيب و گروهى از معروفين نوشيده و ميگويد آن را با يخ ميل كنيد اين شربت تازه تهيه شده ، سفارش كرده كه شب ميل كند .\r\nميگويد وقتى خوب سرد شد و يخ آب گرديد سودمند است بسيار تأكيد كرد حضرت جواد عليه السّلام آن شربت را با اينكه ميدانست چيست نوشيد .\r\nچهره‌ى حضرت جواد خيلى گندمگون و سبزه بود بعضى از شكاكها در مورد نسب آن جناب مشكوك شدند در مكه آن جناب را پيش قيافه‌شناسان و نسب‌دانان بردند همين كه چشم آنها به امام جواد افتاد به سجده رفتند سر از سجده برداشته گفتند واى بر شما چنين ستاره درخشان و ماه تابناك را پيش ما مىآوريد به خدا سوگند اين نازدانه داراى شرافت نسبى و نژادى پاك است كه از صلب شايسته و رحمى پاك پروريده شده به خدا اين نوباوه از اولاد پيامبر و امير المؤمنين است آن وقت حضرت جواد بيست و پنج ماه از عمرش ميگذشت .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبا زبانى تيزتر از شمشير فرمود : ستايش خدا را كه از نور خويش ما را آفريد و از ميان مردم برگزيد و ما را امين بر مردم و وصي خويش قرار داد مردم من محمّد ابن علي بن موسى كاظم بن جعفر بن محمّد الباقر بن علي سيد العابدين بن حسين شهيد ابن امير المؤمنين علي بن ابى طالبم پسر فاطمه زهرا دختر محمّد مصطفى عليهم السّلام هستم آيا در باره نژاد چون منى شك ميكنيد و بقيافه‌شناسان عرضه ميداريد و بر جدم تهمت ميزنيد من به خدا ميدانم چه در دل و در خاطر پنهان كرده‌ايد به خدا از همهء مردم من داناترم كه كار مردم بكجا منتهى مىشود سخنى واقعى راست و درست است كه از روى اطلاع ميگويم خداوند بزرگ مرا با خبر نموده پيش از تمام مردم و پس از آفرينش آسمانها و زمينها .\r\nبه خدا سوگند اگر چيره شدن اهل باطل و گمراهى كفار و حمله مشركين و شكاكان و شقاوتمندان مانع من نميشد سخنى را اظهار ميكردم كه باعث تعجب گذشتگان و آيندگان شود در اين موقع دست خود را روى دهان گذاشت و گفت محمّد ! ساكت باش چنانچه آباء كرامت سكوت كردند و صبر پيشه كن چنانچه پيامبران اولو العزم پيشه نمودند اين آيه را قرائت فرمود :  فَاصْبِرْ كَما صَبَرَ أُولُوا الْعَزْم مِن الرُّسُل وَ لا تَسْتَعْجِل لَهُم كَأَنَّهُم يَوْم يَرَوْن ما يُوعَدُون لَم يَلْبَثُوا إِلَّا ساعَةً مِن نَهارٍ بَلاغ فَهَل يُهْلَك إِلَّا الْقَوْم الْفاسِقُون  .\r\nبعد متوجه مردى شد كه پهلويش بود دست او را گرفت پيوسته از سر شانه‌هاى مردم ميرفت و آنها برايش راه ميگشودند گروهى از پير مردان با شخصيت متوجه او بودند و ميگفتند خدا ميداند مقام رهبرى را بكه بسپارد پرسيدم اين پير مردان كيانند گفتند گروهى از بنى هاشم از اولاد عبد المطلب هستند .\r\nاين جريان به حضرت رضا عليه السّلام رسيد موقعى كه در خراسان بود . فرمود :\r\nخدا را سپاس بعد جريان تهمتى كه بماريه قبطيه همسر پيامبر اكرم زدند نقل كرد و فرمود خدا را حمد كه فرزندم محمّد را پير و پيامبر اكرم و فرزندش ابراهيم قرار داد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمناقب - نقل شده همسر حضرت جواد عليه السّلام ام الفضل دختر مأمون آن جناب را بوسيله پارچه‌اى آلوده بسم از قسمت آلت مسموم كرد همين كه امام احساس سم نمود فرمود : خدا ترا بدردى مبتلا كند كه دوا نداشته باشد مبتلا به بيماري خوره در قسمت آلت تناسلى خود شد بهر طبيب كه مراجعه ميكرد دواهاى ايشان سودى نمىبخشيد به همين بيمارى از دنيا رفت ! مناقب - حكيمه دختر موسى بن جعفر عليه السّلام گفت : موقع زايمان خيزران مادر حضرت جواد كه شد حضرت رضا را خواست فرمود : در سر زايمان فرزندم باش خودت با خيزران و قابله در يك اطاق باشيد براى ما چراغى آورد و درب را بر روى ما بست همين كه حالت زايمان دست داد چراغ خاموش شد طشتى جلو او بود من از خاموش شدن چراغ غمگين شدم ناگاه حضرت جواد در طشت قرار گرفت روى پيكرش چون جامه پرده‌اى نازك قرار داشت چنان نور از آن ميدرخشيد كه اطاق روشن شد . كاملا مشخص ديده ميشد او را برداشته در آغوش گرفتم آن روكش را از پيكرش جدا كردم حضرت رضا عليه السّلام آمد و درب را گشود ما از كار خيزران فارغ شده بوديم او را گرفت و در گهواره گذاشت به من فرمود :\r\nحكيمه پيوسته كنار گهواره‌اش باش .\r\nحكيمه گفت : روز سوم چشم به آسمان انداخت بعد بجانب چپ و راست متوجه شده گفت :\r\n« اشهد ان لا إله الا اللَّه و اشهد ان محمّدا رسول اللَّه »\r\nمن وحشت زده از جاى پريدم و خدمت حضرت رضا عليه السّلام رفتم گفتم : آقا چيز عجيبى از اين كودك ديدم پرسيد چه چيز . جريان را توضيح دادم . فرمود : حكيمه عجايب زيادى از او مشاهده خواهيد كرد .\r\nابن همدانى فقيه در تتمه تاريخ ابو شجاع وزير مينويسد : وقتى خواستند قبرستان قريش را در بغداد خراب كنند تصميم گرفتند كه ضريح حضرت جواد محمّد بن علي را نيز ويران نمايند و پيكر ايشان را بقبرستان احمد ببرند گرد و خاك خرابى و خاكستر آتش‌سوزى مانع شد كه قبر آن جناب را تشخيص\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدهند .\r\nكشف الغمه - محمّد بن طلحه گفت در شب جمعه نوزدهم ماه رمضان سال 195 هجرى حضرت جواد متولد شد بعضى دهم رجب همان سال گفته‌اند پدرش ابو الحسن علي بن موسى الرضا و مادرش كنيزى فرزند دار بنام سكينه مريسيه بعضى خيزران گفته‌اند .\r\nدر ذيحجه سال دويست و بيست هجرى در زمان خلافت معتصم از دنيا رفت در نتيجه بيست و پنج سال داشت و در قبرستان قريش بغداد دفن شد .\r\nحافظ عبد العزيز مينويسد : مادرش ريحانه خيزران نيز گفته‌اند در سال 195 متولد شد در ماه رمضان در مدينه و سال 220 آخر ذيحجه در بغداد از دنيا رفت كه در آن وقت بيست و پنج سال داشت مادرش كنيزى بنام خيزران از فاميل ماريه قبطيه بود در قبرستان قريش بغداد پشت قبر جدش موسى بن جعفر عليه السّلام دفن شد .\r\nمحمّد بن سعيد گفته : سال 220 محمّد بن علي بن موسى بن جعفر بن محمّد در بغداد از دنيا رفت روز سه شنبه پنجم ذيحجه ولادتش سال 195 كه در نتيجه بيست و پنج سال عمر كرد در زمان واثق باللَّه از دنيا رفت قبرش كنار قبر موسى بن جعفر عليه السّلام است هارون بن اسحاق بر جنازه او نماز خواند جلو ميدان اسوار بن ميمون نزديك پل بردان جنازه آن جناب را بقبرستان قريش برده آنجا دفن كردند . لقبش جواد بود .\r\nاحمد بن علي بن ثابت گفت : محمّد بن علي بن موسى : ابو جعفر پسر حضرت رضا از مدينه ببغداد آمد و بر معتصم وارد شد بهمراه همسر خود ام الفضل دختر مأمون در همان جا از دنيا رفت و در قبرستان قريش دفن شد كنار قبر جد خود موسى بن جعفر . همسرش ام الفضل داخل حرمسراى معتصم گرديد و بقصر او منتقل شد .\r\nابن خشاب از محمّد بن سنان نقل كرد كه گفت : امام مرتضى ابو جعفر دوم حضرت محمّد بن علي عليه السّلام در بيست و پنج سال و سه ماه و دوازده روزگى در سال 220\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهجرى از دنيا رفت و در سال 195 هجرى متولد شده با پدر خود هفت سال و سه ماه بود در روز سه شنبه ششم ذيحجه سال 220 از دنيا رفت در روايت ديگرى است كه با پدرش نه سال و چند ماه بود نوزدهم ماه رمضان 195 شب جمعه متولد شد و در روز سه شنبه پنجم ذيحجه سال 220 از دنيا رفت مادرش كنيزى فرزند دارى بنام سكينه مريسيه كه او را حريان ميگفتند .\r\nلقب آن جناب مرتضى ، قانع و محل دفنش قبرستان قريش بغداد كنيه‌اش ابو جعفر عليه السّلام بود .\r\nتوضيح - اينكه حضرت جواد در زمان خلافت واثق از دنيا رفته باشد بر خلاف تاريخ‌هاى مشهور است زيرا تاريخ نويسان معتقدند بر اينكه واثق در ماه ربيع الاول سال 227 بخلافت رسيد و هيچ كس نميگويد حضرت جواد تا اين تاريخ زنده بوده اين قول را مسعودى در مروج الذهب نقل مىكند آنجا كه ميگويد در سال 219 پنجم ذيحجه حضرت محمّد بن على بن موسى عليه السّلام از دنيا رفت و بر جنازه او واثق نماز خواند آن وقت بيست و پنج سال داشت موقع فوت پدرش حضرت رضا هفت سال و هشت ماه داشت غير از اين نيز گفته‌اند .\r\nميگويند وقتى ام الفضل دختر مأمون با ايشان از مدينه آمد امام را مسموم كرد اين مطلب را كه نقل كرديم به اين طريق به جهت آن است كه معتقدين بامامت ايشان در سن آن جناب هنگام وفات پدرش اختلاف دارند .\r\nسعيد مسعودى در تاريخ خلافت واثق مينويسد بعضى گفته‌اند حضرت محمّد بن علي عليه السّلام در زمان خلافت واثق از دنيا رفت با اينكه سن ايشان به همان مقدار بود كه در شرح خلافت معتصم نقل كرديم . تمام شد گفتار مسعودى .\r\nگمان ميكنم واثق در زمان پدر خود معتصم بر جنازه حضرت جواد نماز خوانده همين كار موجب اشتباه شده كه بعضى خيال كرده‌اند در خلافت واثق از دنيا رفته است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاعلام الورى - حضرت جواد در هفدهم ماه رمضان سال 195 متولد شد بعضى شب جمعه 15 ماه رمضان گفته‌اند در روايت ابن عياش است كه در روز جمعه دهم رجب متولد شده و در روز آخر ذى قعده سال 220 از دنيا رفت كه 25 سال داشت مدت هفده سال امامت كرد در زمان امامت آن جناب بقيه حكومت مأمون بود و در اول خلافت معتصم از دنيا رفت مادرش كنيزى بنام سبيكه بود كه بعضى دره گفته‌اند حضرت رضا عليه السّلام او را خيزران ناميد كه از اهل نوبه بود آن جناب ملقب به تقى ، منتخب ، جواد ، مرتضى بود كه ابو جعفر ثانى كنيه داشت او را معتصم در اول سال 225 ببغداد آورد در آنجا بود تا از دنيا رفت در آخر ذى قعده همان سال بعضى گفته است بوسيله سم شهيد شد . فرزندانش امام علي النقى و موسى و دخترانش حكيمه و خديجه و ام كلثوم بود بعضى ميگويند فقط فاطمه و امامه دو دختر داشت .\r\nمصباح كفعمى - ابن عياش گفت توقيعى توسط شيخ بزرگوار أبو القاسم ( رضوان اللَّه عليه ) با اين جملات خارج شد : « اللهم انى اسألك بالمولودين في رجب :\r\nمحمّد بن علي الثاني و ابنه علي بن محمّد المنتخب » . ابن عياش ميگويد ولادت حضرت جواد در دهم ماه رجب بود .\r\nكفعمى در حاشيه بلد الامين پس از ذكر سخن شيخ مينويسد : بعضى از اصحاب گويا اين روايت را نديده‌اند كه خودشان اشكالى كرده‌اند و سپس جوابش را داده‌اند اشكال و جواب اينست :\r\nاگر اعتراض كنى كه حضرت جواد و امام هادى در ماه رجب به دنيا نيامده‌اند پس چگونه حضرت حجت ميفرمايد : بار خدايا از تو تقاضا ميكنيم بآبروى دو مولود ماه رجب ، جواب اينست كه منظورش توسل به آن دو امام است در اين ماه نه اينكه آنها در اين ماه متولد شده باشند .\r\nاين جواب به چند دليل بىمورد است :\r\n1 - در صورتى صحيح است كه بگوئيم روايت ابن عياش درست نيست با اينكه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nشيخ آن را نقل كرده 2 - اگر مسأله ولادت در اين ماه نباشد اختصاص توسل به آن دو امام در اين ماه وجهى نخواهد داشت 3 - اگر منظور توسل به آن دو در اين ماه باشد نه تولد ايشان بايد ميفرمود خدايا به اين دو امام نه بفرمايد به اين دو مولود در ماه رجب .\r\nكافى - ج 1 ص 381 - هارون بن فضل گفت حضرت امام علي النقى را ملاقات كردم در همان روز كه امام جواد عليه السّلام از دنيا رفته بود فرمود  إِنَّا لِلَّه وَ إِنَّا إِلَيْه راجِعُون  حضرت ابو جعفر از دنيا رفت . عرض كردم از كجا فهميديد فرمود : چون يك نوع كوچكى و خوارى براى خدا در خود احساس كردم كه برايم سابقه نداشت .\r\nشهيد - در دروس مينويسد : ماه رمضان سال 195 در مدينه متولد شد و آخر ذى قعده در بغداد از دنيا رفت . بعضى روز سه شنبه يازدهم ذى قعده سال 220 گفته‌اند .\r\nدر كتاب اقبال الاعمال - در دعاى هر روز از ماه رمضان مينويسد :\r\n« اللهم صل على محمّد بن علي امام المسلمين\r\nتا اينجا كه خدايا عذاب كسى كه شركت در خون او نمود دو چندان كن » كه او معتصم ملعون بود .\r\nعيون المعجزات - حكيم بن عمران گفت به حضرت رضا عليه السّلام عرض كردم از خدا بخواه فرزندى بشما عنايت كند فرمود خدا به من يك پسر عنايت مىكند كه وارث من است پس از تولد حضرت جواد حضرت رضا باصحاب خود فرمود برايم فرزندى شبيه موسى بن عمران در شكافتن دريا و شبيه عيسى بن مريم در طهارت مادر متولد شد پاك و پاكيزه به دنيا آمد سپس فرمود او را ستمگرانه ميكشند كه اهل آسمان بر او گريه خواهند كرد خداوند بر دشمن ستمكار او خشم مىگيرد چيزى زنده نخواهد بود روح او را به زودى گرفتار عذابى اليم و كيفرى شديد مىكند .\r\nپس از تولد حضرت جواد علي بن موسى الرضا عليه السّلام تمام شب كنار گهواره‌اش او را مشغول ميداشت .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعيون المعجزات - حسن بن علي وشاء گفت حضرت امام علي النقى يك روز با ترس و ناراحتى زياد آمد و در دامن عمه پدرش ام موسى نشست . ام موسى به او گفت شما را چه مىشود فرمود پدرم هم اكنون از دنيا رفت . گفت اين حرف را نزن فرمود به خدا همين است كه مىگويم . آن ساعت و روز را يادداشت كردند پس از چند روز خبر وفاتش همان طورى كه فرموده بود آمد .\r\nفصول المهمه - قامت حضرت جواد معتدل و سفيد پوست بود نقش انگشترى آن جناب « نعم القادر اللَّه » .\r\nمناقب - نامش محمّد كنيه‌اش ابو جعفر و كنيه مخصوصش ابو علي ، القاب آن جناب مختار ، متوكل ، متقى ، زكى و تقى ، منتجب و مرتضى و قانع و جواد و عالم بود .\r\nعيون المعجزات - وقتى حضرت جواد با همسرش دختر مأمون بعنوان حج خارج شد فرزندش امام علي النقى كه هنوز كودكى بود بهمراه پدر بود او را در مدينه گذاشت و مواريث ائمه و سلاح پيامبر را به او سپرد و در مقابل اصحاب مورد اعتماد تصريح بامامت آن جناب كرد آنگاه بجانب عراق برگشت بهمراه همسر خود دختر مأمون آن وقت مأمون به طرف روم رفته بود و در محلى بنام بدندون سال 218 در ماه رجب از دنيا رفت كه آن وقت شانزده سال از امامت حضرت جواد گذشته بود . با معتصم محمّد بن هارون در ماه شعبان سال 218 بيعت كردند .\r\nمعتصم پيوسته راهى ميجست كه حضرت جواد را از ميان بردارد ميدانست ام الفضل با حضرت جواد ميانه خوبى ندارد يكى به جهت اولاد نداشتن از آن جناب ديگر بواسطه حسادت شديدى كه نسبت بمادر حضرت امام علي النقى ميورزيد زيرا حضرت جواد او را بر ام الفضل مقدم ميداشت معتصم بام الفضل پيشنهاد كرد كه حضرت جواد را مسموم كند . ام الفضل قبول كرد سمى را در انگور رازقى جاى داد و در مقابل امام گذاشت همين كه حضرت جواد از آن انگور ميل كرد ام الفضل شروع بگريه نمود امام فرمود چرا گريه ميكنى خدا ترا گرفتار دردى كند كه خوب‌شدنى نباشد و بلائى گرفتار شوى كه پوشيدنى نباشد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nام الفضل مبتلا بدردى در مستورترين عضو بدن خود شد و به همان درد از دنيا رفت به بواسير مبتلا شد . بعضى گفته‌اند اين جراحت در آلت تناسلي او بود .\r\nحضرت جواد در سال 220 هجرى روز سه شنبه پنجم ذيحجه از دنيا رفت بيست و چهار سال چند ماه داشت زيرا در سال 195 به دنيا آمده بود .\r\n\r\nبخش دوم تصريح بامامت آن جناب\r\nعيون - جعفر بن محمّد نوفلى گفت خدمت حضرت رضا عليه السّلام رسيدم در پل ابريق ( ناحيه‌ايست در رامهرمز ) سلام كرده نشستم . عرض كردم فدايت شوم گروهى مدعى هستند كه پدرت زنده است . فرمود دروغ ميگويند خدا آنها را لعنت كند اگر زنده ميبود اموالش تقسيم نميشد و زنانش ازدواج نميكردند ، به خدا قسم طعم مرگ را چشيد همان طورى كه على بن ابى طالب عليه السّلام چشيد .\r\nعرضكردم مرا بچه كار امر ميكنى . فرمود پس از من چنگ بزن بدامن فرزندم محمّد ، اما من اينك رهسپار ناحيه‌اى هستم كه بازگشت ندارم . . . . . . .\r\nتا آخر خبر .\r\nعيون - محمّد بن ابى عباد كه نويسنده حضرت رضا عليه السّلام بود او را فضل بن سهل به اين مأموريت گماشت ( تا گفتار و رفتار حضرت رضا عليه السّلام را زير نظر داشته باشد ) ميگفت حضرت رضا هميشه فرزندش محمّد را با كنيه نام مىبرد « 1 »  ميگفت نامه براى ابو جعفر نوشتم . يا مشغول نامه نوشتن براى ابو جعفر بودم يا اينكه پسرش كودكى بود در مدينه او را با احترام نام مىبرد . نامه‌هاى حضرت جواد نيز با\r\n\r\n","description":"","footnote":" ( 1 ) نام بردن با كنيه يك نوع احترام و ارزشى است كه به صاحب آن مىدهند . ","page_name":" 16 ","page_number":16},
  {"content":"\r\n\r\nنهايت بلاغت و كمال نگارش مىآمد يك روز شنيدم حضرت رضا ميفرمود ابو جعفر وصى و جانشين من است ميان خانواده‌ام پس از من .\r\nبصائر الدرجات - ص 138 - ابن قياما گفت خدمت حضرت رضا عليه السّلام رسيدم موقعى كه فرزندش ابو جعفر متولد شده بود فرمود خداوند مرا فرزندى عنايت كرد كه وارث من و وارث آل داود باشد .\r\nغيبت شيخ طوسى - ص 26 - محمّد بن سنان گفت خدمت حضرت موسى بن جعفر رسيدم يك سال قبل از اينكه متوجه عراق شود پسرش نيز آنجا نشسته بود نگاهى به من نموده فرمود : محمّد ! امسال يك مسافرتى در پيش دارى ناراحت نشوى ، عرض كردم فدايت شوم چه پيش آمدى است مرا هم اكنون ناراحت نمودى .\r\nفرمود بايد بروم پيش اين ستمگر نابكار ( منظور مهدي عباسى است ) ولى ناراحتي كه موجب قتل يا زندان شود از طرف او نمىبينم و هم از جانب جانشينش ( موسى بن هادى ) عرض كردم بالاخره چه مىشود فرمود خدا ستمكاران را گمراه مىكند و آنچه بخواهد انجام خواهد داد « 1 »  .\r\nعرضكردم : منظورت چيست فدايت شوم . فرمود هر كس حق اين فرزند مرا از بين ببرد و منكر امامتش شود مثل كسى است كه ستم به علي بن ابى طالب كرده و منكر امامت آن جناب شده پس از پيغمبر اكرم . عرضكردم به خدا قسم اگر عمر من طولانى شود حق او را ادا ميكنم و بامامتش اقرار مينمايم فرمود راست ميگوئى محمّد خداوند عمرت را طولانى خواهد كرد و حق فرزندم را ادا ميكنى و بامامتش اقرار خواهى داشت و همچنين بامامت امام بعد از او عرض كردم امام پس از ايشان كيست فرمود فرزندش محمّد . گفتم در مقابل امر خدا تسليم و راضيم .\r\nغيبت شيخ طوسى - بزنطى گفت پسر نجاشى از من پرسيد امام پس از\r\n\r\n","description":"","footnote":" ( 1 ) ممكن است اشاره بگمراهى و ستمكارى هارون باشد كه آن جناب را شهيد كرد . ","page_name":" 17 ","page_number":17},
  {"content":"\r\n\r\nعلي بن موسى الرضا عليه السّلام كيست .\r\nخدمت حضرت رضا عليه السّلام رسيدم و جريان را عرض كردم فرمود امام بعد از من پسر من است . آنگاه فرمود كسى جرات دارد بگويد پسرم در حالى كه اكنون پسرى ندارد .\r\nخرايج - علي بن اسباط گفت حضرت جواد ( ابو جعفر ) داخل اطاق شد من با دقت بقد و بالاى آن جناب نگاه ميكردم تا قيافه‌اش را براى مصريان بازگو كنم همين كه نشست فرمود : علي خداوند همانطور كه حجت را در مورد نبوت بر مردم تمام مىكند در مورد امامت نيز انجام ميدهد خداوند در قرآن ميفرمايد :  وَ آتَيْناه الْحُكْم صَبِيًّا  و و لما  بَلَغ أَشُدَّه وَ بَلَغ أَرْبَعِين سَنَةً  « 1 »  .\r\nجايز است كه مقام پيامبرى و رهبرى را به او بدهند در حالى كه كودكى باشد ( چنانچه آيه اول شاهد است ) و ممكن است در سن چهل سالگى او را به اين مقام مفتخر نمايند ( چنانچه آيه دوم گواهى ميدهد ) .\r\nعلي بن اسباط و عباد بن اسماعيل گفتند كه ما خدمت حضرت رضا عليه السّلام در منا بوديم فرزندش ابو جعفر را آوردند عرضكرديم اين مولود مباركى است فرمود آرى\r\n( هذا المولود الذى لم يولد في الاسلام اعظم بركة منه )\r\nاين فرزندى است كه در اسلام با بركت‌تر از اين فرزند متولد نشده .\r\nاعلام الورى و ارشاد مفيد - زكريا بن يحيى بن نعمان بصرى گفت : از علي بن جعفر بن محمّد شنيدم كه با حسن بن حسين بن علي بن الحسين صحبت ميكرد در ضمن سخن خود گفت خدا ابو الحسن علي بن موسى الرضا را يارى كرد وقتى برادران و عموهايش به او ستم كردند جريانى را نقل كرد تا رسيد به اين قسمت كه گفت از جاى حركت كردم و دست حضرت جواد پسر علي بن موسى الرضا را گرفته ، گفتم\r\n\r\n","description":"","footnote":" ( 1 ) آيه اول در سورهء مريم است و مربوط به يحيى است و آيه دوم در احقاف است و در باره پيغمبران است بطور كلى . ","page_name":" 18 ","page_number":18},
  {"content":"\r\n\r\nگواهى مىدهم كه تو امام من هستى در نزد خدا . حضرت رضا اشكهايش جارى شده فرمود عمو جان از پدرم مگر نشنيدى كه ميفرمود پيغمبر اكرم فرموده است\r\n( بابى ابن خيرة الاماء النوبية الطيبه يكون من ولده الطريد الشريد الموتور بابيه و جده و صاحب الغيبه فيقال مات او هلك او اى واد سلك ) .\r\nپدرم فداى فرزند بهترين كنيزان پاك نوبه كه از نسل و نژاد اوست آن پيشوائى كه آواره و دور از اجتماع زندگى مىكند پدر و جدش را سخت مورد ستم قرار ميدهند او را غيبتى است باندازه‌اى طولانى كه بعضى گويند مرده است يا از بين رفته معلوم نيست بكجا رفته من گفتم صحيح ميفرمائى فدايت شوم .\r\nاعلام الورى و ارشاد - صفوان بن يحيى گفت به حضرت رضا عليه السّلام عرضكردم ما قبل از اينكه فرزندتان ابو جعفر ( حضرت جواد ) متولد شود از شما راجع به امام ميپرسيديم ، ميفرمودى خداوند به من فرزندى خواهد داد اكنون كه خدا عنايت كرده و چشم ما بجمالش روشن شده خدا نخواسته باشد كه بمصيبت شما و فقدان وجود عزيزتان دچار شويم اما اگر بالاخره چنين شد امام ما كيست ؟\r\nبا دست اشاره به حضرت جواد عليه السّلام كرد كه آنجا ايستاده بود عرض كردم آقا او كه هنوز سه سال بيشتر ندارد .\r\nفرمود چه اشكالى دارد عيسى حجت خدا شد با اينكه كمتر از سه سال داشت .\r\nاعلام الورى و ارشاد - معمر بن خلاد گفت از حضرت رضا شنيدم مطالبى در باره نشانه‌هاى امام ، بيان كرد بعد فرمود شما چه احتياجى به اين داريد من پسرم ابو جعفر ( حضرت جواد ) را جانشين خود كرده‌ام و او عهده‌دار مقام من است فرمود ما خانواده چنين نيستيم كه بچه‌هامان وارث بزرگان‌مان ميشوند بدون كم و كاست عينا شبيه بيكديگريم .\r\nاعلام الورى و ارشاد مفيد - حسين بن يسار گفت ابن قياما واسطى نامه‌اي\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبراى حضرت رضا عليه السّلام نوشت در آن سؤال كرد چطور ممكن است شما امام باشيد با اينكه فرزند نداريد حضرت رضا عليه السّلام جواب داد تو از كجا ميدانى من فرزند نخواهم داشت به خدا قسم اين شب و روز بپايان نميرسد تا خداوند مرا پسرى عنايت كند كه بوسيله او خدا حق را از باطل جدا گرداند .\r\nارشاد مفيد - بزنطى گفت پسر نجاشى از من پرسيد امام بعد از حضرت رضا عليه السّلام كيست ؟ دلم ميخواهد اين سؤال را بپرسى تا برايم واضح شود من خدمت حضرت رضا عليه السّلام رسيده جريان را عرض كردم . فرمود : امام بعد از من پسرم خواهد بود كى جرات دارد به گويد پسرم ، با اينكه فرزندى ندارد . هنوز حضرت جواد متولد نشده بود چيزى نگذشت كه متولد شد .\r\nارشاد مفيد - ابن قياما واسطى كه واقفى مذهب بود گفت پيش حضرت رضا عليه السّلام رفتم گفتم ممكن است دو امام در يك زمان باشد فرمودند مگر اينكه يكى از آن دو ساكت باشد و مأموريتى نداشته باشد . گفتم خوب همين كافى است شما الان امامى كه ساكت باشد برايتان نيست . فرمود چرا به خدا قسم مرا فرزندى روزى خواهد فرمود كه حق و حقيقت‌جويان را تقويت مىكند و باطل و باطل‌گرايان را نابود مىنمايد پس از يك سال حضرت جواد برايش متولد شد .\r\nاعلام الورى و ارشاد مفيد - حسن بن جهم گفت خدمت حضرت رضا عليه السّلام نشسته بودم فرزندش را صدا زد هنوز كوچك بود او را روى زانوى من نشاند فرمود پيراهنش را از تنش بيرون بيار پيراهن او را كه بيرون آوردم فرمود وسط شانه‌اش را تماشا كن وقتى نگاه كردم در طرف يكى از شانه‌هايش مثل يك مهر زير گوشت ديده مىشد فرمود اين علامت را مىبينى چنين علامتى را در همين محل پدرم داشت .\r\nاعلام الورى و ارشاد - ابو يحيى صنعانى گفت خدمت حضرت رضا عليه السّلام بودم پسرش حضرت جواد را آوردند كودكى بود .\r\n« فقال : هذا المولود الذى لم يولد مولود\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاعظم علي شيعتنا بركة منه »\r\nدر اسلام فرزندى متولد نشده كه بيشتر از اين پسر براى شيعيان ما بركت داشته باشد .\r\nاعلام الورى و ارشاد - خيرانى از پدر خود نقل كرد كه گفت من خدمت حضرت رضا عليه السّلام در خراسان ايستاده بودم يك نفر عرضكرد آقا ! اگر پيش آمدى شد بكه پناه بريم . فرمود پسرم ابو جعفر . سئوال‌كننده حضرت جواد را كوچك انگاشت حضرت رضا فرمود : خداوند عيسى را به نبوت و رسالت برانگيخت و مؤسّس يك شريعت قرار داد با اينكه كوچك‌تر از پسرم ابو جعفر بود .\r\nاعلام الورى و ارشاد مفيد - يحيى بن حبيب زيارت گفت كسى كه خدمت حضرت رضا بود نقل كرد . وقتى اشخاصى كه خدمت آن جناب بودند حركت كردند حضرت رضا به آنها فرمود برويد پيش پسرم ابو جعفر سلام كنيد و با او تجديد عهد نمائيد . آنها كه رفتند رو به من كرده فرمود خداوند رحمت كند مفضل را او ( در مورد امام‌شناسى ) به كمتر از اين اشاره نيز قانع بود .\r\nاعلام الورى - يزيد بن سليط گفت ما در راه مكه تصميم انجام عمره داشتيم در بين راه به حضرت موسى بن جعفر عليه السّلام رسيديم عرضكردم فدايت شوم يادت هست در اين محل چه اتفاقى افتاد فرمود : بلى تو يادت هست . عرضكردم آرى ، من و پدرم همين جا بملاقات شما نائل شديم كه در خدمت حضرت صادق عليه السّلام بوديد با برادرهايتان ، پدرم بايشان عرضكرد پدر و مادرم فدايتان شما همه پيشواى پاكيزه سيرت هستيد مرگ دست از كسى بر نميدارد اكنون امام بعد از خود را معرفى فرما تا من بفرزندانم بگويم پس از من گمراه نشوند .\r\nفرمود بسيار خوب ابا عماره ! اينها فرزندان من نيستند اما اين يكى آقا و سرور آنها است اشاره بشما كرد خدا او را داراى دانش و درك و سخاوت و معرفت نموده هر چه مردم نياز داشته باشند جواب‌گو است و مىتوانند پاسخ هر اختلاف كه در مسائل دينى و دنيوى داشته باشند از او بپرسند ضمنا بسيار خوش اخلاق\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو خوش محل است او يكى از درهاى گشوده بجانب خداست و در اين فرزندم امتيازى است كه از همه آنها كه گفتم بهتر است .\r\nپدرم گفت آن امتياز چيست ؟ فرمود خداوند فريادرس و دادرس اين امت را از او بوجود مىآورد كه با شخصيت‌ترين فرد و درخشان‌ترين شخص است در ميان امت بهترين فرزند و عاليترين انسان است خداوند بوسيله او جلوگيرى از خون ريزى مىكند و رفع اختلاف مينمايد و اتحاد و هم آهنگى بوجود مىآورد و تفرقه را از ميان مىبرد ، برهنه را مىپوشاند و گرسنه را سير مىكند امنيت بوجود مىآورد و باران ميفرستد و به بندگان لطف و مرحمت مينمايد ، سرور و بزرگ فاميل خود محسوب مىشود قبل از اينكه بسن بلوغ برسد .\r\nپدرم عرض كرد : آقا آيا او فرزندي دارد فرمود آرى . سخن را قطع كرد .\r\nيزيد بن سليط ميگويد : عرضكردم پدر و مادرم فدايت اكنون شما نيز توضيحى كه پدرتان در باره امامت شما داد بدهيد فرمود بسيار خوب ولى پدرم در زمانى بود كه حالا آن طور نيست .\r\nعرضكردم : آقا هر كس از شما به همين مقدار جواب قانع شود لعنت خدا بر او باد حضرت موسى بن جعفر خنده‌اش گرفت آنگاه فرمود ابا عماره ! من وقتى از منزل خارج شدم بفرزندم فلانى ( حضرت رضا ) وصيت كردم ساير فرزندانم را نيز با او در ظاهر شريك قرار دادم ولى در باطن به او وصيت نمودم . اگر اختيار دست من بود امامت را بقاسم فرزندم ميدادم چون او را خيلى دوست دارم و به او علاقمندم اما اين كار مربوط به خدا است بهر كس او بخواهد ميدهد اين دستور را كه ( امام پس از من فرزندم حضرت رضا باشد ) پيغمبر اكرم فرموده او را به من نشان داد امام پس از او را نيز نشان داد ما هيچ كدام شخصى را بعنوان جانشين خود تعيين نميكنيم تا پيامبر اكرم و جدمان علي بن ابى طالب بفرمايد .\r\nمن پيامبر اكرم را ديدم كه در دست انگشتر و شمشير و عصا و كتاب و عمامه‌اى داشت عرضكردم يا رسول اللَّه اين چيست ؟ فرمود عمامه اقتدار خداست شمشير\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعزت او است كتاب نور خدا و عصا نيروى اوست و انگشت جامع همه‌ى اينها است . بعد فرمود : نزديك است امامت از تو خارج و به ديگرى منتقل شود عرضكردم يا رسول اللَّه نشان بده كداميك از آنها امامند .\r\nپيغمبر اكرم فرمود : هيچ كدام از امامان را نديدم ناراحت‌تر از تو باشد راجع به انتقال امامت اگر تعيين كردن امام بستگى بعلاقه و محبت داشت پدرت ( حضرت صادق ) اسماعيل را بيشتر از تو دوست ميداشت ولى چنين نيست خدا بايد تعيين كند .\r\nسپس حضرت موسى بن جعفر فرمود تمام فرزندانم را از مرده و زنده ديدم جدم امير المؤمنين عليه السّلام فرمود اين يكى سرور آنها است اشاره بعلى بن موسى كرد او از من و من از اويم خدا با نيكوكاران است .\r\nيزيد بن سليط گفت در اين موقع حضرت موسى بن جعفر فرمود اين راز را بطور امانت در اختيارت گذاشتم مبادا جز بشخصى دانا يا مؤمنى درستكار بگوئى اگر يك وقت ترا گواه گرفتند بر اين راز گواهى بده كه خداوند در اين آيه ميفرمايد :\r\n إِن اللَّه يَأْمُرُكُم أَن تُؤَدُّوا الْأَمانات إِلى أَهْلِها  براى اثبات امامت ما و گواهى در اين مورد نيز ميفرمايد :  وَ مَن أَظْلَم مِمَّن كَتَم شَهادَةً عِنْدَه مِن اللَّه  ( كه بالاخره هنگام لزوم نبايد كتمان كنى از اينكه جانشين من على بن موسى الرضا عليه السّلام است كه مشمول اين آيه ميشوى و ستمكار خواهى بود ) .\r\nيزيد بن سليط گفت حضرت موسى بن جعفر فرمود رو بجانب پيغمبر اكرم صلّى اللَّه عليه و آله و سلّم نموده گفتم آقا ! حالا كه همه جمع شده‌اند بفرمائيد كداميك امام و جانشين منند فرمود آن كس كه بنور خدا مىبيند و با فهم و دركى كه خدا در او نهاده ميشنود و سخن بحكمت او ميگويد اشتباه در زندگى او راه ندارد ندانستن برايش نيست دانا است ، او اينست دست پسرم على را گرفت بعد فرمود خيلى كم با او خواهى بود وقتى از مسافرت برگشتى وصيت كن و كارهاى خود را رو به راه نما كه بايد از او جدا شوي و با ديگران بسر برى در صورتى كه مايل باشى به او بگو ترا غسل\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبدهد و كفن كند كه اين كار برايت بهتر است و غير از اين صلاح نيست روشى است كه در گذشته چنين شده ( كه امام را جز امام نبايد غسل دهد و كفن كند ) .\r\nبعد حضرت موسى بن جعفر فرمود همين امسال مرا خواهند گرفت امامت به پسرم علي كه هم نام دو علي گذشته اول علي بن ابى طالب عليه السّلام و دوم علي بن الحسين است . خداوند به او درك و فهم و علم و بينائى و محبت و دين علي اول و رنج و محنت و شكيبائى علي دوم ( حضرت زين العابدين ) را داده نبايد آشكارا سخن از ارشاد بگويد مگر چهار سال پس از مرگ هارون .\r\nبعد فرمود : يزيد ! وقتى به اين محل گذشتي و با او ملاقات كردى كه در آينده خواهى ديد چنين وضعى را به او بشارت بده كه به زودى برايش پسرى امين و مورد اعتماد و مبارك متولد خواهد شد او قبل از اينكه حرفى بزنى خواهد گفت كه در اين مكان مرا ملاقات كرده‌اى . بعد به او بگو آن كنيزى كه مادر اين پسر است از فاميل و بستگان ماريه قبطيه همسر و كنيز پيامبر اكرم صلّى اللَّه عليه و آله و سلّم است اگر توانستى سلام مرا به آن زن برسانى برسان .\r\nيزيد بن سليط گفت پس از درگذشت حضرت موسى بن جعفر حضرت رضا عليه السلام را ديدم قبل از اينكه چيزى عرض كنم فرمود يزيد علاقه ندارى برويم بعمره عرضكردم پدر و مادرم فدايت بسته بميل شما است ، اما من پول و خرجى ندارم فرمود سبحان اللَّه ما هرگز ترا به راه نمىاندازيم بدون اينكه مخارجت را تأمين كنيم .\r\nدر خدمت ايشان رفتيم تا به همان محل رسيديم . قبل از اينكه سخنى بگويم فرمود در اين محل تو بيشتر وقتها مطالبى استفاده كرده‌اى كه از ثواب عمره برايت بهتر بوده عرضكردم صحيح است جريان را براى آن جناب شرح دادم .\r\nبعد فرمود اما آن كنيز هنوز نصيبم نشده وقتى او را بدست آوردم سلام ترا به او خواهم رساند با هم به مكه رفتيم . همان سال آن كنيز را خريد چيزى نگذشت كه حامله شد و آن پسر بچه عزيز از او متولد گرديد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبرادران حضرت رضا اميد داشتند كه وارث حضرت رضا شوند ( چون فرزندى نداشت ) بىجهت دشمن من شده بودند ( كه بشارت تولد آن پسر را دادم ) اسحاق بن جعفر به آنها گفت به خدا من ميديدم اين شخص چنان نزديك به حضرت موسى بن جعفر مىنشست كه من چنان نبودم و اين قدر نميتوانستم نزديك شوم ( منظورش اين بود كه مورد احترام پدر شما بوده به او بىاحترامى نكنيد ) .\r\nرجال كشى - مسافر گفت حضرت رضا به من در خراسان فرمود خود را به ابو جعفر ( حضرت جواد ) برسان امام تو اوست .\r\nدر كفايه است - از پسر بزيع نقل كرد كه از حضرت رضا عليه السّلام پرسيدند ممكن است امامت بعمو يا دائى امام برسد فرمود نه پرسيد ممكن است به برادر برسد ( چون هنوز حضرت رضا فرزند داشت آنها خيال مىكردند به اين بستگانش خواهد رسيد ) فرمود : نه . گفتند پس چه كسى امام است فرمود امامت بفرزندم ميرسد .\r\nآن وقت هنوز فرزندى نداشت .\r\nدر كفايه است - عبد اللَّه بن جعفر گفت خدمت حضرت رضا عليه السّلام رسيدم با صفوان بن يحيى حضرت جواد نيز حضور داشت كه آن وقت سه ساله بود عرض كرديم فدايت شوم خدا نكند پيش آمدى شود اگر چنانچه پيش آمدى شد چه كسى پس از شما امام است . فرمود همين پسرم اشاره به حضرت جواد كرد . عرضكرديم در اين سن ! فرمود آرى خداوند عيسى را حجت قرار داد با اينكه دو ساله بود .\r\nكافى - يحيي صنعانى گفت در مكه خدمت حضرت رضا عليه السّلام رسيدم مشغول پوست كندن موز بود كه به حضرت جواد ميداد گفتم فدايت شوم همين است آن مولود مبارك ؟\r\nفرمود : آرى يحيى ! اين همان مولودى است كه در اسلام با بركت‌تر از او براى شيعيان ما متولد نشده .\r\nكافى - معمر بن خلاد گفت از اسماعيل بن ابراهيم شنيدم كه به حضرت رضا مىگفت پسرم زبانش مىگيرد فردا او را بفرستم خدمت شما زبانش را با دست\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمبارك مسح بفرمائيد و برايش دعا كنيد او مولا و چاكر شما است فرمود او مولاى ابو جعفر ( حضرت جواد است ) فردا بفرست او را پيش ابو جعفر .\r\nكافى - محمّد بن حسن بن عمار گفت در مدينه خدمت على بن جعفر بن محمّد ( پسر حضرت صادق عليه السّلام ) نشسته بودم دو سال بود كه شاگردش بودم و هر چه از برادرش موسى بن جعفر عليه السلام حديث شنيده بود مىفرمود و من مىنوشتم .\r\nناگاه حضرت ابو جعفر محمّد بن علي ( پس حضرت رضا عليه السّلام ) وارد مسجد پيغمبر صلّى اللَّه عليه و آله و سلّم شد علي بن جعفر بدون رداء و كفش پاى برهنه از جا پريد دست او را بوسيد و بسيار احترام كرد . حضرت جواد فرمود بنشين عمو جان خدا ترا رحمت كند . عرض كرد آقا ! چطور بنشينم با اينكه شما ايستاده هستيد .\r\nوقتى على بن جعفر برگشت به محل خود اطرافيان و اصحابش او را سرزنش كردند مىگفتند تو عموى پدر او هستى اين چنين نسبت به او خود را كوچك ميكنى ؟ فرمود ساكت باشيد ! دست بريش خود گرفت گفت وقتى خدا مرا با اين ريش شايسته امامت نداند و اين جوان شايسته مقام امامت باشد و او را به اين مقام مفتخر فرمايد من منكر مقام او شوم ! به خدا پناه مىبرم از پيشنهاد شما بلكه چاكر و غلام او هستم .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nبخش سوم معجزات امام جواد عليه السلام\r\nبصائر الدرجات - ص 238 - على بن اسباط گفت حضرت جواد عليه السّلام وارد اطاق شد من با دقت تمام بقد و قامت امام تماشا ميكردم تا براى دوستان خود در مصر توصيف نمايم در اين موقع به سجده رفت فرمود خداوند همان طورى كه نبوت و پيامبرى را بر مردم ثابت مىكند امامت را نيز ثابت مىنمايد در اين آيه مىفرمايد :\r\n وَ آتَيْناه الْحُكْم صَبِيًّا  « 1 »  و در اين آيه ميفرمايد : فلما  بَلَغ أَشُدَّه  « 2 »   وَ بَلَغ أَرْبَعِين سَنَةً  « 3 »  طبق اين آيات جايز است مقام علم و حكمت به او داده شود در كودكى و يا در چهل سالگى .\r\nبصائر - ابراهيم بن محمّد گفت : حضرت جواد برايم نامه‌اى نوشت و دستور داده بود كه نامه را نگشايم تا وقتى يحيى بن ابى عمران از دنيا رود . چند سال اين نامه دست من ماند روزى كه يحيى بن ابى عمران از دنيا رفت نامه را گشودم در آن نوشته بود : تو جانشين او هستي آنچه او مىكرد بايد انجام دهى مضمون نامه چنين بود :\r\nيحيى و اسحاق دو فرزند سليمان بن داود نقل كردند كه ابراهيم اين نامه در حضور مردم روزى كه يحيى بن ابى عمران فوت شد در كنار قبر او خواند ابراهيم مىگفت بزنده بودن خود تا بعد از فوت يحيى اطمينان داشتم ( زيرا امام فرموده بود يحيى زنده است نامه را بگشا ) .\r\nبصائر - محمّد بن حسان از علي بن خالد كه زيدى مذهب بود نقل كرد كه\r\n\r\n","description":"","footnote":" ( 1 ) سوره مريم آيه 13  ( 2 ) سوره يوسف آيه 22  ( 3 ) سوره احقاف آيه 15 ","page_name":" 27 ","page_number":27},
  {"content":"\r\n\r\nگفت من سامرا بودم شنيدم مردى با غل و زنجير از اطراف شام آورده‌اند و در اينجا زندانى است مىگفتند او ادعاى نبوت كرده مراجعه به نگهبانان كردم و از آنها اجازه گرفته پيش آن مرد رفتم ديدم مرد فهميده‌ايست . گفتم جريان چه بود چرا زندانى شدى . گفت من در شام بعبادت و راز و نياز با پروردگار خود اشتغال داشتم در محلى كه معروف برأس الحسين بن علي بن ابى طالب است .\r\nيك روز كه مشغول عبادت بودم ناگاه شخصى جلو من ايستاده گفت حركت كن برويم . من با ايشان رفتم يك مرتبه ديدم در مسجد كوفه هستم . فرمود اين مسجد را ميشناسي ؟ عرضكردم بلى مسجد كوفه است ايشان نماز خواند منهم خواندم . چيزى نگذشت كه ديدم در مسجد مدينه هستم باز با هم نماز خوانديم و صلوات بر پيغمبر اكرم فرستاد و زيارت كرد در اين بين ديدم در مكه هستيم در خدمت آن آقا تمام مراسم زيارت خانه خدا را انجام دادم بعد متوجه شدم كه در محل قبلى خود همان شام هستم آن آقا رفت .\r\nگفت سال بعد باز ايام حج كه رسيد ديدم آن شخص آمد و تمام كارهاى سال گذشته را انجام داديم همين كه از اعمال مكه فارغ شديم و مرا بشام برگرداند تا خواست از من جدا شود عرضكردم ترا قسم به آن خدائى كه چنين قدرتى در اختيارت گذاشته بگو ببينم شما كه هستى . مدتى سر به زير انداخت سپس سر برداشته نگاهى به من كرد و فرمود : من محمّد بن على بن موسى هستم .\r\nاين جريان منتشر شد تا به گوش محمّد بن عبد الملك زيات ( وزير معتصم ) رسيد مأمور فرستاد مرا در غل و زنجير كرده بعراق آوردند و چنين كه مشاهده مىكنى زندانى هستم .\r\nبه او گفتم : خوب است تو اصل داستان و جريان خود را براى محمّد بن عبد الملك بنويسى گفت بچه وسيله اين كار را بكنم . من برايش كاغذ و قلم آوردم داستان خود را براى محمّد بن عبد الملك نوشت .\r\nمحمّد بن عبد الملك در زير همان نامه نوشته بود بگو : به همان كسى كه ترا در\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nيك شب از شام بكوفه و از كوفه بمدينه و از آنجا تا مكه برد و بعد برگرداند بجاى اولت از زندان هم خارجت كند .\r\nعلي بن خالد گفت از وضع او ناراحت شدم و دلم بحالش سوخت گفتم صبر كن تا ببينى چه مىشود ولى يك روز صبح كه رفتم از حالش جويا شوم ديدم سربازان و نگهبانان و زندانبانان و گروهى از اطرافيان اين طرف و آن طرف را مىگردند ، پرسيدم چه خبر است . گفتند آن مردى كه ادعاى نبوت كرده بود از شام آورده بودند از ديشب گم شده نميدانيم به زمين فرو رفته يا او را كبوترى به آسمان برده . علي بن خالد چنانچه توضيح داديم قبلا زيدى مذهب بود كه پس از اين جريان امامى و شيعه شد با اعتقادى كامل .\r\nخرايج - ابو هاشم جعفري گفت : خدمت ابو جعفر ثانى ( حضرت جواد ) رسيدم سه نامه داشتم كه هيچ كدام فرستنده آنها معين نبود خودم هم نمىدانستم نامه‌ها مال كيست . خيلى افسرده بودم از اين وضع . امام جواد عليه السّلام يكى از نامه‌ها را برداشته فرمود : اين نامه زياد بن شبث است « 1 »  نامه ديگر را برداشت فرمود اين نامه از محمّد بن ابى حمزه است نامه سوم را فرمود اين نامه فلان كس است . آن وقت من متوجه شدم و يادم آمد كه نامه‌ها از كيست . در اين موقع نگاهى به من نموده لبخندى زد .\r\nخرايج - حميرى نقل كرد كه ابو هاشم گفت كه حضرت جواد به من سيصد دينار داد در يك كيسه فرمود آنها را بده بفلان پسر عمويم . او خواهد گفت مرا راهنمائي كن مىخواهم فلان جنس را بخرم او را راهنمائى كن .\r\nگفت پولها را به او دادم از من درخواست كرد فروشنده‌اى را معرفى كنم كه از او جنس بخرد من او را راهنمائى كردم .\r\nخرايج - ابو هاشم گفت ساربان من درخواست كرد كه با حضرت جواد صحبت\r\n\r\n","description":"","footnote":" ( 1 ) نسخه ديگر ريان بن شبيب است . ","page_name":" 29 ","page_number":29},
  {"content":"\r\n\r\nكنم تا او را بكارى از كارهاى خود بگمارد من خدمت آن جناب رسيدم تا آن تقاضا را بكنم ديدم عده‌اى در خدمت ايشان هستند امكان صحبت كردن نيست .\r\nسفره گسترده بود فرمود غذا ميل كن قبل از اينكه من تقاضائى بكنم فرمود غلام برو آن ساربانى كه ابو هاشم با خود آورده بياور او را جزء همكاران خود قرار ده .\r\nخرايج - ابو هاشم گفت يك روز در باغى خدمت امام جواد عليه السّلام رسيده عرض كردم آقا من به خوردن خاك عادت كرده‌ام دعا كن خدا اين عادت را از من بر طرف كند . امام عليه السّلام چيزى نفرمود . پس از چند روز فرمود : ابو هاشم عادت خاك خوردن از سرت رفت عرضكردم آقا اكنون كارى بنظرم بدتر از آن نيست ( هيچ علاقه به آن كار ندارم ) .\r\nخرايج - ابو هاشم گفت مردى خدمت حضرت جواد محمّد بن على بن موسى عليهم السّلام رسيد گفت يا ابن رسول اللَّه پدرم از دنيا رفته نميدانم ثروت خود را كجا پنهان نموده .\r\nاكنون من عيالوارم و از دوستان شما هستم بدادم برسيد . فرمود پس از خواندن نماز عشا صلوات بر محمّد و آلش بفرست پدرت را در خواب خواهى ديد ، خواهد گفت كه مالش را كجا پنهان كرده .\r\nهمين كار را آن مرد انجام داد پدر خود را در خواب ديد به او گفت پسرم اموال خود را در فلان محل پنهان كرده‌ام برو برادر ببر پيش پسر پيغمبر بگو كه من به تو خبر دادم كجا است . رفت و آن پولها را برداشت و جريان را خدمت امام عليه السّلام عرض كرده ، گفت : خدا را ستايش مىكنم كه بشما چنين مقامى داده و برگزيده او هستيد .\r\nدر مناقب - همين خبر را نقل مىكند از ابو هاشم اضافه مىنمايد كه در آن موقع پنج ساله بود جز اينكه سخنى از فوت پدرش در آن خبر نيست .\r\nدر اعلام الورى - اخبار ابو هاشم جعفرى را بدين طريق نقل مىكند كه شيخ ابو عبد اللَّه احمد بن محمّد بن عياش تمام اين اخبار را در كتاب خود جمع كرده و برايم\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحديث نموده از سيد محمّد بن حسين حسينى گرگانى او از پدر خود و پدرش از ابو الحسين طاهر بن محمّد جعفرى ايشان از احمد بن محمّد عطار و او از عبد اللَّه بن جعفر حميرى و ايشان از ابو هاشم جعفرى نقل مىكند .\r\nخرايج - صالح بن عطيه اصحب گفت به حج رفته بودم . خدمت حضرت جواد رسيدم و شكايت از تنهائى كردم فرمود هنوز از مكه خارج نشده‌اى كنيزى خواهى خريد كه خداوند از او برايت پسرى خواهد داد عرضكردم آقا شما هم تشريف مىآوريد با هم برويم ( براى كنيز خريدن ) فرمود آرى سوار شد و پيش برده فروش رفت اشاره بكنيزى نموده فرمود آن را بخر من همان كنيز را خريدم خداوند پسرم محمّد را از او به من عطا فرمود .\r\nخرايج - اميّة بن على قيسى گفت : من و حماد بن عيسى خدمت حضرت جواد عليه السّلام رسيديم تا خداحافظى كنيم فرمود تا فردا باشيد حركت نكنيد وقتى از خدمتش خارج شديم حماد گفت من كه بايد بروم چون اسباب و وسايل مرا برده‌اند و همراهانم رفته‌اند گفتم من هستم . حماد رفت همان شب سيلى آمد و حماد در آن سيل غرق شد . قبر او در محلى بنام سياله است .\r\nخرايج - عمران بن محمّد اشعرى گفت خدمت حضرت جواد رسيدم و كارهاى خود را انجام داده عرضكردم ام الحسن سلام رساند و تقاضا كرد يكى از جامه‌هاي خود را لطف فرمائيد كه با آن كفن كند . فرمود : ديگر احتياج ندارد . من از خدمتش مرخص شدم ولى معنى اين حرف را كه ديگر احتياجى ندارد نفهميدم بعد خبر آمد كه سيزده يا چهارده روز پيش از دنيا رفته است .\r\nخرايج - محمّد بن سهل بن يسع گفت من ساكن مكه بودم بعد بمدينه رفتم .\r\nخدمت ابو جعفر ثانى حضرت جواد رسيدم ميل داشتم از ايشان تقاضاى لباسى كنم كه بپوشم ولى موفق نشده خداحافظى كردم تصميم گرفتم خارج شوم گفتم نامه‌اى مينويسم و اين تقاضا را ميكنم .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنامه را نوشتم به مسجد رفتم تا دو ركعت نماز بخوانم و از خدا صد مرتبه در خواست كنم كه اگر صلاح است نامه را بفرستم در قلب من القا شود اگر بقلبم القا نشد نامه را پاره كنم در همين بين ديدم يك نفر كه جامه‌هائى را درون پارچه‌اى پيچيده از كاروانيان پيوسته جستجوى محمّد بن سهل قمى را مىكند بالاخره پيش من آمد گفت : اين لباسها را مولايت داده دو پيراهن است .\r\nاحمد بن محمّد گفت خدا شاهد است وقتى فوت شد من او را غسل دادم و در همان پيراهنها كفن كردم .\r\nخرايج - احمد بن حديد گفت با قافله بعنوان برگزارى حج خارج شدم .\r\nدزدها سر راه بر ما گرفتند و اموالمان را بردند . وارد مدينه كه شدم حضرت جواد را در بين راه ديدم در خدمت آن جناب بمنزلش رفتم . جريان را عرضكردم مقدارى لباس برايم دستور داد بياورند و پولى نيز داد فرمود بين دوستان خود تقسيم كن به نسبت مقدارى كه دزد از آنها برده من تقسيم كردم ديدم آن پول كاملا مساوى با همان مقدارى بود كه از آنها دزديده بودند .\r\nخرايج - يحيى بن ابى عمران گفت گروهى از اهالى رى خدمت حضرت جواد رسيدند ميان آنها مردى زيدى مذهب بود . آنها مسائلى سؤال كردند حضرت جواد بغلام خود فرمود دست اين مرد را بگير و خارج كن مرد زيدى گفت :\r\n« اشهد ان لا إله الا اللَّه و ان محمّدا رسول اللَّه و انك حجة اللَّه » گواهى بوحدانيت خدا و پيامبرى محمّد مصطفي و امامت شما مىدهم .\r\nخرايج - صالح بن داود يعقوبى گفت وقتي حضرت جواد تصميم گرفت باستقبال مأمون رو و در يك قسمت شام بغلام خود دستور داد ، دم مال سواريش را ببندد روزى بسيار گرم بود كه آب پيدا نميشد يكى از همراهان امام گفت وارد بسوارى نيست نميداند چه وقت دم مال را مىبندند حالا وقت اين كار نيست .\r\nراوى گفت هنوز مسافتى نه پيموده بوديم كه در فلان محل راه را گم كرديم داخل يك باطلاق شديم كه لباسها و اسبابهايمان آلوده و خراب شد اما\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nايشان كمترين ناراحتى از آنچه ما گرفتار شديم نديد .\r\nخرايج - روايت كرده كه حضرت جواد روزى بما فرمود شما در فلان روز راه را گم ميكنيد در فلان مكان و در فلان محل به راه برميگرديد مقدارى از شب گذشته بود گفتم او براه‌هاى شام وارد نيست ، همان طورى كه فرموده بود پيش آمد .\r\nخرايج - عمران بن محمّد گفت برادرم زرهي داد كه به حضرت جواد بدهم با مقدارى اسباب آنها را آوردم ولى زره را فراموش كردم . همين كه خواستم از خدمتش مرخص شوم فرمود زره را هم بياور .\r\nمادرم تقاضا كرده بود كه پيراهنى از آن جناب بگيرم براى او فرمود احتياجى ندارد خبر رسيد كه او بيست روز قبل فوت شده .\r\nخرايج - محمّد بن اورمه گفت معتصم گروهى از وزيران خود را خواست به آنها دستور داد بدروغ گواهى دهند كه محمّد بن على بن موسى تصميم خروج و قيام دارد بعد حضرت جواد را خواست گفت تصميم دارى قيام كنى در دولت من . فرمود : به خدا قسم چنين تصميمى ندارم .\r\nمعتصم گفت فلان كس و فلانى شهادت ميدهند بر كار تو آنها را حاضر كردند . گفتند صحيح است ما اين نامه‌ها را از بعضى غلامان تو بدست آورده‌ايم .\r\nحضرت جواد در اطاق جلو بود دست‌هاى خود را بلند كرده گفت خدايا اگر دروغ ميگويند اينها را بگير . يك مرتبه ديدم اطاق جلو چنان به حركت در آمد ميرود و مىآيد هر كدام از ايشان تصميم حركت كردن ميگيرد به زمين مىافتد . معتصم صدا زد يا ابن رسول اللَّه من از حرف خود توبه ميكنم از خدا بخواه كه اطاق از حركت بايستد . گفت خدايا اطاق را آرام فرما تو ميدانى ايشان دشمن تو و منند ، اطاق آرام گرفت .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nخرايج - گروهى از شيعيان نامه‌هائى براى حضرت جواد نوشتند يك واقفى مذهب هم نامه‌اى نوشت و داخل همان نامه‌ها گذاشت جواب تمام آنها به خط خود امام رسيد جز جواب نامه مرد واقفى « 1 »  .\r\nخرايج - محمّد بن ميمون كه با حضرت رضا عليه السّلام در مكه بود قبل از رفتن آن جناب بجانب خراسان گفت عرضكردم آقا من تصميم دارم بمدينه بروم نامه‌اى بنويس تا ببرم براى حضرت جواد عليه السّلام لبخندى زد و نامه‌اى نوشت . بمدينه آمدم آن وقت كور بودم .\r\nخادم حضرت جواد را كه در گهواره بود آورد نامه را تقديم كردم بموفق فرمود نامه را بگشا باز كرد و مقابل ايشان گرفت در نامه نگاه كرد بعد به من فرمود چشمت چطور است . عرض كردم به درد چشم مبتلا شدم و چنانچه ملاحظه ميفرمائيد كور گرديده‌ام در اين موقع دست دراز كرد و بر چشمم كشيد از اول بيناتر شد صحيح و سالم . دست و پايش را بوسيدم و با چشم بينا از خدمتش مرخص شدم .\r\nخرايج - ابو بكر بن اسماعيل گفت به حضرت جواد عرض كردم كنيزى دارم كه از يك نوع بادى اظهار ناراحتى مىكند فرمود او را بياور . وقتى كنيز را آوردم فرمود چه ناراحتى دارى گفت بادى در زانويم هست . امام عليه السّلام از روى لباس دست بر زانوى او كشيد كنيز خارج شد بعد از آن ديگر اظهار ناراحتى از زانوى خود نكرد .\r\nخرايج - على بن جرير گفت خدمت حضرت ابو جعفر فرزند حضرت رضا عليه السّلام نشسته بودم . گوسفندى از يكى از كنيزانش گم شده بود . چند همسايه را گرفته بودند و ميكشيدند آنها را پيش حضرت جواد عليه السّلام ، مىگفتند شما گوسفند را دزديده‌ايد .\r\n\r\n","description":"","footnote":" ( 1 ) واقفى مذهبان كسانى هستند كه امامت حضرت رضا را قبول ندارند معتقد بودند موسى بن جعفر نمرده زنده است . ","page_name":" 34 ","page_number":34},
  {"content":"\r\n\r\nحضرت جواد فرمود اين چه كارى است ميكنيد همسايگان ما را رها كنيد آنها دزدى نكرده‌اند گوسفند در خانه فلان كس است برويد از خانه او بياوريد .\r\nوقتى رفتند ديدند آنجا است صاحب خانه را زدند و لباسهايش را پاره كردند او قسم مىخورد كه اين گوسفند را ندزديده‌ام بالاخره خدمت حضرت جواد آوردند .\r\nفرمود واى بر شما به او ظلم كرده‌ايد . گوسفند خودش داخل خانه او شد بدون اطلاعش . امام عليه السلام مقدارى به او بخشيد در مقابل لباسها و كتكى كه خورده بود .\r\nخرايج - محمّد بن عمير بن واقد رازى گفت خدمت حضرت جواد عليه السّلام بودم با برادرم كه مبتلا به تنگ نفس شديدى بود از ناراحتى خود شكايت به امام عليه السّلام كرد فرمود خدا ترا از اين درد شفا داد از خدمتش مرخص شديم ناراحتى او بر طرف شد تا وقتى مرد مبتلا به آن ناراحتى نشد .\r\nمحمّد بن عمير گفت هر هفته يك بار مبتلا به درد پهلو ميشدم كه سخت مرا تا چند روز ناراحت مىكرد از حضرت جواد درخواست كردم از خدا بخواهد اين درد از من بر طرف شود فرمود تو را هم خدا شفا داد ديگر اين ناراحتى تا كنون بسراغم نيامده .\r\nخرايج - قاسم بن محسن گفت در بين راه مكه و مدينه بمرد عربى برخوردم كه وضعى ناجور داشت دلم بحالش سوخت يك گرده نان به او دادم همين كه او رفت ناگاه گرد بادى شديد بلند شد و عمامه از سرم گرفت نفهميدم عمامه‌ام كجا رفت .\r\nوارد مدينه كه شدم خدمت حضرت جواد رفتم فرمود ابو القاسم عمامه‌ات در راه گم شد ؟ عرض كردم بلى يا ابن رسول اللَّه . فرمود غلام برو عمامه او را بياور . غلام عمامه خودم را آورد . عرضكردم آقا چطور شد كه بدست شما آمد فرمود تو به آن مرد عرب صدقه دادى خدا نيز پاداش اين كار نيك ترا داد عمامه‌ات را برگرداند خدا پاداش نيكوكاران را از بين نمىبرد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nخرايج - محمّد بن اورمه از حسين مكارى نقل كرد كه گفت در بغداد خدمت حضرت جواد رسيدم ديدم آنجا اقامت كرده در دل با خود گفتم اين مرد به وطن خود هرگز بر نميگردد با اين خوراكى كه اينجا دارد . ديدم امام عليه السّلام سر به زير انداخت بعد سر برداشت رنگش زرد شده بود فرمود حسين ! تكه‌ى نانى جوين و مقدارى نمك سابيده در كنار قبر جدم پيامبر اكرم صلّى اللَّه عليه و آله و سلّم براى من خيلى بهتر است از اين وضعى كه مشاهده ميكنى .\r\nخرايج - اسماعيل بن عباس هاشمى گفت يك روز عيد خدمت حضرت جواد عليه السلام رسيدم و شكايت از دست تنگى كردم جا نماز را كنار زد و از روى زمين شمشى طلا برداشته به من داد . آن را ببازار بردم 16 مثقال طلا بود .\r\nخرايج - ابو عبد اللَّه محمّد بن سعيد نيشابورى گفت در بين راه مكه از ابو الصلت هروى كه خادم حضرت رضا عليه السّلام بود شنيدم نقل ميكرد كه يك روز حضرت رضا عليه السلام به من فرمود داخل قبه‌اى كه هارون دفن شده برو از طرف در و طرف راست و طرف چپ و بالاى سر هر كدام جدا جدا يك مشت خاك براى من بياور .\r\nخاك‌ها را آوردم و داخل پارچه‌اى مقابل امام گذاشتم دست روى خاك جلو درب گذاشته فرمود : اين خاك از جلو درب است عرض كردم آرى . فرمود فردا برايم در اين محل ميخواهند قبرى حفر كنند سنگى پيدا مىشود كه از كندن عاجز ميشوند آن خاك را ريخت خاك قسمت راست را برداشت فرمود اين از طرف راست است عرضكردم آرى فرمود در اينجا نيز ميخواهند حفر كنند بيك سنگ تيز بر ميخورند كه چاره پذير نيست آن خاك را هم ريخت خاك طرف چپ را برداشته فرمود اينجا نيز سنگى پديد خواهد آمد مثل طرف راست و خاك را ريخت .\r\nخاك بالاى سر را برداشت فرمود اين خاك بالاى سر است كه در اينجا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبرايم قبر ميكنند و امكان حفر هست تا به مقدارى كه ميخواهند ، وقتى از كندن فارغ شدند دستت را بگذار پائين قبر و اين كلمات را بخوان در اين موقع آب بيرون مىآيد بطورى كه قبر پر مىشود و چند ماهى كوچك در آب خواهند ديد وقتى آن ماهىها را ديدى مقدارى نان براى آنها خورد كن پس از خوردن نان يك ماهى بزرگ پيدا مىشود و تمام اين ماهىها را مىخورد بعد پنهان مىشود .\r\nماهى كه پنهان شد دست خود را روى آب بگذار و همان كلمات سابق را بخوان آب فرو ميرود از مأمون بخواه كه موقع كندن آنجا باشد خواهد آمد تا تمام اين جريان‌ها را مشاهده كند .\r\nبعد فرمود هم اكنون فرستاده‌ى او مىآيد از پى من كه بيا اگر از پيش مأمون با سرباز خارج شدم هر چه مايلى از من بپرس اگر موقع خارج شدن ديدى سر خود را پوشيده‌ام حرف با من نزن فرستاده‌ى مأمون آمد حضرت رضا عليه السّلام لباسهاى خود را پوشيد و خارج شد من نيز از پى آن جناب رفتم . پيش مأمون كه رسيد از جاى حركت كرد صورتش را بوسيد و كنار خود نشاند مقابل مأمون يك ظرف كوچك بود كه انگور داشت .\r\nخوشه‌اى كه نصفش را خورده بود و باقيمانده‌اش آلوده بسم بود برداشت گفت اين انگور را برايم آورده بودند بر من گوارا نبود كه شما از آن نخوريد خواهش ميكنم ميل بفرمائيد فرمود مرا معاف‌دار . گفت : نه به خدا خوشحال ميشوم اگر ميل كنيد .\r\nسه مرتبه حضرت رضا از او عذر خواست و پيوسته مأمون آن جناب را قسم به محمّد و على عليه السّلام مىداد كه ميل كند بالاخره سه دانه ميل كرد عبا را بر سر كشيد و از پيش مأمون خارج شد .\r\nمن پشت سر ايشان آمدم ولى حرفى نزدم داخل منزل شد اشاره كرد كه درب را ببندم ، درب را بستم داخل رختخواب خود شده خوابيد من وسط حياط بودم ناگاه ديدم پسر بچه‌اى كه موى بلند داشت وارد شد . با خود خيال كردم فرزند\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحضرت رضا عليه السّلام باشد تا آن وقت ايشان را نديده بودم عرض كردم آقا از كجا آمدى درها كه بسته بود فرمود چيزى كه احتياج ندارى نپرس خدمت حضرت رضا عليه السّلام رفت .\r\nهمين كه چشم على بن موسى الرضا عليه السّلام به او افتاد از جاى حركت كرده او را در آغوش گرفت و هر دو نشستند بعد عبا را بر سر كشيدند و با هم بصحبتى پنهانى پرداختند كه من نفهميدم در اين موقع حضرت رضا عليه السّلام در رختخواب دراز كشيد و حضرت جواد روكشى روى آن جناب انداخت وارد حياط شده فرمود ابا صلت ! عرضكردم : بلى آقاى من ! فرمود خدا اجر ترا در باره حضرت رضا افزون فرمايد گريه‌ام گرفت فرمود گريه نكن برو تخته‌اى را براى غسل دادن با آب بياور تا شروع به غسل دادن ايشان بكنم .\r\nعرضكردم آب حاضر است ولى در خانه تخته‌اى براى غسل نيست مگر از خارج تهيه كنيم فرمود چرا در انبار هست وارد انبار شدم ديدم تختى هست كه قبلا آن را نديده بودم آن را با آب آوردم گفت كمك كن تا بدن شريفش را بالاى تخت بگذاريم ، پيكر حضرت رضا را روى تخت گذاشتيم . فرمود كنار برو تنها او را غسل داد بعد فرمود كفنش را بياور با كافور و حنوط گفتم تهيه نكرده‌ايم فرمود در انبار هست داخل انبار شدم ديدم وسط انبار كفن با حنوط گذاشته‌اند كه قبلا نبود كفن را آوردم به پيكر آن جناب آراست و حنوط كرد « 1 »  .\r\nبعد فرمود از داخل انبار تابوت را بياور . خجالت كشيدم بگويم در انبار تابوت نيست داخل شده ديدم تابوتى است كه قبلا آنجا نديده بودم و تابوت را آوردم پيكر امام را در آن گذاشت فرمود بيا نماز بخوانيم بر بدن امام عليه السّلام نماز خواند خورشيد غروب كرده بود نزديك نماز مغرب بود نماز مغرب را نيز خواند با نماز عشا ، نشستيم بصحبت كردن سقف شكافته شده و تابوت به آسمان رفت .\r\n\r\n","description":"","footnote":" ( 1 ) حنوط كافورى است كه بر پيشانى و كف دستها و سر زانوها و سر دو انگشت بزرگ پاى ميت ميمالند . ","page_name":" 38 ","page_number":38},
  {"content":"\r\n\r\nگفتم آقا مأمون حضرت رضا را از من مىخواهد چه جواب بدهم . فرمود به زودى برمىگردد ، هر پيامبرى كه در مغرب زمين از دنيا رود اگر وصى او در مشرق از دنيا رود خداوند بين آن دو جمع مىكند قبل از اينكه دفن شود .\r\nنيمى از شب گذشت يا بيشتر كه تابوت از سقف وارد شد و در جاى خود قرار گرفت .\r\nنماز صبح را كه خوانديم فرمود درب را باز كن اكنون اين ستمگر خواهد آمد به او بگو كار غسل و كفن حضرت رضا عليه السّلام پايان يافته . ابو الصلت گفت كنار درب رفتم برگشته به عقب نگاه كردم حضرت جواد را نديدم از كدام در خارج شد و كجا رفت در اين موقع مأمون چشمش به من افتاد گفت : حضرت رضا چه شد گفتم خدا اجر شما را افزون كند داخل خانه شد و لباسهاى خود را پاره كرد و خاك بر سر ريخت و مدتى شروع بگريه نموده ، بعد گفت مشغول غسل و كفن او شويد گفتم كارهايش تمام شده گفت چه كسى انجام داد گفتم پسر بچه‌اى آمد كه او را نشناختم گمان كنم فرزند حضرت رضا بود .\r\nگفت در قبه هارون قبر برايش بكنيد . گفتم حضرت رضا عليه السّلام درخواست كرده كه شما موقع حفر قبر آنجا باشيد گفت بسيار خوب صندلى آوردند نشست ، دستور داد طرف درب بكنيد سنگى پيدا شد قسمت راست و چپ هم طبق فرموده حضرت رضا نتوانستند بعد قسمت بالا را كه كندند . كنده شد همين كه آماده گرديد دستم را پائين قبر گذاشته آن كلمات را بر زبان جارى كردم آب و ماهىها پيدا شدند مقدارى نان ريز كردم خوردند بعد ماهى بزرگ پيدا شد همهء آن ماهىها را بلعيد و پنهان شد دستم را روى آب گذاشته كلمات را تكرار كردم آب فرو رفت همان دم كلمات را فراموش كردم ديگر يك حرف آن هم بيادم نيامد .\r\nمأمون گفت حضرت رضا به تو اين دستورها را داده بود گفتم آرى گفت پيوسته حضرت رضا در زندگى و بعد از مرگ نيز بما كارهاى شگفت انگيز خود را نشان ميداد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nرو بوزير خود نموده گفت اين چه تفسيرى دارد . گفت خيال ميكنم حضرت رضا خواسته بشما بفهماند كه مثل اين ماهىهاى كوچك مختصرى از زندگى بهره ميبريد بعد يك نفر از وابستگان و ارادتمندان آنها پيدا مىشود مثل اين ماهى بزرگ و دولت بنى عباس را منقرض مىكند .\r\nپس از دفن ، مأمون گفت بايد آن كلمات را به من بياموزى قسم به خدا خوردم كه از خاطرم رفته يك كلمه آن را به ياد ندارم قبول نكرد و تهديد بقتل نمود در صورتى كه به او ياد ندهم و دستور داد زندانيم كنند هر روز مرا مىخواست و ميگفت يا به من بياموز و گر نه كشته ميشوى من نيز پيوسته قسم ياد ميكردم كه بخاطر ندارم يك سال گذشت دلم گرفت شب جمعه‌اى بود غسل كردم و آن شب را به شب‌زنده‌دارى در ركوع و سجود و گريه و زارى بسر بردم و از خدا نجات خود را مىخواستم .\r\nنماز صبح را كه خواندم ناگاه ديدم حضرت جواد آمد فرمود ابا صلت دلت گرفته عرضكردم آرى به خدا آقا فرمود اگر كار امشب را قبلا انجام ميدادى خدا نجاتت مىداد مثل الان .\r\nسپس فرمود حركت كن . عرضكردم كجا آقا زندانبانها درب زندانند چراغ جلو آنها ميسوزد . فرمود حركت كن آنها ترا نمىبينند ديگر با ايشان روبرو نخواهى شد از زندان كه خارج شديم فرمود مايلى بكدام طرف به روى .\r\nگفتم بهرات منزلم ميروم فرمود عباى خود را روى صورت بكش اين كار را كردم دست مرا گرفت گمان ميكنم مرا فقط از طرف راست بجانب چپ برگردانيد بعد فرمود صورت خود را بگشا همين كه گشودم آن جناب را نديدم خود را كنار درب منزل يافتم وارد شدم تا كنون ، با مأمون و مأمورين او روبرو نشده‌ام .\r\nخرايج - حسن بن على وشاء گفت خدمت حضرت جواد بودم در صرياى مدينه از جاى حركت كرده فرمود همين جا باش ، با خود گفتم من آرزو داشتم از\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nحضرت رضا لباسى بگيرم اين كار را نكردم حالا وقتى حضرت جواد برگردد از ايشان تقاضا ميكنم كه جامه‌اى به من بدهند .\r\nقبل از تقاضا و قبل از اينكه خودشان برگردند توسط غلامى برايم پيراهنى فرستاد من هنوز همان جا بودم . غلام گفت مىفرمايد اين از لباسهاى حضرت رضا است كه با آن نماز خوانده .\r\nخرايج - احمد بن اورمه گفت زنى به من مقدارى زيور آلات و پول و لباس داد من خيال كردم تمام اينها مال خود اوست با اسباب و وسائلى كه ساير دوستان داده بودند بمدينه بردم تمام آنها را براى حضرت جواد فرستادم و در صورت نوشتم كه از طرف فلان زن اين اشياء و فلان كس فلان چيز را تقديم كردم در جواب نامه‌اى آمد كه از طرف كس فلان كس فلان چيز و از طرف آن دو زن اين اشياء رسيد خدا از آنها قبول كند و از تو راضى شود و ترا با ما در دنيا و آخرت قرار دهد .\r\nوقتى نام دو زن را ديدم شك كردم كه بايد اين نامه امام نباشد هر كس هست خيانت كرده زيرا من يقين داشتم كه يك زن اين وسائل را داد حالا كه مىبينم نام دو زن هست به آورنده نامه بد گمان شدم وقتى به وطن خود باز گشتم همان زن آمده گفت امانتهاى مرا رساندى گفتم آرى گفت امانت خواهرم را نيز دادى گفتم كسى ديگرى در آن اشياء با تو شريك بود گفت بلى فلان چيزها مال من بود و بقيه متعلق بخواهرم بود گفت چرا ، همه را رساندم .\r\nخرايج - محمّد بن فضيل صيرفى گفت نامه‌اى به حضرت جواد نوشتم و در آخر نامه اضافه كردم كه آيا سلاح پيغمبر نزد شما هست ولى فراموش كردم نامه را بفرستم .\r\nامام عليه السّلام نامه‌اى به من نوشت كه دستورهائى در آن داده بود و در آخر نامه نوشته بود كه سلاح پيامبر اكرم پيش من است سلاح آن جناب مانند تابوت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبنى اسرائيل است كه با ما است هر كجا باشيم و در اختيار امام است .\r\nمن در مكه بودم يك تصميمى گرفتم كه هيچ كس جز خدا از آن خبر نداشت بمدينه كه رسيدم و خدمت حضرت جواد رفتم نگاهى به من نموده فرمود از آنچه در دل پنهان دارى استغفار كن دو مرتبه چنين فكرى نكنى ، بكر بن صالح راوى خبر گفت به محمّد گفتم چه در دل پنهان كرده بودى گفت به هيچ كس نخواهم گفت . گفت : يك پايم مبتلا به عرق مدنى شد .\r\nيك روز قبل از اينكه مبتلا به اين ناراحتى شوم امام به من فرمود هر يك از شيعيان ما گرفتار دردى شود و صبر كند و شكيبا باشد خداوند براى او پاداش هزار شهيد را مينويسد از همان سفر وقتى به بطن مر رسيدم پايم درد گرفت و مبتلا به عرق مدنى شدم چند ماه گرفتار بودم سال بعد به مكه رفتم و خدمت حضرت جواد رسيده عرضكردم فدايت شوم براى پايم دعا كنيد نشان دادم كه اين پايم درد مىكند فرمود اشكالى ندارد ، اين پايت خوب است اما آن پاى سالمت را دراز كن پاى سالم را خدمتش گشودم دعائى خواند .\r\nوقتى از خدمتش خارج شدم درد به همان پاى سالم افتاد متوجه شدم كه امام به همين جهت بر آن پا دعا خواند قبل از اينكه به درد بيايد . خداوند مرا از آن درد راحت نمود .\r\nارشاد مفيد - محمّد بن علي هاشمى گفت صبح روزى كه حضرت جواد با دختر مأمون ازدواج كرده بود خدمت ايشان رسيدم سر شب دوائى خورده بودم و اول كسى كه صبح وارد شد من بودم خيلى تشنه شدم نخواستم تقاضاى آب كنم همين كه ابو جعفر عليه السّلام چشمش به من افتاد فرمود تشنه هستى ؟ عرضكردم : آرى .\r\nصدا زد غلام آب بياور من با خود گفتم حالا آب مسمومى مىآورند بايد بخورم از اين جهت اندوهگين شدم غلام آب آورد امام عليه السّلام لبخندى به من زد و به غلام فرمود آب را به من بده ، آب را گرفت مقدارى نوشيد بعد به من داد آشاميدم مدتى خدمت آن جناب بودم باز تشنه شدم . براى مرتبه دوم آب خواست و همانطور\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمثل مرتبه اول خود نوشيده سپس ، به من داد و تبسمى نمود .\r\nمحمّد بن حمزه گفت محمّد بن علي هاشمى به من گفت : من عقيده‌ام اينست كه ابو جعفر حضرت جواد اسرار پنهان دل‌ها را مىداند همانطور كه شيعه اين عقيده را دارند .\r\nاعلام الورى و ارشاد مفيد - ص 306 - مطرفى گفت حضرت رضا عليه السّلام كه از دنيا رفت من چهار هزار درهم از او طلبكار بودم كسى جز من و ايشان اطلاع نداشت . حضرت جواد پيغام داد كه فردا صبح بيا پيش من و فردا خدمت ايشان رسيدم . فرمود پدرم از دنيا رفت تو چهار هزار درهم از آن جناب طلبكارى .\r\nعرضكردم : آري فرش نماز را بلند كرد زير آن مقدارى دينار ( سكه طلا ) بود به من داد قيمت آن دينارها معادل چهار هزار درهم بود در آن وقت .\r\nمجالس مفيد - بكر بن صالح گفت داماد من نامه‌اى براى حضرت جواد عليه السلام نوشت كه پدرم ناصبى بسيار خبيث و متعصب است از دست او خيلى رنج و ناراحتى ميكشم اگر صلاح بدانيد برايم دعا كنيد ، در ضمن نظر شما چيست من با او كار را يكسره كنم يا مدارا نمايم .\r\nدر جواب نوشت جريان پدرت را متوجه شدم ان شاء اللَّه دعا برايت خواهم كرد بهتر اين است كه با او مدارا كنى با هر گرفتارى يك فرج هست شكيبا باش كه پايان پسنديده اختصاص به پرهيزگاران دارد خداوند ترا ثابت قدم بدارد در ولايت خاندان نبوت ، ما و شما در پناه خدائى هستيم كه پناهندگان خود را از دست نمىدهد .\r\nبكر گفت خداوند دل پدرم را مهربان كرد بطورى كه ديگر در هيچ قسمت با من مخالفت نمىنمود .\r\nمناقب - عسكر غلام حضرت جواد گفت خدمت آن جناب رسيدم با خود گفتم : سبحان اللَّه چقدر مولايم سبزه است در ضمن بدن شريفش درخشان و نورانى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاست . به خدا قسم هنوز سخن در دلم تمام نشده بود ديدم بدن امام چنان بزرگ شد كه تمام اطاق را تا سقف و اطراف را با تمام ديوارهايش فرا گرفت ، متوجه شدم رنگش چنان سياه شد مانند شب تار باز سفيد شد از برف سفيدتر سپس قرمز شد مثل خون بعد سبز شد بهتر از برگ درختان در اين موقع از پيكر آن جناب كاسته شد و كوچك گرديد مانند صورت اولش و رنگ اولى بچهره‌اش بازگشت از آنچه مشاهده كردم به سجده افتادم .\r\nفرياد زد : عسكر شك مىكنيد شما را با خبر ميكنم وقتى كه ضعف و سستى اعتقاد بشما رو نمايد تقويتتان ميكنم . به خدا قسم بحقيقت معرفت ما نرسيده است مگر كسى كه خداوند بر او منت نهاده بمحبت ما و او را به دوستى ما امتياز بخشيده .\r\nبنان بن نافع گفت از حضرت رضا عليه السّلام پرسيدم امام بعد از شما كيست ؟\r\nفرمود از اين درب كسى وارد خواهد شد كه وارث مقامى است كه من از پدرم به ارث برده‌ام و او حجت خداست بعد از من . در همان بين كه خدمتش بودم حضرت محمّد بن على جواد الائمه وارد شد همين كه چشمش به من افتاد . فرمود : پسر نافع ! برايت حديثى نقل بكنم ؟\r\nما گروه امامان وقتى در رحم مادر هستيم صدا را تا چهل روز ميشنويم وقتى چهار ماهه شد خداوند پستى و بلندىهاى زمين را به او نشان ميدهد كه دور برايش نزديك است چنان مينگرد كه اگر يك قطره باران نافع يا زيان‌دار ببارد مىبيند اينكه پرسيدى از پدرم حضرت رضا حجت و امام بعد از شما كيست . همان كسى را كه او فرمود حجت و امام بر تو است . گفتم : من اولين ستايشگر اويم . در اين موقع حضرت رضا عليه السّلام پيش ما آمد فرمود پسر نافع تسليم باش اعتراف باطاعت كن روح او روح من و روح من روح پيامبر اكرم صلّى اللَّه عليه و إله و سلّم است .\r\nروزى مأمون از راهى عبور ميكرد برخورد به حضرت جواد عليه السّلام كه در بين بچه‌ها\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبود همه فرار كردند جز آن جناب مأمون گفت او را بياوريد . پرسيد چرا تو از ميان تمام بچه‌ها فرار نكردى . فرمود گناهى نكرده بودم كه فرار كنم .\r\nنه راه تنگ بود كه برايت وسيع كنم از هر طرف مايلى برو . پرسيد تو كه هستى ؟ فرمود من محمّد بن علي بن موسى بن جعفر بن محمّد بن علي بن حسين بن علي بن ابى طالب عليهم السّلام هستم . مأمون گفت از علم و دانش چه بهره دارى فرمود ميتوانى اخبار آسمانها را بپرسى . مأمون جدا شد و به راه خود ادامه داد روى دست او بازى شكارى بود كه با آن شكار ميكرد .\r\nمقدارى كه رد شد باز از روى دست او پرواز كرد در طرف راست و چپ هر چه نگاه كرد شكارى نيافت برگشت و روى دست او نشست مأمون دو مرتبه او را فرستاد باز دامنه افق را گرفت آنقدر رفت كه ديگر از نظر ناپديد شد يك ساعت طول كشيد آنگاه برگشت يك مار صيد كرده بود . ما را در آشپز خانه گذاشت مأمون باطرافيان خود گفت اجل اين پسر امروز بدست من نزديك شده مأمون برگشت حضرت جواد بين همان كودكان بود به او گفت از اخبار آسمانها چه اطلاعى دارى ؟ فرمود : آرى امير المؤمنين ! پدرم از آباء گرام خود از پيامبر اكرم صلّى اللَّه عليه و إله و سلّم از جبرئيل از خداى بزرگ نقل كرد كه بين آسمان و هوا دريائى متلاطم است كه ميان آن دريا مارهائى وجود دارد شكم سبز رنگى دارند و پشت آنها سياه داراى خالهاى سفيد است پادشاهان بازهاى خود را ميفرستند آنها را صيد ميكنند بدان وسيله ميخواهند دانشمندان را آزمايش كنند .\r\nمأمون گفت راست گفتى پدرت و جدت و پروردگارت درست فرموده‌اند . امام جواد را سوار نمود بعد از آن ام الفضل دختر خود را بازدواجش در آورد .\r\nدر كتاب « معرفت الجسد » حسين بن احمد تيمى از حضرت جواد نقل مىكند كه در زمان مأمون امام عليه السّلام يك نفر رگ زن خواست . به او گفت رگ زاهر را بزن . عرضكرد : من چنين رگى را نميشناسم و نه شنيده‌ام . آن رگ را نشان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nداد همين كه رگ را زد آب زردى خارج گرديد باندازه‌اى كه طشت پر شد فرمود جلويش را بگير . دستور داد طشت را خالى كنند . فرمود باز كن بيايد ، اين مرتبه كمتر آمد . دستور داد كه او را ببندد وقتى رگ را بست امر كرد به او صد دينار طلا بدهند .\r\nفصاد گرفت و پيش يوحنا پسر بختيشوع آمد جريان را براى او نقل كرد .\r\nيوحنا گفت از وقتى كه با كتابهاى طبى آشنا شده‌ام چنين رگى را نشنيده‌ام ولى در اين نزديكى اسقفى است كه خيلى پير مرد شده با هم برويم پيش او ممكن است او چيزى بداند و گر نه كسى نيست كه اطلاع داشته باشد هر دو پيش اسقف ( عالم مسيحى ) رفتند و جريان را نقل كردند مدتى در انديشه شد ، سپس گفت : اين شخص يا پيامبر و يا فرزند پيغمبر است .\r\nابو سلمه گفت خدمت حضرت جواد رسيدم . مدتى بود گوشهايم كر شده بود و چيزى را نميشنيد وقتى وارد شدم اطلاع داشت از اين ناراحتى من . مرا پيش خواند دست بر گوش و سرم كشيده فرمود بشنو و حفظ كن . به خدا قسم پس از دعاى آن جناب ديگر صداهاى خيلى آرام را هم ميشنوم « 1 »  .\r\nدر كتاب نجوم - سند را به محمّد بن جرير طبرى مىرساند كه ابراهيم بن سعيد گفت من خدمت حضرت جواد نشسته بودم در اين موقع ماديانى رد شد فرمود اين ماديان امشب كره اسبى كه پيشانى سفيد دارد و در چهره‌اش خالى سفيدى است ميزايد .\r\nاجازه گرفته از خدمتش مرخص شدم و با صاحب اسب رفتم پيوسته با او بودم تا شب شد همان طورى كه فرموده بود كره‌اى زائيد . برگشتم خدمت حضرت جواد فرمود شك كردى در باره چيزى كه ديروز به تو گفتم زنى كه در خانه دارى آبستن است و پسرى خواهد زائيد چشمش چپ است به خدا قسم پسرم محمّد از همان\r\n\r\n","description":"","footnote":" ( 1 ) روايت درخت خشك سدر در بخش ديگر مفصل ترجمه شده . ","page_name":" 46 ","page_number":46},
  {"content":"\r\n\r\nزن متولد شد كه چشمش چپ بود .\r\nكتاب نجوم - صالح بن عطيه گفت براى حج به مكه رفتم خدمت حضرت جواد شكايت از تنهائى كردم فرمود تو از مكه خارج نشده كنيزى خواهى خريد كه خداوند از او به تو پسرى عنايت مىكند عرضكردم آقا اگر مرا در خريد كنيز راهنمائى بفرمائيد خوب است . فرمود اشكالى ندارد تو برو انتخاب كن بعد مرا مطلع نما عرضكردم فدايت شوم انتخاب كرده‌ام . فرمود برو نزديك او تا من بيايم . رفتم نزديك دكان برده فروشى از جلو ما رد شد نگاه كرده رفت . بعد من خدمتش رسيدم فرمود اگر خيلى از او خوشت آمده بخر ولى عمرش كوتاه است . عرض كردم فدايت شوم چنين كنيزى را مىخواهم چه كنم . فرمود من تو را مطلع كردم .\r\nفردا صبح رفتم پيش برده فروش گفت آن كنيز مريض است و فعلا آماده نيست روز بعد مراجعه كردم از كنيز پرسيدم گفت امروز او را دفن كرديم خدمت حضرت جواد جريان را عرض كردم فرمود باز مراجعه كن براى خريدارى كنيز و انتخاب نما . كنيزى را انتخاب كردم به امام عليه السّلام مراجعه نمودم فرمود باش آنجا تا من بينم ، بدكان برده فروشى رفتم امام عليه السلام از آنجا عبور كرد .\r\nبعد خدمتش رسيده پرسيدم چطور است فرمود ديدم بخر . آن كنيز را خريدم و به خانه آوردم صبر كردم تا از عادت ماهانه پاك شد سپس با او همبستر شدم پسرم محمّد از او متولد گرديد .\r\nدلائل طبرى - محمّد بن علي شلمغانى گفت اسحاق بن اسماعيل به مكه رفت در همان سالى كه گروهى رفته بودند تا خدمت حضرت جواد برسند اسحاق گفت كاغذى كه ده مسأله در آن نوشته بودم آماده كردم تا از آن جناب بپرسم در ضمن تصميم گرفتم هر وقتى جواب سؤالهايم را داد تقاضا كنم دعا كند فرزندى كه در راه دارم خداوند او را پسر قرار دهد مردم كه سؤالهاى خود را كردند من از جاى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nحركت كردم نامه در دستم بود چشم امام كه به من افتاد فرمود ابو يعقوب ! اسم فرزند خود را احمد بگذار برايم پسرى متولد شد او را احمد ناميدم مدتى بود بعد از دنيا رفت .\r\nاز جمله كسانى كه با اين گروه رفته بودند يكى على بن حسان واسطى معروف به عمش بود ، گفت من مقدارى اسباب بازى بچه‌گانه بعضى از نقره بود بهمراه داشتم با خود تصميم گرفته بودم آنها را بمولايم حضرت جواد هديه كنم وقتى مردم جواب‌هاى خود را گرفته رفتند امام عليه السّلام از جاى حركت كرد و عازم صريا شد من از پى آن جناب رفتم در بين راه موفق غلامش را ديدم گفتم براى من از امام عليه السّلام اجازه بگير . اجازه گرفت وارد شده سلام كردم ولى در چهره آقا آثار ناراحتى مشاهده مىشد . نگاهى از روى خشم به من نموده بعد صورت به طرف راست و چپ گردانيد . آنگاه فرمود خداوند مرا براى بازى نيافريده مرا چه با بازى . من از آن جناب پوزش خواستم عذر مرا پذيرفت .\r\nعبد اللَّه بن محمّد گفت عمارة بن زيد نقل كرد كه حضرت محمّد بن على امام جواد عليه السلام را ديدم كه جلويش يك كاسه چينى بود . فرمود از ديدن اين كاسه تعجب ميكنى ، عرضكردم : آرى دست خود را روى آن گذاشت چينى ذوب شد مثل آب آن را جمع نموده در يك قدح ريخت باز دو مرتبه دست بر آن كشيد مثل اول كاسه چينى شد فرمود بايد چنين قدرتى داشت .\r\nزكريا بن آدم گفت من خدمت حضرت رضا عليه السّلام بودم كه حضرت جواد را آوردند آن وقت كمتر از چهار سال داشت . دست خود را بر زمين زد و صورت به آسمان بلند نمود مدتى در انديشه بود حضرت رضا فرمود جانم قربانت در چه فكرى چنين فرو رفته‌اى ؟ گفت در فكر ستمى كه بمادرم فاطمه عليها السّلام روا داشتند .\r\nبه خدا قسم آن دو را خارج ميكنم و ميسوزانم و خاكسترشان را بباد مىدهم و به دريا ميريزم . حضرت رضا عليه السّلام او را پيش كشيد و پيشانى مباركش را بوسيد ، سپس فرمود\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nپدر و مادرم فدايت تو شايسته امامتى .\r\nمناقب - عبد اللَّه بن رزين گفت مجاور مدينه بودم حضرت جواد عليه السّلام هر روز نزديك ظهر مىآمد به مسجد پيغمبر صلّى اللَّه عليه و إله و سلّم جلو سنگى كه براى نشستن گذاشته بودند پائين مىآمد بعد ميرفت به طرف قبر پيغمبر صلّى اللَّه عليه و إله و سلّم و سلام ميداد سپس برميگشت بجانب خانه فاطمه زهرا عليها السّلام كفش از پاى بيرون مىآورد و به نماز ميايستاد .\r\nشيطان بر من وسوسه كرد كه وقتى آن جناب پياده شد بروم و از خاكى كه قدم روى آن ميگذارد بردارم آن روز نشستم تا تشريف بياورد . موقع ظهر كه شد . امام عليه السّلام سوار بر الاغ آمد جايى كه هميشه پياده مىشد امروز پياده نشد از آنجا رد شد تا رسيد بسنگى كه جلو درب مسجد بود روى آن پياده شد بعد وارد مسجد گرديد سلام به پيغمبر اكرم داد و برگشت به جائى كه هر روز نماز ميخواند چند روز همين كار را ميكرد با خود تصميم گرفتم هر وقت كفش مىپوشد بروم از ريگهائى كه پا بر آنها مىگذارد بردارم فردا هنگام ظهر روى سنگ كه پياده شد و وارد مسجد پيغمبر صلّى اللَّه عليه و إله و سلّم گرديد و بعد آمد به محلى كه هر روز نماز ميخواند كفش خود را خارج نكرد باز چند روز همين كار را تكرار نمود با خود گفتم اينجا برايم امكان ندارد ميروم بحمام وقتى خواست بحمام وارد شود از خاكى كه پا بر آن مىگذارد برميدارم .\r\nبحمام كه رفتم امام عليه السّلام همانطور سوار بر الاغ وارد رخت كن حمام شد و پا بر روى حصير گذاشت جريان را به حمامى گفتم . گفت به خدا قسم تا امروز سواره وارد رخت كن نشده بود . منتظر شدم تا خارج شد بعد الاغ خود را خواست به داخل رخت كن حمام و از بالاى حصير سوار شده خارج گرديد . با خود گفتم به خدا من آن جناب را ناراحت كردم ديگر در پى چنين تصميمى نخواهم رفت ، موقع ظهر ديدم همان طورى كه سابق پياده ميشد كنار مسجد همانطور پياده شد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدر كافى - ج 1 ص 493 - همين حديث را از عبد اللَّه رزين نقل مىكند تا ميرسد بحمام ميگويد سؤال كردم كدام حمام ميرود گفتند حمامى كه در بقيع است و متعلق به مردى از اولاد طلحه است فهميدم كدام روز بحمام تشريف ميبرد رفتم در حمام و با صاحب حمام شروع بصحبت كردم انتظار آمدن ايشان را داشتم حمامى گفت اگر ميخواهى حمام به روى برو كه يك ساعت ديگر برايت امكان ندارد پرسيدم چرا گفت چون ابن الرضا بحمام مىآيد . گفتم ابن الرضا كيست ؟ گفت مردى از اولاد پيامبر است كه بسيار با ورع و تقوى است . گفتم نبايد كسى با او بحمام برود . گفت ما حمام را براى او خلوت ميكنيم .\r\nدر همين بين ديدم تشريف آورد با چند غلام و جلوتر غلام در دست حصير داشت وارد رختكن شد و حصير را انداخت امام عليه السّلام رسيد سلام كرد و با الاغ داخل رختكن حمام شد و روى حصير پياده گرديد .\r\nبه صاحب حمام گفتم همين شخصى كه تعريف ميكردى با ورع و تقوى است ( با الاغ وارد حمام مىشود از روى تكبر ) گفت به خدا اين كار را تا كنون انجام نداده . با خود گفتم صحيح است من امام را وادار به اين كار كردم انتظار كشيدم كه از حمام خارج شود شايد به مقصود برسم موقع خارج شدن وقتى خارج شد و لباس پوشيد الاغ خود را خواست داخل رختكن آوردند از روى حصير سوار شد و خارج گرديد گفتم به خدا من ايشان را اذيت كردم ديگر چنين كارى نخواهم كرد تصميم گرفتم كه از اين كار منصرف شوم .\r\nموقع ظهر كه شد با الاغ آمد در همان محلى كه در فضا جلو مسجد سابق پياده ميشد همان جا پياده شد داخل حرم پيغمبر گرديد سلام داده رفت به همان جايى كه در خانه فاطمه عليها السلام نماز ميخواند كفش از پاى خارج كرد و به نماز ايستاد .\r\nمناقب - محمّد بن ريان گفت مأمون خيلى سعى داشت كه بنوعى حضرت جواد را بلهو و لعب وادارد ولى امكان پذير نبود شب عروسى دخترش صد كنيز از كنيزان\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nماهرو را در اختيار من گذاشت كه هر يك جامى جواهر در دست داشتند با همان زيبائى و طنازى باستقبال حضرت جواد موقعى كه نشست در محلى كه براى داماد ترتيب داده‌اند بروند . امام عليه السّلام به هيچ كدام از آنها توجه نكرد .\r\nمردى بنام مخارق عودنواز بود و ضرب ميزد و ميخواند ريش بلندي داشت مأمون او را خواست . مخارق گفت اگر امرى در مورد كارهاى دنيا دارى من از عهده آن بر مىآيم ( منظورش اينست كه از من كار آخرت ساخته نيست ولى بازيگرى و نوازندگى هر چه بگوئى از من مىآيد ) .\r\nروبروى حضرت جواد عليه السّلام نشست شروع كرد به خواندن چنان با صداى بلند آغاز نمود كه تمام ساكنين خانه گرد او جمع شدند مشغول نواختن عود و خوانندگى شد ساعتى به كار خود سرگرم بود حضرت جواد عليه السّلام به او اعتنائى نگذاشت بجانب راست و چپ نيز توجه نكرد در اين موقع سر برداشت ، فرمود :\r\n( اتق اللَّه ياذالعثنون )\r\nاز خدا بترس اى ريش دراز يك مرتبه مضراب و عود از دستش افتاد ديگر تا زنده بود نتوانست با آن دست كارى انجام دهد .\r\nمأمون پرسيد چه شد چنين شدى . گفت همين كه ابو جعفر حضرت جواد صداى خود را بلند كرد چنان وحشت مرا فرا گرفت كه هرگز ديگر خوب نخواهم شد .\r\nمناقب شهر آشوب - ابو هاشم جعفرى گفت در مسجد مسيب با حضرت جواد عليه السّلام نماز خواندم نمازى كه با ما خواند كاملا در وسط قبله قرار گرفته بود .\r\nگفت در مسجد درخت سدرى قرار داشت كه خشك شده و برگ نداشت . حضرت جواد آب خواست و كنار همان درخت وضو گرفت . درخت زندگى را از سر گرفت سبز شد و برگ داد و همان سال پر ميوه شد .\r\nمحمّد بن سنان گفت خدمت حضرت امام علي النقى عليه السّلام رسيدم فرمود محمّد ! پيش آمدى براى خانواده فرج شد گفتم عمر مرد . شمردم بيست و چهار مرتبه فرمود\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nالحمد للَّه\r\n. ميدانى آن ملعون بپدرم حضرت جواد عليه السّلام چه گفت ؟ عرضكردم : نه .\r\nفرمود : با او در موردى صحبت ميكرد گفت من گمان مىكنم تو مست هستى . پدرم دست برداشته گفت خدايا اگر تو ميدانى كه من براى تو روزه گرفته‌ام و روزه‌دار بوده‌ام به او مزه سرقت اموال و خوارى اسارت را بچشان ، به خدا قسم چيزى نگذشت كه مالش را غارت كردند و هر چه داشت بردند بعد او را اسير كردند اكنون كه مرده است .\r\nمناقب و اعلام الورى - امية بن علي گفت من در مدينه با حضرت جواد عليه السّلام رفت و آمد داشتم همان موقعى كه حضرت رضا عليه السّلام در خراسان بود خويشاوندان و عموهايش خدمت آن جناب ميرسيدند و سلام ميكردند يك روز كنيز خود را خواست گفت به آنها بگو آماده عزادارى شوند .\r\nوقتى از منزل خارج شدند به يكديگر گفتند نپرسيديم عزاى چه شخصى است . فردا نيز همين طور دستور داد كه آماده شوند . عرضكردند آقا ! عزاى كيست ؟ فرمود عزاى بهترين فرد روى زمين . پس از چند روز خبر شهادت حضرت رضا عليه السّلام رسيد . در همان روز كه حضرت فرمود از دنيا رفته بود .\r\nدر همين كتاب مىنويسد : محمّد بن فرج گفت حضرت جواد نامه نوشت كه خمس را برايم بفرستيد كه من جز امسال از شما نخواهم گرفت . در همان سال امام عليه السّلام از دنيا رفت .\r\nكشف الغمه - ج 3 ص 215 - امية بن علي گفت در همان سال كه حضرت رضا عليه السّلام به مكه رفت و پس از انجام اعمال حج عازم خراسان شد من نيز در مكه بودم حضرت جواد با پدرش بود علي بن موسى الرضا عليه السّلام مشغول وداع با خانه خدا بود ، طوافش كه تمام شد به جانب مقام ابراهيم رفت و آنجا نماز خواند .\r\nحضرت جواد روى شانه موفق بود كه او را گرد خانه طواف ميداد . حضرت جواد به طرف حجر الاسود رفت و در آنجا مدتى نشست . موفق عرض كرد : فدايت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nشوم از جاى حركت كن ، فرمود من از جايم حركت نميكنم تا خدا بخواهد .\r\nغم و اندوه در چهره‌اش آشكارا ديده ميشد .\r\nموفق خدمت حضرت رضا عليه السّلام رفت . عرضكرد آقا حضرت جواد كنار حجر الاسود نشسته و از جاى حركت نميكند . على بن موسى الرضا عليه السّلام پيش حضرت جواد آمده ، فرمود : عزيزم از جاى حركت كن . عرضكرد بابا نميخواهم از اين مكان حركت كنم . فرمود چرا حركت كن .\r\nگفت بابا جان چطور حركت كنم با اينكه شما آنچنان از خانه خدا وداع كردى مثل اينكه ديگر برگشت به اين خانه ندارى . فرمود عزيزم حركت كن .\r\nحضرت جواد از جاى حركت نمود .\r\nابن بزيع عطار گفت : حضرت جواد عليه السّلام فرمود فرج و گشايش سى ماه پس از مأمون است اين تاريخ را يادداشت كرديم پس از سى ماه حضرت جواد از دنيا رفت .\r\nمعمر بن خلاد از ابو جعفر يا از مردى نقل كرد ( ترديد از ابو علي است ) كه حضرت جواد فرمود معمر سوار شو . گفتم آقا عازم كجا هستيد . فرمود به تو ميگويم سوار شو . سوار شدم رسيديم به بيابان يا دره‌اى ( شك از ابى علي راوى خبر است ) به من فرمود همين جا بايست . ايستادم پس از مدتى تشريف آورد عرضكردم فدايت شوم كجا بودى ؟ فرمود هم اكنون پدرم را دفن كردم . حضرت رضا عليه السّلام آن وقت در خراسان بود .\r\nقاسم بن عبد الرحمن كه زيدى مذهب بود گفت : وارد بغداد شدم در همان ايام توقف در بغداد روزى ديدم مردم ازدحامي كرده‌اند ميروند و مىآيند خود را به بلنديها ميرسانند و ميايستند . گفتم چه خبر است ؟ ! گفتند ابن الرضا ابن الرضا است .\r\nبا خود تصميم گرفتم كه ايشان را ببينم ناگهان ديدم سوار بر قاطرى است مىآيد . گفتم خدا لعنت كند معتقدين بامامت را كه اطاعت چنين شخصى را خدا بر ما واجب نموده در اين موقع ديدم صورت بجانب من نموده فرمود : قاسم بن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعبد الرحمن !  أَ بَشَراً مِنَّا واحِداً نَتَّبِعُه إِنَّا إِذاً لَفِي ضَلال وَ سُعُرٍ  « 1 »  .\r\nبا خود گفتم : عجب ساحرى است به خدا باز متوجه من شده فرمود :  أَ أُلْقِيَ الذِّكْرُ عَلَيْه مِن بَيْنِنا بَل هُوَ كَذَّاب أَشِرٌ  « 2 »  .\r\nاز آنجا برگشتم و معتقد بامامت شدم و يقين كردم او حجت خدا و امام بر مردم است و ايمان آوردم .\r\nرجال كشى - احمد بن محمّد بن كلثوم سرخسى گفت يكى از دوستان بنام ابى زينبه از من راجع به احكم بن بشار مروزى پرسيد كه جريان اثرى كه روى حلق او بود ميداني . من ديده بودم كه روى حلق او اثرى مثل يك خط بود گوئى گردنش را بريده‌اند . گفتم من چندين مرتبه از او پرسيدم كه اين چه اثرى است ولى جواب نداد .\r\nآن مرد گفت ما هفت نفر بوديم در زمان حضرت جواد ساكن يك اطاق بوديم در بغداد . يك روز عصر احكم رفت و آن شب را برنگشت . نيمه شب نامه‌اى از طرف حضرت جواد رسيد كه نوشته بود دوست خراسانى شما گردنش را بريده‌اند و در يك جل اسب پيچيده‌اند و در فلان مزبله او را انداخته‌اند برويد او را بياوريد و به اين داروها كه ميگويم معالجه‌اش كنيد .\r\nرفتيم ديديم گردنش را بريده‌اند و آنجا افتاده . آورديم و با همان دستوراتى كه داده بود معالجه‌اش كرديم خوب شد .\r\nاحمد بن علي گفت جريان اين بود كه او در بغداد صيغه‌اى گرفته بود در خانه يك فاميلى . جريان را فهميده بودند او را گرفتند و پس از بريدن گردنش او را در جلى پيچيده در آن مزبله انداختند .\r\nرجال كشى - شاذويه بن حسن بن داود قمى گفت خدمت حضرت جواد رسيدم زنم حامله بود . عرضكردم فدايت شوم دعا بفرمائيد خداوند به من پسرى عنايت كند .\r\n\r\n","description":"","footnote":" ( 1 ) - سوره قمر آيه 24 و 25  ( 2 ) - سوره قمر آيه 24 و 25 ","page_name":" 54 ","page_number":54},
  {"content":"\r\n\r\nمدتى سر به زير انداخت آنگاه سر بلند نموده سه مرتبه فرمود :\r\n« اذهب فان اللَّه يرزقك غلاما ذكرا )\r\nبرو خدا به تو پسرى پاك عنايت مىكند .\r\nگفت وارد مكه شدم و داخل مسجد الحرام گرديدم محمّد بن حسن بن صباح پيغامى آورد از طرف گروهى از دوستان از قبيل صفوان بن يحيى و محمّد بن سنان و ابن ابى عمير و ديگران . پيش آنها رفتم از من راجع به امام عليه السّلام پرسيدند جريان را گفتم . گفتند تو از امام شنيدى پسرى پاك گفتم فقط من پسر شنيدم . محمّد بن سنان گفت به زودى فرزندى پسر خواهى داشت كه او يا مرده متولد مىشود و يا همان جا خواهد مرد .\r\nبقيه دوستان گفتند به محمّد بن سنان تو اشتباه كردى ما هم آنچه تو درك ميكنى ميفهميم . در همين موقع پسر بچه‌اى از پى من آمده گفت زود به خانه بيا كه زنت ميميرد . من با عجله به طرف منزل رفتم ديدم زنم در حال مرگ است طولى نكشيد كه پسرى از او مرده متولد شد .\r\nتوضيح - محمّد بن سنان شايد از جمله امام كه فرمود\r\n( غلاما ذكرا )\r\nچنين استفاده كرده كه وقتى فرمود پسرى ميدهد لازم نيست قيد نمايد نر است حتما\r\n( غلاما ذكى )\r\nفرموده يعنى پسرى كه تذكيه شده كه اشاره به مردن او است .\r\nرجال كشى - محمّد بن سنان گفت به حضرت رضا عليه السّلام شكايت از درد چشم كردم نامه‌اى كه كوچك‌تر از كف دستى بود برداشت و براى حضرت جواد نوشت .\r\nنامه را بخادم سپرد به من دستور داد با او بروم و فرمود اين مطلب را كتمان كن ، خدمت آن جناب رسيدم ، خادم ايشان را در آغوش داشت و نامه را برايش گشود حضرت جواد نگاه بنامه مىكرد و سر به آسمان بلند كرده مىگفت خوب شدي چندين مرتبه تكرار كرد تمام ناراحتىهاى چشم من بر طرف شد .\r\nبه حضرت جواد عرضكردم خدا ترا رهبر اين امت قرار دهد همان طورى كه عيسى بن مريم رهبر بنى اسرائيل شد بعد عرضكردم اى شبيه دوست فطرس .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگفت مراجعت كردم حضرت رضا به من فرموده بود مطلب را پنهان بدارم . چشمم مدتها خوب بود تا جريان اعجاز حضرت جواد را در مورد چشم خود به ديگران گفتم باز مبتلا به درد چشم شدم .\r\nراوى گفت به محمّد بن سنان گفتم منظورت از اينكه به حضرت جواد گفتى « اى شبيه دوست فطرس چه بود » گفت خداوند به فرشته‌اى بنام فطرس خشم گرفت پر و بالش ريخت و او را در يكي از جزائر اقيانوسها انداخت . وقتى حضرت حسين عليه السّلام متولد شد خداوند جبرئيل را خدمت حضرت محمّد صلّى اللَّه عليه و إله فرستاد تا تهنيت بگويد . جبرئيل با فطرس دوست بود ، از همان جزيره عبور كرد كه فطرس در آنجا افتاده بود جريان ولادت حضرت حسين عليه السّلام را به او گفت و مأموريت خود را نيز گوشزد كرد گفت اگر مايل باشى من ترا بر يكى از بالهاى خود سوار ميكنم و پيش حضرت محمّد صلّى اللَّه عليه و إله و سلّم مىبرم تا در باره‌ات شفاعت كند .\r\nفطرس گفت خوب است ، جبرئيل او را بر بال خود گرفت و خدمت حضرت رسول آورد تهنيت و مبارك باد پروردگار را رساند بعد جريان فطرس را نيز نقل كرد ، پيغمبر اكرم بفطرس فرمود پر و بال خود را بگهوارهء حسين بمال ، فطرس اين كار را كرد خداوند پر و بالش را به او برگرداند و او را به مقام اولش ميان ملائكه باز گردانيد .\r\nرجال كشى - احمد بن محمّد بن عيسى گفت : حضرت جواد عليه السّلام غلامش را از پى من فرستاد و دستور داد خدمتش برسم ، خدمت امام رسيدم در مدينه ساكن خانه بزيع بود سلام كردم سخنانى در باره صفوان و محمّد بن سنان و ديگران فرمود كه خيلىها شنيده‌اند .\r\nمن با خود گفتم خوب است آن جناب را بر سر لطف آورم نسبت بزكريا بن آدم شايد او سالم بماند از آنچه در باره ايشان فرمود باز به خود گفتم من كى هستم كه در چنين مواردى تكليف براى امام تعيين نمايم او بهتر مىداند چه مىكند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nدر اين موقع به من فرمود : ابا على نبايد بر ابو يحيى ( زكريا بن آدم ) خورده گرفت با خدماتى كه نسبت بپدرم انجام داده و مقام و منزلتى كه نزد او داشت و پيش من دارد و پس از پدرم جز اينكه من احتياج به پول داشتم نفرستاد .\r\nعرضكردم فدايت شوم او پولها را ميفرستد به من گفت وقتى خدمت شما رسيدم بگويم علت نفرستادن پول اختلافى بود كه بين مسافر و ميمون پيدا شد .\r\nفرمود نامه مرا به او برسان و بگو پولها را بفرستد . نامه امام را پيش زكريا فرستادم پولها را فرستاد .\r\nحضرت جواد عليه السّلام قبل از اينكه چيزى بگويم فرمود ديگر ترديد از ميان رفت ، پدرم جز من فرزندى ندارد عرض كردم صحيح مىفرمائيد فدايتان شوم « 1 »  .\r\nكافى - ج 1 ص 353 - محمّد بن ابى العلا گفت : از يحيى بن اكثم قاضى سامرا بعد از اينكه او را آزمايش كردم و چندين مرتبه با او بحث و گفتگو در باره علوم آل محمّد پرداختم و نامه‌ها رد و بدل كرديم شنيدم گفت روزي من مشغول طواف بدور قبر پيغمبر صلّى اللَّه عليه و إله و سلّم بودم و حضرت محمّد بن علي جواد الائمه را ديدم كه مشغول طواف است ، با او به بحث در مورد مسائلى كه داشتم نمودم تمام آنها را جواب داد بعد گفتم به خدا من يك سؤال ديگر دارم اما خجالت ميكشم از پرسيدن آن .\r\nفرمود من قبل از اينكه بپرسى برايت توضيح مىدهم . ميخواهى بپرسى امام كيست ؟ ! گفتم به خدا همين سؤال را داشتم فرمود من هستم . گفتم علامت آن چيست . در دست آن جناب عصايى بود به زبان آمده گفت :\r\n( انه مولاى امام هذا الزمان و هو الحجة )\r\nاين آقا سرور من و امام زمان و حجت خدا است .\r\nخرايج - محمّد بن ابراهيم جعفرى از حكيمه دختر حضرت رضا عليه السّلام نقل\r\n\r\n","description":"","footnote":" ( 1 ) ممكن است اختلاف و ميمون مسافر در همين باره بوده كه آنها با يك ديگر اختلاف داشته كه حضرت رضا عليه السّلام جز حضرت جواد فرزند ديگرى نيز دارد به همين جهت از فرستادن پول امتناع كرده بود تا معلوم شود ، امام عليه السّلام به همان اختلاف اشاره مىكند . ","page_name":" 57 ","page_number":57},
  {"content":"\r\n\r\nكرد كه گفت پس از درگذشت برادرم حضرت جواد روزى پيش همسرش ام الفضل رفتم كارى به او داشتم شروع بصحبت كرديم در باره فضل و مقام و جود و كرم و علم و دانش حضرت جواد ام الفضل گفت حكيمه جريانى برايت از حضرت جواد نقل كنم كه هيچ كس تا كنون نشنيده ، پرسيدم چه جريان .\r\nگفت حضرت جواد پيوسته مرا بخشم مىآورد و حس حسادتم را تحريك ميكرد گاهى بكنيز خريدن و گاهى با ازدواج ، من شكايت او را بپدرم مأمون ميكردم او ميگفت صبر كن تحمل داشته باش او پسر پيغمبر است .\r\nيك شب نشسته بودم زنى وارد شد كه جمال و زيبائى او انسان را خيره ميكرد پرسيدم كيستى ؟ گفت من همسر ابو جعفرم ، پرسيدم منظورت از ابو جعفر كيست ، گفت حضرت محمّد تقى فرزند حضرت رضا عليه السّلام من زنى از فاميل عمار ياسرم .\r\nام الفضل گفت چنان غيرت در من تهييج شد كه ديگر اختيار از دستم رفت همان ساعت از جاى حركت كرده پيش مأمون رفتم ديدم پدرم مست شراب است چند ساعت از شب گذشته بود جريان را شرح دادم و اضافه نمودم كه او من و شما و عباس و اولادش را ناسزا مىگويد . مطالبى كه حقيقت نداشت برايش شرح دادم خيلى خشمگين شد تحت تأثير مستى شراب نيز قرار گرفت ديگر اختيار از دست داد با عجله از جاى حركت كرده شمشير خود را برداشت و قسم ياد كرد كه با اين شمشير او را قطعه قطعه ميكنم رو بجانب حضرت جواد رفت .\r\nام الفضل گفت وقتى چنين ديدم پشيمان شدم با خود گفتم چه كار بدى كردم خود را نابود كردم و باعث هلاكت او شدم از پشت سر پدرم دويدم ببينم چه مىكند .\r\nوارد بر حضرت جواد شد آن جناب در خواب بود با شمشير پيكرش را قطعه قطعه كرد بعد شمشير بر حلقوم او گذاشت و سر از پيكرش گرفت من و ياسر خادم نيز تماشا مىكرديم پدرم برگشت در حالى كه مثل شتر دهنش كف كرده ، اين جريان را كه ديدم فرار كردم به خانه پدرم آن شب را تا بصبح نخوابيدم .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nصبح پيش پدرم رفتم ديدم مشغول نماز است و مستى از سرش رفته ، گفتم يا امير المؤمنين ميد : ني ديشب چه كردى گفت نه بدبخت مگر چه كرده‌ام ؟ گفتم رفتى در بستر فرزند حضرت رضا او خواب بود با شمشير خود بدنش را پاره پاره كردى و سرش را بريدى و خارج شدى ، گفت واى بر تو چه ميگوئى ، گفتم كارى كه ديشب كردى شرح مىدهم فريادزدا ياسر بيا ببينم اين ملعون چه ميگويد ، ياسر گفت هر چه ميگويد صحيح است .\r\nمأمون گفت :  إِنَّا لِلَّه وَ إِنَّا إِلَيْه راجِعُون  . پس نابود شديم و خود را رسوا كرديم .\r\nياسر زود برو از او خبر بياور .\r\nياسر با عجله دويد فورى برگشت گفت يا امير المؤمنين بشارت باد ، پرسيد چطور ، گفت وقتى رفتم ديدم نشسته مشغول مسواك كردن است پيراهن بر تن دارد و جامه‌اى بر روى آن پوشيده متحير ماندم تصميم گرفتم بدنش را به بينم آيا شمشيرها بر روى پيكرش اثرى گذاشته‌اند يا نه . عرضكردم آقا تقاضا دارم همان پيراهن خود را به من لطف فرمائيد از جهت تبرك داشته باشم نگاهى به من نموده لبخند زد گويا منظور مرا فهميده فرمود يك جامه گران قيمت به تو خواهم داد گفتم نه من جز اين پيراهن چيزى ديگرى نميخواهم .\r\nپيراهن از تن خارج نمود و بدن خود را نشان داد به خدا قسم اثرى از شمشير در بدنش نبود مأمون به سجده افتاد و بياسر هزار دينار جايزه داده گفت خدا را شكر كه گرفتار خون او نشدم .\r\nبعد گفت ياسر آمدن اين دختر نابكارم را به ياد دارم كه پيش من آمد و گريه مىكرد اما از رفتن خود بجانب محمّد بن علي چيزى بخاطرم نيست . ياسر گفت به خدا پيوسته با شمشير ميزدى من و ام الفضل تماشا مىكرديم بدنش را قطعه قطعه كردى بعد باز شمشير بر حلقومش گذاشتى و او را كشتى و مثل شتر دهانت كف كرده بود .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nگفت الحمد للَّه رو به من نموده گفت به خدا اگر دو مرتبه بيائى و شكايت از او بكنى ترا خواهم كشت بياسر دستور داد كه ده هزار دينار برايش ببر و فلان ماديان مرا ببر و تقاضا كن سوار شود و پيش ما بيايد پيغام ده كه بنى هاشم و سران مملكت و سپهداران همه در ركاب او باشند تا اينجا كه مىآيد اول بروند پيش او سلام كنند ياسر دستور مأمون را انجام داد همه پيش حضرت جواد آمدند اجازه شرفيابى داد . فرمود ياسر اين قرار دادى است بين من و او عرضكردم آقا حالا موقع سرزنش نيست قسم به حق محمّد و علي عليهما السّلام او مست شراب بود و چيزى نمىفهميد .\r\nباشراف و بزرگان كشور نيز اجازه ورود داد بجز عبد اللَّه و حمزه پسران حسن زيرا آن دو پيوسته از حضرت جواد پيش مأمون سخن چينى مىكردند بعد از جاى حركت كرد و با اين جمعيت بجانب مأمون رهسپار شد .\r\nمأمون همين كه چشمش به آن جناب افتاد از جاى حركت كرد پيشانى مباركش را بوسيد و او را در جايگاه مخصوص بالا نشاند و دستور داد مردم يك طرف بنشينند شروع بعذر خواهى كرد حضرت جواد فرمود من يك نصيحت بشما مىكنم از من بپذير ، گفت بفرمائيد .\r\nفرمود اين شراب مست‌كننده را ترك كن ، مأمون گفت پسر عمويت فدايت شود پند شما را مىپذيرم .\r\nتوضيح - علي بن عيسى اربلي صاحب كشف الغمه پس از نقل اين خبر مىنويسد اين جريان به عقيده من ساختنى است زيرا حضرت جواد موقعى كه در مدينه بود با زنان ديگر ازدواج مىكرد و براى ام الفضل هو و مىگرفت مأمون در مدينه نبود تا دخترش شكايت او را بكند ، اگر مدعى شوى كه مأمون به عنوان حج به مدينه آمده بود . باز چنين چيزى صحيح نيست چون در آن حال شراب نمىخورد ، در ضمن حضرت جواد در بغداد از دنيا رفت ام الفضل نيز در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبغداد بود كجا خواهرش پس از فوت حضرت جواد او را ديده ؟ و كى اين دو با هم گفتگو كرده‌اند با اينكه يكى در مدينه و ديگرى در بغداد بود ، اين زنى كه از اولاد عمار ياسر بوده حضرت جواد در مدينه با او ازدواج كرده ، ام الفضل كجا او را ديد و فورى پيش پدرش رفت و شكايت كرد تمام اين مطالب قابل تأمل و دقت است .\r\nمجلسى مىنويسد : تمام مقدمات و ايرادهائى كه بر اين خبر نموده قابل رد است و نمىتوان جز مشهورى را كه در تمام كتاب‌ها نوشته شده بمحض اين استبعادها رد نمود .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nبخش چهارم ازدواج با ام الفضل و آنچه در اين مجلس اتفاق افتاد\r\nمناقب شهر آشوب - در تاريخ بغداد از يحيى بن اكثم نقل مىكند كه مأمون يك سخنراني كرد و گفت : « الحمد للَّه الذى تصاغرت الامور بمشيته و لا إله الا اللَّه اقرارا بربوبيته و صلي اللَّه علي محمّد عبده و خيرته » . مردم ! خداوند ازدواج را كه پسنديده است بهترين وسيله هم بستگى و پيوند قرار داده بدانيد من دخترم زينب را به ازدواج محمّد بن علي بن موسى الرضا در آوردم و مهر او را كه چهار صد در هم است از طرف ايشان پرداختم .\r\nگفته‌اند : در آن موقع امام جواد عليه السّلام نه سال و چند ماه داشت . مأمون پيوسته در اجلال و احترام ايشان كوشش مىكرد .\r\nمهج الدعوات - ابراهيم بن محمّد بن حارث نوفلى گفت پدرم كه خادم حضرت رضا عليه السّلام بود نقل كرد وقتى كه مأمون دختر خود را به ازدواج حضرت جواد در آورد . نامه‌اى براى او نوشت كه خداوند براى هر زنى مهرى قرار داده از اموال شوهرش ، خداوند اموال و ثروت ما را در آخرت ذخيره نموده همان طورى كه اموال شما را در همين دنيا پرداخته و گنج‌هاى آن در روى همين زمين است مهر دختر ترا همين دعاها قرار دادم كه نام آن دعا « الوسائل الى المسائل » است كه مجموعه‌اى از مناجات است پدرم به من داده و فرموده است پدرش موسى بن جعفر به او عنايت كرده و ايشان از پدرش جعفر بن محمّد و آن سرور از پدر خود محمّد بن علي و ايشان از پدرش علي بن الحسين و آن جناب از پدر خود حسين بن علي و ايشان از برادرش امام حسن و حضرت امام حسن از پدر عزيز خود علي بن ابى طالب و ايشان از پيامبر اكرم گرفته و آن سرور از جبرئيل دريافت داشته كه پيغام از خداى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nعزيز آورده كه يا محمّد ! خداى بزرگ سلامت مىرساند ، و مىگويد اين مناجات‌ها كليد گنج‌هاى دنيا و آخرت است اين‌ها را وسيله رسيدن به آرزوهاى خود قرار ده كه بهدف ميرسى و منظورت برآورده مىشود ولى مبادا در هدف‌هاى دنيوى به كار برى كه از آرزوهاى بزرگ آخرت باز ميمانى اينها ده وسيله بسوى ده هدف است كه اگر درهاى آرزوها را با آنها بكوبى باز مىشود و به خواسته خود ميرسى اينك نسخه آن دعاها ، در بخش دعاها ان شاء اللَّه ذكر خواهد شد .\r\nاحتجاج طبرسى - ريان بن شبيب گفت : وقتي مأمون تصميم گرفت دختر خود ام الفضل را به ازدواج حضرت جواد در آورد اين خبر به بنى عباس رسيد چنين ناراحت شدند و كارى ناپسند شمردند ميترسيدند كه كار او نيز منتهى شود به همان كارى كه با حضرت رضا عليه السّلام كرد .\r\nخيلى حرف ميزدند ، گروهى از خويشاوندان نزديكش اجتماع كرد ، پيش مأمون رفتند او را قسم دادند كه مبادا اين تصميم را اجرا كنى و دختر خود را به ازدواج پسر حضرت رضا در آورى ما ميترسيم امتيازى كه خداوند به اين خانواده ارزانى داشته از ما سلب شود و اين عزت و شكوه از ميان فاميل ما رخت بر بندد تو خود واردى كه بين ما دو فاميل از قديم چه اختلافهائى وجود داشته ، اطلاع داري كه خلفاى راشدين با آنها چگونه رفتار كرده‌اند آنها را تبعيد كرده و كوچك ميكردند ما خيلى ناراحت بوديم از كارى كه نسبت به حضرت رضا نمودى ولى خداوند چاره او را كرد ترا به خدا قسم مىدهم كه ديگر ما را دچار اندوه و ناراحتى مكن از ازدواج با پسر حضرت رضا برگرد هر كدام از خويشاوندان خود را كه شايسته‌اند براى اين كار انتخاب كن .\r\nگفت اما اختلافى كه بين شما و اولاد ابو طالب هست علت آن شما هستيد اگر واقعا انصاف داشته باشيد آنها به اين مقام از شما شايسته‌ترند و اما عملى كه خلفاى قبل از من نسبت بايشان روا داشته‌اند كار خوبى نبوده قطع رحم و پيوند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nخويشاوندى كرده‌اند كه من پناه به خدا مىبرم از چنين كارى خدا شاهد است كه پشيمان از ولايت عهدى حضرت رضا نيستم من از او تقاضا كردم كه خليفه باشد و من خود را خلع نمايم اما او نپذيرفت خدا مقدرات خود را انجام داد .\r\nولى انتخاب ابو جعفر محمّد بن علي نيز بواسطه عظمت و جلالت او بر تمام دانشمندان برترى علمى اوست نسبت به تمام علما با همين سن كوچكى كه دارد آرى شگفت انگيز همين است اميدوارم بعد براى مردم آشكار گردد كه او داراى چه شخصيتى است و بفهمند آنچه من صلاح ديده‌ام مصلحت همان بوده .\r\nگفتند اين پسر گر چه به نظر تو خيلى بزرگ جلوه نموده هنوز كودكى است كه اطلاعى ندارد و وارد بعلم فقه دين نيست اجازه بده تربيت شود و دانش بياموزد آنگاه چنين كارى بكن . گفت من از شما بهتر اين خانواده را مىشناسم . اينها علم را از جانب خدا مىگيرند و به آنها الهام مىشود آباء و اجداد پاكش پيوسته بىنياز از علم و دانش ناقص بشر بوده‌اند اگر مايليد او را آزمايش كنيد تا آشكار شود آنچه براى شما توضيح دادم و بيان كردم در باره او .\r\nگفتند : ما راضى هستيم كه او را آزمايش كنيم اجازه بده يك نفر را انتخاب كنيم كه در حضور شما از او سؤالهائى از مسائل دينى بنمايد اگر از عهده‌ى جواب برآمد ما اعتراضى نخواهيم داشت و براى تمام مردم آشكار مىشود كه شما انتخاب بجا كرده‌ايد در صورتى كه فرو ماند ديگر ما از بحث و گفتگو و ناراحتى در اين مورد آسوده خواهيم شد . مأمون گفت بسيار خوب تعيين وقت و شخص با شما هر وقت مايليد قرار بگذاريد .\r\nمرخص شدند و پس از مشورت قرار گذاشتند كه يحيى بن اكثم را كه آن روز قاضى القضات بود براى سؤال دعوت كنند و از او بخواهند سؤالى انتخاب كند كه جوابش را وارد نباشد . يحيى بن اكثم را پنهانى ديدند و به او وعده جايزه‌هاى زيادي از اشياء گرانبها دادند . پيش مأمون برگشتند و تقاضا كردند كه روزى را براى آزمايش تعيين كند ، قبول كرد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر روز معين جمع شدند يحيى بن اكثم نيز آمد مأمون دستور داد براى حضرت جواد جايگاه مخصوصى ترتيب دهند و دو پشتى بگذارند . يحيى ابن اكثم نيز نشست هر كدام از رجال مملكت در جاى خود قرار گرفتند مأمون در جايگاهى كه پهلوى حضرت جواد برايش ترتيب داده بودند نشست .\r\nيحيى بن اكثم رو بمأمون نموده گفت يا امير المؤمنين اجازه ميفرمائيد از ابو جعفر سؤالى بكنم ؟ مأمون در پاسخ او گفت از خود آن جناب اجازه بگير ، يحيى رو به حضرت جواد كرده گفت فدايت شوم اجازه ميفرمائى سؤالى بكنم فرمود سؤال كن .\r\nيحيى گفت چه ميفرمائيد در باره شخصى كه محرم است و صيد حرم كرده .\r\nفرمود داخل مكه اين صيد را نموده يا خارج از مكه ، ميدانسته نبايد صيد كند يا نميدانسته ، عمدا صيد كرده يا تيرش خطا كرده ، آزاد بوده آن شخص يا بنده و غلام ، صغير بوده يا كبير مرتبه اولى است كه اين كار را كرده يا مرتبه چندم است ، صيدى كه كرده پرنده بوده يا غير پرنده ، شكار كوچك بوده يا بزرگ هنوز از كار خود پشيمان نشده يا پشيمان است ، شب صيد كرده يا روز احرام ، بعنوان حج بسته بوده يا بعنوان عمره .\r\nيحيى مات و مبهوت شد و آشكارا در چهره‌اش شكست و ناتوانى خوانده ميشد و زبانش بلكنت افتاد كه تمام حضار متوجه شدند ، مأمون گفت خدا را سپاسگزارم بر اين نعمت كه به من عنايت كرده كه نظر و رأيم چنين درست است نگاهى بخويشاوندان خود كرده ، گفت حالا فهميديد مقام او را آنگاه رو بجانب حضرت جواد كرده گفت آيا مايلى خواستگارى از دختر من بنمائى فرمود : آرى ، مأمون گفت پس دختر مرا براى خود عقد ازدواج ببند من افتخار بدامادى شما دارم و دخترم ام الفضل را به ازدواج شما در مىآورد گر چه بر خلاف نظر گروهى از مردم است .\r\nحضرت جواد چنين شروع كرد :\r\nالحمد للَّه اقرارا بنعمته و لا إله الا اللَّه اخلاصا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nلوحدانيته و صلى اللَّه علي سيد بريته و الاصفياء من عترته اما بعد .\r\nيكى از نعمتهاى ارجمند خدا بر مردم اينست كه وسيله اطفاء غريزه جنسى را براى مردم از راه حلال قرار داده تا به راه حرام كشانده نشوند و در قرآن ميفرمايد :  وَ أَنْكِحُوا الْأَيامى مِنْكُم وَ الصَّالِحِين مِن عِبادِكُم وَ إِمائِكُم إِن يَكُونُوا فُقَراءَ يُغْنِهِم اللَّه مِن فَضْلِه وَ اللَّه واسِع عَلِيم  .\r\nاينك محمّد بن علي بن موسى خواستگارى مىكند ام الفضل دختر عبد اللَّه مأمون را و مهر او را مطابق با مهر جده‌اش فاطمه زهرا دختر محمّد صلى اللَّه عليهما كه معادل پانصد درهم كامل است قرار ميدهد آيا شما يا امير المؤمنين با همين مهر دختر خود را به ازدواج من در مىآورى ؟\r\nمأمون گفت : دخترم ام الفضل را به ازدواج شما در آوردم با همين مهر كه فرموديد آيا شما اين ازدواج را مىپذيرى فرمود : آرى راضى و خشنودم .\r\nدستور داد مردم از لشكرى و كشورى در مراتب خود قرار گيرند . ريان گفت چيزى نگذشت كه سر و صدا به گوش رسيد ، صدائى شبيه گفتگوهاى زورق را نان و ملاح‌ها در اين موقع ديديم يك كشتى از نقره كه ريسمانهاى ابريشم به آن بسته‌اند با سرعت به طرف مجلس ميكشند كشتى پر از عطر و بوى خوش است دستور داد سر و صورت شخصيت‌هاى بزرگ مملكت را با آن غاليه‌ها عطرآگين كنند سپس گفت كشتى را بسالنى كه ساير شركت‌كنندگان مجلس از مردم عادى قرار دارند ببرند و عطر بر سر و صورت آنها بپاشند . سفره‌ها گسترده شد و شروع به غذا خوردن كردند ، جايزه حضار به مقدار موقعيت و شخصيت آنها داده شد .\r\nوقتى مردم متفرق شدند و فقط خواص و رجال مملكت باقى ماندند مأمون رو بجانب حضرت جواد كرده گفت اگر صلاح بدانيد توضيحى كه در باره صيد حرم داديد با تقسيم بندى مختلفى كه براى آن نموديد بدهيد تا استفاده كنيم .\r\nفرمود بسيار خوب محرم اگر شكارى در خارج از حرم بنمايد و آن شكار\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nپرنده بزرگ باشد بايد يك گوسفند بكشد اگر اين كار را در حرم بنمايد بايد دو گوسفند بكشد اگر جوجه‌اى را خارج از حرم صيد كند بايد بره‌اى كه از شير گرفته شده بكشد در صورتى كه داخل حرم باشد بره باضافه قيمت جوجه را ميدهد در صورتى كه صيد از حيوانات وحشى ، گورخر باشد بايد يك گاو بكشد اگر شتر مرغ باشد بايد شترى پنج ساله بكشد اگر شكار او آهو باشد بايد گوسفندى بكشد ، هر كدام از اينها را داخل حرم شكار كند كيفرش دو مقابل مىشود قربانى كه بكعبه برسد .\r\nاگر محرم كاري كرد كه قربانى بر او واجب شد در صورتى كه احرام به حج بسته باشد بايد قربانى خود را در منى ( 1 ) بكشد چنانچه احرام بعمره بسته است در مكه ميكشد ، كيفر شكار براى كسى كه عالم و يا جاهل باشد مساوى است در موردى كسى كه عمدا صيد كرده غير از جريمه ولى در باره كسى كه بخطا اين صيد را نموده گناهى نيست .\r\nشخص حر و آزاد كفاره را از مال خود ميپردازد ولى بنده آقايش بايد بدهد ، صغير كفاره نمىدهد ، ولى بر شخص كبير واجب است كسى كه پشيمان شود عقاب و عذاب آخرت از او برداشته مىشود ولى شخصى كه اصرار ورزد در آخرت عذاب مىشود .\r\nمأمون گفت احسن يا ابا جعفر اگر صلاح بدانى يك سؤال از يحيى بفرما چنانچه ايشان از شما سؤال كرد . حضرت جواد به يحيى فرمود اجازه ميدهى از تو سؤال كنم عرضكرد بسته بميل شما است فدايت شوم اگر جواب را دانستم بهتر ، در صورتى كه ندانم از شما استفاده ميكنم .\r\nفرمود اين كدام زنى است كه مردى صبح به او نگاه كند حرام است نزديك ظهر حلال مىشود بعد از ظهر حرام ميگردد عصر حلال است پس از غروب آفتاب حرام مىشود بعد از نماز عشاء حلال است براى او نيمه شب حرام مىشود پس از اذان صبح بر او حلال ميگردد اين چه زنى است و چطور است كه چنين حلال\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nو حرام ميگردد .\r\nيحيى گفت خدا را شاهد ميگيرم كه جواب اين سؤال را نميدانم و علل حلال شدن و حرام شدن او را وارد نيستم اگر صلاح بدانيد توضيح دهيد تا استفاده كنيم .\r\nفرمود : اين زن كنيز مردى است كه شخص بيگانه‌اى به او نگاه مىكند حرام است همان شخص نزديك ظهر كنيز را خريدارى مينمايد حلال مىشود ظهر او را آزاد مىكند حرام مىشود بعد از ظهر با او ازدواج مينمايد حلال ميگردد موقع مغرب با او ظهار « 1 »  مىكند حرام ميگردد بعد از نماز عشا كفاره ظهار را ميدهد باز حلال ميگردد نيمه شب او را طلاق رجعي ميدهد باز حرام ميگردد سحرگاه به او رجوع مىكند باز حلال مىشود .\r\nدر اين موقع مأمون روى بحاضرين از خويشاوندان خود نموده گفت كسى از شماها ميتواند اين سؤال را چنين جواب دهد يا آن سؤال قبلى را ميتواند آن طور مفصل توضيح دهد ؟ گفتند نه به خدا شما بهتر تشخيص داده بوديد . گفت اين خانواده داراى چنين امتيازى هستند كه علم و دانش در كودكى به آنها افاضه و لطف مىشود كم سنى موجب نقص براى آنها نيست .\r\nمگر شما نميدانيد كه پيغمبر اكرم در ابتداى دعوت خود امير المؤمنين علي بن ابى طالب را بايمان دعوت كرد در سن ده سالگى اسلام او را پذيرفت ولى كودك ديگرى را در اين سن دعوت نكرد و با حسن و حسين عليهما السّلام بيعت كرد با اينكه سن آنها از شش سال كمتر بود با كودك ديگرى چنين رفتار نكرد مشاهده ميكنيد اينها داراى چه امتيازى هستند و همه به يكديگر پيوسته‌اند . آن\r\n\r\n","description":"","footnote":" ( 1 ) ظهار يك نوع طلاق بود در جاهليت كه براى جدائى از زن خود به او ميگفتند پشت تو بر من مثل پشت مادرم هست اسلام ظهار را موجب كفاره دانست كه اگر كفاره دهد زنش بر او حلال مىگردد . ","page_name":" 68 ","page_number":68},
  {"content":"\r\n\r\nشخصيت و مقام كه اولى دارد آخرى نيز داراى همان مقام است و آنچه آخرى داراست اولى نيز داراى همان هست ، گفتند صحيح مىگوئى يا امير المؤمنين . بعد از جاى حركت نموده متفرق شدند .\r\nفردا صبح مردم اجتماع نمودند حضرت جواد نيز تشريف آورد سپهداران و فرمانروايان و برجستگان مملكت از شخصيت‌هاى مقرب دستگاه مأمون و ساير كاركنان آن دستگاه براى تهنيت بمأمون و حضرت جواد وارد شدند سه طبق پولهاى نقره كه داخل آنها گوىهائى از مشك و زعفران بود درون گوىها كاغذهائى قرار داشت كه جوائز با ارزشى از پول نقد يا عطاى بزرگ و يا ملك و باغ نوشته شده بود دستور داد آن طبق‌ها را بر سر خواص مملكت بپاشند هر كس گويى را برميداشت كاغذ داخل آن را خارج مىكرد و جايزه خود را مىگرفت بدره‌هاي زر را نيز بر سر فرماندهان سپاه و ديگران پاشيدند مردم از آن مجلس با ثروت فراوان خارج شدند .\r\nمأمون به تمام تهيدستان و بيچارگان كمك فراوان كرد و پيوسته حضرت جواد را تا زنده بود احترام مىكرد و او را بر خويشاوندان و فرزندان خود مقدم مىداشت .\r\nتحف العقول - ابو هاشم جعفرى گفت روز ازدواج حضرت جواد با دختر مأمون ام الفضل به آن جناب عرضكردم امروز براى ما بركت بزرگي داشت فرمود ابو هاشم نعمتهاى خدا و بركت‌هاى او در امروز بر ما افزون شده است گفتم پس در باره امروز چه بگويم فرمود خوشبين باش تا نتيجه‌اش را دريابى . عرضكردم از دستور شما سرپيچى نخواهم كرد فرمود در اين صورت رستگار مىشوى و جز نيكى نخواهى ديد .\r\nارشاد مفيد - روايت كرده‌اند كه‌ام الفضل از مدينه براى پدرش مأمون نامه مينوشت كه حضرت جواد مرتب براى من وسنى و هوو مىگيرد و مرا ناراحت مىكند مأمون در جواب دخترش نوشت دخترم من ترا به ازدواج ايشان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدر نياوردم كه يك امر حلالى را براى او حرام كنم دو مرتبه در اين مورد چيزى ننويسى .\r\nاحتجاج - روايت شده كه پس از ازدواج حضرت جواد با ام الفضل روزى در مجلس مأمون كه حضرت جواد نيز حضور داشت و گروه زيادى نيز بودند يحيى بن اكثم به امام جواد عليه السّلام عرضكرد شما در باره اين خبر چه ميفرمائيد كه روايت شده جبرئيل بر پيغمبر نازل شد و گفت يا محمّد صلّى اللَّه عليه و إله پروردگارت سلام مىرساند و ميگويد از ابا بكر بپرس ببين آيا از من راضى هست يا نه .\r\nحضرت جواد فرمود من منكر فضل ابى بكر نيستم ولى كسى كه اين خبر را نقل مىكند بايد متوجه آن خبر ديگر باشد كه پيغمبر اكرم صلّى اللَّه عليه و إله و سلّم در حجة الوداع فرمود : دروغگو بر من زياد شده و زيادتر خواهد شد .\r\nهر كس عمدا بر من دروغ ببندد نشيمنگاهش پر از آتش مىشود هر وقت حديثى شنيديد آن را با قرآن كريم و سنت من مقايسه كنيد هر كدام كه موافق كتاب خدا و سنت من بود قبول كنيد و هر كدام مخالف كتاب خدا و سنت من بود رد كنيد .\r\nاين خبرى كه تو نقل كردى موافق كتاب خدا نيست زيرا خداوند در قرآن كريم ميفرمايد :  لَقَدْ خَلَقْنَا الْإِنْسان وَ نَعْلَم ما تُوَسْوِس بِه نَفْسُه وَ نَحْن أَقْرَب إِلَيْه مِن حَبْل الْوَرِيدِ  خدائى كه بر راز دل و افكار پنهان انسان مطلع است نمىداند ابا بكر از او راضى است يا راضى نيست جبرئيل را ميفرستد تا حقيقت معلوم شود و از ته قلب مىگويد كه چگونه است . اين حرف را عقل نمىپذيرد .\r\nيحيى بن اكثم گفت روايت شده كه مثل ابى بكر و عمر در زمين مانند جبرئيل و ميكائيل است در آسمان فرمود در اين خبر نيز بايد دقت نمود زيرا جبرئيل و ميكائيل دو ملك مقرب درگاه خدايند كه هرگز معصيت نكرده‌اند و يك لحظه سر از اطاعت نپيچيده‌اند آنها مدتها مشرك و كافر به خدا بودند گر چه بعد اسلام آوردند و بيشتر عمرشان در شرك و بت‌پرستى طى شد محال است كه شبيه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآن دو ملك باشند .\r\nيحيى گفت : روايت شده كه ابا بكر و عمر سرور پيران بهشت هستند نظر شما در باره اين روايت چيست فرمود اين خبر نيز محال است زيرا بهشتيان تمام جوانند در آنجا پيرى وجود ندارد اين خبر را بنى اميه جعل كردند در مقابل خبرى كه پيغمبر اكرم در باره امام حسن و امام حسين فرموده :\r\n( انهما سيدا شباب اهل الجنه )\r\nآن دو سرور جوانان بهشتند .\r\nيحيى بن اكثم گفت روايت شده كه عمر بن خطاب چراغ اهل بهشت است فرمود اين خبر نيز محال است زيرا ملائكه مقرب و حضرت آدم و محمّد و تمام انبياء مرسلين كه در بهشت هستند بنور ايشان بهشت روشن نمىشود بعد بنور عمر روشن مىگردد .\r\nيحيى گفت : روايت شده كه سكينه و وقار از زبان عمر بيان مىكند . فرمود من منكر فضائل عمر نيستم ولى ابا بكر از عمر بهتر است او خودش بالاى منبر مىگويد مرا شيطانى است كه گاهى عارضم مىشود هر وقت ديديد منحرف شدم مرا به راه آوريد .\r\nيحيى گفت : روايت شده كه پيغمبر اكرم فرمود اگر من مبعوث نشده بودم عمر مبعوث مىشد امام جواد عليه السّلام فرمود قرآن كريم از اين حديث راست و درست‌تر است خدا در قرآن ميفرمايد :  وَ إِذْ أَخَذْنا مِن النَّبِيِّين مِيثاقَهُم وَ مِنْك وَ مِن نُوح  بنا بصريح اين آيه خداوند از پيغمبران پيمان گرفته چگونه تغيير عهد و پيمان خود را مىدهد . با اينكه پيمبران يك چشم بهم زدن براى خدا شريك قائل نشده‌اند چطور مبعوث به پيامبرى مىشود كسى كه بيشتر عمر خود را بشرك و كفر گذرانده با اينكه پيامبر اكرم ميفرمايد :\r\n« نبئت و آدم بين الروح و الجسد »\r\nمن پيامبر بودم آن وقت كه آدم هنوز روح به پيكرش دميده نشده بود .\r\nيحيى گفت روايت شده كه پيغمبر اكرم صلّى اللَّه عليه و إله فرمود هيچ وقت وحى از من\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nقطع نشد مگر اينكه احتمال دادم بر خانواده خطاب نازل خواهد شد . فرمود اين هم محال است زيرا صحيح نيست كه پيامبر در پيغمبرى خود مشكوك باشد خداوند در اين آيه ميفرمايد :  اللَّه يَصْطَفِي مِن الْمَلائِكَةِ رُسُلًا وَ مِن النَّاس  خداوند برگزيدگانى از ميان ملائكه و مردم انتخاب مىكند . چگونه ممكن است نبوت از كسى كه خدا او را برگزيده و انتخاب كرده منتقل شود به كسى كه مشرك و كافر به خدا بوده .\r\nيحيى بن اكثم گفت روايت شده كه پيامبر اكرم فرمود اگر عذاب نازل شود جز عمر كسى نجات نخواهد يافت فرمود اين هم محال است زيرا خداوند در قرآن كريم ميفرمايد :  وَ ما كان اللَّه لِيُعَذِّبَهُم وَ أَنْت فِيهِم وَ ما كان اللَّه مُعَذِّبَهُم وَ هُم يَسْتَغْفِرُون  در اين آيه تصريح مىكند كه تا پيغمبر ميان ايشان باشد آنها را عذاب نميكند همچنين تا موقعى كه استغفار مىكنند نيز ايشان را عذاب نخواهد كرد .\r\nبرسى در مشارق الانوار از ابو جعفر هاشمى نقل مىكند كه گفت من در خدمت حضرت جواد عليه السّلام در بغداد بودم . ياسر خادم آمده عرضكرد آقا ام جعفر تقاضا دارد كه شما پيش ايشان بيائيد فرمود برو من پشت سر تو مىآيم بعد از جاى حركت كرد و سوار قاطر شده بدرب خانه او آمد .\r\nام جعفر خواهر مأمون بيرون آمد سلام كرد و خواهش نمود مايلم پيش ام الفضل دختر مأمون برويد گفت آرزو دارم شما را با دخترم يك جا بينم تا چشمم روشن شود .\r\nحضرت جواد عليه السّلام وارد شد پرده‌ها از جلو آن جناب كنار زده ميشد اما فاصله‌اى نشد كه برگشت و اين آيه را ميخواند :  فَلَمَّا رَأَيْنَه أَكْبَرْنَه  . بعد حضرت جواد در اطاق نشست ام جعفر با ناراحتى آمده گفت آقا بر من منتى نهاديد و نعمتى داديد ولي آن را تكميل نكرديد فرمود :   أَتى أَمْرُ اللَّه فَلا تَسْتَعْجِلُوه   « 1 »  . پيش آمدى شد كه باز گوئى آن خوب نيست برو از خود\r\n\r\n","description":"","footnote":" ( 1 ) سوره نحل آيه يك : فرمان خدا آمد عجله نكنيد . ","page_name":" 72 ","page_number":72},
  {"content":"\r\n\r\nام الفضل بپرس .\r\nام جعفر برگشت پيش ام الفضل و سخن امام جواد را برايش نقل كرد گفت عمه او از كجا فهميد چطور من پدرم را نفرين نكنم كه مرا به مردى ساحر ازدواج نموده گفت به خدا عمه جان تا جمال او را مشاهده كردم . عادت ماهانه در من پيدا شد دست بر لباسهاى خود گرفتم و آنها را بر خود فشردم . ام جعفر از شنيدن اين پيش آمد مات و مبهوت شد و با ترس از پيش ام الفضل خارج گرديده خدمت حضرت جواد آمد .\r\nگفت : آقا ! مگر چه پيش آمدى براى ام الفضل شد .\r\nفرمود از اسرار زنان است . ام جعفر عرضكرد شما علم غيب دارى فرمود نه عرضكرد وحى بشما مىشود فرمود نه عرضكرد پس شما از كجا مطلبى را فهميدى كه جز او و خدا كسى ديگرى خبر ندارد . فرمود من نيز بواسطه علم خدا دانستم راوى گفت وقتي ام جعفر رفت عرضكردم در آن آيه راجع بيوسف فرموديد :  فَلَمَّا رَأَيْنَه أَكْبَرْنَه  منظور چيست كه تا يوسف را ديدند زنان اين حالت برايشان پيدا شد .\r\nفرمود همان حالتى كه براى ام الفضل پيدا شد كه عادت ماهانه و حيض است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nبخش پنجم فضائل و مناقب امام عليه السّلام و اشاره‌اى بزندگى خلفاى ستمگر آن زمان\r\nاختصاص مفيد - ص 102 - على بن ابراهيم از پدر خود نقل كرد كه گفت پس از فوت حضرت رضا عليه السّلام به مكه رفتيم و خدمت حضرت جواد عليه السّلام رسيديم گروهى از شيعيان آمده بودند از نواحى مختلف تا از نزديك امام جواد عليه السّلام را زيارت كنند . در اين موقع عمويش عبد اللَّه بن موسى كه پير مرد مسنى بود با شخصيت وارد شد لباس‌هاى خشن و زبر در تن داشت و اثر سجده در پيشانى او آشكار بود نشست .\r\nحضرت جواد عليه السّلام كه پيراهنى عالى و ردائى قشنگ بر تن داشت و كفشهائى نو پوشيده بود وارد شد عبد اللَّه بن موسى عمويش از جاى حركت كرد و باستقبال او رفت پيشانيش را بوسيد تمام شيعيان باحترام امام از جاى حركت كردند آن جناب نشست روى صندلى مردم بيك ديگر نگاه مىكردند از كوچكى و كم سنى حضرت جواد عليه السّلام .\r\nيكى از حاضرين رو بعموى امام عليه السّلام نموده گفت آقا اگر شخصى با حيوانى جمع شد چه بايد كرد ؟ جواب داد دست او را قطع ميكنند و حد نيز بر او جارى مىشود . حضرت جواد خشمگين شده نگاهى بعموى خود نموده فرمود : عمو جان از خدا بترس اين كار خيلى سخت است كه در روز قيامت به پيشگاه پروردگار بايستي از تو بازخواست كند كه چرا براى مردم فتوى دادى با اينكه اطلاع نداشتى .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nعمويش عرضكرد سرورم مگر پدرت همين فرمايش را نفرمود . حضرت جواد گفت از پدرم پرسيدند مردى قبر زنى را شكافت و با آن زن جمع شد فرمود بايد دست راستش قطع شود كه نبش قبر نموده و حد زنا نيز بر او جارى مىشود زيرا احترام زن مرده و زنده يكسان است عرضكرد صحيح ميفرمائيد سرورم من استغفار و توبه ميكنم .\r\nمردم در شگفت شدند عرضكردند اجازه ميفرمائيد سؤال بكنيم فرمود بگوئيد در يك مجلس از سى هزار مسأله پرسيدند جواب آنها را داد با اينكه نه ساله بود .\r\nكافى - احمد بن زكريا صيدلانى نقل كرد از شخصى اهل سيستان كه از بنى حنيفه بشمار ميرفت آن مرد گفت من هم سفر بودم با حضرت جواد در آن سالى كه به حج رفته بود اول خلافت معتصم سر سفره نشسته بوديم گروهى نيز از مأمورين سلطان هم بودند . عرضكردم آقا فدايت شوم فرمان‌دار شهر ما ارادتمند بشما خانواده است من در دفتر مالياتى او مقدارى مقروضم اگر صلاح بدانى نامه‌اى بنويسى كه به من كمك كند . فرمود او را نميشناسم . عرضكردم همان طورى كه توضيح دادم او از ارادتمندان بشما خانواده است نامه‌ى شما براى من سودمند است كاغذى بدست گرفته چنين نوشت :\r\nبسم اللَّه الرحمن الرحيم آوردنده نامه من نقل كرد كه داراى مذهبى پسنديده هستى ، بدان آنقدر از اين مأموريت براى تو بهره خواهد بود كه بمردم نيكى كنى ، نسبت به برادران خود نيكوكار باش بدان كه خداى عزيز از تو بازخواست خواهد كرد حتى از يك ذره كوچك و دانه سپنجى .\r\nگفت وارد سيستان كه شدم حسين بن عبد اللَّه نيشابورى كه والى و فرماندار بود قبلا از جريان نامه اطلاع حاصل كرده بود دو فرسخ باستقبال من آمد نامه را به او دادم بوسيد و روى چشم گذاشت گفت چه حاجت دارى . گفتم يك مالياتى دارم كه در دفتر تو مبلغ آن يادداشت شده دستور داد آن را از بين ببرند و گفت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتا وقتى من فرماندار باشم ماليات از تو نخواهم گرفت بعد پرسيد چقدر زن و فرزند دارى ، تعداد آنها را گفتم مقدارى كه مخارج من و آنها را تأمين مينمود باضافه مبالغ ديگري به من بخشيد تا وقتى او زنده بود از من خراج نگرفت و از لطف و عنايت و بخشش او بىبهره نبودم تا از دنيا رفت .\r\nخرايج - محمّد بن وليد كرمانى گفت خدمت حضرت جواد عليه السّلام رفتم ديدم عده زيادى جلو درب پشت منتظرند كنار يكى از مسافرين نشستم تا اذان ظهر شد براي نماز حركت كرديم پس از انجام نماز ظهر احساس كردم از پشت سرم صدائى مىآيد . رو به عقب نموده ديدم حضرت جواد عليه السّلام است از جاى جستم و دست مباركش را بوسيدم . بعد امام عليه السّلام نشست و از حال و كيفيت آمدنم پرسيد پس از آن فرمود تسليم باش سه مرتبه اين سخن را تكرار كرد « سلم ! » در هر سه مرتبه عرضكردم تسليم شدم و راضي و خشنودم خداوند آن ناراحتى و ترديدى كه در دلم بود از بين برد حالا اگر كوشش و سعى هم بكنم كه شك و ترديدى در دلم پيدا شود امكان پذير نيست .\r\nفردا صبح زود آمدم از درب اول نگذشتم قبل از ديگران آمده بودم هيچ كس پشت سر من نبود مايل بودم كه راهى بيابم و خود را به امام عليه السّلام برسانم ولى احدي را نيافتم كه از او جويا شوم گرماى زياد و گرسنگي مرا ناراحت كرد بطورى كه شروع بآشاميدن آب كردم تا حرارت هوا و حرارتى كه از شدت علاقه‌ام بملاقات امام بوجود آمده تخفيف يابد در همين بين غلامى به طرف من آمد و سفره‌اى با غذاهاى رنگارنگ در دست داشت غلام ديگرى آفتابه لگن همراه آورده بود گفتند امام عليه السّلام دستور داده غذا ميل كنى من شروع به غذا خوردن كردم .\r\nغذايم را كه خوردم مولا حضرت جواد تشريف آورد از جاى حركت كردم فرمود بنشين و بخور باز شروع به خوردن كردم نگاهى بغلام خود نموده فرمود با او غذا بخور تا گوارايش شود . بالاخره دست از خوردن كشيدم و سفره برداشته شد . غلام شروع كرد به جمع كردن ريزه نانها و خوراكيهائى كه روى زمين\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nريخته بود فرمود نه بگذار جمع نكن هر موقع كه غذا در بيابان خورديد آنهائى كه ريخته جمع نكن اگر چه يك ران گوسفند باشد اما داخل خانه هر چه افتاده جمع كن . آنگاه به من فرمود سؤالى دارى بكن . عرضكردم فدايت شوم در باره مشك چه ميفرمائيد .\r\nفرمود پدرم دستور داد يك مشكدان برايش بسازند فضل بن سهل برايش نوشت كه مردم اين كار را نمىپسندند . در جواب او نوشت مگر نميدانى يوسف پيامبر لباس ديبا و آراسته با طلا مىپوشيد و روى تخت طلا مىنشست اين كار موجب نقص و كمبود مقام نبوت او نمىشود همچنين سليمان پيغمبر بعد دستور داد برايش يك عطردان بسازند به چهار هزار درهم .\r\nبعد عرضكردم : آقا ! غلامان شما در مورد ارادت و محبت با شما چگونه‌اند فرمود : حضرت صادق عليه السّلام غلامى داشت كه وقتى داخل مسجد ميشد افسار قاطرش را ميگرفت و آن را نگه ميداشت تا آن جناب برگردد .\r\nيك روز نشسته بود و زمام قاطر را در دست داشت قافله‌اى از خراسان آمده بودند مردى از ميان كاروانيان به او گفت ممكن است به روى از امام عليه السّلام تقاضا كنى مرا بجاى تو بگمارد غلام آن جناب باشم تمام ثروت خود را به تو مىبخشم . من ثروت زيادي دارم از هر نوع دارائى برو و مالك تمام اندوخته من باش منهم مهار و افسار قاطر امام را ميگيرم گفت الان ميروم و اجازه ميخواهم .\r\nغلام خدمت حضرت صادق عليه السّلام رسيده گفت فدايت شوم شما كه سابقه خدمتكارى و ارادت مرا ميدانيد اگر خداوند ثروتى را حواله من كند شما جلوگيرى ميكنيد . فرمود من از مال خود به تو مىبخشم بعد جلوگيرى از مال ديگرى ميكنم ؟ ! غلام جريان مرد خراسانى را نقل كرد . امام فرمود اگر تو نسبت به خدمتكارى ما بىعلاقه‌شده‌اى و آن مرد علاقمند است پيشنهاد او را مىپذيريم و ترا ميفرستيم همين كه غلام رو برگردانيد كه خارج شود . امام عليه السّلام او را صدا زد فرمود يك نصيحت ترا ميكنم بواسطه سابقه خدمتكارى كه نسبت بما داشته‌اى آنگاه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاختيار با تو است خواستى برو و خواستى بمان . روز قيامت پيامبر اكرم چنگ بنور خدا مىزند و امير المؤمنين چنگ بدامن پيامبر اكرم دارد و امامان نيز چنگ بدامن امير المؤمنين عليه السّلام ميزنند شيعيان ما هم دامن ما را دارند و بهر جا كه وارد شويم آنها نيز وارد ميشوند و با ما خواهند بود .\r\nغلام عرضكرد : نه آقا ! پس من نميروم و آخرت را بر دنيا مقدم ميدارم . بجانب خراسانى رفت آن مرد گفت با قيافه ديگرى برگشتى آن طورى كه رفتى حالا چنان نيستى . جريان را براي خراسانى نقل كرد و او را خدمت حضرت صادق عليه السّلام برد امام صادق عليه السّلام محبت و علاقه‌اش را پذيرفت و براى غلام هزار دينار داد آنگاه از جاى حركت كرده خداحافظى نمود و تقاضا كرد امام عليه السّلام برايش دعا كند حضرت صادق عليه السّلام براى او دعا كرد .\r\nعرضكردم آقا اگر زن و بچه‌ام در مكه نبودند علاقه داشتم در خدمت شما باشم و درب خانه شما اقامت كنم اما افسوس كه معذورم تقاضا دارم اجازه بفرمائيد مرخص شوم فرمود دچار اندوه خواهى شد سپس حقى از امام كه در نزد من بود خدمتش تقديم كردم فرمود بردار من امتناع كردم و چنين گمان كردم كه آن جناب از روى خشم نمىپذيرد . اين گمان كه در من پيدا شد امام جواد عليه السّلام خنديد به من و فرمود بردار احتياج پيدا خواهى كرد . آمدم به مكه بيشتر موجودى و خرجى ما تمام شده بود همان ساعتى كه وارد مكه شدم احتياج به آن پول پيدا كردم .\r\nاعلام الورى و ارشاد مفيد مينويسد : وقتى حضرت جواد از پيش مأمون از بغداد خارج شد با ام الفضل عازم مدينه گرديد رسيد بخيابان جلو كوفه مردم از آن جناب مشايعت مىكردند تا رسيد بدار المسيب نزديك غروب آفتاب از مركب فرود آمد و داخل مسجد شد در صحن مسجد درخت سدرى بود كه ميوه نميداد امام عليه السّلام آب خواست و كنار ريشه همان درخت وضو گرفت نماز مغرب را با\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمردم خواند در ركعت اول حمد و   إِذا جاءَ نَصْرُ اللَّه   و در ركعت دوم سوره حمد و   قُل هُوَ اللَّه أَحَدٌ   را خواند قبل از ركوع ركعت دوم دعاى دست خواند و پس از تمام كردن ركعت سوم تشهد خواند بعد مدتى بذكر خدا مشغول شد بدون اينكه تعقيب بخواند نافله‌ها را چهار ركعت خواند پس از نافله تعقيب نماز خواند و دو سجده شكر بجاى آورد از آنجا خارج شد .\r\nهمين كه رسيد بدرخت سدر مردم ديدند پر از ميوه شده تعجب كردند و از ميوه آن شروع به خوردن كردند ميوه‌اى شيرين داشت بدون دانه « 1 »  از امام عليه السّلام وداع كردند آن جناب رهسپار مدينه شد در مدينه بود تا معتصم در اول دويست و بيست و پنج ايشان را ببغداد آورد در آنجا اقامت داشت در آخر ذى قعده همان سال شهيد شد پشت سر جد مباركش موسى بن جعفر دفن گرديد .\r\nمناقب - پس از درگذشت حضرت رضا عليه السّلام محمّد بن جمهور و حسن بن راشد و علي بن مدرك و علي بن مهزيار و گروه ديگرى از شهرستانهاى مختلف بمدينه آمدند و جستجو از جانشين حضرت رضا عليه السّلام مىكردند .\r\nگفتند امام عليه السّلام در صريا است . دهى بود كه موسى بن جعفر عليه السّلام آن را در فاصله سه ميلى مدينه تأسيس كرد . بصريا رفتيم و وارد قصر شديم ديديم مردم در انتظار نشسته‌اند ما نيز نشستيم . در اين موقع عبد اللَّه بن موسى كه پير مردى بود وارد شد . مردم گفتند امام اوست . اما دانشمندان و فقيهان گفتند ما روايت از حضرت باقر و صادق عليهما السّلام داريم كه امامت به دو برادر بعد از امام حسن و امام حسين عليهما السّلام نخواهد رسيد اين نميتواند امام باشد . عبد اللَّه بن موسى آمد و در صدر مجلس نشست .\r\nمردى گفت : چه ميفرمائيد در باره كسي كه با الاغى جمع شده باشد . جواب\r\n\r\n","description":"","footnote":" ( 1 ) ميوه درخت سدر شبيه عناب است كه هنوز قرمز نشده شيخ مفيد مىگويد من از ميوه آن درخت خوردم شيرين و بدون دانه بود . ","page_name":" 79 ","page_number":79},
  {"content":"\r\n\r\nداد دستش را قطع مىكنند و حد بر او جارى ميكنند و يك سال تبعيد مىشود .\r\nمردى ديگرى گفت كسى كه زن خود را چنين طلاق دهد به او بگويد ترا اطلاق دادم بعدد ستاره‌هاى آسمان . گفت از او جدا مىشود با يكى از سه ستاره صدر جوزاء و نسر طائر و نسر واقع « 1 »  ( منظورش اين بود كه سه طلاقه مىشود ديگر با گفتن ستاره‌هاى آسمان از سه طلاق بيشتر داده نمىشود ) .\r\nما از تهور و جرات او در چنين جوابهاى اشتباهى در شگفت شديم . ناگاه حضرت جواد عليه السّلام وارد شد در حدود هشت سال داشت از جاى حركت كرديم بمردم سلام داد . عبد اللَّه بن موسى از جايى كه نشسته بود حركت كرد و مقابل آن جناب نشست حضرت جواد عليه السّلام نشست بالاى مجلس سپس فرمود هر سؤالى داريد بكنيد خدا شما را رحمت كند .\r\nآن مرد اولى عرضكرد : چه ميفرمائيد در باره شخصى كه با الاغى جمع شده فرمود او را حدى كمتر از حد زنا مىزنند و بايد قيمت الاغ را بپردازد ، استفاده از آن الاغ براى سواري يا توليد و بچه‌گيرى حرام است بايد الاغ را به بيابان رها كنند تا بميرد يا درنده‌اى او را بخورد . سپس بعد از سخنى فرمود « 2 »  اين جواب مربوط به كسى است كه نبش قبر كند و كفن زن مرده را بدزدد و با او هم آغوش شود كه در اين صورت بواسطه دزدى دستش را قطع ميكنند و حد زنا به او زده مىشود در صورتى كه زن نداشته باشد اگر زن داشت بايد او را سنگسار كنند و بكشند .\r\nمرد دومى گفت : يا ابن رسول اللَّه چه ميفرمائيد در باره مردى كه زن خود را بعدد ستاره‌هاى آسمان طلاق داده باشد . فرمود : قرآن ميخوانى عرضكرد بلى فرمود\r\n\r\n","description":"","footnote":" ( 1 ) اينها هر كدام سه ستاره هستند كه اولى را رأس الجوزاء هم مىگويند .  ( 2 ) اين خطاب بعبد اللَّه بن موسى است كه قبلا ذكر شد براى رفع اشتباه او فرمود اين مسأله مربوط به كسى است كه قبر ميتى را نبش كند . ","page_name":" 80 ","page_number":80},
  {"content":"\r\n\r\nسوره طلاق را بخوان تا اين قسمت آيه  وَ أَقِيمُوا الشَّهادَةَ لِلَّه  چنانچه مىبينى طلاق فقط پنج شرط را دارد : شهادت دو عادل هنگام طلاق ، زن پاك باشد بدون اينكه شوهرش با او همبستر شده باشد و تصميم و اراده قطعى به اين كار داشته باشد ( نه شوخى باشد ) سپس بعد از سخنانى فرمود آيا در قرآن عدد ستاره‌هاى آسمان هم هست . عرضكرد نه . . .\r\nكشف الغمه - محمّد بن طلحه گفت : يك سال پس از فوت حضرت رضا عليه السّلام مأمون ببغداد آمد روزى به شكار رفته بود حضرت جواد عليه السّلام با بچه‌ها مشغول بازى بود در آن موقع در حدود پانزده سال داشت مأمون كه رسيد بچه‌ها فرار كردند ولى حضرت جواد ايستاد و از جاى خود تكان نخورد . خليفه نزديك آن جناب رفت نگاهي كرده سيماى مباركش اثرى در مأمون گذاشت كه همان جا ايستاد گفت چه شد كه تو با بچه‌ها فرار نكردى . حضرت جواد فرمود : راه تنگ نبود تا من با كنار رفتن خود آن را وسيع كنم كار بدى نيز نكرده بودم كه بترسم و چنان گمان داشتم كه شما كسى را كه گناهى نكرده نخواهى آزرد و به همين جهت ايستادم . مأمون از سخنان آن جناب خرسند شده گفت اسم شما چيست فرمود محمّد ، پرسيد پسر كيستى ؟ فرمود پسر على بن موسى الرضا مأمون به ياد حضرت رضا عليه السّلام افتاد و تقاضاى رحمت براى آن بزرگوار كرد اسب خود را كنار حضرت جواد برد مأمون چند بازشكارى بهمراه داشت .\r\nاز شهر كه دور شد يكى از بازها را براى صيد درّاجى پرواز داد مدتى از نظر پنهان شد آنگاه از آسمان فرود آمد در منقار خود ماهى كوچكى داشت كه هنوز زنده بود ، خليفه از ديدن ماهى بمنقار باز بسيار در شگفت شد آن ماهى را در دست گرفت و از همان راهى كه رفته بود به منزل برگشت به همان محل كه رسيد بچه‌ها را در حال بازي ديد از ديدن مأمون متفرق شدند مثل اولى ولى حضرت جواد همان جا بود مثل دفعه قبل در جاى خود ايستاد .\r\nخليفه به آن جناب نزديك شده گفت : محمّد ! فرمود بلى پرسيد در دست من چيست ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nخداوند به او الهام نمود در جواب گفت : خداوند با اراده خود در درياى بيكران قدرت خويش ماهيهاى كوچكى آفريده كه باز شكارى پادشاهان و خلفا بوسيله آن ماهيها اولاد پيامبر را آزمايش مىكنند .\r\nمأمون از شنيدن جواب ايشان بسيار در شگفت شد با دقت تمام در چهره آن جناب خيره شده گفت : تو واقعا فرزند حضرت رضا هستى و نسبت بايشان مهربانى بيشترى نمود .\r\nحميرى در كتاب دلائل مينويسد : از دعبل بن علي نقل مىكند خدمت حضرت رضا عليه السّلام رسيد ايشان جايزه‌اى به او بخشيدند ولى دعبل حمد خدا را نكرد حضرت رضا عليه السّلام بر او اعتراض نمود كه چرا خدا را ستايش نكردى . دعبل گفت :\r\nپس از اين جريان خدمت حضرت جواد رسيدم برايم جايزه‌اى دستور داد گفتم :\r\nالحمد للَّه فرمود : ادب را رعايت كردى .\r\nعلى بن ابراهيم از پدر خود نقل مىكند كه گروهى از ساكنين اطراف مدينه اجازه شرفيابى خدمت حضرت جواد خواستند اجازه داد وارد شدند در يك مجلس از سى هزار مسأله سؤال كردند آن جناب جوابداد با اينكه ده ساله بود .\r\nتوضيح - در مورد اين خبر كه در يك جلسه از سى هزار مسأله جواب فرموده اشكال شده كه اگر جواب هر مسأله يك خط يعنى پنجاه حرف باشد بيشتر از سه برابر ختم قرآن مىشود چگونه مىتواند در يك مجلس سى هزار مسأله را جواب بدهد ، اگر بگوئيد جواب ايشان بيشتر به بلى و خير بوده يا بوسيله اعجاز در كوتاهترين مدت جوابداده ، در مورد سؤال آنها چه مىگوئيد كه سى هزار مسأله پرسيدند ولى ممكن است اين اشكال را به چند صورت جوابداد :\r\n1 - سخن از روى مبالغه بوده سؤال و جواب خيلى زياد شده زيرا شمردن چنين سؤالهائى را واقعا مشكل است .\r\n2 - ممكن است در نظر سئوال‌كنندگان سؤالهائى بوده كه در موقع جواب بيشتر از آنها كه در سؤال متفق بوده‌اند جواب خود را شنيده‌اند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n3 - ممكن است اشاره به اين مطلب باشد كه از سخنان كوتاه آن سرور احكام زيادى استفاده مىشده كه اين وجه از همه نزديكتر بواقعيت است .\r\n4 - ممكن است مراد از يك مجلس يك مجلس نوعى باشد يا در يك مكان بوده مانند منى گر چه در فاصله چند روز انجام شده باشد .\r\n5 - ممكن است اين سخن مبتنى بر كشش زمانى باشد كه صوفيها معتقدند ولى چنين عقيده‌اى خرافى است .\r\n6 - ممكن است اعجاز كردن آن جناب اثر در سرعت سؤال هم داشته يا جواب را مطابق آنچه در دل داشته‌اند ميداد قبل از پرسيدن .\r\n7 - شايد منظور از سؤال ، دادن نامه و نوشته‌هائى بوده كه امام آنها را بوسيله اعجاز جوابداده .\r\nرجال كشى - ص 469 - محمودى گفت : پدرم وارد مجلس ابن ابى داود شد شاگردانش اطراف او را گرفته بودند به آنها گفت : شما چه مىگوئيد در باره سخنى كه خليفه ديشب گفت و پرسيدند : خليفه چه گفته ؟ گفت : خليفه ديشب ميگفت :\r\nتو خيال ميكنى شيعه چه خواهند كرد اگر ما حضرت جواد را مست شراب كرده در حالى كه از مستى خود را نمىتواند نگه دارد و خود را بعطر آلوده .\r\nشاگردان گفتند : در اين صورت استدلال شيعيان بر امامت ايشان باطل مىشود و ادعاى خود را پس خواهند گرفت من به آنها گفتم : شيعه با من زياد رفت و آمد دارند و اسرار خويش را به من مىسپارند اين حرف كه شما ميزنيد موجب شكست آنها نمىشود .\r\nابن ابى داود گفت : بچه دليل ؟ گفتم : چون آنها مدعى هستند كه در هر زمان و در هر حال بايد خداوند در روى زمين حجتى داشته باشد كه واسطه باشد بين آنها و خدا و ديگر مردم را بهانه‌اى نماند در صورتى كه حجت خدا حضرت جواد باشد ، مقام و منزلت و شرافت و نسبى كه دارد بهترين دليل بر اثبات حجت بودن او همين مىشود كه خليفه او را از ميان خويشاوندانش فقط ميازارد و تصميم به از\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبين بردن او دارد همين خود دليل است كه او امام است و گر نه متعرض ديگرى مىشد .\r\nابن ابى داود سخن مرا بخليفه رسانيد خليفه گفته بود راهى براى از بين بردن اينها نيست ديگر مزاحم ابو جعفر ( حضرت جواد ) نشويد .\r\nتهذيب - عبدوس بن ابراهيم گفت : حضرت ابا جعفر ثانى را ديدم كه از حمام خارج شد از سر تا پا مانند گل رنگين بود بواسطه حناء .\r\nدر بخش معجزات داستان ام الفضل گذشت كه شكايت از حضرت جواد عليه السّلام بپدرش مأمون كرد و مأمون شبانه در حال مستى با شمشيرى به خانه حضرت جواد رفت و بدن آن جناب را تكه تكه نمود در آخر روايتى كه در بخش مكارم اخلاق نقل شده اضافه نموده است كه وقتى حضرت جواد پيش مأمون آمد خليفه از جاى حركت كرد و ايشان را در آغوش گرفت و بسيار احترام نمود و به هيچ كس اجازه دخول نداد مدتى با آن جناب گرم صحبت بود تا بالاخره حضرت جواد فرمود : من براى شما يك سفارش و نصيحتى دارم از من بپذير .\r\nمأمون گفت : خدا را سپاسگزارم كه مرا نصيحت كنى چه نصيحتى است فرمود : مايلم شب خارج نشوى من از اين مردم حيله‌گر اطمينانى نسبت به تو ندارم و حرزى دارم كه مىتوانى بوسيله آن خود را از بلاها و ناراحتيها و گرفتاريها در امان بدارى چنانچه ديشب مرا از شر تو نگه داشت اگر بمصاف سپاه ترك و روم به روى و تمام روى زمين با جنگ تو همداستان شوند به نيرو و قدرت خدا نمىتوانند كارى از پيش ببرند اگر علاقه داشته باشى آن حرز را برايت بفرستم تا در پناه آن از اين گرفتاريها محفوظ باشي . عرضكردم بسيار مايلم ولى با خط خود برايم بنويسيد و بفرستيد فرمود : بسيار خوب .\r\nياسر گفت : فردا صبح حضرت جواد از پى من فرستاد وقتى خدمت آن جناب رسيده نشستم ، پوست آهوئى از پوست آهوى تهامه خواست بعد با خط مبارك خود آن حرز را نوشت بعد فرمود : ياسر اين نوشته را ببر پيش امير المؤمنين بگو يك\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nقاب لوله‌اى از نقره بسازد و آنچه ميگويم بر آن نقش نمايد هر وقت خواست آن را ببازوى خود ببندد بر بازوى راست ببندد .\r\nابتدا وضوى نيكو و شادابى بگيرد و چهار ركعت نماز بخواند در هر ركعت يك حمد ميخواند و هفت مرتبه آية الكرسى و هفت مرتبه شهد اللَّه و هفت مرتبه و الشمس و ضحيها و هفت مرتبه و الليل اذا يغشى و هفت مرتبه   قُل هُوَ اللَّه أَحَدٌ   مىخواند .\r\nوقتى نماز خود را تمام كرد اين حرز را بر بازوى راست مىبندد در گرفتاريها و ناراحتيها و هر چه موجب ترس و وحشت او مىشود و نبايد موقعى كه طلوع قمر در برج عقرب است ببندد اگر او با روميان بجنگ پردازد بر آنها به اجازه خدا پيروز مىشود . نسخه حرز و اثر آن را در كتاب دعا ذكر كرده‌ايم .\r\nعيون المعجزات - پس از در گذشت حضرت رضا عليه السّلام امام جواد در حدود هفت سال داشت اختلاف بين دوستان در بغداد و ساير شهرها افتاد . گروهى از شيعيان از آن جمله ريان بن صلت و صفوان بن يحيى و محمّد بن حكيم و عبد الرحمن ابن حجاج و يونس بن عبد الرحمن و گروهى از سران شيعه و اشخاص مورد اعتماد در خانه عبد الرحمن بن حجاج در زير زمينى و حوضخانه اجتماع كرده شروع بگريه و ناله كردند و از اين مصيبت سخت اندوهگين بودند . يونس بن عبد الرحمن گفت : گريه را رها كنيد چه كسى متصدى رهبرى شيعه خواهد بود و بكه پناه آوريم در مسائل دينى تا فرزند حضرت رضا بزرگ شود ( منظورش حضرت جواد بود ) .\r\nريان بن صلت از جاى حركت كرد و بيخ گلوى يونس بن عبد الرحمن را گرفته فشرد و شروع به سيلى زدن كرد مىگفت : تو پيش ما ادعاى ايمان ميكنى ولى در دل شك دارى و مشرك هستى اگر مقام امامت به آن جناب از طرف خدا داده شده گرچه بچه يك روزه باشد از نظر علم و دانش چون رهبرى بزرگ است اگر از طرف خدا نباشد گرچه هزار سال عمر داشته باشد مثل يكى از مردم عادى است\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاين از مطالبى است كه بايد در باره‌اش انديشه نمود بقيه حاضرين روى بجانب او نموده شروع بسرزنش و اعتراض نمودند .\r\nايام حج بود گروهى از فقيهان بغداد و دانشمندان ساير شهرها در حدود هشتاد نفر جمع شدند و بجانب مكه رهسپار گرديدند ابتدا بمدينه رفتند تا حضرت جواد را از نزديك مشاهده كنند وقتى وارد مدينه شدند به خانه حضرت صادق عليه السّلام رفتند چون خالى بود وارد خانه شده روى فرش بزرگى كه گسترده بود نشستند .\r\nعبد اللَّه بن موسى وارد شد و در بالاى مجلس نشست يكنفر فرياد زد مردم اين پسر پيامبر است هر كس سؤالى دارد بكند چند سؤال كردند ولى جواب نادرستى داد حاضرين از شيعيان بسيار اندوهگين و ناراحت شدند فقهاء مضطرب گرديدند از جاى حركت كردند تا خارج شوند با خود ميگفتند : اگر حضرت جواد مىتوانست خود جواب اين مسائل را بدهد نبايد از عبد اللَّه بن موسى چنين جوابهائى صادر شود .\r\nدر اين هنگام درى از بالاى مجلس گشوده شد و موفق وارد گرديده گفت :\r\nاينك حضرت جواد تشريف مىآورند با وارد شدن آن جناب تمام از جاى حركت كرده باستقبالش رفتند و سلام كردند امام جواد وارد شد دو جامه پوشيده بود و عمامه با دو گيسو داشت و در پاى مباركش نعلين بود نشست تمام مردم سكوت كردند همان سؤال‌كنندهء قبل از جاى حركت كرد و چند مسأله پرسيد كه جواب‌هاى صحيح شنيد همه شاد شده شروع بستايش نمودند عرضكردند عمويت عبد اللَّه چنين و چنان جواب داد .\r\nفرمود : عمو جان بسيار كار خطرناكى است كه روز قيامت در پيشگاه خداوند بايستى به تو بگويد : چرا به بندگانم فتوائى كه نميدانستى دادى و در ميان امت داناتر از تو وجود داشت .\r\nاز عمر بن فرج رخجى نقل شده كه گفت : به حضرت ابو جعفر گفتم : شيعيان\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشما مدعى هستند كه شما ميدانى چقدر آب در دجله است و از وزن آن اطلاع دارى .\r\nگفت : در آن موقع ما كنار دجله ايستاده بوديم فرمود : آيا خداوند قادر است علم اين مطلب را در اختيار يك پشه بگذارد يا نه . گفتم چرا قادر است . فرمود :\r\nمن در نزد خدا از يك پشه گرامىترم و از بيشتر مردم نيز .\r\nكافى - ج 6 ص 416 - ابراهيم بن ابى البلاد گفت : خدمت حضرت جواد رسيده گفتم : من مايلم شكم خود را با شكم شما بمالم فرمود : همين جا ؟ پيراهن از روى شكم بالا زد و من نيز جامه خود را كنار زدم و شكم خود را به شكم آن جناب چسباندم بعد مرا نشاند و طبقى كه خرما داشت جلو من گذاشت شروع به خوردن كرد بعد شروع بصحبت كرد و از معده خود شكايت نمود من تشنه شدم و تقاضاى آب كردم فرمود : كنيز از شربتي كه خود مىآشامم به او بده شربتى كه از آب خرما گرفته شده بود برايم آورد در يك قدح مسى آشاميدم از عسل شيرين‌تر بود .\r\nعرضكردم : همين شربت معده شما را خراب كرده . فرمود : اين شربت از خرماى ملك وقفى پيغمبر صلّى اللَّه عليه و إله و سلّم است كه صبح زود جمع ميكنند و آب بر روي آن ميريزند و كنيزى آن را در آب ميفشارد من بعد از غذا از آن شربت مىآشامم شب كنيز شربت آن خرماها را ميگيرد و بساير خانواده‌ها ميدهد . گفتم : اهالى كوفه به اين مقدار قانع نيستند فرمود : پس شربت خرماى آنها چگونه است ؟\r\nگفتم : خرما را پاك مىكنند و روى آن قعوه ميريزند فرمود : قعوه چيست ؟\r\nعرض كردم : قعوه داذى است پرسيد : داذى چيست ؟ گفتم : يكنوع دانه‌ايست كه از بصره مىآورند و در داخل اين شربت ميريزند تا به جوش آيد و از جوش مىافتد بعد آن را مىآشامند فرمود : اين شربت خوردنش حرام است .\r\nتهذيب - علي بن مهزيار گفت : نامه‌اى براى حضرت جواد نوشتم و از زلزله‌هاى زيادى كه در اهواز مىآمد شكايت كردم و عرضكردم : اجازه ميفرمائيد من از اين سرزمين خارج شوم فرمود : از اهواز خارج مشو روز چهار\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشنبه و پنجشنبه و جمعه را روزه بگيريد و روز جمعه غسل كنيد و لباسهاى خود را تميز نمائيد و در همان روز جمعه دسته جمعى بدر خانه خدا برويد و از او بخواهيد اين بلا را رفع مىكند . على بن مهزيار گفت : همين كار را كردم زلزله آرام شد .\r\nكافى - علي بن مهزيار از موسى بن قاسم نقل كرد كه گفت : به حضرت ابو جعفر ثانى عرضكردم : من تصميم داشتم از طرف شما و پدرت طواف كنم گفتند : از طرف امامان نبايد طواف كنى . فرمود : هر چه برايت مقدور بود طواف كن اين كار جايز است .\r\nپس از سه سال عرضكردم : من در مورد طواف از طرف شما و پدرتان اجازه خواستم شما هم اجازه فرموديد هر چه توانستم طواف كردم به نيابت شما بعد در قلبم چيزى خطور كرد به آن عمل كردم .\r\nفرمود : چه خطور كرد ؟ گفتم : يك روز از جانب پيامبر طواف كردم سه مرتبه فرمود : صلّى اللَّه عليه و إله و سلّم روز دوم از جانب امير المؤمنين روز سوم از طرف امام حسن روز چهارم از طرف امام حسين و روز پنجم از طرف علي بن الحسين و ششم از طرف حضرت باقر روز هفتم از طرف جعفر بن محمّد و روز هشتم از طرف پدربزرگت حضرت موسى بن جعفر و روز نهم از طرف پدرت حضرت رضا و روز دهم از طرف شما اينها پيشوايانى هستند كه معتقد بولايت آنهايم فرمود : در اين صورت اعتقادى دارى كه خداوند جز چنين اعتقادى را از بندگان خود نمىپذيرد .\r\nعرض كردم : گاهى از طرف مادرت فاطمه زهرا عليها السّلام طواف ميكنم و گاهى نمىكنم . فرمود : هر چه ميتواني بيشتر طواف نما از جانب آن جناب كه اين كار بهترين عملى است كه انجام ميدهى ان شاء اللَّه .\r\nعيون اخبار الرضا - بزنطى گفت : نامه حضرت رضا عليه السّلام را بفرزندش حضرت جواد خواندم كه نوشته بود : شنيده‌ام غلامان وقتى مىخواهى خارج شوى از درب\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nكوچك ترا بيرون مىبرند اين كار بواسطه بخلى است كه آنها دارند تا كسى از تو بهره‌اى نبرد ترا سوگند مىدهم بحقى كه بر تو دارم مبادا بعد از اين خارج يا داخل شوى مگر از درب بزرگ .\r\nهر وقت ميخواهى سوار شوى بهمراه خود طلا و نقره داشته باش هر كس تقاضائى كرد به او چيزى بده از عموهايت هر كدام تقاضاى كمك كردند مبادا كمتر از پنجاه دينار بدهى بيشتر از اين در اختيار خودت هست خواستى بيشتر و از عموهايت هر كدام تقاضا كردند از بيست و پنج دينار كمتر مده بيشتر خواستى ميدهى من آرزوى بلندى و رفعت ترا از جانب خدا دارم به بخش مبادا از تنگدستي ترس داشته باشى .\r\nتحف العقول - ص 479 - روايت شده كه براى حضرت جواد عليه السّلام مقداري پارچه‌هاي كتانى كه قيمت زياد داشت آوردند در بين راه شخصى آنها را بسرقت برد . آورنده جريان را براى آن جناب نوشت در جواب او به خط خود نوشت :\r\nاموال و جانهاى ما از مواهب عالي پروردگار و امانتهاى گران اوست بهره برده مىشود از آنها هر چه مورد استفاده قرار گيرد با شادى و شعف و هر چه مورد دستبرد قرار گيرد خدا جز او پاداش خواهد داد هر كس ناراحتى و جزعش افزون از صبر و شكيبائيش باشد اجر و پاداش او از ميان ميرود به خدا پناه مىبريم از چنين صفتى .\r\nتفسير عياشى - ج 1 - ص 131 و 132 - محمّد بن عيسى بن زياد گفت : من در ديوان ابى عباد بودم ديدم از روى يك نامه نسخه بردارى مىكند پرسيدم نامه از كيست ؟ گفت : نامه حضرت رضا است بفرزندش كه از خراسان نوشته تقاضا كردم به من بدهد ديدم در نامه چنين نوشته :\r\nبسم اللَّه الرحمن الرحيم خدا ترا عمر طولانى دهد و از دشمن مصون و محفوظ بدارد پسرم ، پدرت فدايت اموال خود را در اختيار تو گذاشتم در حالى كه خودم\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nزنده و سلامتم باميد اينكه خداوند بواسطه صله رحم و كمكى كه بخويشاوندان و غلامان حضرت موسى بن جعفر و جعفر بن محمّد عليهما السّلام ميكنى افزايش به تو عنايت كند اما سعيده زنى است بسيار خود دارو صرفه‌جو در مورد بخشش و عطا با اينكه چنين نيست خداوند در آن آيه مىفرمايد :  مَن ذَا الَّذِي يُقْرِض اللَّه قَرْضاً حَسَناً فَيُضاعِفَه لَه أَضْعافاً كَثِيرَةً  و فرمود :  لِيُنْفِق ذُو سَعَةٍ مِن سَعَتِه وَ مَن قُدِرَ عَلَيْه رِزْقُه فَلْيُنْفِق مِمَّا آتاه اللَّه  .\r\nخداوند بسيار به تو وسعت عنايت كرده پسرم ! فدايت شوم مرا در كارها مطلع گردان و پنهان منما به جهت علاقه‌اى كه به آن كارها دارى زيرا موجب زيان تو مىشود و السلام .\r\nرجال كشى - حسين بن موسى بن جعفر گفت : در مدينه خدمت حضرت جواد عليه السّلام بودم علي بن جعفر نيز حضور داشت طبيب پيش آمد تا رگ آن جناب را بزند علي بن جعفر از جاى حركت كرده گفت : مولاى من اجازه بفرمائيد ابتدا مرا فصد كند تا زهر آهن در من بريزد قبل از شما ( علي بن جعفر عموى پدر حضرت جواد بود ) .\r\nمن گفتم : گوارا باد ترا اين عقيده ، پزشك رگ او را زد . وقتى حضرت جواد از جاى حركت كرد تا برود علي بن جعفر از جاى بلند شد كفش امام را جلو پايش گذاشت تا بپوشد .\r\nاختصاص مفيد - ص 88 - محمّد بن اسحاق و حسن بن محمّد گفتند : پس از وفات زكريا بن آدم عازم حج شديم نامه حضرت جواد در بين راه بما رسيد به اين مضمون :\r\nيادم آمد از قضاى پروردگار در مورد زكريا بن آدم خدا او را مشمول رحمت خويش قرار دهد از روز تولد تا روز درگذشت و روز رستاخيز كه زنده مىشود در طول زندگانى عارف به حق بود و در اين راه رنجها كشيد و تحمل داشت از وظائف خويش كوتاهى نكرد و پيوسته كارى كه مورد رضاى خداى و پيامبر بود\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nانجام ميداد .\r\nپاك و بىآلايش از دنيا رفت خدا به او پاداش نيت و جزاى كوشش كردارش را عنايت كند .\r\nمتوجه شخصى كه او را وصى قرار داده نيز هستم نظر ما نسبت به او بر نميگردد ما بيشتر از آنچه تو توصيف كرده‌اى او را ميشناسيم منظورش حسن بن محمد بن عمران بود .\r\nغيبت شيخ طوسى - ص 225 - از كسانى كه امام جواد عليه السّلام آنها را ستوده يكى عبد العزيز فرزند مهتدى قمى اشعرى است . در جواب نامه او امام چنين نوشت :\r\nبه حمد اللَّه گرفتم آنچه فرستاده بودى مقدار پولى كه براي تو از آنجا فرستاده بودند فهميدم خدا گناهان تو و آنها را ببخشد و ما و شما را مشمول رحمت خويش قرار دهد .\r\nو هم در باره او نوشت خدا گناه ترا ببخشد و من و ترا مشمول رحمت خويش قرار دهد و از تو راضى گردد بواسطه رضايت من .\r\nو از جمله شخصيت‌هاى پسنديده زمان آن جناب علي بن مهزيار اهوازى است عده‌اى با چند واسطه از حسن بن شمون نقل كردند كه گفت : اين نامه را به خط حضرت جواد عليه السّلام در باره علي بن مهزيار پيش او ديدم چنين نوشته بود :\r\nبسم اللَّه الرحمن الرحيم على ! خدا بهترين جزا را به تو بدهد و بهشت برين را جايگاهت قرار دهد و ترا خوار دنيا و آخرت نكند و با ما محشور گرداند يا علي ترا آزمودم و در مورد خير خواهى و فرمانبردارى و احترام و انجام وظائف لازم آزمايش كردم اگر بگويم مانند ترا نديده‌ام اميدوارم در اين سخن راست گفته باشم . خداوند بهشت برين را منزل تو قرار دهد . در سرما و گرما و در شب و روز خدمت و موقعيت تو بر ما مخفى نيست از خداوند در خواست مىكنم در روز رستاخيز ترا چنان مشمول رحمت خود قرار دهد كه موجب غبطه ديگران شوى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخدا دعا را مستجاب مىكند .\r\nكافى - ج 1 ص 548 و غيبت طوسى . علي بن ابراهيم از پدر خود نقل كرد كه گفت خدمت حضرت جواد بودم ، صالح بن محمّد بن سهل همدانى كه وكيل آن جناب بود وارد شد . عرض كرد آقا مرا در مورد آن ده هزار درهم حلال كن كه خرج كرده‌ام حضرت جواد فرمود حلالت باد .\r\nوقتى صالح خارج شد حضرت جواد فرمود حق آل محمّد صلّى اللَّه عليه و إله را تصرف مىكنند و از دادن بمستمندان و بيچارگان اين خانواده امتناع مىورزند و خود صرف مىنمايند آنگاه مىگويند ما را حلال كن . او گمان مىكند من خواهم گفت حلال نميكنم به خدا قسم روز قيامت خداوند از اينها در اين مورد سؤال دقيقى خواهد كرد .\r\nدر مناقب مىنويسد : دربان امام عثمان بن سعيد سمان بود و از اشخاص مورد اعتمادش ايوب بن نوح بن دراج كوفى و جعفر بن محمّد بن يونس احول و حسين بن مسلم بن حسن و مختار بن زياد عبدى بصرى او محمّد بن حسين بن ابى الخطاب كوفى شمرده شده‌اند .\r\nاز اصحاب آن جناب بشمار آمده‌اند : شاذان بن خليل نيشابورى و نوح بن شعيب بغدادى و محمّد بن احمد محمودى و ابو يحيى گرگانى و ابو القاسم ادريس قمى و علي بن محمّد و هارون بن حسن بن محبوب و اسحاق بن اسماعيل نيشابورى و ابو حامد احمد بن ابراهيم مراغي و ابو علي بن بلال و عبد اللَّه بن محمّد حصينى و محمّد بن حسن بن شمون بصرى .\r\nرجال كشى - شماره 505 - خيران خادم گفت : در زمان حضرت جواد عليه السّلام عازم حج شدم حال آن جناب را از خدمتكارى كه نزد ايشان موقعيتى داشت پرسيدم و درخواست كردم مرا خدمت ايشان ببرد .\r\nوقتى بمدينه رسيديم گفت آماده باش كه من تصميم دارم خدمت حضرت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجواد بروم . من هم با او رفتم ، بدرب خانه كه رسيديم گفت درب دكاني باش خودش اجازه گرفت و داخل شد مدتى گذشت كسى بدنبال من نيامد رفتم درب خانه از آن غلام جويا شدم گفتند خارج شد و رفت من متحير ماندم در همين بين خادمى خارج شده پرسيد تو خيران هستى ، گفتم آرى . گفت داخل شو .\r\nوارد شدم حضرت جواد عليه السّلام بالاى يك سكوى بلند ايستاده بود كه فرشى براى نشستن نداشت غلامى با جا نمازى آمد و آن را پهن كرد امام عليه - السلام نشست .\r\nهمين كه چشم من به آن جناب افتاد هيبت و مقامش چنان مرا فرا گرفت كه ترسيدم خواستم بالاى سكو بروم بىآنكه پاى بر روى پلكان گذارم امام اشاره كرد كه پلكان آنجا است بالا رفته سلام كردم دست خود را بجانب من دراز كرد گرفتم و بوسيدم و بر روى صورت خود گذاشتم با دست خود مرا نشاند من دست آن جناب را رها نكردم از هيبتى كه مرا گرفته بود امام نيز دست خود را نكشيد همين كه حالت وحشت از دلم رفت رها كردم از حالم جويا شد .\r\nريان بن شبيب گفته بود وقتى خدمت امام عليه السّلام رسيدى عرض كن غلامت ريان سلام رسانده و تقاضا دارد براى او و فرزندش دعا بفرمائيد من خدمت آن جناب عرض كردم براى ريان دعا كرد ولى از دعا براي فرزندش خوددارى نمود باز دو مرتبه اظهار كردم براى ريان دعا كرد و چيزى در مورد فرزندش نفرمود مرتبه سوم نيز تكرار كردم براى ريان تنها دعا كرد . خداحافظى نموده خارج شدم .\r\nدرب خانه كه رسيدم صداى امام را شنيدم كه چيزى ميفرمود ولى نفهميدم فرمايش ايشان را . خادم از پى من آمد گفتم مولايم چه فرمود موقع آمدن من .\r\nگفت : فرمود اين كيست كه مايل است خود را برهاند اين پسرك در بلاد شرك متولد شد از آنجا هم كه خارج شد جزء كسانى گرديد كه از آنها بدتر بودند\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاگر خدا مىخواست هدايتش مىكرد .\r\nرجال كشى - شماره 508 - علي بن مهزيار گفت خيران برايم نوشت كه هشت درهم برايت فرستادم اين پول را از طرطوس ( شهري است در سر حد شام بين انطاكيه و حلب ) برايم فرستاده بودند نخواستم بدون اجازه شما به صاحبش رد كنم يا تغييرى بدهم اكنون بفرما چنين پولى را بگيرم يا نه . پولى كه وضعش معلوم نباشد و از كفار باشد تا بدستورت عمل كنم . در جواب او چنين نوشت پول يا غير پول اگر برايت فرستادند قبول كن زيرا پيامبر اكرم هديه يهودى و نصرانى را رد نمىكرد « 1 »  .\r\nبرسى در مشارق الانوار - پس از فوت حضرت رضا جواد الائمه عليه السّلام را كه كودكى بود به مسجد پيامبر آوردند يك پله بر فراز منبر رفت و شروع به سخنرانى كرده فرمود من محمّد بن على هستم من جوادم من نژاد اشخاص را در پشت پدران مىدانم من از پنهان و آشكار و عاقبت كار شما آگاهم اين دانش را خداوند عنايت كرده بما قبل از آفرينش تمام جهانيان و بعد از نابود شدن آسمانها و زمين اگر حمله ياوه‌سرايان و قدرت گمراهان و ايراد شكاكان نبود سخنى را ميگفتم كه موجب تعجب گذشتگان و آيندگان ميشد در اين موقع دست روى دهان خويش گذاشت فرمود : محمد ساكت باش همانطور كه آباء كرامت سكوت كردند .\r\nرجال كشى - ابراهيم بن محمّد بن همدانى گفت : براى حضرت جواد عليه السّلام نوشتم كه سميع به من چه ستمها كرد . در جوابم نوشت به خط خود خداوند به زودى ترا بر دشمنت پيروز كند و از دست او رهائى يا بى مژده باد كه فورى پيروز ميشوى و در آخرت نيز پاداش مىگيرى خدا را بسيار ستايش كن .\r\nرجال كشى - شماره 506 - ابراهيم بن محمّد گفت : امام جواد عليه السّلام برايم نوشت\r\n\r\n","description":"","footnote":" ( 1 ) در روايت شماره 28 مىنويسد خيران براى حضرت جواد فرستاد . ","page_name":" 94 ","page_number":94},
  {"content":"\r\n\r\nكه آن پولها رسيد خدا از تو قبول كند و از آنها نيز راضى شود و در دنيا و آخرت با ما باشند .\r\nفلان قدر پول و لباس برايت فرستادم خداوند بركت به تو بدهد در مورد اينها و تمام نعمتهائى كه به تو ارزانى داشته .\r\nبراي نضر نوشتم به حرف تو گوش كند و مزاحم تو نشود و با تو مخالفت ننمايد به او گوشزد كردم چه مقامى نزد من دارى براى ايوب نيز همين مطالب را نوشتم براى دوستان همدان نوشتم و به آنها دستور دادم كه از تو پيروى كنند و سرپيچى از دستورات ننمايند ، گوشزد كردم كه جز تو وكيلى ندارم .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nزندگانى امام هادى حضرت امام على النقى ابو الحسن سوم عليه السّلام\r\nترجمه از :\r\nموسى - خسروى - 97 -\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n.\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nبخش اول ولادت امام عليه السّلام و نام‌ها و كنيه و لقبهاى آن جناب\r\nمعانى الأخبار - ص 65 - مينويسد : از دانشمندان شيعه چنين شنيدم محله‌اى كه حضرت امام علي النقى و امام حسن عسكرى در سامراء ساكن بودند عسكر ناميده ميشد به همين جهت به اين دو امام عليهما السّلام لقب عسكرى داده بودند .\r\nمناقب شهر آشوب - مينويسد : نامش علي و كنيه‌اش ابو الحسن بود كه جز اين نام و كنيه نداشت اما داراى لقبهاى زيادى از قبيل : نجيب ، مرتضى ، هادى ، نقى ، فقيه ، امين ، مؤتمن ، طيّب ، متوكل ، عسكرى بود آن جناب را ابو الحسن ثالث و فقيه عسكرى ميگفتند .\r\nاز تمام مردم خوشبوتر و راستگوتر و با نمك‌تر و كامل‌تر بود هنگام خاموشي آثار هيبت و سنگينى در چهره‌اش آشكار بود و در موقع سخن گفتن چهره‌اى گيرا و جذاب داشت از خاندان نبوت و امامت بود و پسنديده‌ترين فرد خاندان رسالت و برگزيده‌ترين شخصيت منسوب به پيامبر اكرم بود .\r\nسال دويست و دوازده نيمه ذيحجه در محلي بنام صريا از اطراف مدينه متولد شده .\r\nابن عياش گفته است : در روز سه شنبه پنجم رجب سال 214 متولد شد و در سال 254 روز سوم رجب از دنيا رفت بعضى روز دوشنبه سه شب به آخر جمادى الآخرة مانده روز وفاتش را تعيين نموده‌اند كسى جز فرزندش ابو محمّد ( امام حسن عسكرى ) هنگام فوتش نبود در موقع فوت چهل سال داشت بعضى چهل و يك سال و هفت ماه گفته‌اند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمادرش كنيز فرزند دارى بنام سمانه مغربيه بود بعضى گفته‌اند مادرش معروف به بانو ام الفضل بود با پدر خود شش سال و پنج ماه بود و پس از پدر مدت امامت آن جناب سى و سه سال بعضى نه ماه نيز افزوده‌اند بيست سال در سر من رأى ( سامرا ) ساكن بود در همان جا از دنيا رفت و در خانه خود مدفون گرديد .\r\nدر مدت اقامت آن جناب بقيه حكمرانى معتصم بعد از او واثق و متوكل و منتصر و مستعين و معتز بود در آخر فرمانروائى معتمد بوسيله سم شهيد شد .\r\nابن بابويه مينويسد : معتمد آن جناب را مسموم كرد .\r\nدر كشف الغمه چنين مينويسد : محمّد بن طلحه گفت : حضرت امام علي النقى در ماه رجب سال 214 هجرى متولد شد مادرش كنيزى صاحب فرزند بنام سمانه در ماه رجب سال 214 هجرى متولد شد مادرش كنيزى صاحب فرزند بنام سمانه مغربيه بود . نام ديگرى جز اين گفته‌اند . اسم امام علي بود و داراى لقبهائى بدين شرح بود : ناصح ، متوكل ، مفتاح و نقى ، مرتضى مشهورترين لقبش متوكل بود كه اين لقب را مخفى ميداشت و باصحاب خود سفارش ميكرد كه از اين لقب چيزى نگويند زيرا خليفه وقت نيز همين لقب را داشت .\r\nپنج روز به آخر جمادى الآخر مانده سال 254 زمان خلافت معتز از دنيا رفت با اين حساب چهل سال و چند روز كم داشته است .\r\nبا پدرش شش سال و پنج ماه زيست و پس از پدر سى و سه سال و چند ماه زندگى كرد و در سامراء دفن شد .\r\nعبد العزيز حافظ گفته است : در سال 214 حضرت امام علي النقى متولد شد و در سال 254 از دنيا رفت در سن چهل سالگى و در سامرا دفن شد زمان منتصر و ملقب بهادى بود مادرش سمانه است گفته‌اند نيمه ماه ذيحجه سال 212 در مدينه متولد شد و رجب سال 254 در سامرا از دنيا رفت كه در آن وقت چهل و يك سال و چند ماه داشت و در سامراء در منزل خود دفن شد .\r\nابن خشاب گفته است : حضرت عسكرى ابو الحسن علي بن محمّد در رجب سال 214 هجرى متولد شد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاعلام الورى - ص 339 - مينويسد : بروايت ابن عباس پنجم رجب سال 212 نيمه ذيحجه در صرياى مدينه متولد شد « 1 »  مادرش كنيزى صاحب فرزندى بنام سمانه بود و لقبش نقي ، قائم ، فقيه ، امين ، طيب بود و آن جناب را ابو الحسن سوم مىگفتند .\r\nشيخ در مصباح مينويسد : روز بيست و هفت ذيحجه حضرت ابو الحسن على بن محمّد امام عسكرى متولد شد در جاى ديگر مينويسد :\r\nابن عباس گفت : اين دعا توسط شيخ كبير ابو القاسم بدست خانواده من رسيد « اللّهم انى اسألك بالمولودين في رجب محمّد بن علي الثانى و ابنه علي بن محمّد المنتجب تا آخر دعا .\r\nسپس اضافه نموده كه ابن عياش گفته است تولد حضرت ابو الحسن امام علي النقى در روز دوم رجب بوده روز پنجم نيز ذكر كرده . باز ميگويد : ابراهيم ابن هاشم قمى گفت : حضرت امام علي النقى در روز سه شنبه 13 رجب سال 214 متولد شد .\r\nكافى - ج 1 ص 497 - حضرت امام علي النقى نيمه ذيحجه سال 214 متولد شد و گفته شده در رجب سال 214 متولد شده مادرش كنيزى صاحب فرزندى بنام سمانه بود .\r\nدر روضة الواعظين نيز نيمه ذيحجه سال 212 مىنويسد .\r\nفصول المهمه مينويسد : امام عليه السّلام گندمگون بود و نقش انگشترى آن جناب\r\n( اللَّه ربى و هو عصمتى من خلقه )\r\nبود در مصباح كفعمى مينويسد : روز جمعه دوم رجب بعضى پنجم گفته‌اند سال 212 زمان مأمون متولد شد مادرش سمانه بود و نقش انگشتري آن جناب\r\n« حفظ العهود من اخلاق المعبود »\r\nبود . همسرش كنيزى بود جز او همسرى نداشت پنج فرزند داشت و در روز دوشنبه سوم رجب سال 254 از دنيا رفت معتز او را مسموم كرده وكيل و دربانش عثمان بن سعد بود .\r\n\r\n","description":"","footnote":" ( 1 ) دهى است كه موسى بن جعفر عليه السلام تأسيس كرده در سه ميلى مدينه . ","page_name":" 100 ","page_number":100},
  {"content":"\r\n\r\n\r\nبخش دوم تصريح بامامت آن جناب\r\nكمال الدين - ج 2 ص 50 - صقر بن دلف گفت از حضرت جواد عليه السّلام شنيدم ميفرمود امام بعد از من پسرم على است دستور او دستور من و سخنش سخن من است فرمانبردارى از او فرمانبردارى از من است و امامت پس از او در فرزندش حسن خواهد بود .\r\nاعلام الورى و ارشاد - ابن قولويه از كلينى از اسماعيل بن مهران نقل مىكند كه گفت وقتى حضرت جواد از مدينه براى مرتبه اول بجانب بغداد رهسپار شد موقع حركتش عرضكردم من در اين سفر بر شما بيمناكم پس از شما امامت متعلق بكيست ؟\r\nبا لبخندى به من توجه نموده ، فرمود آنچه گمان كرده‌اى امسال نيست .\r\nوقتى معتصم ايشان را خواست خدمتش رسيده عرضكردم فدايت شوم شما در حال حركت هستى امامت بعد از شما متعلق بكيست چنان گريه كرد كه محاسنش از اشك چشم تر شد در اين موقع به من توجه نموده فرمود اكنون بايد بر من بيمناك باشى . امامت پس از من متعلق بفرزندم علي است .\r\nاعلام الورى و ارشاد - از كلينى نقل مىكند كه خيرانى از پدر خود چنين نقل كرد كه گفت من ملازم خانه حضرت جواد بودم بواسطه مأموريتى كه داشتم احمد بن عيسى اشعرى سحرگاه هر شب مىآمد تا از بيمارى حضرت جواد اطلاعاتى بدست آورد . هر وقت پيك واسطه بين حضرت جواد و پدرم مىآمد احمد از جاى حركت ميكرد و پدرم با او خلوت مينمود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپدرم گفت يك شب پيك امام آمد احمد بن محمّد بن عيسى از اطاق خارج شد من با پيك خلوت كردم ولى احمد دو مرتبه برگشت و جايى ايستاد كه حرف ما را مىشنيد . پيك گفت مولايت سلام مىرساند و ميفرمايد من از دنيا ميروم و امامت متعلق بفرزندم علي است ، همان مقامى را كه من بعد از پدرم بر شما داشتم او پس از من بر شما خواهد داشت . پيك راه خود را گرفت و رفت .\r\nاحمد بن محمّد بجاى خود بازگشت . از من پرسيد چه گفت به تو . گفتم : حرفى بود گفت من شنيدم . سخن پيك را برايم شرح داد . گفتم اين كارى كه كردى خدا بر تو حرام كرده بود زيرا در قرآن ميفرمايد  وَ لا تَجَسَّسُوا  اكنون كه شنيدى شنيده خود را براى گواهى بخاطر داشته باش اگر روزى احتياج پيدا كرديم مبادا تا موقعش نرسيده اظهار كنى .\r\nپدرم گفت فردا صبح پيغام را در ده نسخه نوشتم آنها را مهر زدم و در اختيار سران اصحاب قرار دادم به آنها گفتم در صورتى كه قبل از مطالبه اين نسخه از دنيا رفتم آنها را باز كنيد و بدستور داخل آن عمل نمائيد .\r\nپس از درگذشت حضرت جواد ( ابو جعفر ) عليه السّلام از منزل خود خارج نشدم تا وقتى كه فهميدم اصحاب گرد محمّد بن فرج اجتماع نموده‌اند و در مورد امامت از يك ديگر جستجو مىكنند . محمّد بن ابى الفرج برايم نامه‌اى نوشت به اين مضمون : اگر ترس از اطلاع يافتن خليفه نداشتم با اين جمعيت مىآمدم پيش تو خوب است بيائى اينجا .\r\nمن سوار شدم و پيش او رفتم ديدم اصحاب اجتماع كرده‌اند با آن‌ها درب خانه بگفتگو پرداختم ديدم بيشترشان در شك افتاده‌اند .\r\nيكى كه نوشته‌ها دستش بود و آنجا حضور داشت گفتم آن نوشته‌ها را بياور وقتى آوردند گفتم اين دستورى است كه به من داده‌اند . يكى از آنها گفت كاش در اين مورد كس ديگر نيز شاهد گفتار تو بود . كه اين سخن بيشتر ثابت شود .\r\nگفتم : اتفاقا خداوند آنچه شما آرزومنديد پديد آورده ابو جعفر اشعرى نيز\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاين پيغام را شنيده و گواهى مىدهد . اصحاب از او پرسيدند ولى از گواهى امتناع ورزيد . من او را دعوت بمباهله كردم ( در حق يك ديگر نفرين كردن ) ترسيده گفت من اين پيغام را شنيدم اما اين مقام و موقعيت شامخى است كه كسي صاحب اسرار امامت شود من مايل بودم افشاى اين سر بوسيله شخصى از نژاد عرب شود اما حالا كه دعوت بمباهله ميكنى نميتوانم گواهى خود را پوشيده بدارم قبل از اينكه متفرق شوند همه اعتراف بامامت حضرت ابو الحسن نمودند .\r\nاخبار در اين مورد زياد است كه اگر تمام آنها را ذكر كنم كتاب طولاني مىشود همين كه جمعيت شيعه اجماع بر امامت حضرت امام علي النقى كرده‌اند و كس ديگرى در زمان ايشان مدعى امامت نشد ما را بىنياز از ذكر تمام خبرها مىنمايد .\r\nكافى - محمّد بن حسين واسطى گفت از احمد بن ابى خالد غلام حضرت جواد شنيدم كه مىگفت امام جواد عليه السّلام مرا گواه بر اين وصيت گرفت . گواه است احمد بن ابي خالد غلام حضرت ابو جعفر جواد عليه السّلام بر اينكه ابو جعفر محمّد بن علي بن موسى بن جعفر بن محمّد بن علي بن حسين بن علي بن ابي طالب مرا گواه گرفت كه وصى خود حضرت امام علي النقى را تعيين نمود و او را سرپرست خواهران خويش قرار داد و اختيار موسى را به او سپرد وقتى بالغ شد . عبد اللَّه بن مساور را متصدى اموال و املاك و غلام و كنيز خويش قرار داد تا وقتي علي بن محمّد بالغ شود .\r\nوقتى بالغ شد عبد اللَّه بن مساور بايد از او اطاعت كند و اموال را در اختيار ايشان خواهد گذاشت كه ايشان اختياردار خواهران خويش خواهد بود ولي موسى وقتى بالغ شد كارهايش به خودش واگذار مىشود . در مورد صدقات ابن مساور همان دستوراتي كه به او داده‌اند انجام خواهد داد .\r\nاين جريان در روز يك شنبه سوم ذيحجه سال 220 بود احمد بن ابى خالد شهادت را با خط خود نوشت . حسن بن محمّد بن عبد اللَّه بن حسن بن علي بن حسين بن علي بن ابى طالب نيز همان شهادت احمد بن ابى خالد را داد و شهادت خود را به خط خويش نوشت نصر خادم\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنيز همين شهادت را داد و به خط خود نوشت .\r\nتوضيح - اينكه در وصيت قيد مىكند امام عليه السّلام پس از بلوغ متصدى اموال و ثروت آن جناب شود ممكن است بواسطه تقيه از مخالفين چنين قيدى را نموده باشد و كار را قبل از بلوغ بعبد اللَّه بن مساور سپارد تا قاضىهاى آنها نتوانند ايرادى بگيرند .\r\nعيون المعجزات - احمد بن محمّد بن عيسى از پدر خود نقل مىكند كه حضرت جواد وقتى خواست از مدينه بجانب عراق رهسپار شود و برگردد حضرت ابو الحسن را روى زانوى خود گذاشت و تصريح بامامت ايشان كرده به او فرمود از چيزهاى خوب عراق چه ميل دارى برايت بياورم . عرضكرد شمشيرى كه چون آتش بدرخشد .\r\nدر اين موقع روى بجانب موسى فرزند خود نموده به او فرمود تو چه دوست دارى .\r\nگفت يك اسب . فرمود ابو الحسن به من شباهت دارد و موسى بمادرش .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nبخش سوم معجزات و اخلاق و رفتار شايسته امام عليه السلام\r\nاعلام الورى - ص 343 - سيد ابو طالب محمّد بن حسين حسينى گرگانى از پدر خود حسين بن حسن . . . از ابو هاشم جعفرى نقل كرد كه گفت : در مدينه بودم كه بغاء ( يكى از سپهداران متوكل ) در جستجوى اعراب شود لشكر بمدينه رسيد حضرت هادى عليه السّلام فرمود : برويم ببينيم اين سپهدار ترك چگونه صف آرائى كرده .\r\nبيرون شديم ايستاديم تا سپاه آمد مردى از تركها از كنار ما گذشت حضرت هادى با او به زبان تركى صحبت كرد مرد ترك از اسب پياده شد و سم مركب سوارى امام را بوسيد . من او را قسم دادم كه اين مرد به تو چه گفت .\r\nاز من پرسيد اين مرد پيامبر است ؟ گفتم : نه ، گفت : مرا بنامى صدا زد كه در كودكى آن نام را بر من گذاشته بودند در سرزمين ترك و كسى تا اين ساعت از آن نام اطلاع نداشت .\r\nامالى شيخ طوسى - ج 4 ص 417 - منصورى از عموى پدر خود نقل كرده كه گفت : يك روز پيش متوكل رفتم مشغول شراب بود به من نيز تعارف كرد گفتم : سرورم تا كنون شراب ننوشيده‌ام گفت : تو با على بن محمّد شراب ميخوردى .\r\nگفتم : نميدانم آنچه در دست دارى برايت چه زيانى دارد ولى اين سخن تو او را زيانى نميرساند اين حرف را به حضرت هادى عرض نكردم .\r\nگفت : يك روز فتح بن خاقان به من گفت : متوكل مرا دستور داده در\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nجستجو باشم مالى را كه از قم براى على بن محمّد مىآورند بگيرم و جريان را به او گزارش دهم تو بگو از كدام راه مىآورند تا من به آن طرف نروم و از آن راه فاصله بگيرم خدمت امام عليه السّلام رسيدم ديدم چند نفر هستند كه صلاح نميدانستم پيش آنها صحبت كنم .\r\nدر اين موقع امام عليه السّلام لبخندى زده فرمود : خير است چرا پيغام اولى را نرساندى ( كه متوكل گفت : با على بن محمّد شراب ميخوردى ) گفتم : آقا شما را پاكتر از اين حرفها ميدانم فرمود : پولها را از قم امشب مىآورند ولى دست مأموران متوكل به آن نخواهد رسيد امشب را همين جا باش .\r\nپاسى كه از شب گذشت امام عليه السّلام مشغول عبادت شد ناگاه ركوع خود را بوسيله سلام قطع كرده به من فرمود : آن مرد پولها را آورده خادم او را مانع مىشود از اينكه پيش من بيايد برو بيرون هر چه آورده بگير . خارج شدم ديدم زنبيلى در دست دارد كه آنچه آورده در همان زنبيل نهاده زنبيل را گرفتم و خدمت امام آوردم .\r\nفرمود : برو به او بگو آن جبه‌ى را كه زن قمى گفت از مادر بزرگم يادگار پيش من مانده و به تو داد براى ما بياورى بده . خارج شدم و جريان را به او گفتم جبه‌اى به من داد خدمت امام آوردم . فرمود : جبه را ببر بگو همان جبه‌ى خودمان را بده كه با اين عوض كردى . وقتى به آن مرد گفتم .\r\nگفت : درست است دخترم از آن جامه خوشش آمد و با اين عوض كرد و من ميروم و آن را مىآورم . فرمود : برو به او بگو خداوند مال ما را حفظ مىكند جبه ما را از شانه خود بيرون آور . خارج شدم و جبه را از شانه‌اش كشيدم . آن مرد بيهوش شد . بعد خدمت امام عليه السّلام رسيده گفت : من در مورد امامت شما مشكوك بودم اينك برايم يقين حاصل شد .\r\nامالى شيخ طوسى - فحام از كافور خادم اين حديث را نقل كرده گفت :\r\nدر اطراف امام عليه السّلام گروهى از صنعتگران به كار اشتغال داشتند آن محل شبيه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nدهى بود .\r\nيونس نقشبند با حضرت امام على النقى رفت و آمد داشت و خدمتكارى آن جناب را مينمود يك روز در حالى كه لرزه تنش را فرا گرفته بود وارد شد .\r\nعرض كرد : آقا من خانواده خود را بشما ميسپارم . فرمود : مگر چه شده ؟\r\nگفت : تصميم دارم فرار كنم . با لبخند فرمود ؛ براى چه .\r\nگفت : موسى بن بغا يك نگين بسيار قيمتى برايم فرستاد كه روى آن نقش بياندازم شروع به كار كردم ولى نگين دو نصف شد حالا فردا قرار است نگين را به او بدهم شما ميدانيد صاحب نگين موسى بن بغا است يا هزار تازيانه خواهد زد و يا مرا ميكشد ، فرمود : برو بخانه‌ات فردا بخير خواهد گذشت .\r\nفردا صبح با لرزه آمده گفت : اينك پيكى از طرف موسى بن بغا آمده انگشتر را ميخواهد فرمود : تو برو پيش او جز خوبى چيزى نخواهى ديد . گفت : آقا به او چه بگويم . امام عليه السّلام لبخندى زده فرمود : برو ببين چه ميگويد . گفتم : كه جز خير چيزى نخواهى ديد .\r\nيونس رفت ولى بلافاصله با خنده برگشت . گفت : غلام پيغام آورد كه زنان بر سر نگين انگشتر با هم اختلاف كرده‌اند ممكن است آن نگين را دو قسمت كنى اگر چنين كارى بكنى به تو جايزه گرانى خواهم داد .\r\nامام عليه السّلام گفت : خدايا ترا حمد كه ما را از ستايشگران واقعى خود قرار داده‌اى . خوب بگو ببينم چه در جواب او گفتى . جوابداد گفتم : بايد مرا چند روز مهلت دهى تا با فكر ببينم چكار بايد بكنم فرمود : خوب جواب داده‌اى .\r\nامالى شيخ طوسى - كافور خادم گفت : امام على النقى عليه السّلام به من فرمود :\r\nفلان سطل را در فلان محل برايم بگذار تا براى نماز وضو بگيرم مرا از پى كارى فرستاده فرمود : وقتى برگشتى اين كار را بكن تا موقعى كه من آماده نماز ميشوم حاضر باشد . آن جناب براى خواب به بستر خود رفت . من دستور ايشان را فراموش كردم .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشب سردى بود . احساس كردم امام عليه السّلام براى نماز حركت كرد بيادم آمد كه من سطل را نگذاشته‌ام . از آن محل دور شدم مبادا مورد سرزنش مولا قرار گيرم ولى ناراحت شدم از اينكه ايشان بايد با زحمت ظرف را پيدا كند . در اين هنگام با خشم صدا زده گفتم به خدا پناه ميبرم حالا چه بهانه‌اى دارم كه بگويم فراموش كرده‌ام بالاخره چاره‌اى نبود جوابدادم و با ترس خدمت آن جناب رسيدم . فرمود : مگر نميدانى كه من هميشه با آب سرد وضو ميگيرم برايم آب را گرم كرده‌اى و در سطل ريخته‌اى .\r\nگفتم : به خدا من سطل و آب را نگذاشته‌ام . فرمود : ستايش خدا را . به خدا قسم چيزى را كه بر ايمان حلال شمرده‌اند رها نميكنم و لطف خدا را رد نمينمايم خداوند را سپاس ميگذارم كه ما را از فرمانبرداران خويش قرار داد و توفيق عنايت فرمود بر عبادت خود پيامبر اكرم ميفرمود : خداوند خشم ميگيرد بر كسى كه از كار مباح و جايزى رو گردان باشد .\r\nامالى شيخ طوسى - منصورى از عموى پدر خود نقل كرد كه گفت :\r\nروزى خدمت امام هادى عليه السّلام رسيده عرضكردم : آقا اين مرد مرا كنار زده و حقوقم را قطع نموده و باعث ناراحتى من شده است خيال نميكنم چيزى او را بر اين كار واداشته باشد جز اينكه اطلاع پيدا كرده من بشما ارادت دارم وقتى از او درخواستى بكنيد بطور قطع قبول خواهد كرد تقاضا دارم در اين مورد از او درخواست بنمائيد .\r\nامام عليه السّلام فرمود : كارت درست خواهد شد ان شاء اللَّه .\r\nشبانگاه ديدم پيك يكى پس از ديگرى از طرف متوكل مىآيد فورى پيش او رفتم فتح بن خاقان نيز بر در سراى متوكل ايستاده بود گفت : مرد ! چقدر به خانه خود انس گرفته‌اى متوكل مرا به زحمت انداخت آنقدر كه پشت سر هم ترا از من خواست . وارد شدم متوكل روى رختخواب خود نشسته بود .\r\nگفت : يا ابا موسى ما از تو فراموش كرده‌ايم تو هم خود را بما نشان نميدهى بگو\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nببينم چقدر از ما طلب دارى . گفتم : فلان جايزه و مقررى و حقوق اين چند وقت چند مورد را ذكر كردم همه را دستور داد و برابر به من بدهند .\r\nبفتح بن خاقان گفتم : حضرت امام على النقى اينجا تشريف آوردند .\r\nگفت : نه پرسيدم نامه‌اى نوشته بود گفت : نه . من برگشتم فتح بن خاقان از پى من آمده گفت : من ميدانم تو از آن جناب تقاضا كرده‌اى برايت دعا كند براى منهم درخواست كن دعا نمايد .\r\nوقتى خدمت امام عليه السّلام رسيدم تا چشمش به من افتاد فرمود : ابا موسى از چهره‌ات پيداست كه خوشحالى و راضى هستى . عرضكردم : آرى ببركت شما ولى ميگفتند شما آنجا تشريف نبرده‌اى و از متوكل تقاضائى ننموده‌ايد .\r\nفرمود : خداوند ميداند كه ما در گرفتاريها به غير او پناه نميبريم و در پيش - آمدهاى سخت جز بر او توكل نداريم هر وقت درخواست كرده‌ايم ما را رد نكرده ميترسم كه از اين كار دست بردارم خداوند نيز رفتار خود را تغيير دهد .\r\nعرضكردم : آقا ، فتح بن خاقان به من چنين گفت فرمود : او در ظاهر ما را دوست ميدارد ولى در باطن مخالف ما است دعا نيز تابع نيت و قلب شخص است .\r\nوقتى در فرمانبردارى خدا اخلاص داشته باشى و به نبوت رسول اكرم و حقوق ما خانواده پيامبر اعتراف نمائى آنگاه از خدا چيزى بخواهى هرگز نااميدت نخواهد كرد .\r\nعرض كردم : آقا ! دعائى به من بياموز كه از بين دعاها براى خود اختصاص دهم . فرمود : من بسيار اين دعا را خوانده‌ام و از خداوند درخواست كرده‌ام كه هر كس پس از فوت من اين دعا را در حرمم بخواند او را مأيوس نكند آن دعا اين است :\r\n« يا عدتى عند العدد و يا رجائى و المعتمد و يا كهفى و السند و يا واحد يا احد يا   قُل هُوَ اللَّه أَحَدٌ   ، و اسألك اللهم به حق من خلقته من خلقك و لم تجعل في خلقك مثلهم احدا ان تصلى عليهم و تفعل بى كيت و كيت »\r\n.\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n« بجاى كيت و كيت حاجت خود را به زبان مىآورد » .\r\nامالى شيخ طوسى - فحام از احمد بن محمّد بن بطه از خبر كاتب نقل كرد كه گفت : سميله كاتب نويسنده اخبار سامرا برايم نقل كرد كه متوكل هر وقت به طرف مسجد جامع ميرفت گروهى از كسانى كه قدرت سخنرانى داشتند در ركاب او حاضر بودند در ميان آنها مردى بنام هريسه از فرزندان عباس بن محمّد بود كه متوكل او را كوچك ميشمرد يك روز دستور داد او سخنرانى كند . خطبه‌اى در كمال شيوائى ايراد كرد . متوكل جلو رفت تا نماز بخواند قبل از اينكه هريسه از منبر پائين بيايد . هريسه با عجله از منبر فرود آمد و از پشت كمربند متوكل را گرفته گفت : يا امير المؤمنين هر كس سخنرانى كرد و خطبه خواند بايد نماز هم بخواند ، متوكل گفت : ما تصميم داشتيم اين مرد را شرمنده كنيم او ما را خجالت داد .\r\nهريسه مرد بسيار بد سرشتى بود روزى بمتوكل گفت : هيچ كس بزيان تو به قدر خودت كار نميكند از اين رفتارى كه با على بن محمّد دارى هر كس در دربار خليفه است خدمتكار او است حتى نمىگذارند زحمت بالا زدن پرده را بكشد يا درب را بگشايد و نه كارهاى ديگر .\r\nوقتى مردم اين چنين كارى را از تو مىبينند ميگويند : اگر نميدانست كه شايسته خلافت است اين قدر به او احترام نميكردند . بگذار وقتى وارد مىشود خودش پرده را بالا بزند و مثل ساير مردم رفتار كند لا اقل كمى به زحمت بيفتد .\r\nمتوكل دستور داد ديگر پرده براى امام بالا نكنند و خدمت ننمايند . در ميان خلفا كسى مانند متوكل اهميت باطلاعات و گزارش اوضاع نميداد ( كسى را تعيين كرده بود كه هميشه جريانها را براى او گزارش نمايد ) .\r\nگزارشگر براى متوكل نوشت كه على بن محمّد وارد شد كسى پرده را بلند نكرد در اين موقع بادى وزيد كه پرده را بلند كرد او داخل شد . متوكل دستور\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nداد متوجه باشيد موقع خارج شدن چه خواهد شد . باز گزارش‌گر نوشت : كه بادى بر خلاف جهت اول وزيد پرده را بلند كرد على بن محمّد خارج گرديد .\r\nمتوكل گفت : بصلاح ما نيست باد پرده را برايش بلند كند بعد از اين خدمت‌كاران خودشان پرده را بردارند .\r\nروزى پيش متوكل آمد . متوكل گفت : يا ابا الحسن چه كس از همه بهتر شعر سروده قبل از اينكه سؤال از امام نمايد همين پرسش را از ابن جهم كرده بود . او چند نفر از شعراى جاهليت و اسلام را برايش نام برده بود وقتى از امام عليه السّلام پرسيد در جواب او فرمود : فلان مرد علوى كه اينشعر را سروده ( ابن فحام گفت : برادرش حمّانى است )\r\n لقد فاخرتنا من قريش عصابة * بمط خدود و امتداد الاصابع\r\nفلما تنازعنا القضاء قضى لنا * عليهم بما فاهو نداء الصوامع \r\n« 1 »  متوكل پرسيد منظور از نداء صوامع چيست ؟ فرمود :\r\nاشهد ان لا إله الا اللَّه و اشهد ان محمّدا رسول اللَّه\r\n. بگو ببينم محمّد صلّى اللَّه عليه و إله و سلّم جد من است يا جد تو . متوكل بسيار خنديده گفت : جد شما است در اين مورد با شما نزاعى نداريم .\r\nامالى صدوق - ص 412 - ابو هاشم جعفرى گفت : مبتلا بيك تنگدستى شديد شدم خدمت امام ابو الحسن حضرت علي بن محمّد رسيدم مرا اجازه داد همين كه نشستم فرمود : كداميك از نعمتهاى خدا را ميخواهى شكرگزارى كنى . من زبانم بند شد و ندانستم چه در جواب بگويم .\r\nقبل از اينكه سخنى بگويم خودش فرمود : خداوند ترا بنعمت ايمان آراسته كه با اين نعمت بدنت بر آتش جهنم حرام شده است و به تو سلامتى ارزانى داشته كه توفيقى است براى عبادت و بندگى و به تو قناعت روزى فرموده كه با اين\r\n\r\n","description":"","footnote":" ( 1 ) گروهى از قريش بر ما فخر كردند بوسيله نيرو قدرتى كه بهم بسته‌اند اين حكومت بداورى عادل و عقل برديم ولى او تنفع ما داورى نمود و دليل خود را صداى\r\nاشهد ان لا إله الا اللَّه و محمدا رسول اللَّه\r\nبيان كرد كه هر روز چند مرتبه بر فراز مناره‌ها بانك برميدارند . ","page_name":" 111 ","page_number":111},
  {"content":"\r\n\r\nصفت از خوارى و بىارزش شدن نگهداريت نموده من جلوتر اين سخنان را برايت توضيح دادم چون ميدانستم مىخواهى شكايت كنى از خدائى كه چنين نعمتها را به تو ارزانى داشته اينك دستور دادم به تو صد دينار طلا بدهند آن را بگير .\r\nامالى شيخ طوسى - فحام از منصورى از عموى پدر خود نقل كرده كه گفت :\r\nروزى امام على النقى عليه السّلام فرمود : ابا موسى مرا باجبار بسامرا مىبرند اگر از سامرا خارج كنند باز باجبار است نه با رضايت خودم . عرض كردم اين براى چيست .\r\nفرمود : « لطيب هوائها و عذوبة مائها و قلة دائها » چون اين سرزمين خوش آب و هواست و بيمارى در آنجا كم است .\r\nآنگاه فرمود : پس از فوت من سامرا ويران خواهد شد بطورى كه فقط يك كاروانسرا و يك بقال در آنجا مسكن دارد كه قافله‌ها رفع احتياج نمايند و علامت نزديك شدن خرابى سامرا ساختمان كردن بر محل دفن من پس از فوت من است .\r\nبصائر الدرجات - ص 249 - ابن على پسر راشد گفت : مقدارى مال نزد من آوردند قبل از اينكه من نامه‌ها را بگشايم پيكى از طرف امام عليه السّلام آمد كه آنها را خدمت ايشان بفرستم پيغامم داده بود كه فلان دفتر را نيز بفرست .\r\nدر منزل من ابدا دفترى وجود نداشت از جاى حركت كردم و در جستجوى دفترى شدم كه احتمال بودن آن را نميدادم چيزى نيافتم . همين كه پيك امام آماده برگشتن شد گفتم : بايست يكى از بارها را گشودم دفترى بچشمم خورد كه تا آن وقت از آن اطلاعى نداشتم ولى من ميدانستم كه امام هر چه بفرمايد يك واقعيت است دفتر را خدمت آن جناب فرستادم .\r\nبصائر - محمّد بن حسين از على بن مهزيار نقل كرد كه گفت خدمت حضرت هادى عليه السّلام رسيدم قبل از اينكه من سخنى بگويم آن جناب به فارسى با من صحبت كرد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبصائر - على بن مهزيار گفت : غلام خود را كه از اهالى سقلاب بود خدمت امام على النقى عليه السّلام فرستادم . پس از مراجعت ديدم غلام در تعجب است گفتم : چه شده پسر گفت : چطور تعجب نكنم پيوسته با من به زبان سقلابى صحبت ميكرد مثل اينكه اهل سقلاب است چنين خيال كردم كه با آنها رفت آمد داشته .\r\nبصائر - ص 237 - ابراهيم بن مهزيار گفت . حضرت هادى عليه السّلام از على ابن مهزيار خواست كه برايش ساعتى بسازد در سال بيست و هشت ساعت را براى آن جناب برديم همين كه بسياله رسيديم على بن مهزيار نامه‌اى براى امام نوشت و از آمدن خود بايشان اطلاع داد در ضمن اجازه شرفيابى خواست تقاضا نمود تعيين كنند چه وقت ما خدمت امام برسيم براى ابراهيم نيز اجازه خواست .\r\nامام عليه السّلام در جواب اجازه شرفيابى داد و تعيين كرده بود كه بعد از ظهر ميرسيم همه به راه افتاديم روز بسيار گرمى بود غلام على بن مهزيار بنام مسرور نيز همراه ما بود همين كه نزديك بقصر امام رسيديم ديدم بلال غلام امام ايستاده منتظر ما است . گفت : وارد شويد ما داخل يكى از اطاقها شديم بىاندازه تشنه بوديم مختصرى كه نشستيم يكى از خدمتكاران آمد و با خود كوزه‌اى آب آورده بود بسيار سرد آن آب را نوشيديم بعد امام على بن مهزيار را خواست تا بعد از عصر خدمت امام بود بعد مرا خواست رفتم و سلام كردم و درخواست نمودم كه دست مبارك خود را بدهند تا ببوسم امام عليه السّلام دست دراز نمود من بوسيدم بعد مرا آزاد گذاشت نشستم سپس از جاى حركت نموده از امام وداع كردم .\r\nهمين كه از جاى حركت كرده از خانه خارج شدم . مرا صدا زد و فرمود :\r\nابراهيم ! عرض كردم : بلى آقاى من . فرمود : نرو همان جا ايستادم مسرور غلام ما نيز حضور داشت آنگاه دستور داد ساعت را به كار اندازند بعد خود امام عليه السّلام خارج شد برايش صندلى قرار دادند روى آن نشست براى على بن مهزيار نيز يك صندلى طرف چپ امام گذاشتند من هم كنار ساعت ايستاده بودم يك ريگ انداخت\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمسرور گفت هشت امام عليه السّلام فرمود منظورش از هشت ثمانيه است به عربى عرض كرديم آرى « 1 »  .\r\nتا شب خدمت امام بوديم بعد خارج شديم امام عليه السّلام به على بن مهزيار فرمود فردا مسرور را پيش من بفرست . فردا كه مسرور رفت آن جناب به فارسى به او گفت « بار خدا چون ؟ » مسرور گفت « نيك » نصر از آنجا رد ميشد امام عليه السّلام فرمود « در ببند در ببند » در را بست امام رداى خود را روى من انداخت و مرا از نصر پنهان نمود تا بالاخره هر چه خواست پرسيد از من . پس از آن على بن مهزيار او را ملاقات كرد پرسيد تمام اينها از ترس نصر بود گفت آقا ترس من از او شبيه ترسم از عمرو بن قرح بود .\r\nكافى - ج 1 ص 498 - اسحاق چوپان گفت مقدار زيادى گوسفند براى حضرت هادى خريدم مرا خواست و داخل سر طويله خانه‌اش برد به محل وسيعى كه من نديده بودم آنجا را شروع كردم به تقسيم نمودن گوسفندها بين كسانى كه به من دستور داده بود از آن جمله براى ابو جعفر ( فرزند بزرگ امام است بنام محمّد كه قبل از پدرش فوت شد ) و مادرش و سايرين از اشخاصى كه به من دستور داده بود . بعد اجازه خواستم كه بروم بغداد پيش پدرم آن روز روز ترويه بود در جواب اجازه من نوشت فردا را پيش ما باش بعد برو همان جا ماندم روز عرفه و شب عيد قربان نيز همان جا بودم شب را در ايوانى خوابيدم سحرگاه امام عليه السّلام آمد و فرمود : اسحاق حركت كن ، از جاى حركت كرده چشم گشودم ديدم درب خانه خودمان در بغداد هستم پيش پدرم رفتم دوستانم آمدند به آنها گفتم من روز عرفه را در عسكر ( سامرا ) بودم و روز عيد را ببغداد آمدم .\r\nبصائر الدرجات - ص 406 - صالح بن سعيد گفت خدمت امام على النقى عليه السّلام رسيدم عرض كردم فدايت شوم در هر موردى تصميم دارند پرتو درخشان شما را\r\n\r\n","description":"","footnote":" ( 1 ) ساعت چنين درست شده بود كه در هر ساعت يك ريگ ميانداخت وقتى ميخواستند بفهمند چه ساعتى است ريگها را مىشمردند . ","page_name":" 114 ","page_number":114},
  {"content":"\r\n\r\nخاموش كنند و بشما اهانت نمايند حتى در اين مورد كه شما را در اين گداخانه جا داده‌اند .\r\nفرمود : پسر سيد تو همين قدر نسبت بما معرفت دارى ناگاه با دست اشاره نموده فرمود نگاه كن چشم انداختم ديدم باغ‌هاى بسيار زيبا و سبز و خرم حوريه‌ها و غلمان پيكر آنها از صفا همچون در شاهوار ميدرخشيد پرندگان و نهرهاى جارى و آهوان چشم مرا خيره كرده بود و حيران در تماشاى آنها بودم .\r\nفرمود ما هر كجا باشيم چنين چيزها براى ما آماده است ما در گداخانه نيستيم .\r\nتوضيح - در اين روايت چون سئوال‌كننده فهم و دركش كم بود و لذت‌هاى روحى و مقامهاى معنوى آنها را نمىتوانست درك كند و خيال مىكرد اين پيش - آمدها موجب خوارى و كوچكى ايشان مىشود او متوجه نبود كه بر عكس چنين احوالى باعث افزايش مقام و درجات واقعى آنها و لذت روحى ايشان مىگردد و از لذت‌هاى زودگذر دنيا تنفر دارند .\r\nاما راوى توجه به نعمت‌ها و لذت‌هاى زودگذر دنياى فانى داشت به همين جهت مقام‌ها و درجات آخرت را به او نشان دادند چون بيش از اين اطلاعى نداشت .\r\nولى كيفيت ديدن او از مطالبى است كه بر ما نيز معلوم نيست و لزومى ندارد در اين مورد زياد خود را به زحمت اندازيم ولى به اندازه فهم و دركى كه دارم چند وجه بخاطرم راجع به آن رسيده :\r\nاول - اينكه خداوند بقدرت خود براى اعجاز امام عليه السّلام اين اشياء را در همان ساعت در هوا بوجود آورده تا راوى ببيند و بفهمد كه سكوت ائمه در مقابل چنين پيش آمدها بواسطه تسليم و رضا در مقابل قضاى خداست و گر نه آنها قدرت چنين عجائبى را دارند بوجود آوردند از مقام امامت و خلافت واقعى با اين پيش آمدها كم و كاستى نمىشود و موجب خوارى و ذلت ايشان نمىگردد .\r\nدوم - اينكه اين صورتها را خداوند در حس مشترك او بوجود آورده تا\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبفهمد كه لذتهاى دنيوى در نزد ائمه عليهم السلام شبيه اين خيالات است چنانچه شخص در خواب چيزهائى را مىبيند كه لذت مىبرد مثل بيدارى به همين جهت پيامبر اكرم صلّى اللَّه عليه و إله و سلّم ميفرمايد :\r\n« الناس نيام اذا ماتوا انتبهوا »\r\nمردم خوابند وقتى مردند بيدار ميشوند .\r\nسوم - اينست كه امام عليه السّلام صورت لذت‌هاى روحانى كه دائما در آن هستند به مقدار فهم و درك او به اين شكلها نشانش داد چون او در خواب عميق و غفلت زيادى بود از درك مقام عارفين چنانچه در خواب علم را به صورت آب صاف و يا شير و مال دنيا را به صورت مار و عقرب و چنين چيزها ميبينند اين وجه شبيه وجه دوم است كه مطابق با ذوق حكماء و فلاسفه است .\r\nچهارم - وجهى كه در بعضى كتابها نوشته شده به اين صورت كه نشأت مختلف است و حواس در مورد درك آنها متفاوت هستند چنانچه پيامبر اكرم صلّى اللَّه عليه و إله جبرئيل و ساير ملائكه را ميديد ولى صحابه نميديدند و امير المؤمنين عليه السّلام ارواح را در وادى السلام و حبه « 1 »  و ديگران نميديدند ممكن است تمام اين امور در\r\n\r\n","description":"","footnote":" ( 1 ) حبة بن جوين عرنى از خواص اصحاب امير المؤمنين عليه السلام است حديث او را وادى السلام در كافى ج 2 ص 243 چنين نقل مىكند :\r\nگفت با امير المؤمنين عليه السلام از كوفه خارج شديم بوادى السلام رسيد آنجا ايستاد مثل اينكه با گروهى مشغول صحبت است منهم ايستادم آنقدر كه خسته شدم نشستم از نشستن نيز ملول گرديدم باز حركت كردم آنقدر ايستادم كه خسته شدم باز نشستم تا به مقدارى كه ملول شدم بعد حركت كردم ؟ دايم را جمع نمود ، گفتم يا امير المؤمنين دلم به حال شما سوخت اين قدر كه ايستادى يك ساعت استراحت كن ردايم انداختم تا بنشيند فرمود حبه اين انس و الفت مؤمن است با يك ديگر عرضكردم آقا آنها همچنين هستند فرمود آرى اگر پرده از چشم تو برداشته شود خواهى ديد كه دسته دسته با هم نشسته‌اند و مشغول صحبت هستند عرضكردم آقا اينها جسم هستند يا روح فرمود روح هستند هر مؤمنى كه در هر گوشه زمين از دنيا برود بروح او ميگويند برو بوادى السلام اين سرزمين بقعه‌اى از جنت عدن است . ","page_name":" 116 ","page_number":116},
  {"content":"\r\n\r\nهر موقع براى آنها حاضر باشد ببينند و لذت ببرند ولى چون اجسامى لطيف و روحانى و ملكوتى هستند ساير مردم آنها را نبينند خداوند قدرت ديد سئوال‌كننده را تقويت نمود باعجاز امام عليه السّلام تا آنها را ديد .\r\nبنا بر اين ممكن است در وادى السلام ، يخ‌ها و نهرها و سبزه‌ها و استخرهائى باشد كه ارواح مؤمنين يا پيكر لطيف مثالى خود از آن بهره‌مند شوند و ما نتوانيم ببينيم .\r\nبا همين توضيح بسيارى از اشكالات كه در معجزات پيش مىآيد حل مىشود و نسبتهائى كه در مورد اخبار برزخ و معاد است شبيه عالم مثال است كه حكماى اشراق و صوفيه معتقدند ولى بين اين دو فرق آشكارى است .\r\nاين بود وجوهى كه بخاطرم رسيد اميدوارم خداوند در گفتار و كردار مرا نگهدارد .\r\nبصائر الدرجات - ص 467 - ابو الفضل شيبانى از هارون بن فضل نقل كرده كه گفت من خدمت حضرت امام على النقى بودم روزى كه حضرت جواد از دنيا رفته بود يك مرتبه ايشان گفتند :  إِنَّا لِلَّه وَ إِنَّا إِلَيْه راجِعُون  حضرت جواد از دنيا رفت شخصى عرضكرد از كجا فهميديد فرمود چنان خوارى و كوچكى از خود در مقابل خدا حس كردم كه سابقه نداشت .\r\nمناقب آل ابو طالب - ج 4 ص 408 - ابو هاشم جعفرى گفت خدمت حضرت هادى رسيدم به زبان هندى با من صحبت كرد ولى من نميتوانستم جواب بدهم جلو امام يك ظرف بود پر از ريگ يك ريگ از ميان آنها برداشت و در دهان خود گذاشت مدتى مكيد سپس آن را به طرف من انداخت من نيز در دهان گذاشتم به خدا سوگند از خدمت امام مرخص نشده بودم كه هفتاد و سه زبان ميتوانستم صحبت كنم اولى آنها زبان هندى بود .\r\nخرايج - ابو هاشم گفت خدمت حضرت هادى بودم آن جناب را آبله گرفته بود به طبيب گفتم « آب گرفت » به زبان فارسى در اين موقع امام عليه السّلام رو\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبه من نموده تبسم كرده فرمود خيال ميكنى كسى غير از تو فارسى را نميداند پزشك گفت فدايت شوم آقا شما فارسى ميدانيد ؟ فرمود : آرى او به فارسى به تو گفت آبله‌ها آب گرفت .\r\nخرايج - ابو هاشم جعفرى گفت امام على النقى به من فرمود با اين غلام به فارسى صحبت كن ولى درست واضح بگو ، بغلام گفتم « نام تو چيست » او چيزى نگفت حضرت هادى زبان عربى فرمود مىپرسد : نام تو چيست .\r\nخرايج - محمّد بن حسن بن اشتر علوى گفت من با پدرم بر در سراى متوكل ايستاده بودم من پسر بچه‌اى بودم گروهى از سادات و بنى عباس و سپاهيان و سايرين حضور داشتند هر وقت حضرت ابو الحسن امام على النقى مىآمد همه مردم پياده ميشدند تا آن جناب داخل ميشد .\r\nبعضى با يك ديگر قرار گذاشتند كه پياده نشوند گفتند براى پسرى پياده نخواهيم شد نه از ما بهتر و نه بزرگتر و نه داناتر است . گفتند به خدا پياده نخواهيم شد .\r\nابو هاشم به آنها گفت به خدا قسم كوچك و بزرگ وقتى آن جناب را ببينيد پياده خواهيد شد در همين موقع امام عليه السّلام رسيد همين كه چشم مردم به آن جناب افتاد همه پياده شدند ابو هاشم به آنها گفت مگر شما تصميم نداشتيد كه پياده نشويد .\r\nگفتند به خدا اختيار از دست ما رفته بود نتوانستيم پياده نشويم .\r\nخرايج - ابو هاشم جعفرى كه خدمتكار حضرت ابو الحسن امام على النقى بود پس از پدرش حضرت جواد و جدش حضرت رضا عليهم السّلام ، روزى شكايت كرد از علاقه شديدى كه به زيارت آن جناب دارد و ناراحتى كه مىكشد وقتى ببغداد ميرود بعد گفت آقا برايم دعا بفرمائيد گاهى برايم مقدور نيست سفر دريا كنم مجبورم از راه خشكى خدمت شما برسم جز همين ماديان وسيله سوارى ديگرى ندارم آن هم ناتوان شده دعا كنيد خدا مرا تقويت كند بر زيارت شما .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nامام عليه السّلام فرمود : خدا ترا قوت دهد و اين ماديانت را نيز تقويت كند .\r\nراوى گفت : ابو هاشم نماز صبح را در بغداد مىخواند و سوار همان ماديان ميشد نماز ظهر را همان روز بسامرا ميرسيد اگر مايل بود همان روز ببغداد برميگشت بوسيله همان ماديان اين از شگفت‌ترين دلائلى بود كه من به چشم خود ديدم .\r\nخرايج - ابو هاشم جعفرى گفت در خدمت حضرت امام على النقى از سامراء خارج شديم بديدار قافله‌اى ميرفت كه قرار بود بيايند ولى قافله دير كرد يك زين اسب را براى امام گذاشتند روى آن نشست من نيز از مركب خود پياده شدم و مقابل آن جناب نشستم شروع بصحبت فرمود من از تنگدستى و ناراحتى خود شكايت كردم دست انداخت مقدارى از ريگهائى كه بر آن نشسته بود برداشت و به من داد فرمود با اين وضع خود را روبراه كن ولى پوشيده بدار آنچه مشاهده كردى من آن را پنهان كردم از آنجا برگشتيم وقتى نگاه كردم ديدم مثل آتش ميدرخشد طلاى سرخ رنگى است عالى .\r\nزرگرى به منزل خود بردم و به او گفتم اين طلا را برايم آب كن زرگر طلا را ذوب كرد گفت طلاى به اين خوبى نديده بودم با اينكه به صورت ريگ است از كجا اين را آورده‌اى واقعا شگفت انگيز است گفتم از قديم داشته‌ام .\r\nدر اعلام الورى - ص 343 - همين روايت را نقل مىكند و در آخر آن مينويسد گفت سالها است كه پيره زنان ما اين را نگه داشته‌اند .\r\nخرايج - روايت شده از ابى يعقوب كه گفت حضرت امام على النقى را با احمد بن خصيب ديدم راه ميروند حضرت هادى از او عقب بود ابن الخصيب گفت راه برو امام فرمود تو جلو هستى . چهار روز بيشتر نگذشت كه پاهايش را بريسمان بستند و كشته شد .\r\nابن خصيب در مورد خانه اينكه امام عليه السّلام مىنشست بسيار سخت گرفته بود كه ايشان از آن خانه بروند و به او تحويل دهند امام عليه السّلام به او فرمود آنچنان ترا نفرين كنم و از خدا بخواهم كه به زودى از بين به روى . همان روزها خدا او را بكردار\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nناپسندش گرفت و كشته شد . « 1 » \r\nمناقب آل ابى طالب - ج 4 ص 414 - ابو يعقوب گفت : محمّد بن فرج را مشاهده كردم كه حضرت هادى عليه السّلام در او خيره مىنگريست فردا مريض شد من بعيادت او رفتم . گفت : حضرت ابو الحسن عليه السّلام برايش جامه‌اى فرستاده آن را به من نشان داد كه در هم پيچيده بود زير لباسهايش به خدا سوگند همان جامه را كفنش قرار دادند .\r\nخرايج - از محمّد بن فرج نقل شده كه گفت : حضرت ابو الحسن هادى عليه السّلام برايم نوشت كارهايت را بكن و مواظب باش گفت : من بدستور آن جناب كارهاى خود را روبراه ميكنم اما نميدانم منظورش از اين فرمايش چيست . بالاخره چيزى نگذشت كه مأمورى آمد و مرا با كتف بسته در زنجير آهنين از مصر خارج نمود و تمام اموال مرا تصرف كردند .\r\nهشت سال در زندان بودم . بعد نامه‌اى از امام على النقى عليه السّلام برايم رسيد كه نوشته بود :\r\nدر قسمت غربى منزل نگير ، نامه را خواندم با خود گفتم : امام عليه السّلام برايم چنين مينويسد با اينكه من در زندان هستم اين فرمايش عجيبى است چند روز بيشتر نگذشت كه مرا آزاد كردند و از غل و زنجير بيرون آمدم .\r\nپس از بازگشت بعراق ديگر در بغداد توقف نكرد چون امام عليه السّلام به او دستور داده بود بجانب سامرا رفت .\r\nگفت : نامه‌اى براى امام عليه السّلام نوشتم پس از خارج شدن از زندان درخواست كردم كه از خداوند بخواهد املاك مرا برگرداند در جواب من نوشت : به زودى\r\n\r\n","description":"","footnote":" ( 1 ) احمد بن خصيب از سپهداران متوكل بود پس از متوكل وزير منتصر شد و عبد اللَّه ابن يحيى بن خاقان را كنار زد و پس از فوت منتصر كه شش ماه بيشتر خلافت نكرد احمد بن خصيب گروهى را از تركان با خود همدست كرد كه هيچ كدام از فرزندان متوكل خليفه نشوند زيرا ميترسيد ادعاى خون پدرشان را از او بنمايند . ","page_name":" 120 ","page_number":120},
  {"content":"\r\n\r\nاملاك ترا خواهند داد ولى زياني نخواهى كرد اگر املاكت را هم ندهند .\r\nعلي بن محمّد نوفلى گفت : وقتى محمّد بن فرج بسامرا آمد دستور صادر شد كه املاك او را برگردانند ولى هنوز نامه به او نرسيده بود كه از دنيا رفت .\r\nسپس على بن محمّد نوفلى گفت : احمد بن خصيب نامه‌اى براى محمّد بن فرج نوشت كه بعسكر بيايد « عسكر محلي بود كه معتصم در موقع ساختن سامرا در آنجا با سپاهش سكونت داشت » .\r\nمحمّد بن فرج نامه‌اى براى امام علي النقى عليه السّلام نوشت و در اين مورد با ايشان مشورت نمود .\r\nامام در جواب نوشت : برو ان شاء اللَّه در آنجا برايت فرج خواهد بود . بجانب عسكر رفت چيزى در آن محل توقف ننموده از دنيا رفت .\r\nخرايج - ص 209 - گروهى از اهالى اصفهان از آن جمله ابو العباس احمد بن نضر و ابو جعفر محمّد بن علويه گفتند كه در اصفهان مردى بنام عبد الرحمن بود كه مذهب شيعه داشت از او پرسيدند علت تشيع تو چه بود و چه باعث شد كه معتقد بامامت علي النقى شدى .\r\nگفت من چيزى مشاهده كردم كه موجب اين اعتقادم شد و آن چنين بود كه من مردى فقير بودم ولى زبان آور و با جرأت . يك سال اهالى اصفهان مرا با چند نفر ديگر براى شكايت بدربار متوكل فرستادند .\r\nروزى جلو خانه متوكل ايستاده بوديم دستور داد علي بن محمّد پسر حضرت رضا را بياورند .\r\nمن بيكى از اشخاصى كه پهلويم ايستاده بود گفتم : اين مرد كيست كه متوكل دستور داده او را بياورند ؟ گفت : او مردى از اولاد على است كه شيعيان معتقد به امامتش هستند . دنباله سخنان خود را چنين ادامه داد كه ممكن است متوكل دستور داده او را بياورند براى كشتن .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبا خود گفتم از اينجا نخواهم رفت تا اين مرد را ببينم چگونه شخصى است ناگاه ديدم سوار بر اسب است و مىآيد مردم از طرف راست و چپ دو صف تشكيل داده‌اند و او را تماشا ميكنند همين كه چشم من به آن جناب افتاد محبتش در دلم قرار گرفت ، در دل دعايش كردم كه خداوند شر متوكل را از سر او رفع نمايد مشاهده كردم كه از ميان جمعيت ميگذرد چشم بيال اسب خود انداخته هيچ توجه بجانب چپ و راست خود از جمعيتى كه ايستاده‌اند نميكند . من همين طور در دل مشغول دعا برايش بودم همين كه به من رسيد رو بجانب من نموده فرمود : خدا دعايت را مستجاب كرد خداوند به تو عمر طولانى و كثرت مال و فرزند عنايت كند . لرزه بر پيكرم افتاد ، از شنيدن اين سخنان بطورى كه نتوانستم خود را نگه دارم ، روى زمين افتادم دوستانم پرسيدند ترا چه شد گفتم چيزى نبود ، به آنها اطلاع ندادم .\r\nبعد برگشتيم باصفهان خداوند مرا ثروتمند نمود بطورى كه اكنون در خانه‌ام بيش از يك ميليون درهم دارم بجز ثروتى كه در خارج از خانه دارم داراى ده فرزندم و عمرم اكنون بيش از هشتاد و چند سال است و معتقد بامامت همان شخصى هستم كه از اسرار دلم مرا مطلع نمود و خداوند دعايش را در باره‌ام مستجاب نمود .\r\nخرايج - ص 209 - يحيى بن هرثمه گفت : متوكل مرا خواست . گفت :\r\nسيصد نفر از ميان سپاهيان انتخاب كن آنگاه بجانب كوفه برويد و بار و وسائل خود را آنجا بگذاريد از راه بيابان بجانب مدينه رهسپار شويد . على بن محمّد بن رضا را باحترام تمام و تعظيم پيش من خواهيد آورد .\r\nگفت : ما اين دستور را انجام داديم در ميان سيصد نفر كه من با خود داشتم يكى از آنها سپهدارى از خوارج بود ، منشى و نويسنده من مردى شيعه بود و خودم مذهب حشويه را داشتم در بين راه آن سپهدارى كه داراى مذهب خوارج بود با منشى من بحث و مناظره ميكرد منهم خوشم مىآمد به بحث و مناظره آنها گوش\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبدهم براى طى كردن راه .\r\nميان بيابان ، خارجى مذهب بمنشى من گفت : مگر نميگوئى على بن ابى طالب فرموده كه هيچ محلى از زمين نيست مگر اينكه يا قبرستان هست و يا قبرستان خواهد شد .\r\nاينك چشم به اين بيابان بيانداز چه كسى اينجا پيدا مىشود تا بميرد و اين سرزمين قبرستان شود چنانچه شما ميگوئيد .\r\nمن بمنشى گفتم : اين سخن را على بن ابى طالب گفته است ؟ گفت : آرى گفتم اين مرد راست ميگويد در اين بيابان پهناور چه كسى هست تا بميرد و همهء آن قبرستان شود ساعتى از مغلوب شدن منشى هر دو خنديديم چون جوابى نداشت كه بدهد .\r\nبالاخره بمدينه رسيديم من خدمت حضرت ابو الحسن على بن محمّد رفتم . نامه متوكل را خواند فرمود شما استراحت كنيد خواهم آمد . آن موقع شدت گرماى تابستان بود فردا صبح كه خدمت ايشان رفتم ديدم خياطى مشغول بريدن پارچه ضخيم پشمى نمدى است كه به صورت زره و خفتان ميخواهد بدوزد براى امام و غلامانش و بخياط فرمود : چند نفر خياط ديگر بياور كه امروز اينها را تمام كنى فردا همين وقت برايم بياور .\r\nدر اين موقع رو بجانب من نموده فرمود : يحيى احتياج بهر چه كه داريد امروز از مدينه تهيه نمائيد كه فردا صبح همين وقت حركت خواهيم كردم من از خدمت ايشان خارج شدم در شگفت بودم از دوختن اين خفتانها با خود ميگفتم ما اكنون در شدت گرماى تابستان هستيم آن هم گرماى حجاز فاصله بين عراق و حجاز را در ده روز طى ميكنيم اين لباسها را براى چه ميخواهد .\r\nبعد گفتم اين مرد مسافرت نرفته خيال مىكند هر مسافرتى بايد از اين نوع لباسها نيز همراه داشته باشند تعجب از رافضىها است كه معتقد بامامت اين مرد هستند با اين مقدار فهم كه دارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nفردا صبح همانوقت خدمت ايشان رفتم ديدم لباسها حاضر است . بغلامان خود فرمود : بيائيد و براى ما لباسهاى پشمى و كلاه نمد برداريد . رو به من نموده فرمود آماده حركت باش باز با خود گفتم اين كار از عمل ديروز بيشتر موجب تعجب است خيال مىكند باستقبال سرماى زمستان ميرويم كه اين لباسهاى كوركى و كلاههاى نمد را برميدارد من خارج شدم در حالى كه خيلى بنظرم مردى بىاطلاع و كم تجربه آمد . به راه افتاديم تا رسيديم به همان محلى كه در مورد قبرستان بين مرد خارجى و منشى من مناظره شده بود ناگهان ابرى سياه فضاى آسمان را فرا گرفت و رعد و برق برخاست . ابرها بالاى سرما رسيدند تگرگهائى شروع بباريدن كرد مثل تكه سنگ .\r\nدر اين موقع امام على النقى خود و غلامانش زره و خفتان‌ها را پوشيدند و روى آن ، لباسهاى پشمى و كلاه نمدها را بر سر گذاشتند . فرمود : يكى از لباسهاى پشمى را به يحيى بدهيد و بمنشى هم يك كلاه نمد بدهيد ما گرد هم جمع شديم چنان تگرگ ما را محاصره كرد كه هشتاد نفر از همراهان من مردند كم كم هوا صاف شد و گرما بازگشت .\r\nدر اين موقع امام رو به من نموده فرمود : پياده شويد با بقيه ياران خود آنهائى كه مرده‌اند دفن كنيد اين طور خداوند بيابانها را قبرستان مىكند . از شنيدن سخن امام خود را از اسب به زير انداخته دويدم و قدم و ركابش را بوسيدم گفتم : من شهادت مىدهم بوحدانيت خدا و نبوت خاتم انبيا و خلافت و امامت شما خانواده .\r\nمن تا حالا كافر بودم اينك بدست شما مسلمان شدم آقاى من ! .\r\nيحيى گفت : از آن تاريخ مذهب تشيع را اختيار كردم و خدمت آن جناب را غنيمت دانستم تا از دنيا رفت .\r\nخرايج - هبة اللَّه بن ابى منصور موصلى گفت : در سرزمين ربيعه كاتبى نصرانى بود از اهالى كفرتوثا « 1 »  بنام يوسف بن يعقوب كه بين او و پدرم دوستى\r\n\r\n","description":"","footnote":" ( 1 ) ده بزرگى است در حوالى جزيره كه فاصله آنجا تا دارا پنج فرسخ است كفرتوثا نيز يكى دهات فلسطين است . ","page_name":" 124 ","page_number":124},
  {"content":"\r\n\r\nبود . روزى به منزل ما آمد پدرم از او پرسيد چطور شده در چنين وقتى عزم سفر كرده‌اى . گفت : مرا متوكل خواسته نميدانم چه تصميم دارد جز اينكه سلامتى خود را از خداوند خريده‌ام با صد دينار طلا كه آن صد دينار را تقديم كنم به على بن محمّد بن رضا و آن پول را با خود برداشته‌ام . پدرم در جوابش گفت : موفق خواهى شد .\r\nيوسف بن يعقوب بجانب متوكل رفت و چند روز بيشتر نگذشت كه برگشت پيش ما شاد و مسرور . پدرم گفت : بگو چه شد ؟ گفت : وارد سامرا شدم با اينكه تا آن وقت اين شهر را نديده بودم با خود گفتم اول صد دينار را بابن الرضا عليه السّلام برسانم قبل از اينكه پيش متوكل بروم تا هنوز كسى متوجه آمدنم نشده .\r\nگفت : من خبر داشتم متوكل ايشان را از خارج شدن مانع شده و خانه‌نشين است . در فكر شدم كه چگونه منزلش را پيدا كنم ، يك مرد نصرانى از خانه ابن الرضا چگونه سؤال كند مىترسيدم كسى اين خبر را بمتوكل برساند بيشتر موجب ناراحتى و عصبانيت او شود .\r\nساعتى در اين مورد بفكر فرو رفتم بالاخره بدلم افتاد سوار الاغى شوم و در شهر به راه افتم هر جا كه خواست برود شايد بدر خانه آن جناب راه يابم بدون اينكه از كسى بپرسم . دينارها را در كاغذى گذاشتم و در آستين نهادم . سوار الاغ شدم از بازارها و كوچه گذشت بهر جا كه ميخواست ميرفت تا رسيد بدرب خانه‌اى .\r\nآنجا ايستاد هر چه سعى كردم حركت كند از جاى تكان نخورد . بغلام خود گفتم بپرس اين خانه متعلق بكيست . گفتند اين خانه ابن الرضا عليه السّلام است . با خود گفتم اللَّه اكبر عجيب شاهدى بر حقانيت اين خانواده .\r\nدر همين موقع غلامى سياه از منزل خارج شده گفت : يوسف بن يعقوب تو هستى ؟ گفتم : آرى گفت : پائين بيا ، پائين شدم مرا در راهرو حياط نشاند و خود داخل شده با خودم گفتم اين شاهدى ديگر از كجا اين غلام اسم مرا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nميدانست در اين شهر كسى مرا نميشناسد و نه تا كنون وارد آن شده‌ام .\r\nخادم باز خارج شده گفت : صد دينار كه در آستين دارى بده . پول را در اختيارش گذاشتم با خود گفتم : اين دليل سوم باز برگشت پيش من گفت داخل شو ، خدمت آن جناب رسيدم تنها نشسته بود فرمود يوسف هنوز موقع آن نرسيده كه اسلام آورى . گفتم : آنقدر دليل و برهان مشاهده كرده‌ام كه هر شخصى را كافى است .\r\nفرمود : نه نه تو مسلمان نخواهى شد ولى فلان پسرت به زودى مسلمان مىشود او از شيعيان ما است يوسف ! بعضى خيال ميكنند محبت و ولايت ما براى مثل شماها سودى نمىبخشد به خدا دروغ ميگويند براى مثل شما هم سودمند است برو بجانب مقصدى كه داشتى با آنچه دوست دارى روبرو خواهى شد پيش متوكل رفتم و هر چه ميخواستم گفتم و بازگشتم .\r\nهبة اللَّه گفت : من پسرش را پس از فوت پدر ديدم كه مسلمان شده بود و شيعه‌اى خوش عقيده بود او گفت : كه پدرش بمذهب نصرانيت از دنيا رفته و او پس از مرگ پدر مسلمان شده است . ميگفت من بمژده مولايم امام على النقى مسلمان شده‌ام .\r\nخرايج - ابو هاشم جعفرى گفت : مردى از اهالى سامراء مبتلا به برص شد از ابتلا به اين بيمارى خيلى ناراحت بود بطورى كه زندگى بر او ناخوش ميگذشت يك روز كنار ابو على فهرى نشسته بود جريان را به او گفت .\r\nابو على گفت : اگر بتوانى خود را بر سر راه على بن محمّد بن رضا برسانى از او درخواست كنى برايت دعا كند اميد است بيماريت بر طرف شود . يك روز بر سر راه امام عليه السّلام نشست موقع برگشتن ايشان از خانه متوكل همين كه چشمش به امام افتاد از جاى حركت كرد تا نزديك شود و اين تقاضا را بنمايد .\r\nامام عليه السّلام فرمود : كنار برو خدا ترا شفاعت عنايت كند با دست اشاره كرد كه دور شود سه مرتبه فرمود دور شو . خدا شفاعت دهد كنار رفت و جرات نكرد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنزديك شود برگشت و پيش ابو على فهرى رفت جريان را نقل كرد .\r\nابو على گفت : قبل از اينكه تو تقاضا كنى برايت دعا كرده برو كه به زودى شفا خواهى يافت . به خانه خود آمد آن شب را خوابيد صبح كه حركت كرد اثرى از برص در بدن خود نديد .\r\nخرايج - ابو القاسم بن ابو القاسم بغدادى از زراره دربان متوكل نقل كرد كه شعبده بازى از هندوستان پيش متوكل آمد كه حقه بازيهائى « 1 »  ميكرد بسيار عجيب و بيسابقه . متوكل نيز مردى علاقمند به اين بازيها بود . تصميم گرفت حضرت امام على النقى را شرمنده كند به همين شعبده باز گفت : اگر تو او را شرمنده كنى هزار سكه طلاى ناب از من خواهى گرفت .\r\nگفت : شما دستور بدهيد چند گرده نان نازك بياورند و در سفره بگذارند مرا نيز پهلوى ايشان قرار بده . متوكل اين كار را انجام داد شعبده باز نشست حضرت على بن محمّد را نيز احضار نمود يك پشتى در طرف چپ متوكل قرار داشت كه روى آن عكس شيرى كشيده شده بود شعبده باز كنار همان پشتى نشست .\r\nامام عليه السّلام دست دراز كرد تا نان بردارد شعبده‌باز كارى كرد كه نان به هوا پريد باز دست بجانب گرده ديگرى دراز كرد آن هم بالا رفت مردم خنديدند .\r\nحضرت امام على النقى عليه السّلام دست بر روى همان عكس شير نهاده فرمود بگير اين مرد را . شير از جاى جست و آن شعبده‌باز را بلعيد دو مرتبه به همان پشتى برگشت مثل اول .\r\nتمام مردم متحير شدند در اين موقع امام عليه السّلام از جاى حركت كرد . متوكل گفت تقاضا دارم بنشينيد و آن مرد را دو مرتبه برگردانيد . فرمود . به خدا قسم ديگر او را نخواهى ديد دشمنان خدا را بر دوستان خدا مسلط ميكنى . از خانه خارج\r\n\r\n","description":"","footnote":" ( 1 ) حقه جعبه كوچك است از چوب چون شعبده‌بازها چيزى را در اين جعبه ميكردند و بعد نشان ميدادند جعبه خالى است ، يا جعبه را نشان ميدادند كه خالى است از درون آن چيزهائى بيرون مىآوردند به همين جهت مشهور بحقه‌باز شدند . ","page_name":" 127 ","page_number":127},
  {"content":"\r\n\r\nشد ديگر آن مرد را كسى نديد .\r\nخرايج - روايت شده كه مردى از خويشاوندان امام بنام معروف خدمت امام آمد گفت : من يك روز پيش شما آمدم اجازه ندادى وارد شوم . امام عليه السّلام فرمود : من متوجه آمدن تو نشدم وقتى فهميدم كه تو رفته بودى با آن حرفهاى بد كه در باره من زده بودى . قسم خورد كه من حرف بدى نزدم .\r\nامام عليه السّلام فرمود : من فهميدم بدروغ قسم مىخورد از خدا چنين خواستم .\r\nخدايا اگر قسم دروغ مىخورد انتقام از او بگير و آن مرد فردا از دنيا رفت .\r\nخرايج - ابو القاسم بغدادى از زراره نقل كرد كه متوكل تصميم گرفت روز سلام رسمى حضرت على بن محمّد را پياده راه ببرد . وزيرش گفت : اين كار موجب بدبينى مردم به تو مىشود و برايت حرف ميزنند صرف نظر كن . متوكل گفت : امكان ندارد . وزير گفت : در صورتى كه تصميم دارى چنين كنى دستور بده سپهداران و اشراف نيز همه پياده باشند تا مردم گمان نكنند منظور تو فقط على بن محمّد بوده همين كار را كرد . هوا بسيار گرم بود وقتى امام عليه السّلام به خانه رسيد عرق كرده بود زراره گفت : من آن جناب را داخل راهرو خانه نشاندم و با حوله عرق صورتش را خشك كرده گفتم : پسر عمويت اين دستور را براى شما تنها نداده و منظورش ناراحتى شما نبوده .\r\nفرمود : اين سخنان را رها كن «  تَمَتَّعُوا فِي دارِكُم ثَلاثَةَ أَيَّام ذلِك وَعْدٌ غَيْرُ مَكْذُوب  » « 1 »  .\r\nزراره گفت : معلمى پيش من بود كه اظهار تشيع مينمود بسيارى از اوقات با او شوخى ميكردم و ميگفتم : رافضى . شب به خانه خود آمدم گفتم رافضى بيا تا جريانى را برايت نقل كنم كه امروز از امامت شنيدم . پرسيد چه شنيدى .\r\nفرمايش امام را برايش نقل كردم گفت من يك نصيحت به تو ميكنم قبول كن . گفتم بگو .\r\n\r\n","description":"","footnote":" ( 1 ) سوره هود آيه 65 سه روز آسوده باشيد در خانه‌هاى خود اين قرارى است كه هرگز خلاف نخواهد شد . ","page_name":" 128 ","page_number":128},
  {"content":"\r\n\r\nگفت اگر اين حرف را از على بن محمّد شنيده‌اى مواظب خود باش و هر چه دارى جمع‌آورى كن ، متوكل يا مىميرد و يا كشته مىشود پس از سه روز . من عصبانى شدم او را فحش داده ، گفتم دور شو از مقابل من . خارج شد .\r\nهمين كه تنها شدم بفكر فرو رفتم و با خود گفتم ضررى ندارد كه من جانب احتياط را رعايت كنم ، سوار شدم و به خانه متوكل رفتم هر چه آنجا داشتم برداشتم و اموال خود را بين خويشاوندانى كه به آنها اعتماد داشتم تقسيم كردم در خانه خودم جز حصيرى كه روى آن مىنشستم نگذاشتم ، شب چهارم متوكل كشته شد از اين جريان به من و ثروتم ضررى نرسيد و از آن روز شيعه شدم و خدمت آن جناب رسيدم و خدمتگاريش را پذيرفتم . درخواست نمودم برايم دعا كند . بواقع ارادتمند بايشان شدم .\r\nخرايج - ابو القاسم بن قاسم از خادم حضرت هادى نقل كرد كه گفت متوكل حضرت امام على النقى عليه السّلام را تحت نظر گرفته بود و نمىگذاشت كسى خدمتش برسد .\r\nيك روز بيرون آمدم امام عليه السّلام در خانه متوكل بود گروهى از شيعيان نيز پشت درب اجتماع داشتند پرسيد براى چه اينجا جمع شده‌ايد ؟ گفتند منتظر مولايمان هستيم تا جمال مباركش را زيارت كنيم و سلام به آن آقا بنمائيم گفتم اگر ايشان را ببينيد ميشناسيد ؟ گفتند ما همه مىشناسيم .\r\nهمين كه امام عليه السّلام خارج شد از جاى حركت كرده سلام دادند امام عليه السّلام پياده شد و وارد خانه خود گرديد آنها نيز تصميم بازگشت گرفتند . من رو به آن جمعيت كرده ، گفتم بايستيد تا من يك سؤال از شما بكنم مگر شما امامتان را مشاهده نكرديد ؟ گفتند : چرا .\r\nگفتم برايم قيافه آقا را توصيف كنيد ، يكى گفت : پير مردى بود كه مويهاى سرش سفيد شده بود و رنگ چهره‌اش كمى ميل بقرمزى داشت . ديگرى گفت : دروغ نگو داراى محاسن سياه و چهره‌اى گندمگون بود . سومى گفت : نه بجان خودم\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسوگند چنين نبود . مردى بين چهل و پنجاه سال بود با چهره‌اى بين سفيد و گندمى به آنها گفتم : مگر شما ادعا نمىكرديد كه ايشان را مىشناسيد برويد خوش آمديد در پناه خدا .\r\nخرايج - ابو هاشم جعفرى گفت متوكل قصرى داشت كه داراى پنجره‌هاى مختلف بود از هر طرف كه خورشيد دور مىزد پرنده‌هاى خوش آواز را در آنجا قرار ميداد روز سلام در همين قصر مىنشست از صداى پرنده نه حرف كسى را ميشنيد و نه كسى حرف او را ميشنيد ولى وقتى امام على النقى عليه السّلام وارد ميشد همه پرنده‌ها ساكت مىشدند بطورى كه صدائى از آنها شنيده نمىشد تا وقتى امام خارج ميشد . همين كه ايشان از درب خارج مىشدند باز پرنده‌ها شروع به خواندن مىكردند .\r\nگفت : متوكل چند كبك در باغ داشت روى ايوان در بلندى مىنشست و آنها را بجنگ مىانداخت . از تماشاى آنها مىخنديد ولى وقتى حضرت امام على النقى عليه السّلام وارد اين مجلس نيز ميشد كبك‌ها به ديوار مىچسبيدند ، از جاى خود تكان نمىخوردند تا امام عليه السّلام خارج ميشد همين كه ميرفت دو مرتبه به جنگ مىپرداختند .\r\nخرايج - ص 210 - ابو هاشم جعفرى گفت در زمان متوكل زنى مدعى شد كه من زينب دختر فاطمه زهرا عليهما السّلام دختر پيغمبرم ، متوكل به او گفت : تو زن جوانى هستى با اينكه از زمان پيغمبر صلّى اللَّه عليه و إله و سلّم سالها مىگذرد . گفت : پيامبر اكرم دست بر سرم كشيده و دعا كرده است كه هر چهل سال يك مرتبه جوانى برايم برگردد من تا كنون خود را به مردم معرفى نكرده بودم اما احتياج مرا واداشت كه خود را معرفى كنم .\r\nمتوكل گروهى از اولاد على عليه السّلام و بنى عباس و طايفه قريش را خواست و جريان او را گوشزد كرد چند نفر وفات حضرت زينب را در سال فلان روايت كردند .\r\nمتوكل به او گفت : در مقابل اين روايت تو چه مىگوئى ؟\r\nگفت روايت دروغى است از خودشان ساخته‌اند من از نظر مردم پنهان\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبوده‌ام كسى مرگ و زندگى مرا نمىدانسته ، متوكل به آنها گفت غير از اين روايت دليل ديگرى داريد كه اين زن را مغلوب كنيد گفتند : نه . گفت من از جدم عباس بيزار باشم اگر او را مانع از ادعايش شوم مگر با دليل .\r\nگفتند : خوب است ابن الرضا ( حضرت هادى ) را احضار كنى شايد او دليل ديگرى غير از اين روايت داشته باشد از پى آن جناب فرستاد و جريان آن زن را برايش نقل كرده ، امام فرمود : دروغ مىگويد ، حضرت زينب عليها السّلام در فلان ماه و فلان روز از دنيا رفت متوكل گفت اينها نيز همين روايت را نقل كردند ولى من قسم ياد كرده‌ام كه مانع ادعايش نشوم مگر با دليل .\r\nامام فرمود : چيز مهمى نيست دليلى بياورم كه او را ملزم نمايد و ديگران نيز بپذيرند . پرسيد چه دليل .\r\nفرمود : گوشت فرزندان فاطمه عليها السّلام بر درندگان حرام است او را وارد گودال درندگان كن اگر از فرزندان فاطمه عليها السّلام باشد درندگان به او كارى ندارند . متوكل به آن زن گفت چه مىگوئى گفت او مايل است مرا بكشتن دهد اينجا از فرزندان امام حسن و امام حسين زيادند هر كدام را مايلى پيش درندگان بفرست ، در اين موقع رنگ از چهره همه پريد ، بعضى از دشمنان امام گفتند مىخواهد ديگرى را با حيله بچنگ درندگان اندازد چرا خودش نميرود ؟\r\nمتوكل نيز به اين پيشنهاد اظهار تمايل كرد چون ميل داشت بدين وسيله امام از بين برود بىآنكه او در خونش دخالت كرده باشد ، رو به امام كرده گفت چرا خودتان نميرويد ؟ فرمود اگر شما مايل باشيد ميروم گفت : بفرمائيد .\r\nنردبانى آوردند راه وارد شدن به محل درندگان را گشودند . شش شير در آنجا بود امام پائين رفت ميان شيرها نشست آنها اطراف امام عليه السّلام را گرفتند دست‌هاى خود را روى زمين پهن كرده سر بر روى دست خويش نهادند امام عليه السّلام دست بر سر يكايك آنها كشيد بهر كدام اشاره مىنمود كه فاصله بگيرد و كنار برود شيرها بجانبى كه امام دستور داده بود رفتند و در مقابل امام ايستادند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nوزير متوكل به او گوشزد كرد كه اين كار بر ضرر تو است بگو قبل از اينكه جريان منتشر گردد از آنجا خارج شود . متوكل گفت ما نظر بدى در باره شما نداشتيم منظورمان اين بود كه فرمايش شما ثابت شود اكنون خوب است بالا بيائيد . امام از جاى حركت كرد و نزديك نردبان آمد شيرها اطرافش را گرفتند و خود را بلباسهاى ايشان ميماليدند .\r\nهمين كه پاى بر اولين پله نردبان گذاشت اشاره كرد برگرديد همه رفتند ايشان بالا آمد .\r\nفرمود هر كسى مدعى است فرزند فاطمه زهرا عليها السّلام است ميان اين درنده‌ها برود متوكل رو به آن زن كرده گفت پائين برو ، زن شروع بالتماس نموده گفت من بدروغ گفتم دختر فلان كس هستم از فقر و تنگدستى اين ادعا را كردم ، گفت او را بياندازيد ميان درنده‌ها ولى مادرش درخواست كرد كه آن زن را ببخشد .\r\nخرايج و ارشاد مفيد - ص 312 - محمّد بن على گفت زيد بن على بن حسين بن زيد گفت مريض شدم شبى طبيب و پزشك بالاى سرم آمد دوائى تجويز نمود كه چند روز صبح بياشامم آن شب برايم مقدور نبود دوا را تهيه نمايم ، طبيب خارج شد .\r\nهمان دم خادم حضرت هادى وارد شد و بهمراه خود كيسه‌اى داشت كه همان دوا را آورده بود : گفت : حضرت ابو الحسن سلامت رسانده و مىفرمايد اين دوا را چند روز ميل كن ، دوا را آشاميدم خوب شدم .\r\nمحمّد گفت : زيد در پايان اضافه نمود غلات ( كسانى كه بخدائى ائمه معتقدند ) كجايند كه اين حديث را بشنوند .\r\nخرايج - ص 311 - خيران اسباطى گفت بمدينه رفتم و خدمت حضرت ابو الحسن رسيدم فرمود واثق چه كرد . گفتم حالش خوب است ، فرمود : جعفر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n( متوكل ) چه مىكند گفتم : خيلى ناراحت است از همه مردم حالش بدتر است زندانى است . پرسيد ابن زيات چه مىكند گفتم : فرمان فرمان اوست ، من الان ده روز است كه از آنجا خارج شده‌ام .\r\nفرمود واثق مرد و متوكل بجاى او نشست « 1 »  ابن زيات را نيز كشت پرسيدم چه وقت فرمود شش روز پس از خارج شدن تو . همين طور نيز واقع شده بود .\r\nخرايج - از على بن جعفر روايت شده كه گفت به حضرت ابو الحسن هادى\r\n\r\n","description":"","footnote":" ( 1 ) متوكل به اين جهت محمد بن عبد الملك زيات را كشت چون او وزير واثق بود و تمام اختيارات را به او واگذاشته بود واثق بر برادر خود جعفر متوكل خشم گرفت او را تحت نظر داشت روزى متوكل پيش محمد بن عبد الملك زيات رفت تا خواهش كند برادرش را از او راضى نمايد ابن زيات بتوكل اعتنائى نكرد ايستاده بود تا دستور داد بنشيند بعد نشست جوابش را نداد تا ناقه‌هاى جلوش تمام شد آن وقت با تهديد پرسيد براى چه اينجا آمده‌اى گفت : آمده‌ام از برادرم درخواست كنى از من راضى شود ابن زيات رو بحاضرين كرده با مسخره گفت برادرش را بخشم مىآورد بعد پيش من مىآيد و ميخواهد كه برادرش را راضى كنم برو هر وقت خوب شدى از تو راضى مىشود .\r\nمتوكل با ناراحتى خارج شد . پيش احمد بن ابى داود رفت همين كه چشم احمد به او افتاد از جاى جست باستقبالش آمد تا درب خانه و صورتش را بوسيد گفت فدايت شوم چه كار داشتى گفت : آمده‌ام از برادرم بخواهى از من راضى شود ، گفت اشكالى ندارد درخواست ميكنم يك مرتبه در اين مورد با واثق صحبت كرد از او راضى نشد مرتبه دوم راضى شد و او را بخشيد .\r\nوقتى متوكل از پيش ابن زيات رفت . ابن زيات براى واثق نوشت كه متوكل با قيافه نامردها مويهاى سر خود را بلند كرده بود پيش من آمده و تقاضا داشت از شما بخواهم از او راضى شوى واثق نوشت بفرست بيايد سرش را بتراش و موى سر او را به صورتش بزن .\r\nمتوكل باز آمد تا نتيجه اقدام ابن زيات را بفهمد . ابن زيات دستور داد سلمانى آمد سر او را تراشيد و مويش را به صورتش زد . ","page_name":" 133 ","page_number":133},
  {"content":"\r\n\r\nعليه السلام عرض كردم كداميك از ما بيشتر بدين خود علاقه دارد فرمود هر كس امام خود را بيشتر دوست داشته باشد . حديث طولانى است تا آنجا كه ميفرمايد على اين متوكل ساختمانى بين مدينه مىكند كه تكميل نخواهد كرد قبل از تمام شدن ساختمان بوسيله يكى از ستمگران ترك خواهد مرد .\r\nخرايج - احمد بن عيسى كاتب گفت در خواب پيامبر اكرم صلّى اللَّه عليه و إله و سلّم را ديدم مثل اينكه سر روى دامن من داشت و خوابيده بود يك مشت خرما به من داد كه بيست و پنج دانه بود چيزى نگذشت كه حضرت هادى بهمراه يك مأمور آمد آن مأمور امام را در خانه ما جاى داد ، مأمور گاهى ميفرستاد از من علوفه ميگرفت يك روز پرسيد چقدر من بشما بدهكارم ، گفتم از تو چيزى نمىگيرم . گفت مايل نيستى به روى پيش اين مرد علوى و بر او سلام كنى گفتم : بىميل نيستم .\r\nپيش امام رفته سلام كردم . گفتم در اين ده فلان قدر از دوستان شما هستند اگر اجازه ميدهى آنها را حاضر كنم ، فرمود چنين كارى نكن ، عرضكردم آقا من خرماهاى خوبى دارم اجازه ميدهى مقدارى براى شما بياورم ، فرمود اگر بفرستى به من ميرسد ولى اول پيش اين مأمور بفرست او مقدارى را براى من مىآورد . ظرفى از چند نوع خرما براى مأمور بردم و قدرى از بهترين خرماها در آستين گذاشتم با يك بشقاب هم سر شير پيش مأمور آمدم گفت مىخواهى پيش دوستت به روى ؟ گفتم : آرى . وارد شدم ديدم از خرماهائى كه براى مأمور فرستاده بودم پيش امام عليه السّلام است خرماى امام را بيرون آوردم با بشقاب سر شير خدمتش نهادم آن جناب مشتى از خرماها را برداشت و به من داد فرمود اگر پيامبر اكرم بيشتر داده بود منهم ميدادم وقتى شمردم ديدم كاملا برابر است با همان مقدارى كه در خواب ديده بودم .\r\nخرايج - احمد بن هارون گفت من در سايبان حياط مشغول درن دادش يكى از غلامانش بودم ناگهان حضرت ابو الحسن در حالى كه سوار بر اسب بود وارد شد ما از جاى حركت كرديم خدمتش برسيم آن جناب پياده شد عنان اسب خود را\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبيكى از طنابهاى سايبان بست آنگاه وارد شد و با ما نشست ، به من فرمود چه وقت تصميم دارى بمدينه برگردى گفتم امشب .\r\nفرمود پس نامه‌اى مىنويسم ميدهى بفلان تاجر ، عرضكردم بسيار خوب ، فرمود : غلام دوات و كاغذ بياور و غلام خارج شد تا از خانه ديگرى كاغذ و دوات بياورد ، همين كه او رفت صداى شيهه اسب بلند شد و دم مىزد . به زبان فارسى به او فرمود اين ناراحتى براى چيست ؟ باز شيهه كشيد و دست بر زمين مىزد به فارسى فرمود عنان خود را باز كن برو يكطرف باغ بول كن و فضله بيانداز و برگرد همين جا بايست . اسب سر بلند نمود و عنان را خارج كرد بعد رفت بيك طرف باغ بطورى كه از نظر ما پنهان شد آنجا بول و فضله كرد و بجاى خود برگشت .\r\nچنان اين جريان مرا تحت تأثير قرار داد كه خدا مىداند . شيطان در دلم وسوسه مىكرد . فرمود احمد مبادا تعجب كنى از آنچه ديدى خداوند به محمّد و آل محمّد بيشتر از آنچه بداود و آل داود داده است كرامت فرموده ، گفتم صحيح ميفرمايد فرزند پيامبر صلى اللَّه عليه و إله ، پرسيدم اسب بشما چه گفت و چه به او فرموديد ، جواب داد : اسب به من گفت حركت كنيد سوار شويد و به خانه برگرديد تا من وظيفه خود را انجام داده باشم ، گفتم چرا ناراحتى . گفت خسته شده‌ام . گفتم من مىخواهم نامه‌اى بمدينه بنويسم وقتى تمام شد سوار بر تو ميشوم . گفت من مىخواهم بول كنم و فضله بياندازم نمىخواهم اين كار را در مقابل شما انجام دهم . گفتم برو بيك طرف باغ هر كار مايلى بكن بعد برگرد به محل خود . آنچه مشاهده كردى انجام داد .\r\nدر اين موقع غلام دوات و كاغذ آورد خورشيد غروب كرده بود شروع به نوشتن نامه كرد تا هوا تاريك شد كه ديگر من نوشته‌ها را نميديدم . من فكر كردم ايشان هم مثل من نمىبينند ، با آن پسرك گفتم برو از خانه شمعى بياور تا مولايت ببيند چه مينويسد . غلام رفت . امام عليه السّلام فرمود احتياجى بشمع نيست .\r\nنامه مفصلى نوشت كه تا از بين رفتن شفق آسمان به طول انجاميد بعد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنامه را در هم پيچيد بغلام داد و فرمود اين را درست كن . غلام داخل حياط شد تا نامه را درست كند بعد برگشت و در اختيار امام عليه السّلام گذاشت تا مهر بر آن بزند آن جناب مهر زد بىآنكه توجه كند مهر راسته است ، يا چپه و به من داد ، از جاى حركت كردم تا بروم بدلم گذشت تا از حياط خارج نشده‌ام نماز بخوانم پيش از آنكه بمدينه برسم .\r\nو در اين موقع رو به من نموده فرمود احمد نماز مغرب و عشا را در مسجد پيامبر اكرم صلى اللَّه عليه و آله بخوان و از آن مرد كه برايش نامه نوشته در همان جا جستجو كن ان شاء اللَّه او را خواهيد يافت .\r\nاز جاى حركت كردم با عجله بجانب مسجد پيامبر اكرم رفتم اذان نماز عشا را گفته بودند من اول نماز مغرب را خواندم و پس از آن نماز عشايم را با آنها خواندم ، همان جا كه فرموده بود بجستجوى آن مرد شدم او را يافتم نامه را دادم گرفت و مهر از آن برداشت پاره كرد تا بخواند نتوانست بخواند آن موقع چراغ خواست من نامه را گرفتم و در نور چراغ برايش خواندم ديدم خطهاى نامه كاملا درست است هيچ كلمه‌اى به كلمه ديگر نچسبيده و مهر نيز درست خورده . آن مرد گفت فردا بيا تا جواب نامه را بنويسم . فردا آمدم جواب نامه را گرفته خدمت امام آوردم ، فرمود آن مرد را همان جا كه گفتم پيدا نكردى ؟ گفتم : چرا فرمود احسن ! خرايج - محمّد بن فرج گفت ، حضرت هادى به من فرمود هر وقت مسأله‌اى داشتى آن را در نامه‌اى بنويس و نامه را زير جا نماز خود بگذار پس از يك ساعت بردار جواب مسأله را خواهى ديد ، گفت همين كار را كردم ديدم جواب سؤالم در همان نامه نوشته است .\r\nسيد بن طاوس در كشف المحجه باسناد خود از كتاب رسائل كلينى نقل مىكند از همان كسى كه او نام برده كه من نامه‌اى براى حضرت هادى نوشتم به اين مضمون كه شخص ميل دارد درخواستى از خدا مينمايد از امامش بكند در جواب نوشت اگر حاجتى داشتى لب‌هاى خود را حركت بده جواب را\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nخواهى يافت .\r\nخرايج - ابو محمّد طبرى گفت : آرزو داشتم انگشترى از امام عليه السّلام داشته باشم نصر خادم دو درهم برايم آورد همان را انگشتر ساختم . گذارم به چند نفر افتاد كه مشغول شرب خمر بودند آنقدر اصرار كردند تا من يك يا دو جام نوشيدم انگشتر براى انگشتم آنقدر تنگ بود كه براى وضو نميتوانستم آن را بچرخانم صبح ديدم انگشتر نيست توبه كردم .\r\nخرايج - روايت شده كه متوكل يا واثق يا غير اين دو به سپاهيان كه تعداد آنها نود هزار سواره بود از ترك‌هاى ساكن سامرا دستور داد هر كدام توبره اسب خود را از خاك قرمز پر كنند و همه بياورند در وسط بيابانى روى هم بريزند اين كار را كردند .\r\nيك تپه بلند شد كه نام آن را تل المخالى ناميد .\r\nبالاى تپه رفت حضرت هادى را نيز خواست به آن جناب گفت : شما را خواستم تا تعداد سپاه مرا مشاهده كنى .\r\nدستور داده بود سپاهيان غرق در اسلحه با خود و زره بعالىترين صورت با كمال هيبت و اهميت از كنار تپه عبور كنند منظورش ترسانيدن كسانى بود كه احتمال ميداد بر او بشورند از همه بيشتر ترس از امام هادى عليه السّلام داشت كه مبادا يكى از خويشاوندان را امر كند بر او قيام نمايند .\r\nامام ابو الحسن هادى عليه السّلام فرمود ميل دارى منهم سپاه خود را به تو نشان دهم گفت : آرى . امام عليه السّلام دعا كرد ناگهان متوكل ديد ميان آسمان و زمين را از مشرق تا مغرب فوج‌هائى از ملائكه غرق در سلاح گرفته‌اند . افتاد بر روى زمين و بيهوش شد وقتى به هوش آمد امام عليه السّلام فرمود ما در دنيا با تو سر ستيز نداريم ما مشغول بامر آخرت هستيم از گمانى كه برايت پيدا شده نترس .\r\nخرايج - ابو محمّد بصرى از ابو العباس خالوى شبل منشى ابراهيم بن محمّد نقل كرد كه گفت صحبت از ابو الحسن حضرت هادى بميان آمد . به من گفت : يا ابا محمّد\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمن پيش از اين معتقد بامامت ايشان نبودم و بر برادر خود نيز در اين مورد خورده مىگرفتم و هميشه طرفداران اين خانواده را سخت مورد اعتراض قرار مىدادم بطورى كه آنها را دشنام مىدادم يا بالاخره جزء مأمورينى قرار گرفتم كه متوكل بمدينه فرستاد براى آوردن حضرت هادى از مدينه خارج شديم امام عليه السّلام نيز خارج شد در بين راه از منزلى گذشتم هوا بسيار گرم بود تقاضا كرديم همين جا فرود آيد فرمود : نه . از آن منزل گذشتيم بدون اينكه غذا و آبى بخوريم همين كه شدت گرسنگى و تشنگى بما زور آور شد بسرزمين خشگ و بدون گياهى رسيديم كه نه آبى وجود داشت و نه سايه‌اى براى استراحت چشم به آن جناب دوختيم رو بما كرده فرمود چه شده به نظر گرسنه و تشنه هستيد .\r\nعرضكرديم : آرى به خدا سوگند آقا خيلى خسته‌شده‌ايم فرمود پياده شويد غذا بخوريد و آب بياشاميد .\r\nاز سخن ايشان در تعجب شديم كه در اين سرزمين خشك بدون آب و سايبان كه جاى استراحت وجود ندارد فرمود چرا پائين نمىآئيد . من پيش رفتم تا قطار شتر را بخوابانم ناگهان چشمم به دو درخت بزرگ افتاد كه گروه كثيرى ميتوانستند زير آن دو درخت استراحت كنند من آن محل را ديده بودم كه سرزمين خشگ و بدون گياه بود . چشمه‌اى ديدم مىجوشد و آبش روى زمين راه ميرود هر چه بخواهى خوشگوار و سرد پياده شديم غذا خورديم و آب آشاميديم و به استراحت پرداختيم . بعضى از ما چند مرتبه اين را راه طى كرده بودند افكار زيادى بر دلم مىگذشت ، با دقت چشم به آن جناب دوخته بودم به من نگاهى نموده لبخندى زد و صورت خود را برگردانيد .\r\nبا خود گفتم : بايد اين جريان را تحقيق كنم . به پشت درخت رفتم شمشير خود را دفن كردم و دو سنگ بالاى آن نهادم همان جا قضاى حاجت كردم و آماده نماز گرديدم امام ابو الحسن عليه السّلام فرمود استراحت كرديد ؟ گفتيم : آرى فرمود بنام\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nخدا حركت كنيد .\r\nحركت كرديم مقدارى كه راه طى شد من به عقب برگشتم به همان محل رسيدم علامت‌ها را ديدم و شمشير خود را برداشتم ولى خدا در آن محل نه درختى خلق كرده بود و نه آب و نه سايبانى ، بسيار در شگفت شدم . دست بسوى آسمان برداشته از خدا خواستم مرا بر محبت اين خانواده و معرفت و ايمان استوار بدارد بدنبال قافله آمدم تا به آنها رسيدم .\r\nحضرت ابو الحسن رو به من نمود و فرمود بالاخره كار خود را كردى عرضكردم آرى سرورم ، من در ترديد بودم اكنون به نظر خود از بىنيازترين مردم هستم در دنيا و آخرت . فرمود صحيح است شيعيان گروهى معدودند و معلوم است كيانند كه يك نفر بر ايشان اضافه نميشود و نه از آنها كم مىگردد .\r\nخرايج - داود بن قاسم گفت : خدمت حضرت ابو الحسن هادى عليه السّلام بودم فرمود با اين غلام به فارسى صحبت كن او خيال مىكند فارسى خوب مىداند بغلام گفتم زانويت چيست ؟ جواب نداد امام عليه السّلام به عربى فرمود مىپرسد زانويت چيست ؟ مصباح كفعمى - اسحاق بن عبد اللَّه علوى عريضى ( عريض دهى است در چهار ميلى مدينه ) گفت پدرم با عموهايم سوار شده خدمت حضرت على بن محمّد رسيدند اختلاف داشتند در آن چهار روزى كه در سال روزه گرفته مىشود در آن موقع امام عليه السّلام در صريا ساكن بود و هنوز بسامرا نرفته بود .\r\nفرمود آمده‌ايد سؤال كنيد از روزهائى كه در سال روزه گرفته مىشود ؟\r\nعرضكردند فقط براى همين آمده بوديم فرمود امروز هفدهم ربيع الاول است و روزى است كه پيامبر اكرم متولد شده و روز بيست و هفتم رجب روزى كه پيامبر اكرم به نبوت مبعوث گرديد و روز بيست و پنجم ذى قعده كه روز گسترده شدن زمين است و روز هيجدهم ذيحجه كه روز عيد غدير است .\r\nاعلام الورى و ارشاد مفيد - ص 309 - خيران اسباطى گفت : خدمت حضرت\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nابو الحسن على بن محمّد در مدينه رسيدم فرمود از واثق چه خبر دارى ؟ گفت :\r\nفدايت شوم وقتى آمدم صحيح و سالم بود و من بتازگى او را ديده‌ام اكنون ده روز مىگذرد از ملاقاتم با او .\r\nفرمود اهل مدينه مىگويند مرده است . وقتى فرمود مردم مىگويند مرده است فهميدم منظورش از مردم خود آن جناب است بعد فرمود جعفر چه مىكند ( منظور امام متوكل است ) .\r\nگفتم : او بسيار ناراحت بود وقتى من آمدم بدستور واثق در زندان بسر مىبرد .\r\nامام عليه السّلام فرمود اكنون او زمامدار و فرمانروا است باز پرسيد ابن زيات چگونه بود گفتم مردم با او بودند و دستور ، دستور اوست فرمود اوضاعش از هم پاشيد و بسيار كارش خراب شد در اين موقع سكوت نموده بعد فرمود بايد بالاخره مقدرات خداى متعال و احكامش انجام يابد فرمود خيران ! واثق از دنيا رفت . جعفر متوكل بجاى او نشست و ابن زيات كشته شد پرسيدم چه وقت فرمود شش روز پس از خارج شدن تو .\r\nكافى - ج 1 ص 502 - يعقوب بن ياسر گفت متوكل بارها مىگفت در كار ابن الرضا ( منظورش حضرت هادى است ) حيران شده‌ام و مرا سخت ناراحت كرده هر چه كوشش كردم كه شراب بخورد و با من هم پياله شود نپذيرفت ، خيلى مراقب بودم كه فرصتى براى چنين كارى بدست آورم ممكن نشد .\r\nگفتند به او اگر در مورد او چنين فرصتى را نتوانستى بچنگ آورى اهميت ندارد برادرش موسى شرابخوار معروفى است و از ساز و نواز خيلى خوشش مىآيد و به مىگسارى و عشقبازى شهرت دارد او را از مدينه باينجا بياور در مقابل مردم ما او را ابن الرضا معرفى مىكنيم و مشهورش مينمائيم .\r\nمتوكل از پى او فرستاد و با احترام وارد شد تمام بنى هاشم و سرهنگان و سرلشكران باستقبالش رفتند مردم با خود ميگفتند وقتى وارد شود متوكل دهى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبه او ميبخشد و برايش ساختمان مىسازد و شراب فروشان و زنان نوازنده را به آن ناحيه منتقل مىكند .\r\nوقتى موسى وارد شد حضرت هادى در سر پل معروف بوصيف با او روبرو گرديد آنجا محلى بود كه استقبال‌كنندگان از مسافرين در آن محل جمع ميشدند سلام كرد و احترامش نمود سپس به او گوشزد كرد كه متوكل ترا خواسته تا از قدر و مقامت بكاهد و ترا بىارزش نمايد مبادا پيش او اقرار كنى كه شراب نوشيده‌اى .\r\nموسى گفت : در صورتى كه او مرا براى همين كار خواسته باشد چه چاره دارم . فرمود خود را بىارزش نكن و چنين كارى را انجام نده او منظورش رسوا كردن تو است .\r\nهر چه امام عليه السّلام او را پند ميداد و موعظه مىكرد موسى امتناع ميورزيد و قبول نميكرد وقتى ديد نمىپذيرد فرمود اين را بدان كه تو با متوكل چنين مجلسى را نخواهيد ديد و به اين آرزو هرگز نميرسى .\r\nسه سال متوالي هر روز براى ملاقات متوكل ميرفت مىگفتند : امروز مشغول است برو فردا بيا ، فردا كه مىآمد ميگفتند : حالا مست و مخمور است فردا صبح بيا باز مىآمد جواب ميدادند مريض است و دوا خورده حالت ملاقات ندارد پيوسته بدين حال بود تا سه سال بالاخره متوكل كشته شد و او نتوانست يك جلسه با متوكل بنشيند .\r\nتوضيح - موسى همان كسى است كه مشهور بمبرقع بود و در قم دفن شده .\r\nدر عمدة الطالب مينويسد : موسى مبرقع پسر حضرت جواد است از كنيزى كه در قم از دنيا رفت و در همان جا دفن شد ، فرزندان او مشهور به رضويون هستند كه ساكن قم هستند مگر تعداد كمى كه در جاى ديگر ساكن هستند .\r\nحسن بن على قمى در ترجمه تاريخ قم از حسين بن محمّد بن نصر نقل مىكند :\r\nاولين كسى كه از سادات رضوى از كوفه بقم منتقل شد ابو جعفر موسى بن\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمحمّد بن علي بن موسى الرضا عليه السّلام است در سال 256 هجرى كه پيوسته بر روى صورت خود نقابى ميافكند . اعراب به او پيغام دادند كه از شهر ما خارج شو نقاب از صورت برداشت ولى او را نشناختند .\r\nاز آنجا بكاشان رفت احمد بن عبد العزيز بن دلف عجلى خيلى او را احترام نمود و مقدمش را گرامى داشت لباسهاى فاخر به او پوشانيد و اسبهاى عالى تقديمش كرد و هر سال هزار مثقال طلا و يك اسب مجهز مقررى برايش قرار داد .\r\nپس از خارج شدن موسى از قم ابو الصديم حسين بن علي بن آدم و مرد ديگرى از سران عرب وارد قم شدند به آنها جريان خارج كردن موسى را اطلاع دادند سران عرب از پى موسى فرستادند و او را بقم آورده پوزش خواستند و بسيار احترام نمودند ، برايش خانه‌اى خريدند و چند سهم از قريه هنبرد و اندريقان و كار چه بنام او كردند و بيست هزار درهم نيز پول نقد دادند كه با آن پول چند باغ خريد .\r\nخواهران موسى بنام زينب و ام محمّد و ميمونه دختران حضرت جواد بقم آمدند و در نزد موسى ماندند پس از فوت آنها را كنار قبر حضرت معصومه فاطمه دختر موسى بن جعفر عليه السّلام دفن كردند .\r\nموسى در قم بود تا در سال 296 هشت روز به آخر ربيع الآخر شب چهارشنبه از دنيا رفت او را در خانه خودش دفن كردند مزارش اكنون معروف است .\r\nدر كتاب نجوم مىنويسد : محمّد بن جرير طبرى نقل كرد كه ابو الحسن محمّد بن اسماعيل بن احمد كاتب در سر من رأى سال 338 گفت پدرم نقل كرد كه من در سامرا در درب الحصا قدم ميزدم يزداد پزشك نصرانى شاگرد بختيشوع را ديدم كه از خانه موسى بن بغا خارج شد با هم به راه افتاديم و مشغول صحبت شديم تا اينكه او گفت اين ديوار را مىبيني ميدانى صاحب اين خانه كيست اشاره كرد به خانه كه از كنارش ميگذشتيم ، گفتم خانه مال كيست ؟ گفت همان جوان علوى حجازى منظورش محمّد بن علي بن محمّد بن رضا عليهم السّلام بود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nگفتم : بلى او را ميشناسم منظورت چيست ، گفت اگر كسى علم غيب در دنيا داشته باشد فقط او است . گفت جريانى از او برايت نقل كنم كه هرگز در باره كسى نشنيده‌اى و نه ديگرى شنيده است به شرط اينكه خدا را گواه بگيرى كه به هيچ كس بازگو نكنى . زيرا شغل من طبابت است و با سلطان رفت و آمد دارم و از آنجا زندگيم روبراه مىشود .\r\nشنيده‌ام خليفه او را از حجاز آورده از ترس اينكه مبادا مردم اطرافش را بگيرند و خلافت از بنى عباس خارج شود .\r\nگفتم : قول مىدهم كه نگويم با اينكه تو مردى نصرانى هستى مورد تهمت و سوء ظن قرار نخواهى گرفت اگر چيزى نقل كنى از اينها . گفت بسيار خوب برايت نقل ميكنم .\r\nگفت چند روز پيش آن آقا را ديدم سوار بر اسب سياهى بود و لباسهاى سياه در تن داشت با عمامه‌اى سياه ، خودش نيز سياه چهره بود همين كه چشم به او افتاد باحترامش ايستادم ولى در دل با خود گفتم نه بطورى كه كسى بشنود فقط در دلم اين خيال گذشت لباس سياه و اسب سياه و مرد سياه چهره سياه اندر سياه مىشود همين كه نزديك من رسيد با دقت چشم به من انداخته فرمود قلب تو سياه است كه سياه اندر سياه مىبينى .\r\nپدرم گفت : به او گفتم راست مىگوئى به كسى اين حرف را نزن بگو ببينم تو چه كردى و چه گفتى . گفت چنان حيران شدم كه قدرت جواب نداشتم فقط گفتم چقدر قلب شما سفيد است كه از دل من خبر دارى گفت : خدا ميداند .\r\nپدرم گفت : وقتى يزداد مريض شد از پى من فرستاد پيش او رفتم گفت قلبم سفيد شده پس از سالها سياهى اينك شهادت مىدهم به لا إله الا اللَّه و اينك محمّد پيامبر خدا است و علي بن محمّد حجت خدا است بر مردم و ناموس اعظم است با همان بيمارى از دنيا رفت من در نماز بر بدن او حضور يافتم .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمناقب - ابو عبد اللَّه زيادى گفت وقتى متوكل مسموم شد نذر كرد اگر خدا شفايش بخشد مال كثيرى در راه او صدقه دهد . پس از خوب شدن دانشمندان در مقدار مال كثير اختلاف كردند . حسن وزير دربار متوكل گفت اگر من جواب صحيح براى تو بياورم چقدر جايزه به من ميدهى گفت : ده هزار درهم ولى در صورتى كه جواب صحيح نياوردى صد تازيانه خواهى خورد .\r\nگفت : قبول دارم خدمت حضرت هادى رسيد همين سؤال را كرد امام عليه السّلام فرمود به او بگو هشتاد درهم صدقه بدهد . جواب را بمتوكل رسانيد . متوكل گفت بچه دليل . باز وزير دربار خدمت امام رسيد و علت حكم را پرسيد فرمود خداوند به پيامبرش مىفرمايد :  لَقَدْ نَصَرَكُم اللَّه فِي مَواطِن كَثِيرَةٍ  خدا شما را مدد كرد در جنگ‌هاى كثيرى من جنگهاى پيامبر را شمردم هشتاد جنگ بود . اين دليل را براى متوكل نقل كرد خوشحال شد ده هزار درهم به او بخشيد .\r\nمتوكل روزى بابن سكيت « 1 »  گفت در جلو من سؤالهاى مشكلى از ابن الرضا ( حضرت هادى ) بكن . ابن سكيت پرسيد چرا خداوند موسى را با\r\n\r\n","description":"","footnote":" ( 1 ) ابن سكيت يعقوب بن اسحاق اهوازى دانشمند شيعه و اديب لغت‌شناس است كه از بزرگان علما است چندين كتاب نوشته از آن جمله ( تهذيب الالفاظ و اصلاح المنطق ) است .\r\nابن خلكان مينويسد : بعضى از دانشمندان گفته‌اند از پل بغداد كتابى مانند اصلاح المنطق رد نشده است ابو العباس مبرد ميگويد : بغداديها كتابى بهتر از كتاب منطق ابن سكيت ندارند متوكل او را مجبور كرد كه فرزندش معتز را درس بدهد يك روز متوكل بابن سكيت گفت بگو ببينم كداميك از اين دو در نظر تو محبوب‌ترند دو پسر من معتز و مؤيد يا حسن و حسين فرزندان فاطمه عليهم السّلام . ابن سكيت در جواب گفت : به خدا قسم قنبر غلام على بهتر از تو و دو پسر تو است .\r\nمتوكل بتركها دستور داد زبانش را از پشت درآوردند اين كار را كردند ابن سكيت از دنيا رفت رحمة اللَّه عليه ","page_name":" 144 ","page_number":144},
  {"content":"\r\n\r\nعصا و عيسى را با شفا دادن كر و پيس و زنده كردن مرده و حضرت محمّد را با قرآن و شمشير فرستاد .\r\nفرمود : خداوند موسى را با عصا و يد بيضا مدد كرد در زمانى كه علم رايج آن زمان سحر بود به او قدرتى داد كه سحر ايشان را مغلوب نمايد و حجت بر آنها تمام شود عيسى را با شفاى كر و پيس و زنده كردن مرده تاييد كرد در زمانى كه علم پزشكى و طب در آن زمان رونق داشت بوسيله شفاى كران و كسانى كه پيش بودند و زنده كردن مرده‌ها به اجازه خدا آنها را مغلوب كرد . پيامبر اكرم را نيز با قرآن و شمشير فرستاد و چون در زمان آن جناب شعر و شمشير رونق داشت بوسيله قرآن نور بخش و شمشير بران ايشان را مغلوب نمود و بر شعر و شمشير آنها پيروز گرديد و حجت بر آنها تمام شد .\r\nابن سكيت گفت اكنون چه چيز حجت است بر مردم فرمود عقل كه بوسيله آن دروغگو بر خدا را مىتوان تشخيص داد و تكذيب كرد .\r\nيحيى بن اكثم گفت ابن سكيت را چه بمناظره ، او مردى نحوى و اهل شعر و لغت است مسائلى را نوشت و از حضرت هادى جواب خواست امام عليه السّلام بابن سكيت فرمود جواب اين مسائل را من مىگويم تو بنويس . فرمود بنويس :\r\nسؤال كردى از اين آيه  قال الَّذِي عِنْدَه عِلْم مِن الْكِتاب  « 1 »  آن كس آصف بن برخيا بود سليمان از آنچه آصف ميدانست بىخبر و بىاطلاع نبود ولى ميخواست بامت خود از جن و انس آصف را معرفى كند كه او جانشين من خواهد بود اين علم را سليمان به آصف عنايت كرده بود تا مردم پس از او در امامت و فرمانروائيش اختلاف ، نكنند و بدين وسيله حجت بر آنها تمام شود .\r\nاما جريان سجدهء يعقوب سجده او براى يوسف نبود بلكه يعقوب و فرزندانش بفرمانبردارى از خدا سجده كردند و اين عمل تحيت و تهنيتى براى\r\n\r\n","description":"","footnote":" ( 1 ) سوره نحل آيه 40 - گفت كسى كه داراى مقدارى از علم كتاب بود . ","page_name":" 145 ","page_number":145},
  {"content":"\r\n\r\nيوسف بود چنانچه سجده ملائكه براى آدم نبود . سجده يعقوب و فرزندانش به جهت شكر خدا بود كه باز بگرد هم جمع شدند .\r\nچنانچه ملاحظه ميكنى در سجده شكر ميگويد :  رَب قَدْ آتَيْتَنِي مِن الْمُلْك  « 1 »  .\r\nاما اين آيه  فَإِن كُنْت فِي شَك مِمَّا أَنْزَلْنا إِلَيْك فَسْئَل الَّذِين يَقْرَؤُن - الْكِتاب  « 2 »  .\r\nخطاب در آيه به پيغمبر اكرم صلّى اللَّه عليه و إله است با اينكه شكى در مورد آنچه بر او نازل شده نداشت ولى نادانان گفته بودند چرا خداوند پيامبر را از ملائكه قرار نداد و چرا او را امتيازى نداد كه با مردم فرق داشته باشد و احتياج بخوردنى و آشاميدنى نداشته باشد و مانند ساير مردم ميان بازارها رفت و آمد نكند . خداوند به پيامبرش وحى كرد كه در مقابل اين مردم نادان از كسانى كه كتاب خوانده‌اند بپرس ، آيا پيامبرى قبل از تو فرستاده‌ايم كه غذا نخورد و آب نياشامد تو نيز بايد از آنها پيروى كنى اى محمّد .\r\nاينكه فرموده است اگر در شك هستى با اينكه پيامبر شكى نداشت به جهت مماشات و انصاف دادن بخصم است چنانچه در اين آيه نيز ميفرمايد :  فَقُل تَعالَوْا نَدْع أَبْناءَنا وَ أَبْناءَكُم  بگو بيائيد فرزندان و زنان و اشخاصى كه چون جان ما هستند از خود و شما جمع كنيم و دعا نمائيم و لعنت خدا را بر كسى قرار دهيم كه دروغ مىگويد اگر ميگفت بيائيد نفرين كنيم و لعنت خدا را بر شما قرار دهيم هرگز براى مباهله حاضر نمىشدند .\r\nخداوند ميداند پيامبرش در انجام رسالت كوتاهى نكرده و دروغگو نيست\r\n\r\n","description":"","footnote":" ( 1 ) سوره يوسف آيه 101 .  ( 2 ) سوره يونس آيه 94 - اگر شك دارى در آنچه بر تو نازل كرده‌ايم از كسانى كه كتاب ميخوانند بپرس . ","page_name":" 146 ","page_number":146},
  {"content":"\r\n\r\nو او را معرفى نموده كه آنچه ميگويد راست و درست است اما اينكه مىفرمايد لعنت خدا را بر كاذبين قرار دهيم از بابت مماشات با خصم و انصاف دادن از جانب خويش است .\r\nاما اين آيه  وَ لَوْ أَن ما فِي الْأَرْض مِن شَجَرَةٍ أَقْلام  « 1 »  همين طور است كه خداوند فرموده اگر تمام درختان دنيا قلم شود و دريا مركب و هفت درياى ديگر هم آن را كمك كند بطورى كه از تمام روى زمين چشمه‌ها بجوشد مانند طوفان نوح هرگز كلمات را نمىتوانند به آخر برسانند .\r\nآن درياها عبارت است از چشمه كبريت و يمن و برهوت و طبريه و آب گرم ما سيدان و آب گرم آفريقا كه معروف به سيلان است و چشمه با حوران ما كلمات خدا هستيم كه فضائل ما را نميتوانند درك كنند و نه تمام‌شدنى است .\r\nاما بهشت در آن خوردنى و آشاميدنى و سرگرمى و بازيها است ، در آنجا آنچه دل بخواهد و ديده لذت ببرد وجود دارد خداوند تمام آنها را مورد استفاده آدم قرار داد و برايش مباح نمود ولى درختى كه او و همسرش را از آن نهى كرد درخت حسد بود كه از آنها پيمان گرفت مبادا با ديده رشك و حسد نگاه كنند بكساني كه بر آنها و تمام مردم ايشان را برترى داده است آدم فراموش كرد و در اين مورد عزم و اراده استوارى نشان نداد .\r\nاما اين آيه  أَوْ يُزَوِّجُهُم ذُكْراناً وَ إِناثاً  « 2 »  كه مىفرمايد يا به ازدواج آنها در مىآورد نرها و ماده‌ها را . منظور اينست كه خداوند به ازدواج در مىآورد مردان مطيع را . به خدا پناه مىبرم از اينكه خداوند بزرگ كارى كه مورد نظر تو است از عمل زشت ( جمع شدن با پسر بچه ) را قصد كرده باشد و اجازه چنين كارى را بدهد هر كه چنين كند مجرم است كه مبتلا بعذابى دردناك مىشود و با خوارى پيوسته\r\n\r\n","description":"","footnote":" ( 1 ) سوره لقمان آيه 27  ( 2 ) سوره شورى آيه 50 ","page_name":" 147 ","page_number":147},
  {"content":"\r\n\r\nدر جهنم خواهد بود مگر اينكه توبه كند .\r\nاما شهادت يك زن كه به تنهائى پذيرفته مىشود زني است كه قابله است در صورتى كه بشهادت قانع شوند و گر نه بايد دو زن باشد كه آن دو بجاى يك مرد حساب مىشود از روى ناچارى چون امكان ندارد مرد از اين موقعيت اطلاع حاصل كند و جايگزين زن شود در موقع زايمان اگر تنها آن زن بود گفتارش قبول مىشود باضافه سوگندى كه ياد مىكند .\r\nاما فرمايش حضرت على عليه السّلام در مورد خنثى همان طورى است كه آن جناب فرمود از نوع ادرار تشخيص داده مىشود كه ارث زن بايد ببرد يا مرد ، چند نفر عادل موقع ادرار كردن او در آينه نگاه ميكنند خنثى پشت سر آنها لخت مىشود آنها در آينه تماشا ميكنند و حكم آن را ميدهند .\r\nاما حكم كسى كه مىبيند چوپان با گوسفندى جمع شده اگر آن گوسفند را شناخت بايد بكشد و بسوزاند ، در صورتى كه نشناسد امام گله را به دو قسمت مىكند و قرعه ميكشد قرعه بهر قسمت قرار گرفت باز آن قسمت گله را به دو قسمت مىكند و قرعه مىكشد به همين طريق تقسيم مىكند و قرعه مىكشد تا دو عدد بماند بعد بين آن دو قرعه ميكشد بهر كدام اصابت كرد آن را مىكشد و آتش مىزند بقيه قابل استفاده است اين تقسيم و قرعه امام از جانب خدا است و خلاف ندارد .\r\nو اما نماز صبح و بلند خواندن قرائت آن به اين جهت است كه پيامبر اكرم نماز صبح را در موقعى ميخواند كه تاريكى شب هنوز بود پس بلند خواندن نماز صبح به پيروى از نماز شب است .\r\nاما فرمايش حضرت امير المؤمنين كه فرمود قاتل ابن صفيه را مژده جهنم بده چون پيامبر اكرم صلى اللَّه عليه و آله و سلم اين فرمايش را به او فرموده بود « 1 »  و ابن جرموز از كسانى بود كه در جنگ نهروان بر على خروج\r\n\r\n","description":"","footnote":" ( 1 ) زبير بن عوام بن خويلد مادرش صفيه دختر عبد المطلب عمه پيامبر اكرم بود زبير پسر عمه پيمبر و پسر برادر خديجه همسر پيغمبر بود . در جنگ جمل حضور داشت على عليه السلام او را صدا زد و بگوشه‌اى برد فرمود يادت هست من و تو با هم خدمت پيغمبر بوديم آن جناب به من نگاهى نمود و خنديد تو نيز خنديدى تو گفتى پسر ابو طالب بلند - پروازى خود را رها نميكند . پيغمبر اكرم فرمود او بلند پرواز نيست در آينده با او بجنگ خواهى پرداخت با اينكه تو ستمگرى .\r\nزبير بخاطر آورد و از جنگ كناره گرفت وارد وادى السباع شد در آنجا به نماز ايستاد ابن جرموز پيش آمد و او را كشت شمشير و سرش را پيش على عليه السلام آورد .\r\nعلى ( ع ) شمشير زبير را بدست گرفته گفت اين شمشيرى است كه مدتها ناراحتى و اندوه را از چهره پيامبر اكرم بر طرف ميكرد بعد فرمود مژده بده بكشنده زبير كه اهل جهنم است . ","page_name":" 148 ","page_number":148},
  {"content":"\r\n\r\nكرد على عليه السّلام او را در بصره نكشت چون ميدانست كه در جنگ نهروان كشته خواهد شد .\r\nاما اعتراض تو كه گفتى علي عليه السّلام با سپاه صفين جنگ كرد چه آنها كه حمله ميكردند و چه آنها كه فرار مىنمودند و مجروحين كه در ميدان افتاده بودند ميكشت ولى در جنگ جمل از پى فراريها نرفت و مجروحان را نكشت هر كس شمشير و سلاح خود را ميافكند در امان بود .\r\nعلت آن بود كه سپاه جمل رئيس و فرمانده آنها كشته شده بود آنها پناه گاهى نداشتند كه بجانب او روند برگشتند به منزل خود بىآنكه ديگر تصميم جنگ داشته باشند و يا در جستجوى ياور و آمادگى براى مبارزه باشند اگر دست از آنها برميداشتى راضى بودند حكم در باره آنها همين بود كه دست از ايشان بردارند زيرا در پى ادامه جنگ نبودند .\r\nاما سپاه صفين روى مىآوردند بيك گروه مجهز و رئيس زنده كه پيوسته براى آنها اسلحه از قبيل نيزه و شمشير و زره تهيه مىكرد و بايشان جايزه ميداد و اموالى ميبخشيد و مريض و مجروح را مداوا مىكرد براى پياده‌ها وسيله سوارى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nميفرستاد باز آماده جنگ مىشدند .\r\nولى اهل بصره با انداختن سلاح بايد از ايشان دست بر مىداشت زيرا گروه مجهزي نداشتند بايد از فرارى صفين تعقيب مىكرد و مجروح آنها را مىكشت اين دو سپاه با هم مساوى نبودند .\r\nاگر حكم على عليه السّلام در باره اهل صفين و جمل نبود كسى نميتوانست تشخيص دهد كه حكم متمرّدان از مسلمانان چيست و بايد با آنها چه كرد هر كه سرپيچى نمود حواله به شمشير آبدار داده مىشود .\r\nاما مردى كه اقرار بلواط كرد او از جان خود گذشت و كسى شهادت بر عمل او نداده بود و نه حكومت وقت او را در حال عمل گرفتار كرده بود .\r\nپيشوائى كه از جانب خدا حكومت بر مردم مىكند وقتى كسى را بدستور خدا مىتواند كيفر كند ميتواند او را نيز ببخشد مگر اين آيه را نشنيده‌اى كه خداوند در باره سليمان مىفرمايد :\r\n هذا عَطاؤُنا فَامْنُن أَوْ أَمْسِك بِغَيْرِ حِساب  « 1 »  خداوند در اين آيه ابتدا بخشش و عنايت را ذكر مىكند بعد سخن از منع و جلوگيرى به ميان مىآورد « 2 »  .\r\n\r\n","description":"","footnote":" ( 1 ) سوره ص : آيه 39 .  ( 2 ) جريان مردى كه لواط كرده بود در كافى ج 7 ص 201 چنين نقل شده كه حضرت صادق عليه السّلام فرمود روزى امير المؤمنين با گروهى از اصحاب بود كه مردى آمده ، گفت يا على من با پسر بچه‌اى جمع شده‌ام مرا پاك كن فرمود اى مرد برو به خانه شايد بسرت زده .\r\nفردا براى مرتبه دوم آمد و گفت يا امير المؤمنين من با پسر بچه‌اى جمع شده‌ام مرا پاك كن باز فرمود برو به خانه شايد جنون پيدا كرده‌اى تا سه مرتبه او را برگردانيد مرتبه چهارم فرمود پيغمبر اكرم در باره كسى كه چنين كارى را انجام دهد سه كيفر قرار داده هر كدام را مايلى انتخاب كن پرسيدم چيست آن سه كيفر ، فرمود يك ضربت شمشير به او بزنند تا هر چه كارگر شد ، يا او را از بالاى كوهى با دست و پاى بسته پرت كنند . سوم اينكه با آتش پيكرش را بسوزانند پرسيدم كدام كيفر سخت‌تر است فرمود به آتش سوختن . عرض كرد من همان را انتخاب كردم فرمود پس آماده شو . عرض كرد بسيار خوب مرد شروع به نماز كرد و دو ركعت نماز خواند بعد از تشهد گفت خدايا تو ميدانى چه گناهى انجام داده‌ام اكنون بيمناكم آمدم خدمت وصى پيغمبر و پسر عمويش از او درخواست كردم مرا پاك كند بين سه كيفر مخيرم كرد . خدايا من آنچه سخت‌تر بود برگزيدم خدايا از تو ميخواهم اين كيفرم را كفاره گناهم قرار دهى و مرا به آتش جهنم نسوزانى .\r\nآنگاه با اشك جارى حركت كرد و داخل گودالى كه على عليه السلام برايش كنده بود شد لهيب و شراره آتش را با چشم ميديد كه چگونه زبانه ميكشد . اشك از چشمان على ( ع ) و تمام اصحاب جارى شد به او فرمود از جاى حركت كن ملائكه آسمان و زمين را بگريه در آوردى خدا توبه‌ات را پذيرفت ديگر مبادا چنين كارى را انجام دهى . ","page_name":" 150 ","page_number":150},
  {"content":"\r\n\r\nهمين كه يحيى بن اكثم نامه را خواند بمتوكل گفت صحيح نيست بعد از اين مسائل ديگر از او چيزى به پرسى ديگر هر سؤالى بكنى از اينها مشكل‌تر نخواهد بود هر چه بيشتر دانش او منتشر شود موجب تقويت رافضىها است .\r\nجعفر بن رزق اللَّه گفت : مردى نصرانى را كه با زنى مسلمان همبستر شده بود پيش متوكل آوردند خليفه تصميم گرفت بر او حد جارى كند در اين موقع مسلمان شد .\r\nيحيى بن اكثم گفت : ايمان سابقه قبلى را از ميان مىبرد ديگرى گفت بايد سه حد بر او جارى كرد .\r\nمتوكل جريان را براى حضرت هادى عليه السّلام نوشت و حكم آن را جويا شد امام عليه السّلام در جواب نامه نوشت بايد او را بزنند تا بميرد . دانشمندان اين جواب\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nرا نپذيرفتند . نوشت علت و دليل اين حكم را بفرمائيد در جواب او اين آيه را قرائت فرمود :  بِسْم اللَّه الرَّحْمن الرَّحِيم *   فَلَمَّا رَأَوْا بَأْسَنا قالُوا آمَنَّا بِاللَّه وَحْدَه وَ كَفَرْنا بِما كُنَّا بِه مُشْرِكِين  « 1 »  .\r\nمتوكل دستور داد او را زدند تا مرد .\r\nابو الحسن پسر سهلويه بصرى معروف بابن ملاح گفت سبب راهنمائى من حضرت هادى شد زيرا من واقفى مذهب بودم به من فرمود تا كى در خوابى ، نرسيده موقعى كه از اين خواب گران بيدار شوى چنان تأثيرى در دل من گذاشت كه غش كردم پيرو مذهب حق گرديدم .\r\nمناقب - داود بن قاسم جعفرى گفت : وارد سامرا شدم براى وداع با امام هادى عليه السّلام ، چون تصميم حج داشتم امام عليه السّلام نيز همراه من از شهر خارج شد به آخرين قسمت ديوار شهر كه رسيديم از مركب پياده شد من نيز پياده شدم با دست مبارك خود خطى شبيه دايره روى زمين كشيد فرمود عمو جان آنچه داخل اين خط است بردار براى مخارج راه خود و صرف در انجام حج كن دست بردم ديدم شمش طلائى است و دويست مثقال طلا بود .\r\nابو عمر عثمان بن سعيد و احمد بن اسحاق اشعرى و علي بن جعفر همدانى خدمت حضرت امام ابو الحسن عسكرى رسيدند . احمد بن اسحاق شكايت از قرضى كه بر گردن داشت نمود .\r\nامام عليه السّلام رو به ابو عمرو كه وكيل آن جناب بود نموده فرمود سى هزار دينار به او بده و سى هزار دينار نيز به علي بن جعفر . تو خود نيز سى هزار دينار بردار .\r\nاين معجزه‌ايست كه جز پادشاهان كسى برايش چنين مبلغى مقدور نيست و بخشش به اين مقدار را از كسى نشنيده‌ايم .\r\n\r\n","description":"","footnote":" ( 1 ) سوره غافر آيه 84 همين كه شكنجه ما را ديدند گفتند ايمان آورديم بخداى يكتا و از اعتقاد و شركى كه داشتيم دست بر ميداريم . ","page_name":" 152 ","page_number":152},
  {"content":"\r\n\r\nمناقب - متوكل عتاب بن ابى عتاب را بجانب مدينه فرستاد تا علي بن محمّد عليه السلام را بسامرا بياورد . شيعيان ميگفتند آن جناب علم غيب دارد . عتاب اين مطلب را قبول نداشت وقتى از مدينه خارج شد چشمش به امام عليه السّلام افتاد كه بارانى پوشيده با اينكه هوا صاف بود . اما چيزى نگذشت كه ابر پيدا شد و شروع بباران آمدن كرد عتاب با خود گفت : اين يك دليل .\r\nوقتى رسيدند بشط قاطول امام عليه السّلام مشاهده كرد كه عتاب ناراحت است پرسيد چرا ناراحتي گفت در فكر نيازهاى خود هستم كه از امير المؤمنين تقاضاى بر آوردن آنها را نموده‌ام . فرمود نيازهاى تو برآورده شده . فاصله‌اى نشد كه يك نفر بعنوان مژده برايش اطلاع آورد كه حوائج و خواسته‌هايش برآورده شده .\r\nدر اين موقع رو به امام عليه السّلام كرده گفت مردم معتقد هستند كه شما علم غيب دارى من خودم دو قسمت را تا كنون مشاهده كرده‌ام .\r\nمعتمد در اصول - علي بن مهزيار گفت وارد سامرا شدم موقعى كه در امامت مشكوك بودم ديدم شاه براي شكار خارج شده در يك روز بهارى كه هوا نيز صاف است مردم تمام لباس تابستانى دارند . چشمم به حضرت هادى افتاد كه لباس بارانى پوشيده و بر اسب خود نيز روكش انداخته كه مانع از تر شدن آن است دم اسب را نيز بسته است مردم از كار آن جناب در شگفت بودند مىگفتند اين مرد مدنى ببين چه پوشيده با خود گفتم : اگر اين آقا امام مىبود چنين كارى را نمىكرد .\r\nهمين كه مردم از شهر خارج شدند چيزى نگذشت كه هوا بسرعت پر از ابر شد و باران شديدي شروع بباريدن كرد بطوري كه همه خيس و تر شدند ولى امام عليه السّلام از اين گرفتارى آسوده و راحت بود با خود گفتم چنين معلوم مىشود كه امام است .\r\nتصميم گرفتم بروم بپرسم كه جنب اگر عرق كند عرق او چه صورت دارد چنين بدلم گذشت كه اگر صورت خود را گشود امام است . همين كه نزديكش\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nرسيدم صورت مبارك را گشوده فرمود اگر عرق جنب از حرام باشد و بلبانش برسد نبايد نماز در آن بخواند ، اما اگر جنابت او از حلال باشد اشكالى ندارد ديگر برايم در مورد امامت شك و شبهه‌اى باقى نماند .\r\nمناقب - ج 4 ص 415 - در كتاب برهان از دهنى نقل شده كه وقتى حضرت امام على النقى را بسامرا آوردند متوكل نسبت به آن جناب محبت مىكرد . روزى سبدي انجير بوسيله غلامى براى آن جناب فرستاد . در بين راه باران گرفت غلام داخل مسجدى شد . در آنجا ميل به خوردن انجير پيدا كرد سبد را گشود و از آن انجيرها خورد خدمت امام آمد موقعى كه آن جناب مشغول نماز خواندن بود .\r\nيكى از خدمتكاران گفت براى چه آمده‌اى ، او جريان آوردن انجير و خوردن آنها را براى غلام نقل كرد . خدمتكار گفت مگر تو نميدانى كه او از عمل تو مطلع است كه چه مقدار از انجيرها را خورده‌اى . غلام چنان ناراحت شد كه گفتى قيامت بر پا شده ، با عجله خود را به منزل رسانيد . همين كه صداى پيك بلند شد خود و خانواده‌اش شروع بلرزيدن كردند از آن پيش آمد .\r\nحسين بن علي گفت : مردى خدمت امام علي النقى رسيد لرزه تمام پيكر او را گرفته بود ميگفت پسرم را بجرم محبت شما خانواده گرفته‌اند ، امشب او را از بالاى فلان محل پرت خواهند كرد و در همان پائين بدنش را دفن مىكنند . امام عليه السلام فرمود : منظورت چيست و چه حاجت دارى . عرض كرد پدر و مادر چه ميخواهند ؟ فرمود برو پسرت سالم خواهد ماند ، فردا صبح پيش تو خواهد آمد .\r\nفردا صبح پسرش آمد پرسيد پسر جان چه شد كه خلاص شدى . گفت همين كه قبر را كندند و آماده شد و دست‌هاى مرا نيز بستند ديدم ده نفر كه بوى خوش از آن‌ها ساطع بود و سر وضعى پاك و پاكيزه داشتند آمدند . پرسيدند چرا\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگريه مىكنى . جريان خود را براى آنها نقل كردم . گفتند اگر ما بجاى تو همان شخصى كه ميخواهد ترا بياندازد قرار بدهيم و تو آزاد شوى حاضرى به روى ساكن مدينه گردى گفتم : آرى .\r\nآن ده نفر مأمور را گرفتند و از بالاى كوه پرت كردند بطورى كه كسى صداى او را نشنيد و نه آن مردان را ديدند آنها مرا اينجا آوردند و منتظرند كه من برگردم . پسرك از پدر خود وداع كرد و رفت .\r\nپدر خدمت امام عليه السّلام رسيد و جريان را عرضكرد مردم بىاطلاع ميگفتند فلان كس افتاده و چنين و چنان شد ، امام عليه السّلام تبسم ميكرد و مىفرمود اينها آنچه ما ميدانيم خبر ندارند .\r\nكشف الغمه - ج 3 ص 230 - محمّد بن طلحه گفت : امام على النقى عليه السّلام روزى براى كار مهمى از سامرا بجانب دهى رهسپار شد . مرد عربى بجستجوى آن جناب آمد . به او گفتند بفلان محل تشريف برده ، مرد عرب بجانب امام عليه السّلام رفت و ايشان را ملاقات كرد .\r\nحضرت هادى از او پرسيد چه حاجت دارى ؟ گفت مرد عربى از كوفه هستم كه افتخار بمحبت و ولايت جد شما علي بن ابى طالب عليه السّلام دارم گرفتار قرض سنگينى شده‌ام كه چاره‌اى براى پرداخت آن ندارم جز لطف شما .\r\nحضرت هادى عليه السّلام فرمود ناراحت نباش و خاطر آسوده‌دار همين جا باش تا موقع آن برسد فردا صبح به او فرمود من از تو خواهشى دارم مبادا هرگز مخالفت خواسته مرا بنمائى . مرد عرب گفت : مخالفت نخواهم كرد . امام عليه السّلام يادداشتى نوشت به خط خود و اعتراف كرد در آن كه مرد عرب از ايشان فلان مبلغ طلبكار است مبلغى را كه معين كرد بيش از مقدار قرض مرد عرب بود . فرمود اين يادداشت را بگير وقتى من بسامرا رفتم موقعي كه چند نفر در نزد من هستند بيا و مطالبه حق خود را بنما و خيلى سخت بگيرد و با درشتى از من بخواه مبادا بر خلاف اين دستور كارى بكني خدا را بر تو گواه مىگيرم . مرد عرب پذيرفت و يادداشت\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nرا گرفت .\r\nامام عليه السّلام بسامراء كه رسيد و گروهى در خدمت ايشان بودند از اطرافيان خليفه و ديگران مرد عرب آمد و يادداشت را داد و با درشتى و سخت‌گيرى مطالبه طلب خود را نمود .\r\nامام عليه السّلام با نرمى و ملايمت از او پوزش ميخواست و وعده ميداد كه پرداخت خواهد كرد نگران نباشد .\r\nاين جريان به گوش خليفه متوكل رسيد دستور داد براى آن جناب سى هزار درهم ببرند . پول را كه آوردند امام عليه السّلام نگه داشت تا مرد عرب مراجعه نمود .\r\nفرمود اين پول را بگير و قرض خود را پرداخت كن و بقيه را صرف در مخارج خانواده و زندگى خود بنما ما را معذور دار . مرد عرب پوزش خواسته گفت به خدا تقاضاى من كمتر از يك سوم اين مبلغ بود ولى خدا ميداند مقام رهبرى را بچه كس بسپارد . پول را برداشت و رفت .\r\nاز كتاب دلائل حميرى نقل شده كه حسن بن علي و شاء گفت : ام محمّد كنيز حضرت رضا در حير نقل كرد آن زمان او با حسن بن موسى بود گفت ، حضرت امام على النقى روزى با ترس وارد شد و روى زانوى ام ابيها دختر موسى نشست .\r\nام ابيها پرسيد ترا چه شده چرا ناراحت هستى .\r\nفرمود هم اكنون به خدا قسم پدرم از دنيا رفت . ام ابيها با ناراحتى گفت اين حرف را نزن فرمود به خدا آنچه گفتم همان است . آن تاريخ را يادداشت كرديم .\r\nخبر وفات حضرت جواد در همان روز رسيد .\r\nمحمّد بن حسين بن مصعب مدائنى نامه‌اى براى امام نوشت كه در آن سؤال كرده بود : ميتوان بر شيشه سجده كرد وقتى نامه را فرستاد در دل با خود گفت شيشه كه از روئيدنيها است سجده بر روئيدنى نيز اشكالى ندارد . گفت در جواب نامه امام عليه السّلام نوشته بود بر شيشه سجده نكن گرچه خيال كرده بودى شيشه روئيدنى است چنين نيست آن را از ريگ و نمك تهيه مىكنند و نمك از معدنيها و شوره‌زار\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاست .\r\nعلى بن محمّد نوفلى گفت : از امام هادى عليه السّلام شنيدم مىفرمود اسم اعظم خدا هفتاد و سه حرف است كه آصف بن برخيا فقط يك حرف آن را ميدانست و همان حرف را بر زبان آورد فاصله بين خود و سبا را بيك چشم بهم زدن درنورديد و تخت بلقيس را براى سليمان آورد دو مرتبه زمين به حالت اول برگشت .\r\nهفتاد و دو حرف از آن نزد ما است فقط يك حرف را خداوند به خود اختصاص داده و كسى مطلع نيست .\r\nفاطمه دختر هيثم گفت در خانه حضرت ابو الحسن بودم موقعى كه جعفر متولد شد اهل خانه همه مسرور بودند . من به حضرت هادى عرضكردم شما چرا شادمان نيستيد فرمود خود را ناراحت مدار . گروهى كثير بواسطه او گمراه خواهند شد .\r\n« اين همان جعفر معروف بكذاب است كه ادعاى امامت نمود پس از فوت امام حسن عسكرى عليه السّلام و ميراث امام را متصرف شد با اينكه حضرت ولى عصر را ديده بود و از وجود او اطلاع داشت » .\r\nمحمّد بن شرف گفت : در خدمت حضرت ابو الحسن هادى عليه السّلام در مدينه ميرفتم روى به من نموده فرمود تو ابن شرف نيستى ؟ ! عرضكردم چرا . خواستم مسأله‌اى از آن جناب بپرسم قبل از آنكه شروع بسؤال كنم فرمود مادر وسط خيابان و راه هستيم اينجا جاى سؤال نيست .\r\nمحمّد بن فضل بغدادى گفت براى حضرت هادى عليه السّلام نوشتم كه ما دو دكان داريم كه پدرمان رحمة اللَّه عليه براى ما به ارث گذاشته تصميم فروش آن را داريم ولى بمشكل برخورد كرده‌ايم از خدا بخواه وسيله فروش آن را فراهم سازد به مبلغ مناسب و بخير و صلاح ما تمام شود . امام عليه السّلام جوابى در اين مورد نداد برگشتيم به بغداد مشاهده كرديم كه هر دو دكان آتش گرفته .\r\nايوب بن نوح گفت نامه‌اى براى حضرت هادى نوشتم كه آقا بچه‌اى در راه دارم از خدا بخواه پسرى به من عنايت كند . در جواب نوشت وقتى متولد شد نامش را\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمحمّد بگذار پسرى برايم متولد شد او را محمّد نام گذاشتم .\r\nگفت : يحيى بن زكريا نيز بچه‌اى در راه داشت نامه‌اى براي امام عليه السّلام نوشت كه مرا فرزندى در راه است از خداوند بخواه كه آن را پسر قرار دهد در جوابش نوشت بسا از دخترها كه بهتر از پسر هستند . براى او دخترى متولد شد .\r\nايوب بن نوح گفت : نامه‌اى براى امام عليه السّلام نوشتم كه عبد الواحد قاضى مرا رها نميكند و از دست او خيلى اذيت ميكشم شكايت از ناراحتىهاى او كردم در جواب من نوشت تا دو ماه ديگر از دست او راحت خواهى شد . پس از دو ماه او را عزل كردند و از آزارش آسوده شدم .\r\nكشف الغمه - ج 3 ص 247 - از كتاب دلائل نقل مىكند كه ايوب نقل كرد از فتح بن يزيد گرگانى كه گفت در راه بازگشت از مكه با حضرت ابو الحسن امام هادى عليه السّلام همسفر بودم آن جناب بعراق مىآمد و من عازم خراسان بودم .\r\nشنيدم ميفرمود : هر كه از خدا بپرهيزد مردم از او حساب خواهند برد و هر كه خدا را اطاعت كند مردم از او اطاعت خواهند كرد .\r\nسعى كردم خدمت آن جناب برسم بالاخره موفق شدم سلام كردم . جواب داد و دستور داد بنشينم اول حرفى كه زد اين بود كه فرمود : اى فتح هر كه اطاعت از خدا كند از خشم مردم هراسى نخواهد داشت و هر كه خدا را بخشم آورد بايد يقين داشته باشد كه خداوند او را مورد خشم مردم قرار ميدهد . خدا را نميتوان توصيف كرد مگر با همان صفاتى كه خود را ستوده چگونه مىتوان ستود و توصيف كرد خداوندى را كه حواس عاجز از درك اويند و انديشه‌ها او را در نمىيابند و نميتوان او را محدود كرد و با چشم ديد ، بزرگتر از آنست كه بتوان توصيفش نمود و بالاتر از آنكه برايش صفتى بياورند در حالى كه نزديك است بسيار دور است و در حال دورى بسيار نزديك است پس در دورى نزديك و در نزديكى دور است او كيفيت و چگونگى را آفريده نميتوان به او گفت چگونه است و جا و مكان را\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبوجود آورده ، نمىتوان گفت كجا است زيرا او از كيفيت و مكان داشتن منزه است .\r\nاو يكتاى بىهمتا است نزاده و نزائيده شده و او را نظيرى نيست پس بسيار با عظمت و بزرگ است .\r\nحتى نمىتوانيم كنه و عظمت حضرت محمّد صلّى اللَّه عليه و إله و سلّم را درك كنيم زيرا خداوند عزيز نام او را همراه نام خويش قرار داده و آن جناب را شريك در عطاى خويش فرموده و به كسى كه از پيغمبر اطاعت كند همان پاداشى را وعده داده كه از خودش اطاعت نمايد چنانچه در اين دو آيه بهر دو مطلب تصريح فرموده :  وَ ما نَقَمُوا إِلَّا أَن أَغْناهُم اللَّه وَ رَسُولُه مِن فَضْلِه  و در اين آيه سخن كسى را كه ترك اطاعت پيامبر را نموده بيان مىكند موقعى كه ميان آتش جهنم در سوز و گداز است  يا لَيْتَنا أَطَعْنَا اللَّه وَ أَطَعْنَا الرَّسُولَا  يا چگونه ميتوان توصيف كرد كنه كسى را كه خداوند اطاعت و فرمانبردارى او را قرين اطاعت و فرمانبردارى از پيامبر قرار داده در اين آيه  أَطِيعُوا اللَّه وَ أَطِيعُوا الرَّسُول وَ أُولِي الْأَمْرِ مِنْكُم  و در آيه ديگر مىفرمايد :  وَ لَوْ رَدُّوه إِلَى الرَّسُول وَ إِلى أُولِي الْأَمْرِ مِنْهُم  در اين آيه نيز ميفرمايد :  إِن اللَّه يَأْمُرُكُم أَن تُؤَدُّوا الْأَمانات إِلى أَهْلِها  در آيه ديگر ميفرمايد :  فَسْئَلُوا أَهْل الذِّكْرِ إِن كُنْتُم لا تَعْلَمُون *  .\r\nيا فتح همان طورى كه نميتوان خدا و پيامبر و فرزندان پيامبر ( ائمه اطهار ) عليهم السلام را توصيف نمود نميتوان مؤمنى را كه تسليم فرمان ما است توصيف كرد پيامبر ما بهترين پيامبران و خليل ما بهترين خليل‌ها و وصى ما ارجمندترين اوصيا است اسم آن دو بهترين اسم‌ها و كنيه ايشان بهترين و شيرينترين كنيه‌ها است اگر بنا باشد كه فقط همطراز با ما همنشين شود كسي نيست كه با ما بتواند همنشين گردد و اگر بنا باشد ما با همطراز خود ازدواج نمائيم نبايد با هيچ كس ازدواج كنيم .\r\nاز همه مردم متواضع‌تر و با حلم‌تر و باسخاوت‌تر و از تمام مردم حمايت آنها بيشتر است علم و دانش آن دو به ارث رسيده بجانشينانشان ، مطيع و تسليم ايشان\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nباش خدا ترا به راه آنها بميراند و زنده نگه دارد . اينك اگر مايلى برو خدا رحمتت كند .\r\nفتح گفت : از خدمت امام عليه السّلام خارج شدم فردا نيز سعى كردم تا خدمت آن جناب برسم بالاخره موفق شده سلام كردم جواب داد . عرضكردم اجازه ميدهى سؤالى برايم پيش آمده بپرسم كه ديشب من پيوسته در انديشه همين مشكل گذشت فرمود : بپرس اگر مايل بودم جواب مىدهم و گر نه جواب نميدهم درست سؤال كن و در سؤال خويش استوار باش و بجواب درست گوش بده مبادا از روى عناد و لجبازى سؤال كنى متوجه هدف خويش باش زيرا دانشجو و استاد هر دو در پيشرفت و رشد شريكند و هر دو بايد خير خواه يك ديگر باشند و هرگز نبايد نسبت بهم خيانت نمايند .\r\nاگر بخواهم ميگويم چه سؤالى برايت پيش آمده خداوند بر اسرار نهان كسى را مطلع نگرداند مگر پيامبران شايسته ، هر چه در نزد پيامبر است امام نيز دارد اطلاع و دانشى كه پيامبر دارد اوصياء او نيز دارند تا زمين خالى از حجتى نباشد كه اثبات ادعاى پيامبر را نمايد و بر شخصيت و عظمت او گواه گردد .\r\nيا فتح ! نزديك بود شيطان ترا باشتباه اندازد در مورد مطالبى كه به تو آموختم بفكر و خيال‌هاى واهى شدى و ترا به شك انداخت بطورى كه نزديك بود از راه خدا و صراط مستقيم منحرف شوى زيرا با خود گفتى وقتى ما قائل شويم پيامبر و اوصياء او داراى چنين مقامى هستند پس آنها نيز خدايند .\r\nهرگز ، به خدا پناه مىبرم آنها مخلوق و خداپرستند مطيع پروردگار و كوچك در مقابل شيفتهء اويند . اگر شيطان از اين راه وسوسه‌اى نمود متوجه گفتار من باش و او را با سر بر زمين بزن .\r\nعرضكردم : فدايت شوم مرا آسوده كردى و با اين بيان تمام ناراحتى كه شيطان برايم بوجود آورده بود از بين بردى چنين بنظرم ميرسد كه بايد شما خدا باشيد . در اين موقع امام عليه السّلام به سجده افتاد و در سجده خود چنين مىگفت :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nپروردگارا كوچكم و خاضع و خاشعم ، اى آفريننده يكتا پيوسته در سجده بود تا شب گذشت .\r\nآنگاه فرمود : يا فتح نزديك بود هلاك شوى و به هلاكت اندازى ، عيسى را زيانى نرسيد كه گروهي از نصارى مدعى شدند او پسر خدا است آنها كه چنين اعتقادى پيدا كردند هلاك شدند .\r\nاينك اگر مايلى برو ، از خدمت امام خارج شدم و بسيار خوشحال بودم از توضيحى كه فرمود و موجب از بين رفتن شك من گرديد و شناختم ايشان را و بر اين نعمت خدا را سپاسگزارى كردم .\r\nدر منزل آخرى خدمت امام رسيدم تكيه كرده بود و در مقابلش مقدارى گندم بريان بود كه آنها را بهم ميزد و مخلوط مىكرد شيطان مرا وسوسه كرده بود كه آنها نبايد بخورند و بياشامند .\r\nزيرا خوردن و آشاميدن يك نوع گرفتارى است و امام نبايد مبتلا بگرفتارى گردد : فرمود بنشين يا فتح ما بايد پيرو پيمبران باشيم كه آنها نيز ميخوردند و مىآشاميدند و ميان بازارها راه ميرفتند هر جسمى احتياج به غذا دارد مگر خالق رازق ، زيرا او جسم را بوجود آورده و خود جسم نيست و نميتوان او را تجزيه نمود ، نه زياد مىشود و نه كم منزه است از آنچه اختصاص باجسام داده .\r\nيكتا و بيهمتا است بىنيازى است كه نزائيده و نه زائيده شده و او را نظيرى نيست بوجود آورنده اشياء و اجسام است ، شنوا و دانا است لطيف و خبير است رؤف و رحيم است منزه و پاك‌تر از آن عقايدى است كه ستم‌گران در باره‌اش معتقدند .\r\nاگر ميشد او را توصيف نمود فرقى بين پروردگار و موجودات و خالق و مخلوقات و بوجود آورنده و بوجود آمده نبود . اما او فرق قرار داده بين خود و اجسام و اشياء زيرا هيچ چيز شبيه او نيست و نه او شبيه چيزى است .\r\nمحمّد بن ريان بن صلت گفت : نامه‌اى نوشتم به امام هادى عليه السّلام تا اجازه بگيرم\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nچاره‌اى براى دشمن خود به كار برم و چاره بردار نبود . مرا از اين كار نهى كرد در جوابم سخنى فرمود كه معنايش اين بود به زودى از دست او راحت خواهى شد ، به خدا به بهترين وجه از دستش راحت شدم ، خوار و فقير شد و به بدترين حالت از دنيا رفت از نظر دينى و دنيوى .\r\nعلي بن محمّد حجال گفت : نامه‌اى براي امام هادى عليه السّلام نوشتم كه من در خدمت شمايم با اينكه مبتلا به پا درد شده‌ام بطورى كه نمىتوانم عبادت واجب خود را ايستاده بجا آورم اگر صلاح بدانيد از خدا بخواهيد مرا شفا دهد و كمك فرمايد بر انجام واجبات و اداى امانت و از كوتاهى كه كرده‌ام با اينكه عمدى نبوده و فراموشى كه عارض من شده است درگذرد و بر من ببخشايد و بخواه كه مرا بر دين استوار خود ثابت بدارد .\r\nدر جواب درخواست من نوشت : خدا تو و پدرت را شفا داد ، پدرم نيز مريض بود ولى من در نامه براى او ننوشته بودم كه بدون درخواست من دعا برايش كرده بود .\r\nداود ضرير گفت : تصميم گرفتم براى مكه خارج شوم شب براى خداحافظى خدمت حضرت هادى رسيدم از خدمت ايشان مرخص شدم اما ساربان آن شب را حركت نكرد .\r\nفردا صبح براى زيارت وداع داخل حرم پيامبر اكرم صلى اللَّه عليه و إله شدم . پيك امام از پى من آمد با خجالت خدمت ايشان رسيده ، عرضكردم فدايت شوم ساربان از رفتن خوددارى كرد .\r\nامام خنده‌اى نمود و امر كرد به من چيزهائى بدهند و نيازمنديهاى زيادى را از من بر طرف كرده ، آنگاه فرمود آنچه به تو سفارش كرده بودم بخاطر سپردى ، نتوانستم آن طورى كه امام فرموده بود جواب بدهم دوات خواست و نوشت\r\nبسم اللَّه الرحمن الرحيم\r\nبه ياد آور ان شاء اللَّه تمام كارها بدست تو است .\r\nمن لبخندى زدم فرمود : براى چه لبخند زدى عرضكردم چيزى بخاطرم\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nآمد فرمود بگو ، عرضكردم يكي از دوستان نقل كرد كه جدت حضرت رضا عليه السّلام هر وقت حاجت او را بر مىآورد همين را مينوشت .\r\nبسم اللَّه الرحمن الرحيم\r\nبه ياد آور ان شاء اللَّه . امام عليه السّلام لبخندى زده فرمود داود اگر بگويم ترك‌كننده تقيه مانند ترك‌كننده نماز است حرف درستى زده‌ام .\r\nاعلام الورى ابو الحسين سعيد بن سهل بصرى كه معروف بملاح بود گفت جعفر بن قاسم هاشمى بصرى معتقد بوقف بود روزى من و او در سامرا بوديم حضرت ابو الحسن امام هادى عليه السّلام در بين راه بما برخورد رو به او نموده فرمود تا كى در خوابي ، نميرسد موقعى كه بيدار شوى . جعفر به من گفت فهميدى چه به من فرمود علي بن محمّد به خدا در دلم چيزى پيدا شد .\r\nپس از گذشت چند روز پيش آمدى براى يكى از فرزندان خليفه شد كه ما را بوليمه دعوت كرد . حضرت هادى را نيز دعوت كرده بود . چشم ميهمانان كه به امام افتاد باحترام آن جناب لب فرو بسته خاموش نشستند اما جوانكى در مجلس احترام ايشان را نگه نداشت حرف‌هاى نامربوط ميزد و ميخنديد . امام عليه السّلام روى بجانب او كرده فرمود : مىخندى و از خدا غافلى با اينكه بيش از سه روز زنده نخواهى بود . ما با خود گفتيم اين يك مستمسك خوبى است ببينيم سه پس از سه روز چه مىشود .\r\nجوانك لب فرو بست و از كارهاى قبل دست برداشت پس از صرف غذا متفرق شديم روز بعد آن جوان مريض شد و روز سوم اول صبح از دنيا رفت و عصر او را دفن كردند .\r\nسعيد نيز نقل كرد ما در وليمه‌اى خدمت حضرت هادى بوديم مردى پيوسته شوخى و مزاح مىكرد و احترام امام را نداشت .\r\nامام عليه السّلام روى بجعفر نموده فرمود : اين مرد از اين غذا نخواهد خورد اكنون خبرى از خانواده‌اش مىآورند كه زندگى را بر او ناگوار خواهد كرد .\r\nسفره گسترده شد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nجعفر گفت ديگر خبرى نخواهد شد . سخن ابو الحسن درست در نيامد اكنون مىبينى كه اين دستش را شست و مشغول به خوردن مىشود ، در همين موقع غلامش بر در خانه ايستاد و اشك ميريخت . گفت زود از جاى حركت كن بيا كه مادرت از پشت بام افتاده و در حال مرگ است .\r\nجعفر گفت به خدا ديگر در مورد امامت آن جناب ذره‌اى شك نكردم و يقين بمقامش پيدا نمودم .\r\nرجال كشى - ص 505 - يوسف بن سخت گفت : علي بن جعفر وكيل حضرت هادى عليه السّلام بود او از اهالى همينيا كه دهى از اطراف بغداد است بود از او پيش متوكل سخن چينى كردند زندانيش كرد مدت زيادى در زندان بود تا بالاخره براى نجات خود حواله‌اى را به مبلغ سه هزار دينار قبول كرد از عبد الرحمن بن خاقان . عبيد اللَّه بن يحيى بن خاقان ( وزير متوكل ) در مورد خلاصى او با متوكل صحبت كرد .\r\nمتوكل در جواب گفت : اشتباه نكرده باشم تو خود رافضى هستى اين مرد وكيل ابو الحسن هادى است كه من در فكر كشتن او هستم .\r\nخبر به علي بن جعفر رسيد ، نامه‌اى براى حضرت هادى نوشت و عرضكرد آقا شما را به خدا سوگند جان مرا نجات دهيد به خدا قسم ميترسم كه مشكوك شوم . در جواب نامه‌اش نوشت اينك كه كار باينجا رسيد به زودى از خداوند خواهم خواست آن شب شب جمعه بود .\r\nفردا صبح متوكل مريض شد بطورى بيماريش شدت يافت كه روز دوشنبه خانواده‌اش كنار بالين او به آه و ناله پرداختند . دستور داد هر زندانى كه نامش را مىبرد آزادش كنند خودش نام على بن جعفر را برد و به عبيد اللَّه گفت چرا وضع او را برايم نگفتى . عبيد اللَّه در جواب گفت ديگر من اسم او را نخواهم برد ، متوكل دستور داد او را فورى آزادش كنند و از عبيد اللَّه خواست كه بگويد او را حلال كند . از زندان خلاص شد و به دستور امام عليه السّلام مجاور مكه گرديد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكافى - ج 7 ص 59 - ابو علي پسر راشد گفت خدمت حضرت هادى عرض كردم فدايت شوم چيزى براى ما مىآورند بعد ميگويند اين مال متعلق به حضرت امام جواد است كه پيش ما مانده است من آن را چه كنم . فرمود هر چه مال ابو جعفر عليه السّلام باشد بواسطه امامت متعلق به من است و اگر نه از جهت امامت باشد بلكه از جهت ديگرى متعلق به آن جناب بشود ، باز به ارث متعلق به من مىشود طبق كتاب خدا و سنت پيامبر صلّى اللَّه عليه و إله و سلّم .\r\nكافى - ج ص 355 - احمد بن محمّد بن عبد اللَّه گفت عبد اللَّه بن هليل معتقد به امامت عبد اللَّه افطح بود وقتى بسامرا آمد از اين اعتقاد دست كشيد . من علت تغيير عقيده‌اش را پرسيدم گفت من تصميم داشتم در اين مورد از حضرت هادى سؤال كنم يك روز در معبر تنگ و كوچه‌اى بايشان برخوردم كنار من آمد تا روبرويم رسيد در اين موقع از ميان دهان خود چيزى بجانب من انداخت روى سينه‌ام افتاد برداشتم ديدم نامه‌ايست كه در آن نوشته است : آنجا خبرى نيست و جريان آن طور كه فكر ميكنى نيست .\r\nمشارق الانوار - محمّد بن داود قمى و محمّد طلحى گفتند كه ما مقدارى مال كه از خمس و نذر و هدايا و جواهراتى كه در قم و اطراف جمع شده بود براى امام عليه السلام مىبرديم ، در بين راه كه عازم خدمت آن جناب بوديم شخصي از طرف ايشان آمد كه برگرديد حالا موقعى نيست كه شما بتوانيد خدمت ايشان برسيد .\r\nما بقم برگشتيم و اموال را نگه داشتيم پس از چند روز خبر فرستاد كه چند شتر فرستادم آنچه نزد شما است بفرستيد و مهار شترها را رها كنيد ، ما تمام آن اموال را بار شتران كرده آنها را رها نموديم و آنها را به خدا سپرديم سال بعد كه خدمت امام رسيديم . فرمود اينك ملاحظه كنيد آن اموالى كه براى من فرستاديد ، ديديم آنچه فرستاده بوديم بدون تغييرى موجود است .\r\nعيون المعجزات - هاشم بن زيد گفت خدمت علي بن محمّد عسكرى عليه السّلام\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nرسيدم شخص كورى را آورده بودند او را شفا داد ديدم از گل چيزى مانند پرنده‌اى ساخت و در آن دميد پرواز كرد . عرض كردم شما با عيسى فرقى نداريد فرمود : من از عيسى هستم و عيسى از من است .\r\nابو التحف مصرى از محمّد بن سنان رامزى نقل كرد كه گفت حضرت ابو الحسن علي بن محمّد به زيارت مكه رفته بود و در راه برگشت بمدينه مردى خراسانى را ديد كه بالاى سر الاغ مرده خود ايستاده گريه مىكند ، مىگفت بار خود را به روى چه بگذارم . امام عليه السّلام از كنار او گذشت عرضكردند اين شخص از ارادتمندان بشما خانواده است .\r\nحضرت هادى كنار الاغ آمده فرمود : گاو بنى اسرائيل از من عزيزتر نبود در نظر خدا ، مقدارى از پيكر آن گاو را به بدن مرده‌اى زدند زنده شد . در اين موقع با پاى راست خود بالاغ زده فرمود به اجازه خدا حركت كن . الاغ تكانى خورد از جاى حركت كرد . خراساني وسايل خود را بر آن بار كرد و بمدينه آمد . هر جا حضرت هادى ميرفت با انگشت اشاره ميكردند اين همان آقائى است كه الاغ خراسانى را زنده كرد .\r\nحسن بن اسماعيل كه يكي از بزرگان نهرين بود گفت من با مردى از ده خودمان رهسپار خدمت حضرت هادى شديم مقدارى پول براى آن جناب مىبرديم يكى از اهالى ده نيز هديه‌هائى با نامه داده بود كه به امام برسانيم . گفت سلام مرا به آن جناب ميرسانيد و مىپرسيد تخم فلان پرنده بيابانى را مىشود بخوريم يا نه .\r\nما آنچه آورده بوديم تسليم بكنيزى نموديم در اين موقع پيكى از طرف سلطان آمد و امام عليه السّلام را احضار كرد آن جناب سوار شد كه پيش خليفه برود ما هم از منزل خارج شديم و سؤالى از ايشان نكرديم . ميان خيابان امام عليه السّلام خود را بما رسانيد روى بجانب رفيق من كرده به زبان نبطى فرمود : سلام مرا بفلان كس\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبرسان و بگو : تخم فلان پرنده خوردنى نيست چون آن پرنده از چيزهائى است كه مسخ شده‌اند .\r\nروايت شده كه مردى از اهالى مدائن خدمت آن جناب رسيد و پرسيد چند سال ديگر از حكومت متوكل باقيمانده ، امام عليه السّلام در جواب او اين آيه را نوشت .\r\n بِسْم اللَّه الرَّحْمن الرَّحِيم *     تَزْرَعُون سَبْع سِنِين دَأَباً فَما حَصَدْتُم فَذَرُوه فِي سُنْبُلِه إِلَّا قَلِيلًا مِمَّا تَأْكُلُون . ثُم يَأْتِي مِن بَعْدِ ذلِك سَبْع شِدادٌ يَأْكُلْن ما قَدَّمْتُم لَهُن إِلَّا قَلِيلًا مِمَّا تُحْصِنُون ثُم يَأْتِي مِن بَعْدِ ذلِك عام فِيه يُغاث النَّاس وَ فِيه يَعْصِرُون    . اول سال پانزدهم متوكل از دنيا رفت .\r\nرجال نجاشى - ص 32 - احمد بن يحيى اودى گفت وارد مسجد جامع شدم تا نماز ظهر را بگزارم . پس از نماز چشمم بحرب بن حسن طحان و چند نفر از دوستان افتاد كه دور هم نشسته‌اند منهم پيش آنها رفته سلام كردم و نشستم .\r\nحسن بن سماعة نيز در ميان آن جمع بود .\r\nسخن از حسن بن علي عليه السّلام بميان آمد كه چه بر سر آن جناب آمد آنگاه از زيد بن علي و آنچه بر سر او آمده بود . در ميان ما مرد غريبى بود كه او را نمىشناختيم .\r\nآن مرد گفت در سامرا مردى علوى همسايه ما است كه يا ساحر است و يا كاهن .\r\nابن سماعه گفت : پرسيدم چه نام دارد گفت او را على بن محمّد بن رضا مىنامند .\r\nحاضرين گفتند از كجا فهميدى ساحر است . گفت او همسايه ما است در سامرا هر شب مىنشينم درب خانه و با او بصحبت مىپردازيم . يك شب يكى از سپهداران سلطان از جلو ما رد شد مقدارى خلعت بهمراه داشت و گروه كثيرى از فرماندهان و نوكرها و مردم عادى بهمراه او بودند . چشم على بن محمّد كه به او افتاد از جاى حركت نمود و سلام داد و احترامش كرد آن مرد كه رد شد بما گفت اين مرد از وضعى كه دارد خيلى خرسند است ولى فردا صبح قبل از نماز دفن خواهد شد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nما از اين حرف تعجب كرديم از جاى حركت كرديم و سه نفر از ما با هم قرار گذاشتيم اين جريان را تحقيق كنيم اگر واقعيت پيدا نكرد او را بكشيم و از سخنانش آسوده شويم .\r\nفردا صبح كه من در منزل نمازم را خوانده بودم سر و صدا شنيدم از درب منزل بيرون آمدم ديدم گروه زيادى از سپاهيان و ساير مردم با عجله مىروند و مىگويند فلان كس ديشب از دنيا رفته مست بوده از فلان محل بفلان محل ميرفته به زمين خورده است و گردنش نرم شده . با خود گفتم : اشهد ان لا إله الا اللَّه رفتم براى تشييع جنازه‌اش همان طورى كه او گفته بود مرده بود و من همان جا بودم تا دفن شد و برگشتم ما از اين جريان در شگفت شديم و تمام جريان را نقل كرديم .\r\nدر كتاب عتيق غروى مىنويسد : علي بن يقطين بن موسى اهوازى گفت من مذهب معتزله را داشتم و گاهى كه از حضرت هادى چيزى مىشنيدم مسخره مىكردم و قبول نمىنمودم بالاخره بواسطه احتياجى كه به ملاقات سلطان داشتم وارد سامرا شدم فردا قرار بود سلطان سواره بميدان برود .\r\nمن فردا صبح از منزل خارج شدم ديدم مردم لباسهاى عالى و زيبا پوشيده‌اند و هر كدام در دست باد بزني دارند براى سرد نمودن خود اما حضرت هادى لباس‌هاى زمستانى پوشيده و بارانى به تن نموده و كلاه بر سر گذاشته بر روى اسب خود روكشى كه مانع از رسيدن باران باسب است قرار داده و دم اسب را بسته است .\r\nمردم از ديدن امام به اين صورت شروع كردند بمسخره نمودن ، امام ميفرمود :\r\nالا  إِن مَوْعِدَهُم الصُّبْح أَ لَيْس الصُّبْح بِقَرِيب  .\r\nبوسط بيابان كه رسيدند و از شهر خارج شدند ابرى بالا آمد و باران شديدى باريد كه اسبها پاهايشان در گل فرو رفت و دم اسب پيكر آنها را گل آلود نمود مردم با لباسهاى خيس شده و گل آلود برگشتند اما حضرت هادى ببهترين\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nوضع مراجعت نمود كه هيچ ناراحتى از باران نديده بود با خود گفتم : اگر خداوند او را بر اين سرّ مطلع كرده باشد او امام است .\r\nبعد امام بيك قسمت از راه سرپوشيده آمد همين كه نزديك شد كلاه از سر برگرفت و سه مرتبه گذاشت روى قربوس زين اسب « 1 »  بعد روى به من نموده فرمود اگر لباس آلوده به عرق جنب از حرام است نمىتوان با آن نماز خواند و گر نه نماز صحيح است من كه تصميم پرسيدن همين سؤال را داشتم آن جناب را تصديق كرده معتقد بمقامش شدم :\r\n\r\n","description":"","footnote":" ( 1 ) راوى در دل گفته بود اگر سه مرتبه كلاه خود را برداشت و روى قربوس زين گذاشت امام است . ","page_name":" 169 ","page_number":169},
  {"content":"\r\n\r\n\r\nبخش چهارم رفتار خلفاى زمان با امام هادى عليه السلام و تاريخ شهادت آن جناب\r\nاعلام الورى - ص 346 - حسن بن محمّد بن جمهور عمى در كتاب واحده نوشته است . برادرم حسين بن محمّد گفت دوستي داشتم كه معلم فرزند بغا يا وصيف بود ( ترديد از من است ) گفت يك روز كه امير از دار الخلافه برميگشت به من گفت امير المؤمنين اين شخص كه مشهور بابن الرضا است زندانى كرده و او را به علي بن كركر سپرده است . من از دهان خود آن آقا شنيدم ميگفت من در نزد خدا از ناقه صالح گرامىترم (  تَمَتَّعُوا فِي دارِكُم ثَلاثَةَ أَيَّام ذلِك وَعْدٌ غَيْرُ مَكْذُوب  ) آشكارا و بلند صحبت نميكرد منظورش از اين سخن چه بود ؟ .\r\nمن در جوابش گفتم : وعده عذاب داده منتظر باش ببين پس از سه روز چه خواهد شد فردا صبح امام را آزاد كرد و پوزش خواست . روز سوم با عز و يغلون و تامش با گروهى بر او شوريده او را كشتند و پسرش منتصر را بجاى او نشاندند .\r\nو نيز گفت سعيد بن سهل نقل كرد كه زيد بن موسى چند مرتبه شكايت كرد بعمر بن فرج و از او تقاضا كرد كه مقامش را بالاتر از پسر برادرش علي بن محمّد عليه السّلام قرار دهد ميگفت او جوان است و من عموى پدرش هستم .\r\nاين جريان را عمر بن فرج به حضرت هادى گوشزد كرد فرمود يك بار اين كار را بكن فردا مرا قبل از او بنشان بعد ببين چه مىشود . فردا عمر بن فرج حضرت هادى را احضار كرد آن جناب در صدر مجلس نشست ، سپس زيد بن موسى را اجازه داد وقتى وارد شد در روبروى حضرت هادى نشست .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nروز پنجشنبه يزيد بن موسى قبل از حضرت هادى اجازه داد زيد در صدر مجلس نشست آنگاه به حضرت هادى اجازه داد امام عليه السّلام كه وارد شد همين كه چشم زيد به آن جناب افتاد از جاى حركت كرد و ايشان را در جاى خود نشاند و خودش در مقابل آن جناب باحترام نشست .\r\nرجال كشى - ص 480 - ابو عون ابرش خويشاوند نجاح بن سلمه نامه‌اى براى حضرت ابو محمّد عليه السّلام نوشت كه مردم اين كار شما را نپسنديدند كه در پشت جنازه پدرتان حضرت ابو الحسن گريبان چاك زده بوديد .\r\nامام عليه السّلام در جواب او فرمود : احمق اين كار به تو مربوط نيست . حضرت موسى بر برادر خود هارون گريبان چاك زد . بعضى از مردم با ايمان متولد مى - شوند و زندگى را با همين عقيده بپايان ميرسانند و در حال ايمان از دنيا ميروند برخى نيز كافر متولد ميشوند و با كفر زندگى ميكنند و كافر از دنيا ميروند . بعضي ديگر با ايمان متولد ميشوند و با همين عقيده زندگى ميكنند ولى كافر از دنيا ميروند تو نيز از آنهائى هستى كه كافر از دنيا خواهى رفت و ديوانه خواهى شد .\r\nقبل از مرگ پسرش او را در خانه نگهدارى ميكرد تا مبادا مردم او را ببينند چون مبتلا بوسوسه و بىعقلى شده بود و حرفهاى ياوه ميگفت و بر معتقدين بامامت و شيعه مذهب پيوسته ايرادتراشى ميكرد بالاخره عقيده‌اى كه داشت آشكار كرد .\r\nمصباح كفعمى : ابراهيم بن هاشم قمى گفت حضرت ابو الحسن هادى علي بن محمّد عسكرى روز دوشنبه سوم رجب سال 254 از دنيا رفت .\r\nابن عياش گفت : در روز سوم رجب 254 حضرت هادى ابو الحسن علي بن عسكرى از دنيا رفت در آن موقع چهل و يك سال داشت .\r\nمهج الدعوات - حضرت ابو الحسن علي بن محمّد عليه السّلام متوكل را نفرين كرد پس از اينكه خدا را حمد و ستايش كرد گفت خدايا من و فلانى دو بنده تو هستيم . . . تا آخر دعا .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمجلسى عليه الرحمه مينويسد : من جريان اين دعا را در جاى ديگرى ديده‌ام كه از زرافه حاجب و دربان متوكل كه مردى شيعه مذهب بود نقل شده او گفت : متوكل به فتح بن خاقان خيلى علاقه داشت و او را بر تمام مردم حتى فرزندان و خويشاوندان خود مقدم ميداشت روزى تصميم گرفت كه بمردم بفهماند كه چقدر بفتح علاقه دارد و مقام او را گرامى ميدارد دستور داد تمام اعيان مملكت از خويشاوندان خود و ديگران امراء و وزراء و سرلشكران و ساير فرماندهان و مردمان متشخص با بهترين لباسهاى خود و گرانمايه‌ترين اندوخته‌هاى خويش حاضر شوند و همه پياده جلو او حركت كنند هيچ كس حق ندارد جز خود متوكل و فتح بن خاقان سواره باشد .\r\nتمام مردم پياده به راه افتادند در سامرا روز گرمى بود حضرت هادى عليه السّلام نيز پياده بود گرما و ناراحتى خيلي آن جناب را بمشقت انداخت .\r\nزرافه گفت : من خدمت آن جناب رسيده عرضكردم آقا خيلى بر من دشوار است اين ناراحتي شما و ستمى كه از اين ستمگر مىبينيد دست ايشان را گرفتم و بر من تكيه داد آنگاه فرمود : زرافه ناقه صالح گرامىتر از من نبود ( يا مقامش بالاتر از من نبود ) پيوسته از آن جناب مسائلى ميپرسيدم و استفاده ميكردم تا اينكه متوكل پياده شد و مردم را مرخص كرد .\r\nوسيله سوارى هر كدام را آوردند سوار شده رفتند به منزل خود . قاطر امام عليه السّلام را نيز آوردند سوار شد من نيز سواره در خدمت آن جناب رفتم تا به منزل خود وارد شدند از ايشان جدا شدم و به منزل خود آمدم .\r\nپسرم معلمى داشت شيعه مذهب كه از اهل علم و دانش بود من عادت داشتم غذا را با او صرف ميكردم . آن روز با هم غذا ميخورديم سخن ما جريان سوار شدن متوكل و فتح بن خاقان و پياده رفتن تمام شخصيت‌هاى بزرگ مملكت بود جريان حضرت هادى عليه السّلام را نيز نقل كردم و فرمايش آن جناب را كه ناقه صالح گرامىتر از من در نزد خدا نيست .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدر اين موقع معلم دست از غذا كشيده گفت ترا به خدا اين حرف را از امام شنيدى ؟ گفتم : آرى . گفت بدان كه متوكل بيش از سه روز حكومت نخواهد كرد و از دنيا خواهد رفت متوجه خود باش هر احتياطى كه لازم است بكن مبادا مرگ او موجب زيان تو شود و اموال تو نابود گردد .\r\nگفتم : تو از كجا فهميدى گفت : قرآن را در مورد ناقه صالح نخوانده‌اى  تَمَتَّعُوا فِي دارِكُم ثَلاثَةَ أَيَّام ذلِك وَعْدٌ غَيْرُ مَكْذُوب  سخن امام خلاف ندارد .\r\nزرافه گفت : به خدا قسم هنوز روز سوم نيامده بود كه منتصر بكمك بغاء و وصيف و تركان بر متوكل شوريدند و او را با فتح بن خاقان قطعه قطعه كردند بطورى كه پيكر آن دو از يك ديگر تميز داده نميشد خداوند قدرت او را از بين برد بعد از اين جريان من خدمت حضرت هادى رسيدم و جريان معلم فرزندم را براى ايشان نقل كردم .\r\nفرمود : راست گفته وقتى من از دست اينها آنقدر ناراحت شدم پناه بردم بگنجينه‌اى كه از آباء گرام خود بيادگار دارم كه بهتر از سلاحهاى جنگى و دژهاى محكم و هر نوع وسائل دفاعى است و آن دعاى مظلوم است كه از ستم ظالم ميخواند خداوند با همان دعا او را هلاك كرد .\r\nعرضكردم مولاى من اگر صلاح بدانيد آن دعا را به من بياموزيد . دعا در قسمت دعاى بحار الانوار نقل شده .\r\nاعلام الورى - ص 411 - صقر بن ابى دلف كرخى گفت وقتى متوكل مولايم ابو الحسن عسكرى عليه السّلام را زندانى كرد آمدم كه از آن جناب احوالپرسى كنم زرافى كه نگهبان بود به من نگاهى كرده دستور داد مرا ببرند پيش او . مرا بردند گفت حالت چطور است . گفتم خوب . گفت بنشين . من نشستم اما در فكر شدم كه اين چه كارى بود كردم كاش نيامده بودم در اين موقع مردم را از اطراف خود متفرق نمود آنگاه روى به من كرده گفت براى چه آمده‌اى ، گفتم كارى نداشتم گفت شايد آمده‌اى از حال مولايت بپرسى گفتم : مولايم كيست . مولاى من امير المؤمنين\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nاست . گفت ساكت باش مولاى تو مولاى واقعى است از من نترس منهم اعتقاد ترا دارم ، گفتم : الحمد للَّه .\r\nگفت ميل دارى آن جناب را ببينى . گفتم آري . گفت صبر كن تا نامه رسان از خدمتش خارج شود . مدتى نشستم وقتى پيك خارج شد بغلام خود گفت دست صقر را بگير و او را داخل همان اطاق ببر كه آن مرد علوى زندانى است و آن دو را تنها بگذار . مرا نزديك اطاقى برده اشاره كرد داخل شو .\r\nديدم امام عليه السّلام روى حصيرى نشسته جلو آن جناب قبرى را كنده‌اند . سلام كردم جواب داد و فرمود بنشين ! بعد فرمود براى چه آمده‌اى ؟ عرض كردم :\r\nآمدم از حال شما مطلع شوم باز چشمم كه بقبر افتاد گريه‌ام گرفت فرمود : صقر گريه نكن آنها حالا گزندى به من نميرسانند گفتم : الحمد للَّه .\r\nبعد عرضكردم حديثى از پيامبر اكرم صلّى اللَّه عليه و إله نقل كرده‌اند كه من معنى آن را نميدانم فرمود چه حديث . عرض كردم اينكه پيغمبر اكرم فرموده است ايام را دشمن مداريد كه با شما دشمنى خواهند ورزيد معنى اين جمله چيست فرمود : آرى ايام ما هستيم تا آسمان و زمين پايدار است شنبه نام پيامبر صلّى اللَّه عليه و إله است و يك شنبه اشاره بامير المؤمنين ، دوشنبه حسن و حسين عليهما السّلام و سه شنبه علي بن الحسين عليه السلام و محمّد بن علي و جعفر بن محمّد و چهار شنبه موسى بن جعفر و علي بن موسى و محمّد بن علي و من و پنجشنبه پسرم حسن بن علي و جمعه پسر پسرم كه گروه حق‌جويان معتقد به او مىشوند و او زمين را پر از عدل و داد مىكند بعد از آنكه پر از ظلم و جور شده باشد .\r\nاين است معنى ايام با آنها دشمنى نورزيد در دنيا كه در آخرت با شما دشمنى خواهند كرد ، بعد فرمود خداحافظى كن و برو كه بر تو نگرانم و اطمينانى نيست .\r\nمختار خرايج - ص 212 - ابو سعيد سهل بن زياد گفت ابو العباس فضل بن احمد بن اسرائيل كاتب روزى كه در خانه‌اش بوديم صحبت مىكرد سخن به حضرت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nهادى رسيد . گفت من جريانى را برايت نقل مىكنم كه پدرم براى من نقل كرده .\r\nپدرم گفت : من كاتب معتز بودم با او وارد خانه‌اى شدم ديدم متوكل روى تخت نشسته معتز سلام كرده ايستاد منهم پشت سر او ايستادم سابق هر وقت معتز وارد ميشد متوكل به او احترام مىگذاشت و دستور نشستن ميداد مدتى سر پا ايستاد مرتب پاهاى خود را جابجا مىكرد و متوكل اجازه نشستن نميداد .\r\nديدم چهره متوكل پيوسته تغيير مىكند و رو به طرف فتح بن خاقان كرده گفت همين است كسى كه در باره‌اش آن حرفها را ميزنى اين سخن را مرتب تكرار مىكرد . فتح بن خاقان نيز او را تسكين ميداد مىگفت اين حرفها دروغ است ولى متوكل بيشتر خشمگين ميشد و مىگفت به خدا اين ظاهر ساز كافر را خواهم كشت كه ادعاى دروغ مىكند و بر سلطنت من خورده مىگيرد .\r\nدر اين موقع دستور داد چهار نفر از اهالى خزر برايم حاضر كن . مأموران حاضر شدند . به هر كدام شمشيرى داد به آنها دستور داد وقتى حضرت هادى وارد شد با شمشير به او حمله كنند .\r\nبا خود مىگفت به خدا قسم پس از كشتن بدنش را آتش ميزنم . من پشت سر معتز ايستاده بودم . در پناه پرده .\r\nدر همين موقع حضرت ابو الحسن امام هادى وارد شد مأمورين پيش او دويده ، گفتند آمد من ديدم امام در موقع آمدن لبهايش بدعائى تكان مىخورد و هيچ ناراحتى و وحشتى ندارد تا متوكل چشمش به امام افتاد خود را از تخت به زير انداخت و خود را به آن جناب رساند دست و پيشانى او را بوسيد در حالي كه شمشير در دست داشت مىگفت آقا يا ابن رسول اللَّه اي بهترين خلق خدا پسر عمو و مولايم يا ابا الحسن .\r\nامام عليه السّلام ميفرمود چه شده مرا ببخش از اين جريان . متوكل گفت : آقا چه چيز موجب تشريف فرمائى شما در اين موقع گرديده ؟ ! فرمود پيكى از طرف شما\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nآمده گفت متوكل شما را مىخواهد .\r\nمتوكل گفت دروغ گفته زنا زاده تشريف ببريد آقا ، روى بحاضرين نموده گفت فتح و تو عبيد اللَّه همچنين معتز از آقا و مولاى خود مشايعت كنيد .\r\nتا چشم چهار نفر اهالى خزر به آن جناب افتاد به سجده افتادند . پس از رفتن امام ، متوكل آن چهار نفر را خواست و از مترجم تقاضا كرد گفتار آنها را ترجمه كند . آنگاه پرسيد براى چه دستورى كه دادم اجرا نكرديد .\r\nگفتند : از ترس زيرا ديديم اطراف ايشان را صد نفر شمشيرزن گرفته كه مىترسيديم به آنها نگاه كنيم اين وحشت موجب انجام ندادن دستور شد در اين موقع رو به طرف فتح بن خاقان كرده ، گفت اين هم دوست تو در صورت فتح خنديد او هم به صورت متوكل لبخندى زد . گفت خدا را سپاس كه چهره او را درخشان نمود و حجتش را نورانى كرد .\r\nارشاد مفيد - حضرت أبو الحسن ثالث در صريا ( كه از دهات اطراف مدينه است ) روز نيمه ذى حجه در سال 212 متولد شد و در سامرا ماه رجب سال 254 از دنيا رفت و چهل و يك سال داشت .\r\nمتوكل آن جناب را بمأموريت يحيى بن هرثمه از مدينه بسامرا آورد در همان شهر ماند تا از دنيا رفت . مدت امامت آن جناب 33 سال بود مادرش كنيز فرزند دارى است كه سمانه نام داشت .\r\nاعلام الورى - ص 344 و ارشاد - ابراهيم بن محمّد طاهرى گفت متوكل مبتلا بدملى بزرگ شد بطورى كه نزديك بود از بين برود هيچ كس جرات نداشت پاى او را جراحى كند .\r\nمادرش نذر كرد اگر متوكل خوب شد مبلغ زيادى پول براى حضرت هادى عليه السّلام بفرستد .\r\nفتح بن خاقان به او گفت : اگر پيغام بفرستى به اين مرد ( منظورش حضرت هادى عليه السّلام بود ) ممكن است داروئى براى تو تجويز كند كه شفا پيدا كنى . گفت :\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nيك نفر را بفرستيد . پيك رفت .\r\nپس از مراجعت گفت : فرموده است مدفوع گوسفند را با گلاب مخلوط كنيد آن را بگذاريد روى دمل ان شاء اللَّه سودمند خواهند بود .\r\nكسانى كه حضور داشتند از اين دارو خنده كرده مسخره نمودند . فتح گفت :\r\nچه اشكالى دارد گفتار ايشان را تجربه كنيم . به خدا من اميدوارم كه با همين دوا خوب شود . مدفوع گوسفند حاضر شد و با گلاب مخلوط كرده روى دمل گذاشتند .\r\nسرباز كرد و هر چه درون آن بود خارج شد . خبر خوب شدن متوكل را بمادرش بشارت دادند . ده هزار دينار براى امام عليه السّلام فرستاد در كيسه‌اى با مهر خود . متوكل از بيمارى نجات يافت .\r\nپس از چند روز بطحائى ( كه از اولاد زيد بن حسن عليه السّلام است ) نسبت به حضرت هادى پيش متوكل سخن چينى كرد . گفت او سلاح جنگى جمع مىكند و مبالغى پول تهيه ديده است . متوكل سعيد حاجب را دستور داد كه شبانه به خانه امام حمله برد و هر چه پول و اسلحه يافت بياورد .\r\nابراهيم بن محمّد گفت : سعيد حاجب نقل كرد كه من شبانه به خانه حضرت ابو الحسن عليه السّلام رفتم و با خود نردبانى نيز بردم بالاى پشت بام رفتم آنگاه از پلكان پائين شدم در تاريكى شب در انديشه بودم چگونه وارد اطاق شوم در اين موقع امام از داخل اطاق مرا صدا زده ، فرمود : سعيد همان جا باش تا برايت شمع بياورند به زودى شمع آوردند داخل اطاق شدم امام جبه‌اى در تن داشت و شب كلاهى در سر و سجاده را روى حصير پهن كرده بود و روى قبله مشغول مناجات بود به من فرمود ميتوانى از تمام اطاقها بازديد كنى .\r\nداخل اطاقها شدم ولى چيزى پيدا نكردم همان كيسه پولى كه مادر متوكل فرستاده بود با مهر خودش يافتم حضرت ابو الحسن فرمود زير جا نماز را نيز نگاه كن وقتى بلند كردم شمشيرى كه داخل غلاف بود و روپوش ديگرى نداشت مشاهده كردم آن را نيز برداشته براى متوكل بردم .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nوقتى چشمش بكيسه زر افتاد كه مهر مادرش بر آن است از پى مادر خود فرستاد آمد جريان كيسه زر را پرسيد ، گفت من نذر كردم اگر تو خوب شدى ده هزار دينار براى ابو الحسن عليه السّلام بفرستم پس از خوب‌شدنت برايش فرستادم ، اكنون مهر تو نيز روى كيسه است كه تكان نخورده ، كيسه ديگرى را گشود كه داخل آن چهار صد دينار بود .\r\nدستور داد به آن بدره زر مادرش يك كيسه ديگر بيفزايند و گفت اينها را ببر پيش ابو الحسن با شمشير ، كيسه‌ها و شمشير را برگرداندم ولى خجالت كشيدم پوزش خواسته ، گفتم آقا خيلى ناراحت شدم از اينكه بدون اجازه وارد خانه شما شدم چه كنم مرا مأمور كرده بودند .  سَيَعْلَم الَّذِين ظَلَمُوا أَيَّ مُنْقَلَب يَنْقَلِبُون  .\r\nارشاد مفيد - ص 309 - مينويسد : علت تبعيد كردن متوكل حضرت امام هادى را از مدينه بسامرا اين بود كه عبد اللَّه بن محمّد فرمانده سپاه و امام جماعت در مدينه بود بمتوكل از حضرت ابو الحسن سخن چينى كرد و مرتب در پى آزار ايشان بر مىآمد . امام از سعايت او خبر داشت نامه‌اى براى متوكل نوشت و در آن نامه ذكر كرد كه عبد اللَّه با او بدرفتاري مىكند و در سعايتي كه كرده دروغ گفته .\r\nمتوكل در جواب نامه امام تقاضا كرد كه بسامرا بيايد و در آنجا با كمال احترام و خوشى زندگى خواهد نمود . نامه چنين بود :\r\nبسم اللَّه الرحمن الرحيم امير المؤمنين به قدر و مقام شما آشنا است و متوجه موقعيت فاميلى و خويشاوندى شما نيز هست و حق شما را مراعات مىكند و شما و خانواده‌تان را مقدم ميدارد بطورى كه خوش بگذرانيد و شخصيت شما و آنها محفوظ باشد و در امن و امان با خاطرى آسوده بگذرانيد و حق واجب خدا را در مورد شما و خانواده‌تان ادا خواهد نمود .\r\nامير المؤمنين تصميم گرفته عبد اللَّه بن محمّد را از مقامى كه در مدينه دارد عزل كند زيرا رعايت حق شما را ننموده و موقعيت شما را سبك شمرده و سخن چينىهائى -\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاز شما كرده و نسبت‌هاى ناروائى بشما داده كه امير المؤمنين خود متوجه است كه او دروغ مىگويد و شما راست ميگوئيد و بر پاكى نيست شما آگاه است كه در پى چنين چيزهائى نيستيد .\r\nبجاى عبد اللَّه بن محمّد ، محمّد بن فضل را تعيين نموده و دستور داده است كه احترام لازم را نسبت بشما بنمايد و از فرمان و دستور شما سرپيچى نكند تا بدين وسيله مقرب نزد خدا و امير المؤمنين باشد . ضمنا امير المؤمنين خيلى اشتياق بملاقات و ديدار شما دارد .\r\nدر صورتى كه مايل باشى بجانب سامرا بيائى هر يك از فاميل و خانواده خود را ميخواهى بهمراه بياور با كمال آسايش و راحتى بهر نحو كه مايلى و علاقه دارى اين مسير را طى خواهى نمود اگر علاقه داشته باشى يحيى بن هرثمه غلام متوكل با سپاهى كه در اختيار دارد بهمراه شما خواهند بود و در اين سفر شما را همراهى خواهند كرد بسته به ميل شما است دستور داده است كه از فرمان شما اطاعت كند .\r\nخير و صلاح خود را از خدا بخواه و پيش امير المؤمنين بيا كه هيچ كدام از برادران و فرزندان و بستگانش را به قدر شما احترام نمىكند و به اندازه شما قدر و مقام نزد او ندارند انس و علاقه و لفظى كه بشما دارد به هيچ كدام آنها ندارد .\r\nالسلام عليكم و رحمة اللَّه و بركاته .\r\nنامه را ابراهيم بن عباس در جمادى الآخر سال دويست و چهل و سه نوشته .\r\nنامه كه به امام عليه السّلام رسيد آماده مسافرت شد ، يحيى بن هرثمه نيز با آن جناب بود تا وارد سامرا گرديد .\r\nپس از ورود ، متوكل آن روز را از ملاقات با امام خوددارى كرد و آن جناب را در كاروانسرائى كه معروف به كاروانسراى گدايان بود جاى داد آن روز را در همان جا بسر برد فردا متوكل دستور داد خانه‌اي برايش ترتيب دادند به آنجا منتقل شد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nارشاد - ص 313 - محمّد بن يحيى از صالح بن سعيد نقل كرد كه گفت خدمت حضرت ابو الحسن عليه السّلام رسيدم روزى كه وارد سامرا شد عرضكردم فدايت شوم سعى دارند بهر وسيله هست نور شما را خاموش كنند و در باره شما اهانت نمايند چنانچه ملاحظه مىفرمائيد در كاروانسراى گدايان شما را جاى داده‌اند .\r\nدر اين موقع روى به من نموده گفت : نگاه كن پسر سعيد ، با دست اشاره نمود ديدم باغهاى بسيار زيبا و جويهاى جارى و حوريه و غلمان كه چون در شاهوارى هستند در آن باغ‌ها مىخرامند چشمهايم خيره شد و در شگفت گرديدم فرمود :\r\nما هر جا كه باشيم اين وضع بر ايمان آماده است در كاروان سراى گدايان نيستيم .\r\nتا زمانى كه حضرت هادى در سامرا بود در ظاهر خيلى مورد احترام قرار داشت اما متوكل پيوسته در فكر چاره‌اى بود كه ايشان را بهر نيرنگ هست از ميان بردارد ولى فرصت نمىيافت . داستانهاى زيادى با ايشان دارد كه موجب طولانى شدن كتاب مىگردد .\r\nامام عليه السّلام معجزات و دلائلى از خود نشان داد كه اگر بخواهم تمام آنها را نقل كنم از مقصد باز مىمانم .\r\nآن جناب در ماه رجب سال 254 از دنيا رفت و در خانه خود در سامرا دفن شد . فرزندانش يكى ابو محمّد حسن بن على بود كه امام بعد ايشان است و ديگران حسين و محمّد و جعفر و دخترش عايشه . ده سال و چند ماه در سامرا سكوت داشت و در آن وقت 41 سال داشت .\r\nمناقب - سلمه كاتب گفت متوكل خطيبى داشت بنام هريسه روزى خطيب به او گفت هيچ كس مثل خودتان بر ضرر شما كار نميكند آن طور كه در باره على بن محمّد ميكنى هر كس اينجا هست او را احترام و خدمت مىكند خدمت‌كاران پرده را هم بالا ميزنند . متوكل دستور داد پرده را بر ندارند ولى مأمور گزارش چنين نوشت كه على بن محمّد وارد شد هيچ كس برايش پرده برنداشت اما\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبادى وزيد كه پرده را بالا برد وارد گرديد و خارج شد متوكل دستور داد بعد از اين پرده را بردارند ما علاقه نداريم باد پرده را برايش بالا بزند .\r\nصالح بن حكم بياع سابرى گفت : من واقفى مذهب بودم اين جريان را كه برايم حاجب متوكل نقل كرد او را مسخره كردم ناگاه حضرت ابو الحسن خارج گرديد لبخندى به صورت من زد بدون اينكه سابقه‌اى با هم داشته باشيم به من فرمود : صالح ! خداوند در باره سليمان ميفرمايد :  فَسَخَّرْنا لَه الرِّيح تَجْرِي بِأَمْرِه رُخاءً حَيْث أَصاب  پيامبر و جانشينان او در نزد خدا از سليمان گرامىترند شك و ترديد من در باره امامت رفع شد ديگر مذهب واقفى را رها كردم .\r\nمناقب - ج 4 ص 416 - ابو الهلقام و عبد اللَّه بن جعفر حميرى و صقر جبلى و ابو شعيب خياط و علي بن مهزيار گفتند زنى مدعى بود كه من زينب دختر امير المؤمنين عليه السّلام هستم متوكل دستور داد او را بياورند وقتى حاضر شد گفت : نژاد خود را بگو . گفت : من زينب دختر علي هستم كه او را بشام بردند در ميان بيابان بنى كلب بودم و مدتها بين آنها زندگي ميكردم .\r\nمتوكل گفت : از زمان زينب دختر علي خيلى گذشته با اينكه تو جوان هستى گفت : پيامبر اكرم در باره‌ام دعا كرد كه هر پنجاه سال يك مرتبه جوانيم باز گردد . متوكل بزرگان اولاد ابو طالب را دعوت كرده ، گفت : از كجا معلوم كنيم كه اين زن دروغگو است . فتح بن خاقان گفت : جز ابن الرضا عليه السّلام كسى نمىتواند كشف اين مطلب را بكند . دستور داد آن جناب را نيز حاضر كنند .\r\nحضرت هادى فرمود : در ميان فرزندان علي نشانه‌اى هست . متوكل پرسيد چه نشانه ، گفت درندگان بايشان آسيب نميرسانند اگر واقعا راست ميگويد درندگان او را كارى نخواهند داشت در اين موقع زن فرياد زد يا امير المؤمنين بدادم برس كه ايشان تصميم كشتن مرا دارند سوار بر الاغ شده خودش اعتراف ميكرد كه من زينب كذابه هستم .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nدر روايت ديگرى است كه با او پيشنهاد كردند پيش درندگان برود امتناع ورزيد وقتى انداختند درندگان بدنش را پاره پاره كردند .\r\nعلي بن مهزيار نقل كرد كه علي بن جهم گفت : بايد پيشنهادكننده را نيز تجربه نمود سه شبانه روز درندگان را گرسنه نگهداشتند آنگاه امام عليه السّلام را خواستند و درندگان را پيش ايشان رها كردند همين كه چشم آنها به امام افتادم جنبانيده شروع باحترام و اظهار علاقه كردند ايشان توجه ننموده بالا رفتند و پيش متوكل نشستند سپس از پيش متوكل كه پائين آمدند درندگان به آن جناب پناه آوردند و شروع بدم جنبانيدن كردند تا امام خارج شد در اين موقع فرمود :\r\nپيامبر اكرم فرموده است گوشت فرزندانم بر درندگان حرام است .\r\nمناقب - ج 4 ص 417 - ابو جنيد گفت : حضرت ابو الحسن عسكرى مرا مأمور كرد براى كشتن فارس بن حاتم قزوينى چند درهم پول داده فرمود با اين پول شمشيرى بخر ولي به من نشان ده من رفتم و شمشيرى خريده خدمت آن جناب آوردم فرمود اين را پس بده سلاح ديگرى بخر ، من بجاى شمشير ساطورى خريدم وقتى خدمت امام آوردم فرمود اين خوب است .\r\nبتعقيب فارس رفتم از مسجد خارج شد بين نماز مغرب و عشا ساطور را بر فرق او فرود آوردم به زمين افتاد و مرد ، من ساطور را پرت كردم مردم جمع شده مرا گرفتند چون غير از من كسى ديگر وجود نداشت ولى در دست من نه كارد و نه ساطور و سلاحى ديدند در ضمن اثر ساطور هم روى مقتول نبود بناچار مرا رها كردند .\r\nكافى - ج ص 497 - حضرت هادى چهار روز به آخر جمادى الآخر سال 254 در سن چهل و يك سال و شش ماهگى يا چهل سالگي بنا بروايت ديگر كه در تاريخ تولد ايشان نقل شده از دنيا رفت متوكل آن جناب را بهمراهى يحيى بن هرثمه از مدينه بسامرا آورد و در همان جا از دنيا رفت و در خانه شخصي خويش دفن شد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدر روضة الواعظين مينويسد : سه شب از ماه رجب سال 254 گذشته بود هنگام ظهر از دنيا رفت در آن موقع چهل و يك سال و هفت ماه داشت كه 33 سال مدت امامتش بود و بيست سال و چند ماه در سامرا اقامت داشت .\r\nدروس - مادرش سمانه بود نيمه ذيحجه سال 212 در مدينه متولد شد و در سامرا روز دوشنبه سوم رجب سال 254 از دنيا رفت و در منزل خود مدفون گرديد .\r\nمناقب - در آخر سلطنت معتمد عباسى بوسيله سم شهيد شد . ابن بابويه گفته است معتمد او را مسموم كرد .\r\nدر اقبال الاعمال مينويسد : در دعاهاي ماه رمضان است كه خدايا دو چندان گردان عذاب كسى را كه در خون امام شركت جست كه او متوكل است .\r\nكشف الغمة - حافظ عبد العزيز مينويسد : كه على بن يحيى بن ابي منصور گفت : من يك روز پيش متوكل بودم . على بن محمّد بن على بن موسى عليه السّلام وارد شد همين كه نشست متوكل به او گفت : فرزندان پدرت در باره عباس چه ميگويند .\r\nفرمود : فرزندان پدرم چه بگويند در باره مردى كه خدا لازم كرده است اطاعت پيامبرش را بر تمام مردم و لازم نموده است اطاعت او را بر پيامبرش .\r\nاعلام الورى - ص 239 - در ماه رجب سال 254 در سامرا از دنيا رفت آن موقع چهل و يك سال و چند ماه داشت متوكل آن جناب را بوسيله يحيى بن هرثمة ابن اعين از مدينه بسامرا آورد در آنجا بود تا از دنيا رفت 33 سال امامتش به طول انجاميد در مدت امامت آن جناب بقيه حكومت معتصم بود كه بعد از او واثق پنج سال و هفت ماه حكومت كرد پس از واثق متوكل چهارده سال بحكومت رسيد بعد از او پسرش منتصر چند ماه حكومت كرد پس از او مستعين خليفه شد كه او احمد بن محمّد بن معتصم است و دو سال و نه ماه حكومتش دوام يافت بعد از او معتز هشت سال و شش ماه خلافت كرد و او زبير بن متوكل است . در آخر حكومت او\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nامام عليه السّلام بشهادت رسيد و در منزل خود در سامرا دفن شد بيست سال و چند ماه در سامرا بود .\r\nمروج الذهب مسعودى مينويسد : وفات ابو الحسن علي بن محمّد عليه السّلام در زمان خلافت معتز باللَّه بود روز دوشنبه چهار روز به آخر جمادى الآخر سال 254 در چهل سالگي بعضى چهل و دو سالگى گفته‌اند از اين نيز كمتر هم گفته شده ، در پى جنازه آن جناب زنى سودانى ناله ميكرد و چنين ميگفت : چقدر ما از دوشنبه بلا ديديم . نماز بر جنازه آن جناب احمد بن متوكل خواند در خيابان ابى احمد و در همان جا در منزل خود دفن شد .\r\nابن ابى الازهر از قاسم بن ابى عباد و او از يحيى بن هرثمه نقل كرد كه گفت :\r\nمرا متوكل مأمور آوردن حضرت علي بن محمّد بن علي بن موسى عليهم السّلام كرد . زيرا از او پيش متوكل بدگوئى كرده بودند . وقتي پيش آن جناب رفتم مردم چنان بگريه و زارى پرداختند كه تا كنون نديده بودم من آنها را تسكين ميدادم و قسم ياد ميكردم كه مرا دستور نداده‌اند كه نسبت بايشان گزند و ناراحتى بوجود آورم منزل آن جناب را جستجو كردم جز صحيفه دعا و كتاب و چيزهائى از اين قبيل نيافتم آن جناب را به سامرا آوردم و خود متصدى خدمت ايشان شدم و بسيار مقامش را گرامى داشتم .\r\nيك روز كه هوا صاف بود و خورشيد ميدرخشيد ديدم آن جناب سوار بر اسب است و بارانى بتن دارد و دم اسب خود را گره زده از اين كارش تعجب كردم طولى نكشيد كه ابر پيدا شد و بارانى بشدت هر چه تمامتر باريد و سخت از شدت باران ناراحت شديم . در اين موقع امام روى به من نموده فرمود : من فهميدم از ديدن بارانى من در شگفت شدى و خيال كردى من چيزى را ميدانم كه تو نميدانى ولى آن طور كه خيال كردى نيست چون من در بيابان زندگى كرده‌ام بادهائى كه باران زا هستند مىشناسم به همين جهت آماده باران شدم .\r\nوقتى وارد بغداد شدم پيش اسحاق بن ابراهيم طاهرى كه فرمانرواى بغداد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبود رفتم او به من گفت اين مرد فرزند پيامبر است تو متوكل را ميشناسى اگر او را وادار كنى بكشتن آن جناب پيامبر اكرم از تو بازخواست خواهد كرد . گفتم : به خدا از ايشان جز خوبى چيزى مشاهده نكرده‌ام .\r\nدر سامرا ابتدا پيش وصيف تركى رفتم كه من از ياران او بودم گفت به خدا قسم اگر يك موى از سر اين مرد كم شود خودم از تو بازخواست خواهم كرد از گفتار اين دو نفر تعجب كردم مشاهدات خود را براى متوكل نقل كردم و تعريف نمودم متوكل بايشان جايزه داد و احترام شايسته نمود .\r\nمحمّد بن فرج از ابو دعامه نقل كرد كه گفت من در بيمارى علي بن محمّد كه منتهي بمرگ آن جناب شد بعيادتش رفتم خواستم از جاى حركت كنم فرمود :\r\nابو دعامه ترا بر من حقي است ميل دارى حديثى برايت نقل كنم كه مسرور شوى عرضكردم : چقدر علاقمندم به اين مطلب يا ابن رسول اللَّه .\r\nفرمود : پدرم محمّد بن علي نقل كرد از پدرش علي بن موسى آن جناب از پدرش جعفر ابن محمّد و ايشان از پدرش محمّد بن علي و ايشان از پدرش حسين بن علي و آن جناب از پدرش علي بن ابى طالب حضرت علي فرمود كه پيامبر اكرم به من فرمودند بنويس عرض كردم : چه بنويسم فرمود بنويس\r\n« الايمان ما وقر في القلوب و صدقته الاعمال و الاسلام ما جرى على اللسان و صلت به المناكحه »\r\n. ابو دعامه گفت : عرض كردم نميدانم بگويم كداميك از اين دو بهتر است اصل حديث يا سلسله سند آن . فرمود : اين حديث به خط امير المؤمنين در اختيار ما است كه پس از پدر به ارث برده‌ايم .\r\nمسعودى مينويسد : جريان زينب كذابه را كه مدعى بود دختر حضرت حسين است در زمان متوكل كه حضرت علي بن محمّد فرمودند وارد محل درندگان شود بواسطه اين پيشنهاد از ادعاى خود دست كشيد در كتاب خود بنام اخبار الزمان نقل كرده‌ام .\r\nگفته‌اند حضرت علي بن محمّد بوسيله سم شهيد شد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعيون المعجزات - روايت شده كه بريحه عباسي نامه‌اى بمتوكل نوشت كه اگر احتياج بحكومت در مكه و مدينه دارى علي بن محمّد را از اينجا خارج كن او مردم را بجانب خويش فرا خوانده و گروه كثيرى پيرو او شده‌اند . شبيه همين نامه را همسر متوكل نيز برايش نوشت . متوكل يحيى بن هرثمه را فرستاد نامه‌اى نيز به علي بن محمّد عليه السّلام نوشت و در آن نامه اظهار كرد كه اشتياق تمام بملاقات آن جناب دارد تقاضا كرد كه بسامرا بيايد و دستور داد يحيى خدمت ايشان برسد از اين جريان نيز بريحه را مطلع گردانيد .\r\nيحيي وارد مدينه شد ابتدا پيش بريحه رفت و نامه را به او داد با هم خدمت حضرت هادى رسيدند و نامه متوكل را تقديم كردند امام عليه السّلام سه روز مهلت خواست پس از سه روز كه آمدند ديدند مركبهاى سوارى حاضر است و امام بارهاى خود را بسته حضرت هادى با يحيى بن هرثمه رهسپار جانب عراق شد .\r\nگفته‌اند در عيد فطرى كه متوكل همان سال از دنيا رفت دستور داد تمام بنى هاشم پياده باشند منظورش اين بود كه حضرت هادى پياده باشد . بنى هاشم و على بن محمّد پياده آمدند آن جناب تكيه بر شانه يكى از دوستان خود داشت بنى هاشم گفتند آقاى ما در اين عالم كسى نيست كه دعايش مستجاب شود كه خداوند بوسيله او ما را از شر اين مرد خود خواه راحت كند .\r\nامام فرمود : در اين عالم كسى وجود دارد كه تكه ناخن او گرامىتر از ناقه ثمود است موقعى كه او را كشتند و شتر بچه فرياد برداشت و به خدا شكايت كرد خداوند فرمود : سه روز در اينجا بمانيد و پس از سه روز بكيفر خواهيد رسيد جريانى است كه غير قابل تغيير است .\r\nمتوكل روز سوم كشته شد . روايت شده كه متوكل در چهارم شوال سال 247 در سال بيست و هفتم امامت حضرت هادى كشته شد با پسرش محمّد بن جعفر منتصر بيعت كردند كه او نيز هفت ماه زنده بود پس از او با احمد بن معتصم مستعين بيعت شد كه چهار سال حكومت كرد و بعد خلع گرديد بعد از او با معتز پسر متوكل بيعت شد بنام زبير در سال 252 كه در سال 32 از امامت حضرت هادى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبود ، در سال 254 فرزند خود امام حسن عسكرى را در حضور گروهى از اصحاب مورد اعتماد بمنصب امامت تعيين نمود و نور و حكمت را به او داد با مواريث انبياء و سلاح و در سن چهل سالگى از دنيا رفت و در سامرا دفن شد .\r\nمسعودى در مروج الذهب مينويسد : كه از علي بن محمّد پيش متوكل سعايت كردند كه در منزل خود كتابها و اسلحه زيادى از شيعيان خود كه اهل قم هستند جمع كرده و تصميم خروج دارد گروهى از تركها را فرستاد و شبانه به خانه امام حمله بردند ولى چيزى نيافتند آن جناب در ميان اطاق در بسته‌اى بود و لباسى پشمين بر تن داشت كه روى شن و ريگ نشسته بود توجه بجانب خدا داشت و قرآن ميخواند .\r\nبا همين حال ايشان را پيش متوكل بردند گفتند در خانه‌اش چيزى نيافتيم رو به قبله نشسته بود و قرآن ميخواند . متوكل مشغول شراب خوردن بود موقعى امام وارد شد كه جام در دست متوكل بود همين كه چشمش بايشان افتاد ترسيد و احترام كرد آن جناب را پهلوى خود نشاند و جامى كه در دست داشت بايشان تعارف كرد ، فرمود به خدا گوشت و خون من آلوده شراب نشده مرا معذور دار متوكل گفت : برايم شعرى بخوان فرمود : من زياد شعر از حفظ ندارم . گفت :\r\nچاره‌اى نيست بايد يك شعرى بخوانى . اين اشعار را همانطور كه پيش متوكل نشسته بود خواند :\r\n باتوا علي قلل الاجبال تحرسهم * غلب الرجال فلم تنفعهم القلل\r\nو استنزلوا بعد عز من معاقلهم * و اسكنوا حفرا يا بئسما نزلوا\r\nناداهم صارخ من بعد دفنهم * اين الاساور و التيجان و الحلل\r\nاين الوجوه التى كانت منعمة * من دونها تضرب الاستار و الكلل\r\nفافصح القبر عنهم حين ساء لهم * تلك الوجوه عليها الدود تقتتل\r\nقد طال ما اكلوا دهرا و قد شربوا * و اصبحوا اليوم بعد الاكل قد أكلوا \r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمتوكل شروع بگريه كرد بطورى كه از اشك چشمش ريش او تر شد حاضرين نيز بگريه افتادند مبلغ چهار هزار دينار تقديم به امام كرد و با احترام ايشان را به منزل خود فرستاد .\r\nكراجكى در كنز الفوائد مينويسد : كه متوكل جام را بر زمين زد و آن روز عيش او منغص گرديد .\r\nكتاب استدراك - محمّد بن علاى سراج گفت : بخترى نقل كرد كه من در منبج ( يكى از دهات اطراف شام است ) بودم در حضور متوكل در اين موقع مردى از اولاد محمّد بن حنيفه وارد شد چشمانى گيرا داشت و لباسى فاخر پوشيده بود از او پيش متوكل سخن چينى كرده بودند مقابل او ايستاد اما متوكل با فتح ابن خاقان صحبت ميكرد و به او توجهى نداشت .\r\nمدتى كه ايستاد ، ديد متوكل به او توجهى ندارد زبان گشوده گفت يا امير المؤمنين اگر مرا احضار كرده‌اى براى اينكه تربيت كنى خودت بر خلاف ادب رفتار ميكنى اگر مرا خواسته‌اى كه گروه او باش و بىتربيت اطرافت مشاهده كردند .\r\nمتوكل گفت : به خدا قسم اى حنفى ! اگر ملاحظه خويشاوندى من با تو نبود كه موجب احترام خاصى نسبت به تو مىشود و بردبارى كه سبب لطفى از من نسبت به تو است با همين دستهايم زبانت را از كام بيرون مىكشيدم و سر از پيكرت بر مىگرفتم اگر چه پدرت محمّد حنفيه بجاى تو بود آنگاه رو بجانب فتح بن خاقان كرده گفت : نمىبينى ما چه مىكشيم از دست اولاد ابى طالب فرزندان حسن بن علي تاج سلطنتى كه خداوند بما داده پيوسته مىخواهند تصاحب كنند و بازماندگان حسين بن علي در راه انقراض حكومت ما مىكوشند حنفىها نيز بنادانى شمشير ما را براى پيكر خود از نيام بر مىكشند .\r\nجوانك گفت : كدام حلم و بردبارى برايت باقى مانده بعد از اين شراب -\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخوارى و مستى دائم يا ساز و نواز و رقص و پايكوبي ، تو كجا ملاحظه خويشاوندى را كرده‌اى با اينكه فاميل مرا از ارث خويش در مورد فدك محروم نموده‌اى .\r\nو ابو حرمله وارث پيغمبر شد . اما نام پدرم محمّد را كه بردى آرزو دارى عزت و جلالى كه خدا و پيغمبرش به او داده از ميان ببرى و خويشتن را بشرافت و عصمتى نويد ميدهى كه خيلى پست‌تر از آن هستى ! گفته اين شاعر در باره تو صدق مىكند :\r\n فغض الطرف انك من نمير * فلا كعبا بلغت و لا كلابا « 1 »  \r\nتازه شكايت ميكنى كه چقدر از فرزندان امام حسن و امام حسين و محمّد بن حنيفه ميكشى واقعا اينها براى تو بد خويشاوند و خانواده‌اى هستند .\r\nدر اين موقع جوان پاهاى خود را دراز كرده گفت اينك اين پاهاى من غل و زنجيرت را بياور و اين گردنم را پيش مىآورم تا شمشير بر آن بنهى دست خود را آغشته بخونم كن و اين ستم را بر من روا دار اين اولين ستمى نيست كه تو و اجدادت در مورد اولاد علي روا داشته‌ايد خداوند در قرآن كريم ميفرمايد :\r\n قُل لا أَسْئَلُكُم عَلَيْه أَجْراً إِلَّا الْمَوَدَّةَ فِي الْقُرْبى  .\r\nبه خدا قسم نمىتوانى جواب پيامبر را بدهى كه محبت و لطف خويش اختصاص به غير خويشاوندان پيامبر داده‌اى به زودى در حوض كوثر به پيشگاه او خواهي رفت پدرم ترا از كنار حوض ميراند و جدم مانع مىشود كه از آب كوثر استفاده كنى .\r\nاشگ بر رخسار متوكل جارى شد از جاى حركت كرد و باندرون پيش بانوان رفت . فردا جوانك را خواست و به او جايزه‌اى داد و مرخصش نمود .\r\nاز كتاب قبل نقل شده كه بمتوكل گفتند : ابو الحسن علي بن محمّد بن علي اين آيه را  يَوْم يَعَض الظَّالِم عَلى يَدَيْه  تفسير به اولى و دومى مىكند ، پرسيد چطور ما اين مطلب را ثابت كنيم گفتند او را بخواه و از تفسير همين آيه در مقابل مردم سؤال كن\r\n\r\n","description":"","footnote":" ( 1 ) از اين مقام صرف نظر كن تو نسبت بقبيله نمير نه بكعب ميرسى و نه بقبيله بنى كلاب . ","page_name":" 189 ","page_number":189},
  {"content":"\r\n\r\nاگر همانطور تفسير كرد مردم كارش را خواهند ساخت و بحسابش ميرسند اگر بر خلاف آن معنى كرد پيش دوستان و اصحاب خود رسوا مىشود متوكل قاضيان و بنى هاشم و اشخاص برجسته را خواست و در حضور آنها سؤال كرد .\r\nحضرت امام علي النقى عليه السّلام فرموده : منظور از اين آيه دو نفر هستند كه خداوند نخواسته نام ايشان را ببرد بكنايه فرمود : اگر امير المؤمنين مايل باشند پرده بردارند از چيزى كه خداوند بر آن پرده كشيده اشكالى ندارد متوكل گفت : نه ، ميل به چنين كارى ندارم .\r\nكتاب مقتضب الاثر ابن عياش مينويسد : محمّد بن اسماعيل بن صالح حميرى قصيده‌اى در مرثيه امام علي النقى سروده كه در آن قصيده فرزندش امام عسكرى را نيز تسليت ميگويد :\r\nبه اين شعر شروع مىشود :\r\n الارض خوفا زلزلت زلزالها * و اخرجت من جزع اثقالها \r\nتا به اين اشعار ميرسد :\r\n عشر نجوم افلت في فلكها * و يطلع اللَّه لنا امثالها\r\nبالحسن الهادى ابى محمّد * تدرك اشياع الهدى آمالها\r\nو بعده من يرتجى طلوعه * يظل جواب الفلا اجزالها\r\nذو الغيبتين الطول الحق التى * لا يقبل اللَّه من استطالها\r\nيا حجج الرحمن احدى عشرة * آلت بثانى عشرها مآلها \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nبخش پنجم شرح حال اصحاب و ياران امام على النقى عليه السلام\r\nمناقب آل ابى طالب - ج 4 ص 402 - منصورى از سهل بن يعقوب بن اسحاق كه ملقب با بىنواس مؤدب بود و او را در مسجد ايوان معروف به سبق آويختند در سامرا . نقل كرد او را از آن جهت ابو نواس ميگفتند كه با مردم شوخى و مزاح ميكرد و حتى مذهب تشيع خود را نيز گاهى بعنوان شوخى آشكار مىكرد تا جان خود را حفظ كند .\r\nاين جريان را كه امام عليه السّلام شنيد او را ملقب بابى نواس كرده فرمود : يا ابا السرى تو ابو نواس واقعي هستى آن ديگرى كه قبل از تو بود ابو نواس باطل بود .\r\nروزى عرضكردم مولاى من بدستم اختيارات ايام از حضرت صادق عليه السّلام رسيده كه آن را حسن بن عبد اللَّه بن مطهر از محمّد بن سليمان ديلمى و او از پدرش از حضرت صادق عليه السّلام نقل كرده در مورد هر ماه اجازه ميفرمائى خدمت شما بياورم ملاحظه بفرمائيد . فرمود : آرى .\r\nوقتى تقديم كردم و تصحيح نمودم عرضكردم : آقا ! در بيشتر از روزها با اين تفصيل در اختيارات است انسان از تصميمى كه دارد باز ميماند زيرا از انجام كار تحذير و ترس داده شده ، تقاضا دارم مرا راهنمائى فرمائيد كه در كدام موردها خوددارى نمايم از اين ايام ، زيرا گاهي احتياج ضرورى وادارم مىكند كه اقدام بكارى در مواقع ممنوع بكنم .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nفرمود يا سهل شيعيان ما بواسطه ولايت و ارتباطى كه با ما دارند در حصارى محكم و درى استوار هستند كه اگر در دل درياهاى ژرف و بيابانهاى دور و دراز ميان درندگان و گرگها و دشمنان جن و بشر بروند بواسطه ولايت ما در امان هستند بر خدا توكل كن ولايت خويش را پاك و خالص گردان نسبت بائمه طاهرين هر كجا مايلى برو .\r\nمناقب - واسطه بين امام و مردم در زمان امام على النقى محمّد بن عثمان عمرى و ثقات و اشخاص مورد اعتماد آن جناب عبارتند از : حمزة بن يسع و صالح بن محمّد همدانى و محمّد بن جزك جمال و يعقوب بن يزيد كاتب و ابو الحسين بن هلال و ابراهيم ابن اسحاق و خيران خادم و نضر بن محمّد همدانى و از وكلاى ايشان جعفر بن سهيل صيقل است .\r\nو اصحاب امام عليه السّلام عبارتند از : داود بن زيد و ابو سليمان زنكان و حسين بن محمّد مدائنى و احمد بن اسماعيل بن يقطين و بشير بن بشار نيشابورى شاذانى و سليم ابن جعفر مروزى و فتح بن يزيد جرجانى و محمّد بن سعيد بن كلثوم كه مردى متكلم و صاحب نظر بود و معاوية بن حكيم كوفى و علي بن معد بن معبد بغدادى و ابو الحسن بن رجاء عبر تائى .\r\nفصول المهمه مينويسد : شاعر آن جناب عوفى و ديلمى و واسطه بين ايشان و مردم عثمان بن سعيد است .\r\nكتاب مقتضب الاثر - احمد بن محمّد بن عياش از عبد المنعم بن نعمان عبادى نقل كرد كه گفت : حسن بن مسلم گفت ابو الغوث منبجي شاعر آل محمّد صلوات اللَّه عليهم در محله عسكر سامرا شعر زير را برايم خواند . اسم او ابو الغوث اسم ابن محرز از اهل منبج بود بخترى شاعر پادشاهان را مدح ميكرد ولى ابو الغوث آل محمّد صلوات اللَّه عليه را مدح ميكرد بخترى همين قصيده را از ابو الغوث كه چند شعر آن را نقل ميكنم نقل نموده :\r\n ولهت الى رؤياكم و له الصادى * يذاد عن الورد الروى بذواد \r\n\r\n","description":"","footnote":"","page_name":" 192 ","page_number":192},
  {"content":"\r\n\r\n اذا ما بلغت الصادقين بنى الرضا * فحسبك من هاد يشير الى هاد\r\nينابيع علم اللَّه اطواد دينه * فهل من نقاد ان علمت لاطواد\r\nنجوم متى نجم خبا مثله بدا * فصلى علي الخابي المهيمن و البادى\r\nهم حجج اللَّه اثنتى عشرة متى * عددت فثانى عشر هم خلف الهادى\r\nبميلاده الانباء جاءت شهيرة * فاعظم بمولود و اكرم بميلاد \r\nمروج الذهب - مسعودى مينويسد : بغا از تركها بود و از غلامان معتصم بشمار ميرفت در جنگهاى بزرگ خودش در ميدان نبرد ميكرد و هميشه جان سالم بدر ميبرد هيچ گاه بر پيكر خود زره نميپوشيد در اين مورد از او سؤال شد گفت : در خواب پيامبر اكرم صلّى اللَّه عليه و إله و سلّم را ديدم به من فرمود : بغا بيكى از امتان من نيكى كردى او براى تو دعا كرد و دعايش مستجاب شد .\r\nعرضكردم : يا رسول اللَّه آن مرد چه كسى بود ؟ فرمود : همان كسى كه او را از درندگان نجات دادى . گفتم : يا رسول اللَّه از خداوند بخواه به من عمر طولانى عنايت كند دست بدعا برداشته فرمود : خدايا عمرش را طولانى كن و از اجل او چشم پوشى نما . عرضكردم : يا رسول اللَّه 95 سال فرمود : 95 سال .\r\nشخصى مقابل پيامبر اكرم ايستاده بود گفت : در اين مدت از آفات نيز محفوظ باشد . پيغمبر اكرم صلّى اللَّه عليه و إله فرمود : محفوظ باشد به آن شخص عرضكردم : شما كه هستيد ؟ فرمود : من علي بن ابى طالبم در اين موقع از خواب بيدار شدم در حالى كه با خود ميگفتم علي بن ابى طالب .\r\nبغا نسبت به اولاد علي مهربان و بخشنده بود پرسيدند آن مرديكه از درندگان نجاتش دادى كه بود . گفت : مردى را پيش معتصم آوردند كه نسبت بدعت و خلاف دين به او داده بودند شب هنگام بين او و معتصم سخنانى رد و بدل شد . معتصم به من گفت : اين مرد را بيانداز ميان درندگان . او را تا باغ وحش آوردم و از دستش ناراحت بودم ، ولى در بين راه شنيدم چنين ميگفت : خدايا تو ميدانى كه من فقط براى تو سخن گفتم و دين ترا كمك كردم و از نظر توحيد و يگانه‌پرستى دچار\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nشدم با اينكه جز براى رضاى تو نبود فقط خواستم تقربى به پيشگاه تو حاصل كنم با اطاعت و فرمانبردارى و بپاى داشتن حق در مورد كسى كه با تو مخالفت ورزيده اكنون مرا تسليم اينها ميكنى ؟ ! بدن من بلرزه افتاد و دلم بحالش سوخت و از وضع او ناراحت شدم راه جايگاه درندگان را عوض كرده او را به خانه آوردم و در اطاق خودم پنهانش نمودم پيش معتصم آمدم گفت : چه شد ؟ گفتم : انداختمش پيش درندگان گفت نفهميدى چه ميگفت . گفتم : من مردى ترك زبانم او به عربى صحبت ميكرد نفهميدم چه ميگفت . ولى آن مرد با معتصم بدرشتى صحبت كرده بود .\r\nسحرگاه به او گفتم : اينك درها را گشودم و ترا با نگهبانان خارج ميكنم ترا آزاد كردم و جان خويش را بخطر انداختم سعى كن تا معتصم زنده است خود را آشكار نكنى . قبول كرد . پرسيدم جريان گرفتاريت براى چه بود ؟\r\nگفت : مردى از مأمورين معتصم در شهر ما تجاوز بناموس مردم ميكرد و آشكار فسق و فجور مينمود كار او خلل در دين و توحيد بوجود مىآورد كسى را نيافتم كه با من همداستان شود و كار او را بسازيم يك شب خودم تنها به او حمله كردم و خونش را ريختم زيرا او با كارهايش استحقاق چنين كيفرى را داشت مرا گرفتند و ديدى كه كارم بكجا كشيد .\r\nامالى شيخ : فحام گفت : ابو الطيب احمد بن محمّد بن بوطير مردى از شيعيان بود جد او بوطير غلام حضرت ابو الحسن علي بن محمّد بود كه اين اسم را آن جناب به او داد از كسانى بود كه وارد حرم امام نميشد از پشت پنجره زيارت ميكرد معتقد بود كه حرم را صاحبي است كه تا اجازه ندهد وارد نميشوم مردى با ادب بود كه در دفتر حكومتى حضور مييافت عادتش اين بود كه اگر درخواستش را اجابت ميكردند و بر مىآوردند سپاسگزارى ميكرد و مسرور ميشد اگر وعده ميدادند باز براى مرتبه دوم مىآمد اگر برآورده ميشد بهتر و گر نه مرتبه سوم مىآمد اگر درخواستش باجابت ميرسيد ميرفت و گر نه در صورتى كه صاحب منزل مجلسي\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nداشت و گروهى اطرافش جمع بودند بپاى ميخاست و اين شعر را ميخواند :\r\n أ على الصراط تريد رعية ذمتى * ام في المعاد تجود بالانعام\r\nانى لدنيائى اريدك فانتبه * يا سيدى من رقدة النوام « 1 »  \r\nغيبت شيخ - ص 226 - از شخصيت‌هاى برجسته اصحاب ايوب بن نوح بن دراج است عمرو بن سعيد مدائنى كه فطحى مذهب بود نقل كرد روزى من در خدمت امام ابو الحسن عسكرى بودم در صريا در اين موقع ايوب بن نوح داخل شد و مقابل آن جناب ايستاد امام به او دستورى داد برگشت ، وقتى رفت آن جناب رو به من كرده فرمود : اگر ميخواهى تماشا كنى كسى را كه اهل بهشت است به اين مرد نگاه كن .\r\nاز اين رجال برجسته يكى علي بن جعفر همانى است مردى فاضل و مورد توجه بود وكيل حضرت هادى و حضرت عسكرى عليهما السّلام بود .\r\nاحمد بن علي رازى از على بن مخلد ايادى نقل كرد كه گفت : ابو جعفر عمرى برايم نقل كرد كه ابو طاهر بن بلال در مكه متوجه علي بن جعفر گرديد كه انفاقهاى بزرگ مىكند بعد از برگشتن از سفر حج جريان را براى حضرت عسكرى نوشت آن جناب در جواب نامه‌اش چنين يادآورى كرد كه ما به او صد هزار دينار داديم باز صد هزار دينار ديگر ولى نپذيرفت ملاحظه ما را كرد . مردم چه كار دارند كه در امور ما مداخله مينمايند با اينكه بايشان چنين اجازه‌اى نداده‌ايم . روزى خدمت حضرت ابو الحسن عسكرى امام هادى عليه السّلام آمد ايشان سى هزار دينار به او بخشيدند .\r\nاز آن جمله است ابو علي بن راشد محمّد بن عيسى گفت حضرت ابو الحسن عسكرى براى دوستان و ارادتمندان خويش در بغداد و مدائن و سواد و اطراف آن نوشت :\r\n\r\n","description":"","footnote":" ( 1 ) ترجمه شعر : ميخواهى در گذرگاه صراط حاجت مرا برآورى يا در روز قيامت بذل و بخشش كنى متوجه باش من براى گذران دنياى خود از تو كمك خواستم از خواب غفلت بيدار شو . ","page_name":" 195 ","page_number":195},
  {"content":"\r\n\r\nمن ابو علي بن راشد را بجاى علي بن حسين بن عبد ربه و ساير وكلاى خودم معين نمودم پيروى از او اطاعت از من است و مخالفت با او مخالفت با من اين نامه را به خط خود نوشته‌ام .\r\nمحمّد بن يعقوب نامه را از محمّد بن فرج نقل مىكند كه گفت : به امام نوشتم راجع بعلى بن راشد و عيسى بن جعفر و ابن بند ، در جواب من نوشت : از علي بن راشد ياد كردى خداوند او را رحمت كند سعادتمند زندگي كرد و شهيد از دنيا رفت و براى ابن بند و عاصمي دعا كرد .\r\nابن بند را با عمودى زدند و كشته شد و ابن عاصم نيز روى پل به او سيصد شلاق زده بدنش را در دجله انداختند .\r\nغيبت شيخ - از كسانى كه مورد ذم و نكوهش امام قرار گرفته‌اند فارس بن حاتم بن ماهويه قزوينى است بنا به آنچه عبد اللَّه بن جعفر حميرى نقل كرده گفته است : حضرت هادى عليه السّلام براى علي بن عمر و قزوينى به خط خود نوشت آنچه برايت مينويسم يك واقعيت است كه بايد به آن اعتقاد داشته باشى در مورد كسى كه سؤال كرده بودى خدا لعنت كند او را كه همان فارس است چاره‌اى نيست ترا جز اينكه كوشش در لعن و دشمنى او نمائى تا مقدارى كه برايت امكان دارد و دوستان ما را از اطرافش پراكنده كنى و جلو تبليغات او را بگيرى اين مطلب را از طرف من به آنها گوشزد كن من در مقابل خداوند از شما بازخواست خواهم كرد در مورد اين كار بسيار لازم واى بر كسى كه مخالفت نمايد و انكار كند ، اين نامه را در شب سه شنبه نهم ربيع الاول سال 250 نوشتم ، بر خدا توكل ميكنم و او را ستايش مينمايم .\r\nاعلام الورى - ص 348 - عبد اللَّه بن عياش اين اشعار را از ابو هاشم جعفرى در باره امام عليه السّلام نقل مىكند وقتى كه آن جناب بيمار شده بود :\r\n مادت الارض و آدت فؤادى * و اعترتنى موارد العرواء\r\nحين قيل الامام نضو عليل * قلت نفسى فدته كل الفداء\r\nمرض الدين لاعتلالك و اعتل * و غارت له نجوم السماء \r\n\r\n","description":"","footnote":"","page_name":" 196 ","page_number":196},
  {"content":"\r\n\r\n عجبا ان منيت بالداء و القسم * و انت الامام حسم الداء\r\nانت آسى الادواء في الدين و الدنيا * و محى الاموات و الاحياء « 1 »  \r\nرجال كشى - به خط جبرئيل بن احمد ديدم كه محمّد بن عيسى يقطينى حديث كرده ، گفت : امام عليه السّلام نامه‌اى به علي بن بلال در سال 232 بدين مضمون نوشت :\r\nبسم اللَّه الرحمن الرحيم خداى را سپاسگزارم و شكر نعمت و عنايت او را دارم و بر محمّد و آلش درود ميفرستم توجه داشته باش كه من ابو علي را جايگزين مقام حسين بن عبد ربه كردم به او اعتماد دارم و ميشناسم او را كه لياقت دارد .\r\nمن ميدانم كه تو شخصيت بزرگ ناحيه خود هستى خواستم برايت نامه‌اى خصوصى بنويسم و بدين وسيله احترامى به تو كرده باشم از او اطاعت كن و هر چه نزد تو است تسليم او كن دوستان را نيز وادار كن به اين كار بطورى كه موجب كمك او شود با اين كار بما خدمت كرده‌اى و محبت ما را جلب نموده‌اى خداوند در مقابل به تو جزا و پاداش ميدهد خداوند بفضل و رحمت خويش بهترين پاداش را به نيكوكاران ميدهد .\r\nترا در پناه خدا سپردم و اين نامه را به خط خود نوشتم خداى را سپاسگزارم رجال كشى - ص 433 - از احمد بن محمّد بن عيسى نقل مىكند نسخه نامه‌اى كه راجع بابن راشد براى دوستان بغداد و مدائن و سواد و اطراف آن نوشته بود چنين است :\r\nخداى را سپاسگزارم بر نعمت و عافيتى كه عنايت فرموده و بر محمّد و آلش بهترين درود و عاليترين رحمت را ميفرستم من ابو علي بن راشد را بجاى حسين ابن عبد ربه و وكيلهاى قبل تعيين نمودم و همان مقام را دارد ارتباط خود را با او\r\n\r\n","description":"","footnote":" ( 1 ) خلاصه معنى اشعار : زمين بلرزه افتاد و دلم گرفت و تب عارضم شد وقتى فهميدم امام مريض است گفتم جانم فدايت با مريضى تو دين بيمار شد و ستارگان غروب كردند تو خود طبيب بيمارىهاى دين و دنيا هستى كه مرده‌ها را زنده ميكنى . ","page_name":" 197 ","page_number":197},
  {"content":"\r\n\r\nچنان داشته باشيد كه با وكيلهاى قبل داشتيد او حق مرا از شما دريافت مىكند و اين منصب را بواسطه لياقتى كه داشته به او دادم .\r\nحقوق خود را به او بپردازيد مبادا در اين مورد كوتاهى نمائيد از مسامحه خوددارى كنيد و پيرو فرمان خدا باشيد در پاك كردن اموال خود و حفظ جان خويش  تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْم وَ الْعُدْوان   وَ اتَّقُوا اللَّه لَعَلَّكُم تُرْحَمُون   وَ اعْتَصِمُوا بِحَبْل اللَّه جَمِيعاً   وَ لا تَمُوتُن إِلَّا وَ أَنْتُم مُسْلِمُون  .\r\nاطاعت از او اطاعت من است و مخالفت با او مخالفت با من از جاده منحرف نشويد خدا از فضل خويش پاداش شما را ميدهد خداوند بخشنده و كريم است و بر بندگان خويش كمال لطف و عنايت را دارد . خود و شما را در پناه خدا ميسپارم نامه را به خط خود نوشتم و خدا را سپاسگزارم .\r\nدر نامه ديگر مينويسد : من به تو يا ايوب بن نوح دستور مىدهم كه اختلاف خود را با ابو علي قطع كن و هر كدام در مورد وكالت خود دخالت كند و از ناحيه خود دريافت نمايد اگر دستور مرا اطاعت كنيد ديگر احتياجى بپرسيدن از من نداريد همين دستور را نيز به تو يا ابو علي مىدهم يا ايوب از اهل بغداد و مدائن هر چه آوردند قبول مكن و براى آنها از من اجازه مخواه هر كس چيزى آورد از ناحيه‌اى كه تو وكيل آنجا نيستى بگو ببرد پيش كسي كه وكيل همان ناحيه است همين دستور را به تو نيز مىدهم يا ابو علي هر كدام دريافت كنيد از كسانى كه ساكن ناحيه مأموريت شما هستند .\r\nمجمع الدعوات - ص 338 - يسع بن حمزه قمى گفت : عمر بن مسعده وزير معتصم مرا در فشار قرار داد و در وضع نابسامانى قرار گرفتم بطورى كه بر جان خود بيمناك شدم و ترسيدم بچه‌هايم به فقر و تنگدستى مبتلا شوند نامه‌اى براى مولايم ابو الحسن امام هادى عليه السّلام نوشتم و شكايت ناراحتى خود را بايشان نمودم در جواب نوشت هيچ باكى بر تو نيست ناراحت نباش خداوند را بوسيله اين كلمات بخوان به زودى نجاتت خواهد داد و فرج نصيبت مىگردد زيرا آل محمّد صلى اللَّه عليه و آله\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nهر گاه گرفتار بلا و يا دشمنان و يا تنگدستى و ناراحتى مىشوند با همين دعا مىخوانند .\r\nيسع بن حمزه گفت : خدا را با همين كلمات خواندم اول صبح هنوز به خدا قسم چيزى از روز برنيامده بود كه پيكى از طرف عمرو بن مسعده آمد كه وزير ترا ميخواهد از جاى حركت كرده پيش او رفتم همين كه چشمش به من افتاد تبسمى كرد دستور داد غل و زنجير را از گردنم بردارند و امر كرد برايم خلعت بياورند و مرا معطر نمود و خيلى احترام كرد و نزديك خود نشاند شروع كرد با من بصحبت كردن و عذر و پوزش خواستن هر چه از من گرفته بود باز گرداند و بسيار گرامى داشت .\r\nبالاخره مرا به همان ناحيه‌اى كه قبلا فرمانروا بودم فرستاد دهات اطراف آن را نيز بر قسمت مأموريت من اضافه نمود آن گاه دعا را نقل كرد .\r\nكافى - ج 4 - ص 567 - ابو هاشم جعفرى گفت : حضرت ابو الحسن امام هادى عليه السّلام از پى من و محمّد بن حمزه فرستاد در موقعى كه بيمار شده بود ولى محمّد بن حمزه از من جلوتر خدمت مولا رسيده بود گفت امام عليه السّلام پيوسته مىفرمود يك نفر را بكربلا بفرستيد برايم دعا كند من به محمّد گفتم ميخواستى بگوئى من ميروم به كربلا . بعد خودم خدمت آن جناب رسيده عرضكردم آقا ! اجازه مىفرمائيد من بكربلا مشرف شوم .\r\nفرمود در اين مورد بايد دقت كنى كه مأموريت متوجه تو نشوند و برايت ناراحتي فراهم نگردد آنگاه فرمود محمّد قابل اعتماد نيست زيرا او زيدى مذهب است و من نمىخواهم او بفهمد گفت من اين حرف ؟ ؟ علي بن بلال نقل كردم او گفت بكربلا چه احتياجى دارد او خودش ؟ ؟ .\r\nبعد من خدمت امام عليه السّلام رسيدم موقعى ؟ ؟ ز جاى حركت كنم فرمود بنشين وقتى ديدم آن جناب مرا مورد ؟ ؟ سخن علي بن بلال را\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبرايش نقل كردم ، فرمود ميخواستى به او بگوئى پيامبر اكرم خانه كعبه را طواف ميكرد و حجر الاسود را ميبوسيد با اينكه احترام پيامبر و مؤمن بيشتر از خانه است خداوند به او دستور داد كه در عرفه توقف كند اينها محل‌هائى است كه خداوند دوست دارد در اين محل‌ها او را بخوانند به همين جهت من علاقه دارم برايم در محلى دعا كنند كه خدا دوست دارد آنجا بيادش باشند .\r\nمىگويد درست بخاطرم نيست ديگرى برايم نقل كرد كه گفت اينجاها مواضعى است كه خداوند دوست دارد او را آنجا عبادت كنند منهم مايلم در چنين جايى برايم دعا كنند اين حرف را به او نگفتى . گفتم فدايت شوم اگر چنين جوابى را ياد داشتم از شما نمىپرسيدم ( اين جملات را ابو هاشم نقل بمعنى كرده عين گفتار امام و الفاظ آن جناب را بخاطر نداشته است ) .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nبخش ششم احوال جعفر و ساير اولاد امام هادى عليه السلام\r\nاحتجاج - ص 163 - كلينى از اسحاق بن يعقوب نقل مىكند كه گفت از محمّد بن عثمان عمرى ( رحمه اللَّه ) تقاضا كردم نامه‌اى را كه در آن مسائل مشكل خود را نوشته بودم به امام زمان عليه السّلام برساند در جواب آن نامه توقيعى به خط مبارك مولا صاحب الزمان رسيد كه نوشته بود :\r\nاما جواب در مورد سؤالى كه نموده بودى راجع به كسانى كه از ما خانواده از پسر عموهايمان امامت را انكار كرده‌اند بدان كه بين هيچ كس با خداوند خويشاوندى نيست هر كه منكر امامت من شود از من نيست همانند پسر نوح است اما جريان عمويم جعفر و فرزندش شبيه يوسف و برادران اوست .\r\nاحتجاج - ابو خالد كابلى گفت : از حضرت على بن الحسين عليه السّلام پرسيدم امام و حجت بعد از شما كيست ؟ فرمود : پسرم محمّد كه در تورات به باقر موسوم است و درياهاى علم را مىشكافد پس از او فرزندش جعفر كه لقبش در نزد اهل آسمان صادق است .\r\nعرض كردم چرا ايشان را صادق ناميده‌اند با اينكه همه شما صادق هستيد . فرمود : پدرم از پدر خود نقل كرد كه پيامبر اكرم صلى اللَّه عليه و آله و سلم فرمود زمانى كه فرزندم جعفر بن محمد بن على بن حسين بن على بن ابى -\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nطالب متولد شد نام او را صادق بگذاريد زيرا پنجمين فرزندش كه موسوم به جعفر است ، بدروغ ادعاى امامت مىكند او در نزد خدا جعفر كذاب است كه افترا بر خدا زده است و مقامى كه شايسته آن نيست ادعا كرده و مخالفت با پدر خود مينمايد و بر برادر خويش رشگ مىبرد او كسى است كه سر پروردگار را افشاء مىكند هنگام غيبت ولى خدا .\r\nدر اين موقع على بن الحسين عليه السّلام بشدت شروع بگريه كرد سپس فرمود اكنون مثل اينكه با چشم مىبينم جعفر را كه ستمگر زمان وادارش كرده جستجو از امام و حجت خدا نمايد با اينكه بخواست خدا غيبت كرده و اختيار خانواده امام را به جهت بىاطلاع از تولد در اختيار او گذاشته هر چه زودتر مايل است امام را بكشند اگر بتواند تا ميراث پدر او را صاحب شود با اينكه حقى در آن ميراث ندارد .\r\nاحتجاج - احمد بن اسحاق بن سعد اشعرى رحمة اللَّه عليه گفت كه يكى از اصحاب پيش او آمد و اطلاع داد باينكه جعفر بن على نامه‌اى برايش نوشته و در آن نامه اطلاع داده كه او امام است و عهده‌دار كارها است پس از برادرش و داراى علم حلال و حرام و هر چه مورد احتياج مردم قرار گيرد و تمام علوم مىباشد .\r\nاحمد بن اسحاق گفت همين كه نامه را خواندم نامه‌اى براى حضرت ولى عصر عجل اللَّه له الفرج نوشتم و نامه جعفر را نيز در جوف آن قرار دادم جواب نامه را چنين دريافت نمودم :\r\nبسم اللَّه الرحمن الرحيم نامه‌ات رسيد خدا پايدارت بدارد و نامه جوف را نيز خواندم و كاملا آن را بررسى نمودم با اينكه جملات آن ناهماهنگ بود و خطاهاى زيادى داشت اگر\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nتو نيز دقت كنى به بعضى از آن اشتباه‌ها پى خواهى برد .\r\nخداى را سپاسگزارم كه ما را مورد فضل و احسان خويش قرار داده خداوند حقيقت و واقعيت را كامل مينمايد و باطل را نابود مىفرمايد او گواه است بر آنچه براى تو ذكر ميكنم و در روز قيامت داد خواه من است وقتى در آن روز گرد - هم آمديم و بازخواست خواهد كرد نسبت به اين جريان كه مورد اختلاف ما است هرگز صاحب نامه را بر شخصى كه به او نوشته و بر تو و بر هيچ يك از مردم منصب امامت نداده و نه اطاعت و پيروى از او را لازم شمرده اين مطلب را توضيح مىدهم برايت :\r\nخداوند مردم را عبث و بيهوده نيافريده بقدرت خويش خلق فرموده و به آنها گوش و چشم و قلب و عقل داده و براى ايشان پيامبران را با بشارت و تهديد فرستاده كه مردم را باطاعت خدا وادار و از مخالفت او بازدارند و مسائلى كه در مورد خداشناسى براى ايشان مجهول است توضيح دهند و براى پيامبران كتاب فرستاده و ملائكه را بر ايشان نازل كرده و بين آنها و ساير مردم فرق آشكارى نهاده به همان امتيازهايى كه بايشان داده است از قبيل معجزات و دلائل آشكارا و نشانه‌هاى رسا براى برخى از ايشان آتش را سرد و سلامت كرده و او را دوست خود خوانده و با ديگرى سخن گفته و عصايش را اژدها نموده و آن ديگرى مرده را زنده مىكرد به اجازه خدا و كور و برص را شفا مىداد و بيكى زبان پرندگان را آموخت و از هر قدرتى به او عنايت كرد .\r\nآنگاه حضرت محمّد صلى اللَّه عليه و إله را رحمت براى جهانيان قرار داد و بوسيله او نعمت خويش را تكميل نمود و پيامبرى را خاتمه داد و او را براى راهنمائى تمام جهانيان فرستاد و دلائلى بر صدق نبوتش به او داد و آن معجزات و امتيازاتى را كه اطلاع دارى در اختيارش گذاشت آنگاه مدت زندگى او پايان يافت با سعادت و كمال موفقيت و رهبرى را پس از او به برادر و پسر عمو و وارث و وصيش على بن ابى طالب داد سپس جانشينان او هر يك پس از ديگرى كه بوسيله آنها دين را\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nزنده و نور خويش را كامل كرده و آن رهبران و جانشينان را كاملا ممتاز و غير قابل اشتباه با پسر عموها و برادران و خويشاوندان خود قرار داد كه حجت خدا درست شناخته شود و امام كاملا ممتاز باشد و با ديگرى اشتباه نشود .\r\nزيرا آنها را معصوم از گناه و پاك از عيب و نقص و منزه از اشتباه قرار داد و ايشان را خزينه دار علم و محل حكمت و جايگاه اسرار خويش كرد و به آنها دلائلى نيز داد كه اگر چنين نبود با ديگران مساوى مىشدند و هر كس ميتوانست همين ادعا را بنمايد و حق از باطل تميز داده نمىشد و علم و جهل باز شناخته نمىگرديد .\r\nاين مدعى كه بر خدا دروغ بسته بواسطه ادعاى باطل خويش ، نمىدانم به چه اميدى چنين ادعائى را كرده اگر تفقه و اطلاعات دينى باشد كه به خدا قسم تشخيص حلال و حرام را نمىدهد و فرق بين صحيح و ناصحيح نمىگذارد يا مدعى علم و دانش است با اينكه فرق بين حق و باطل و محكم و متشابه را نمىداند و اطلاعات نماز روزانه را ندارد و وقت انجام آن را وارد نيست .\r\nيا بورع و پرهيزكارى مىنازد با اينكه خدا گواه است كه چهل روز نمازش را ترك نمود به خيال اين كه چله‌نشين شود تا شعبده‌بازى آموزد شايد اين جريان را شنيده باشيد هنوز ظرف‌هاى شرابخوارى او بر در و ديوار خانه‌اش آويزان است و آثار گناه و خلاف كاريش آشكار شايد اين ادعا را بواسطه اعجازى كه در اختيار دارد مينمايد پس معجزه خود را آشكار كند يا دليلى دارد آن را اقامه نمايد يا كسى او را معين نموده بيان كند .\r\nخداوند در قرآن كريم مىفرمايد :  بِسْم اللَّه الرَّحْمن الرَّحِيم . *         حم . تَنْزِيل الْكِتاب مِن اللَّه الْعَزِيزِ الْحَكِيم . ما خَلَقْنَا السَّماوات وَ الْأَرْض وَ ما بَيْنَهُما إِلَّا بِالْحَق وَ أَجَل مُسَمًّى وَ الَّذِين كَفَرُوا عَمَّا أُنْذِرُوا مُعْرِضُون . قُل أَ رَأَيْتُم ما تَدْعُون مِن دُون اللَّه أَرُونِي ما ذا خَلَقُوا مِن الْأَرْض أَم لَهُم شِرْك       \r\n\r\n","description":"","footnote":"","page_name":" 204 ","page_number":204},
  {"content":"\r\n\r\n       فِي السَّماوات ائْتُونِي بِكِتاب مِن قَبْل هذا أَوْ أَثارَةٍ مِن عِلْم إِن كُنْتُم صادِقِين . وَ مَن أَضَل مِمَّن يَدْعُوا مِن دُون اللَّه مَن لا يَسْتَجِيب لَه إِلى يَوْم الْقِيامَةِ وَ هُم عَن دُعائِهِم غافِلُون . وَ إِذا حُشِرَ النَّاس كانُوا لَهُم أَعْداءً وَ كانُوا بِعِبادَتِهِم كافِرِين        .\r\nآنچه برايت توضيح دادم از اين ستمگر بخواه و آزمايش كن او را از تفسير يك آيه قرآن بپرس و يا بگو حدود نماز را بيان كند و واجبات آن را توضيح دهد تا بفهمى چه ميداند و عيب و نقصش آشكار گردد خدا از او بازخواست خواهد كرد .\r\nخداوند حق را باهلش سپرده و در جايگاهش مستقر نموده و هرگز نخواسته كه امامت در دو برادر جمع گردد پس از امام حسن و امام حسين عليهما السلام آنگاه كه خداوند ما را اجازه سخن گفتن دهد حق آشكار گردد و باطل از ميان برود و بر شما معلوم گردد . اميدوارم خداوند ما را مشمول لطف و عنايت و ولايت خويش قرار دهد او ما را كافى است و خوب نگهبانى است .\r\nاكمال الدين - صالح بن محمّد بن عبد اللَّه بن محمّد بن زياد از مادر خود فاطمه دختر محمّد بن هيثم معروف بابن سبانه نقل كرد كه گفت در خانه حضرت امام هادى على بن محمّد عسكرى بودم در همان موقعى كه فرزندش جعفر متولد شد ديدم از تولد او اهل منزل مسرور شدند ولى خدمت امام كه رسيدم ايشان را مسرور نيافتم . عرض كردم : آقا شما چرا مسرور نيستيد بواسطه ميلاد اين فرزند فرمود وضع او برايت روشن خواهد شد به زودى گروه كثيرى به واسطه او گمراه مىشوند .\r\nارشاد مفيد و اعلام الورى - مينويسد : حضرت هادى پنج فرزند داشت :\r\n1 - ابو محمّد حضرت امام حسن عسكرى كه امام بود پس از او و حسين و محمّد و جعفر و دخترى بنام عايشه .\r\nمناقب مينويسد : فرزندان امام يكى حضرت امام حسن عسكرى و ديگرى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nحسين و محمّد و جعفر كذاب و دخترش عليه بودند .\r\nكافى - ج 1 ص 524 - على بن محمد گفت از جمله چيزهائى كه جعفر فروخت كنيزى بود از اولاد جعفر طيار كه در خانه امام حسن عسكرى زندگى ميكرد يكى از خويشاوندان امام به مشترى پيغام داد كه اين زن آزاد بود نه كنيز .\r\nمشترى گفت : من حاضرم او را برگردانم به شرط اينكه پولى كه داده‌ام به جعفر به من بدهند . مرد علوى جريان را بطرفداران امام زمان عليه السّلام رساند آنها چهل و يك دينار براى مشترى فرستادند و گفتند آن دخترك را به خويشاوندانش از آل جعفر طيار بسپارد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nزندگانى امام ابو محمد حسن بن على عليه السّلام\r\nترجمه از :\r\nموسى - خسروى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nزندگى حضرت امام حسن عسكرى عليه السلام\r\n\r\nبخش اول ولادت و نامها و نقش انگشترى و شرح حال مادر آن جناب\r\nعلل الشرائع - باب 176 - مينويسد : شنيدم از بعضى مشايخ محله‌اى كه حضرت امام على النقى و امام حسن عسكرى سكونت داشتند در سامرا عسكر ناميده ميشد به همين جهت اين دو امام را عسكرى لقب دادند .\r\nارشاد مفيد - ص 315 - حضرت ابو محمّد عليه السّلام در مدينه در ماه ربيع الاول سال 230 متولد شد ، مادرش كنيزى بچه‌دار بنام حديثه بود مدت خلافت آن سرور شش سال بود .\r\nدر مصباحين است - روز دهم ماه ربيع الاول سال 232 هجرى حضرت ابو محمّد حسن بن على بن محمّد بن على بن موسى الرضا عليه السّلام متولد شد .\r\nدروس - مادرش حديث نام داشت در ماه ربيع الثانى ، در مدينه متولد شد بعضى روز چهارم ماه در روز دوشنبه گفته‌اند .\r\nمناقب - القاب امام عليه السّلام صامت ، هادى ، رفيق ، زكى ، نقى ، كنيه‌اش ابو محمّد آن جناب و پدر و جدش در زمان خودشان مشهور بابن الرضا بودند مادرش كنيز صاحب فرزندى بنام حديث بود فرزند امام منحصر به حضرت قائم عجل اللَّه له الفرج بود ديگر فرزندى نداشت .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nروز جمعه هشتم ربيع الثانى در مدينه متولد شد . بعضى گفته‌اند در سامرا سال 232 متولد شده با پدر خود مدت 23 سال و بعد از پدر مدت امامتش شش سال بود در سالهاى امامت ايشان بقيه فرمانروائى معتز كه چند ماه بيشتر نشد و بعد از او مهتدى و معتمد پس از پنج سال كه از خلافت معتمد گذشت آن جناب از دنيا رفت . گفته‌اند : شهيد شد و در سامرا كنار پدرش دفن گرديد بيست و نه سال تمام داشت بعضى 28 سال گفته‌اند در ابتداى ماه ربيع الاول مريض شد سال 260 و در روز جمعه هشتم همان ماه از دنيا رفت .\r\nكشف الغمة - محمّد بن طلحه گفت : ولادتش در سال 231 هجرى بود و مادرش كنيزى صاحب فرزند بنام سوسن و كنيه‌اش ابو محمّد و لقبش خالص بود .\r\nدر هشتم ماه ربيع الاول سال 260 از دنيا رفت بنا بر اين بيست و نه سال داشته كه با پدر خود 23 و چند ماه بود و پس از پدر پنج سال و چند ماه زندگى كرد آرامگاه آن جناب در سامرا است .\r\nحافظ عبد العزيز گفته : لقب ايشان عسكرى بود و تولدش سال 231 و در سال 260 از دنيا رفت ، هنگام حكومت معتز و در سامرا دفن شد . بعضى گفته‌اند سال 232 متولد و در سامرا هشتم ماه ربيع الاول 260 از دنيا رفت و سنش آن زمان 28 سال بود ، مادرش ام ولدى بنام حريبه و قبرش كنار قبر پدرش در سامرا است .\r\nابن خشاب گفت : حضرت ابو محمّد در سال 231 متولد شد و در روز جمعه از دنيا رفت بعضى روز چهارشنبه هشتم ماه ربيع الاول سال 260 گفته‌اند كه عمرش 29 سال مىشود كه پس از پدر خود پنج سال و هشت ماه و سيزده روز زندگى كرد قبرش در سامرا و مادرش سوسن نام داشت .\r\nحميرى در كتاب دلائل گفته است : ابو محمّد حسن بن على در ماه ربيع الثانى سال 232 متولد شد و در روز جمعه هشتم ماه ربيع الاول سال 260 در سن 28 سالگى از دنيا رفت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاعلام الورى - روز جمعه هشتم ماه ربيع الثانى سال 232 متولد شد و در سامرا هشتم ماه ربيع الاول سال 260 از دنيا رفت ، در آن موقع 28 سال داشت مادرش كنيزى صاحب فرزند بنام حديث بود مدت امامت آن جناب شش سال بود .\r\nلقبهاى امام عليه السّلام هادى ، سراج ، عسكرى . ايشان و پدر و جدشان هر كدام در زمان خود مشهور بابن الرضا بودند .\r\nدر مدت امامت ايشان بقيه حكومت معتز چند ماهى بود پس از او مهتدى يازده ماه و بيست و هشت روز حكومت كرد پس از او احمد معتمد پسر جعفر متوكل خليفه شد و بيست سال و يازده ماه خلافت او طول كشيد كه در سال پنجم از خلافت او امام از دنيا رفت و در خانه خود در سامرا دفن شد همان خانه‌اى كه پدرش نيز در آنجا دفن شده بود .\r\nبيشتر از دانشمندان شيعه معتقدند كه آن جناب و پدر و جدش و تمام ائمه را شهيد كرده‌اند بر اين مطلب روايت حضرت صادق عليه السّلام را استدلال ميكنند كه فرموده است :\r\n« و اللَّه ما منا الا مقتول شهيد »\r\nخدا از حقيقت اطلاع دارد .\r\nفصول المهمه - رنگ چهره‌اش بين گندمگون و سفيد بود و انگشترش نوشته بود :\r\n« سبحان من له مقاليد السموات و الارض »\r\n. كافى - ج 1 - ص 503 - در ماه ربيع الثانى سال 232 متولد شد مادرش كنيزى فرزنددار بنام حديث بود .\r\nعيون المعجزات - نام مادرش بنا بر آنچه راويان حديث نقل كرده‌اند سليل بوده بعضى حديث نيز گفته‌اند ، ولى صحيح همان سليل است از بانوان عارف و صالح بشمار ميرفت بعضى روايت كرده‌اند در سال 231 متولد شده .\r\nمصباح كفعمى است كه تولد امام روز دوشنبه چهارم ربيع الثانى سال 232 بعضى دهم ربيع الثانى گفته‌اند نقش خاتمش\r\n« انا اللَّه الشهيد »\r\nواسطه بين ايشان و مردم عثمان بن سعيد بود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nبخش دوم تصريح بامامت حضرت عسكرى عليه السلام\r\nكمال الدين - ج 2 ص 50 - از صقر بن دلف نقل مىكند كه گفت از حضرت جواد عليه السّلام شنيدم فرمود : امام پس از من فرزندم على است كه امر او امر من و سخنش سخن من است و اطاعت از او اطاعت از من است و امام پس او از فرزندش حسن است .\r\nكمال الدين و امالى صدوق - از محمّد بن هارون صوفى نقل مىكند و او از عبد اللَّه بن موسى رويانى و او از عبد العظيم بن عبد اللَّه حسنى از حضرت على بن محمّد عليه السّلام نقل مىكند كه فرمود امام بعد از من پسرم حسن است حال مردم چگونه خواهد بود در زمان امامت فرزند او .\r\nكمال الدين - صقر بن دلف گفت : از على بن محمّد بن على شنيدم كه فرمود امام بعد از من حسن و بعد از حسن فرزندش قائم است كه زمين را پر از عدل و داد مىكند همان طورى كه پر از ظلم و جور شده است .\r\nكمال الدين - ابو هاشم جعفرى گفت از ابو الحسن عسكرى عليه السّلام شنيدم ميفرمود امام بعد از من پسرم حسن است چگونه خواهيد بود در زمان پسر او .\r\nعرضكردم براى چه فدايت شوم فرمود : زيرا او را نخواهيد ديد و نام بردنش نيز حرام است ، عرضكردم : پس ما بچه نام ايشان را ميخوانيم فرمود بنام حجت آل محمّد صلّى اللَّه عليه و إله و سلّم .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاز غيبت نعمانى و ارشاد مفيد و اعلام الورى همين حديث نيز نقل شده .\r\nبصائر الدرجات - ص 473 - از على بن عبد اللَّه بن مروان انبارى نقل مى - كند كه گفت : من در موقع وفات حضرت ابو جعفر فرزند ابو الحسن حضور داشتم ، ابو الحسن وارد شد براى او يك صندلى گذاشتند روى آن نشست ابو - محمّد يكطرف ايستاده بود وقتى ابو جعفر از دنيا رفت حضرت امام على النقى رو به امام حسن عسكرى كرده فرمود : سپاس خدا را بنما كه امامت را به تو ارزانى داشت و ترا پس از فوت برادر بزرگترت بمنصب امامت امتياز بخشيد .\r\nغيبت شيخ - ابو هاشم جعفرى گفت : من در حضور حضرت ابو الحسن عسكرى بودم هنگام درگذشت پسرش ابو جعفر اين جريان مثل داستان پدرم ابراهيم و اسماعيل است در اين موقع حضرت امام على النقى روى به من نموده فرمود ابو هاشم خدا را در مورد ابو جعفر بدا حاصل شد و بجاى او ابو محمّد را تعيين كرد چنانچه در مورد اسماعيل برايش بدا حاصل شد بعد از اينكه حضرت صادق عليه السّلام در مورد او تصريح كرد و به اين مقام ممتازش نمود همان طورى است كه تو در دل با خود خيال كردى گرچه بر خلاف ميل بيهوده گران باشد .\r\nابو محمّد پسرم جانشين بعد از من است ، در نزد اوست آنچه احتياج پيدا كنيد با اوست لوازم امامت ، خدا را سپاسگزارم .\r\nغيبت طوسى - على بن عمرو نوفلى گفت : در خدمت امام على النقى عليه السّلام بودم در منزلش ابو جعفر از آنجا رد شد گفتم امام بعد از شما اينست فرمود : نه امام بعد از من حسن عليه السّلام است .\r\nغيبت طوسى - احمد بن محمّد بن رجاء گفت : حضرت امام على النقى عليه السّلام فرمود : قائم بامر امامت پس از من فرزندم حسن است .\r\nغيبت طوسى - احمد بن عيسى علوى كه از فرزندان على بن جعفر است گفت خدمت حضرت امام هادى در صريا رسيدم سلام كردم در همين موقع ابو جعفر و ابو محمّد وارد شدند از جاى حركت كرديم كه سلام به ابو جعفر نمائيم حضرت هادى\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفرمود اين امام شما نيست احترام به امام خود بگذاريد اشاره كرد به ابو محمّد عليه السلام .\r\nغيبت طوسى - شاهوية بن عبد اللَّه جلاب گفت : رواياتى از حضرت هادى در باره فرزندش ابو جعفر نقل ميكردم كه دلالت بر امامت او مىكرد پس از درگذشت ابو جعفر خيلى ناراحت شدم و متحير باقى ماندم مىترسيدم در اين مورد چيزى به حضرت هادى بنويسم و راه چاره را نميدانستم .\r\nروزى نامه‌اى نوشتم و تقاضاى دعا كردم در مورد گرفتاريهائى كه برايم اتفاق افتاد از طرف سلطان در مورد غلامان . در جواب نوشت كه دعا كردم و غلامان را بر مىگردانند . در آخر نامه نوشته بود : مايل بودى سؤال كنى از جانشين من و امام پس از درگذشت ابو جعفر و براى اين موضوع خيلى ناراحت بودى بدان خداوند گروهى را كه هدايت يافته‌اند گمراه نخواهد كرد بالاخره چنان مى - كند كه راه را بشناسند امام شما پس از من فرزندم ابو محمّد است هر احتياجى داشته باشيد بوسيله او حل مىشود خداوند هر كه را بخواهد مقدم ميدارد و هر كس را بخواهد مؤخر  ما نَنْسَخ مِن آيَةٍ أَوْ نُنْسِها نَأْت بِخَيْرٍ مِنْها أَوْ مِثْلِها  در اين نامه توضيح لازم را دادم كه راهنماى هر صاحب عقلى است .\r\nغيبت طوسى - پسر ابو الصهبان گفت : وقتى ابو جعفر محمّد بن على بن محمّد بن على بن موسى از دنيا رفت براى حضرت هادى يك صندلى گذاشتند روى آن نشست حضرت ابو محمّد امام حسن عسكرى نيز در يك كنار ايستاده بود وقتى غسل ابو جعفر تمام شد حضرت هادى روى بجانب ابو محمّد كرده فرمود پسرم خداى را سپاسگزار باش ترا بمقام امامت برگزيد .\r\nاعلام الورى و ارشاد - از عبد اللَّه بن محمّد اصفهانى نقل مىكند كه حضرت هادى به من فرمود : امام شما بعد از من كسى است كه بر بدنم نماز بخواند . حضرت ابو - محمّد را پيش از آن نمىشناختيم پس از فوت حضرت هادى امام حسن عسكرى خارج شد و بر بدن حضرت هادى نماز خواند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاعلام الورى و ارشاد - على بن مهزيار گفت : به حضرت هادى ابو الحسن عرضكردم اگر پيش آمدى بكند كه پناه به خدا ميبرم از آن ، امام كيست ؟\r\nفرمود : من وصيت به فرزند بزرگترم كرده‌ام منظورش امام حسن عسكرى بود .\r\nاعلام الورى و مناقب و ارشاد مفيد كلينى - از على بن عمر و عطار نقل مى - كند كه گفت : خدمت حضرت ابو الحسن رسيدم آن وقت پسرش ابو جعفر زنده بود و من خيال مىكردم او امام خواهد بود پس از حضرت هادى . عرضكردم آقا كداميك از فرزندان شما امتياز امامت را دارند .\r\nفرمود : كسى را در اين مورد تعيين نكنيد تا خودم دستور دهم . من پس از فوت ابو جعفر نامه‌اى نوشتم و سؤال كردم امام بعد از شما كيست ؟ در جواب نوشت فرزند بزرگترم حضرت ابو محمّد بزرگتر از جعفر ( كذاب ) بود .\r\nاعلام الورى و ارشاد - سعيد بن عبد اللَّه گفت : گروهى از بنى هاشم كه از آن جمله حسن بن حسين افطس بود نقل كردند كه آنها حضور داشتند روز فوت محمّد بن على بن محمّد در آن روز براى حضرت امام على النقى فرشى گسترده بودند و گروهى از بنى هاشم و بنى عباس كه در حدود صد و پنجاه نفر ميشدند به غير از غلامان و ساير مردم اطراف امام نشسته بودند .\r\nدر اين موقع حضرت ابو الحسن چشمش به حضرت امام حسن عسكرى افتاد كه با گريبان چاك و اشك جارى آمد ما ايشان را نمىشناختيم .\r\nامام هادى پس از ساعتى كه او ايستاده بود روى بجانبش نموده فرمود :\r\nفرزندم سپاس خدا را بگذار كه امامت را به تو سپرد . امام حسن عسكرى گريه كرده كلمه  إِنَّا لِلَّه وَ إِنَّا إِلَيْه راجِعُون  را بر زبان آورد گفت :  الْحَمْدُ لِلَّه رَب الْعالَمِين  او را سپاسگزارم بر تكميل نمودن نعمتش نسبت بما . ما پرسيديم اين كيست ؟\r\nگفتند اين آقا امام حسن فرزند حضرت هادى است .\r\nدر آن موقع در حدود بيست سال داشت ايشان را شناختيم و متوجه شديم كه با اين فرمايش او را بمنصب امامت تعيين فرموده و جانشين خود قرارش داد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاعلام الورى - ابو بكر فهفكى گفت : حضرت هادى نامه‌اى براى من نوشت به اين مضمون :\r\nپسرم ابو محمّد داراى صحيح‌ترين غرائز از آل محمّد است و محكمترين دليل را دارد او فرزند بزرگتر من است و جانشين من ، امامت و متعلقات آن به او ميرسد هر چه از من ميپرسيدى از او بپرس كه رفع احتياج و نيازهاى شما را مىنمايد .\r\nاعلام الورى - محمّد بن يحيى گفت : خدمت حضرت هادى رسيدم پس از درگذشت فرزندش ابو جعفر به امام تسليت گفتم ابو محمّد نشسته بود شروع بگريه كرد امام هادى روى به فرزند خود كرده گفت : پسرم خدا ترا بجاى او به من ارزانى نموده و بامامت مفتخر كرده او را سپاسگزارى كن .\r\nاعلام الورى - ص 351 - يحيى بن يسار قنبرى گفت : حضرت ابو الحسن امام هادى چهار ماه قبل از فوت وصيت كرد بفرزندش حسن و او را بامامت پس از خود معين كرد من و گروهى از غلامان را شاهد بر اين مطلب گرفت .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nبخش سوم معجزات و مناقب امام عسكرى عليه السلام\r\nكمال الدين - ج 2 - ص 194 - ابو جعفر محمّد بن عيسى بن احمد زرجى گفت در مسجد معروف بزبيد واقع در بازار سامرا مرد جوانى را ديدم كه ميگفت :\r\nهاشمى است و از فرزندان موسى بن عيسى است ( راوى ميگويد : ابو جعفر نام آن مرد را نبرد ) پس از سلام نماز به من گفت : تو قمى هستى و براى زيارت آمده‌اى ؟\r\nگفتم : من از اهالى قم هستم ولى مجاور كوفه‌ام در مسجد امير المؤمنين عليه السّلام گفت : خانه موسى بن عيسى را در كوفه ميشناسى ؟ گفتم : آرى . گفت : من پسر او هستم .\r\nگفت : پدر من دو برادر داشت برادر بزرگتر ثروتمند بود ولى برادر كوچك چيزى نداشت روزى از برادر بزرگش ششصد دينار بسرقت برد . برادر بزرگ تصميم گرفت برود خدمت حسن بن محمّد بن على بن محمّد بن رضا عليهم السّلام از او خواهش كند با برادرش صحبت كند شايد پول را در كند چون مردى شيرين زبان است .\r\nگفت : سحرگاه من از رفتن خدمت امام حسن عسكرى منصرف شدم با خود گفتم ميروم پيش اسباس ترك كه همه كاره سلطان است و به او شكايت ميكنم گفت : پيش اسباس رفتم ديدم مشغول بازى با نرد است مدتى ايستادم تا بازيش\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nتمام شود در همين موقع پيكى از طرف حسن بن على عليه السّلام آمده گفت : بيا مولا حسن بن على ترا ميخواهد پيش آن جناب رفتم .\r\nفرمود : تو اول شب تقاضائى از من داشتى ولى صبحگاه از تصميم خود منصرف شدى برو كيسه‌اى كه بسرقت برده شد برگشت كرد از برادرت شكايت مكن و به او نيكى كن و او را كمك نما اگر كمك نمىكنى بفرست او را پيش من تا به او كمك كنم همين كه از خدمت امام خارج شدم غلامم را ديدم كه اطلاع داد كيسه پيدا شد .\r\nابو جعفر گفت : فردا آن مرد هاشمى مرا به خانه خود برد و ميهمان او شدم .\r\nكنيزى را بنام غزال يا زلال صدا زد . وقتى آمد ديدم كنيز پيرى است به او گفت جريان مولود و ميل را براى اين آقا نقل كن .\r\nگفت : ما نوزادى داشتيم بيمار شد خانمم گفت برو به خانه امام حسن عسكرى عليه السّلام از حكيمه درخواست كن چيزى بدهد كه بوسيله آن مولود ما شفا يابد . من رفتم و اين تقاضا را كردم . حكيمه گفت همان ميلى كه چشم نوزادى كه ديشب متولد شد سرمه كرديد بياوريد منظورش پسر امام حسن عسكرى بود ميل را آوردند به من داد .\r\nمن ميل را پيش خانم آوردم به چشم فرزندش كشيد خوب شد . آن ميل پيش ما بود از بركت آن شفا مىجستيم ولى بعدها گم شد .\r\nابو جعفر زرجى گفت در مسجد كوفه ابو الحسن بن يرهون برسى را ديدم همين حديث را از آن هاشمى برايم نقل كرد بدون كم و كاست گفت همان مرد هاشمى برايم نقل كرده .\r\nمناقب و خرايج و غيبت شيخ - عمرو بن محمّد بن ريان صيمري گفت : وارد شدم پيش ابو احمد عبيد اللَّه بن عبد اللَّه بن طاهر به دستش نامه حضرت عسكرى عليه السّلام بود كه نوشته بود من از خدا چندين مرتبه تقاضا در مورد اين ستمگر ( مستعين ) كرده‌ام كه پس از سه روز گرفتار خواهد شد روز سوم او را خلع كردند و آن\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nجريانها اتفاق افتاد تا كشته شد .\r\nغيبت شيخ و مناقب - ابو هاشم جعفرى گفت : خدمت حضرت امام حسن عسكرى بودم فرمود وقتى قائم قيام كند دستور ميدهد اين مناره‌ها و قصرهاى مسجدها را خراب كنند .\r\nمن با خود گفتم براى چه چنين كند در همين موقع امام عليه السّلام رو به من نموده فرمود زيرا اينها را بدعت گذارده‌اند هيچ پيامبر و امامى آنها را نساخته .\r\nغيبت شيخ طوسى - ص 133 - ابو هاشم جعفرى گفت : حضرت ابو محمّد امام عسكرى عليه السّلام فرمود از گناهانى كه بخشيده نمىشود اين است كه شخص بگويد كاش مرا از همين يك گناه بازخواست كنند . من با خود گفتم اين مطلب دقيقى است آدم بايد متوجه كارهاى خود باشد و كمال دقت را در باره تمام كارهاى خويش داشته باشد .\r\nامام عليه السّلام روى بجانب من نموده فرمود : صحيح است آنچه بخاطرت گذشت به كار بند زيرا تشخيص شرك در ميان مردم از ديدن اثر پاى مورچه بر روى سنگ سخت در شب تار مشكل‌تر است يا راه رفتن آن مورچه روى پلاس سياه .\r\nغيبت شيخ - احمد بن حسين بن عمر بن يزيد گفت ابو الهيثم بن سبانه نقل كرد وقتى معتز امام عسكرى را تحويل به سعيد حاجب داد در قصر ابن هبيره و به او گوشزد كرد كه چنان بر او تنگ بگيرد و در فشارش قرار دهد كه مردم داستان‌ها از آن سخت‌گيرىها نقل كنند و خود عازم كوفه شد .\r\nمن نامه‌اى براى امام نوشتم كه : جانم فدايت خبر ناگوارى بما رسيده كه بسيار بر ما گران است .\r\nامام عليه السّلام در جواب نوشت پس از سه روز فرج ميرسد روز سوم معتز را خلع كردند .\r\nغيبت شيخ طوسى - تلعكبرى گفت : در حجره ابو على محمّد بن همام رحمه اللَّه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكنار دكانى بودم در اين موقع پير مردى رد شد كه بر تن جبه‌اى داشت به ابو على بن همام سلام كرد او جوابش را داد پير مرد رد شد ابو على به من گفت اين مرد را مىشناسى ؟ گفتم : نه ، گفت اين غلام مولى امام حسن عسكرى است مايلى از احاديث او چيزى بشنوى گفتم : آرى . پرسيد پولى دارى كه به او بدهى گفتم دو درهم كامل دارم . گفت همين قدر او را كافى است .\r\nمن از پى پيرمرد رفتم به او كه رسيدم گفتم : ابو على مىگويد اگر ناراحت نمىشويد تا پيش ايشان بيائيد گفت : بسيار خوب . با هم برگشتيم نشست در اين موقع ابو على اشاره كرد به من كه پول را به او بدهم . گفت احتياج به اين پول ندارم ولى بعد گرفت . ابو على بن همام گفت عبد اللَّه براى ما آنچه از امام حسن عسكرى عليه السلام مشاهده كرده‌اى نقل كن .\r\nگفت : استادم شخصيت بارز و بىنظيرى در ميان ، علويان است سوار اسبى مىشد كه زين و برگ آن از سندس آبى رنگ بود .\r\nروزهاى دوشنبه و پنجشنبه در سامرا ميرفت بديدن خليفه . آن روز كه مىشد گروهى از مردم اجتماع مىكردند بطورى كه راه از اسب و قاطر و الاغ پر مىشد و سر و صداى زيادى بلند بود . چنان ازدحام مىكردند كه كسى پياده نمىتوانست راه برود .\r\nولى وقتى امام عليه السّلام مىآمد سر و صدا مىخوابيد بطورى كه اسبها و الاغ‌ها از صدا خاموش مىشدند بطورى چارپايان متفرق مىشدند كه خيابان باز مىشد و احتياج بمواظبت كردن براى راه پيدا نمودن امام تا مزاحم آن سرور نشوند نمىافتاد بعد به مقر خلافت ميرفت و در جايگاه خود قرار مىگرفت وقتى تصميم رفتن مىگرفت دربانها صدا مىزدند وسيله سوارى ابو محمّد عليه السلام را بياوريد . مردم خاموش مىشدند و شيهه اسب‌ها به گوش ميرسيد و متفرق ميشدند تا امام سوار ميشد و ميرفت .\r\nروزى خليفه آن جناب را خواست خيلى امام ناراحت شد ، ترسيد كه مبادا يكى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاز علويان يا بنى هاشم از او سخن چينى كرده باشد سوار مركب شد و رفت وقتى وارد خانه خليفه شد گفتند خليفه رفته است مايلى در مقام خود بنشين چنانچه مىخواهى برگرد اما آن جناب برگشت رسيد به بازار چارپايان ، سر و صدا و مزاحمت و رفت و آمد مردم زياد بود .\r\nهمين كه امام وارد شد سكوت همه جا را فرا گرفت و چارپايان از صدا باز ماندند .\r\nآن جناب پيش مال فروشى رفت كه برايش مال مىخريد . براى او اسب چموشى آوردند كه كسى جرات نداشت به آن نزديك شود اسب را به ضرر به امام عليه السلام فروختند . روى به من نموده فرمود : محمّد ! از جاى حركت كن زين و برگ روى او بگذار .\r\nمن گفتم : نفرمود كه مرا اذيت نخواهد كرد بالاخره زين بر او گذاشتم آرام بود و حركت نكرد آوردم خدمت امام تا برويم مال فروش جلو آمده گفت اسب را نمىفروشم .\r\nامام عليه السّلام فرمود مهار اسب را به او بسپار . دلال آمد كه اسب را بگيرد آن حيوان همين كه او را مشاهده كرد پا بفرار گذاشت .\r\nامام عليه السّلام سوار شد به راه افتاديم در اين موقع دلال آمده گفت صاحب اسب مىگويد ترسيدم وقتى فهميد اين اسب چموش است برگرداند اگر مىداند كه وضع اين اسب چگونه است به او به فروش . امام عليه السّلام فرمود ميدانم چگونه اسبى است . دلال گفت فروختم . امام به من فرمود اسب را بگير . گرفتم و باصطبل آوردم ببركت مولايم كوچكترين ناراحتى و اذيت نكرد .\r\nوقتى امام عليه السّلام وارد خانه شد پيش اسب رفت گوش راست او را گرفت و سوار شد بعد گوش چپ او را گرفت باز سوار شد پس از آن به خدا قسم من جو پيش او مىريختم و در جلو او جوها را زير و رو مىكردم تكان نمىخورد و اين ببركت مولايم بود .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nابو محمّد گفت : ابو على بن همام نقل كرد كه چنين اسبى را صئول ( چموش ) مىگويند صاحبش را برمىدارد تا بالاخره او را به ديوار مىزند يا روى دو پا بلند مىشود و دستهاى خود را به صاحبش مىزند .\r\nمحمّد گفت استاد و مولايم امام حسن عسكرى بهترين و ارجمندترين شخص بنى هاشم و علويهائى بود كه من مشاهده كرده‌ام هرگز شراب نمىخورد در محراب عبادت مىنشست و به سجده ميرفت من خوابم مىبرد باز بيدار ميشدم باز مىخوابيدم امام همانطور در سجده بود غذا كم ميل مىكرد برايش انجير و انگور و هلو و از اين قبيل ميوه‌ها مىآوردند يكى يا دو تا ميل مىكرد بعد ميفرمود محمّد اين را بردار ببر براى بچه‌هايت عرض مىكردم آقا همه را ببرم مىفرمود : ببر . من از او سخاوتمندتر تا كنون نديده‌ام .\r\nغيبت شيخ طوسى - محمّد بن احمد انصارى گفت گروهى از مفوضه و مقصره « 1 »  كامل بن ابراهيم مدنى را فرستادند خدمت امام حسن عسكرى عليه السّلام . كامل گفت من با خود گفتم از ايشان خواهم پرسيد كه آيا داخل بهشت نمىشود كسى كه عقيده‌اش با من يكسان نباشد .\r\nوقتى خدمت امام رسيدم ديدم لباسهاى سفيد خيلى قشنگى بر تن دارد با خود گفتم امام و حجت خدا اين لباسها را مىپوشد آن وقت بما دستور مىدهد كه با برادران خود مواسات كنيد و از پوشيدن چنين جامه‌اى ما را باز مىدارد در اين موقع امام آستين بالا زد ديدم لباسى خشن در زير پوشيده روى پوست بدنش با تبسم فرمود : اين براى خدا است و اين لباس براى شما . . . .\r\nمناقب و خرايج - ابو هاشم گفت : هيچ وقت نشد كه خدمت حضرت امام\r\n\r\n","description":"","footnote":" ( 1 ) مفوضه گروهى بودند كه اعتقاد داشتند خداوند دنيا را آفريد و اختيار آن را بدست حضرت محمد ( ص ) داد . بعضى مىگويند ايشان بعلى بن ابى طالب ( ع ) سپرد . ","page_name":" 221 ","page_number":221},
  {"content":"\r\n\r\nحسن عسكرى برسم و از آن جناب معجزه‌اى مشاهده نكنم يك روز خدمتش رسيدم تصميم داشتم مقدارى نقره براى ساختن انگشترى بگيرم كه براى تبرك بدست نمايم . نشستم ولى منظور خود را فراموش كردم . همين كه از جاى حركت كردم كه خارج شوم امام عليه السّلام انگشترى پيش من انداخت فرمود تصميم داشتى مقدارى نقره بگيرى من به تو انگشتر دادم نگين و اجرت ساخت هم بنفع تو شد خدا برايت مبارك كند .\r\nخرايج - ابو هاشم گفت : خيلى علاقه داشتم بدانم حضرت امام حسن عسكرى در باره قرآن چه عقيده دارد مخلوق است يا غير مخلوق . آن جناب به من رسيد پرسيد مگر نشنيده‌اى آن روايتى كه از حضرت ابى عبد اللَّه نقل شده كه فرمود وقتى   قُل هُوَ اللَّه أَحَدٌ   نازل شد برايش چهار هزار بال خلق گرديد به هر گروهى از ملائكه كه مىگذشت نسبت به او كوچكى مىكردند و گفت اين نسبت خداوند بزرگ است « 1 »  .\r\nمناقب و خرايج - ابو هاشم جعفرى گفت : من با عده‌اى در زندان بوديم حضرت امام حسن عسكرى و برادرش جعفر را نيز زندانى كردند ما اطراف آن جناب را گرفتيم و من صورت امام حسن را بوسيدم و ايشان را روى لحافى كه داشتم نشاندم جعفر نيز نزديك ايشان نشست يك مرتبه با صداى بلند فرياد زد : وا شيطاناه منظورش صدا زدن كنيزش بود امام عليه السلام جعفر را از اين كار منع كرده ، فرمود : ساكت باش آثار مستى از جعفر ديده مىشد زندان بان صالح بن وصيف بود .\r\nمردى از جمحى با ما در زندان بود كه ادعا مىكرد من علوى هستم امام عسكرى عليه السّلام رو بما نموده فرمود اگر در ميان شما نامحرمى نمىبود مىگفتم\r\n\r\n","description":"","footnote":" ( 1 ) روايتى در ص 258 است كه امام در جواب او مىفرمايد هر چه جز خداست مخلوق است قرآن نيز مخلوق است . ","page_name":" 222 ","page_number":222},
  {"content":"\r\n\r\nچه وقت آزاد مىشويد .\r\nبا دست اشاره به همان مرد جمحى كرد او خارج شد فرمود اين شخص از شما نيست از او بپرهيزيد داخل لباسهايش گزارشى كه از شما براى سلطان تهيه كرده پنهان است يك نفر حركت كرد و لباسهاى او را جستجو نمود گزارش را پيدا كرد كه بسيار خطرناك نوشته بود و گوشزد كرده بود كه ما تصميم داريم از داخل زندان نقب بزنيم و فرار كنيم .\r\nابو هاشم گفت : امام حسن عسكرى عليه السّلام روزه مىگرفت موقع افطار آنچه غلامش غذا براى ايشان مىآورد ما نيز با آن جناب مىخورديم . يك روز من بواسطه ضعف نتوانستم روزه بگيرم در خانه ديگرى با مقدارى نان قندى روزه‌ام را باز كردم هيچ كس از اين جريان اطلاع نداشت بعد آمدم و با ايشان نشستم .\r\nامام عليه السّلام رو به غلام كرده فرمود : چيزى بده ابو هاشم بخورد او روزه نيست من لبخند زدم فرمود چرا ميخندى هر وقت مايلى نيرو و قدرت پيدا كنى گوشت بخور نان قندى قوه ندارد عرضكردم صحيح ميفرمايد خدا و پيامبرش و شما ، بر شما باد درود شروع به خوردن كردم . فرمود سه روز از گرفتن روزه خوددارى كن كسى كه از روزه گرفتن ضعيف شده باشد تا سه روز از روزه خوددارى نكند نيرو نميگيرد .\r\nروزى كه آن جناب را از زندان مرخص كردند غلامش آمده گفت : آقا ! غذا برايتان بياورم ؟ فرمود : بياور ولى گمان نمىكنم از آن بخورم .\r\nظهر برايش غذا آورد و عصر امام آزاد شد در حالى كه روزه داشت فرمود اين غذا را بخوريد خدا شما را هدايت كند .\r\nمناقب و خرايج - ابو هاشم گفت : فهفكى از امام حسن عسكرى عليه السّلام پرسيد كه چطور مىشود زن يك سهم ببرد و مرد از ميراث دو سهم داشته باشد .\r\nفرمود چون از زن جهاد و تأمين مخارج زندگى برداشته شده و او كفيل پرداخت\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nغرامت‌ها نيست اين مخارج به عهده مردان است .\r\nابو هاشم گفت : من در دل گفتم همين سؤال را ابن ابى العوجاء از حضرت صادق عليه السّلام كرده بود و ايشان همان جواب را داده بودند .\r\nدر اين موقع امام عليه السّلام روى به من نموده فرمود : صحيح است اين سؤال ابن ابى العوجاء بود و جواب يكى است زيرا او همين سؤال را كرده بود ما تمام از اولين رهبر تا آخرين‌مان در علم و امر امامت يكسان هستيم رسول اكرم و امير المؤمنين عليهما السّلام داراى فضيلت مخصوص به خود هستند .\r\nخرايج - ابو هاشم گفت : از حضرت عسكرى شنيدم مىفرمود : روز قيامت خداوند آنچنان مىبخشد كه احاطه مىكند بخشش بر بندگان به طورى كه مشركين نيز مىگويند : «  وَ اللَّه رَبِّنا ما كُنَّا مُشْرِكِين  » خدا به خودت قسم ما مشرك نبوديم .\r\nمن بخاطرم رسيد كه يك روز مردى از اصحاب حديثى برايم نقل كرد كه پيامبر اكرم صلى اللَّه عليه و آله و سلم اين آيه را قرائت فرمود : «  إِن اللَّه يَغْفِرُ الذُّنُوب جَمِيعاً  » خداوند تمام گناهان را مىآمرزد . آن مرد گفت اگر چه مشرك باشد .\r\nمن از حرف او ناراحت شدم و در صورتش تند نگاه كردم اين خاطره در نظرم مىگذشت كه امام عليه السّلام روى به من نموده فرمود :  « إِن اللَّه لا يَغْفِرُ أَن يُشْرَك بِه وَ يَغْفِرُ ما دُون ذلِك لِمَن يَشاءُ *  » بد حرفى زده و بد روايت كرده .\r\nمناقب و خرايج - ابو هاشم گفت : محمّد بن صالح از حضرت امام حسن عسكرى راجع بتفسير اين آيه پرسيد  لِلَّه الْأَمْرُ مِن قَبْل وَ مِن بَعْدُ  فرمود در اختيار خداوند است امر ، قبل از اينكه به آن امر نمايد و از براى اوست امر بعد از اينكه امر نمود ، بهر طورى كه بخواهد . من در دل با خود گفتم اين معنى همين آيه است :  أَلا لَه الْخَلْق وَ الْأَمْرُ تَبارَك اللَّه رَب الْعالَمِين  .\r\nدر اين هنگام امام روى بجانب من نموده فرمود : همان طورى است كه تو\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nدر دل خيال كردى «  أَلا لَه الْخَلْق وَ الْأَمْرُ تَبارَك اللَّه رَب الْعالَمِين  » گفتم گواهى مىدهم كه شما حجت خدا هستيد در ميان مردم و فرزند حجت خدا .\r\nخرايج - ابو هاشم گفت : محمّد بن صالح از اين آيه پرسيد  يَمْحُوا اللَّه ما يَشاءُ وَ يُثْبِت وَ عِنْدَه‌ام الْكِتاب  فرمود آيا مىشود محو كرد و از بين برد مگر چيزى كه بوده و آيا اثبات مينمايد جز چيزى را كه نبوده . من با خود گفتم اين بر خلاف گفتار هشام بن حكم است كه ميگويد خداوند چيزى را نميداند مگر بعد از به وجود آمدنش . ناگهان امام عليه السّلام نگاهى به من نموده فرمود خداوند برتر و بزرگ‌تر است و عالم است به اشياء قبل از به وجود آمد نشان . گفتم گواهى مىدهم كه شما حجت خدا هستيد .\r\nمناقب و خرايج - ابو هاشم گفت : از حضرت امام حسن عسكرى شنيدم كه بهشت را درى است بنام معروف از آن درب داخل نميشوند مگر اهل معروف و نيكى بمردم ، من در دل خدا را سپاسگزارى كردم و خوشحال شدم كه در برآوردن حاجت و نياز مردم كوشش ميكنم .\r\nدر اين موقع امام نگاهى به من نموده فرمود اين كار خود را ادامه بده نيكوكاران دنيا همان نيكوكاران آخرتند خداوند ترا از آنها قرار دهد يا ابو هاشم و بيامرزد ترا .\r\nخرايج - ابو هاشم گفت : حجاج بن يوسف عبدى را خدمت حضرت امام حسن عسكرى عليه السّلام بردم از آن جناب راجع بخريد و فروش سؤال كرد گفت گاهى با مردم معامله ميكنم بدون سود به همان سرمايه اصلى حضرت عسكرى فرمود اشكالى ندارد اگر يك دينار را به دو دينار بدهى مشروط بر اينكه بهمراه آن يك دينار يك خر مهره‌اى هم باشد ، من با خود گفتم اين شبيه همان كارى است كه رباخواران ميكنند امام عليه السّلام روى بجانب من كرده فرمود اضافه‌اى كه ربا است آن طورى است كه تو خيال كردى ولى وقتى از حد ربا خارج شد و با آن فرق داشت اشكالى ندارد يك دينار به دو دينار دست به دست شود ناشايست است\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nدر صورتى كه چيز ديگرى در اين ميان نباشد كه معامله روى آن قرار گيرد .\r\nخرايج - ص 239 - روايت شده از ابو هاشم كه سؤال كرد از امام عليه السّلام راجع به اين آيه :  ثُم أَوْرَثْنَا الْكِتاب الَّذِين اصْطَفَيْنا مِن عِبادِنا فَمِنْهُم ظالِم لِنَفْسِه وَ مِنْهُم مُقْتَصِدٌ وَ مِنْهُم سابِق بِالْخَيْرات بِإِذْن اللَّه  « 1 »  .\r\nفرمود تمام اينها كه وارث كتاب هستند از آل محمّدند كسى كه ظالم بنفس خويش است آن كسى است كه اقرار به امام ندارد و مقتصد كسى است كه عارف به امام است و سابق در خيرات خود امام مىباشد ، من در دل فكر مىكردم راجع به مقام و موقعيت عظيمى كه خداوند به آل محمّد داده است گريه‌ام گرفت .\r\nامام عليه السّلام نگاهى به من نموده فرمود امر بزرگ‌تر از آنست كه تو در دل خيال كردى در باره عظمت مقام و موقعيت آل محمّد صلّى اللَّه عليه و إله و سلّم خدا را سپاسگزار باش كه ترا از چنگ زنندگان بدست آويز ولايت اين خاندان قرار داده روز قيامت كه هر گروه را با پيشواى خود فرا خوانند ، ائمه عليهم السّلام را نيز خواهند خواست تو عاقبت بخير هستى .\r\nخرايج - ابو هاشم جعفرى گفت : وقتى حضرت هادى امام على النقى از دنيا رفت پسرش حضرت امام حسن عسكرى مشغول غسل او شد بعضى از خدمتكاران چيزهائى از قبيل لباس و پول و ساير چيزها بنفع خود پنهان كردند .\r\nامام عليه السّلام كه از غسل پدر فارغ شد به مجلس خود بازگشت و آن خدمت‌كاران را خواست فرمود اگر در مورد چيزهائى كه از شما مىپرسم راست بگوئيد در امان خواهيد بود از كيفر در صورتى كه دروغ بگوئيد خواهم گفت هر كدام چه برداشته‌ايد و محل آن را نشان مىدهم آنگاه كيفرى كه شايسته آن هستيد خواهيد چشيد .\r\nدر اين موقع روى بيك يك آنها نموده فرمود فلانى تو فلان چيز را\r\n\r\n","description":"","footnote":" ( 1 ) سورهء فاطر آيه 32 ","page_name":" 226 ","page_number":226},
  {"content":"\r\n\r\nبرداشتى و فلان كس تو اين چيز را برداشتى همه قبول كردند آنچه فرموده بود برگرداندند بالاخره تمام خدمت‌كاران اشيائى كه برده بودند تقديم امام كردند .\r\nخرايج - ابو هاشم جعفرى گفت : يك روز من در خدمت حضرت امام حسن عسكرى از شهر خارج شديم آن جناب جلو ميرفت و من نيز از پى ايشان در بين راه بفكر قرضى افتادم كه موقع پرداخت آن رسيده بود در اين انديشه بودم كه از چه راهى آن را پرداخت كنم .\r\nامام عليه السّلام رو به من نموده فرمود : خداوند پرداخت مىكند . در اين موقع همانطور كه سوار بود خم شد و با شلاق خود خطى روى زمين كشيد فرمود ابو هاشم پائين بيا اين را بردار ولى مطلب را پوشيده و پنهان كن .\r\nمن پائين آمدم چشمم بشمشى از طلا افتاد آن را در كفش خود جاى دادم و به راه افتاديم .\r\nبا خود فكر كردم كه اگر اين طلا معادل تمام قرضم بود كه بهتر و گر نه طلبكار را راضى ميكنم به همين مقدار ولى بايد در مورد مخارج زمستان از خوراك و پوشاك و ساير احتياجات چاره‌اى انديشيد .\r\nامام عليه السّلام براى مرتبه دوم نگاهى به من نمود باز با شلاق خطى روى زمين كشيد فرمود برو پائين بردار و پنهان كن اين مرتبه شمشى از نقره بود آن را در كفش ديگر خود پنهان كردم مختصرى راه رفتيم امام مراجعت به منزل خود نمود و من نيز رفتم به منزل قرض خود را حساب كردم بعد شمش طلا را وزن نمودم معادل همان قرض بود بدون كم و زياد بعد حساب مخارج زمستان را از هر جهت نمودم معلوم شد كه چه مبلغ است كه بدون زياده روى و نه سخت‌گيرى ميتوانم زمستان را بسر برم بعد شمش نقره را وزن كردم مطابق با همان مبلغى كه من پيش بينى كرده بودم درآمد بدون كم و زياد .\r\nخرايج - بطريق كمك پزشك در شهرستان رى نقل كرد او پيش از صد\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nسال داشت گفت من شاگرد بختيشوع طبيب متوكل بودم از بين شاگردان مرا بيشتر مورد لطف قرار ميداد .\r\nروزى حضرت امام حسن عسكرى پسر على بن محمّد بن على بن موسى الرضا عليهم السّلام به بختيشوع پيغام داد كه بهترين شاگرد خود را بفرست تا مرا رگ بزند .\r\nبختيشوع مرا انتخاب كرده گفت ابن الرضا از من خواسته يك نفر را براى فصد بفرستم متوجه باش او داناترين فرد روى زمين است دقت كن مبادا در مورد دستورى كه ميدهد اعتراض كنى .\r\nخدمت آن جناب رفتم دستور داد در اطاقى باشم هر وقت احتياج داشت مرا بخواهد . موقعى كه من خدمتش رسيدم بهترين وقت براى فصد بود ولى موقعى مرا براى فصد خواست كه برايش خوب نبود يك طشت بزرگ حاضر كرده بود من رگ اكحل را فصد كردم خون پيوسته ميريخت باندازه‌اى كه طشت پر شد بعد فرمود خون را قطع كن من قطع كردم دست خود را شست و بست .\r\nباز مرا به همان اطاق برگردانيد غذاهاى گرم و سرد مقدار زيادى آوردند تا عصر آنجا بودم باز مرا خواست . فرمود رگ را باز كن همان طشت را دو مرتبه خواست . من رگ را باز كردم خون جارى شد تا طشت پر گرديد . فرمود قطع كن خون را قطع كردم دست خود را بست باز مرا به همان اطاق برگردانيد شب همان جا خوابيدم .\r\nفردا صبح كه آفتاب برآمد مرا خواست و همان طشت را آوردند فرمود رگ را بگشا من گشودم مثل شير دوشيده مايعى خارج گرديد تا طشت پر شد باز دستور داد قطع كنم . قطع كردم دست خود را بست يك دست لباس و پنجاه دينار طلا به من داد فرمود اين را بگير مرا معذور دار هديه ايشان را گرفتم عرض كردم آيا امر و دستورى به من ميفرمائيد فرمود با كسى كه در دير عاقول همسفر مىشوى خوش رفتارى كن .\r\nمن پيش استادم بختيشوع رفتم و جريان را شرح دادم گفت تمام پزشكان\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر اين مطلب اتفاق دارند كه بيش از هفت كسيل و پيمانه در بدن انسان خون وجود ندارد آنچه تو نقل كردى اگر از چشمه آبى خارج شود جاى تعجب است از همه عجيبتر جريان شير است كه خارج شده ساعتى در فكر فرو رفت بعد شبانه روز پيوسته در جستجو بود تا در لابلاى كتابها در اين مورد مطلبى بيابد ولى چيزى پيدا نشد بعد گفت در ميان نصرانيان كسى ديگر باقى نماند كه در علم طب واردتر از راهبى باشد كه ساكن دير عاقول است نامه‌اى براى او نوشت و جريان را شرح داد من بآنجانب رفتم از خارج دير او را صدا زدم از بالا سر برآورده گفت :\r\nكيستى ؟ گفتم من از شاگردان بختيشوع هستم گفت نامه‌اى آورده‌اى . جوابدادم آرى . سبدى را آويزان كرد و نامه را در آن گذاشتم بالا كشيد و خواند پس از خواندن نامه فورى از دير فرود آمده گفت تو آن آقا را فصد كردى گفتم : آرى گفت خوشا به حال مادرت سوار بر قاطرى شده رفت .\r\nهنوز يك سوم از شب باقى مانده بود كه بسر من رأى رسيديم گفتم مايلى به خانه استادم برويم يا منزل همان آقائى كه او را فصد كرده‌ام .\r\nبالاخره قبل از اذان صبح رسيديم در خانه امام عليه السّلام . در اين موقع در باز شد و غلامى خارج گرديد گفت كداميك از شما راهب در عاقول هستيد . گفت منم اجازه ورود داد غلام رو به من نموده گفت تو دو قاطر را نگهدار با او داخل شد .\r\nمن تا موقعى كه آفتاب برآمد همان جا ايستادم راهب خارج شد ديدم لباس‌هاى رهبانيت را از تن خارج نموده و لباسى سفيد در تن دارد و مسلمان شده گفت مرا ببر به خانه استادت .\r\nهمين كه چشم بختيشوع به او افتاد با عجله بطرفش دويد گفت چه باعث شد كه دين خود را رها كردى گفت عيسى مسيح را پيدا كردم و بدست او اسلام آوردم . پرسيد تو عيسى را ديدى گفت نظير او را زيرا چنين فصدى را جز عيسى كسى نكرده اين شخص نيز مانند اوست در معجزه و دلائلى كه دارد . بعد خدمت حضرت امام حسن عسكرى را برگزيد و تا زنده بود در خدمت ايشان بود .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخرايج - جعفر بن شريف گرگانى گفت : سالى به حج رفتم . و در سامرا خدمت حضرت امام حسن عسكرى رسيدم دوستان بهمراه من مقدارى مال فرستاده بودند تصميم داشتم كه از ايشان سؤال كنم آن امانتها را بكه بدهم قبل از اينكه چيزى بپرسم فرمود هر چه با خود آورده‌اى بمبارك خادم من بسپار .\r\nمن دستور امام را انجام داده خارج شدم . عرضكردم شيعيان گرگان خدمت شما سلام دارند . فرمود : تو پس از انجام حج برنميگردى ؟ عرضكردم چرا فرمود تو پس از صد و هفتاد روز بگرگان خواهى رسيد روز جمعه سه شب از ماه ربيع الآخر گذشته است اول روز به آنها بگو من همان روز نزديك غروب خواهم آمد بسلامتى راه خود را از پيش بگير و برو بلطف خدا بسلامت ميروى و برميگردى وقتى پيش خانواده خود رسيدى براى پسرت كه شريف نام دارد فرزندى متولد شده او را صلت بن جعفر بن شريف نام بگذار خداوند او را بمقامى خواهد رساند و از دوستان ما است .\r\nعرضكردم يا ابن رسول اللَّه ابراهيم بن اسماعيل گرگانى يكى از شيعيان شما است كه خيلى بدوستان كمك مىكند هر سال بيش از صد هزار درهم از مال خود را بدوستان ميدهد فرمود خداوند پاداش اين نيكوكارى ابو اسحق ابراهيم بن اسماعيل را بدهد و گناهانش را بيامرزد و به او پسرى كامل و سالم عنايت نمايد كه معتقد به حق باشد به او بگو حسن بن على گفت اسم پسرت را احمد بگذار .\r\nاز خدمتش مرخص شدم و اعمال حج را بسلامتى انجام دادم و صبح روز جمعه همان طورى كه فرموده بود وارد گرگان شدم در ماه ربيع الثانى دوستان بديدنم آمدند و مرا تهنيت گفتند من به آنها بشارت دادم كه امام عليه السّلام نزديك غروب وارد گرگان خواهد شد نيازها و مسائل و تمام احتياجات خود را در نظر بگيريد و جمع كنيد .\r\nپس از نماز ظهر و عصر تمام آنها در خانه من اجتماع كردند ناگهان ديدم امام عليه السّلام وارد شد ابتدا آن جناب بهمهء ما سلام داد سپس ما پيش رفتيم و دستش\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nرا بوسيديم آنگاه فرمود : من بجعفر بن شريف وعده داده بودم كه امروز اينجا بيايم نماز ظهر و عصر را در سامرا خواندم آنگاه براى تجديد عهدى پيش شما آمدم اكنون هر سؤال و مطلبى داريد بپرسيد .\r\nاول كسى كه سؤال كرد نضر بن جابر بود عرضكرد يا ابن رسول اللَّه پسرم جابر يك ماه است كه چشم خود را از دست داده برايش دعا بفرمائيد خوب شود .\r\nفرمود : او را بياور با دست روى چشمهاى او كشيد بينا شد يكى يكى پيش مىآمدند و حاجات خود را ميخواستند و خواسته همه را برمىآورد بطورى كه هيچ كدام مأيوس نشدند و براى آنها دعاى خير گفت . همان روز بجانب سامرا برگشت .\r\nمناقب و خرايج - علي بن زيد بن على بن حسين بن زيد بن على گفت :\r\nدر خدمت حضرت امام حسن عسكرى از دار الخلافه تا منزل آن جناب رفتيم وقتى به منزل رسيد من تصميم گرفتم برگردم فرمود صبر كن وارد خانه شد بعد به من اجازه ورود داد و دويست دينار لطف كرد فرمود با اين پول كنيزى خريدارى كن فلان كنيزت از دنيا رفت .\r\nگفت : وقتى من از منزل خارج شدم كنيز بسيار سر كيف و خوب بود به خانه برگشتم در بين راه غلامم به من برخورد ، گفت فلان كنيز از دنيا رفت پرسيدم سبب مرگ او چه بود ، گفت آب بنوشيد آب در گلويش گير كرد و مرد .\r\nمناقب و خرايج - حسن بن ظريف گفت دو مسأله برايم پيش آمد كرد با خود فكر كردم براى حضرت امام حسن عسكرى عليه السّلام بنويسم .\r\nنامه‌اى نوشتم و در آن پرسيدم حضرت قائم عليه السّلام بوسيله چه چيز قضاوت مىكند و مجلس او كجا است خيال داشتم سؤالى نيز در باره كسى كه مبتلا به تب شده بكنم ولى فراموش نمودم . در جواب نامه‌ام نوشت راجع بقائم پرسيده بودى كه پس از قيام چگونه بين مردم قضاوت مىكند او با علم خود مانند داود قضاوت خواهد كرد و احتياجى بشاهد نخواهد داشت ميخواستى راجع به تب سؤال كنى روى يك كاغذ بنويس  ( يا نارُ كُونِي بَرْداً وَ سَلاماً عَلى إِبْراهِيم  ) و به گردن شخص\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nتبدار آويزان كن همين كار را كردم تبدار شفا يافت .\r\nمناقب آل ابى طالب - ج 4 - ص 438 - احمد بن حارث قزوينى گفت : من با پدرم در سامرا بوديم پدرم در اصطبل حضرت امام حسن عسكرى بنعلبندى چهار پايان اشتغال داشت . خليفه عباسى مستعين استرى داشت كه از حسن و زيبائى بىنظير بود ولى قاطرى چموش بود كه كسى نمىتوانست بر آن زين و برگ بگذارد هيچ كدام از تربيت‌كنندگان اسب نيز نتوانستند بر او زين بگذارند و سوار شوند .\r\nيكى از نديمان مستعين گفت : خوب است از پى امام حسن عسكرى بفرستى اينجا بيايد يا او سوار مىشود و يا اين قاطر او را ميكشد از پى حضرت ابو محمّد فرستاد پدرم نيز بهمراه آن جناب رفت .\r\nوقتى امام وارد حياط شد ديد قاطر در صحن حياط ايستاده دست خود را بر شانه او گذاشت آن حيوان عرق كرد بعد بجانب مستعين رفت او احترام شايانى از امام نمود و تقاضا كرد كه افسار به دهان اين قاطر بگذارد امام عليه السّلام به پدر من گفت افسار به دهان او بگذار : ولى مستعين گفت : من مايلم شما اين كار را بكنيد امام عباى خويش را كنار گذاشت و از جاى حركت كرده قاطر را لجام نمود بجاى خود برگشت باز مستعين گفت زين بر او بگذاريد امام عليه السّلام بپدرم فرمود زين قاطر را بگذار مستعين درخواست كرد كه خودتان اين كار را بكنيد امام زين بر قاطر گذاشت و بجاى خود برگشت .\r\nمستعين عرضكرد : ممكنست سوار اين مركب شويد فرمود اشكالى ندارد از جاى حركت كرد سوار بر قاطر شد بدون اينكه ناراحتى بوجود آورد بعد ركاب كشيد و قاطر را بر دويدن وادار كرد سپس او را به آرامى به راه رفتن واداشت بسيار خوب حركت ميكرد آنگاه پياده شد مستعين گفت اين قاطر را در اختيار شما گذاشتم . امام عليه السّلام بپدرم گفت : قاطر را بگير و ببر پدرم افسارش را گرفته برد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمناقب و خرايج - علي بن زيد بن حسين بن زيد بن علي گفت : من اسبى داشتم كه خيلى به آن علاقمند بودم هميشه در مجالس از او صحبت مىكردم .\r\nروزى خدمت امام حسن عسكرى عليه السّلام رسيدم پرسيد اسب را چه كردى عرضكردم اكنون بر در خانه شما است فرمود قبل از شب شدن آن را عوض كن اگر يك مشترى پيدا كردى اين كار را بتأخير نيانداز .\r\nدر اين موقع شخصي وارد شد و صحبت ما ناتمام ماند من از جاى حركت كردم در حال فكر و به خانه خود رفتم اين جريان را ببرادرم گفتم . او گفت من نمىتوانم در اين مورد حرفى بزنم . من در فروش آن خيلى قيمت بالائى را گذاشتم پس از نماز عشاء غلامى كه متصدى تيمار اسب بود آمد و گفت اسب هم اكنون مرد فهميدم منظور امام از آن فرمايش همين بوده .\r\nفردا خدمت امام عليه السّلام رسيدم در دل با خود ميگفتم چقدر خوب است آن جناب بجاى اسبم به من مركبى ببخشند همين كه نشستم ، فرمود اشكالى ندارد بجاى وسيله سواريت به تو مركبى مىدهم رو بغلام خود نموده فرمود همان ماديان مرا به او بده اين مركب از اسب تو بهتر است و عمرش طولانىتر و سوارى بهترى دارد .\r\nمناقب و خرايج - ابو هاشم جعفرى گفت : خدمت امام حسن عسكرى عليه السّلام بودم از سختى زندان و ناراحتى غل و زنجير شكايت كردم در جواب من نوشت تو نماز ظهر را امروز در منزل خود خواهى خواند موقع ظهر مرا از زندان خارج نمودند نماز ظهر را در منزل خود خواندم .\r\nوضع مالى من خوب نبود تصميم داشتم در نامه‌اى كه نوشتم تقاضاى كمكى بكنم ولى خجالت كشيدم وقتى به منزل رسيدم امام عليه السّلام برايم صد دينار فرستاد و نوشت هر گاه احتياجى داشتى خجالت نكش درخواست خود را بنويس آنچه مايلى به تو داده خواهد شد .\r\nمناقب و خرايج - ابو حمزه نصير خادم گفت : بارها شنيدم كه حضرت امام\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nحسن عسكرى عليه السّلام با غلامان خود به زبان محلى آنها صحبت ميكرد ، بعضى رومى و برخى ترك و بعضى از صقالبه بودند من از اين جريان در شگفت بودم با خود ميگفتم : اين شخص در مدينه متولد شده چگونه به اين زبانها آشنا است اين جريان را به كسى نگفتم تا حضرت امام على النقى عليه السّلام از دنيا رفت من اين جريان را در دل با خود هميشه ميگفتم روزى آن جناب روى به من نموده فرمود : خداوند پيشوا و امام را از بين ساير مردم ممتاز و برجسته مينمايد و به او هر چيزى عنايت مىكند به همين جهت تمام زبانها و نژادها و اتفاقها را ميداند اگر غير از اين باشد فرقى بين امام و ساير مردم نخواهد بود .\r\nخرايج - مالكى از ابن فرات نقل كرد كه گفت : من در سامرا كنار خيابان نشسته بودم خيلى علاقه داشتم فرزندى داشته باشم در اين موقع امام ابو محمّد حضرت عسكرى سواره از آنجا رد شد عرضكردم شما فكر ميكنى من داراى فرزند بشوم با سر اشاره كرد آرى ، گفتم : پسر باز با سر اشاره كرد نه خداوند به من دخترى عنايت كرد .\r\nخرايج - على بن يزيد معروف بابن رمش گفت : پسرم احمد مريض شد بجانب محله عسكر رفتم در آن موقع پسرم در بغداد بود نامه‌اى براى حضرت عسكرى نوشته تقاضاى دعا كردم در جواب من نوشت مگر نميدانى هر چيزى مدتى دارد . پسرم از دنيا رفت .\r\nخرايج - ابو سليمان محمودى گفت : نامه‌اى خدمت حضرت عسكرى نوشتم و تقاضاى دعا كردم كه خداوند به من فرزندى بدهد در جواب نوشت خداوند ترا فرزندى عنايت خواهد كرد و در باره او به تو صبر ميدهد داراى پسرى شدم ولى از دنيا رفت .\r\nخرايج - محمّد بن على بن ابراهيم همدانى گفت : نامه‌اى خدمت حضرت عسكرى نوشتم و تقاضا كردم از جهت تبرك دعا فرمايند خداوند از همسرم كه دختر عموى من بود فرزندى به من عنايت كند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدر جواب نوشت : خداوند پسرهائى به تو ميدهد . چهار پسر برايم متولد شد .\r\nخرايج - حلبى گفت : ما در محله عسكر اجتماع كرده منتظر تشريف آوردن امام حسن عسكرى بوديم چون روز بيرون آمدن امام بود دستور امام رسيد كه هيچ كدام به من سلام نكنيد و نه با دست و نه با سر به طرف من اشاره كنيد زيرا براى شما خطر دارد .\r\nكنار من جوانى ايستاده بود گفتم از كجا هستى - گفت اهل مدينه‌ام .\r\nگفتم : اينجا چرا آمده‌اى گفت در بين ما راجع بامامت حسن عسكرى اختلاف بوجود آمده آمده‌ام از نزديك ايشان را ملاقات كنم . و چيزى بشنوم تا برايم ثابت شود و قلبم تسكين يابد من از اولاد ابى ذر غفارى هستم .\r\nدر همين بين حضرت امام حسن عسكرى عليه السّلام با خادم خود خارج شد همين كه روبروى ما رسيد نگاهى بجوانك كرده فرمود : تو از فرزندان ابى ذر غفارى هستى جوابداد آرى گفت مادرت حمدويه چطور است گفت خوب امام رد شد . من بجوان گفتم قبل از اين مرتبه ايشان را ديده بودى و مىشناختى ، گفت : نه گفتم پس همين دليل برايت كافى است گفت كمتر از اين هم مرا كافى بود .\r\nخرايج - يحيى بن مرزبان گفت : با مردى از اهل سيب كه چهره‌اش حاكى از خوبى بود برخورد كردم گفت : پسر عموئى دارم كه در باره امامت حضرت عسكرى و ساير امامان با من مخالف است و پيوسته بحث مىكند به او گفتم من نيز بامامت ايشان معتقد نمىشوم تا علامت و نشانه‌اى نبينم . وارد سامرا شدم براى كارى ناگهان مشاهده كردم حضرت عسكرى مىآيد با خود گفتم : اگر دستش را بسر كشيد و آن را گشود و نگاه كرد دو مرتبه برگرداند معتقد بامامتش خواهم شد .\r\nهمين كه به من رسيد دست خود را بسر كشيد و باز كرد بعد چنان چشمانش به نظر من درخشيد بعد برگرداند .\r\nسپس فرمود : يحيى پسر عمويت كه با تو در باره امامت بحث داشت چه شد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nگفتم او را سلامت گذاشتم و بدينجا آمدم ، فرمود : بعد از اين با او بحث مكن اين سخن را فرمود و رفت .\r\nخرايج - ابن الفرات گفت : من از پسر عمويم ده هزار درهم طلبكار بودم نامه‌اى براى حضرت عسكرى عليه السّلام نوشتم و در آن نامه تقاضا كردم در اين مورد دعا بفرمايند در جواب نوشت : اول پول ترا خواهد داد و پس از روز جمعه مىميرد .\r\nپسر عمويم طلب مرا پرداخت نمود از او پرسيدم چطور شد كه طلب مرا دادى با اينكه مدتها بود نميدادى ! .\r\nگفت : حضرت عسكرى را در خواب ديدم به من فرمود : اجلت نزديك شده بدهكارى خود را به پسر عمويت بپرداز .\r\nمناقب و خرايج - على بن حسن بن شاپور گفت : در زمان حضرت عسكرى عليه السّلام قحط سالى شد خليفه دستور داد وزير دربار و تمام اهل مملكت براى نماز استسقاء بصحرا بروند سه روز پشت سر هم رفتند بمصلّى و دعا كردند امّا باران نيامد .\r\nروز چهارم جاثليق عالم نصارى با نصرانيان و رهبانان بصحرا رفتند در ميان آنها راهبى بود همين كه دست خود را بدعا برداشت آسمان شروع كرد ژاله‌سان به باريدن مردم به شك افتادند و در شگفت شده تمايل بدين نصارى پيدا كردند .\r\nخليفه از پى امام حسن عسكرى عليه السّلام فرستاد آن وقت زندانى بود بعد از اينكه از زندان خارجش كرد گفت بفرياد امت جدت برس كه دارند از دست ميروند فرمود من فردا بصحرا خواهم رفت و شك و ترديد را ان شاء اللَّه از ميان برميدارم .\r\nروز سوم جاثليق با رهبانان خارج شد حضرت امام حسن عليه السّلام نيز با گروهى از اصحاب بيرون آمد همين كه ديد راهب دست خود را بلند كرده بيكى از غلامان خويش فرمود دست راست او را بگير و آنچه بين انگشتان خود پنهان كرده خارج كن غلام دستور را انجام داد از بين دو انگشت سبابه او استخوانى\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nسياه بيرون آورد حضرت امام حسن عليه السّلام آن را در دست گرفت آنگاه فرمود حالا تقاضاى باران كن دعا كرد و طلب باران نمود آسمان كه قبلا ابرى بود صاف شد و خورشيد بيرون آمد .\r\nخليفه گفت اين استخوان چيست ؟ امام عليه السّلام فرمود اين مرد بقبر يكى از انبياء گذشت اين استخوان بدست او آمد استخوان پيامبرى را نميگشايند مگر اينكه باران بشدت مىبارد .\r\nخرايج - ابو سليمان گفت : ابو القاسم حبشى نقل كرد كه هر سال اول شعبان به زيارت امام عسكرى عليه السّلام وارد سامرا ميشدم بعد در نيمه شعبان حضرت حسين عليه السّلام را زيارت ميكردم يك سال قبل از شعبان وارد سامرا شدم با خود گفتم ديگر در ماه شعبان براى زيارت نخواهم آمد .\r\nماه شعبان كه شد تصميم من عوض شد و گفتم زيارتى را كه هر سال انجام ميدادم ترك نخواهم كرد بجانب سامرا رهسپار شدم هر وقت وارد محلهء عسكر مىشدم بوسيله نامه يا پيغام به امام عسكرى عليه السّلام اطلاعى ميدادم اما اين مرتبه گفتم زيارت خود را مشوب و مخلوط باغراض دنيوى نكنم به صاحب منزل خود گفتم به كسى اطلاع نده كه من آمده‌ام .\r\nيك شب در آنجا اقامت كردم ديدم صاحب منزل دو سكه طلا برايم آورد و لبخند مىزند در حال تعجب گفت : اين دو دينار را امام براى من فرستاده است و فرموده است به حبشى بگو :\r\n« من كان في طاعة اللَّه كان اللَّه في حاجته »\r\nهر كه در راه فرمانبردارى خدا باشد خدا نياز او را بر طرف مىكند .\r\nخرايج - بذل غلام حضرت عسكرى گفت : موقعى كه امام در خواب بود ديدم نورى از سر مباركش بجانب آسمان ساطع است .\r\nخرايج - على بن زيد بن على بن الحسين بن زيد گفت : خدمت حضرت ابو محمّد امام عسكرى عليه السّلام رسيدم نشسته بودم ناگهان يادم آمد كه پنجاه دينار داخل شال خود پنهان كرده بودم و حالا نيست خيلى ناراحت شدم اما چيزى نگفتم و نه جريان را اظهار كردم حضرت امام عسكرى رو به من نموده فرمود ان شاء اللَّه محفوظ\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاست به خانه آمدم برادرم پولها را به من داد .\r\nمناقب و خرايج - ج 4 ص 433 - ابو العيناء محمّد بن قاسم هاشمى گفت : وقتى خدمت امام حسن عسكرى عليه السّلام ميرفتم تشنه كه ميشدم از جلالت و مقام آن جناب خجالت ميكشيدم آب بخواهم مىفرمود غلام آب بياور براى او گاهى در دل خيال حركت كردن داشتم ميديدم امام عليه السّلام به غلام مىفرمود او را حاضر كن « 1 »  .\r\nخرايج - ابو بكر فهفكى گفت تصميم گرفتم بسامرا بروم براى كارى كه داشتم مدتى در آنجا بودم روزى كه امام عليه السّلام از منزل خارج مىشد من در كوچه ابى قطيعه بن داود نشستم ناگهان آن جناب آمد ميرفت بدار العماره چشم من كه بايشان افتاد با خود گفتم بايشان عرض ميكنم اگر خارج شدن من از سامرا برايم خوب است تبسم برويم بفرمائيد .\r\nهمين كه به من رسيد لبخندى عالى بصورتم زد همان روز خارج شدم دوستان برايم نقل كردند كه طلبكارى از پى من آمده بود كه از من طلبى داشت اگر مرا پيدا مىكرد آبرويم را مىبرد زيرا مال او نزد من وجود نداشت .\r\nخرايج - عمر بن ابى مسلم گفت : سميع مسمعى خيلى مرا اذيت مىكرد و پيوسته از دست او ناراحتى مىكشيدم و خانه او ديوار خانهء به ديوار من بود نامه‌اى خدمت حضرت عسكرى نوشتم و تقاضاى دعا كردم تا خداوند فرج عنايت كند در جواب نامه‌ام نوشت به زودى منتظر فرج باش پولى از طرف فارس برايت خواهد رسيد .\r\n\r\n","description":"","footnote":" ( 1 ) سيد مرتضى در غرر و درر مىنويسد ابو العيناء مردى حاضر جواب در حدود چهل سالگى كور شد از او پرسيدند كورى براى تو چه ناراحتى بوجود آورده گفت : دو چيز اول اينكه ثواب پيش سلام كردن از دست من رفت دوم اينكه با كسى كه مناظره مىكنم ناراحتى و عصبانيت را در چهره‌اش نمىبينم تا دست از سخن بردارم . ","page_name":" 238 ","page_number":238},
  {"content":"\r\n\r\nپسر عمويى در فارس داشتم كه تاجر بود و جز من وارثى نداشت ثروت او پس از چند روز به من رسيد .\r\nدر آخر نامه نوشته بود استغفار كن و توبه نما از آنچه گفتى . جريان اين بود كه من روزى با چند نفر ناصبى نشسته بودم صحبت از حضرت ابو طالب شد تا رسيد به مولايم من نيز با آنها هم داستان شدم براى تضعيف نمودن جريان . ديگر با آنها نشست و برخاست نكردم فهميدم منظور مولايم همين جريان بود .\r\nخرايج - حجاج بن يوسف عبدى گفت : پسرم را در بصره مريض گذاشته بودم نامه‌اى براى حضرت عسكرى نوشتم و تقاضاى دعا براى او كردم در جواب من نوشت خدا پسرت را رحمت كند اگر مؤمن باشد .\r\nحجاج گفت نامه‌اى از بصره برايم آمد كه پسرت از دنيا رفته در همان تاريخى كه حضرت امام حسن عسكرى جريان فوتش را نوشته بود . پسرم در مورد امامت حضرت عسكرى مشكوك شده بود به واسطه اختلافى كه ميان شيعه بود .\r\nخرايج - محمّد بن عبد اللَّه گفت : حضرت امام حسن عسكرى عليه السّلام كه در آن وقت بچه كوچكى بود در چاه افتاد امام على النقى عليه السّلام مشغول نماز بود زنان شروع بداد و فرياد كردند امام عليه السّلام كه نماز سلام را داد فرمود چيزى نيست آب بالا آمده بود تا لب چاه و حضرت عسكرى روى آب مشغول بازى با آب بود .\r\nخرايج - احمد بن محمّد بن مطهر گفت : يكى از ياران و اصحاب نامه‌اى براى حضرت عسكرى نوشت او از اهالى جبل بود ( همدان ) در نامه سؤال كرد كسانى كه واقفى مذهب هستند و توقف در امامت حضرت موسى بن جعفر كرده‌اند ما ميتوانيم آنها را دوست داشته باشيم يا بايد از ايشان تبرى نمائيم و بيزار باشيم . در جواب نوشت دلت به حال عمويت ميسوزد ؟ خدا عمويت را رحمت نكند و از او بيزار باشد من از آنها بيزارم تو نيز از آنها كناره بگير بعيادت مريضشان مرو و تشييع جنازه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nايشان را مكن و هرگز بر مرده آنها نماز نخوان .\r\nكسى كه امامى را بامامت بپذيرد كه امام نباشد مساويست با كسى كه منكر امامى شود كه از طرف خدا بامامت تعيين شده او مثل همان كسى است كه شريك براى خدا قائل است و معتقد بسه خدا است كسى كه امامت امام آخر را منكر باشد مثل كسى است كه امامت امام اول ما را منكر شود و كسى كه ديگرى را بتعداد ائمه اضافه نمايد مثل كسى است كه از امامان يكى را قبول نداشته باشد .\r\nسئوال‌كننده اطلاع نداشت كه عمويش واقفى مذهب است امام عليه السّلام بدين وسيله به او اطلاع داد كه عمويت داراى چنين اعتقادى است .\r\nخرايج - يكى از معجزات آن جناب اينست كه قبور بنى عباس در سامرا هميشه پر از فضله كبوتر و خفاش بود با اينكه هر روز آنها را تميز ميكردند باز فردا پر از فضله ميشد و بر فراز قبه امام حسن عسكرى و امام على النقى و يا قبه آباء گرام آنها عليهم السّلام فضله كبوتر و پرنده‌اى ديده نميشد چه رسد بر روى قبر آنها اين مطلب الهامى بود كه خداوند از جهت احترام و اجلال بايشان مينمود .\r\nخرايج - عيسى بن صبيح گفت : حضرت امام حسن عسكرى عليه السّلام وارد زندان شد من بامامت آن جناب اعتقاد داشتم فرمود تو شصت و پنج و سال و چند ماه و يك روز دارى . من كتاب دعائى داشتم كه تاريخ تولدم در آن نوشته شده بود وقتى بكتاب دعا مراجعه كردم ديدم همان طورى است كه امام فرموده .\r\nپرسيد فرزند دارى گفتم : نه . گفت خدايا او را پسرى عنايت كن تا كمك و پشتيبان او باشد فرمود خوب كمكى است پسر ، بعد اين شعر را خواند :\r\n من كان ذا عضد يدرك ظلامته * ان الذليل الذى ليست له عضد \r\n« 1 »  گفتم آقا ! شما فرزند داريد . فرمود به خدا سوگند به زودى مرا فرزندى روزى مىشود كه زمين را پر از عدل و داد مىكند اما اكنون فرزندى ندارم بعد\r\n\r\n","description":"","footnote":" ( 1 ) هر كس داراى پشتيبان باشد انتقام خود را ميگيرد خوار و ذليل كسى است كه او را پشتى بانى نيست . ","page_name":" 240 ","page_number":240},
  {"content":"\r\n\r\nاين شعر را خواند :\r\n لعلك يوما ان ترانى كانما * بنىّ حوالىّ الاسود اللوابد\r\nفان تميما قبل ان يلدا لحصى * اقام زمانا و هو في الناس واحد \r\n« 1 »  مناقب و خرايج - محمّد بن حسن بن ذوير از پدرش نقل كرد كه گفت : پدرم با حضرت عسكرى زياد رفت و آمد داشت روزى خدمت آن جناب رسيد موقعى بود كه مركبش را آماده كرده بودند تا سوار شود براى رفتن به خانه سلطان خيلى رنگش از خشم تغيير كرده بود پهلويش مردى از اهل سنت بود كه هر وقت سوار ميشد حرفهائى ميزد كه امام را مورد شماتت قرار ميداد و از كار او ناراحت ميشد .\r\nآن روز مردك خيلى حرف زد و اصرار زياد نمود با امام به راه افتاد تا بر سر دو راهى رسيدند بواسطه كثرت رفت و آمد و مال سوارى نتوانست از راه امام عليه السّلام برود بناچار راه ديگر را انتخاب كرد كه باز به امام برسد حضرت عسكرى عليه السّلام يكى از غلامان خود را خواست به او فرمود برو اين مرد را كفن كن .\r\nهمين كه امام عليه السّلام ببازار رسيد آن مرد با ايشان برخورد كرد ولى خواست از راه باريكى بگذرد تا مزاحم امام شود در آنجا قاطرى ايستاده بود چنان او را لگد زد كه از دنيا رفت غلام ايستاد و او را كفن كرد طبق دستور امام ، آن جناب به راه خود ادامه داد ما نيز بهمراه ايشان رفتيم .\r\nارشاد مفيد - محمّد بن اسماعيل بن ابراهيم بن موسى گفت : ابو محمّد امام حسن عسكرى نامه‌اى براى ابو القاسم اسحاق بن جعفر زبيرى نوشت بيست روز تقريبا قبل از فوت معتز خليفه عباسى ، در آن نامه قيد كرد كه در خانه خود باش تا اتفاقى كه بايد بيافتد بوقوع پيوندد پس از كشته شدن بريحه « 2 »  نامه‌اى براى\r\n\r\n","description":"","footnote":" ( 1 ) شايد روزى مرا به بينى كه فرزندانم چون شير ژيان اطرافم را گرفته‌اند تميم نيز قبل از اينكه فرزندانش زياد شود مدتى تنها بود .  ( 2 ) بريحه يكى از اكراد بود كه پيش خلفا مقامى داشت .\r\nاما قتل معتز به چند نوع نقل شده بعضى گفته‌اند او را با آب جوش تنقيه كردند و برخى نوشته‌اند داخل حمام بسيار داغى كردند و نگذاشتند خارج شود تا مرد و بعضى گفته‌اند پس از خارج شدن او را آب يخ دادند كيدش پاشيد بنقل . از مسعودى . ","page_name":" 241 ","page_number":241},
  {"content":"\r\n\r\nامام نوشت كه اتفاق بوقوع پيوست اينك چه كنم ؟ .\r\nدر جوابش نوشت : اين آن اتفاقى كه منظور من بود نيست تا بالاخره معتز از دنيا رفت .\r\nارشاد - ابن قولويه از كلينى نقل مىكند كه محمّد بن على بن ابراهيم ابن موسى بن جعفر گفت ما در تنگدستى قرار گرفتيم پدرم گفت حركت كن برويم پيش اين مرد : منظورش حضرت عسكرى بود معروف است كه داراى جود و سخاوت است .\r\nگفتم پدر او را ميشناسى گفت : نه او را ميشناسم و نه تا كنون او را ديده‌ام بالاخره به راه افتاديم پدرم در بين راه گفت چقدر احتياج داريم كه بما پانصد درهم بدهد دويست درهم براى خرج لباس و پوشاك و دويست درهم براى تهيه آرد و صد درهم براى ساير مخارج من نيز با خود گفتم كاش به من سيصد درهم بدهد با صد درهم الاغى بخرم و صد درهم براى مخارج و صد درهم نيز براى خريد لباس و به طرف همدان و قزوين و آن نواحى بروم .\r\nوقتى بدرب خانه رسيديم غلام امام خارج شده گفت : على بن ابراهيم با پسرش وارد شوند پس از داخل شدن سلام كرديم بپدرم فرمود چه شده كه تا كنون اينجا نيامده‌اى گفت : آقا خجالت ميكشيدم شما را با اين حال ملاقات كنم وقتى از خدمتش خارج شديم غلام امام بيرون آمد و كيسه‌اى محتوى پانصد درهم بپدرم داده گفت دويست درهم براى لباس و دويست درهم براى آرد و صد درهم براى مخارج . به من نيز كيسه‌اى محتوى سيصد درهم داد گفت با صد درهم يك الاغ بخر و صد درهم براى لباس مصرف كن و صد درهم براى مخارج خود صرف نما ولى به طرف جبل ( قزوين و همدان ، حدود آذربايجان و عراق عرب و خوزستان ) مرو ولى حركت كن بجانب سورا كه محلى از اطراف بغداد است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبجانب سورا رفت در آنجا با زنى ازدواج كرد درآمد او امروز بالغ بر چهار هزار دينار است با وجود اين معتقد بمذهب واقفه بود .\r\nمحمّد بن ابراهيم كردى به او گفت : آيا دليلى از اين آشكارتر در مورد امامت ميخواهى گفت نه راست ميگوئى ولى بالاخره كارى است كه بر طبق آن مدتى عمر خود را گذرانده‌ايم .\r\nارشاد - ابو على مطهرى از قادسيه نامه‌اى براى امام عليه السّلام نوشت و اطلاع داد كه مردم از رفتن به حج منصرف شده‌اند از ترس تشنگى . در جواب نوشت :\r\nبه راه خود ادامه بدهيد با كى ان شاء اللَّه بر شما نيست . آنهائى كه باقى مانده بودند رفتند بسلامت و تشنگى ناراحتشان نكرد .\r\nارشاد - على بن حسين بن فضل گفت : سپاهى گران براى سركوبى جعفرى « 1 »  از اولاد جعفر آمد كه نميتوانست از خود دفاع كند نامه‌اى براى حضرت عسكرى عليه السّلام فرستاد و شكايت از جريان نمود امام عليه السّلام در جوابش نوشت :\r\nبه زودى از شر آنها خلاص خواهى شد ان شاء اللَّه .\r\nاو با چند نفر از خانه براى دفاع خارج شد كه بهزار نفر نميرسيدند ولى مهاجمان حدود بيست هزار نفر ميشدند بالاخره با همين عده كم آنها را تار و مار كردند : ارشاد - اسماعيل بن محمّد بن على بن اسماعيل بن على بن عبد اللَّه بن عباس گفت : سر راه حضرت امام حسن عسكرى عليه السّلام نشستم همين كه آمد شكايت حال خود را بايشان نمودم قسم خوردم كه حتى يكدرهم يا بيشتر ندارم و نه خوراك صبح و شام دارم .\r\n\r\n","description":"","footnote":" ( 1 ) بعضى گفته‌اند از اولاد جعفر بن ابى طالب بوده و برخى گفته‌اند مراد جعفر پسر متوكل است كه مستعين هر كس را احتمال ميداد ادعاى خلافت دارد ميكشت سپاهى براى كشتن او فرستاد وقتى در محاصره قرار گرفت اين نامه را نوشت و جوابى كه در متن روايت است به او دادند . ","page_name":" 243 ","page_number":243},
  {"content":"\r\n\r\nفرمود : قسم دروغ به خدا ميخورى مگر دويست دينار فلان جا پنهان نكرده‌اى ؟\r\nاين سخن من نه براى اينست كه به تو چيزى ندهم غلام هر چه با تو هست به او بده غلام مبلغ صد دينار به من داد .\r\nبعد فرمود : تو در حساسترين موقعى كه احتياج به آن پولهائى كه پنهان كرده‌اى پيدا ميكنى از دست يافتن به آن پول محروم خواهى شد . امام عليه السّلام راست گفت . زيرا پولى كه به من لطف كرد خرج كردم احتياجى بسيار شديدى پيدا نمودم كه ديگر هيچ راهى براى گذران خود نداشتم رفتم از پى پولهائى كه دفن كرده بودم هر چه گشتم آنها را پيدا نكردم بعد متوجه شدم فرزندم جاى پولها را ميدانسته برداشته و فرار نموده است .\r\nدر كتاب نجوم مينويسد : محمّد بن هارون گفت : مرا پدرم با يكى از ياران ابو القلا صاعد نصرانى فرستاد تا از او بشنوم جريانى را كه از پدرش نقل مىكند راجع بمولايمان امام حسن عسكرى عليه السّلام وقتى پيش او رفتم مردى بزرگوار و شريف بنظرم رسيد علت آمدن خود را نقل كردم مرا نزديك خود نشاند .\r\nگفت : پدرم نقل كرد كه من و برادرانم با گروهى از اهل بصره براى شكايت از فرماندار بسامرا رفتيم روزى در سامرا برخورد كرديم بمولا ابو محمّد حسن ابن على عليه السّلام كه روى سر پارچه نازكى داشت و بر دوش ردائى ، با خود گفتم بعضى از مسلمانان مدعى هستند كه اين مرد غيب ميداند اگر واقعا عالم بغيب است پارچه‌اى را كه بسر بسته جلو سر را به عقب بياورد ديدم همين كار را كرد . باز با خود گفتم اين يك اتفاقى بود اگر عالم بغيب باشد ردا را برميگرداند طرف چپ را براست و راست را به چپ همين كار را نيز كرد در اين موقع نزديك من بود و مىآمد روى به من كرده فرمود : صاعد چرا خود را مشغول خوردن غذاى مطبوعى كه دارى نميكنى و مشغول خوردن چيزى شده‌ايكه از آب آفريده شده و تو از خاك . گفت : ما\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمشغول خوردن ماهى بوديم .\r\nاين عين لفظ حديث او بود همان طورى كه خودش نقل كرد ولى كسى او را بشناسد آن طورى كه ما شناختيم مثل اينست كه اين جريان را خودش مشاهده كرده بالاخره صاعد بن مخلد مسلمان شد و وزير معتمد عباسى گرديد .\r\nكتاب نجوم - عمر بن ابى مسلم ابو على گفت : نامه‌اى براى حضرت عسكرى نوشتم و درخواست كردم نام بچه‌اى كه كنيزم در رحم دارد تعيين فرمايد .\r\nدر جواب نوشت : نام بچه را وقتى بگذار كه چندى از ولادتش گذشته باشد .\r\nپسرك پس از يك ماه از ولادت . مرد امام عليه السّلام پنجاه دينار براى من فرستاد بوسيله محمّد بن سنان صواف ، فرمود با اين پول كنيزى خريدارى كن .\r\nمناقب - داود بن اسود گفت : مرا حضرت عسكرى عليه السّلام خواست و چوبى به من سپرد مثل اينكه پاى دربى بود گرد و بزرگ كه در دست جا ميشد .\r\nفرمود : با اين چوب برو پيش عمرى من به راه افتادم در بين راه مرد سقائى به من برخورد كه قاطرى داشت قاطر مزاحم رفتن من شد سقا صدا زد كنار برو تا قاطر رد شود من با همان چوب بقاطر زدم چوب شكست ناگهان ديدم داخل چوب نامه‌ها ايست فورى چوب را برداشتم سقا شروع بداد و فرياد كرد و مرا و مولايم را فحش داد .\r\nوقتى در مراجعت بنزديك خانه رسيدم عيسى خادم نزديك درب دوم پيش من آمده گفت مولايم ميفرمايد : چرا قاطر را زدى و پايه درب را شكستى .\r\nگفتم : من نميدانستم داخل پايه درب چه بود فرمود چرا كارى كردى كه محتاج بعذر خواهى بشوى مبادا دو مرتبه چنين كارى بكنى اگر ديدى كسى بشما ناسزا ميگويد راهت را بگير برو مبادا با او بگفتگو بپردازى يا خود را معرفى كنى كه كه هستى ما در محله و شهر بدى هستيم از راه خودت برو كليه كارها و\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاحوال ترا مطلع هستيم و ما خبر داريم متوجه باش « 1 »  .\r\nادريس بن زياد گفت : من در باره ائمه عليهم السّلام معتقد بسخنى بس بزرگ بودم ( خدائى ) بجانب سامرا رفتم براى ديدن حضرت عسكرى وارد شدم آثار سفر و خستگى آن در قيافه‌ام آشكارا بود خود را در سر حمامى انداختم و بخواب رفتم از خواب بيدار نشدم مگر بوسيله شلاق حضرت امام حسن عسكرى عليه السّلام كه مرا با آن بيدار كرد چشم باز كرده سلام كردم و از جاى حركت كرده پاى مباركش را بوسه زدم آن جناب سوار بود و غلامان اطرافش را گرفته بودند .\r\nدر همان برخورد اول فرمود : ادريس   بَل عِبادٌ مُكْرَمُون لا يَسْبِقُونَه بِالْقَوْل وَ هُم بِأَمْرِه يَعْمَلُون   » « 2 »  عرضكردم آقا همين كافى است من آمده بودم كه در همين مورد از شما سؤال كنم ، امام از من رد شد و رفت .\r\nحمزة بن محمّد سروى گفت : در مضيقه مالى قرار گرفتم و تصميم گرفتم بروم پيش پسر عمويم يحيى بن محمّد در حرّان در ضمن نامه‌اى براى امام عليه السّلام نوشتم و تقاضاى دعا كردم .\r\nحضرت عسكرى در جواب نامه من نوشت از مسافرت صرف نظر كن خداوند گرفتاريت را رفع خواهد كرد و پسر عمويت از دنيا رفته . همانطور كه امام عليه السّلام فرمود اتفاق افتاده بود و ارث او به من رسيد .\r\nاسحاق گفت : يحيى قنبرى گفت : حضرت عسكرى وكيلى داشت كه خانه‌اى را به او اختصاص داده بود و براى او خدمتكارى سفيد پوست بود . وكيل پيوسته ميخواست با خادم آميزش جنسى داشته باشد اما او امتناع ميورزيد جز اينكه او را با شراب مست كند چاره‌اى نديد بالاخره به او شراب داد و غلام را پيش خود آورد بين او و حضرت عسكرى عليه السّلام سه درب فاصله بود كه هر سه قفل داشت .\r\n\r\n","description":"","footnote":" ( 1 ) مناقب - ج 4 ص 427 .  ( 2 ) سوره انبياء آيه 26 اشاره باينست كه ما بنده فرمانبردار خدا هستيم . ","page_name":" 246 ","page_number":246},
  {"content":"\r\n\r\nوكيل گفت : من هنوز بيدار بودم كه صداى قفل در بها را شنيدم كه باز ميشد تا بالاخره امام عليه السّلام آمد جلو درب خانه فرمود : از خدا بترسيد . فردا صبح دستور داد غلام را بفروشند و مرا از خانه خارج كرد .\r\nسفيان بن محمد ضبعى گفت : نامه‌اى به حضرت عسكرى نوشتم و درخواست كردم وليجه را كه در آيه شريفه است  وَ لَم يَتَّخِذُوا مِن دُون اللَّه وَ لا رَسُولِه وَ لَا الْمُؤْمِنِين وَلِيجَةً  تفسير فرمايد .\r\nمن در دل با خود فكر كردم ولى در نامه ننوشتم مؤمنين كه در اين آيه ذكر شده كيانند .\r\nدر جواب نامه‌ى من نوشت : وليجه كسى است كه مقامش از امام پائين‌تر باشد و تو در دل فكر كردى كه مؤمنين در اين آيه كيانند » آنها ائمه معصومين عليهم السّلام هستند كه بر خداوند توكل و اعتماد نموده‌اند خداوند اجازه داده كه به ايشان اعتماد نمايند .\r\nاشجع بن اقرع گفت : نامه‌اى خدمت حضرت عسكرى عليه السّلام نوشتم تقاضا كردم در باره ناراحتى چشمم دعا بفرمايد ، يكى از چشمهايم كور شده بود چشم ديگر نيز در حال از بين رفتن بود ، در جواب من نوشت : خداوند جلوگيرى از چشمهايت نموده چشم خوب را برايت نگهداشته است در آخر نامه نوشته بود خداوند به تو اجر دهد و ثواب نيكو عنايت كند من غمگين شدم و در خانواده خود كسى را در نظر نداشتم كه مرده باشد پس از چند روز خبر فوت فرزندم طيب آمد فهميدم اين تسليت مربوط به او است .\r\nعمر بن ابى مسلم گفت : شخصى از اهالى مصر وارد سامرا شد بنام سيف بن ليث ميخواست دادخواهى و شكايت كند پيش مهتدى از شفيع خادم كه باغ او را غصب نموده بود و خودش را از آنجا بيرون كرده ، ما راهنمائى كرديم كه نامه‌اى براى حضرت عسكرى عليه السّلام بنويسد و تقاضا نمايد كه آن جناب در كارش چاره - سازى فرمايد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر جواب نامه نوشت : ناراحت نباش باغت را برميگرداند بسلطان مراجعه مكن برو پيش همان وكيلى كه باغ دست اوست او را از سلطان بزرگ يعنى خداوند تبارك و تعالى بترسان .\r\nوكيل را ديد گفت موقعى كه تو رفتى به من نوشت ترا بخواهم و باغ را رد كنم باغ را با نوشته و حكم قاضى ابو الشوارب « 1 »  به او رد كردد ، با شهادت شهود و احتياجى پيدا نكرد كه پيش مهتدى خليفه عباسى برود بالاخره صاحب باغ شد .\r\nعلى بن محمّد از يكى از دوستان نقل كرد كه گفت : نامه‌اى محمّد بن حجر براى حضرت عسكرى نوشت شكايت از عبد العزيز بن دلف و يزيد بن عبد اللَّه كرد در جواب او امام نوشت : اما عبد العزيز كه از شرش راحت شدى ، اما يزيد بالاخره در پيشگاه پروردگار يك ديگر را خواهيد ديد عبد العزيز مرد ولى يزيد محمد بن حجر را كشت .\r\nاحمد بن اسحاق گفت : خدمت حضرت ابو محمّد امام عسكرى عليه السّلام رسيدم و درخواست كردم چند خطى بنويسد تا خطش را بشناسم كه هر وقت نامه‌اى نوشت با آن تطبيق كنم فرمود بسيار خوب اما بايد متوجه باشى كه خط تفاوت مىكند اگر با قلم ريز يا درشت نوشته شود مبادا مشكوك شوى آنگاه دواتى خواست .\r\nمن با خود گفتم همين قلمى كه با آن مينويسد از امام عليه السّلام بهديه خواهم گرفت پس از نوشتن شروع كرد با من بصحبت كردن در ضمن صحبت قلم را با پارچه دوات پاك ميكرد بعد رو به من نموده فرمود : احمد اين قلم را با خود ببر من قلم را گرفتم . . . .\r\nكافى - ج 1 - ص 513 - محمّد بن يحيى از احمد بن اسحاق همين جريان را\r\n\r\n","description":"","footnote":" ( 1 ) ابو الشوارب احمد بن محمد بن عبد اللَّه اموى است قاضى بغداد بود در زمان متوكل تا زمان مقتدر . ","page_name":" 248 ","page_number":248},
  {"content":"\r\n\r\nنقل كرد تا اينكه گفت قلم را گرفته عرضكردم آقا من از يك جريان كه مربوط بخودم هست خيلى ناراحت و اندوهگين هستم مىخواستم از پدر بزرگوارتان در اين مورد سؤال كنم موفق نشدم ، فرمود چه موضوعى است .\r\nعرضكردم از آباء گرامتان روايت شده براى ما كه خواب پيامبران بر پشت است و خواب مؤمنين بر شانه راست و خواب منافقين بر شانه چپ و شياطين بر رو مىخوابند . فرمود همين طور است . عرضكردم آقا من هر چه كوشش ميكنم كه بر پهلوى راست بخوابم برايم مقدور نمىشود و خوابم نمىبرد .\r\nامام عليه السّلام ساعتى سكوت كرد آنگاه فرمود : به من نزديك بيا . نزديك شدم فرمود دست خود را ببر زير لباسهايت من چنين كردم امام عليه السّلام دست خود را زير لباسهاى من كرد و با دست راست بر پهلوى چپ من كشيد و با دست چپ به پهلوى راستم سه مرتبه اين كار را تكرار كرد .\r\nاحمد گفت : پس از آن ديگر برايم مقدور نبود به پهلوى چپ بخوابم و هرگز خوابم نمىبرد اگر به پهلوى چپ ميخوابيدم .\r\nمناقب - شاهوية بن عبد ربه گفت : برادرم صالح زندانى بود نامه‌اى براى حضرت عسكرى نوشتم و چند سؤال در آن نامه كردم همه را جواب داده بود و نوشته بود كه برادرت روزى كه نامه‌ى من به تو رسيد از زندان خارج خواهد شد ميخواستى در مورد او از من درخواستى بنمائى اما فراموش كردى .\r\nمن مشغول خواندن نامه امام عليه السّلام بودم كه چند نفر آمدند و بشارت دادند كه برادرت آزاد شد بديدن او رفتم و نامه را دادم خواند .\r\nابو العباس محمّد بن قاسم گفت : خدمت حضرت عسكرى عليه السّلام بودم تشنه شدم ولى نخواستم از فرمايش آن جناب محروم شوم بواسطه تقاضاى آب بر تشنگى صبر كردم آن جناب مشغول صحبت بود سخن خود را قطع كرده فرمود غلام به ابو العباس آب بده .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمحمّد بن عباس گفت : ما مشغول صحبت در باره معجزه‌هاى امام حسن عسكرى عليه السلام بوديم ، مردى ناصبى گفت اگر جواب نامه مرا كه بدون دوات بنويسم داد ميدانم او امام است ، ما نامه‌اى نوشتيم و چند مسأله سؤال كرديم آن مرد هم نامه‌اى بدون مركب نوشت روى كاغذى نامه او نيز جزء نامه‌هاى ما بود فرستاديم خدمت امام جواب مسائل ما را داد و در نامه‌اى اسم آن مرد و پدرش را نوشت تا چشم او به جواب امام عليه السّلام افتاد مدهوش شد وقتى به هوش آمد ، به امامت آن جناب معتقد شد .\r\nابو جعفر عمرى گفت : در ايام حج ابو طاهر بن بلبل همدانى را ديدم كه بخشش‌هاى زياد مىكرد بعد از برگشتن جريان را براى امام عليه السّلام نوشت در جوابش امام عسكرى عليه السّلام نوشت براى او صد هزار دينار فرستاده بوديم گفتيم به تو نيز صد هزار دينار بدهند اين مطلب دليل است بر اينكه گنج‌هاى زمين در اختيار آنها است .\r\nمحمّد بن درياب رقاشى گفت : نامه‌اى براى حضرت امام حسن عسكرى نوشتم و از مشكاة سؤال كردم در آن موقع زنم حامله بود و موقع زايمانش بود درخواست كردم دعا بفرمايد خداوند به من پسرى بدهد و نام او را معين فرمايد در جواب نوشت مشكاة قلب محمّد صلّى اللَّه عليه و إله و سلّم است ولى در مورد زنم چيزى ننوشته بود در آخر نامه نوشته بود خداوند اجر ترا عظيم فرمايد و بجاى او فرزند نيكو به تو عنايت كند زنم زايمان كرد بچه‌اش مرده به دنيا آمد باز حامله شد و پسرى زائيد .\r\nعمر بن ابى مسلم گفت : سميع مسمعى مرا خيلى اذيت مىكرد و پيوسته از دست او ناراحتيها مىكشيدم خانه‌اش وصل به خانه من بود نامه‌اى خدمت امام نوشتم و از ايشان تقاضاى دعا كردم در جواب نوشت به زودى راحت خواهى شد از دست او و مالك خانه او ميشوى . سميع پس از يك ماه مرد من خانه‌اش را خريدم و آن را جزء خانه خود كردم ببركت امام عليه السّلام .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمحمّد بن عبد العزيز بلخى گفت : يك روز در بازار گوسفند فروشان بودم چشمم به حضرت عسكرى عليه السّلام افتاد كه از منزل خود مىآمد و تصميم داشت بدار الخلافه برود من در دل با خود گفتم اگر صلاح باشد فرياد ميزنم مردم اين حجت خداست او را بشناسيد ولى مرا ميكشند .\r\nهمين كه امام نزديك به من رسيد با انگشت سبابه خود اشاره كرد ساكت باش ، همان شب ايشان را ديدم ميگفت بايد كتمان كنى و گر نه كشته ميشوى از جان خود بترس .\r\nكشف الغمه - محمّد بن اقرع گفت : نامه‌اى براى حضرت عسكرى نوشتم و در آن سؤال كردم آيا امام محتلم مىشود ؟ پس از پايان نامه با خود گفتم احتلام يك نوع كار شيطانى است و خداوند ائمه عليهم السّلام را از اين كار نگه مىدارد .\r\nدر جواب نامه من نوشت : حال امامان در خواب مانند بيدارى است خواب تغييرى براى ايشان بوجود نمىآورد خداوند آنها را نگه ميدارد از وساوس شيطانى همان طورى كه در دل با خود انديشيدى .\r\nكشف الغمه - بنقل از كتاب دلائل از ابو بكر گفت : يكى از دوستان به من پيشنهاد كرد كه با او شريك شوم در خريد ميوه از اطراف و نواحى مختلف من نامه‌اى در اين مورد براى حضرت عسكرى نوشتم و اجازه خواستم .\r\nدر جواب نوشت مداخله در هيچ كدام ، نكن مگر تو غافلى از آفت ملخ و خراب شدن زراعت .\r\nملخ آمد و تمام ميوه‌ها را از بين برد آنچه باقى ماند خراب بود و بىارزش خداوند ببركت آن آقا مرا از اين ضرر نگهداشت .\r\nحسن بن طريف گفت : نامه‌اى براى حضرت عسكرى عليه السّلام نوشتم و در آن نامه سؤال كردم معنى اين فرمايش پيامبر اكرم صلّى اللَّه عليه و إله و سلّم چيست « من كنت مولاه فعلى مولاه » فرمود منظورش اين بود كه بدين وسيله او را مشخص نمايد و حزب -\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاللَّه در ميان مردم شناخته شوند .\r\nگفت : مدت سى سال بود كه من زنى را صيغه نكرده بودم و خيلى مايل بودم به اين كار نامه‌اى براى حضرت عسكرى عليه السّلام نوشتم در ضمن زنى را در همسايگى خود سراغ داشتم كه ميگفتند خيلى زيباست به او تمايل پيدا كردم ولى زن بدكاره‌اى بود كه گريز و پرهيزى نداشت به همين جهت من بىميل شدم بعد در دل با خود گفتم چنين بما دستور داده‌اند كه زن زناكار را صيغه كن كه به اين كار او را از يك حرام باز داشته‌اى بالاخره در نامه خود از حضرت امام حسن عسكرى در مورد متعه اجازه خواستم و مشورت كردم و سؤال كردم آيا پس از گذشت اين مقدار سال جايز است متعه برايم .\r\nدر جواب نوشت : با اين كار خود سنتى را زنده ميكنى و بدعتى را از بين ميبرى هيچ اشكالى ندارد ولى مبادا با آن زن معروفه كه همسايه‌ات هست چنين كارى بكنى گرچه در دل چنين تصميمى را داشتى ، آباء گرامم فرموده‌اند زن زناكار را صيغه كن تا از كار حرام او جلوگيرى كنى اما اين زن شهرت بزنا دارد و بىحيا است چون همسايه تو است ميترسم جريان منتشر شود و برايت ضررى ببار آورد .\r\nبواسطه نامه‌اى كه آن جناب نوشته بود از اين كار خوددارى كردم و او را صيغه نكردم ولى شاذان بن سعد يكى از دوستان او را صيغه كرد جريان كارش مشهور شد تا بالاخره بسلطان رسيد و بواسطه اين كار او را جريمه‌اى سنگين كردند خداوند مرا ببركت مولايم از اين پيش آمد نگهداشت .\r\nسيف بن ليث گفت : موقع خارج‌شدنم از مصر پسرم مريض بود و پسر ديگرم كه از او بزرگتر بود سرپرست خانواده و وصى من بود و از باغها نگهدارى ميكرد نامه‌اى براى حضرت عسكرى عليه السّلام نوشتم و تقاضاى دعا كردم براى پسر مريضم .\r\nدر جواب من نوشت : پسر مريضت خوب شد ولى پسر بزرگتر كه سرپرست خانواده و وصى تو بود از دنيا رفت خدا را ستايش كن مبادا ناراحتى كنى كه اجر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو پاداشت از بين ميرود .\r\nنامه‌اى برايم رسيد كه نوشته بود : پسر مريضم شفا يافته اما پسر بزرگترم از دنيا رفته است همان روزى كه جواب نامه‌ى حضرت عسكرى به من رسيد .\r\nكشف الغمه - از كتاب دلائل نقل مىكند كه محمّد بن حمزة سرورى گفت :\r\nنامه‌اى توسط ابو هاشم داود بن قاسم كه دوست من بود براى حضرت عسكرى عليه السّلام نوشتم تقاضا نمودم دعا فرمايد وضع مالى من خوب شود خيلى گرفتار و فقير بودم نامه را تقديم كرده بود در جواب نوشتند : ترا مژده مىدهم كه خداوند وسيله ثروتمنديت را فراهم نمود .\r\nپسر عمويت يحيى بن حمزه از دنيا رفت و صد هزار درهم ثروت باقى گذاشت به زودى به تو خواهد رسيد خدا را شكر كن ولى مواظب اقتصاد و ميانه روى باش مبادا اسراف‌ورزى چنين كارى از شيطان سرميزند .\r\nچند روز گذشت كه شخصى آمد از حرّان كه حواله‌هايى بهمراه داشت و خبر آورد كه پسر عمويت از دنيا رفته تاريخ فوت او مطابق همان روزى بود كه ابو هاشم جواب نامه‌ى امام حسن عسكرى عليه السّلام را برايم آورد . با آن پول ثروتمند شدم و از فقر و تنگدستى رهائى يافتم حق خدا را كه در مالم بود دادم و ببرادرانم نيكى كردم ولى جلو خرج را گرفتم . طبق دستور مولايم چون من پيش از آن آدم ولخرجى بودم .\r\nمحمّد بن صالح خثعمى گفت : نامه‌اى براى حضرت امام حسن عسكرى عليه السّلام نوشتم و سؤال كردم از خوردن خربزه كه خيلى به آن علاقه داشتم در جواب نوشت قبل از خوردن صبحانه خربزه نخور كه موجب فلج مىشود من تصميم داشتم راجع به صاحب زنج « 1 »  از حضرت عسكرى سؤالى بكنم چون او در بصره خروج كرده\r\n\r\n","description":"","footnote":" ( 1 ) او مدعى بود كه نسب بحسين بن على بن ابى طالب عليه السّلام مىرساند در سال 255 در بصره قيام كرد زنگىهائى كه در بصره اقامت داشتند از او تبعيت كردند به همين جهت صاحب الزنج شد . امير المؤمنين ( ع ) نيز در نهج البلاغه اشاره بقيام او فرموده است در ضمن اين جمله\r\n« يا أحنف كانى به و قد سار بالجيش الذى لا يكون له غبار و لا لجب\r\n","page_name":" 253 ","page_number":253},
  {"content":"\r\n\r\nبود ولى فراموش كردم بنويسم . در آخر نامه نوشته بود : صاحب زنج از ما خانواده نيست .\r\nكشف الغمه - از كتاب دلائل : محمّد بن ربيع شيبانى گفت : مناظره كردم با مردى از ثنويها در اهواز سپس وارد سامرا شدم حرف‌هاى آن مرد كمى بدلم نشسته بود .\r\nبر در خانه احمد بن خضيب نشسته بودم كه حضرت امام حسن عسكرى عليه السّلام از دار الخلافه آمد روزى بود كه ميرفت بدار الخلافه در اين موقع نگاهى به من نموده با انگشت سبابه اشاره كرد\r\n( احد احد فوحّده )\r\nخدا يكتا است يكتاست بيكتائى او قائل باش . من از شنيدن حرف امام بيهوش شده روى زمين افتادم .\r\n( ثنويه قائل به دو مبدء خير و شر و نور و ظلمت هستند ) .\r\nكشف الغمه - از كتاب دلائل : على بن محمّد بن حسن گفت : گروهى از اهواز وارد سامرا شدند من نيز با آنها بودم همه شيعه بودند سلطان به طرف بصره ميرفت ما نيز خارج شديم تا امام حسن عسكرى عليه السّلام را كه با او خارج ميشد مشاهده كنيم ما بين دو ديوار در سامرا نشسته بوديم منتظر برگشت آن جناب بوديم . برگشت همين كه روبروى ما رسيد دست خود را دراز كرد و عرقچين خود را از سر برداشت و در دست نگهداشت با دست ديگر روى سر خود دست كشيد و در صورت يكى از دوستان همراه ما لبخندى زد .\r\nآن مرد فرياد زد : گواهى مىدهم كه تو حجت خدا و برگزيده تمام مردمى از او پرسيديم جريان چه بود گفت من در امامت آن جناب مشكوك بودم در دل با خود گفتم اگر بعد از بازگشت عرقچين از سر برداشت معتقد بامامتش ميشوم .\r\nكشف الغمه - از دلائل حميرى : ابو السهل بلخى گفت مردى براى حضرت عسكرى نامه‌اى نوشت و تقاضا داشت كه براى پدر و مادرش دعا فرمايند مادرش مذهب غالى داشت ( كه بخدائى ائمه قائلند ) ولى پدرش مرد مؤمنى بود در\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nجواب نوشت خداوند پدرت را رحمت كند .\r\nديگر نامه‌اى نوشت و تقاضاى دعا براى پدر و مادر خود كرد مادرش مؤمن ولى پدر او ثنوى مذهب بود امام عليه السّلام در جواب نوشت خدا مادرت را بيامرزد .\r\nابو يوسف قصير شاعر متوكل گفت : پسرى برايم متولد شد وضع ماليم خوب نبود براى چند نفر نامه نوشتم و تقاضاى كمك كردم همه مرا مأيوس كردند با خود گفتم بروم يك دور خانه بگردم آمدم كه از خانه خارج شوم ناگاه ديدم ابو حمزه آمد و در دست هميانى داشت سياه كه در آن چهار صد درهم بود گفت :\r\nمولايم امام حسن عسكرى عليه السّلام ميفرمايد اين پول را خرج زايمان فرزندت بكن خداوند ولادت او را برايت مبارك گرداند ابو القاسم على بن راشد گفت : مردى از علويان در زمان امام حسن عسكرى عليه السّلام از سامرا خارج شد به طرف همدان و قزوين و آذربايجان بجستجوى فضل و دانش مردى از همدان با او ملاقات كرد گفت : از كجا مىآئى ؟ جوابداد از سامرا گفت در سامرا فلان خانه را ميشناسى ؟ گفت : آرى .\r\nگفت تو از امام حسن عسكرى حسن بن على اخبار و اطلاعاتى كسب كرده‌اى گفت : نه .\r\nپرسيدم پس براى چه بهمدان آمده‌اى گفت در جستجوى فضل و دانش گفت من حاضرم به تو پنجاه دينار ( سكه طلا ) بدهم با من برگردى برويم سامرا و مرا خدمت حسن بن على عليه السّلام برسانى قبول كرد .\r\nپنجاه دينار را به او داد علوى با او برگشت رسيدند بسامرا اجازه ورود خواستند تا خدمت حضرت عسكرى عليه السّلام برسند . بهر دو اجازه داد وارد شدند امام عليه السّلام در صحن حياط نشسته بود .\r\nوقتى چشم امام بمرد همدانى افتاد فرمود تو فلان كس پسر فلانى نيستى گفت : چرا فرمود پدرت براى تو وصيتى نموده و وصيتى نيز نسبت بما كرده آمده‌اى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكه آن وصيت را انجام و بما بپردازى با خود چهار هزار دينار دارى بده .\r\nآن مرد تمام فرمايش امام عليه السّلام را پذيرفت و پول را تقديم كرد در اين موقع امام رو بمرد علوى كرد فرمود بجانب همدان بجستجوى فضل رفتى اين مرد به تو پنجاه دينار داد مراجعت كرد و ما نيز به تو پنجاه دينار ميدهيم . پنجاه دينار به او داد .\r\nمحمّد بن عبد اللَّه گفت : وقتى سعيد دستور داد حضرت امام حسن عسكرى عليه السّلام را بكوفه ببرند ابو الهيثم نامه‌اى خدمت امام نوشت كه خبرى بما رسيده و موجب ناراحتى ما شده و خيلى ما را مضطرب نموده . در جواب نوشت پس از سه روز فرج خواهد رسيد معتز خليفه عباسى كشته شد .\r\nگفت غلام كوچكى از امام عليه السّلام گم شد و پيدا نشد خبر به آن جناب دادند فرمود : برويد داخل گودال را بگرديد وقتى داخل گودال خانه را گشتند ديدند مرده است .\r\nگفت خزانه حضرت هادى را دزديدند پس از درگذشت آن جناب اينخبر را به حضرت امام حسن عسكرى دادند فرمود درب را ببنديد آنگاه خانواده امام را خواست بيك يك آنها فرمود : تو بايد فلان مبلغ بدهى مقدارى كه برداشته بود به او ميفرمود تمام آنچه برده بودند برگشت داده شد .\r\nكشف الغمه - از كتاب دلائل نقل مىكند : هارون بن مسلم گفت براى پسرم فرزندى متولد شد روز دوم ولادتش نامه‌اى براى حضرت عسكرى عليه السّلام نوشتم و درخواست كردم كه نام و كنيه او را تعيين فرمايند ولى دوست داشتم نامش را جعفر و كنيه‌اش را ابو عبد اللَّه بگذارند پيك آن جناب در روز هفتم آمد كه با خود نامه‌اى آورده بود در آن نامه نوشته بود نامش را جعفر و كنيه‌اش را ابو عبد اللَّه بگذار و برايم دعا كرده بود .\r\nقاسم هروى گفت : از طرف حضرت عسكرى عليه السّلام توقيعى صادر شد براى يكى از بنى اسباط . گفت من نامه‌اى نوشتم براى آن جناب و تذكر دادم كه دوستان\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nدر باره شما اختلاف دارند تقاضا دارم دليل و معجزه‌اى اظهار بفرمائيد .\r\nدر جواب من نوشت خداوند عاقلان را طرف خطاب خويش قرار داده هيچ كس را ياراى آن نيست كه معجزه يا دليلى بياورد بيش از آنچه خاتم - الأنبياء صلى اللَّه عليه و إله آورد در باره آن جناب گفتند ساحر و شعبده باز است و دروغگو .\r\nخداوند هر كه قابل هدايت بود هدايت فرمود . جز اينكه دليل موجب آرامش خاطر بيشتر مردم مىشود اما جريان چنين است كه خداوند عزيز بما اجازه سخن گفتن ميدهد صحبت مىكنيم گاهى ما را از سخن باز ميدارد در آن موقع است كه ساكت خواهيم بود .\r\nاگر نمىخواست حق آشكار شود پيمبران را با مژده و تهديد نمىفرستاد آنها حق را آشكار كردند در حال ضعف و قدرت و مردم را راهنمائى كردند در زمانهاى معين خداوند آنچه خود فرمود و حكم كرده اجرا خواهد كرد .\r\nمردم چند دسته هستند آن كس كه جوياى واقعيت باشد در راه رستگارى و نجات است او چنگ به حق مىزند و خود را بشاخه‌اى محكم آويزان نموده شك و ترديد ندارد و پناهى جز آن نخواهد داشت .\r\nدسته‌ى ديگر حق را از اهلش نميجويند آنها مانند كسى هستند كه سفر با كشتى در دريا نموده كه موجهاى خروشان او را بهر طرف مىبرد وقتى موج ساكن شود آرام است .\r\nگروهى ديگر شيطان آنها را فريب داده كار آنها رد كردن اهل حق است از رشگ و حسدى كه دارند با باطل خود جلو حق را مىگيرند .\r\nآنهائى را كه از خود اراده‌اى ندارند و به چپ و راست ميروند رها كن چوپان وقتى بخواهد گوسفندان خود را جمع كند با كمترين كوشش جمع مىكند .\r\nدر نامه خود تذكر داده‌اى كه دوستان اختلاف دارند وقتى امام را معين نمايند و مشخص باشد ديگر شكى باقى نمىماند كسى كه در مقام حكم بنشيند او شايسته حكم است متوجه كسانى باش كه رعايت آنها را در اختيار تو گذاشته‌اند\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمبادا مطلب را آشكار كنى و جوياى رياست شوى كه اين دو كار موجب هلاكت مىشود .\r\nدر نامه خود نوشته‌اى كه تصميم دارى بقارس به روى برو خدا برايت خير پيش آورد انشا اللَّه بسلامت وارد مصر خواهى شد بدوستان ما كه اطمينان به آنها دارى سلام مرا برسان به ايشان بگو تقوى و پرهيزگارى پيشه گيرند و در امانت خيانت نورزند و بگو هر كس موجب افشاء امر امامت شود مثل اينست كه با ما بجنگ پرداخته .\r\nگفت وقتى نامه را خواندم از جمله‌ى وارد مصر خواهى شد انشا اللَّه چيزى نفهميدم . به بغداد رفتم و تصميم رفتن بفارس داشتم ولى امكان پذير نشد بجانب مصر رفتم .\r\nكشف الغمه - از دلائل حميرى نقل مىكند كه على بن محمّد بن زياد گفت نامه‌اى از جانب امام حسن عسكرى عليه السّلام رسيد كه نوشته بود برايت فتنه و آشوبى به پا مىخيزد سعى كن از خانه خارج نشوى . گرفتار مصيبتى شدم كه خيلى موجب ناراحتى من شد .\r\nنامه‌اى براى مولايم نوشتم كه منظور شما از آن فتنه همين بود . در جواب نوشت نه از اين شديدتر است .\r\nمرا بواسطه جعفر بن محمود ( كه از ياران خليفه بود ) خواستند بگيرند بطورى در گرفتنم شدت عمل بخرج دادند كه منادى فرياد ميزد هر كس فلانى را بيابد صد هزار درهم ( سكه نقره ) جايزه دارد .\r\nكشف الغمه - بنقل از دلائل حميرى مينويسد محمّد بن على صيمرى نقل كرد كه وارد بر ابو احمد عبيد اللَّه بن عبد اللَّه شدم ديدم جلو او نامه حضرت امام حسن عسكرى است در آن نوشته بود من در مورد اين ستمگر از خدا درخواست كرده‌ام او را پس از سه روز ميگيرند روز سوم طورى كه همه متوجه شدند\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبحسابش رسيدند .\r\nهمان راوى نقل مىكند كه امام حسن عسكرى عليه السّلام نامه‌اى نوشت كه آشوبى براى شما به پا مىشود خود را آماده آن كنيد پس از سه روز اتفاقى براى بنى هاشم افتاد كه خيلى موجب ضعف آنها شد نامه‌اى نوشتم و سؤال كردم همين بود آن جريان .\r\nدر جواب فرمود نه غير اين است مواظب باشيد چند روز كه گذشت جريان معتز خليفه عباسى بوقوع پيوست .\r\nجعفر بن محمّد قلانسى گفت برادرم محمّد نامه‌اى براى حضرت عسكرى نوشت زنش حامله بود نزديك بزايمان درخواست كرد كه از زايمان آسوده فارغش نمايد و خداوند به او پسرى بدهد و نامش را امام عليه السّلام معين كند در جواب برايش خير و خوبى را از خدا خواسته بود و نوشته بود كه خداوند پسرى آراسته به تو خواهد داد محمّد و عبد الرحمن هر دو اسم خوبى هستند .\r\nخداوند دو پسر دو قلو داد كه در پاى يكى از آنها يك انگشت اضافى بود اما ديگرى كامل آنكه سالم بود محمّد و پسرى كه انگشت اضافى داشت عبد الرحمن نام گذاشت .\r\nجعفر بن محمّد قلانسى گفت نامه‌اى براى حضرت عسكرى نوشتم بوسيله محمّد بن عبد الجبار كه خادم آن جناب بود و در آن مسائل زيادى سؤال كرده بودم و در ضمن براى برادرم كه به طرف ارمنيه براى خريدن گوسفند رفته بود تقاضاى دعا كردم .\r\nجواب سؤالها تمام داده شد ولى اسمى از برادرش نبرده بودند بعد خبر آمد كه برادرش در همان روز كه امام عليه السلام جواب نامه را نوشت از دنيا رفته بود فهميديم كه اسم برادرش را نبرده چون مىدانسته است از دنيا رفته .\r\nابو هاشم گفت يكى از دوستان امام نامه‌اى براى آن جناب نوشت و تقاضا كرد به او دعائى بياموزد در جواب نوشت اين دعا را بخوان\r\n« يا اسمع السامعين\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو يا ابصر المبصرين يا عز الناظرين و يا اسرع الحاسبين و يا ارحم الراحمين و يا احكم - الحاكمين صل على محمّد و آل محمّد و اوسع لى في رزقى و مدلى في عمرى و امنن على برحمتك و اجعلنى ممن تنتصر به لدينك و لا تستبدل بىغيرى » .\r\nابو هاشم گفت من در دل با خود گفتم خدايا مرا در حزب و دسته خود قرار ده در اين موقع امام عليه السّلام رو به من نموده فرمود تو در حزب خدا و دسته خدائيان هستى زيرا ايمان به خدا دارى و تصديق رسالت را كرده‌اى و عارف باولياء و ائمه عليه السّلام هستى و از ايشان پيروى ميكنى به تو مژده مىدهم مژده باد ترا .\r\nمحمّد بن حسن بن ميمون گفت نامه‌اى براى حضرت عسكرى عليه السّلام نوشتم و از فقر و تنگدستى شكايت كردم بعد با خود گفتم مگر حضرت ابو عبد اللَّه نفرموده كه فقر با ما خانواده بهتر از ثروت با غير ما خانواده و كشته شدن با ما بهتر است از زندگى با دشمنان ما .\r\nجواب آمد كه خداوند دوستان ما را وقتى گناه زياد داشته باشند مبتلا به فقر مىكند و ما پناه آنهائى هستيم كه بما پناهنده شوند و روشنائى هستيم براى كسى كه بخواهد راه حقيقت را بوسيله ما تشخيص دهد و نگهدار آن كسيم كه بما پناه آورد\r\n( من اصبنا كان معنا في السنام الا على و من انحرف عنا فالى النار )\r\nهر كس ما را دوست داشته باشد با ما خواهد بود در درجات عالى بهشت و هر كه از ما رو برگرداند به سوى آتش جهنم رهسپار مىشود .\r\nمحمّد بن حسن گفت از درد چشم خيلى ناراحت شدم نامه‌اى براى امام حسن عسكرى عليه السّلام نوشتم و تقاضاى دعا كردم پس از فرستادن نامه با خود گفتم كاش تقاضا مىكردم براى چشم سرمه‌اى تجويز فرمايد تا با آن سرمه بكشم .\r\nدر جواب نامه‌ام به خط شريف خود آن جناب آمد دعا كرده بود براى سلامتى چشمم زيرا يكى از چشمهايم نابينا شده بود پس از دعا نوشته بود مايلم برايت يك نوع سرمه تجويز كنم صبر زرد با سرمه كافور و توتيا را كه موجب روشن بينى چشم مىشود و غبار را بر طرف مىكند و رطوبت چشم را خشك مينمايد . دستور\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nامام عليه السّلام را به كار بردم خوب شدم خدا را سپاسگزارم .\r\nرجال كشى - سعد بن جناح كشى گفت از محمّد بن ابراهيم وراق سمرقندى شنيدم مىگفت سالى به حج رفتم تصميم داشتم در ضمن دوستم را كه معروف به راستى و درستى و پرهيزكارى و صلاح و نيكى بود بنام به ورق بوشنجانى كه از نواحى هرات است به بينم و با او تجديد عهدى كرده باشم پيش او رفتم صحبت از فضل بن شاذان بميان آمد به ورق گفت فضل بن شاذان مبتلا باسهال شديدى بود كه گاهى شب بيش از صد يا صد و پنجاه مرتبه براى قضاى حاجت خارج مىشد .\r\nبه ورق گفت براى حج بيرون شدم رفتم پيش محمّد بن عيسى عبيدى كه شخصيتى فاضل بود و در بينى خود نوعى كجى و انحراف داشت بنام قنا ديدم اطرافش را گروهى گرفته‌اند همه محزون و اندوهگين هستند .\r\nبه آنها گفتم شما را چه شده گفتند حضرت عسكرى را زندانى كرده‌اند به ورق گفت به حج رفتم و مراجعت نمودم باز خدمت محمّد بن عيسى رسيدم ديدم آن ناراحتى و حزن از ايشان بر طرف شده پرسيدم چه خبر ؟ گفتند امام عليه السّلام را آزاد كردند .\r\nبه ورق گفت وارد سامرا شدم و با خود كتاب يوم و ليله را داشتم خدمت امام عليه السّلام رسيدم و آن كتاب را بايشان نشان دادم تقاضا كردم ملاحظه‌اى در آن به فرمايند امام عليه السلام گرفت و صفحه صفحه ورق زد فرمود كتاب درستى است شايسته عمل است . عرض كردم آقا فضل بن شاذان خيلى بيمار است .\r\nمردم مىگفتند اين ناراحتى او بواسطه نفرينى بوده كه شما در باره‌اش كرده‌ايد زيرا از او ناراحت شده بوديد كه خبر دادند گفته است وصى و جانشين ابراهيم بهتر از جانشين محمّد صلى اللَّه عليه و إله بوده است يا اينكه چنين حرفى را نزده بود بر او دروغ بسته بودند فرمود ميدانم دروغ بسته بودند خداوند فضل را رحمت كند\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخدا او را رحمت كند .\r\nبه ورق گفت به وطن برگشتم ديدم فضل بن شاذان در همان روزهائى كه امام عليه السّلام فرمود خدا فضل را رحمت كند از دنيا رفته است .\r\nرجال كشى - فضل بن حارث گفت در سامرا بودم هنگام خروج مولايم امام على النقى عليه السّلام حضرت عسكرى را ديدم كه پاى پياده گريبان چاك زده بود خيلى تعجب كردم از جلال و عظمت آن جناب با اينكه شايسته چنين عظمتى بود و هم از رنگ چهره ايشان كه خيلى تغيير كرده و زرد شده بود و اين قدر ناراحت شده است از رنج و تعبى كه ميكشد .\r\nشب آن جناب را در خواب ديدم فرمود رنگ چهره‌ام را كه ديدى يك نوع امتحانى است از جانب خدا براى مردم هرطور مايل باشد آزمايش مىكند و موجب عبرت است براى روشندلان اين رنگ چهره موجب سرزنشى نخواهد شد ما مانند مردم نيستيم و از چيزهائى كه آنها در رنج و تعب مىشوند ما رنجيده نميشويم از خدا درخواست پايدارى و انديشه براى مردم ميكنم زيرا با اين انديشه گشايش حاصل مىشود . سخن ما در خواب مانند سخن در بيدارى است .\r\nرجال كشى - على بن سليمان بن رشيد عطار بغدادى گفت حضرت امام حسن عسكرى عليه السّلام عروة بن يحيى را لعنت ميكرد اين لعنت براى آن بود كه حضرت عسكرى خزانه‌اى داشت كه متصدى آن ابو على پسر راشد ( رضى اللَّه عنه ) بود خزانه را در اختيار عروة قرار دادند او هر چه در خزانه بود برداشت و بقيه را آتش زد به اين جهت مورد خشم امام قرار گرفت و لعنتش نمود و از او بيزارى جست و نفرينش كرد بيش از يك شب و روز زنده نبود از دنيا رفت و بسوى جهنم رهسپار شد .\r\nحضرت عسكرى فرمود ديشب در پيشگاه پروردگار آنقدر بدعا نشستم هنوز صبح ندميده بود و آن آتشى كه عروه افروخته بود خاموش نشده بود كه خداوند او را كشت خدا لعنتش كند .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرجال نجاشى - ص 295 محمّد بن همام گفت پدرم نامه‌اى براى امام حسن عسكرى عليه السّلام نوشت كه تا كنون فرزندى صحيح برايم متولد نشده و اطلاع داد كه اكنون همسرم حامله است تقاضاى دعا و سلامت او را نمود و اينكه پسرى باشد نجيب از دوستان شما در جواب بالاى نامه به خط خود نوشته بود خداوند آنچه را كه خواسته بودى انجام داد آن حمل پسر بود و سلامت متولد شد .\r\nاعلام الورى - ص 353 داود بن قاسم ابو هاشم جعفرى گفت خدمت حضرت امام حسن عسكرى عليه السّلام بودم براى مردى از اهالى يمن اجازه خواستند آن مرد وارد شد مردى زيبا و بلند قامت و خوش هيكل بود سلام به امام داد با اعتراف بمقام ولايت آن جناب جواب داد با پذيرش ولايت و دستور داد بنشيند . مرد يمنى پهلوى من نشست .\r\nبا خود گفتم كاش ميدانستم اين شخص كيست ؟ حضرت عسكرى عليه السّلام فرمود اين فرزند آن زن عرب باديه‌نشين است كه سنگى داشت آباء گرامم نام خود را بر روى آن سنگ نقش بسته‌اند آنگاه رو بمرد يمنى نموده فرمود آن سنگ را به من بده سنگى بيرون آورد كه يك طرف آن صاف بود امام آن را گرفت و انگشتر خود را بر روى سنگ زد نقش بست گوئى هم اكنون آن سنگ را مىبينم كه بر آن نقش بسته است « حسن بن على » در اين موقع رو بمرد يمنى كرد ، گفتم آيا تا كنون امام عليه السّلام را ديده بودى گفت نه به خدا قسم مدت‌ها است كه آرزوى ديدارش را داشتم تا همين ساعت كه جوانكى پيش من آمد اكنون او را نمىبينم گفت از جاى حركت كن و داخل شو . من وارد شدم .\r\nمرد يمنى از جاى حركت كرد در حالى كه مىگفت درود و رحمت خدا بر شما خاندان رسالت كه گروهى بهم پيوسته هستيد گواهى مىدهم كه حق شما واجب است مانند وجوب حق امير المؤمنين و ائمه بعد از آن جناب صلوات اللَّه عليهم اجمعين حكمت و امامت بشما رسيد و تو آن ولى اللهى كه احدى را بهانه‌اى\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدر ترك شناسائى شما نيست .\r\nاز اسم او سؤال كردم گفت اسم من مهجع بن صلت بن عقبة بن سمعان بن غانم ابن ام غانم همين ام غانم همان زن اعرابى يمانى است كه سنگ را بامير المؤمنين عليه السلام داده بر آن مهر زده است ابو هاشم جعفرى در اين مورد اشعار زير را گفته است .\r\n بذرب الحصا مولى لنا يختم الحصى * له اللَّه اصفى بالدليل و اخلصا\r\nو ايمطاه رايات الامامه كلها * كموسى و فلق البحر و اليد و العصا\r\nو ما قمص اللَّه النبين حجة * و معجزة الا الوصيين قمصا\r\nفمن كان مرتابا بذاك فقصره * من الامر ان يتلو الدليل و لفحيصا \r\nدر ضمن اشعارى كه ابو عبد اللَّه بن عياش ميگويد اين ام غانم صاحب آن سنگ غير از آن زن ديگرى صاحب سنگى است كه بنام ام الندى حبابه دختر جعفر والبيه اسدى است باز او غير از آن زنى است كه سنگش را پيامبر اكرم و امير المؤمنين عليهما السّلام نقش بسته‌اند زيرا او ام سليم و وارث كتاب‌ها است پس اينها سه نفر بوده‌اند كه هر كدام داراى جريان مخصوصى هستند كه نقل كرده‌ام و كتاب را با ذكر آنها طولانى نميكنم .\r\nغيبت شيخ ص 132 سعد از ابو هاشم جعفرى نقل مىكند كه من زندانى بودم با حضرت امام حسن عسكرى عليه السّلام در زندان مهتدى پسر واثق حضرت عسكرى عليه السّلام فرمود اين ستمگر تصميم دارد امشب با خدا به شوخى بپردازد ولى خدا عمر او را قطع مىكند و مقامش را در اختيار جانشينش قرار ميدهد با اينكه مرا اكنون فرزندى نيست ولى به زودى صاحب فرزند ميشوم .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nابو هاشم گفت فردا صبح ترك‌ها بر مهتدى شوريده او را كشتند و معتمد بجاى او نشست و ما نجات يافتيم مردم نيز كمك كردند چون معتزلى بود و قائل به قدر . با اينكه مهتدى تصميم داشت امام را بكشد خداوند او را كشت « 1 »  .\r\nعيون المعجزات - ابو هاشم گفت خدمت حضرت امام حسن عسكرى عليه السّلام رسيدم مشغول نوشتن نامه‌اى بود هنگام نماز اول رسيد نامه را كنار گذاشت و براى نماز حركت كرد ديدم قلم روى نامه به حركت در آمد بقيه نامه را نوشت تا تمام شد برو به سجده افتادم پس از تمام كردن نماز قلم را بدست گرفت و اجازه ورود بمردم داد .\r\nابو يعقوب اسحاق بن ابان گفت حضرت عسكرى عليه السّلام پيغام ميداد بدوستان و شيعيان كه بعد از نماز عشاء و خفتن برويد فلان جا من آنجا خواهم آمد با اينكه نگهبانان لحظه‌اى از درب زندان ايشان غفلت نداشتند در شب و روز هر پنج روز يك مرتبه نگهبانان عوض مىشدند و ديگرى را بجاى آنها تعيين مىكردند با اينكه سفارش زياد در حفظ و نگهبانى به آنها مىنمودند كه مبادا درب زندان را رها كنند .\r\nدوستان و ارادتمندان امام عليه السّلام ميرفتند به محلى كه تعيين فرموده بود ميديدند آن جناب زودتر به آن محل آمده است نياز خود را به امام عليه السّلام عرض مىكردند طبق مراتب ايشان احتياجات آن‌ها را برآورده مىنمود با ديدن معجزات بخانه‌هاى خود برميگشتند با اينكه امام آن زمان در زندان دشمنان بود .\r\nمشارق الانوار - على بن عاصم كور كوفى گفت خدمت حضرت عسكرى رسيدم به من فرمود عاصم نگاه كن زير دو پايت روى فرشى نشسته‌اى كه بيشتر پيمبران و مرسلين و ائمه گرام بر آن نشسته‌اند عرض كردم آقا ديگر تا زنده باشم كفش از پا در نمىآورم بواسطه احترام اين فرش فرمود على ! اين كفش كه در پاى تو است نجس و ملعون است كه اقرار بولايت ما ندارد .\r\n\r\n","description":"","footnote":" ( 1 ) يك قسمت از روايت در ص 313 بود اضافه را نوشتيم . ","page_name":" 265 ","page_number":265},
  {"content":"\r\n\r\nمن در دل خود گفتم كاش اين فرش را مىديدم از دل من مطلع شده فرمود نزديك شو . جلو رفتم دست بر صورتم كشيد كوريم بر طرف شد و بينا شدم روى فرش قدمها و صورتهائى مشاهده كردم فرمود اين قدم آدم است و اينجا محل نشستن او است .\r\nاين اثر هابيل است و اين از شيث و آن متعلق بنوح است و اين اثر قيدار و اين اثر مهلائيل و اين اثر ياره و اين اثر اخنوخ اين از ادريس و اين از متوسلخ و اين از سام و اين از ارفخشد و اين مربوط بهود و اين اثر صالح و آن اثر لقمان است و اين اثر ابراهيم و اين متعلق بلوط و اين از اسماعيل و اين از الياس و آن از اسحاق و آن اثر يعقوب و اين مربوط بيوسف و اين اثر شعيب و اين مربوط به موسى و اين اثر يوشع بن نون و اين اثر طالوت و اين اثر داود و اين اثر سليمان و اين اثر خضر و اين اثر دانيال و اين اثر يسع و اين اثر ذى القرنين اسكندر و اين اثر شاپور بن اردشير و اين اثر لوى و اين اثر كلاب و اين اثر قصى و اين اثر عدنان و اين اثر عبد مناف و اين اثر عبد المطلب و اين اثر عبد اللَّه و اين اثر مولاى ما پيامبر اكرم صلى اللَّه عليه و إله است .\r\nو اين اثر امير المؤمنين عليه السّلام و اين اثر اوصياء پس از اوست تا مهدى است زيرا او نيز پاى بر آن فرش نهاده و روى آن نشسته .\r\nآنگاه فرمود نگاه كن به اين آثار و بدان كه اينها آثار دين خدا است كسى شك در آن كند شك در خدا كرده و كسى كه منكر آنها شود منكر خدا است در اين موقع فرمود على چشم فرو بند باز مثل اول كور شدم « 1 »  .\r\n\r\n","description":"","footnote":" ( 1 ) اين خبر در ص 317 نيز نقل شده كه در آخر آن على بن عاصم ميگويد عرض كردم آقا من از يارى شما عاجزم جز ارادت بشما و بيزارى از دشمنان و لعنت بر آنها در خلوت كار ديگرى از دستم بر نمىآيد بفرمائيد حال من چگونه خواهد بود فرمود پدرم از جد خود پيامبر اكرم ( ص ) نقل كرد كه هر كس ضعيف باشد از يارى ما خانواده و لعنت كند دشمنان ما را در خلوت صداى او را به تمام ملائكه مىرساند .\r\nهر وقت لعنت كند يكى از شما دشمنان ما را لعنت او را ملائكه بالا مىبرند و لعنت ميكنند بر كسى كه به آنها لعنت نكند وقتى صدايش بملائكه رسيد براى او استغفار ميكنند و از او ستايش مينمايند و ميگويند خدايا درود بفرست بروح بنده‌ات كه قدرتش را در راه كمك بر اوصياء تو به كار برده اگر بيش از اين براستى مقدور بود انجام ميداد در اين موقع ندائى از جانب خداوند ميشنوند كه ميگويد ملائكه من دعاى شما را مستجاب كردم در باره اين بنده‌ام و صداى شما را شنيدم درود بر روح او فرستادم با ارواح پاك مردم و او را از برگزيدگان قرار دادم . ","page_name":" 266 ","page_number":266},
  {"content":"\r\n\r\n\r\nبخش چهارم اختلاق پسنديده و قسمت‌هاى حساس زندگى آن جناب و شرح وقايعى كه با خلفاى زمان خود داشت و شرح احوال اصحاب و اهل زمان امام عليه السلام\r\nغيبت شيخ طوسى - ص 228 محمّد بن يعقوب گفت توقيعى بزرگ كه ما آن را مختصر كرديم براى عمرى از امام عليه السّلام رسيد كه : ما بيزاريم از ابن هلال لعنه اللَّه و از كسى كه از او بيزار نباشد باسحاقى و هموطنانش اين جريان را بگو كه حال اين تبهكار چگونه است و هر كه در مورد او از تو سؤال نموده يا سؤال كرد\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاعلام الورى ص 359 محمّد بن اسماعيل علوى گفت حضرت امام حسن عسكرى عليه السلام نشسته بود پيش على بن اوتاش كه با آل محمّد دشمنى بسيار داشت و بر اولاد على خيلى سخت مىگرفت از كارهاى او در شگفت بودند .\r\nيك روز بيشتر فاصله نشد كه چهره بر خاك ميماليد براى او و از احترام چشمش را به صورت امام نمىگشود خارج شد از خدمت امام عليه السلام با اينكه از بصيرترين اشخاص نسبت به امام بود و بهترين عقيده را در باره آن جناب داشت .\r\nاعلام الورى و ارشاد - از كلينى نقل مىكند كه احمد بن محمّد گفت نامه‌اى براى حضرت امام حسن عسكرى نوشتم موقعى كه مهتدى شروع بكشتن موالى ( بردگان غير عرب ) كرده بود و در نامه ذكر كرد كه آقا خدا را شكر كه اين شخص اكنون دست از ما برداشته شنيده‌ام شما را تهديد كرده و گفته است به خدا قسم از آباديهاى روى زمين ترا تبعيد ميكنم .\r\nحضرت عسكرى عليه السّلام به خط خود جواب داد اين كار بيشتر موجب كوتاهى عمر او شد از همين امروز به شما تا پنج روز در روز ششم با خوارى و ذلت كشته مىشود كه رهگذر او را چنان مىبيند پس از پنج روز همانطور كه فرموده بود انجام شد .\r\nاعلام الورى و ارشاد - كلينى از محمّد بن اسماعيل بن ابراهيم بن موسى بن جعفر نقل مىكند كه گفت بنى عباس با گروهى از منحرفين و مخالفين امام از قبيل صالح بن على وارد بر صالح بن وصيف زندانبان حضرت عسكرى شدند موقعى كه در زندان او بسر مىبرد به او پيشنهاد كردند بر حسن بن على عليه السّلام سخت بگير مبادا او را راحت بگذارى صالح گفت از دست من چكار بر مىآيد دو نفر از شرورترين اشخاص را براى او تعيين كرده‌ام اما هر دو نفر چنان روى بعبادت و نماز آورده‌اند كه جاى تعجب است .\r\nدر اين موقع دستور داد نگهبانان بيايند به آن دو گفت چرا به اين شخص\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nسخت نمىگيريد گفتند چه ميتوانيم بگوئيم در باره شخصى كه روزها روزه است و تمام شب را بعبادت مىگذراند حرف نميزند جز عبادت به كار ديگرى مشغول نيست هر وقت بما نگاه مىكند بدنمان بلرزه مىافتد و چنان وحشت ما را فرا ميگيرد كه نمىتوانيم خودمان را نگه داريم اين حرف را كه بنى عباس شنيدند مأيوس و خجالت زده خارج شدند .\r\nاعلام الورى و ارشاد - على بن محمّد نقل كرد از گروهى از شيعيان كه گفتند حضرت امام حسن عسكرى را تحويل دادند به نحرير كه مردى بد جنس بود و خيلى بر آقا سخت مىگرفت و اذيت ميكرد يك روز زنش به او گفت از خدا بترس ميدانى چه شخصى در زندان تو است .\r\nآن زن عبادت و پرهيزگارى امام را برايش نقل كرده گفت من ميترسم كه به واسطه آزار او به عذاب مبتلا شوى . نحرير در جواب زن خود گفت به خدا او را بين درندگان مياندازم در اين مورد از خليفه اجازه گرفت امام عليه السلام را بين درندگان انداخت هيچ كس شك نداشت كه اكنون او را پاره پاره مىكنند .\r\nاز بالا نگاه كردند كه چه شد ديدند امام عليه السلام به نماز ايستاده و درندگان اطرافش گرفته‌اند دستور داد آن جناب را خارج كنند و به خانه‌اش ببرند .\r\nدر مناقب همين روايت را نقل نموده در آخر مىنويسد كه روايت شده يحيى بن قتيبه اشعرى با استادى سه روز پس از اين جريان خدمت امام رسيدند ديدند مشغول نماز است و شيرها اطرافش را گرفته‌اند استاد داخل محل درندگان شد او را پاره پاره كرده خوردند يحيى بن قتيبه با خويشاوندان خود پيش معتمد خليفه عباسى رفت .\r\nمعتمد خدمت امام حسن عسكرى عليه السّلام رسيد و شروع بزارى و تضرع كرده تقاضا كرد برايش دعا كند بيست سال خلافتش ادامه پيدا كند امام فرمود خدا\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nعمرت را طولانى مىكند .\r\nدعايش مستجاب شد و معتمد پس از بيست سال از دنيا رفت .\r\nمناقب : از اشخاص مورد اعتماد امام عليه السّلام يكى على بن جعفر است كه وكيل حضرت هادى عليه السّلام بود و ابو هاشم داود بن قاسم جعفرى كه پنج نفر از ائمه عليهم السّلام را درك كرده و داود بن ابى يزيد نيشابورى و محمّد بن على بن بلال و عبد اللَّه بن جعفر حميرى قمى و ابو عمر عثمان بن سعيد عمرى زيات و سمان و اسحاق بن ربيع كوفى و ابو القاسم جابر بن يزيد فارسى و ابراهيم بن عبيد اللَّه بن ابراهيم نيشابورى .\r\nاز جمله وكلاى امام عليه السّلام محمّد بن احمد بن جعفر و جعفر بن سهيل صيقل كه بشرف درك پدر امام حسن عسكرى و فرزندش نيز رسيده‌اند .\r\nاز جمله اصحاب امام محمّد بن حسن صفار و عبدوس عطار و سرى بن سلامه نيشابورى و ابو طالب حسن بن جعفر قافاى و ابو البخترى معلم پسر حجاج بود .\r\nو واسطه بين مردم و امام حسين بن روح نوبختى بود . خيبرى در كتابى كه نام آن را مكاتبات الرجال نهاده از حضرت امام على النقى و امام حسن عسكرى مقدارى از احكام دين نقل نموده .\r\nابو القاسم كوفى در كتاب تبديل نقل مىكند كه اسحاق كندى فيلسوف عراق در زمان خود شروع كرد به نوشتن كتابى در باره تناقض قرآن و مرتب به اين كار اشتغال داشت و پيوسته در منزل بسر مىبرد .\r\nيكى از شاگردانش روزى خدمت امام حسن عسكرى عليه السّلام رسيد آن جناب به او فرمودند در ميان شما يك نفر رشيد پيدا نمىشود كه باز دارد استاد كندى ترا از اشتغال بامور قرآن عرضكرد من از شاگردانش هستم چطور ميتوانيم اعتراض كنيم بر استاد خود در اين مورد يا چيزهاى ديگر .\r\nحضرت عسكرى فرمود هر چه من به تو بگويم به او خواهى گفت عرضكرد آرى فرمود برو پيش او و خيلى نسبت به او اظهار محبت نما و كمك كن به او\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nدر تصميمى كه دارد وقتى به تو اعتماد پيدا كرد بگو يك سؤال برايم پيش آمده اجازه ميفرمائى بپرسم .\r\nحتما او خواهد گفت بپرس .\r\nبه او بگو كسى كه اين قرآن را آورده و به اين جملات سخن گفته اگر بگويد منظورم غير از آن معانى است كه تو از لفظ فهميده‌اى و در نتيجه مىگوئى تناقض است .\r\nدر جواب تو خواهد گفت چنين جريانى ممكن است چون او مرد فهميده ايست اگر حرفى را بشنود .\r\nوقتى قبول كرد بگو پس شما چه مىدانيد شايد غير از معنائى كه شما مىفهميد اراده كرده باشد در اين صورت استعمال نموده لفظ را در غير معنى خود .\r\nآن مرد پيش استاد خود رفت خيلى با او گرم گرفت بالاخره همين سؤال را كرد . استاد كندى گفت دو مرتبه سؤال خود را تكرار كن براى مرتبه دوم تكرار نمود استاد در انديشه شد و اين جريان را احتمال داد كه در لغت چنين استعمالى نيز باشد و بنظرش جايز آمد « 1 »  .\r\nمجمع الدعوات - بنقل از كتاب اوصياء على بن محمّد بن زياد صيمرى گفته است هنگامى كه مستعين خليفه عباسى آن تصميمش را در باره حضرت عسكرى گرفت و دستور داد سعيد حاجب او را بكوفه ببرد و اينكه در بين راه نسبت به آن\r\n\r\n","description":"","footnote":" ( 1 ) در مناقب ص 424 پس از اين جريان نقل مىكند استاد گفت ترا قسم مىدهم بگو از كه اين حرف را شنيده‌اى گفت چيزى بخاطرم رسيد پرسيدم گفت نه غير ممكن است هرگز مثل توئى چنين چيزى را درك نميكند بگو ببينم از كجا گرفته‌اى گفت امام حسن عسكرى ( ع ) به من اين دستور را داد گفت حالا درست است بايد چنين مسائلى از اين خانواده سرزند بعد آتش خواست و هر چه نوشته بود آتش زد . ","page_name":" 271 ","page_number":271},
  {"content":"\r\n\r\nجناب كارى كه دستور داده بود انجام دهد .\r\nاين خبر بشيعيان رسيد خيلى ناراحت شدند هنوز پنج سال از درگذشت حضرت هادى نگذشته بود .\r\nمحمّد بن عبد اللَّه و هيثم بن سبابه نامه‌اى براى آن جناب نوشتند كه از جريانى مطلع‌شده‌ايم كه بسيار موجب ناراحتى و اندوه ما شده است و خيلى نگرانمان نموده .\r\nامام عليه السلام در جواب آنها نوشت پس از سه روز فرج به شما مىرسد . در روز سوم مستعين خلع شد و معتز بجاى او نشست همان طورى كه فرموده بود بوقوع پيوست .\r\nو نيز روايت كرده از حميرى او از حسن بن على بن ابراهيم بن مهزيار و او از محمّد بن ابى زعفران . از مادر حضرت عسكرى عليه السّلام گفت روزى به من فرمود كه در سال دويست و شصت مرا يك ناراحتى فرا مىگيرد كه ميترسم گرفتار شوم .\r\nمن خيلى ناراحت شدم و شروع بگريه كردم . فرمود چاره‌اى نيست از فرمان خدا ناراحت نباش .\r\nدر ماه صفر سال دويست شصت موقعى كه معتمد امام عسكرى عليه السّلام را با جعفر برادرش زندانى كرده بود در زندان على بن جرير مادر امام بسيار ناراحت شد و گاهگاه از شهر خارج مىشد و جوياى حال و اخبار مىگرديد . معتمد پيوسته از على بن جرير زندانبان راجع به امام عسكرى عليه السّلام مىپرسيد او نيز هميشه جواب مىداد روزها روزه‌دار است و شبها شب زنده‌دار .\r\nيك روز باز از حال امام پرسيد همان جواب را داد گفت هم اكنون برو پيش او سلام مرا برسان و بگو برود بمنزلش . على بن جرير زندانبان گفت درب زندان رفتم ديدم الاغى زين كرده مهيا است وارد شدم ديدم نشسته و لباس و كفش‌هايش را پوشيده . همين كه مرا ديد از جاى حركت كرد پيغام را دادم سوار شد وقتى روى الاغ نشست ايستاد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nگفتم چرا ايستاده‌ايد فرمود منتظرم جعفر بيايد گفتم به من دستور داده‌اند فقط شما را آزاد كنم فرمود برو پيش او بگو ما هر دو از يك خانه بيرون آمده‌ايم اگر من برگردم و جعفر با من نباشد ميدانى كه صحيح نيست زندانبان رفت و برگشت . گفت معتمد مىگويد جعفر را هم بواسطه شما آزاد كردم زيرا من او را بواسطه اينكه به خودش و بشما بدى مىكند و حرفهائى كه مىزند زندانى كرده بودم .\r\nاو نيز آزاد شد و به منزل برگشت .\r\nصيمرى نيز ذكر كرده از محمودى كه گفت من خط حضرت عسكرى عليه السلام را ديدم موقعى كه از زندان معتمد خارج ميشد :\r\n « يُرِيدُون لِيُطْفِؤُا نُورَ اللَّه بِأَفْواهِهِم وَ اللَّه مُتِم نُورِه وَ لَوْ كَرِه الْكافِرُون  » نصر بن على جهضمى كه از اشخاص مورد اعتماد اهل سنت است در باره ولادت ائمه عليهما السّلام مينويسد :\r\nاز دلائلى كه نقل شد از حسن بن على امام عسكرى عليه السّلام هنگام ولادت محمّد فرزند امام حسن عسكرى :\r\nستمگران تصميم داشتند مرا بكشند تا اين نسل قطع شود اينك چگونه مشاهده كردند قدرت خدا را . به همين جهت نام او را مؤمل گذاشت .\r\nبرسى در مشارق الانوار از ابو الحسن كرخى نقل مىكند كه گفت پدر من در كرخ بزاز بود مرا با مقدارى پارچه بسامرا فرستاد همين كه وارد سامرا شدم غلامى مرا صدا زد با نام خود و پدرم گفت بيا پيش مولايت گفتم مولاى من كيست ؟\r\nگفت من پيغام آورم هر چه به من گفته‌اند مىگويم .\r\nگفت من از پى او رفتم مرا برد بدرب خانه بسيار مجللى كه يقين كردم بهشت است ناگاه ديدم مردى روى فرش سبزى نشسته نور جمالش چشم‌ها را خيره مىكند به من فرمود در ميان پارچه‌هائى كه آورده‌اى دو چادر است كه يكى را\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nدر فلان قسمت گذاشته‌اى و ديگرى در جامدان فلان است در ميان هر كدام كاغذى است كه قيمت خريد و سود آن نوشته شده ، قيمت يكى بيست و سه دينار و سود آن دو دينار و قيمت ديگرى سيزده دينار و سود آن مانند اولى است برو هر دو را بياور .\r\nگفت برگشتم و هر دو را آورده مقابل آقا گذاشتم فرمود بنشين نشستم اما از جلالت و هيبت نميتوانستم به آن آقا نگاه كنم . دست دراز كرد زير فرش با اينكه آنجا چيزى نبود يك مشت برداشت فرمود اين پول دو چادر تو است با سودش خارج شدم بيرون كه آمدم شمردم ديدم خريد و سود همان طورى است كه پدرم نوشته بود بدون كم و زياد .\r\nمروج الذهب - محمّد بن على شريعى از كسانى است كه گرفتار دست مهتدى شده مردى خوش مجلس و وارد بجريان‌هاى مردم و اطلاعات خوبى داشت نقل مىكند كه من بسيار از شبها با مهتدى بيدار مينشستم شبى به من گفت آيا اطلاع دارى از جريانى كه نوف از على بن ابى طالب عليه السّلام نقل مىكند آن موقع كه شب‌زنده‌دارى مىكرد گفتم آرى يا امير المؤمنين نوف گفته است على عليه السّلام را ديدم پيوسته خارج مىشود و به آسمان نگاه مىكند رو به من نموده فرمود نوف ! بيدارى گفتم آرى در تمام شب با چشم مراقب شما هستم .\r\nفرمود نوف خوش به حال كسانى كه در دنيا پارسايند و دل بآخرت بسته‌اند آنهايند كه زمين را براى خود فرش قرار داده‌اند و خاك زمين بستر ايشان است و آب گوارا بوى خوش آن‌ها كتاب خدا را شعار و دعا را شغل خود قرار داده‌اند چنان دل از دنيا بركنده‌اند مانند عيسى مسيح .\r\nنوف ! خداوند عزيز وحى كرد به بنده خود مسيح كه به بنى اسرائيل بگو وارد خانه‌هاى من نشوند مگر با قلب‌هاى خاضع و چشمهاى خاشع و دستهاى پاك بگو به آنها كه من مستجاب نخواهم كرد دعاى كسى را كه بر ديگرى ستم روا داشته و حق او بگردنش باشد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمحمّد بن على گفت به خدا قسم مهتدى خبر را با خط خود نوشت من خود شنيدم كه در دل شب موقعى كه تنها بمناجات با خدا پرداخته بود گريه ميكرد و ميگفت\r\n« يا نوف طوبى للزاهدين في الدنيا و الراغبين في الآخرة\r\nتا آن موقعى كه ترك‌ها با او آن معامله را كردند .\r\nمناقب شهر آشوب - ج 4 ص 425 مينويسد :\r\nحضرت امام حسن عسكرى عليه السّلام نامه‌اى نوشت باهل قم و آبه ( شهركى است نزديك ساوه ) بدين مضمون : خداوند بزرگ بجود و رأفت خود منت نهاد بر بندگان بارسال پيامبرش با بشارت و تهديد و شما را توفيق كرامت كرد بپذيرش آئين او و گرامى داشت بواسطه هدايت در دل پدران و مادران گرام شما كه خداوند آنها را رحمت كند و فرزندان عزيزتان كه در پناه خدا عمر طولانى به عبادت و اطاعت او بسر برند درخت محبت عترت پيامبر را كاشت گذشتگان شما بر اين راه است و روش پاك و طريق رستگارى ره سپردند و با رستگاران همراه گرديدند و بار درخت اعمال نيكى كه كاشتند برچيدند و تلخى كردار بد را چشيدند .\r\nاز جمله‌ى جملات اين نامه چنين بود :\r\nپيوسته خوش نيتى ما نسبت بشما دوام داشته و بعقايد پاك شما انس گرفته‌ايم و اين دلبستگى محكم بين ما و شما هر چه قوىتر شده است .\r\nسفارشى است كه آباء گرام ما به اجداد شما نموده‌اند و پيمانى است كه جوانان ما و پيران شما بسته‌اند پيوسته اين اعتقاد كامل را داشته‌ايد چون خداوند ما را اين قدر پيوسته نمود كه خويشاوندى نزديك قرار داده همان طورى كه امام فرموده است .\r\n« المؤمن اخو المؤمن لامه و ابيه »\r\nمؤمن برادر پدر مادرى مؤمن است .\r\nيك قسمت از نامه‌اى كه براى على بن حسين با بويه قمى نوشته است\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nچنين است :\r\nو اعتصمت باللَّه بسم اللَّه الرحمن الرحيم ، و الحمد للَّه رب العالمين ، و العاقبه للمتقين و الجنة للموحدين و النار للملحدين و لا عدوان الا على الظالمين و لا إله الا اللَّه احسن الخالقين و الصلاة علي خير خلقه محمّد و عترته الطاهرين .\r\nپيوسته شكيبائى را پيشه كن و منتظر فرج باش زيرا پيامبر اكرم فرموده است :\r\n« افضل اعمال امتى انتظار الفرج »\r\nبهترين اعمال امت من انتظار فرج است پيوسته شيعيان ما در غم و اندوهند تا موقعى كه ظهور كند فرزندم همان كسى كه پيامبر اكرم بشارت ظهور او را چنين داده\r\n« يملأ الارض قسطا و عدلا كما ملئت جورا و ظلما »\r\nزمين را پر از عدل و داد نمايد آن چنان كه پر از ظلم و ستم شده است .\r\nشكيبا باش اى پسر بزرگ يا ابو الحسن على ! و بگو جميع شيعيان صبر را پيشه گيرند زمين در اختيار خداست به هر كس بخواهد مىدهد عاقبت پسنديده اختصاص به متقين دارد سلام و رحمت و بركت خدا بر تو و تمام شيعيانمان و درود او بر محمّد و آل پاكش .\r\nرجال كشى - ص 449 : احمد بن ابراهيم مراغى گفت نسخه‌اى از لعن ابن هلال رسيد بقاسم بن علا در اول امر امام عليه السّلام به كار داران عراقى خود نوشت از اين صوفى متظاهر بپرهيزيد .\r\nاحمد بن هلال پنجاه و چهار مرتبه حج گزارده بود و بيست مرتبه آن را پياده انجام داده بود .\r\nراويان اصحاب با او ملاقات مىكردند و از او حديث ميگرفتند به همين جهت دستورى كه راجع به لعن و سرزنش او رسيده بود قبول نمىكردند قاسم بن علا را وادار كردند در مورد او دو مرتبه با امام مكاتبه كند در جواب نامه او چنين نوشت .\r\nدستور ما در مورد متظاهر فريبكار ابن هلال صادر شد براى تو خدا او را\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنيامرزد و هرگز از گناه او نگذرد .\r\nو خطايش را چشم پوشى نكند بدون اينكه ما بپذيريم خود را بما بست با خود رأيى از تعهدات ما سرباز مىزند هر دستور ما را به آن طور كه خودش مىخواهد انجام مىدهد خدا او را برو در جهنم اندازد خيلى صبر كرديم تا بالاخره خداوند عمرش را بدعاى ما قطع كرد .\r\nحال و وضع او را در زمانى كه زنده بود براى دوستان خود توضيح دادم و دستور دادم كه به ارادتمندان ما گوشزد كنند ما از او بيزاريم و هم از كسى كه از او بيزارى نجويد .\r\nباسحاقى سلمه اللَّه و خانواده‌اش اطلاع بده از آنچه به تو نوشتيم راجع به كار اين تبهكار و هر كس از تو سؤال كرده و خواهد كرد از هم شهريهاى او و ديگران و كسانى كه بايد اطلاع داشته باشند از اين جريان هرگز بهانه‌اى باقى نمىماند براى دوستان ما كه شك كنند در مورد اطلاعاتى كه اشخاص مورد اعتماد از جانب ما به آنها مىدهند مىدانند كه ما اسرار خود را در اختيار آن‌ها مىگذاريم و بديشان مىسپاريم توجه داريم كه در اين مورد چه مىشود انشا اللَّه .\r\nابو حامد گفت باز گروهى قبول نكردند و منكر لعن او شدند براى مرتبه سوم در اين باره مراجعه كردند نامه ديگر رسيد به اين مضمون : خدا او را بىارزش كند بدبختى او را فرا گرفت و بعد از هدايت گمراه گرديد و نتوانست نعمت خدا را نگه دارد به زودى از دست داد شما فهميديد جريان دهقان را با خدمت طولانى و ملازمت زيادى كه با او داشت خداوند ايمان او را تبديل بكفر كرد وقتى آن كارها را انجام داد با تمام فوريت خداوند كيفرش كرد و به او مهلت نداد .\r\nرجال كشى - يكى از اشخاص مورد اعتماد در نيشابور نقل كرد كه نامه‌اى از امام حسن عسكرى عليه السّلام باسحاق بن اسماعيل به اين مضمون رسيد :\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاسحاق خدا ما و ترا در پناه لطف خود حفظ نمايد و كارهاى تو را خودش اصلاح فرمايد نامه ترا فهميدم ما به حمد اللَّه خانواده‌اى هستيم كه مهربانيم نسبت به دوستانمان و از لطفى كه خدا پيوسته به آنها مىنمايد شاد مىشويم و اهميت مىدهيم بنعمت‌هائى كه خداوند به ايشان ارزانى مىنمايد .\r\nخداوند حق را در باره شما تمام و تكميل كند و در باره كسانى كه با تو هم عقيده هستند و روشن بينى ترا دارند و از كار زشت و سركشى و طغيان باز دارد .\r\nتكميل نعمت همانست كه داخل بهشت شوى هر نعمتى هر چه بزرگ‌تر و با ارزش‌تر باشد همين كه بگوئى الحمد للَّه شكر و سپاس آن را گزارده‌اى من نيز مىگويم الحمد للَّه به اندازه حمد و ستايش هر ستايش‌كننده‌اى تا ابد بر آن نعمتى كه خداوند به تو ارزانى داشته و از بدبختى نجات بخشيده و راه را در گردنه‌هاى آينده برايت هموار كند خدا را شاهد مىگيرم كه گردنه‌اى بس دشوار است و بسيار خطرناك كه گرفتارى فراوان دارد كه از آن گردنه و گرفتاريهايش در كتاب‌هاى پيشين نيز نام برده شده شما در زمان امام پيش صلى اللَّه على روحه و در زمان من كارهاى ناستوده‌اى داشتيد اسحاق بطور قطع بدان كه هر كس از دنيا با چشم كور برود در آخرت نيز نابينا و گمراه است بدان كه منظور كورى چشم نيست بلكه كور دلى است و اشاره به همين مطلب است آيه شريفه در باره ظالم  رَب لِم حَشَرْتَنِي أَعْمى وَ قَدْ كُنْت بَصِيراً  .\r\nخداوند در جواب او ميگويد :  كَذلِك أَتَتْك آياتُنا فَنَسِيتَها وَ كَذلِك الْيَوْم تُنْسى  « 1 »  كدام آيه خدا بزرگتر از حجت خدا و پيشواى بر مردم است كه امين وحى و گواه بر بندگان او است پس از درگذشت آباء گرامش از پيامبران و اوصياء\r\n\r\n","description":"","footnote":" ( 1 ) طه : 126 خدايا چرا من كور محشور شدم من كه چشم داشتم . ميفرمايد چنين است آيات و نشانه‌هاى ما را نديده گرفتى امروز ما نيز ترا بفراموشى ميسپاريم . ","page_name":" 278 ","page_number":278},
  {"content":"\r\n\r\nعظام درود و رحمت خدا بر تمام آنها در چه سرگردانى هستيد كجا ميرويد مانند چهارپايان سر به زير انداخته‌ايد . گرايش بباطل پيدا كرده‌ايد و از حق گريزانيد و بنعمت خدا كفر ميورزيد تا تكذيب ميكنيد هر كس به برخى از آيات قرآن ايمان آورد و برخى ديگر را نپذيرد چنين كسى جز خوارى و ذلت در دنياى زود گذر و عذاب طولانى در آينده رستاخيز نخواهد داشت و اين يك بدبختى بزرگ است .\r\nخداوند بلطف و كرم خويش دستورهائى را بر شما واجب نمود نه از آن جهت كه احتياجى بانجام آنها داشته باشد بلكه به جهت رحمتى بود بر شما تا پليد را از پاكيزه مشخص نمايد و آنچه در دلهاست بيرون آيد و قلبها را پاك نمايد و برحمت خدا سبقت بگيريد و در قصرهاى بهشتى هر چه بيشتر برترى جوئيد .\r\nحج و عمره و نماز و زكات و روزه و ولايت خاندان نبوت را بر شما واجب گردانيد و بوسيله آنها درى را گشود تا دستورات او را بياموزيد و راه و روش خدا را فرا گيريد اگر محمّد و آل او نبودند شما چون چارپايان سرگردان بوديد و هرگز دستور فرمان خدا را تشخيص نميداديد آيا مىتوان وارد جايى شد از غير درب آن .\r\nوقتى خداوند پس از پيامبر بر شما باوليا و جانشينانش منت نهاد در قرآن كريم خطاب نموده .\r\nميفرمايد : «  الْيَوْم أَكْمَلْت لَكُم دِينَكُم وَ أَتْمَمْت عَلَيْكُم نِعْمَتِي وَ رَضِيت لَكُم الْإِسْلام دِيناً  » « 1 »  حقوقى را كه خداوند براى اولياء خود بر شما واجب نموده و شما را مكلف بپرداخت آن نموده تا بدين وسيله آنچه در اختيار داريد از همسران و اموال و خوردنى و نوشيدنى بر شما حلال شود و با انجام اين دستور بركت و افزايش و ثروت را برايتان تضمين نموده تا معلوم شود چه كسى در پنهانى مطيع او است\r\n\r\n","description":"","footnote":" ( 1 ) مائده آيه 3 ","page_name":" 279 ","page_number":279},
  {"content":"\r\n\r\nخداوند در قرآن ميفرمايد :  قُل لا أَسْئَلُكُم عَلَيْه أَجْراً إِلَّا الْمَوَدَّةَ فِي الْقُرْبى  بدانيد هر كس بخل ورزد بر ضرر خود كار كرده خدا بىنياز است شما به او نيازمنديد جز او خدائى نيست سخن ما در اين مورد مطالبى كه بنفع و ضرر شما است طولانى شد اگر نه اين بود كه بايد نعمت بر شما تمام و تكميل گردد هرگز خط مرا نميديديد و نه سخنى از من ميشنيديد پس از درگذشت پدر بزرگوارم عليه السّلام شما غافل هستيد بكجا برمىگرديد پس از دومى ، پيك من و آنچه از شما كشيد هنگامى كه بجانب شما آمد و پس از اينكه ابراهيم بن عبدة را تعيين نمودم خدا او را توفيق دهد و بر بندگى كمكش فرمايد و نامه‌اى كه آن را آورد محمّد بن موسى نيشابورى خداوند در هر حالى پناه ما است من مىبينم شما در راه خدا افراط مىكنيد و بيراهه ميرويد زيان خواهيد كرد .\r\nدور باد و مرگ بر آن كس كه سر از اطاعت خدا باز زند و پند و اندرز اولياء خدا نپذيرد با اينكه خدا دستور داده كه از او و پيامبر و جانشينانش اطاعت كنند خداوند ضعف و ناتوانى و بىصبرى شما را در مورد آينده ببخشايد چقدر انسان مغرور است نسبت بپروردگار كريم خود خدا دعاى مرا در باره شما مستجاب كند و امور شما را بدست من اصلاح نمايد در قرآن كريم ميفرمايد :  يَوْم نَدْعُوا كُل أُناس بِإِمامِهِم  » و در اين آيه نيز ميفرمايد  وَ كَذلِك جَعَلْناكُم أُمَّةً وَسَطاً لِتَكُونُوا شُهَداءَ عَلَى النَّاس وَ يَكُون الرَّسُول عَلَيْكُم شَهِيداً  .\r\nدر آيه ديگر ميفرمايد :  كُنْتُم خَيْرَ أُمَّةٍ أُخْرِجَت لِلنَّاس تَأْمُرُون بِالْمَعْرُوف وَ تَنْهَوْن عَن الْمُنْكَرِ  دوست نميدارم كه خداوند عزيز مرا با كسانى كه در زمان من هستند بياورد مگر به آن طور كه دلم بر حال شما مىسوزد و آن نيتى كه در دل دارم براى رسيدن بآرزوى خود و همگى در دو سرا و بودن با ما در دنيا و آخرت .\r\nاسحاق خداوند تو و فرزندانت را رحمت كند كاملا برايت توضيح داده و\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nتفسير كردم و چنان واضح نمودم مثل اينكه توضيح مىدهم براى آن كسى كه تا كنون امام‌شناس نبوده و در اين وادى قدم ننهاده اگر بگوشهاى خيلى كر مقدارى از اين نامه خوانده شود از خوف خدا باضطراب خواهند افتاد و برمىگردند باطاعت پروردگار .\r\nاينك به كار بنديد كه به زودى اعمال شما را خدا و پيامبر و مؤمنين خواهند ديد سپس برمىگرديد بسوى آن كس كه داناى آشكار و نهان است او شما را از نتيجه‌ى كردارتان آگاه مىكند ستايش فراوان خداى بزرگ را كه پروردگار جهانيان است .\r\nترا اى اسحاق بعنوان پيك قرار مىدهم براى ابراهيم بن عبده خداوند او را توفيق دهد بانجام آنچه در نامه من است بوسيله محمّد بن موسى نيشابورى انشا اللَّه و هم براى خود و هر كس در شهر شما است كه عمل نمائيد به آنچه در نامه من است كه بوسيله محمّد بن موسى نيشابورى فرستادم .\r\nابراهيم بن عبده نيز اين نامه مرا براى همشهريان خود بخواند تا ديگر بگفتگو نپردازند و چنك بطاعت خدا زنند و شيطان را از خود دور نموده از او اطاعت ننمايند سلام و رحمت خدا بر تو و ابراهيم بن عبده و بر تمام دوستان و ارادتمندان ما خداوند شما را در پناه توفيق خود نگه دارد .\r\nو هر كس از دوستان ما در آن ناحيه نامه مرا خواند و از انحراف دست كشيد حقوق ما را بابراهيم بپردازد و ابراهيم برازى خواهد پرداخت يا به كسى كه رازى تعيين كند تعيين او نيز بدستور و اراده من است .\r\nاسحاق نامه مرا بر بلالى رضى اللَّه عنه بخوان او مورد اعتماد و امين ما و عارف است به آنچه برايش لازم است و بر محمودى نيز بخوان خدا او را عافيت عنايت كند چقدر ما او را مىستائيم بواسطه اطاعت و فرمانبرداريش وقتى كه وارد بغداد شدى براى دهقان وكيل وثقه ما بخوان و از دوستان حقوق ما را مىپذيرد و بالاخره هر كدام از دوستان ما كه برايت امكان حاصل شد برايش بخوان و هر\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nكه خواست نسخه‌اى از اين نامه بنويسد مانع نشو و پنهان نكن و خيلى اين شهر را از دوستان ما كه او را ديده‌اند ولى به آن شيطانهاى مخالف با عقيده‌ات نشان مده مبادا درّ شاهوار را بميان دست و پاى اين خوك صفتان بريزى هرگز چنين لياقتى ندارند .\r\nما در نامه تو نوشتيم وصول آن را و دعا براى هر كه بخواهى جواب مسأله سعيد را نيز داديم الحمد للَّه آيا بعد از انحراف از حق جز گمراهى است از شهر خارج نشو مگر بعد از ملاقات با عمرى خدا از او راضى باشد بواسطه رضايت ما و سلام بر او بنما و خود را به او معرفى كن تا ترا بشناسد او مردى پاك و عفيف و مورد اعتماد و نزديك بما است هر مبلغى كه از نواحى براى ما ميرسد عاقبت به او ميدهند و او بما مىرساند ( و الحمد للَّه كثيرا ) خدا ما و شما را در پناه خود محفوظ دارد و در تمام كارها پشتيبانمان باشد سلام بر تو و جميع دوستان و رحمة اللَّه و بركاته درود بر سرور ما پيامبر اكرم صلّى اللَّه عليه و إله و سلّم تسليما كثيرا .\r\nتاريخ : قم : حسن بن محمّد قمى گفت از مشايخ و پيران قم روايت كرده‌ام كه حسين بن حسن بن جعفر بن محمّد بن اسماعيل بن جعفر صادق عليه السّلام در قم زندگى ميكرد و آشكارا بشرب خمر مىپرداخت يك روز براى احتياجى كه داشت بدر خانه احمد بن اسحق اشعرى رفت كه وكيل اوقاف در قم بود ولى احمد بن اسحاق به او اجازه ورود نداد بناچار با اندوه و ناراحتى به خانه خود برگشت .\r\nاحمد بن اسحاق آن سال عازم حج شد همين كه رسيد بسامرا اجازه ورود خواست تا خدمت امام حسن عسكرى عليه السّلام برسد اما امام عليه السّلام به او اجازه ورود نداد و گريه‌ها كرد و بسيار زارى و تضرع نمود تا بالاخره اجازه يافت وقتى وارد شد عرضكرد يا ابن رسول اللَّه چرا به من اجازه نفرموديد خدمتتان برسم من كه از شيعيان و ارادتمندان شماهم .\r\nفرمود چون پسر عموى مرا از در خانه‌ات راندى احمد گريه‌اش گرفت و قسم\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nياد كرد كه اجازه ندادن من بواسطه آن بود كه شايد او از شرابخوارى توبه كند فرمود راست ميگوئى ولى چاره‌اى نيست بايد آنها را گرامى بداريد و احترام كنيد در هر حال مبادا ايشان را تحقير كنيد و اهانت نمائيد چون انتساب بما خانواده دارند كه در اين صورت زيانكار خواهيد بود .\r\nوقتى احمد بقم برگشت بزرگان بديدن او آمدند حسين نيز از كسانى بود كه بديدن احمد شتافت اما همين كه احمد او را ديد از جاى جست و باستقبالش شتافت و اكرامش نمود و در صدر مجلس او را نشانيد حسين ديدن اين همه احترام برايش بىسابقه بود و بعيد شمرد پرسيد چه شده كه اين قدر به من احترام ميكنى احمد جريان خود را با امام عسكرى عليه السّلام توضيح داد .\r\nهمين كه حسين شنيد از كار زشت خود پشيمان شد و توبه كرد به خانه برگشت تمام شراب‌هائى كه داشت به زمين ريخت و اسباب و وسائل شراب را شكست و از پرهيزكاران و صالحين و اشخاص با ورع گرديد پيوسته ملازم مسجد بود و اعتكاف مىكرد و شب زنده‌دار بود تا مرگ گريبانش را گرفت و نزديك قبر حضرت معصومه دفن شد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nبخش پنجم درگذشت امام عليه السّلام ورد كسانى كه منكر وفات آن جنابند\r\nكمال الدين - ص 120 سعد بن عبد اللَّه گفت كسانى كه هنگام درگذشت و دفن امام حسن عسكرى عليه السّلام حضور داشتند تعدادى بيشمار كه نميتوان گفت با هم قرار بر كذب و دروغگوئى داشته‌اند چنين گفتند :\r\nضمنا در ماه شعبان سال 278 يعنى هجده سال پس از فوت امام حسن عسكرى عليه السّلام در مجلس احمد بن عبيد اللَّه بن خاقان كه نماينده سلطان بود بر امور اوقاف و باغ‌ها در شهرستان قم او مردى سخت دشمن خاندان نبوت بود و ناصبى شديدى بشمار ميرفت .\r\nدر آنجا سخن از كسانى شد كه مقيم سامرا هستند از اولاد ابو طالب راجع بمذهب و خوبى و بدى و قدر و مقام آنها نزد خليفه .\r\nاحمد بن عبيد اللَّه گفت من در سامرا از علويان كسى را نديده و پيدا نكردم كه مانند حسن بن على بن محمّد بن رضا باشد در وقار و سنگينى و پاكدامنى و بزرگوارى و عظمت در پيش خويشاوندان و سلطان و تمام بنى هاشم بطورى كه آن جناب را\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمقدم ميداشتند بر اشخاص پير و شخصيت‌هاى برجسته و والامقام همچنين بر تمام فرماندهان و وزراء و نويسندگان و ساير مردم .\r\nمن خودم يك روز حضور داشتم در مجلس پدرم كه براى رسيدگى به شكايات مردم نشسته بود دربان وارد شد گفت ابن الرضا بر در خانه منتظر است پدرم با صداى بلند گفت اجازه بدهيد وارد شود وارد گرديد مردى گندمگون و خوش اندام و چشمى درشت داشت و خوش صورت و زيبا بود با كمى سنى كه داشت داراى جلالت و هيبت مخصوصى بود .\r\nهمين كه پدرم چشمش به او افتاد از جاى حركت كرد چند قدم باستقبالش شتافت سابقه نداشت كه چنين كارى را نسبت باحدى از بنى هاشم يا فرماندهان و يا وزراء و وليعهدان بكند نزديك آن جناب كه رسيد او را در آغوش گرفت صورت و دو شانه‌اش را بوسيد و دستش را گرفت و روى فرش نماز خود ايشان را نشاند و خودش كنارش نشست و با تمام صورت توجه بجانب او داشت با او بكنيه « 1 »  خطاب ميكرد و پيوسته مىگفت پدر و مادرم فدايت جانم قربانت من از ديدن اين جريانها خيلى در شگفت بودم در همين موقع دربان وارد شده گفت موفق آمد ( برادر خليفه معتمد على اللَّه بود بنام احمد بن متوكل و سمت فرماندهى لشكر را داشت ) .\r\nهر وقت موفق پيش پدرم مىآمد نگهبانان و فرماندهان زير دستش در فاصله مجلس پدرم تا جلو درب در دو طرف ميايستادند تا او وارد شود و خارج گردد پيوسته در اين حال پدرم كمال توجه را به حضرت عسكرى داشت تا چشمش بغلامان مخصوص موفق افتاد آنگاه گفت فدايت شوم اگر ميل داريد حالا ديگر تشريف\r\n\r\n","description":"","footnote":" ( 1 ) كنيه اسمى است كه اولش اب يا ام باشد با كنيه صدا زدن نشانه احترام است . ","page_name":" 285 ","page_number":285},
  {"content":"\r\n\r\nببريد بعد رو بغلامان خود نموده گفت از پشت صف ايشان را ببريد تا امير آن جناب را نبيند منظورش همان موفق بود .\r\nپدرم باحترام حضرت عسكرى از جاى حركت كرد او را در آغوش گرفت و صورتش را بوسيد آن جناب تشريف برد .\r\nمن بغلامان و دربانان پدرم گفتم اين كيست كه پدرم اين قدر به او احترام كرد گفتند مردى از علويان است بنام حسن بن على كه مشهور بابن الرضا است باز تعجب من بيشتر شد آن روز تا شب پيوسته در انديشه و ناراحتى بودم و فكر در كار پدرم و او ميكردم .\r\nپدرم عادت داشت پس از نماز عشاء مىنشست و رسيدگى ميكرد بكارهائى كه بايد بعرض خليفه برساند .\r\nوقتى مشغول كار خود شد من آمدم و در مقابلش نشستم رو به من كرده گفت احمد ! كار دارى گفتم آرى پدر اگر اجازه بفرمائيد از شما سؤالى دارم گفت بگو اجازه دارى هر چه مايلى بپرس گفتم پدر جان آن مرد كه امروز صبح آنقدر نسبت به او احترام و تواضع كردى و جان خويش و پدر و مادرت را پيوسته فدايش ميكردى كه بود ؟\r\nگفت آن شخص امام رافضىها است ابن الرضا . ساعتى سكوت كرد آنگاه گفت پسرم اگر خلافت از ميان بنى عباس برود احدى از بنى هاشم شايسته آن مقام جز اين شخص نيست بواسطه فضل و عفت و رفتار و بزرگوارى و زهد و پارسائى و اخلاق پسنديده و شايستگى كه در اوست اگر پدرش را ديده بودى مردى بود بزرگوار با عظمت خير خواه و دانا .\r\nبيشتر خشمگين شدم و در ناراحتى قرار گرفتم از حرفهائى كه پدرم راجع به او گفت ديگر جز وارسى و جستجو از كار آن جناب كار ديگرى نداشتم از هر يك از بنى هاشم يا سرهنگان و نويسندگان و قاضيان و فقهاء و دانشمندان يا ساير مردم كه پرسيدم ديدم در نظر همه محترم و كمال موقعيت و شخصيت را دارد و خيلى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبه او احترام ميگذارند و همه از او ستايش و تمجيد ميكنند و او را بر ساير خانواده‌اش از پير مردان و ديگران مقدم ميدارند و همه معتقدند كه او امام شيعيان است من نيز بعظمت و جلالت او يقين كردم و در نظر منهم شخصيتى خيلى بالا پيدا كرد زيرا هر دوست و دشمنى را كه ديدم از او ستايش و تعريف ميكرد .\r\nيكى از حاضرين مجلس كه اشعرى مذهب بود رو به او كرده گفت يا ابا بكر وضع برادرش جعفر چگونه است گفت جعفر كيست كه نامش را ميبرى يا با او مقايسه كنى .\r\nجعفر مردى است كه آشكارا بفسق مشغول است و پيوسته مست و مخمور بىارزشترين مردى است كه ديده‌ام و پيوسته از شخصيت خود ميكاهد مردى بىزبان و احمق است و بىارزش و سبك .\r\nبه خدا قسم پس از درگذشت حسن بن على با ياران خود پيش سلطان آمد من تعجب كردم خيال نمىكردم چنين كارى بكند .\r\nجريان چنين بود كه وقتى حسن بن على عليه السّلام بيمار شد خبر دادند بپدرم كه ابن الرضا بيمار است .\r\nپدرم فورى پيش خليفه رفت بعد برگشت پنج نفر از غلامان مخصوص خليفه كه كمال اعتماد را به آنها داشت بهمراه پدرم بودند از آن جمله نحرير به آنها دستور داد كه از خانه امام حسن دمى غافل نشوند و پيوسته متوجه حال و وضع او باشند .\r\nآنگاه از پى چند پزشك فرستاد و دستور داد كه صبح و شام رفت و آمد كنند و پيوسته مراقب حال او باشند .\r\nپس از دو روز خبر آوردند كه خيلى ضعيف و ناتوان شده پدرم صبح زود بجانب خانه او رفت و پزشكان را مامور كرد كه از خانه ايشان خارج نشوند از پى قاضى القضاة فرستاد آمد پيش پدرم به او گفت ده نفر از كسانى كه كمال\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاعتماد را در دين و امانت و پرهيزگارى به آنها دارى حاضر كن و با آنها در خانه حسن بن على عليه السّلام شب و روز باشيد .\r\nپيوسته در آنجا بودند تا اينكه چند روز از ماه ربيع الاول سال 260 گذشته بود از دنيا رفت سامرا يك پارچه عزادار شدند همه ناله و فغان داشتند و ميگفتند ( ابن الرضا ) از دنيا رفت .\r\nسلطان مأمورين را فرستاد تا خانه او را تفتيش و بازرسى كنند و درب تمام اطاق‌ها را مهر و موم كنند و دستور داد كه از فرزندش جستجو نمايند چند زن كه وارد بحمل و باردارى زنان بودند آوردند و به آنها مأموريت دادند كه بازرسى كنند كداميك از زنان و كنيزان آن جناب باردار است گفتند زنى است كه او حامله است او را در يك اطاق زندانى كردند و نحرير خادم و مأمورين او را نگهبان آن زن قرار دادند چند زن نيز با آن مأمورين در نگهبانى كمك ميكردند « 1 »  .\r\nبعد شروع به مقدمات دفن آن جناب كردند بازارها تعطيل شد پدرم با بنى هاشم و سپهداران و نويسندگان و تمام مردم در تشييع جنازه‌اش حضور داشتند در سامرا مثل اينكه قيامت بر پا شده بعد از اينكه آماده شد خليفه فرستاد از پى ابى عيسى پسر متوكل و دستور داد بر او نماز بخواند جنازه را كه گذاشتند ابو عيسى پيش رفت و صورتش را باز نموده به بنى هاشم و علويان و عباسيان و سپهداران و\r\n\r\n","description":"","footnote":" ( 1 ) جعفر بن على پيش معتمد خليفهء عباسى رفت و جريان تولد پسر برادر خود حضرت حجت را گزارش داد معتمد غلامان خود را فرستاد آنها كنيزى بنام صيقل را گرفته از او جستجوى بچه را كرد او منكر شد ولى مدعى گرديد كه من حامله هستم تا بدين وسيله در جستجوى بچه نباشند صيقل را تحويل بابن ابى الشوارب قاضى دادند ولى ناگهان عبد اللَّه بن يحيى بن خاقان از دنيا رفت و صاحب الزنج نيز در بصره قيام كرد ديگر توجهى به آن كنيز نداشتند از دست آنها خارج شد ","page_name":" 288 ","page_number":288},
  {"content":"\r\n\r\nنويسندگان و قاضيان و فقهاء و مردمان كه جزء عدول بودند نشان داده گفت اين حسن بن على بن محمّد بن رضا است كه باجل خود در خانه‌اش از دنيا رفته كه شاهد فوت ايشان از غلامان مخصوص خليفه فلان كس و فلان كس . . . و از پزشكان فلانى و از قاضيان فلان كس و فلان كس بوده است .\r\nدر اين موقع روى صورتش را پوشانيد از جاى حركت كرده به نماز پرداخت و پنج تكبير گفت دستور داد جنازه‌اش را بردارند از داخل حياط برداشتند و در همان محلى كه پدرش دفن شده بود دفن كردند .\r\nپس از دفن او و متفرق شدن مردم سلطان و يارانش خيلى ناراحت بودند در جستجوى فرزندش بسيار جستجو و تفتيش كردند از منازل و خانه‌ها و در مورد تقسيم ميراثش توقف نمودند آنهائى كه نگهبان صقيل بودند كه مدعى باردارى بود دو سال صبر كردند تا يقين نمودند حامله نيست .\r\nدر اين موقع ميراث او را بين مادر و برادرش جعفر تقسيم كردند مادرش ادعاى وصيت كرد در نزد قاضى نيز ثابت شد ولى سلطان پيوسته در جستجوى اثرى از فرزندش بود .\r\nپس از تقسيم شدن ميراث جعفر پيش پدرم آمده گفت مقام پدر و برادرم را به من بده هر سال به تو بيست هزار دينار طلا مىدهم پدرم او را رانده و دشنامش داد گفت احمق سلطان با تمام قدرت شمشيرش را آخته و شلاقش را كشيده بود مبارزه ميكرد با كسانى كه مدعى بودند پدر و برادرت امام هستند تا دست از اين اعتقاد بردارند ولى مقدورش نشده و نتوانست آنها را از اين اعتقاد منصرف كند .\r\nاگر تو در نظر شيعيان پدر و برادرت امام هستى ديگر احتياج ندارى كه سلطان يا ديگرى به تو اين منصب را بدهد چنانچه داراى اين مقام نيستى با تعيين كردن خليفه امام نخواهى شد .\r\nپدرم او را سبك شمرد و بسيار خوار نمود و دستور داد ديگر راهش ندهند تا وقتى زنده بود اجازه نداد پيش او بيايد ما ديگر از سامرا خارج شديم و\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nوضع همانطور بود و خليفه هنوز در جستجوى فرزند حسن بن على است تا امروز « 1 »  .\r\nدر اعلام الورى - ص 357 و كافى ج 1 ص 503 عين اين روايت نقل شده است .\r\nمجلسى عليه الرحمه مينويسد :\r\nشيخ در فهرست خود در ترجمه احمد بن عبيد اللَّه بن يحيى بن خاقان نوشته است احمد را مجلسى پيش آمد كه در آن محل توصيف از ابو محمّد حسن بن على عليه السّلام نمود كه عبد اللَّه بن جعفر حميرى گفت من با گروهى از آل سعد بن مالك و آل طلحه و دسته‌اى از تجار در يازدهم شعبان سال 278 در مجلس احمد بن عبيد اللَّه در شهرستان قم بوديم كه سخن از ساكنين سامرا از علويها و اولاد ابو طالب شد .\r\nاحمد بن عبيد اللَّه گفت در سامرا مردى را نديدم مانند آن شخصيتى كه يك روز پيش پدرم عبيد اللَّه بن يحيى بود بنام حسن بن على سپس داستان را نقل نموده : . . .\r\nتا آخر .\r\nاكمال الدين - ص 149 ج 2 محمّد بن حسين بن عباد گفت حضرت امام حسن عسكرى در نماز صبح روز جمعه از دنيا رفت در آن شب بدست خود نامه‌هاى زيادى براى مدينه نوشت در هشتم ربيع الاول سال 260 هجرى در هنگام وفات جز صقيل كنيزش و عقيد خادم و شخص ديگرى غير از اين دو نفر كه خدا از وجود او خبر دارد كسى وجود نداشت .\r\nعقيد گفت فرمود برايم آبى كه با مصطكى « 2 »  جوشيده شده بياور آب را آورديم\r\n\r\n","description":"","footnote":" ( 1 ) در ارشاد مفيد ص 318 بعد از اين جملات ، امروز در جستجوى فرزند اوست مينويسد گفت با اينكه راهى بيافتن او ندارد و شيعيانش معتقدند كه امام حسن عسكرى از دنيا رفت و داراى فرزندى بود كه جانشين اوست در امامت .  ( 2 ) مصطكى ( كندر رومى ) . ","page_name":" 290 ","page_number":290},
  {"content":"\r\n\r\nفرمود اول نماز بخوانم برايم آب آماده كنيد .\r\nآب آورديم در روى دامنش حوله‌اى گذاشتم .\r\nاز صقيل آب مىگرفت و صورت خود را شستشو داد و دو دست را هر كدام يك مرتبه شست .\r\nآنگاه سر و دو پاى خود را مسح نمود نماز صبح را در رختخواب خود خواند آنگاه قدح آب مصطكى را گرفت تا بياشامد ظرف بدندانهاى پيشين امام مىخورد و دستش ميلرزيد صقيل ظرف را از دست مباركش گرفت آن دم از دنيا رفت و در خانه خود در سامرا پهلوى پدرش دفن شد و بجانب نعمتها و تشريفاتى كه خدا به او اختصاص داده رهسپار گرديد بيست و نه سال تمام داشت .\r\nابن عباد در همين حديث گفت : مادر حضرت عسكرى بنام حديث وقتى خبر درگذشت حضرت عسكرى را شنيد از مدينه آمد بسامرا داستانى مفصل دارد كه خيلى طولانى است برخورد او با جعفر برادر حضرت عسكرى كه از مادرش مطالبه ميراث ميكرد و پيش سلطان از او شكايت نمود و آنچه نبايد اظهار كند در مورد ( ولادت فرزند امام حسن عسكرى ) افشاء و اظهار نمود .\r\nدر اين موقع صقيل ادعاى حمل كرد او را به خانه تعهد بردند زنان متعهد و خدمتكاران و خانواده موفق و خدمتكارانش با زنان قاضى ابن ابى الشوارب پيوسته مراقب او بودند تا موقعى كه انقلاب يعقوب ليث صفار پيش آمد و عبيد اللَّه بن يحيى بن خاقان ناگهان از دنيا رفت و اينها از سامرا خارج شدند و صاحب الزنج نيز در بصره قيام كرد و چيزهاى ديگر كه بالاخره آنها را مشغول نمود و توجهى به كار صقيل نكردند .\r\nاكمال الدين : ابو الحسن على بن محمّد بن حباب گفت : أبو الأديان نقل كرد كه من خدمتكار حضرت امام حسن عسكرى بودم و نامه‌هايش را بشهرها مىبردم روزى در همان بيمارى كه منتهى بفوتش شد خدمتش رسيدم چند نامه نوشت و فرمود اين\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنامه‌ها را بمدائن ميبرى مسافرتت پانزده روز طول ميكشد روز پانزدهم وارد سامرا خواهى شد از خانه من صداى ناله و گريه خواهى شنيد و مرا روى مغتسل براى غسل دادن گذاشته‌اند .\r\nأبو الأديان گفت : عرضكردم آقا پس در صورتى كه چنين اتفاقى بيافتد امام ما كيست ؟\r\nفرمود : كسى كه جواب نامه‌هاى مرا از تو بخواهد او جانشين من است .\r\nعرض كردم باز هم توضيح بفرمائيد .\r\nفرمود : هر كس بر من نماز بخواند امام پس از من خواهد بود .\r\nباز تقاضا نمودم بيشتر نشانه دهند .\r\nفرمود : هر كس خبر دهد در هميان‌ها ( كيسه چرمى جايگاه پول ) چقدر است او جانشين من است .\r\nديگر جلال و عظمت امام مانع شد از اينكه بپرسم در هميان چيست ؟ نامه‌ها را برداشته به طرف مدائن رهسپار شدم و جواب آنها را گرفتم و روز پانزدهم وارد سامرا شدم همان طورى كه امام فرموده بود صداى شيون و ناله از خانه آن آقا شنيدم ديدم جعفر بن على برادرش بر در خانه است و شيعيان گرد او را گرفته بواسطه فوت برادرش تسليت و بمقام امامت تهنيت مىگويند .\r\nمن در دل با خود گفتم اگر امام اين شخص باشد كه امامت از ميان رفته زيرا من كاملا او را مىشناختم كه شراب خوار بود و قمار بازى مىكرد و طنبور مينواخت من نيز جلو رفته و تهنيت گفتم اما چيزى از من نپرسيد .\r\nدر اين موقع عقيد خارج شده گفت آقا برادرت كفن شده براى نماز تشريف بياوريد جعفر داخل شد شيعيان اطراف او را گرفتند از همه جلوتر سمان و حسن بن على قتيل معتصم معروف بسلمه بود .\r\nوارد حياط كه شديم ديديم حسن بن على عليه السّلام در تابوت گذاشته شده با كفن\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nجعفر جلو رفت تا بر برادر خود نماز بخواند همين كه شروع كرد به گفتن تكبير كودكى كه چهره‌اى گندم گون داشت و مويهاى مجعد و بين دندانهاى مباركش گشاده بود خارج شد رداى جعفر را با دست گرفت و فرمود عقب برو عمو من بايد بر پدرم نماز بخوانم .\r\nجعفر عقب رفت با رنگ چهره‌اى كه آشكارا بود از ناراحتى تغيير كرده كودك پيش رفت و نماز خواند آنگاه كنار قبر پدرش دفن شد .\r\nدر اين موقع روى بجانب من نموده فرمود فلانى بده جواب نامه‌هائى كه بهمراه دارى بايشان تقديم كردم با خود گفتم اين دو نشانه بعد بجانب جعفر بن على رفتم آه ميكشيد حاجز وشاء رو بجعفر نموده گفت آقا اين كودك كه بود ؟ تا اقامه حجت بر او شود گفت به خدا تا كنون او را نديده و نميشناسم .\r\nما نشسته بوديم كه چند نفر از قم آمدند از امام حسن عسكرى پرسيدند جانشين آقا كيست ؟ مردم اشاره بجعفر بن على كردند مسافرين قم سلام و تعزيت و تهنيت گفتند و اضافه نمودند كه ما چند نامه و مقدارى پول آورده‌ايم شما بفرمائيد نامه‌ها متعلق بچه اشخاصى است و پولها چقدر است .\r\nجعفر از جاى حركت كرد لباس‌هاى خود را تكانى داده از روى تعجب گفت ميخواهند تا خبر از غيب بايشان بدهم .\r\nدر اين موقع خادمى از خانه خارج شد گفت شما نامه فلان كس و فلان كس را آورده‌ايد و هميانى بهمراه شما است كه در آن هزار دينار است ده دينار آن اثر نقش روى سكه رفته است پولها و نامه‌ها را به او دادند گفتند كسى كه ترا فرستاده و اين خبر را داده امام است .\r\nجعفر بن على پيش معتمد رفت و جريان را به او گزارش داد معتمد مأموران خود را فرستاد صقيل كنيز امام را گرفتند و از او محل كودك را جستجو كردند او انكار نمود و ادعاى حمل كرد تا پىگيرى از كودك نكنند او را بقاضى ابن ابى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشوارب سپردند ولى بواسطه فوت ناگهانى عبيد اللَّه بن يحيى بن خاقان و قيام صاحب الزنج در بصره از او فراموش كردند او نيز از پى كار خود رفت ( الحمد للَّه رب العالمين لا شريك له ) .\r\nارشاد مفيد ص 325 - مينويسد : حضرت امام حسن عسكرى در اول ماه ربيع الاول سال 260 بيمار شد و در روز جمعه ششم ماه همان سال 260 از دنيا رفت در هنگام فوت 28 سال داشت در خانه‌اى كه پدرش دفن شده بود در سامرا دفن شد و فرزند خود امام منتظر را بجاى گذاشت .\r\nبا اينكه ولادت او را مخفى نموده بود و پيوسته پنهان نگاهش ميداشت چون زمانى مشكل بود و خليفه بسيار جستجو از فرزند امام ميكرد و تمام سعى خود را در پيدا كردن او مصروف ميداشت چون بين شيعه امامى اين جريان مشهور بود و ميدانستند كه منتظر آن جنابند در زمان زندگى فرزند خود را به اشخاص نشان نميداد و نه پس از وفات عموم مردم اطلاع از او داشتند .\r\nمتصدى كار و وضع آن جناب برادرش جعفر بن على شد و ميراثش را تصاحب كرد و خيلى كوشيد در زندانى كردن كنيزان امام و بدام انداختن همسرانش و مرتب بر كسانى كه انتظار فرزند ارجمندش را داشتند خورده ميگرفت چنانچه آنها را ناراحت كرد كه از ترس متفرق شدند بواسطه اين اوضاع كار بر بازماندگان امام حسن عسكرى بسيار سخت شد از نظر گرفتارى و زندان و تهديد و خوارى و ذلت و سلطان بالاخره نتوانست بر آنها پيروز شود .\r\nجعفر اموال ظاهرى حضرت عسكرى عليه السّلام را صاحب شد خيلى كوشش كرد كه شايد بتواند مقام برادر را در ميان شيعيان بدست آورد ولى احدى قبول نكرد و اعتقادى پيدا نكردند پيش خليفه وقت رفت از او خواست كه مقام برادرش را به او تفويض كند و متعهد شد كه ساليانه مقدار زيادى بپردازد و بهر وسيله‌اى كه امكان داشت خود را بسلطان نزديك كرد ولى ذره‌اى استفاده نكرد .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nجعفر را جريانهاى زيادى است كه صلاح نديدم بيشتر توضيح دهم زيرا كتاب گنجايش آنها را ندارد ولى دوستان ائمه از آن جريانها مطلعند و در تاريخ نيز ثبت شده .\r\nكفاية الاثر - محمّد بن احمد مدائنى گفت از حضرت عسكرى عليه السّلام شنيدم كه ميفرمود در سال 260 شيعيان من به چند دسته تقسيم ميشوند در همان سال امام عسكرى عليه السّلام از دنيا رفت شيعيان به چند گروه تقسيم شدند بعضى به طرف جعفر رفتند بعضى در حالى كه پيش او بودند در كارش شك داشتند برخى نيز متحير ماندند و بعضى ديگر ثابت قدم در اين راه ماندند بتوفيق خداى بزرگ .\r\nمصباح كفعمى مينويسد : روز اول ماه ربيع الاول حضرت امام حسن عسكرى از دنيا رفت و امامت منتقل به فرزند ارجمندش حضرت قائم گرديد .\r\nدر اقبال الاعمال مينويسد : استاد مورد اعتماد محمّد بن جرير طبرى شيعه در كتاب تعريف و محمّد بن هارون تلعكبرى و حسين بن مهران خطيب و مفيد در مولد النبى و الاوصياء و شيخ در تهذيب و حسين بن خزيمه و نصر بن على جهضمى در كتاب مواليد و خشاب نيز در كتاب مواليد و ابن شهر آشوب در كتاب مواليد خود مينويسند كه وفات مولاى ما حضرت عسكرى عليه السّلام در هشتم ماه ربيع الاول بوده است .\r\nدروس : مينويسد در سامرا روز يك شنبه و مفيد جمعه را نوشته هشتم ماه ربيع الاول سال 260 از دنيا رحلت فرمود .\r\nدر كافى نيز همان هشتم ربيع الاول را معين مىكند در روضه كافى مينويسد مدت امامتش شش سال بود و در سن 28 سالگى از دنيا رفت .\r\nدر مصباح كفعمى است كه روز اول ماه ربيع از دنيا رفت در جاى ديگر همان كتاب روز جمعه هشتم نوشته است مينويسد : معتمد آن جناب را مسموم كرد .\r\nعيون المعجزات - احمد بن اسحاق بن مصقله گفت : خدمت حضرت\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nعسكرى عليه السّلام رسيدم به من فرمود احمد حال شما چگونه خواهد بود وقتى مردم در شك و حيرت باشند عرضكردم آقا وقتى خبر ولادت مولايمان بما رسيد تمام ما از زن و مرد و بچه‌اى كه شعور پيدا كرده بود قائل بامامت آن جناب شديم و معترف به حق گرديديم فرمود مگر نميدانى كه خداوند زمين را خالى از حجت نمىگذارد .\r\nآنگاه حضرت امام حسن عسكرى امر كرد مادرش به حج رود در سال 259 و به او اطلاع داد كه در سال 260 چه خواهد شد بعد اسم اعظم و مواريث انبيا و سلاح را بقائم حضرت صاحب الزمان عليه السّلام سپرد مادر امام بجانب مكه رفت و حضرت عسكرى در ماه ربيع الاول سال 260 از دنيا رفت و در سامرا پهلوى پدر بزرگوار خود دفن شد سن مباركش 29 سال بود .\r\nمروج الذهب : در سال 260 حضرت ابو محمّد حسن بن على در خلافت معتمد از دنيا رفت و بيست و نه سال داشت او پدر مهدى منتظر امام دوازدهم است در نزد شيعيان دوازده امامى كه آنها جمعيت شيعه را تشكيل ميدهند معتقدين بامامت پس از درگذشت امام حسن عسكرى و در اختلاف افتادند راجع به امام منتظر و به بيست فرقه تقسيم شدند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nرفع اشكال\r\nپيش آمد بسيار بزرگ و مصيبتى وحشتزا در سال 1106 هجرى در روضه منوره سامرا اتفاق افتاد و علت آن اين بود كه روميها و گروهى از اعراب بىاهميت سامرا را در اختيار داشتند و كمتر اعتنا بروضه مقدس ميگذاشتند و سادات و بزرگان بواسطه ستم‌گرى از سامرا كوچ كرده بودند از جمله بىاعتنائى ايشان آن بود يك شب چراغى را در محل نامناسب قرار داده بودند داخل روضه مطهر از فتيله آتش بفرش اثر گذاشت كم كم بچوبها و بالاخره آتش‌سوزى ادامه يافت هيچ كس نبود كه خاموش كند .\r\nفرشها و ضريح و چوبها و دربهاى حرم تمام سوخت اين آتش‌سوزى موجب سستى عقيده بعضى از شيعيان ضعيف الاعتقاد گرديد و مستمسكى براى دشمنان ائمه و مخالفين شد .\r\nبا آنكه اينها نمىدانستند چنين پيش آمدهائى موجب زيان بمقام ائمه گرام نخواهد شد و از جلال و عظمت ايشان نميكاهد اين وقايع خشم پروردگار است بر مردم و ضرورتى ندارد كه پيوسته معجزه‌اى بكنند زيرا اعجاز تابع مصالح كلى و اسرار بسيار ريز و مهمى است كه ما نميتوانيم پى به موقعيت و يا عدم\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nموقعيت بروز و ظهور معجزه ببريم . اين خود يكنوع امتحان و آزمايش است براى مردم .\r\nچنين پيش آمدى نيز در حرم پيغمبر اكرم صلّى اللَّه عليه و إله و سلّم در مدينه اتفاق افتاد .\r\nشيخ فاضل و دانشمند بزرگ يحيى بن سعيد در كتاب خود بنام جامع الشرائع در بخش لعان ميگويد : اگر پيش لعان در مدينه اتفاق افتاد مستحب است كه در مسجد پيامبر اكرم جلو منبر مراسم آن انجام شود .\r\nبعد مينويسد در همين سال يعنى 654 هجرى در ماه رمضان منبر پيامبر و سقفهاى مسجد آتش گرفت بعد منبرى ديگر ساختند .\r\nصاحب عيون التواريخ كه از دانشمندان اهل سنت است مىنويسد در سال 654 شب جمعه در ماه رمضان آتش‌سوزى در مسجد پيامبر اكرم در مدينه اتفاق افتاد ابتداى آتش از زاويه شمال غربى بود يكى از خدمتكاران وارد خزانه شد و در دستش شمعدانى بود آن را به محلى آويزان كرد با سرعت آتش بسقف رسيد و پيوسته پيش ميرفت با اينكه مردم بسيار كوشش در اطفاء حريق كردند . تمام سقفهاى مسجد سوخت و بعضى از پايه‌ها خراب شد و گچهاى ديوار ريخت هنوز مردم بخواب نرفته بودند سقف حجره پيامبر اكرم نيز سوخت و هر چه باقيمانده بود روى زمين ريخت و همانطور ماند فردا صبح كه جمعه بود مردم محل نماز را تغيير دادند . . .\r\nقرامطه نيز كعبه را ويران كردند و حجر الاسود را از آنجا برداشته در مسجد كوفه نصب كردند .\r\nدر تمام اين وقايع معجزه‌اى ظهور و بروز نكرد و فورى با قدرت غير عادى پيش‌گيرى نشد ولى معمولا در چنين وقايعى آثار خشم خدا بر مخالفين در اين نواحى با فاصله مختصرى آشكار گرديد .\r\nچنانچه در همين آتش‌سوزى خشم خدا بر اين گروه آشكارا ديده شد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاعراب بر روميان پيروز شدند و از آنها بيشتر متصرفات را گرفتند گروه زيادى را نيز بقتل رساندند و پيوسته آتش اختلاف و غارت و چپاول در اين ناحيه رو بافزايش است .\r\nفرنگيان چند مرتبه بر پادشاه خود شوريدند و از طرفداران آنها گروهى را كشتند تمام اين پيش آمدها بواسطه بىاهميتى به مسائل مذهبى و بىاعتنائى به مقام ائمه عليهم السّلام بود .\r\nدر اين مورد تنها شاهدى كه كاملا مطلب را ثابت مىكند پيروز شدن بخت النصر است بر بيت المقدس و خراب نمودن اين ناحيه و بىاحترامى بمعابد آنجا با اينكه آن معابد آثارى از انبياء و اوصياء بود و بزرگترين معبد و مسجد آنها بشمار ميرفت و قبله نماز ايشان بود بيش از چندين هزار از مردمان برجسته بنى اسرائيل و پاكنهاد و نيكوكار بنى اسرائيل را كشت .\r\nچون متابعت و پيروى از انبياء را كنار گذاشته بودند و آنها را خوار نموده ميكشتند و يا ناسزا مىگفتند .\r\nوقتى جريان آتش‌سوزى سامرا بسلطان حسين رسيد دستور داد خرابيها را بخرج آن دولت بسيار عالى ترميم كنند و چهار صندوق مجلل بسازند و ضريحى مشبك چون آسمان كه زيبا و درخشان است ساختند .\r\n* * * \r\n[ اشعار مترجم 
  ]\r\nدر اينجا ترجمه بحار الانوار احوال امام حسن عسكرى عليه السّلام پايان يافت در آخر اين ترجمه شور و سوزى كه در دل بود به صورت چكامه‌اى درآمد بمدد لطف و عنايتى كه از جانب آن بزرگواران بوده و هست بمناسبت فيض آستان بوسى على بن موسى الرضا عليه السّلام .\r\nاميد آن دارم كه از خطايم درگذرند و در راه رستگارى دستم گيرند و در آن سراى به لطف و عنايت خويش از احوال و ناراحتيها نجاتم بخشند و در\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nسايه الطاف خود جايى خوش و خرم آن چنان كه شايسته مواهب آن بزرگواران است بدوستان ارزانى فرمايند و مرا نيز بىبهره نگذارند :\r\n بر مزار پور موسى بوسه زن آنجا دعا كن * گر گرفتار و گنه‌كارى برو گرد حريمش التجا كن\r\nقبله هفتم امام هشتم است و دستگير بينوايان * درد اگر دارى توجه سوى اين دار الشفا كن\r\nروز و شب جن و ملك با خيل زوار فراوان * فيض‌ها گيرند توئى غافل رهى بگشا نوا كن\r\nپور موسى گر به زانو آمده بر درگهت عيسى و موسى * ريزه‌خوار خوان احسان تواند رحمى بما كن\r\nگر كه از اقيانوس لطفت جمله عالم بهره گيرد * بحر فياض ترا نقصان نباشد اين دل زارم دوا كن\r\nفاش گويم من از اسرار دل اى زاده زهرا ترا * قبله‌ى اميد و آمال منى فكر من بيدست و پا كن\r\nگر برانى ز در از بام سر آرم كه مرا * ملجئى جز تو نباشد گله از كرده رها كن\r\nدامنت گيرم گريم نكنم دست رها * تا شوى شافعم از جرم و مرا خط امانى تو عطا كن\r\nآنچنان مهر تو آميخته با تار وجودم * كس نيارد كه جدا سازدم از تو نظرى سوى گدا كن\r\nديشب از انوار قدسى پرتوى بر دل دميدم * شاهدى گفتا زجا برخيز بر در حلقه زن آنجا دعا كن \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n سوز و شورى بر سر پا كردم و از ديده باريدم فراوان * گفتم از درگه مرانم غلامى چاكرم اميد و آمالم روا كن\r\nهستيم چهره‌ى معصوم بنمود و با مهرى پذيرفتم * حلقه خدمت بگوشم كرد و گفت اينجا نشين و يا رضا كن\r\nبر فلك سر سود خسرو زين عنايت گفت شاها * بر درت سر مينهم دستم بگير از هول فردايم رها كن \r\nموسى خسروى 13 رجب ميلاد مولاى متقيان عليه السّلام مطابق با 29 / 3 / 57\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n.\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n.\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n.\r\n\r\n\r\n","description":"","footnote":"","page_name":" 304 ","page_number":304}
  ]