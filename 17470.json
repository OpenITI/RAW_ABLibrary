[
  {"content":"\r\n\r\nاردبيل\r\nدرگذرگاه تاريخ\r\nجلد سوم\r\nتأليف\r\nبابا - صفرى\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nاردبيل در گذرگاه تاريخ - جلد سوم\r\nتأليف : باباصفرى\r\nچاپ دوم : زمستان 1371\r\nتيراژ : 3000 جلد\r\nناشر : دانشگاه آزاد اسلامى - واحد اردبيل\r\nچاپ و صحافى : چاپخانه بهمن - تهران\r\nحق طبع و نشر مخصوص مؤلف است و نقل مطالب\r\nآن بدون ذكر مآخذ ممنوع مىباشد .\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\n[ جلد سوم 
  ]\r\n\r\nمقدّمه :\r\nبسم اللّه الّرحمن الّرحيم\r\nگردآورى مطالب و چاپ و نشر مجموعهء حاضر ، كه مجلّد سوم از كتاب « اردبيل در گذرگاه تاريخ » است ، توفيق مجددى است كه خداوند متعال بر ما عنايت فرموده و قسمت ديگرى از آرزوى ما را در اين زمينه تحقّق بخشيده است .\r\nما نخستين روزى كه به نوشتن تاريخ زادگاه خود آغاز كرديم باور نداشتيم كه بتوانيم رويدادهاى اين خطّهء تاريخى را در حدّ يك كتاب گرد آوريم ، يا تنها يك رشته از سرگذشت پيشينيان خود را برشتهء نگارش درآوريم . امروز كه به يارى خدا بچاپ سومين جلد آن دست يافته‌ايم ، بدرگاه او سپاس مىگزاريم و از اين حيث كه توانسته‌ايم تاريخچه‌اى از چگونگى رشته‌هاى گوناگون زندگى مردم اين سامان در حدود مقدورات فراهم آوريم خود را كامياب مىدانيم .\r\nجمع‌آورى مطالب اين جلد از كتاب وقت بيشترى از ما گرفت و بيش از دو جلد گذشته ما را بدقّت و كوشش واداشت . دقّت از جهت حفظ امانت تاريخ و كوشش از لحاظ جمع‌آورى بيشترين مطالب ممكن . و درهرحال با وجود مشكلات زياد خوشوقتيم كه تا آنجا كه توانستيم هردو منظور را بجاى آورديم و سختىها را تحمّل كرديم .\r\nقسمت اعظم سختىها را معاصر بودن خود ما با بخش بالنسبه زيادى از وقايع بوجود مىآورد . زيرا در دو مجلّد پيشين كار عمدهء ما نقد و بررسى اسناد باقى مانده از ديگران و تنظيم مطالب بر مبناى آنها بود .\r\nولى بيشترين آنچه كه در اين كتاب آمده وقايعى است كه در زمان حيات خود ما رخ داده و اينك مائيم كه بعنوان دست اول آنها را مىنويسيم و به صورت سندى براى ديگران مىگذاريم و جاى دريغ و افسوس خواهد بود اگر در آنها از جهت واقعيت‌ها كم و زيادى رخ دهد يا خداى ناكرده خواست و تمايلات ما دگرگونيهائى در نقل و بيان آنها بوجود آورد .\r\nما در مجلّدات پيشين گفته‌ايم كه تاريخ را تنها سرگذشت شاهان و جهانگشايان ، جنگها و صلحها ، شكستها و پيروزيها . . . نمىدانيم و\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nبيش از هرچيز چگونگى زندگى مادى و معنوى گذشتگان را تاريخ آنان مىپنداريم و با اين انديشه است كه حتى سرگرميها و تفريحات و مثلا « لوپرت‌داش » بازى كردن آنها را نيز در قلمرو آن به حساب مىآوريم . چيزى كه ممكن است برخى از خوانندگان كم‌مايه ارزش آنها را درنيابند و يا هرآينه آنها را جزو سرگذشت گذشتگان بشمار نياورند .\r\nبا اين اعتبار است كه در اين مجلّد ، علاوه بر رويدادهاى اجتماعى ، از تعليم و تربيت ، فرهنگ و هنر ، تفريحات سالم ، علما و دانشمندان اردبيل هم سخن بميان آورده در زمينهء كشاورزى ، دامدارى ، صنعت ، بازرگانى ، راهها و نيز تاريخچهء طبّ و بهداشت در اين سامان مطالبى عنوان نموده‌ايم و اميدواريم كه با همهء نقص احتمالى در محضر دانش‌پژوهان مورد قبول يابد .\r\nجا دارد كه در اين مقدمه بموضوع گرانى اين جلد از كتاب نيز اشاره كنيم و تأسف خود را از اين حيث بيان داريم .\r\nمطالب اين كتاب ، در آستانهء انقلاب تاريخى 1357 در ايران ، آمادهء چاپ بود . در آن زمان هزينهء چاپ نسبت بگذشته‌ها زياد به نظر مىرسيد . ما با اين انديشه كه « از بين بردن گرانىها از اهداف مهمّ انقلاب است » چنين پنداشتيم كه بعد از بثمر رسيدن آن و استقرار حكومت جمهورى اسلامى هدفهاى مذكور تحقق مىيابد و كتاب حاضر ، با هزينهء كمتر چاپ و با بهاى مناسب براى فروش عرضه مىشود ؛ غافل از اينكه حملهء ابلهانهء دولتمردان نابخرد عراق به خاك ايران ، و پيش آمدن جنگى كه براى هردو ملّت مسلمان همسايه ، ناخواسته ولى براى جنگ‌افروزان منطقه و عوامل جاه‌طلب آنها كمال مطلوب بود ، كشور ما را با مشكلات اقتصادى سنگينى مواجه مىسازد و تحريم اقتصادى ايران ، از طرف زمامداران بدانديش كشورهاى صنعتى جهان نيز قيمتها را چند چندان بيشتر مىگرداند ! . . .\r\nچهار سال باميد رفع اين مشكلات صبر كرديم و چون دست يافتن به « ارزانى » را در شرايط موجود تقريبا محال ديديم با نگرانى از اينكه مبادا عمر بپايان برسد و يادداشتهاى جمع‌آورى شده ، كه حاصل سالها زحمات مؤلف و درعين‌حال مجموعه‌اى از تاريخ يك منطقهء باستانى\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nاست ، از بين برود تن به اين گرانى داديم و فى المثل دستمزد حروفچينى و چاپ يك « فورم » هشت صفحه‌اى را ، كه در جلد اول فقط 900 ريال بود ، با هزاران خواهش و تمنّى به 000 ، 11 ريال طى كرديم و قيمت كاغذ ، اجرت صحّافى ، بهاى جلد و روكش آن را نيز در مقياسهاى زياد پذيرفتيم و وقتى 30 % كارمزدى را كه كتابفروشها براى فروش مىگيرند با بهاى تعدادى از كتاب ، كه بهرحال بايد بطور رايگان بمراكزى مثل دانشگاهها ، كتابخانه‌هاى عمومى و غيره اهدا شود ، به جمع و تقسيم افزوديم قيمت روى جلد را همان رقم تمام شده قرار داديم و جز اين چه مىتوانستيم كرد ؟ !\r\nذكر اين نكته را ، بر سبيل سپاسگزارى ، لازم مىدانيم كه جمعى از دوستان و همشهريان تحصيلكرده ، در تهران و اردبيل ، بيش از خود ما بچاپ و نشر اين كتاب علاقه داشتند و گاهى در اينباب بيصبرى نشان مىدادند تا آنجا كه برخى از آنان ، با اطلاع از سنگينى هزينه‌ها ، پيشنهادهاى هميارى مالى نموده حتى چكهاى سفيدامضاشده‌اى در جهت تأمين قسمتى از هزينهء كتاب براى ما فرستادند كه با اظهار امتنان به آنان بازپس داديم و بدين‌سبب ، در اينجا نيز از آنان تشكّر مىنمائيم .\r\nاز خدا مىخواهيم كه مندرجات اين كتاب را نيز در مورد تاريخ اردبيل باستانى مفيد گرداند و عنايت خود را براى تأليف و نشر جلد چهارم ، كه مكمّل مطالب سه جلد گذشته خواهد بود ، شامل حال ما فرمايد . بمنّه تعالى و كرمه .\r\nبابا - صفرى\r\nتيرماه 1362\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nفهرست مندرجات\r\nمطالب اين كتاب نيز ، غير از مقدّمه‌اى كه ملاحظه فرموديد ، به پنج گفتار تقسيم شده است :\r\nگفتار يازدهم اردبيل از سوم شهريور 1320 تا انقلاب 1357 مقدّمه صفحهء 9\r\nفصل اول وقايع اردبيل از شهريور 1320 تا تشكيل فرقهء دموكرات آذربايجان استقرار ارتش سرخ در سربازخانهء اردبيل صفحهء 13\r\nتشكيل پايچراغها و شبگردى در محلّات براى تأمين امنيّت صفحهء 14\r\nرفع حالت جنگى نيروهاى مهاجم و تشكيل مجدّد شهربانى و كلانتريهاى اردبيل صفحهء 15\r\nورود نيروهاى نظامى ايران و تشكيل مجدّد پادگان اردبيل صفحهء 17\r\nقحطى مصنوعى در اردبيل صفحهء 20\r\nترتيب جيره‌بندى نان و برقرارى پته صفحهء 25\r\nكميابى ما يحتاج عمومى صفحهء 26\r\nپارتنّىنويسى صفحهء 30\r\nگشايش شعبهء حزب توده در اردبيل صفحهء 31\r\nانتخابات دورهء 14 مجلس شورايملّى در اردبيل صفحهء 38\r\nفصل دوم - فرقهء دموكرات آذربايجان فرقهء دموكرات آذربايجان و نگاه كوتاهى بچگونگى تشكيل آن صفحهء 41\r\nاعلام رسمى موجوديت فرقه صفحهء 50\r\nتشكيل كنگرهء ملّى يا مجلس مؤسّسان آذربايجان صفحهء 53\r\nتشكيل اولين مجلس ملّى آذربايجان و برنامهء دولت خودمختار آن صفحهء 56\r\nتسليم لشگر تبريز و بازگشت استاندار صفحهء 58\r\n\r\n","description":"","footnote":"","page_name":" 1 ","page_number":7},
  {"content":"\r\n\r\nفصل سوم اردبيل از آغاز پيدايش فرقه تا سقوط حكومت ملى آذربايجان اوضاع اجتماعى اردبيل در آستانهء تشكيل فرقه صفحهء 63\r\nمسافرت پيشه‌ورى باردبيل قبل از تشكيل فرقهء دموكرات صفحهء 68\r\nچگونگى تشكيل فرقه در اردبيل صفحهء 71\r\nانتخابات در اردبيل براى مجلس مؤسّسان و مجلس ملّى آذربايجان صفحهء 77\r\nجلوگيرى ارتش سرخ از اقدامات نيروى تأمينيّه در اردبيل صفحهء 78\r\n« ترور » رئيس زندان اردبيل صفحهء 80\r\nپخش سلاح در روستاهاى اردبيل صفحهء 84\r\nسقوط پادگانهاى ارتشى در بخشهاى اردبيل صفحهء 88\r\nتسليم پادگان اردبيل صفحهء 92\r\nتغييرات ادارى پس از تسليم پادگان اردبيل و مبارزه‌هاى داخلى اعضاى فرقه صفحهء 96\r\nمردم اردبيل پس از تسليم پادگان صفحهء 98\r\nكشتن مير غلام منصورى صفحهء 101\r\nپايان كار فرقه صفحهء 104\r\n21 آذر 1325 در اردبيل صفحهء 109\r\nورود ستون ارتش باردبيل صفحهء 119\r\nكميسيون تصفيه صفحهء 123\r\nفصل چهارم - بعضى از رويدادهاى اردبيل از برچيده شدن حكومت فرقه تا 1357 خورشيدى مسافرت شاه باردبيل صفحهء 125\r\nآتش‌سوزى بازار اردبيل صفحهء 128\r\nاردبيل در وقايع ملّى شدن صنعت نفت صفحهء 134\r\nاردبيل و كودتاى 28 مرداد 1332 صفحهء 139\r\nسفرهاى شاه در 25 سال آخر سلطنتش باردبيل صفحهء 143\r\nگفتار دوازدهم فرهنگ و معارف در تاريخ اردبيل :\r\n\r\n","description":"","footnote":"","page_name":" 2 ","page_number":8},
  {"content":"\r\n\r\nفصل اول - تعليم و تربيت در اردبيل تاريخچهء تعليم و تربيت صفحه 151\r\nمبحث اوّل تعليم و تربيت قديم برنامه‌هاى تحصيلات قديمه صفحهء 156\r\nدورهء كودكستان در تعليم و تربيت قديم اردبيل صفحهء 157\r\nطرز تعليم در مكتبخانه‌هاى قديم اردبيل صفحهء 161\r\nتنبيهات در مكاتب قديمهء اردبيل صفحهء 165\r\nبازى كودكان در مكتبخانه‌هاى اردبيل صفحهء 168\r\nمرحلهء دبستان يا مرحلهء دوم تحصيلات قديمه در اردبيل صفحهء 171\r\nمرحلهء سوم تحصيلات قديمه در اردبيل صفحهء 174\r\nدورهء عالى تحصيلات قديمه صفحهء 179\r\nمبحث دوم - تعليم و تربيت جديد بخش اول - مدارس ملّى اردبيل مدرسهء نصريّه يا ادبيّه صفحهء 185\r\nمدرسهء جعفريه صفحهء 187\r\nمدرسهء شرافت صفحهء 189\r\nهيئت نشر معارف صفحهء 190\r\nمدرسهء رشيديه و روشن صفحهء 193\r\nمخالفت با معارف جديد صفحهء 196\r\nشادروان ميرزا حميد آموزگار صفحهء 198\r\nشيخ الاسلام محمد قدس صفحهء 201\r\nميرزا مسيّب رهبر صفحهء 205\r\nدبستان تديّن صفحهء 206\r\nمدرسهء هدايت صفحهء 210\r\nمدارس ملّى ديگر صفحهء 212\r\nبخش دوم - مدارس دولتى اردبيل مدارس حومهء اردبيل صفحهء 220\r\n\r\n","description":"","footnote":"","page_name":" 3 ","page_number":9},
  {"content":"\r\n\r\nآستارا صفحهء 221\r\nخلخال ، مشكين ، بيله‌سوار و گرمى صفحهء 222\r\nرؤساى معارف اردبيل صفحهء 225\r\nفصل دوم - نهادهاى فرهنگى ديگر در اردبيل صفحهء 227\r\nچاپخانه‌هاى اردبيل صفحهء 229\r\nكتابخانه‌ها و قرائتخانه‌هاى اردبيل صفحهء 232\r\nراديو تلويزيون اردبيل صفحهء 235\r\nورزش در اردبيل صفحهء 238\r\nفصل سوم - هنر در تاريخ اردبيل صفحهء 243\r\nنقاشى و مجسّمه‌سازى و خطاطى صفحهء 244\r\nمعمارى و سبك خانه‌سازى صفحهء 245\r\nسبك حمامهاى قديم اردبيل صفحهء 249\r\nموسيقى و آواز صفحهء 251\r\nتآتر صفحهء 254\r\nسينما و عكّاسى صفحهء 258\r\nرقص صفحهء 259\r\nفصل چهارم - بازيها و تفريحات سالم اردبيليها در گذشته صفحهء 261\r\n( براى احتراز از اطالهء فهرست از ذكر اسامى بازيها در اينجا خوددارى شد . )\r\nبازيهاى دختران صفحهء 277\r\nقصّه و داستان صفحهء 283\r\nفصل پنجم - علما و دانشمندان اردبيل صفحهء 290\r\nيادداشت : اسامى علماء و دانشمندان به ترتيب حروف تهجى در متن كتاب منظور شده است و براى احتراز از اطالهء فهرست از آوردن نام آنها در اين قسمت خوددارى گرديد .\r\nگفتار سيزدهم اقتصاد در گذشته‌هاى اردبيل فصل اول - كشاورزى و دامدارى اردبيل صفحهء 371\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nمبحث اول - كشاورزى اردبيل آب و هواى اردبيل صفحهء 376\r\nبارندگى در اردبيل صفحهء 378\r\nرودهاى اردبيل صفحهء 379\r\nنهر بالخلو صفحهء 380\r\nنهر گلمغان ، نهرائردى و نشئه‌رود صفحهء 384\r\nقره‌سو ، قورىچاى صفحهء 385\r\nاحداث چاه براى آبيارى صفحهء 387\r\nآبهاى زيرزمينى صفحهء 389\r\nمناطق مستعد براى احداث سدّ صفحهء 392\r\nروشهاى زراعت در اردبيل صفحهء 394\r\nآنچه در اردبيل بيشتر كشت و برداشت مىشود صفحهء 397\r\nدرختان و رستنيهاى ديگر صفحهء 398\r\nآفات نباتى و حشرات و خزندگان موذى صفحهء 398\r\nحيوانات وحشى صفحهء 401\r\nجنگل و مراتع صفحهء 402\r\nمبحث دوم - دامدارى در اردبيل دامهاى اردبيل صفحهء 406\r\nزنبورعسل صفحهء 411\r\nفصل دوم - معادن و صنايع اردبيل مبحث اول - معادن اردبيل آبهاى معدنى اردبيل صفحهء 416\r\nآبگرم گاميش گولى صفحهء 417\r\nآبهاى ديگر سرعين صفحهء 422\r\nآب ويلادرّه صفحهء 425\r\nآب معدنى سردابه صفحهء 426\r\nآبهاى معدنى نير صفحهء 429\r\nآبهاى معدنى ديگر صفحهء 430\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nفصل سوم - صنايع اردبيل صفحهء 435\r\nفصل چهارم - بازرگانى و راههاى اردبيل مبحث اول - بازرگانى اردبيل صفحهء 453\r\nصادرات اردبيل صفحهء 457\r\nواردات اردبيل صفحهء 462\r\nتجارتخانه‌هاى اردبيل صفحهء 464\r\nصرافى در اردبيل صفحهء 467\r\nسقوط بازرگانى اردبيل صفحهء 468\r\nمبحث دوم - راههاى اردبيل صفحهء 470\r\nگفتار چهاردهم پزشكى و بهداشت در گذشته‌هاى اردبيل تحصيلات اطباى قديم صفحهء 475\r\nپزشكان اردبيل در يك قرن گذشته صفحهء 477\r\nانواع بيماريها صفحهء 480\r\nترتيب معالجه صفحهء 483\r\nداروخانه‌هاى اردبيل صفحهء 486\r\nداروهاى قديم صفحهء 487\r\nنمونه‌اى از دستورهاى پزشكى قديم در اردبيل صفحهء 488\r\nبهداشت در گذشته‌هاى اردبيل صفحهء 492\r\nگفتار پانزدهم نقدها و نظريات خوانندگان در مورد مطالب مجلدات پيشين يك تذكار از خود مؤلف صفحهء 500\r\nنقدى از آقاى سيد لطفعلى حبيبى صفحهء 501\r\nنامه‌اى از آقاى امير احمدى صفحهء 502\r\nرفع يك ابهام تاريخى بوسيلهء آقاى فتحعلى امينى صفحهء 502\r\n\r\n","description":"","footnote":"","page_name":" 6 ","page_number":12},
  {"content":"\r\n\r\nيادآوريهائى از طرف آقاى رزّاق‌خيّر صفحهء 503\r\nنامه‌اى از شادروان محمد افراسيابى صفحهء 504\r\nتوضيحاتى از آقاى دكتر يوسف معمارى صفحهء 505\r\nنقدى از آقاى حاج على نجات صفحهء 512\r\nو بالاخره يك نظر پزشكى از آقاى دكتر حسن نجف‌زاده صفحهء 521\r\n\r\n","description":"","footnote":"","page_name":" 7 ","page_number":13},
  {"content":"\r\n . \r\n","description":"","footnote":"","page_name":" 8 ","page_number":14},
  {"content":"\r\n\r\n\r\nگفتار يازدهم اردبيل از شهريور 1320 تا آغاز انقلاب 1357\r\n\r\nمقدمه :\r\nدر مجلّدات اول و دوم اين كتاب از گذشته‌هاى اردبيل سخن گفتيم و آن مقدار از وقايع اين خطّهء باستانى را كه ميسّر بود ، از دورانهاى قديم تا شهريور 1320 خورشيدى ، با جمال آورديم .\r\nاكنون براى رعايت ترتيب تاريخى ، اين گفتار از جلد سوم را بوقايع اردبيل از بعد از سوّم شهريورماه آن سال اختصاص مىدهيم و اتفاقات قابل ذكر آن منطقه را در اينجا مىآوريم و چون اصولا حوادث و اتفاقات ايران از آن سال ، يعنى 1320 تاكنون زياد و تحولات اجتماعى و سياسى بسيار وسيع است ، براى آنكه جائى براى گفتارهاى ديگر نيز باقى باشد ايجاز و اختصار را در آن رعايت مىكنيم و شرح آنها را بدانشمندان معاصر اردبيل ، كه اىبسا شاهد و ناظر آنها بوده‌اند ، و نيز جوانان انديشمند اين سامان ، كه مسلما در آينده دراينباره بمطالعاتى خواهند پرداخت ، واگذار مىنمائيم .\r\nدر گفتار ششم مجلّد دوم ورود سربازان شوروى را ، در حوالى ظهر روز دوشنبه سوم شهريور 1320 به شهر اردبيل ، بيان كرديم و سرگذشت تأثرآور اردبيليان را در آن روز و روزهاى هولناك بعد ، يادآور شديم و گفتيم عليرغم آنكه در شهر شايع شده بود كه نيروى كمكى از تهران آمده در گردنهء « صائين » جلوى سپاهيان روس را گرفته است ، طولى نكشيد كه از راديوها شنيده شد « مهاجمين از زنجان و قزوين نيز گذشته به قصد تهران پيش مىروند » .\r\n\r\n","description":"","footnote":"","page_name":" 9 ","page_number":15},
  {"content":"\r\n\r\nاردبيليها از آنچه در خارج از اين شهر مىگذشت ناآگاه بودند و چون سيمهاى تلگراف و تلفن قطع و هيچگونه آمدورفتى نيز صورت نمىگرفت رابطه‌اى با خارج و منجمله تهران و تبريز نداشتند و تنها بعد از باز شدن راهها و عادى گشتن تقريبى اوضاع ، كه كمى بيش از سه هفته به طول انجاميد ، با وصول برخى از جرايد مركزى دريافتند كه رضا شاه ، بر اثر فشار دولتهاى مهاجم از سلطنت كنار گرفته و بوسيلهء انگليسىها بسوى جزيره « موريس » در اقيانوس هند و مجاورت سواحل شرقى آفريقا حركت داده شده است . استعفاى رضا شاه بنفع فرزند ذكور ارشدش « محمد رضا پهلوى » ، كه بر طبق قوانين وليعهد او بود ، صورت گرفت و محمد على فروغى ، نخست‌وزير وقت ، روز 25 شهريور 1320 متن استعفانامهء ويرا در مجلس شورايملّى قرائت نمود .\r\nدر آن روز محمد رضا پهلوى با تشريفات لازم بمجلس آمد و بعنوان دومين پادشاه خاندان پهلوى ، براى حفظ تماميّت ارضى ايران و صيانت قانون اساسى و اجراى كامل اصول آن ، همچنين تأمين آزادى و رفاه و سعادت ملّت سوگند ياد كرد .\r\nاين كار مقارن با زمانى بود كه قسمت اعظم ايران تحت اشغال ارتش بيگانه بود . در خزانهء مملكتى براى پرداختهاى ضرورى دولت پولى پيدا نمىشد . قشون ايران ، بر اثر خيانت فرماندهانش ، از هم پاشيده ، نظم و نظام آن درهم ريخته بود . وكلائى كه ديروز در مجلس شورايملى ، عروسك‌مآب و با مدح و تعريف از رضا شاه قيام و قعود مىكردند ، امروز بنام « نمايندهء مردم » آهنگهائى را در راه « وطن‌پرستى ! » ساز كردند . « ملت دوست‌نما » يان فرصت‌طلب با تعليماتى كه ، بقول دسته‌هاى مخالف شبها از سفارتخانه‌هاى خارجى مىگرفتند ، روزها اتحاديه و حزب برپا مىداشتند و بجاى آنكه در اين گيرودار هول‌انگيز ، بالاتفاق بفكر نجات وطن و صيانت ناموس ملّى باشند ، مشكلات گوناگونى بوجود مىآوردند . دولتها را ، كه اعضاى آنها نيز از قماش خود اينها و بنا بمشهور اكثرا منتخب نمايندگان سياسى كشورهاى اشغالگر بودند ، استيضاح مىكردند و براى وجيه الملّه شدن ، با چماقهاى تكفير سياسى و اجتماعى بر سر اين و آن مىكوفتند و بيش از اشغالگران وطن ، مستقيم و غيرمستقيم ، در حفظ منافع دولتهاى بيگانه كوشش مىنمودند .\r\n\r\n","description":"","footnote":"","page_name":" 10 ","page_number":16},
  {"content":"\r\n\r\nقحطى طبيعى و مصنوعى ، با چهرهء كريه خود ملت را با استيصال مواجه مىساخت و سوداگران بىانصاف با توسّل بانواع حيله‌ها ، چنان كه معمول آنهاست ، دمار از روزگار مردم برمىآوردند . بيكارى و درماندگى بيش‌ازپيش بر جامعه و افراد سنگينى مىكرد و اساس امنيت اجتماعى را تهديد مىنمود . ياغيگرى قبايل داستان دردآور ديگرى بود و خبرهائى كه از يورش آنها به قراء و آباديها ، و نهب و غارت و اىبسا قتل مردم ، مىرسيد آدمى را سخت تحت تأثير قرار داده و اندوهگين مىساخت .\r\nاين قبيل بىنظمىها اختصاص به پايتخت و يا مناطق بخصوصى نداشت و گرچه در اصل از پايتخت سرچشمه مىگرفت ولى مانند دواير موّاجى ، كه از افتادن سنگى در وسط استخرى بوجود مىآيد و بتدريج بكناره‌هاى آن مىرسد ، همه نقاط مملكت را فرا مىگرفت . با اين تفاوت كه هرچه از پايتخت دور تر مىشد اثرات آن بيشتر خودنمائى مىكرد و اردبيل هم يكى از اين نقاط بود .\r\nشهرها هم مثل انسانها خوشبخت و بدبخت دارد و سعادت يا نكبت گاهى در سرنوشت آنها پيدا مىشود . اردبيل از جمله نقاطى است كه در دو سه قرن اخير از خوشبختىها بهرهء كمترى داشته است . مراجعهء اجمالى بگذشته‌هاى ايران نشان مىدهد كه اين خطّه ، با آنكه در تمام گرفتاريهاى مملكت به قدر ديگر نقاط آن و گاهى بيشتر سهم و بهره داشته جانفشانيهاى قابل تقديرى در اعتلاى عظمت اين مرزوبوم نموده است ، و حتى با آنكه بقول مورخان استقلال سياسى و وحدت جغرافيائى ايران بعد از انقراض ساسانيان ، بدست يكجوان سيزده ساله از اين شهر احيا گشته و تجديد افتخارات اين كشور باستانى با فداكاريهاى رادمردان و شجاعان اردبيل صورت گرفته است « 1 » ؛ بااينحال هيچگاه درخور فداكاريها يا ارزش خدماتش از خوشىهاى آن بهره نگرفته و بقول معروف بمانند مرغى شده است كه در عزا و عروسى سهم او ناكامى و قربانى گشته است و صد حيف كه كنون همچنين است .\r\n\r\n\r\n","description":"","footnote":"\r\n( 1 ) - به صفحهء 81 جلد اول اين كتاب مراجعه فرمائيد .\r\n","page_name":" 11 ","page_number":17},
  {"content":"\r\n\r\n\r\nفصل اوّل وقايع اردبيل از شهريور 1320 تا تشكيل فرقهء دموكرات آذربايجان\r\n\r\nمراجعت فراريان :\r\nما در جلد دوم اشاره كرده‌ايم كه مقارن با ورود سربازان روس ، گروهى از مردم اردبيل ، بويژه مالكين و ثروتمندان خانواده‌هاى خود را برداشته ، با هروسيله كه ممكن مىشد ، ولو با پاى پياده ، راه دهستانها را پيش گرفتند و از شهر بدر رفتند . خروج از شهرها ، در چنين مواقعى سابقهء تاريخى دارد بويژه در اردبيل ، كه غالبا در گذشته‌هاى خود معرض تاخت‌وتازهاى بسيارى بوده است . در آن يورشها مردم از شهر مىگريختند و با صرفنظر كردن از مال و سامان ، جان خود را بدر مىبردند . در قرون پيش كه جنگل به شهر نزديك بود غالبا فرارها بدان ناحيت صورت مىگرفت و چنان كه « ياقوت حموى » مؤلف « معجم البلدان » در حملهء مغولها باردبيل اشاره كرده ، مخفىگاههاى جنگل پناهگاهى براى مردم آنجا بشمار مىآمد .\r\nعلاوه بر هجومهاى تاريخى در ايامى كه بيمارى همه‌واگيرى ، مثل و با و طاعون و حصبه و غيره نيز شيوع مىيافت آنهائيكه امكان خروج داشتند از شهر بدر رفته بدهستانها ، مخصوصا در كوهپايه‌ها ، روى مىآوردند و بدان‌وسيله ، بدون آنكه بعلّت علمى آن آگاه باشند از ابتلاى به بيمارى در امان مىماندند .\r\nآنچه درخور توجه است اينست كه دهقانان آنروزگار از فطرت نيك انسانى بهرهء زيادى داشتند و با گرامى داشتن مقدم چنين مهمانان لاعلاج ، برادروار با آنها يارى و همدردى مىكردند . صد حيف كه در اين روح جوانمردى نيز در سنوات اخير ضعف و فتورى راه يافته و سودجوئى مادى ، گاهى توأم با ناجوانمردى در بعضى جا جانشين آن گشته است .\r\nدر سوم شهريور مذكور ، آنان كه به دهستانها رفته بودند با مهر و محبت روستائيان روبرو گشتند و چند روزى از آن ايّام پراضطراب را در آنجاها گذرانيدند . آنان\r\n\r\n","description":"","footnote":"","page_name":" 12 ","page_number":18},
  {"content":"\r\n\r\nمىترسيدند كه اگر به شهر درآيند مورد بىمهرى ارتش سرخ قرار گيرند و بنام آنكه « بورژوا » هستند از « كمونيستها » اذيّت و آزارى به بينند ولى چون كم‌كم به واهى بودن اين تصوّر پى بردند به خانه و كاشانهء خود بازگشتند .\r\nبا همهء محبتها و مهمان‌نوازيهائى كه دهقانان در حق اينان به عمل مىآوردند باز اقامت در بيرون از مسكن و منزل مألوف براى آنها ناگوار بود و اضطراب و نگرانى روحى ، آسايش واقعى را در آنجا از آنها سلب مىنمود و بيخبرى از آنچه در شهر مىگذشت ناراحتى سنگينى در خاطر آنان بوجود مىآورد .\r\n\r\nاستقرار ارتش سرخ در سربازخانهء اردبيل :\r\nدر گفتارهاى پيش گفته‌ايم كه قبل از سلطنت رضا شاه « نارين‌قلعه » تاريخى ، محلّ استقرار ساخلوى اردبيل بود . در اوايل سلطنت وى و مقارن با سازمان يافتن ارتش ايران ، احداث ساختمانهاى بخصوصى ، براى « فوج 11 قهرمان اردبيل » در برنامهء ارتش منظور گرديد و در كنار شهر ، در مجاورت جادهء اردبيل به تبريز در محوطهء وسيعى بناهاى بزرگى برپا شد و بنام « سربازخانه » مورد استفاده هنگ اردبيل قرار گرفت .\r\nاين محيط كم‌كم وسعت يافت و حتى فرودگاه كوچكى نيز در جنوب آن بوجود آمد و اين فرودگاه همان بود كه روسها پس از ورود به اردبيل ، در نشست و برخاست هواپيماهاى جنگى خود از « باند » خاكى آن استفاده نمودند .\r\nسربازخانه ابتدا محل استقرار « فوج 11 قهرمان اردبيل » بود . فوجى كه با عشق و علاقهء سرهنگ « كلبعلى خان » به بهترين وضع روز درآمد و در ارتش ايران اسم و رسمى يافت . « 1 » بعدها كه ساخلوى اردبيل به تيپ و سپس ، يعنى اواخر سال 1319 خورشيدى ، به لشگر توسعه يافت اين محوطه مركز لشگر شد .\r\nروز سوم شهريور ، ارتش شوروى پس از ورود به شهر ، سربازخانه را نيز اشغال كرد ولى چون شب فرارسيد بنا بمقتضيات حالت جنگى ، آنجا و نقاط ديگريرا كه در اختيار گرفته بود ، رها كرده از شهر بدر رفت . از فرداى آن روز ، كه سربازخانه آماده و ملاحظات\r\n\r\n\r\n","description":"","footnote":"\r\n( 1 ) - در اينمورد بمطلبى كه در صفحهء 30 مجلّد دوم اين كتاب نوشته شده است مراجعه فرمائيد .\r\n","page_name":" 13 ","page_number":19},
  {"content":"\r\n\r\nتأمينى از جهت استقرار در آن فراهم گرديد ، آندسته از سپاه روس ، كه مىبايست در اين منطقه بماند ، بدانجا نقل مكان كرد و تا اواسط ارديبهشت‌ماه 1325 خورشيدى ، كه ارتش سرخ ايران را تخليه نمود ، سربازخانه را در تصرف داشت .\r\n\r\nتشكيل پايچراغها و شبگردى در محلات براى تأمين امنيت :\r\nصبح روز دوشنبه سوم شهريورماه 1320 با وجود حملهء هواپيماهاى شوروى باردبيل ، ادارات دولتى كما فى السابق تشكيل يافت و كارمندان آنها ، هرچند كه مراجعينى نداشتند ، طبق مرسوم در سركار خود حاضر شدند و گرچه از ترس « تأمينات شهربانى » امكان گفتگو در باب حملهء روسها نداشتند بااينحال دو سه ساعتى در اطاقهاى خود باقى ماندند و چون خبر حملهء ارتش سرخ در شهر شيوع يافت و بازار و دكانها تعطيل گرديد آنها نيز محلّ كار خود را ترك كردند و بدينطريق ادارات دولتى و سازمانهاى ديگر نيز بلاتكليف بسته شدند .\r\nشك نيست كه با چنين واقعه‌اى كلانتريها نيز قادر بانجام كارى نبودند و افسران و پاسبانان آنها ، مثل افراد شهربانى بخانه‌هاى خويش بازگشته تغيير لباس دادند و با نگرانى از سرنوشت خود درصدد يافتن پناهگاهى برآمدند . در نتيجه شهر به كلى فاقد پاسدار و نگهبان قانونى گشت و تزلزل امنيّت عمومى مسئلهء نگرانىآورى براى ساكنين آن بوجود آورد .\r\nدر چند روز اول حادثه‌اى پيش نيامد و شايد بدانجهت بود كه افراد ناباب نيز بر اثر سرعت پيشامدها مبهوت گشته گوئى از تصرف شهر خود بوسيلهء ارتش بيگانه كريخت شده بودند ، ولى دو سه روز ديگر ، كه تقريبا وضع به صورت عادى بازمىگشت ، تأمين امنيّت مردم ، بويژه در شبها ، كه شهر به علت خاموشى چراغها در ظلمت و تاريكى فرو مىرفت ، مورد توجه بزرگان محلّ قرار گرفت و سرانجام هرمحله براى خود قرارگاهى ترتيب داد و از جوانان و مردان ساكن محلّه ، با تعيين نوبت مشخص ، دسته‌هاى سيّارى بوجود آورد كه شبها با چوب و چماق در كوچه‌هاى محلّه مىگشتند و بجاى پاسبانان رسمى ، براى صيانت خانه‌ها از تجاوز برخى نابكاران احتمالى پاس مىدادند .\r\nمحلّى را كه بعنوان قرارگاه اين شبگردان انتخاب مىشد « پاى چراغ » مىگفتند و\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nدر آنجا وسايلى مثل چاى و بخارى براى استراحت كسانى كه از گشت بازمىگشتند ، مهيّا مىساختند .\r\nاطلاق اين نام بدان قرارگاهها در آن روز صورت نگرفت بلكه از سالها پيش اين كلمه يك عنوان شناخته شده به حساب مىآمد و تا آنجا كه به نظر مىرسد بدوران جنگ بين الملل اول مربوط مىگردد . زيرا بگفتهء سالخوردگان در آن ايام هم اين شهر بوسيلهء نيروهاى بيگانه اشغال گرديد و پاسداريهائى براى حفظ نظم و امنيّت از طرف اردبيليان آن روز بوجود آمد و اين نام بوسيلهء آنان ، براى قرارگاههاى پاسداران به كار برده شد .\r\nپاى چراغها مدّتى برجاى ماندند و تا روزيكه كلانتريها از نو تشكيل يافته رشتهء انتظامات را در دست گرفتند بحراست از محلّات و خانه‌هاى مردم پرداختند .\r\n\r\nرفع حالت جنگى نيروهاى مهاجم و تشكيل مجدّد شهربانى و كلانتريهاى اردبيل :\r\nتبليغات ارتش ايران در دوران قبل از شهريور 1320 ، در باب قدرت رزمى و وسايل جنگى آن بسيار قوى بود و تا آنجا اثر داشت كه « از لحاظ داخلى » مردم ايران آن را شكست‌ناپذير مىدانستند و « از حيث جهانى » نيز دول منطقه آن را يك نيروى مقتدر به حساب مىآوردند . بويژه آنكه دولى مثل تركيه ، عراق و افغانستان نيز با انعقاد پيمان سعدآباد با آن اتحّاد داشتند . « 1 »\r\nبه همين ملاحظات ارتش شوروى هنگام حمله بايران ، با وجود آنكه به سپاه و تجهيزات خود در جبههء جنگ با آلمان ، نياز مبرمى داشت و با آنكه از طرف دولت انگلستان اطمينان كاملى در باب بىاثر گذاشته شدن پيمان سعدآباد بدست آورده بود ، بااينحال براى آنكه غافلگير نشود و در حال مبادا « نيروى مقتدر ارتش ايران و هم‌پيمانان ؟ ! » را درهم بشكند با تعداد زيادى سرباز و انواع مختلف سلاحهاى جنگى حملهء خود را آغاز كرد ولى چون ارتش ايران بر اثر خيانت\r\n\r\n\r\n","description":"","footnote":"\r\n( 1 ) - اين اتحاديّه و نظاير آنها ، كه بر طبق نقشه و خواست ابرقدرتها بوجود مىآيد فقط براى حفظ منافع خود آنها صورت مىگيرد و روزيكه آنها بخواهند همانند توپى كه بادش خالى شود خودبخود بىاثر گشته از بين مىرود .\r\nپيمان سعدآباد يكى از آنها بود كه بوسيلهء انگليسىها بين كشورهاى افغانستان ، ايران ، تركيه و عراق بوجود آمد و در شهريور 20 كه منافع انگلستان حمله بايران را ايجاب نمود از بين رفت .\r\n","page_name":" 15 ","page_number":21},
  {"content":"\r\n\r\nسرانش ، كه بقول جرايد آن روز دست‌نشاندگان سياست انگلستان بودند ، در همان لحظات اوّليه متلاشى گشت نيازى براى استفاده از آنها پيدا نشد .\r\nتدابير نظامى مدتها پس از فروكش كردن حالت حمله نيز فرماندهان شوروى را از هرگونه آمادگى رزمى باز نداشت و يكانهاى ارتش سرخ را در ايران ، و بالطبع در اردبيل ، به حال آماده‌باش نگه داشت ، ولى با گذشت روزگار ، بويژه وضع قرارهائى با دولت ايران ، و كسب اطمينان از اينكه هيچ خطرى ، اعم از نيروى نظامى يا دستجات چريكى ، آنها را تهديد نمىنمايد ، روسها كم‌كم قسمتهائى از ارتش خود را بجبههء جنگ با آلمان اعزام داشتند و ساخلوى خود را در اين شهر بحدّاقل ممكن تقليل دادند .\r\nكار اين دسته از سربازان روسى برقرارى رابطه با يكانهاى مستقر در نقاط ديگر بود و مثل ديگر ساخلوهاى شوروى در شهرهاى ايران ، امنيّت پشت جبهه را تأمين مىنمود .\r\nآنها به ظاهر با مردم و ساكنان شهر كارى نداشتند و در مسائلى مثل امنيّت سكنه و تأمين وسايل رفاه مردم عملى انجام نمىدادند . و گرچه همهء امور منطقه طبق صوابديد كنسولخانهء شوروى در اردبيل ، كه پس از سوم شهريور تشكيل يافت ، انجام مىگرفت با اينحال كليهء اين امور را از وظايف سازمانهاى دولتى ايران مىدانستند و خود در آنها مداخلاتى نمىكردند .\r\nامنيّت يكى از كارهاى فورى و ضرورى بود و براى تأمين آن تشكيل شهربانى لازم مىنمود . از اينرو با موافقت فرمانده پادگان و مأموران سياسى شوروى در تهران و اردبيل ، شهربانى اين شهر با دو كلانترى از نو تشكيل يافت و تعدادى تفنگ و فشنگ در اختيار آنها گذاشته شد و آنعده از افسران و پاسبانان كه در شهر مانده بودند به خدمت دعوت گرديده با پوشيدن لباس رسمى ، بر مبناى مقررات قبلى كار خود را آغاز نمودند .\r\nسابقا گفته‌ايم كه هنگام حملهء روسها بايران ، شخصى بنام « حسنعلى شهروزى » فرماندار اردبيل بود . او كه بر اثر وضع حمل همسرش نتوانست مثل افسران ارتش و ديگر مأموران عاليرتبهء دولتى فرار كند اضطرارا در اين شهر باقى ماند و با موافقت روسها بعنوان فرماندار كماكان مرجع امور منطقه گرديد . ولى با دگرگونى اوضاع و تفاوت موقعيت جديد ، با دوران قبل از حملهء روسها ، مأموريت شخص ديگرى لازم بود تا متناسب با\r\n\r\n","description":"","footnote":"","page_name":" 16 ","page_number":22},
  {"content":"\r\n\r\nاوضاع روز عمل كند و در راه نجات وطن از اين پيشامد تأثربار ، بنحو شايسته‌اى كوشش نمايد . از اينرو پس از آنكه كارها اندكى عادى گشت و راه آمدوشد بين اردبيل و تهران باز گرديد شهروزى از اين ولايت رفت و شخص باتجربه‌تر ديگرى بنام « ميرزا كريمخان مبصّر روشنى » بجاى او فرماندار اردبيل شد .\r\nكريمخان مرد مسنى بود و قبلا بعنوان مأمور وزارت خارجه مدتها در « عشق‌آباد » و قفقاز سابقهء خدمت و آشنائى با روسها و خلقيّات آنها داشت . اين بود كه روسها او را محترم مىداشتند و به مقدار زيادى به دو اعتماد مىكردند و چه‌بسا كه موافقت روسها و ابراز قبلى چنين اعتمادى از ناحيهء آنها ، از عوامل مؤثر در انتخاب او بفرماندارى اردبيل بود . زيرا در آنزمان دولت ايران سعى داشت كه مأموران ولايات تحت اشغال نظامى بيگانه را با صلاحديد آنها برگزيند تا در عمل مشكلى پيش نيايد . كريمخان پس از ورود باردبيل توانست با آنها حسن روابط برقرار نمايد و گرفتاريهائى را كه بين عمّال دولت ، يا مردم اردبيل با مأموران و سربازان شوروى در اين منطقه پيش مىآمد بنحو شايسته‌اى بر طرف سازد « 1 » . اقدامات او در تحكيم موقعيت شهربانى و كلانتريها بسيار مؤثر افتاد و تشكيل پادگان نظامى ايران در اردبيل نيز به مقدار زيادى با تلاشهاى او صورت گرفت .\r\n\r\nورود نيروى نظامى ايران و تشكيل مجدد پادگان اردبيل :\r\nدر مجلد دوم اشاره كرده‌ايم كه « سرتيپ قادرى » فرمانده لشگر 15 اردبيل ، ظهر روز يكشنبه دوم شهريورماه 1320 محلّ خدمت خود را رها كرده باتفاق خانواده‌اش رهسپار تهران گرديد . از اينرو پادگان اردبيل در روز حسّاس سوم شهريور وضع بلاتكليفى يافت و چون سربازخانه مورد حملهء هوائى روسها قرار گرفت سربازان هرقسمت بصلاحديد فرماندهء خود و بدون هدف از آنجا خارج شده به سمت ارتفاعات\r\n\r\n\r\n","description":"","footnote":"\r\n( 1 ) - در آن ايام يكى از افسران شوروى ، بر اثر اصابت تير در اردبيل بقتل رسيد . روسها بشدت از اين كار رنجيده گشتند و اگر غير از كريمخان فرماندار ديگرى در اين شهر مىبود واكنش سختى نشان مىدادند . او با تدبير و حسن روابطش با مأموران روسى موضوع را بنحو رضايت‌بخشى فيصله داد . و سرانجام با اين عنوان كه افسر مذكور هنگام پاك كردن سلاحش مورد اصابت تير خود قرار گرفته ، بچنين امر مهمى پايان بخشيد .\r\n","page_name":" 17 ","page_number":23},
  {"content":"\r\n\r\n« صائين » به راه افتادند و پس از آنكه با بدترين وضع و بدون هيچگونه نقشه و برنامه و خورد و خوراك مقدارى راه رفتند بالاجبار سلاحهاى خود را در بيابانها ريختند و درجه‌داران و سربازان ، با درآوردن لباسهاى رسمى خود و غالبا با يك پيراهن ، بخانه‌هاى خويش در شهر يا روستاها بازگشتند .\r\nامروز كه چهل سال از آن تاريخ مىگذرد به ياد آوردن وضع سرگردانى بويژه آوارگى و مراجعت سربازان با آن هيئت و كيفيت ، اشك در ديدگان آدمى مىآورد و خيانت اولياى مملكت ، بدين سرزمين و مردم آن ، ناخودآگاه زبان آدمى را بنفرين و لعن بر آنها مىگشايد و از خدا مىخواهد كه چنين وضعى هرگز براى ارتش ايران پيش نيايد .\r\nبارى سلاحهاى آن روز ارتش ايران غالبا تفنگ « برنو » و مسلسل كوهستانى بود كه با قاطر حمل مىشد و در اردبيل چند عراده توپ نيز وجود داشت كه بنا بنوشته‌هاى جرايد آن روز جديدا از تهران به اين شهر فرستاده بودند در حالى كه گلوله‌هاى آنها بپادگانهاى ديگر در شرق كشور ارسال شده بود . تفنگهاى مزبور و فشنگهاى آنها بهترين هديه‌اى بود كه در اين گيرودار نصيب روستائيان ، بويژه شاهسونها و عشاير ، گرديد و قسمت اعظم آنها در همان روزهاى اول بوسيلهء آنان از بيابانها جمع‌آورى شده ناپديد گشت .\r\nبدست افتادن اين سلاحها و از بين رفتن پاسگاههاى ژاندارمرى ، كه حافظ امنيت در خارج از شهرها بود ، ببعضى از اشرار مجال داد تا در بيابانها دست بتعدّى و آزار باز كنند و با حمله بمسافران و روستاهاى منطقه ، ناامنىهائى بوجود آورند . يا برخى از آنان مثل « ممش خان » خلخالى درصدد بدست آوردن حكومت منطقه و كسب قدرت سياسى و نظامى بزرگترى برآمده با مسلح كردن جمع معتنابهى از طرفداران خود ، مشكلاتى براى دولت ايران و نگرانيهائى براى قشون اشغالگر در پشت جبهه‌هاى جنگ ايجاد كنند .\r\nفرماندهان شوروى بنا بمصالحى مايل نبودند كه در اينموارد مستقيما دخالت كنند و علاوه بر تلفاتى كه در جبهات جنگ داشتند در پشت جبهه نيز خود را با چنين دستجاتى درگير سازند . بدينجهت مصلحت در آن ديدند كه اين طغيانها را با دست خود ايرانيها فرو نشانند و بآرتش از هم پاشيدهء ايران ، در مقياس كوچكى كه براى آنها قابل « كنترل »\r\n\r\n","description":"","footnote":"","page_name":" 18 ","page_number":24},
  {"content":"\r\n\r\nباشد ، اجازهء تشكيل و استقرار مجدّد در اردبيل و آذربايجان بدهند و آتشهائى را كه ممكن بود بوسيلهء ملّىگرايان ، يا فعاليتهاى طرفداران آلمان در ايران ، در مبارزه با اشغالگران روشن شود بدست آنها خاموش سازند .\r\nدر اجراى اين منظور بود كه سرهنگ « جان‌پولاد » نامى از افسران آذربايجانى ارتش ايران ، همراه با تعدادى افسر و درجه‌دار و سرباز كه جمعا بالغ بر دويست نفر مىشدند ، در ميان استقبال پرشور مردم بدين شهر آمد و چون سربازخانه در تصرف ارتش سرخ بود سالاريه را ، كه ساختمان كوچكى در ضلع شرقى باغملّى بود ، در اختيار گرفت و كم‌كم از بناهاى نيمه‌تمامى كه در محلّ نارين‌قلعهء سابق احداث گشته بود ، و امروزه محلّ استقرار بيمارستان بو على و شهردارى اردبيل است ، نيز استفاده كرد .\r\nما يك بار ديگر نيز در مجلد دوم اين كتاب گفته‌ايم كه استقلال هركشور برترين ناموس مردم آن كشور است و ارتش ملّى مظهر اين مجد و عظمت مىباشد . از اينرو روزيكه ستون مزبور به شهر مىرسيد مردم با شور و شوق فراوان دكان و بازار را بسته به پيشواز شتافتند و زن و مرد ، بزرگ و كوچك ، صفهاى طولانى در مسير آن تشكيل داده با هلهله و شادى از آنان استقبال كردند .\r\nيادآورى اين صحنه ، شور و هيجان مردان و زنان روس را بخاطر مىآورد كه پس از شكست آلمان نازى ، در جنگ جهانى دوم ، و هنگام ورود سربازان ارتش سرخ به آباديها و مناطق آزاد شده خويش ، از خود نشان مىدادند با اين تفاوت كه هنوز اردبيل از اشغال بيگانه آزاد نشده بود .\r\nما وقتى در اينباب مىانديشيم كه اردبيليها از ورود ارتش خود به شهر خويش خوشحال مىشوند ؛ مردم « اوكراين » از آزاد شدن سرزمينشان ، از اشغال آلمانها ، شادمان مىگردند ؛ « ويتنامى » ها از طرد مهاجمان آمريكائى از كشور خود احساس غرور مىكنند ؛ الجزايريها از راندن فرانسويهاى استعمارگر از ميهنشان مسرور و شادمان مىشوند و . . . چنين مىپنداريم كه وطن‌دوستى يك امر غريزى و يك وديعهء الهى براى انسانهاست و حتى حيوانات نيز بدون استثناء به چنين امرى سخت پايدارند و براى\r\n\r\n","description":"","footnote":"","page_name":" 19 ","page_number":25},
  {"content":"\r\n\r\nصيانت لانه و كاشانهء خود به قدر توانائى قيام مىنمايند . « 1 »\r\nبهرحال پادگان اردبيل كم‌كم وسعت يافت و با فرونشانيدن قيامها و ناآراميها ، موقعيت خود را در منطقه بدست آورد و بتدريج از جهت تشكيلاتى ، از گردان به هنگ و سرانجام به صورت يك تيپ درآمد و تا روز 23 آذرماه 1324 خورشيدى ، كه بالاجبار تسليم دموكراتهاى آذربايجان شد ، عامل بزرگى در راه حفظ امنيّت و مهمتر از همه سبب دلگرمى و تقويت روحيهء وطندوستان شهرستان گرديد .\r\n\r\nقحطى مصنوعى در اردبيل :\r\nبه نظر مردم اردبيل قحطى يكى از بليّات آسمانى است كه در طول تاريخ گاه‌وبيگاه در اين منطقه بظهور رسيده و سبب گرفتارى مردم و از بين رفتن نفوس كثيرى گرديده است .\r\nما مجال نيافته‌ايم كه همهء كتابها و نوشته‌هاى گذشتگان را در اينمورد بخوانيم و دوره‌هاى نزول اين بليّه را در اين منطقه ، تا آنجا كه احيانا در آنها ثبت و ضبط شده است ، استخراج كرده در اينجا بياوريم ولى جسته‌گريخته از برخى از آنها اطلاعاتى يافته‌ايم و مثلا مىدانيم كه در سال 979 هجرى قمرى قحطى شديدى در اين منطقه بروز كرده و بر اثر آن و نيز شيوع طاعون « سىهزار كس در اين ولايت تلف شده است » « 2 » .\r\nدر جلد اول اين كتاب نيز به قحطى سختى در سال 1288 هجرى اشاره كرده و هلاك جمعى از مردم را بر اثر آن ياد كرده نوشته‌ايم كه اين قحطى بواسطهء عظمت مصيبت ، خود مبداء تاريخى براى باقيماندگان آن بليّه گرديده بود . همچنين از قحطىهاى مهلك ديگر « جفته‌ئيلى » و « اوچ‌تومن‌ليك » ياد كرده گفته‌ايم كه دوّمى در اواخر جنگ بين الملل اول و سالهاى 1334 و 1335 هجرى قمرى ظاهر شد و اين ناحيه و قسمتهاى بزرگى از ايران ، از نزولات آسمانى محروم گشت تا بدانجا كه نان در اردبيل يك من محلّى ، كه ببهاى دهشاهى فروخته مىشد ، به سه تومان ، يعنى شصت برابر گرانتر رسيد و بدين‌سبب سالهاى مذكور به « اوچ تومن‌ليك‌ئيلى »\r\n\r\n\r\n","description":"","footnote":"\r\n( 1 ) - در صفحهء 354 جلد 2 اين كتاب مطالبى در اينمورد نوشته شده است .\r\n( 2 ) - تاريخ « عالم‌آراى عباسى » . اسكندر بيگ . تهران 1334 . ص 118 .\r\n","page_name":" 20 ","page_number":26},
  {"content":"\r\n\r\nمعروف و مبداء تاريخى براى مردم اين شهر گرديد . « 1 »\r\nدر تمام اين قحطىها عامل اصلى قهر طبيعت و نبودن محصول بود . بدينمعنى كه در اين سالها در اردبيل و نقاط مجاور بارندگى كم مىشد و يا اصولا بقول سعدى آسمان آنقدر بر زمين بخيل مىگشت كه آنچه هم كه زارعين از گلوى خود بريده به صورت تخم در زمين مىافشاندند بر اثر نبودن برف و باران لب تر نمىكردند . در نتيجه مردم مواجه با فقدان مواد غذائى مىشدند و اگر اين بلا يكى دو سال طول مىكشيد بناچار شهر و ديار خود را رها كرده دسته‌دسته بنقاط ديگر كوچ مىنمودند و يا از گرسنگى و امراضى كه بر اثر بىغذائى بروز مىكرد ، گروه‌گروه به هلاكت مىرسيدند . اما قحطى سال 1320 خورشيدى و سنوات بعد از آن معلول قهر طبيعت نبود بلكه مصيبتى بود كه بطور مصنوعى بوسيلهء نيروهاى مهاجم براى مردم بىپناه بارمغان آمد .\r\nاردبيل اصولا ، منهاى سالهاى استثنائى كه بارندگى نشود ، منطقهء غلّه‌خيز است و بخشهاى اطراف آن ، بويژه مغان ، ارشق و دامنه‌هاى سبلان و باغرو از حيث توليد غلّه از مناطق مستعد ايران بشمار مىآيند و گاهى ، حتّى در زمانهائى كه اصول كشاورزى جديد در آنها معمول نبود ، سالانه دهها هزار تن گندم و جو از آنها صادر مىشد .\r\nدر آن سال نيز اردبيل و اطرافش محصول خوب داشت و مقدار زيادى در انبار مالكان و تجار جمع‌آورى گشته در آستانهء فروش و صدور بنقاط ديگر بود . اين سياست انگليس و نياز روس‌ها بود كه متفقا بمرحلهء اجرا درآمد و مردم را دچار مشقات تحمّل‌ناپذير ساخت .\r\nاين گفته منسوب به انگليسىهاست كه به نظر آندولت استعمارى ، براى تسلط و حكومت بر مردم ايران ، بايد آنها را گرسنه نگاه داشت و در مورد عربها عكس آن رفتار نمود . آنها در نتيجهء قريب به دو قرن تسلط بر ملل شرق ميانه ، بدين امر اعتقاد يافته‌اند كه ايرانيها اگر سير باشند سر بطغيان و شورش برمىدارند ولى عربها اگر گرسنه بمانند چنين مىكنند .\r\nاين بود كه بعد از شهريور 1320 اين روش را بشدت در ايران بمرحلهء اجرا درآوردند و بيشتر شهرها منجمله اردبيل را با يك قحطى مصنوعى مواجه ساختند .\r\nدر آنزمان جنگ در حدّ اعلاى شدت بود و نيروى آلمان در جبهه‌هاى شرق و غرب\r\n\r\n\r\n","description":"","footnote":"\r\n( 1 ) - بصفحه 358 جلد اول اين كتاب مراجعه فرمائيد .\r\n","page_name":" 21 ","page_number":27},
  {"content":"\r\n\r\nروزگار را بر متفقين تيره كرده بود . در نتيجه نيروى انسانى اينها ، بويژه روسها ، كه با شدت تمام مورد حمله بودند و بار سنگين جنگ و تلفات آن را بر دوش مىكشيدند ، صرف امور جنگى مىشد و براى كشت و برداشت و تأمين نيازمنديهاى غذائى امكان كمترى باقى بود و از اينرو غلات موجود در اردبيل غنيمتى براى آنها به حساب مىآمد . اين بود كه از يكهفته بعد از استقرار ارتش سرخ در اردبيل ، انبارهاى غلات ، اعمّ از دولتى يا خصوصى بدست آنها افتاد و كاروان كاميونهاى روسى شب و روز گندم و جو و هرگونه دانه‌هاى خوردنى را كه موجود بود ، بار كرده از اين شهر برد و آنچه را كه براى خوراك خود اهالى لازم بود براى مصارف آنها بروسيه انتقال داد .\r\nروسها تنها بغلّات و حبوبات نياز نداشتند بلكه تعداد زيادى گاو و گوسفند و حتى اسب و الاغ را نيز خريدارى كرده گوشت آنها را به صورت « كنسرو » درآورده در حلبىهاى بزرگ براى سربازان خود به جبهه‌هاى جنگ مىفرستادند .\r\nامّا انگليسيها كه هندوستان و استراليا و كانادا را در اختيار داشتند از حيث مواد خوراكى كمتر تحت فشار بودند لذا از راه موذيگرى بطريق ديگرى مردم را در تنگنا قرار مىدادند بدينمعنى در نقاطى كه به تصرف درآورده بودند ما يحتاج عمومى را ببهاى گزافى خريدارى كرده معدوم مىنمودند و سكنه را بدينوسيله براى تهيهء نان و ساير ضروريات زندگى مشغول مىداشتند تا مبادا فراغتى پيدا كنند و درصدد اقدامات ايذائى عليه مهاجمين برآيند و يا در امر حمل‌ونقل سلاحهاى آمريكائى ، كه از طريق ايران بروسيه فرستاده مىشد ، مشكلاتى ايجاد نمايند .\r\nانگليسىها خرمنهاى غلات را با بهاى گزاف ، كه با اسكناسهاى تازهء ايرانى مىپرداختند ، خريدارى كرده در همانجا آتش مىزدند و ما يحتاج ديگر مردم نظير روغن و لبنيات را با تطميع فروشندگان ابتياع نموده در رودخانه‌ها و بيابانها از بين مىبردند و شنيدنى است كه گفته مىشد آن اسكناسها ، كه آنها بابت بهاى اجناس مذكور مىپرداختند ، بدون آنكه بانكملّى ايران ، ناشر قانونى آن روز اسكناس در ايران ، اطلاع داشته باشد ، در انگلستان چاپ و بوسيلهء ارتش و ديگر مأموران آندولت در اين كشور در\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nجريان خريدوفروش گذاشته مىشد . « 1 »\r\nبارى قبل از سوم شهريور 1320 آرد مصرفى نانوايان اردبيل بوسيلهء ادارهء غلّه تأمين و توزيع مىگرديد ولى پس از بهم خوردن رشتهء كارها نانوايان خود درصدد تهيّهء آرد برآمدند و در نتيجه نظم پخت نان و فروش آن نيز مختل گرديد و قحطى و كميابى بتدريج قيافهء كريه خود را نشان داد .\r\nقحطى علاوه بر آثار شومى كه دارد ، اصولا يكنوع حرص و آز توأم با نگرانى ، در مردم بوجود مىآورد و ميزان احتياج را نيز بيشتر مىگرداند . در موارد فراخى آدمى در شبانه روز حدّاكثر با يك كيلو نان تغذيه مىگردد بدون آنكه احساس احتياج نمايد . ولى چون نام قحطى بميان آيد گوئى مرض جوع پيدا مىشود ، همگانى مىگردد . روزبروز بر دامنه‌اش مىافزايد و انسان هرچه بيشتر مىخورد اشتهاى بيشترى مىيابد و بجاى آنكه سير شود چشمش بدنبال غذا مىماند .\r\nعليرغم تصورات علماى اخلاق ، انسان هرچه باشد حيوان است و حيوانيت باصطلاح منطقىها حقيقت وجودى او را تشكيل مىدهد . حيوان خوى و خصلت خاصى دارد كه در انسان بوسيلهء اصول اخلاقى تلطيف شده اعتدال مىيابد . اخلاقيات مانند رنگ و روغن در بناها ، ظاهر آنها را زيبا مىسازد ولى نمىتواند واقعيتها را دگرگون نمايد و مثلا اساس ديوارها را ، كه از آجر و خاك و سيمان و غيره است كلا برنگ و روغن مبدل گرداند . بدين‌سبب است كه در جوامع بشرى رعايت اصول اخلاقى تابع منافع شخصى آنها مىشود . در ايام عادى نفع هريك از افراد جامعه در حفظ حدود و حقوق ديگران است ولى هنگامى كه منافع او مورد تعارض قرار گيرد و يا بدائى پيش آيد كه نظام جامعه را از هم بگسلد ، حبّ ذات و خويشتن دوستى آدمى را ، ولو آنكه در مراحل عالى تمدن و اخلاق باشد ، باصل حيوانى خويش برمىگرداند و فرشتگان مهربان را به صورت درندگان ديوسيرت متظاهر مىسازد .\r\nنمونهء اين كار در تاريخ بشريت زياد است . در سال 70 ميلادى « تيتوس » رومى\r\n\r\n\r\n","description":"","footnote":"\r\n( 1 ) - لازم بذكر است كه اسكناسهاى ايران تا اين اواخر در انگلستان چاپ مىشد . چنديست كه آنها را در جزيرهء « مالت » چاپ مىكنند .\r\n","page_name":" 23 ","page_number":29},
  {"content":"\r\n\r\n« اورشليم » يا بيت المقدس امروزى را محاصره كرد . شهر دچار كمبود غذا شد و هر گونه خوردنى ناياب گشت . روزى سربازان مدافع شهر بوى كبابى از خانهء زنى بنام مريم ، كه از اشراف بود ، شنيدند و چنين پنداشتند كه براى او تهيهء آن غذاى مطبوع ميسّر گشته است . او را تهديد كرده غذا خواستند . مريم كه از شدت مصائب جنونى بوى دست داده بود بقاياى جسد كودكى را پيش آورد و گفت بگيريد كباب از اينست . اين فرزند من است . شما هم بخوريد . سربازان وحشت‌زده عقب رفتند . مريم گفت بخوريد مگر شما از مادرش حساستر هستيد ؟ اين بگفت و بر زمين افتاده جان سپرد . « 1 »\r\nدر عصر ما نيز كه دوران آتم و تكامل علمى و اخلاقى انسان قرن بيستم است شواهدى از آن به چشم مىخورد . در جنگ جهانى دوم شهر لنين‌گراد پايتخت سابق « رومانوف » ها در روسيه و دومين شهر بزرگ و متمدن آن كشور بمحاصرهء ارتش آلمان نازى درآمد . ساكنان آن شهر شجاعتها كردند و تا آخرين لحظه از ورود ارتش نازى بدانجا جلو گرفتند . مهاجمان آنجا را بمحاصرهء كامل درآوردند و راه آمدوشد را بر آنها بستند . رفته‌رفته ذخيرهء شهر كم شد و زمانى رسيد كه خواربار ناياب گرديد . نيازها بيش از تحمل گشت و طاقتها طاق گرديد . گرسنگى از حدّ گذشت و حبّ ذات به صورت خوردن گوشت همديگر ، در چنين مردان و زنان فداكار ظهور و بروز نمود . كوچه‌ها و خيابانها پر از اجساد مردگان بود ولى سرماى سخت آنها را سخت‌تر از سنگ و آهن كرده بود و وسيله‌اى براى گرم كردن و نرم نمودن آنها نبود . كسانى از مردم متمدن اين شهر ، براى بقاى حيات خويش غروبها در معابر كمين مىكردند و در تاريكى شب ديگرانى از عابران را ، كه بى خبر از كنار آنها مىگذشتند به هلاكت مىرسانيدند تا با گوشت نرم و قابل خوردن آنها گرسنگى خود را ، ولو براى يكروز بر طرف سازند . كاريكه از درندگان جنگل نيز نسبت بهمنوعان آنها سر نمىزند . « 2 »\r\nبنوشتهء « دارف » از اهالى خود لنينگراد خوردن گوشت مرده‌ها يك امر عادى گشته\r\n\r\n\r\n","description":"","footnote":"\r\n( 1 ) - كتاب بيت المقدس و تحول قبله . خليل كمره‌اى . تهران . كتابفروشى اسلاميه . صفحهء 46 / 104 .\r\n( 2 ) - خوانندگان نپندارند كه ماها برتر از اين مردمانيم و مطالب فوق را شايستهء سرزنش مىدانيم . خلقت حيوانى انسان چنين است و اگر خداى ناكرده روزى پاى چنان امتحانى پيش آيد معلوم نيست كه ما بدتر از آنها عمل ننمائيم .\r\n","page_name":" 24 ","page_number":30},
  {"content":"\r\n\r\nبود « 1 » و شنيدن اين مطلب براى ما شايد جنبهء داستان پيدا كند كه در آن شهر چنان كه نوشته‌اند مردى به پاى زن مرده‌اش طناب بسته بهرجا كه مىرفت آن را با خود مىكشيد زيرا زمين يخ بسته بود و نمىتوانست جائى را كنده آن را زير خاك پنهان سازد و از رها كردن آن نيز بيم داشت كه مبادا همشهريانش او را بخورند .\r\nاردبيليان در آن روزها براى خريدن نان بدكانهاى نانوائى مىريختند و از ترس گرسنه ماندن بهمديگر سبقت مىكردند و چون پخت نان ، بر خلاف امروز كه با نفت و بسرعت انجام مىگيرد ، با تپاله يا هيزم صورت مىگرفت زمان بيشترى براى پخته شدن و درآمدن از تنور لازم داشت و اين خود علت ديگرى بر تجمع مردم مىگرديد و در جلوى دكانها ازدحام بزرگى بوجود مىآورد . هركس تلاش داشت بهر نحوى كه بتواند نانى بدست آورد ولو آنكه حق ديگران را ضايع و يا دست و پاى آنها را با زور و فشار خود آزرده سازد و طبيعى است كه در اين گيرودار تنومندها و زورمندان موفق بگرفتن نانى مىشدند و افراد عاجز ، يا زنان محجوب ، چه‌بسا كه از صبح تا غروب جلوى دكانها مىايستادند و شب‌هنگام با دست خالى به خانه بازمىگشتند .\r\n\r\nترتيب جيره‌بندى نان و برقرارى پته :\r\nچون چنين وضعى قابل دوام نبود قرار شد كه مردم بصف ايستاده نوبت بگيرند ولى بسبب خريدهاى اضافى و كمى مقدار آرد وقتى نوبت به وسط صفها مىرسيد خمير تمام مىشد و يأس و درماندگى ، توأم با خشم و عدم رضايت بر وجود مشتريان مستولى مىگشت .\r\nگروهى از مردم ، براى آنكه جاى مناسبى در صفها بدست آورند ، از نيمه‌هاى شب به راه مىافتادند و حتى در زمستان سخت ، با وجود سرماى شديد ، زن و مرد خواب و راحت را بر خود حرام كرده در برابر دكانهاى دربستهء نانوايان بصف مىايستادند تا وقتى كه صبح شود و دكان باز و پخت آغاز گردد در اوايل صف باشند و بتوانند نانى بدست آورند .\r\nاين كار نيز دردها را دوا نكرد بويژه آنكه گاهى صحبت از برخى مفاسد اخلاقى هم بميان مىآمد و مردم را ناراحت مىنمود . مشكلات موجود جمعى از بزرگان شهر را بر آن\r\n\r\n\r\n","description":"","footnote":"\r\n( 1 ) - كتاب مرده‌خواران لنينگراد . آناتول داروف . ترجمهء ذبيح إله منصورى . تهران انتشارات علمى .\r\n","page_name":" 25 ","page_number":31},
  {"content":"\r\n\r\nداشت كه با رؤساى ادارات دولتى در مجلسى بنشينند و براى رفع اين گرفتارى مآل‌انديشى كنند . اين نشست مؤثر افتاد و در نتيجهء پيشنهاد اينان طرح جيره‌بندى تصويب گرديد و مقرّر شد كه بوسيلهء ريش‌سفيدان محلّات از خانه‌ها و تعداد اعضاى خانواده‌ها صورت‌بردارى شود و ورقه‌اى بنام پته « په - ته » « 1 » كه حاوى نام و مشخصات رئيس خانوار و تعداد افراد خانواده و نشانى محل سكونت آنها باشد بهريك از آنان داده شود . آنگاه ادارهء غلّه ، با احتساب روزانه يك كيلو نان براى هرنفر ، آرد لازم را در اختيار نانواها قرار دهد .\r\nبراى آنكه ازدحامى صورت نگيرد خانواده‌هاى محلّات را بتعداد معيّنى بين نانوائيهاى محل تقسيم كردند و صورت مشخصى از آنها را بنانواى مربوط دادند تا فقط به كسانى كه نام آنها در آن صورتهاست از پخت آن دكان ، و در برابر پته ، نان بفروشد و بدينوسيله سهميهء همه محفوظ بماند .\r\nدر نتيجه ، آن اجتماع و ناراحتى از بين رفت و هركس با شناختن نانوائى مربوط ، هر ساعتى از روز كه فراغت مىيافت ، با در دست داشتن پته بدانجا مراجعه كرده براحتى نان خانوادهء خود را دريافت مىنمود .\r\n\r\nكميابى ما يحتاج عمومى :\r\nبا همهء اين احوال ما يحتاج عمومى روزبروز كمتر مىشد زيرا آنچه در داخل توليد مىگشت با مشكلاتى كه ناشى از اشغال كشور بود مواجه مىگرديد و آنچه هم كه از خارج مىآمد بر اثر جنگ در جهان ، ساختن و آوردن آنها غيرممكن مىنمود .\r\nدر آن تاريخ كشت چغندرقند كم‌كم در ايران رواج مىيافت و تعداد كارخانه‌هاى قند معدود بود . در نتيجه قسمت اعظم ، و بلكه نزديك به تمام ، قند و شكر مصرفى از خارج تهيه مىگرديد و چون ملّت ايران ، بويژه ساكنان آذربايجان ، به خوردن چاى عادت دارند اين مواد از لوازم زندگى روزمرّهء آنان بشمار مىآمد . ولى كمبود زمينه روزبروز بيشتر مىشد و قيمتها بطور نامطلوبى بالا مىرفت و با قدرت خريد مردم فاصلهء بيشترى پيدا مىكرد .\r\n\r\n\r\n","description":"","footnote":"\r\n( 1 ) - بجاى اين كلمه امروزه كلمهء « كوپون » كه يك لفظ خارجى است معمول گشته است .\r\n","page_name":" 26 ","page_number":32},
  {"content":"\r\n\r\nدر اواخر مرداد 1320 قيمت قند و شكر در اردبيل كيلوئى در حدود هشت ريال بود ولى طولى نكشيد كه مظنّه به كيلوئى 15 ، 30 ، 45 ، 60 ريال رسيد و خريد و مصرف آن براى تودهء مردم متعذر گرديد و كشمش و سبزه جاى آنها را گرفت و اين مواد نيز ، كه قسمت اعظم آنها از مراغه مىآمد ، بر اثر ازدياد تقاضا بر ميزان عرضه ، ترقى قيمت يافت .\r\nولى درعين‌حال گره‌گشاى نياز مردم از حيث صرف چائى شد .\r\nقماش نيز از جمله ما يحتاج عمومى بود و در آن‌زمان بهترين چيتها ساخت كارخانهء « پراخوروف » بود كه از روسيه وارد مىشد و بمناسبت رنگهاى ثابت و دوام جنس قسمت عمدهء بازار مصرف اين شهر را در اختيار داشت . هرمتر آن قبل از اشغال ايران حدود يك تا دو ريال فروخته مىشد ولى با ورود متفقين اين مبلغ نيز بالا رفت و توأم با كميابى جنس بهاى آن تا ده و پانزده برابر افزايش يافت .\r\nدر آنزمان در ايران يكنوع سيگار بيش از ديگر انواع آن رواج داشت و بنام « اشنو » در پاكتهاى ده عددى به قيمت دهشاهى عرضه مىشد . آن هم در اندك‌زمانى ترقى كرد و هرپاكت آن اگر پيدا مىشد به پنج ريال رسيد . زغال چوب كه از چندفرسخى شهر و از جنگل مىآمد از هر من اردبيل يعنى شش كيلو 25 / 1 ريال به يكمن 7 ريال ترقى كرد . كره از كيلوئى 9 ريال به 20 ريال ، عدس از شش كيلو 5 / 2 به 15 ريال و . . . بالا رفت و دايرهء رفاه و آسايش روزبروز تنگتر گرديد .\r\nدارو سخت كمياب شد و بهاى آن به چندين برابر رسيد . فرآورده‌هاى صنعتى مثل لوازم يدكى « ماشين » ناياب گشت و يكحلقه لاستيك « اتوموبيل » كه قبل از جنگ به 50 تومان فروخته مىشد به بيش از يكهزار تومان نيز بدست نمىآمد « 1 » . كرايه‌ها ترقى كرد و مسافرتها محدود گشت . صادرات راكد ماند و رشتهء بازرگانى از هم گسيخت .\r\nگرانى و بالا رفتن قيمتها امر متداولى است كه در جوامع بشرى جريان دارد و حتى\r\n\r\n\r\n","description":"","footnote":"\r\n( 1 ) - براى جلب‌توجه خوانندگان گرامى بر گرانى آن ايام يادآور مىشويم كه در شهريورماه 1320 با يك ريال 22 عدد تخم‌مرغ خريدارى مىشد . نگارنده خود در همان سوم شهريور يك من شش كيلوئى كره را به پنجتومان خريدارى كرده است .\r\n","page_name":" 27 ","page_number":33},
  {"content":"\r\n\r\nبرخى از اقتصاددانان عقيده دارند كه بر اثر اين بالا رفتن قيمتها ، قدرت خريد پول سير نزولى طبيعى دارد و بطور متوسط سالانه شش درصد از ارزش آن كم مىشود . با اينحال اثر آن در زندگى روزمرّهء انسانها تقريبا غيرمحسوس مىباشد زيرا درآمدها نيز متناسب با آنها تغيير و تبديل مىيابد و يكنوع تعادلى بين دخل‌وخرج بوجود مىآورد . سختى گرانى و سنگينى بالا رفتن قيمتها وقتى محسوس و كمرشكن مىشود كه درآمد كم و يا خداى ناكرده هيچ باشد و كارى براى اشتغال افراد و تحصيل اجرت و مزد پيدا نشود ، و در آن تاريخ وضع جامعهء ايرانى ، بخصوص در نقاطى مثل اردبيل ، چنين بود و بيكارى بزرگترين عامل گرفتارى خانواده‌ها بشمار مىآمد .\r\nبارى دولت مركزى ، كه واحد درمانده‌اى بود و تمام همّت و وقت آن در كش‌وقوس مبارزات سياسى صرف مىشد ، قادر بتأمين ما يحتاج عمومى نبود و تلاش اعضاى آن بجاى رفع گرفتاريهاى مملكت مصروف بندوبستهاى سياسى براى بقا در مقام وزارت و حكومت مىگشت بدون آنكه اكثرا هم لياقت و كفايتى براى اين كار داشته باشند .\r\nما يك بار ديگر هم گفته‌ايم كه بمدلول قانونى كه يكى از دانشمندان اقتصادى در مورد پول بيان داشته و بنام او به قانون « كراشام » معروف گشته است گوئى در جوامع انسانى هم افراد بد و ناشايست اشخاص خوب و ارزنده را از گردش كارها بدور مىدارند و خود ميداندار امور مىگردند .\r\nاو گفته است كه در بازار خريدوفروش ، پول بد هميشه پول خوب را از جريان خارج مىكند و خود جانشين آن مىشود . تجربه نشان مىدهد كه اين گفته در بازار سياست نيز صدق مىكند و با ورود افراد ناباب و پشت‌هم‌انداز انسانهاى صديق و كارآمد خانه‌نشين مىگردند . در آن ايام نيز آنان كه وطن‌دوست بودند و لياقت و كاردانى داشتند حاضر بدستبوسى سفيران روس و انگليس و آمريكا نگشتند و اخذ دستور از آنها را براى ادارهء امور كشور خود نپسنديدند . اين بود كه از جريان كارهاى مملكت بر كنار ماندند و ميدان را براى يكمشت افراد جاه‌طلب و اىبسا صاحبان اغراض شخصى خالى گذاشتند چنان كه در سنوات و دوره‌هاى بعد نيز چنين شد .\r\n\r\n","description":"","footnote":"","page_name":" 28 ","page_number":34},
  {"content":"\r\n\r\nما از كشورهاى ديگر اطلاعى نداريم ولى در ايران اين امر را به صورت يك روش متداول در دستگاه ادارى مملكت مىشناسيم و بندوبستهاى سياسى ، ادارى ، خانوادگى و نظاير آنها را جانشين اصل معروف « لياقت و شايستگى » مىيابيم و در هر دوره و زمانى ، جمعى نالايق و ناتوان ، يا مغرضان جاه‌طلب را ، بر مبناى روابط ، و نه ضوابط معقول و روشن ، بر مسند حكومت متكى مىبينيم . كه بنام ملت حكم مىرانند و درعين‌حال كه قادر به برداشتن حتى قدمى در راه رفاه و سعادت آنها نيستند در گفتارها و پيامها همواره بنام خدمتگزارى بر مردم ، منّتهاى بزرگى بر سر آنان مىگذارند بدون آنكه از آن مردم خجالت بكشند و يا از خداى آنها ذره‌اى بينديشند .\r\nدولتها ، مديران تشكيلات عظيم كشورند و بايد روشن‌بين و مآل‌انديش باشند و تمام جوانب تأمينات اجتماعى را ، حتى با احتمالات يك در هزار هميشه منظورنظر دارند . نه آنكه وقتى بواقعه‌اى دچار آمدند بفكر چاره برآيند . صد حيف كه دولتهاى ايران ، تا ما به ياد داريم ، چنين بوده‌اند و بر خلاف گفتهء سعدى براى علاج واقعه همواره بعد از وقوع آن انديشيده‌اند .\r\nدر آن ايام دولت براى تسكين افكار عمومى ضايعات كارخانجات قند و شكر برخى از كشورها را بنام شكر زرد خريدارى كرد و آنها را ، كه در موقع حمل نيز در آب دريا خيس شده بود ، در شهرستانهائى مثل اردبيل از طريق جيره‌بندى و با يكدنيا منّت توزيع نمود . اين شكر برنگ زرد و نمدار بود و به ميزان هرنفر 250 گرم در ماه بمردم فروخته مىشد و چون به همان شكل قابل استفاده نبود غالبا خريداران آنها را بقنّادها مىدادند و با مقدارى سرك ، بجاى آن آب‌نبات مىخريدند . يا برخى از كدبانوها خود آنها را در منازل آب كرده قسمتى از رنگ و جرم آن را با سفيدهء تخم‌مرغ مىگرفتند و به شكل نبات درآورده براى صرف چائى آمادهء مصرف مىساختند .\r\nاين قحطى مصنوعى بطوريكه گفتيم اختصاص باردبيل نداشت بلكه از يكجهت و در شرايط آن روز ، هنوز اين ناحيه از نقاط بالنسبه مرفه ايران بشمار مىآمد . زيرا دستكم دهقانان روزى خود را داشتند و اگر كمكى بشهريان نمىكردند چه‌بسا كه در صف خريداران نان و ارزاق عمومى نيز برنمىآمدند . ولى در ديگر شهرهاى مركزى وضع\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nچنين نبود و با آن تفاوت داشت . بويژه در تهران كه خود كشتزار و محصولات كشاورزى نداشت و محتاج ولايات بود و كميابى خواربار در آن مشكلى براى دولت ايجاد مىنمود .\r\nدر سال 1321 دولت مركزى از اين حيث سخت در مضيقه قرار گرفت و « معتصم - السلطنهء فرخ » وزير خواربار را براى تهيهء گندم و آرد بآذربايجان و اردبيل فرستاد . او كه بسان سرداران جنگى چكمه به پا كرده بود با يك روش خشن و تهديدآميز وارد اردبيل شد و با آنكه چند روزى به عيد نوروز بيش نمىماند ، كسانى از مالكان را زندانى نمود . غافل از آنكه اينان اگر راه و چاه نگه‌داشتن و پنهان كردن گندم و جو را نمىدانستند هرگز بمقام والاى مالكيّت در آنروزگار نمىرسيدند .\r\n\r\n« پارتنّى » نويسى :\r\n« پارتى  Partie  » يك لفظ فرانسوى است و در آن زبان بمعنى عضو و جزء مىباشد و كلمهء « پارتيزان  Partisan  » بمعنى هواخواه و طرفدار ، كه امروز در جهان سياست بيشتر استعمال مىشود ، نيز از همين ريشه به حساب مىآيد . پارتنّى معادل اين كلمه در زبان روسى است و چه‌بسا كه ممكن است از آن لفظ فرانسوى مأخوذ باشد زيرا با علاقه‌ايكه خانوادهء سلطنتى « رومانف » به زبان فرانسه داشتند تعداد معتنابهى از كلمات آن زبان در روسيه مصطلح گشت و باقى ماند و هرآينه ممكن است پارتنى هم يكى از آن كلمات باشد و با تغيير يافتن شكل تلفظ بدينصورت درآيد . « 1 »\r\nيكى دو ماه پس از ورود روسها اين كلمه در اردبيل بر سر زبانها افتاد و چنين شايع گشت كه هركس علاقمند باشد مىتواند در دستهء پارتنى ثبت‌نام كند و جزو طرفداران شوروىها درآيد . ما متأسفيم كه در آن ايام در اينباب كوتاهى كرده كمّ و كيف آن را از كسانى كه ثبت‌نام مىكردند جويا نشديم و لذا با پرس‌وجوهائى كه بعدها دراينباره نموديم چنين دريافتيم كه كسانى از مهاجرين ايرانى كه از روسيه آمده بودند در منطقهء\r\n\r\n\r\n","description":"","footnote":"\r\n( 1 ) - ما زبان روسى نمىدانيم و كسى هم نيافتيم كه از لحاظ  « Etimologie »  يا آشنائى به ريشهء كلمات آنزبان ما را در اينباره يارى دهد . از اينرو اين قسمت را به صورت « تصور » بيان كرديم تا اگر گفته‌هاى مذكور با واقعيت امر تطبيق ننمايد مورد ايراد نباشد .\r\n","page_name":" 30 ","page_number":36},
  {"content":"\r\n\r\n« عالىقاپو » و « باغميشه » دفترى داير كرده افراد و دهقانانى را كه علاقمند شوروى بودند ، و اىبسا براى شركت در جبهات جنگ آندولت با نازيها ابراز علاقه مىكردند ، ثبت‌نام مىنمودند .\r\nبگفتهء سالخوردگان از اين كار چندان استقبال نشد و چندى بعد با گشايش دفتر حزب توده در اردبيل پارتنىنويسى خودبخود منتفى گرديد . يكى از آگاهان آن ايام در گفتار خود اضافه مىكرد كه خود روسها هم از آن حمايت نكردند و طبق اشاره كنسول شوروى در اردبيل ، بساط اين كار برچيده شد .\r\nمهاجران ايرانى ، كه ما در صفحهء 38 جلد دوم اين كتاب از آنها بنام « چروون » ياد كرده‌ايم با آمدن روسها ، دو وضع متفاوت يافتند . گروهى از آنان كه پول و ثروت داشته بكارهائى از قبيل تجارت و غيره مىپرداختند از ورود روسها بيمناك گشتند و غالبا هم سرمايه و كسان خود را برداشته اردبيل را به قصد تهران و جاهاى ديگر ترك كردند . اما دستهء دوم كه كم‌درآمدترين آنها بودند با دلّالى و دستفروشى و نظاير آنها امرارمعاش مىنمودند . اينان برعكس ، از آمدن ارتش شوروى احساس خوشوقتى مىكردند و چون از دست مأموران اطلاعاتى شهربانى و ظلم و جور آنها بستوه آمده بودند اين امر را فوزى عظيم مىدانستند . همه‌جا طرفدارى از دولت شوروى مىكردند و حتى كسانى از آنان با مأموران « كنسولگرى » و « كوماندانى » ارتش سرخ در اردبيل نيز همكارى مىنمودند . اينان بعد از تشكيل رسمى شعبهء حزب توده در اردبيل از گروندگان و گردانندگان فعال آن گرديدند و بعدها در فرقهء دموكرات آذربايجان تقريبا كارها را قبضه نمودند . شك نيست كه آشنائى آنها برسوم و عادات مردم شوروى و زبان آنها ، در اين بستگىها اثر داشت و مأموران شوروى را نيز بانس و الفت با آنان واميداشت .\r\n\r\nگشايش شعبهء حزب توده در اردبيل :\r\nحزب توده تشكيلات سياسى وسيعى بود كه بعد از شهريور 1320 در ايران پايه‌گذارى شد و با اساسنامه و مرامنامه‌ايكه بزعم مؤسسان در طريق طرفدارى از زحمتكشان ، اعمّ از كارگر و كشاورز تنظيم شده بود شروع بفعاليت گسترده‌اى نمود .\r\nما در جاى ديگر نيز بمقتضاى مطالب مربوط گفته‌ايم كه بعد از انقلاب اكتبر\r\n\r\n","description":"","footnote":"","page_name":" 31 ","page_number":37},
  {"content":"\r\n\r\n1917 روسيه و روى كار آمدن حزب كمونيست در آن سرزمين ، افكار كمونيستى از مرزهاى شمالى ايران گذشته در حال نفوذ و سرايت بدين كشور بود . دولت بزرگ و باصطلاح جهانخوار آن روز دنيا ، انگلستان بود كه در تمام خاورميانه نفوذ داشت و علاوه بر شبه جزيرهء هندوستان و قسمت اعظم از جهان اسلام ، در شرق دور نيز ممالكى را در تصرف داشت و طبق معروف آن زمان آفتاب در قلمرو ارضى آن امپراطورى هرگز غروب نمىنمود . « 1 »\r\nدر آن ايام افكار كمونيستى تازه‌ترين مطلبى براى ضعفاء در راه تأمين حقوق و رفاه آنان مىتوانست بشمار آيد و بهترين وسيله در راه تحريك طبقات ستمكشى شود كه انگليسيها با گرفتن منافع اقتصادى و شيرهء جان آنها عاليترين امكان راحتى و مرفّه‌ترين وسايل زندگى را براى خود فراهم ساخته بودند و اگر خبر و انديشهء قيام و انقلاب « پرولتاريا » ى روسيه بدانها مىرسيد بساط حكومت اينان برچيده مىشد . اين بود كه با تمام قوا درصدد جلوگيرى از آن برآمدند و در ايران ، كه راه نفوذ انقلاب به شبه‌جزيرهء هند و كشورهاى عرب‌زبان بود ، با تمام امكان بمقابله با آن برخاستند .\r\nابتدا لشگر كشيده به قفقاز رفتند و چون از اين كار بهره نگرفتند از طريق مذهب دست بتحريك مردم زدند « 2 » و با توسل بهر وسيلهء ممكن راهرا بر آنها بسته مانع پيشروى كمونيستهاى قفقاز بايران و منجمله اردبيل شدند و چون در مجموع حكومت قاجار را براى حفظ قلمرو ايران از نفوذ كمونيسم عاجز ديدند بوسيلهء عمّال خود آن را برچيدند و افسرى از « بريگاد » همدان را ، كه شايسته براى اجراى خواسته‌هاى خود يافتند ، بسلطنت رسانيدند و مبارزه با كمونيسم را كه يكى از انگيزه‌هاى سلطنت وى بود سرلوحهء اقدامات بعدى او قرار دادند .\r\nمبارزهء شديدى كه رضا شاه در سراسر ايران با كمونيسم آغاز كرد بسيار خشن بود و تا\r\n\r\n\r\n","description":"","footnote":"\r\n( 1 ) - اين شهرت بدانجهت بود كه متصرفات انگلستان در قرن 19 و اوايل قرن 20 در نقاط مختلف جهان پراكنده بود و اگر در نقطه‌اى از آنها آفتاب غروب مىكرد در نقطهء مقابل طلوع مىنمود و درعين‌حال كه آفتاب سعادتهاى ملّتهاى ساكن آنها هميشه در افول بود هيچ ساعتى نبود كه خورشيد در قسمتى از متصرفات آن دولت نتابد .\r\n( 2 ) - فصل هشتم از گفتار پنجم . صفحهء 384 جلد اول اين كتاب از اين حيث قابل ملاحظه است .\r\n","page_name":" 32 ","page_number":38},
  {"content":"\r\n\r\nو الا حضرت اقدس پهلوى در مجلس مؤسّسان موقع قرائت خطابه افتتاحيّه - يكشنبه پانزدهم آذرماه 1304 « رضا خان سردار سپه ، در مجلسى كه او را شاه كرد خطابه افتتاحيه مىخواند . »\r\nآنجا پيش رفت كه چاى خوردن در استكان بزرگ نيز ، از آنجهت كه در قفقاز مرسوم بود ، در نظر مأموران شهربانى اردبيل ، قرينه‌اى بر طرفدارى از كمونيسم تلقى مىگرديد . با اينحال جسته‌گريخته افكار جديد از طريق اروپا و غالبا بوسيلهء كسانى كه براى تحصيل بدانجا رفته بودند ، وارد كشور شد و بطور مخفى كسانى را شيفته و طرفدار خود نمود .\r\nخوانندگانى كه دراينباره مطالعاتى دارند مىدانند كه در سال 1317 خورشيدى شبكه‌اى از دارندگان چنين خطوط فكرى در ايران كشف گرديد و اعضاى آن‌كه بدستهء 53 نفرى معروف شدند محكوم بزندانهاى سنگين گشتند . رهبر 37 سالهء آنها بنام « دكتر تقى ارانى » در 14 بهمن 1318 ، چنان كه معروف است ، با آمپول هوا ، كه روش آن روز\r\n\r\n","description":"","footnote":"","page_name":" 33 ","page_number":39},
  {"content":"\r\n\r\nشهربانى ايران براى كشتن مخالفان بود ، بقتل رسيد ولى حوادث سوم شهريور 1320 بقيه را از زندان و سرنوشت مبهم آنها نجات داد . « 1 »\r\nحزب توده بوسيلهء كسانى از اين محكومان و برخى ديگر از طرفداران آن انديشهء سياسى و اقتصادى جديد ، در تهران بوجود آمد و در اندك‌زمانى شعبهء ولايتى آن در اردبيل نيز گشايش يافت و بر مبناى مرامنامه و اساسنامهء آنحزب شروع بفعاليت نمود . « 2 »\r\nشعبهء حزب توده در اردبيل با نظر فرضى دهقان ، كه از اهالى قريهء « ننه‌كران » و مدتها بخاطر افكار چپى در قصر قاجار تهران زندانى بود ، پىريزى گرديد . او از پايه‌گذاران خود حزب توده در ايران بود و پس از آنكه در شهريور 1320 از زندان آزاد گشت با ديگر همفكران خويش بدين كار اقدام نمود و يكى از اولين هيئت رهبرى 18\r\n\r\n\r\n","description":"","footnote":"\r\n( 1 ) - در عهد رضا شاه از كسانى كه افكار چپى داشتند و مخفيانه فعاليت مىكردند دو دسته دستگير شدند . دستهء اول نه نفر آقايان جعفر پيشه‌ورى ، رضا روستا . آرداشس آوانسيان ، دكتر سلام الله جاويد ، سيد محمد تنها ، يوسف افتخارى ، كاظم شاهرخى ، على شرفى و ستارزاده بودند ولى اعضاى دستهء دوم را 53 نفر آقايان دكتر تقى ارانى ، دكتر محمد بهرامى ، ضياء الموتى ، عبد الصمد كامبخش ، محمود بقراطى ، محمودپژوه ، على صادقپور ، محمد شورشيان ، عباس آذرى ، شعبان زمانى ، نور الدين الموتى ، سيد جلال نائينى . سيف اللّه سياح سجادى ، دكتر سيد حسن سجادى ، على اكبر شاندرمنى ، انور خامنه‌اى ، نصرت اعزازى ، ايرج اسكندرى ، دكتر رضا رادمنش ، محمد فرجامى ، دكتر مرتضى يزدى ، مهندس تقى مكّىنژاد ، دكتر علينقى حكمى ، مهدى لاله ، مرتضى رضوى ، اكبر افشار ، نصرت الله جهانشاهلو ، مجتبى احمد سجّادى ، محمد رضا قدوه ، دكتر مرتضى سجادى ، تقى شاهين ، زكى خواجوى ، مهندس ابو القاسم اشترى ، بزرگ علوى ، بهمن شمالى ، فضل الله گركانى ، رحيم الموتى ، حسين تربيت ، رجبعلى نسيمى ، عزت الله عتيقه‌چى ، رضا ابراهيمزاده ، خليل ملكى ، حبيب الله منصورى ، احسان طبرى ، عباس نراقى ، آتاقليچ تركمن ، سيد حسن حبيبى ، مهدى دانشور ، على اميرخيزى ، على شميد ، غازار سيمونيان ، يوسف ثقفى ، مير عماد الموتى تشكيل مىدادند .\r\n( 2 ) - برخى از اينان پس از رهائى از زندان افكار چپى را رها كرده به كارهاى تجارى و بانكدارى و غيره پرداختند ولى 37 نفر از آنها روزى در منزل ايرج اسكندرى گرد آمده حزب توده را تشكيل دادند .\r\nيادداشت :\r\nما اين مطالب را از شماره اول مورخ 26 / 8 / 1357 مجلّهء جوان ، چاپ تهران ، صفحهء 19 اقتباس كرده‌ايم و بدين انديشه در اين كتاب آورده‌ايم كه خوانندگان را ضمن اينكه با چگونگى تشكيل شعبهء ولايتى حزب توده در اردبيل آشنا مىسازيم آنانرا از كيفيت تأسيس و مؤسسين آنحزب نيز بطور اجمال آگاه گردانيم .\r\n","page_name":" 34 ","page_number":40},
  {"content":"\r\n\r\nنفرى آن حزب گرديد . « 1 »\r\nاز كسانى كه شعبهء حزب را در اردبيل تشكيل دادند بدرستى اطلاع كافى در دست نيست با اينحال آقايان محمد ننه‌كرانى ، قاسم تركپور ، روح الله وطن‌فدا ، مشهدى ذو الفقار فرش‌فروش ، اروجعلى فرش‌فروش ، خانحسين احمدزاده از نخستين اعضاى آن به حساب مىآيند . « 2 »\r\nبرخى از سالخوردگان نيز معتقدند كه اين شعبهء بوسيلهء آقاى على اميرخيزى پىريزى گرديد . او مدتى قبل از تشكيل شعبه ، از تبريز باردبيل آمده در منزل آقاى قاسم تركپور اقامت كرد و با يك مطالعهء دقيق در اوضاع اجتماعى و اقتصادى اردبيل به تبريز بازگشت و تشكيل شعبه بر مبناى گزارش وى بكميتهء ايالتى صورت گرفت . بهرحال آنچه قطعى است اينست كه روزيكه تابلوى حزب توده بر سر در خانهء سابق آقاى « محسن زمانفام » نام در اوّل كوچهء عارف بالا مىرفت علاوه بر اعضاى محلى ، يكى از اعضاى كميتهء ايالتى تبريز نيز حضور داشت .\r\nحزب توده نتوانست به زودى در شهر وسعت يابد و جز جمعى از چروونها اعضاى بيشترى براى خود پيدا كند . زيرا مردم مذهبى اين شهر آن را ضدّ خدا و ضدّ مذهب مىپنداشتند و مستقيم و غيرمستقيم نيز تحت‌تأثير تبليغات روحانيون و ديگر مخالفان اين\r\n\r\n\r\n","description":"","footnote":"\r\n( 1 ) - اولين دستهء رهبرى حزب توده در ايران 18 نفر و مركب از آقايان سليمان محسن اسكندرى ، دكتر محمد بهرامى ، دكتر مرتضى يزدى ، سيد جعفر پيشه‌ورى ، حسين جهانى ، محمود بقراطى ، مهندس تقى مكىنژاد ، محمد على شريفى ، احمد ايمهانى ، مير قاسم چشم‌آذر ، رسول پورمرادى ، رضا روستا ، مهندس منصور ركنى بزرگ علوى ، عبد الحسين نوشين ، ابو الفضل فرهى ، فرضى دهقان و احسان طبرى بود بعدها آقايان عبد الصمد كامبخش ، نور الدين الموتى ، آرداشس آوانسيان و ضياء الموتى هم بر آنها افزوده شدند . ( مجلهء جوان مذكور در ذيل صفحهء قبل ) .\r\n( 2 ) - آقاى يعقوب قدس ، كه يكى از مهره‌هاى سياسى و اجتماعى اردبيل از 1320 تا 1325 بود در گفتاريكه نگارنده هنگام تهيهء اين مطالب با ايشان داشت يادآور شد كه كميتهء اوليهء ولايتى حزب توده در اردبيل مركب از آقايان قاسم تركپور ، روح الله وطن‌فدا ، محمد ننه‌كرانى ، ذو الفقار فرش‌فروش ، من يعنى آقاى قدس و دو نفر ديگر بودند ولى سعى بر آن بود كه كم‌كم كسانى از چروونها بعضويت كميته درآيند و افراد سرشناس محلّى جاى خود را به آنها بدهند .\r\n","page_name":" 35 ","page_number":41},
  {"content":"\r\n\r\nتشكيلات نوظهور ، قرار مىگرفتند . ولى با نويدى كه در باب رهائى كشاورزان از ظلم و ستم اربابان و مالكان بدانها داده مىشد آنحزب در بين روستائيان طرفدارانى براى خود كسب مىنمود . بويژه آنكه برخى از اين روستائيان قبلا براى كار به روسيه رفته از افكار كمونيستى اطلاع داشتند .\r\nخوانندگان نبايد تصور كنند كه گروندگان و پيروان يك حزب يا جمعيتى ، در كشورى مثل ايران ، با علم و آشنائى كامل باصول و مبانى فلسفى از آن طرفدارى مىكنند بلكه پايه‌گذاران اجتماعات دهقانى و مربيان طبقات ديگر اجتماعى از دورانهاى گذشته آنچنان اين جماعات قابل ترحم را در خواب غفلت كرده‌اند كه قرنها بايد بگذرد تا روح آنها از افكار ناصواب و اىبسا اوهام و خرافات تصفيه يابد و دانش متعادلى بجاى جهل و گمراهى روان آنها را تابناك گرداند .\r\nمنظور ما آن نيست كه چرا افكار كمونيستى در بين دهقانان اردبيل رسوخ نيافت و چه شد كه اين زحمتكشان بالفطره بدان مسلك و حزب نگرويدند يا برعكس . بلكه اظهار دلتنگى از آنست كه چرا هاديان جامعه از هرطبقه كه تصور شود ، در طول سالها و قرنها نخواسته‌اند آنانرا با حقايق امور آشنا سازند و با صيقل دادن روان صاف اين گوهرهاى ارزنده و تربيت روشنگرانهء آنها ، آنانرا براى انديشيدن صحيح و درك حقايق مستعد گردانند و تأثربارتر آنكه مديران حزب جديد نيز روشهاى گمراه‌كننده‌اى در اينباب در پيش گرفتند .\r\nكمونيسم مشت گره كردن و يا زور و تهديد براى از بين بردن حقوق اين و آن نيست بلكه يك مكتب فلسفى است كه با انديشه و درك آدمى سروكار دارد . مرامى است كه در مقابل مذاهب موجود جهان ، اعمّ از الهى و فلسفى و اقتصادى ، ظاهر شده ادعا دارد كه بهتر از آنها مىتواند زندگى انسانها را از جهات صورى و معنوى سامان بخشد و سعادت جوامع انسانى را از اين حيث تأمين نمايد . اگر كسى از اصول و مبانى آن آگاه نباشد چگونه مىتواند بدرستى آن را بارور نمايد يا از آن بهره‌مند گردد و مطابق رهنمودهاى آن عمل كند . چنان كه در ايران در به دو تشكيل آن سازمان چنين شد و آن مكتب فلسفى قبل از آنكه با تيرهاى تهمت مخالفان ، يا كارشكنىهاى تبليغاتى\r\n\r\n","description":"","footnote":"","page_name":" 36 ","page_number":42},
  {"content":"\r\n\r\nسياستمداران و سرمايه‌داران ، بشكست گرايد با حركات ناهموار بعضى از اعضاى خود ، شماتتها آفريد و از اين طريق بيش از آنها صدمه ديد . « 1 »\r\nدر آنزمان در جامعهء اردبيل هم‌چنين حالتى بوجود آمد . « تابلو » ئى بر سر در خانه‌اى نصب گرديد و كسان بىاطلاعى از كيفيات اجتماع براى گرداندن آن منظور گشتند كه چون غالبا ذات نايافته از هستىبخش بودند در نتيجه بجاى روشنى بخشيدن بر اذهان و افكار توده‌ها بىنظمى و نابسامانى را بر مشتى مراجعين بىاطلاع تلقين كردند و تهيهء زمينهء سريع انقلاب « پرولتاريا » ئى را بر روشن ساختن ذهن توده‌ها و تبيين اصول آن حزب مقدم داشتند . « 2 »\r\nاين بود كه علاقمندان حزب ، و بالمآل اعضاى معدود آن در اردبيل ، باصول و روشها دست نيافتند و چون از عملكرد دولتها نيز ناخشنود بودند جاهلانه حزب را يك دستگاه چماقدارى عليه مالكان پنداشتند و با حركات نسنجيدهء خويش آنانرا بمقاومت و عكس العملهاى ممكن واداشتند . شنيدنى است كه اكثريت اعضاى حزب و دهقانان طرفدار آن ، آنچنان در جهل و بيخبرى غوطه‌ور بودند كه سالها بعد ، در شعارهائى كه در باب مخالفت با دولت وقت تحت عنوان « محو اولسون ساعد » به آنها گفته مىشد آنها عموما فرياد برمىآوردند « محو اولسون صائين » . « 3 »\r\nما يك بار هم گفته‌ايم كه حضرت على ( ع ) امام اول شيعيان توده‌هاى مردم را\r\n\r\n\r\n","description":"","footnote":"\r\n( 1 ) - بطور كلى در امور اجتماعى و مرامنامه‌هاى مكاتب سياسى بايد بين هدفها و روشها فاصله منظور داشت . در بعضى جوامع بويژه ملل شرق غالبا خطا در روش‌ها هدفها را نيز تيره جلوه‌گر مىسازد و مكتب‌ها را از پيشرفت باز مىدارد .\r\n( 2 ) - ما اين مطالب را قبل از 1358 جمع‌آورى كرده‌ايم .\r\n( 3 ) - در آنزمان آقاى محمد ساعد مراغه‌اى نخست‌وزير ايران شد . چون چپگرايان او را عامل امپرياليسم انگلستان مىدانستند در تظاهرات و اجتماعات « مرگ بر ساعد » را شعار مىدادند . اعضاى بىاطلاع حزب در اردبيل چنين مىپنداشتند كه آن شعار دربارهء گردنهء « صائين » است كه بين اردبيل و سراب قرار دارد و زمستانها از برف و كولاك بسته شده عبور و مرور را بر مردم اردبيل دشوار مىسازد از اينرو داد مىزدند « مرگ بر صائين » .\r\n","page_name":" 37 ","page_number":43},
  {"content":"\r\n\r\n« همج الرعاع » « 1 » گفته و شبيه پشّه‌هائى دانسته است كه باد از هرطرف بوزد آنها را در مسير خود باينطرف و آنطرف مىكشاند و صد حيف كه اين گفتار در مورد اردبيليان ، بويژه سكنه دهستانهاى آن نيز كاملا صادق بود و كنون نيز بهمانگونه صدق مىنمايد .\r\nاردبيليان ذاتا مستعد و باهوشند و آب و هواى محيط در رشد فكرى آنان اثر فراوانى دارد . ولى بايد تاسف خورد كه هيچگاه معلمان و هاديان آنها دلسوزى نكرده و درصدد آگاه ساختن آنان از حقايق و واقعيات امور برنيامده‌اند و امروز نيز كه جهان از لحاظ علم و دانش و انديشه‌هاى بشرى در مراحل پيشرفت است وضع به همين قرار است و با آنكه رهبران احزاب و دستجات سياسى و اجتماعى ادعاى هدايت مردم ، بويژه جوانان را بمراحل عالى انسانى دارند تأسفا چون گفته‌هاى آنان در طريق تبليغات و بخاطر مقاصد خاصى صورت مىگيرد ، نه تنها اثر مثبتى ايجاد نمىكند در نهايت قهقرا و عقب‌ماندگى توأم با خشونتهاى نامطلوب را نيز ارائه مىدهد ! . . .\r\nبارى حزب توده تا مهرماه 1324 خورشيدى در اردبيل فعاليت داشت ولى از آن تاريخ ببعد كه فرقهء دموكرات آذربايجان پا بعرصهء حيات گذاشت طبق تصميم كميتهء مركزى ، شعبهء آن حزب در اردبيل نيز در اختيار فرقه قرار گرفت و ديگر فعاليّتى بنام حزب توده مشاهده نگرديد .\r\n\r\nانتخابات دورهء 14 مجلس شورايملى در اردبيل :\r\nدر آنزمان مدت نمايندگى در مجلس شورايملّى دو سال بود و اردبيل نيز يك نماينده داشت . با پيدايش حزب توده در صحنهء سياسى اين ولايت طبعا تلاش آنحزب براى انتخاب شدن يكى از اعضايش بيشتر بود و بررسىهاى گردانندگانش چنين وانمود كه آقاى يعقوب قدس براى اين كار بهتر و مناسبتر از ديگران مىباشد . اين بود كه كميتهء محلّى او را بمركز پيشنهاد كرد و باميد رسيدن دستور موافق ، براى نامزدى رسمى او ، يكسلسله كارهاى مقدماتى انجام داد . امّا بر خلاف انتظار دستور كميتهء مركزى حزب غير از آن\r\n\r\n\r\n","description":"","footnote":"\r\n( 1 ) - الناس ثلاثه فعالم ربانى ، متعلم على سبيل نجاة و همج الرعاع . كتاب تشيع و تصوف ، دكتر كامل مصطفى الشيبى . ترجمهء عليرضا ذكاوتى قراگوزلو . امير كبير . تهران . 1359 ص 96 .\r\n","page_name":" 38 ","page_number":44},
  {"content":"\r\n\r\nشد و شخصى بنام « محمدى روئين‌دژى » ، كه در اردبيل بهيچوجه شناخته نبود ، براى نامزدى حزب معرفى گرديد . كميتهء ولايتى بر اين تصميم اعتراض كرد و فقدان زمينهء محلى را گوشزد نمود ولى اين اعتراض مورد توجه قرار نگرفت .\r\nهنوز چند صباحى از اعتراض كميتهء حزب تودهء اردبيل بمركز نگذشته بود كه دستور جديدى آمد و مقرر گرديد آقاى سيد جعفر پيشه‌ورى بجاى محمدى روئين‌دژى از اين ولايت نامزد شود تا بنام نمايندهء مردم اردبيل بمجلس شورايملى راه يابد و در مقابل « سيد ضياء الدين طباطبائى » و ديگر مهره‌هاى بنام ابرقدرت راست ، يعنى انگلستان ، تعادل سياسى در مجلس بوجود آيد .\r\nاين نظر نيز مورد اعتراض قرار گرفت و از طرفى خود اين دستورهاى متعدد و تصميمهاى متناقض كميتهء مركزى ، برخى از دست‌اندركاران حزب را در اين ولايت در شك و ترديد انداخت و اينكه كميتهء مركزى نمىتواند تصميم قاطعى اتخاذ كند آنها را در خوش‌بينى خود دچار ترديد ساخت .\r\nداستان نامزدى پيشه‌ورى هنوز در جريان مكاتبه و مباحثه بود كه ناگهان از طرف كميتهء مركزى حزب ، اينبار شخص جديدى براى نامزدى معرفى شد و او آخوند معمّمى بنام « شيخ حسين لنكرانى » بود . اگر براى انتخابات مدت زمان بيشترى باقى مىبود شايد از طرف كميتهء مركزى حزب « كانديدا » هاى ديگرى نيز معرفى مىشد ولى چون وقت به آخر مىرسيد از اينرو آقاى لنكرانى آخرين آنها گرديد و بنامزدهاى قبلى نيز گفته شد كه نامه‌اى بنويسند و بنفع ايشان از نامزدى كنار بروند .\r\nشيخ حسين آخوند سياستمدار و پرتلاش و خوش‌بيان و حرّاف پرگوئى بود كه شهرت بچپ‌گرائى داشت و برادرانش در حزب تودهء ايران ، از مهره‌هاى مؤثر بشمار مىآمدند .\r\nمحافل اجتماعى در آن روز چنين مىپنداشتند كه براى سياستهاى دست‌چپى وجود او در مجلس ، و در مقابل كسانى مثل سيد ضياء الدين طباطبائى و ديگر عوامل مؤثر سياست انگلستان ، تعادلى بوجود مىآورد ولى شنيدنى است كه سالهاى ممتد بعد از اين وقايع يكى از برادران وى در خفا كشته شد و در افشاگريهائى كه از طريق بعضى جرايد در تهران صورت گرفت اين شايعه را در افواه رواج داد كه آقاى لنكرانى و برادرانش عامل\r\n\r\n","description":"","footnote":"","page_name":" 39 ","page_number":45},
  {"content":"\r\n\r\nسياست انگلستان بوده‌اند و مرگ برادرش نيز بوسيلهء حزب توده عملى گشته است . اما اين داستان پىگيرى نگشت و يا بقول معروف سرپوشى بر روى آن نهاده شد و بهرحال خود شيخ را نيز در صحنهء سياست گوشه‌گير ساخت .\r\nبارى آقاى لنكرانى كه اصلا اردبيل را نديده و اردبيليان را نمىشناخت و خود نيز در سراسر اردبيل ناشناخته بود از صندوقهاى رأى كامياب درآمد و براى خدمتگزارى به اين ولايت و مردم اردبيل ، بمجلس شورايملى راه يافت ولى ترازنامهء خدماتش مثل ديگر وكلاى اردبيل ، از دورهء اول مشروطيت تا امروز ، منفى گشت و آنچه او هرگز براى آن نينديشيد اردبيل و اردبيليان گرديد .\r\nما بتناسب موضوع در جاى ديگر هم اشاره كرده‌ايم كه مىگويند « سيد حسن تقىزاده » ( كه انگليسيها در دوران مشروطيت او را با عبا و عمامه از تبريز بنمايندگى مجلس آورده و كم‌كم كت و شلوار به تنش كرده بوزارت دارائى رسانيدند و با دست او قراردادهاى نفت با ايران را بسود خود تنظيم نمودند آنگاه او را بانگلستان برده سالها در ناز و نعمت نگه داشتند و پس از شهريور 1320 بار ديگر بايران آورده نمايندهء مجلس ، سناتور و حتى رئيس مجلس سنا كردند ) كتابى بنام « جغرافياى انتخاباتى » نوشته و در آن گفته است كه در دو شهر در ايران بر اثر عدم اتحاد و يا تشتت آراء ، مردم نمىتوانند وكيل انتخاب كنند و دولت بايد براى آنها وكيل تعيين كند و يكى از اين دو شهر را اردبيل گفته است . « 1 »\r\nقبول اين گفته براى ما كه بزادگاه خود عشق مىورزيم و اعتلاى مادى و معنوى شهرستان و ساكنان آن را بزرگترين آرزوى خود مىدانيم ، ناراحت‌كننده است ولى با همهء تلخى نمىتوانيم از حق بگذريم و گفتار او را بىپايه بدانيم زيرا در تمام دوره‌هاى انتخاباتى چنين شده و دولت براى اردبيل وكيل انتخاب كرده است .\r\nاين داورى تاريخ در مورد پدران و گذشتگان ماست . از فرزندان و آيندگان اين سرزمين مىپرسيم كه آيا دربارهء آنها هم بايد چنين قضاوت شود ؟ ! . . .\r\n\r\n\r\n","description":"","footnote":"\r\n( 1 ) - ما اين كتاب را نديده‌ايم ولى از برخى از مطلعين آن را شنيده‌ايم . چون مطلب مذكور در مورد اردبيل صدق مىكند اگر هم‌چنين كتابى نباشد خللى در اصل موضوع ، كه انتخاب وكيل از طرف دولتها براى مردم اين شهر است وارد نمىسازد . در مورد شهر دوم از سبزوار نام مىبرند .\r\n","page_name":" 40 ","page_number":46},
  {"content":"\r\n\r\n\r\nفصل دوّم فرقهء دموكرات آذربايجان\r\n\r\nفرقهء دموكرات آذربايجان و نگاه كوتاهى بچگونگى تشكيل آن :\r\nرعايت ترتيب تاريخى مطالب ، ما را به سالى مىرساند كه در آن سال اردبيل نيز همانند نقاط و شهرهاى ديگر آذربايجان ، تحت اداره و حكومت فرقهء دموكرات قرار داشت .\r\nتاريخچهء خود فرقه و چگونگى پيدايش و فعاليتهاى آن شايد در اصل و بذاته ربطى با « اردبيل در گذرگاه تاريخ » نداشته و خود موضوع كتاب يا كتابهاى مستقلى بايد باشد كه ممكن است در باب آن فرقه نوشته شده يا در آينده تدوين گردد . ولى براى آنكه خوانندگان اين كتاب با آشنائى لازم بسوابق ، مطالب مندرجه را ملاحظه و بطور جامع الاطراف آنها را دريابند از اينرو اجمالا اشاره‌اى نيز بدان مىنمائيم .\r\nرفتار ناصواب مأموران دولت در آذربايجان و بىتوجهىهائيكه همواره نسبت بدان سرزمين شده است از ديرباز در ذهن مردم آن ديار ، با شدت و ضعف چنين توهمى بوجود آورده بود كه هرآينه آذربايجان بمنزلهء مستعمره‌اى براى ايران است و بايد براى رهائى از اين وضع ، بهروسيله كه ممكن باشد ، ولو با قيام مسلحانه تلاش و كوشش نمود و مردم غيرتمند و زحمتكش اين سامان را از اين خفت نجات داد .\r\nاين امر گاه‌وبيگاه در گذشته‌هاى تاريخ اين منطقه به چشم مىخورد و نزديكترين آنها به زمان ما قيام « شيخ محمد خيابانى » مىباشد كه آذربايجان را « آزاديستان » ناميد و رهائى آن را از ظلم و جور مركزنشينان برنامهء كار خود قرار داد و عاقبت ، مثل ديگر پويندگان اين طريق ، جان خود را نيز در اين راه از دست داد .\r\nدر سال 1320 خورشيدى ، كه براى چند صباحى بساط خودكامگى در ايران فرو ريخت بار ديگر انديشهء خودمختارى اين خطّهء مهم در اذهان مردم آن پديدار گشت و كسانى درصدد برآمدند كه با استفاده از حضور ارتشهاى بيگانه در ايران و ضعف دولت\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nمركزى ، حكومت ملّى محلّى تشكيل دهند و از تعديات مركزيان ، كه بقول آنها استعمارگران آذربايجان بودند ، رهائى يابند .\r\nموجبات اين كار در اندك‌زمانى فراهم گشت و سرانجام در راه اجراى آن حزبى با عنوان « فرقهء دموكرات آذربايجان » بوجود آمد . در آن ايام برخى از سياستمداران ايران ، انتقامجوئى روزنامه‌نگارى بنام « سيد جعفر پيشه‌ورى » را سبب پيدايش فرقه قلمداد كردند . زيرا او كه افكار چپى داشت و مدتهائى از عمر خود را در محبس گذرانيده بود « 1 » پس از خلاصى از زندان روزنامهء معروف « آژير » را در تهران منتشر مىساخت و در دورهء 14 با بيشترين آراى انتخاباتى بنمايندگى مجلس شورايملى از تبريز تعيين گرديد ولى نمايندگان ديگر مجلس ، كه اكثرا پيرو سياستهاى دست‌راستى بودند ، در جلسهء مورخ 20 تيرماه 1323 اعتبارنامهء ويرا ردّ كردند و او را از نمايندگى مجلس محروم ساختند .\r\nدستهء ديگر مخصوصا تشكيل‌دهندگان فرقه و طرفداران آنها در مركز ، پيدايش فرقه را به طرز ديگرى توجيه نموده و بنحويكه در بالا اشاره كرديم ، عدم توجه دولتها را بآذربايجان عامل آن قلمداد مىكردند و عقب‌ماندگيهاى فرهنگى و اقتصادى آن استان را انگيزهء اصلى اين اقدام مىگفتند و جريحه‌دار شدن احساسات ملّى مردم آذربايجان را بر اثر رفتارهاى نابخردانه و ملالت‌آور مأموران دولت مركزى ، مثل « عبد الله مستوفى » و ديگران ، از عوامل ضرورى قيام مردم و تشكيل حكومت ملى محلّى به حساب مىآوردند . « 2 »\r\n\r\n\r\n","description":"","footnote":"\r\n( 1 ) - صفحه 34 اين كتاب .\r\n( 2 ) - عبد الله مستوفى استاندارى بود كه قبل از شهريور 1320 بآذربايجان فرستاده شده بود . او با آنكه مورخ و مرد دانشمندى بود و كتابهاى خوبى مخصوصا دربارهء تاريخ ايران نوشته گويا فرد خودخواه و بددهنى بوده است ، و در اين مأموريت ، به پشت‌گرمى شهربانى قاهر رضاشاهى ، از هرتوهين و تحقيرى نسبت بمردم اين خطه خوددارى نكرده است .\r\nاز زمانهاى قديم بين فارسىزبانان ايران و مردم آذربايجان بذله‌گوئيهاى طنزمآبى معمول بود و فى المثل آذربايجانيها ، فارسىزبانها را « كلّه‌پوك » مىگفته‌اند و اينها نيز متقابلا آنها را « تركه‌خر » مىخوانده‌اند .\r\nگويا اين كار در زمان قاجاريه رواج داشته و حتى در دربار سلطنتى بين خدمه و رجال نيز گاهى از تفريحات سالم بشمار مىآمده است تا آنجا كه روزى چنين مطايبه‌اى در حضور ناصر الدينشاه بين دو تن از محارم حضور وى عنوان شده و وقتى يكى از رجال قزوينى خواسته است از فارسىزبانان طرفدارى كند شاه خطاب به دو گفته است -\r\n","page_name":" 42 ","page_number":48},
  {"content":"\r\n\r\nدر زمان شيخ محمد خيابانى عنوان نامه‌هاى رسمى آذربايجان به آزاديستان تغيير يافت . متن نامه قابل‌توجه است و حكايت از گزارش يك مأمور شهربانى در مورد ورود 5 تن از تبعه عثمانى باردبيل مىنمايد كه هرآينه از جهت بالشويك بودن مظنون بوده‌اند .\r\n\r\n","description":"","footnote":"","page_name":" 43 ","page_number":49},
  {"content":"\r\n\r\nجمعى اين كار را نتيجهء تحريك دولت همسايهء شمالى مىدانستند كه نيروهاى مسلّحش از سوم شهريور 1320 آذربايجان و قسمتهاى مهم ديگرى از ايران را تحت\r\n\r\n\r\n","description":"","footnote":"\r\n- « تو ساكت باش زيرا اگر تركها خر باشند پاى تو قزوينى را مىگيرد و اگر فارسها هم بىمغز و كلّه‌پوك باشند تو از آن مبرا نمىباشى » و منظور او اشاره بموقعيت قزوين بين مناطق ترك‌زبان و فارسها و تكلّم قزوينيان به هر دوى اين زبان بوده است .\r\nبارى مستوفى جاهلانه اين گفته را در تبريز غالبا بر زبان مىآورده و گوئى عنادى هم دراينباره بخرج مىداده است . تا آنجا كه وقتى دولت مركزى دستور داد مقدارى غلّه از تبريز به تهران فرستاده شود او گفت گندمها را بفرستيد و جوها را براى تبريزيها نگه داريد . زيرا در آنزمان جو را بچهارپايان مىدادند . گستاخى او در اينباب در كتاب « گذشته چراغ راه آينده است » بدين شكل عنوان شده كه مستوفى سرشمارى را در تبريز ، خرشمارى مىگفت ( صفحهء 254 آن كتاب ) .\r\nاينها عقده‌هائى بود كه پس از فرار رضاشاه و بهم‌خوردن دستگاه پليسى وى آذربايجانيها را وادار بواكنش نمود و اين واكنش در تمام شئون اجتماعى آن روز ظهور كرد . شاعرى با نام مستعار « هوش‌سيز » اين عقدهء روحى را در آن ايام بشعر آورده در شماره 2 مورخ 14 آبانماه / 1320 روزنامهء آذربايجان چنين نشر داده بود :\r\n« شاهين زبان حالى :\r\n گورنه ايرانى يخوب ظلميه ويران ايلديم * ملّتين تنگه قويوب بىسروسامان ايلديم\r\nسواشوب جاننه بيچاره لرون زالو كيمى * قورخماديم قانلارينى حرصله سوردوم سو كيمى\r\nدام صياده دوشن چاره‌سى يوخ آهو كيمى * واريوخين الدن آلوب باغريلارين قان ايلديم\r\nگورنه ايرانى يخوب ظلميله ويران ايلديم * رتبه‌سين عرشه چخارتديم نه قدر ظالم‌وار\r\nاولدوروب حبسه سالوب هاردا كه بير عالم‌وار * ظلمى من چوخ سووه‌رم باخ نه عجب حاليم‌وار\r\nاودى مستوفى نى من والى استان ايلديم * گورنه ايرانى يخوب ظلميله ويران ايلديم\r\nكهنه مستوفى نى من والى تبريز ايتديم * قوجا عاجزلرى من گورنجه خونريز ايتديم\r\nگوندروب تبريزه خر تبريزى خرخيز ايتديم * بوغداسين الدن آلوب آرپيا مهمان ايلديم\r\nگورنه ايرانى يخوب ظلميله ويران ايلديم * خلقون املاكينى زور ايله اليندن آلديم\r\nايسته يوب آغزين آچاقو يميوب حبسه سالديم * بوقدر ثروتيلن دويميوبن آج قالديم\r\nوئرديم آلچاخلارا ايش سفله‌نى من خان ايلديم * گورنه ايرانى يخوب ظلميله ويران ايلديم\r\nتاجرون مالينه هرنه اولا ايتديم شركت * بيره اون چكديم اومال اوستنه قويدوم قيمت\r\nنفعنى من آپاروب قالدى اونا تك زحمت * يازيقيم گلدى هله ملّته ارزان ايلديم\r\nگورنه ايرانى يخوب ظلميله ويران ايلديم \r\n-\r\n","page_name":" 44 ","page_number":50},
  {"content":"\r\n\r\nاشغال خود داشت و در اين ميان طرفداران دول غربى ، كه باصطلاح « آنگلوفيل » خوانده مىشدند ، بيش از همه حرارت بخرج مىدادند . « 1 »\r\nجاى تأسف است كه مدارك آن عهد و حتى جرايد خود دموكراتها ، كه اقدامات فرقه در آنها منعكس مىشد ، از بين رفته و قريب به همگى روزنامه‌هاى ترك‌زبان\r\n\r\n\r\n","description":"","footnote":"\r\n-\r\n مالياتى بيره اون يدّى آلوب ملّتدن * قالوب آج اهل و عيالى چكوب ال عصمتدن\r\nچوخى مفلس اولوب نولدوردى ئوزون غيرتدن * بير بويوك توده‌نى من بيله پريشان ايلديم\r\nگورنه ايرانى يخوب ظلميله ويران ايلديم \r\nاين مخمّس از زبان حال رضا شاه گفته شده و ترجمهء فارسى آن باختصار چنين است :\r\nببين چگونه ايران را برانداخته با ظلم ويران كردم . ملتش را در تنگنا گذاشته بىسروسامان نمودم . مثل زالو به تنش چسبيده با حرص و آز و بدون ترس و واهمه خونش را مكيدم . ملّتى كه مثل آهوى بيچاره‌اى كه در دام صياد افتاده باشد ، هست و نيستش را از دستش گرفته زهره‌اش را چاك كردم ، ببين چگونه ايران را برانداخته با ظلم ويران نمودم .\r\nهرچه ظالم بود رتبه‌اش را به عرش رسانيدم ، هرچه عالم و دانشمند بود كشتم يا بحبس انداختم ، من ظلم را خيلى دوست دارم و ببين چه حال عجيبى دارم ، اين بود كه مستوفى را والى استان كردم . ببين چگونه ايران را برانداخته با ظلم ويران نمودم .\r\nمستوفى پير را من والى تبريز كردم ، ببين چگونه پيران عاجز را من خونريز كردم ، خر به تبريز فرستاده آنجا را خرخيز كردم ، گندمش را از دست مردم گرفته آنها را به جو مهمان كردم ، ببين چگونه ايران را برانداخته با ظلم ويران نمودم .\r\nاملاك مردم را با زور از دستشان گرفتم ، تا خواست دهنش را واكند نگذاشتم و بحبس انداختم ، با اينهمه ثروت ، من سير نشده گرسنه ماندم ، بافراد پست و دنى كار دادم و اشخاص سفله را خان كردم . ببين چگونه ايران را برانداخته با ظلم ويران نمودم .\r\nبه مال الّتجارهء تجّار ، هرچه كه باشد شريك شدم ، ده بر يك بر بهاى آن كشيده قيمت‌گذارى نمودم . سود آن را من بردم و تنها زحمت به تاجر ماند ، با اينحال بملّت رحم كردم و قيمت را ارزان گذاشتم ، ببين چگونه ايران را برانداخته با ظلم ويران كردم .\r\nماليات را هفده بر يك از ملّت گرفتم ، درنتيجه اهل و عيال او گرسنه مانده از عصمت دست كشيد ، خيلىها مفلس شده خود را از غيرت كشتند ، يك تودهء عظيم را من اينچنين پريشان كردم ، ببين چگونه ايران را برانداخته با ظلم ويران نمودم .\r\n( 1 ) - آقاى خليل ملكى كه از كارگردانان حزب توده و از « تئوريسين » هاى بافراست و كياست آن بشمار مىآمد در مجموعه‌اى كه بنام « خاطرات خليل ملكى » چاپ و منتشر شده است بيش از انگلوفيلها بدين موضوع اصرار دارد .\r\n","page_name":" 45 ","page_number":51},
  {"content":"\r\n\r\nچپ‌گرا ، كه در آن ايام در شهرهاى مختلف آذربايجان منتشر مىگشته ، بعد از 21 آذرماه 1325 از ترس دستگاههاى امنيتى طعمهء آتش شده است « 1 » و مآخذ ما در اين زمينه از حيث جرايد بيشتر از آنها نشريات دست راستى گرديده است .\r\nاز جمله جرايدى كه بعد از شهريور 1320 در تهران انتشار مىيافت روزنامه‌اى بود بنام « كشور » « 2 » كه خط مشى سياسى آن مخالفت شديد با حزب توده و افكار چپى بود و در عوض از « سيد ضياء الدين طباطبائى » « 3 » كه در دوران حيات طبيعى و سياسى خود همواره بعنوان عامل دست‌اول سياست انگلستان در ايران شناخته مىشد ، طرفدارى مىنمود . اين روزنامه در تاريخ سوّم مهرماه 1324 ، كه سه هفته از تاريخ تشكيل فرقهء دموكرات مىگذشت ، در شماره 86 خود مقاله‌اى نوشته و در آن آورده است كه « آرداشس » « 4 » از شمال و از طريق گيلان بآذربايجان رفته با حمايت خارجيان - كه منظورش روسهاست - دست بيك\r\n\r\n\r\n","description":"","footnote":"\r\n( 1 ) - اينقبيل روزنامه‌ها را حتى از كتابخانه‌هاى عمومى در تهران جمع‌آورى كرده‌اند .\r\n( 2 ) - صاحب‌امتياز اين روزنامه شخصى بنام « جلالى نائينى » بود كه وكالت دادگسترى داشت و سالهاى ممتدى رئيس كانون وكلاى دادگسترى شد و چندين سال نيز در آخرين دوره‌هاى مجلس سنا نمايندگى در آن مجلس داشت .\r\n( 3 ) - معروف است كه كودتاى 1299 را انگليسىها در ايران ترتيب دادند و رضا خان را براى جلوگيرى از نفوذ روسها ، يعنى مرام كمونيستى بر سر كار آوردند . يكى از مهره‌هاى بسيار مؤثر كودتا همين سيد ضياء الدين طباطبائى بود كه روزنامهء رعد را در تهران منتشر مىنمود و بعد از كودتا با آنكه حدود سى سال بيشتر نداشت به رياست وزرائى انتخاب گشت ولى دوران حكومتش يكصد روز طول كشيد زيرا هدف از كودتا بقدرت رسانيدن رضا خان بود و بدينجهت سيد ضياء الدين اين سمت را به دو سپرد و بفلسطين رفت . پس از سوم شهريور 1320 بار ديگر بايران بازآمد و بنمايندگى مجلس شورايملى و بعد از تشكيل مجلس سنا به سناتورى منصوب گرديد . او در دولت وثوق الدوله عاقد معروف قرارداد ايران و انگليس ، مأمور مذاكره با دولت جمهورى آذربايجان شد كه در قفقاز ، مستقل از كمونيستها تشكيل شده بود . به نوشته مرحوم محسنى او به آن دولت وعدهء اعزام نيروى ايرانى داد ولى با سقوط آندولت بدست كمونيستها اين وعده عملى نگرديد ( صفحهء 390 - 397 يادداشتهاى مرحوم عباس محسنى )\r\n( 4 ) - آرداشس آوانسيان بطوريكه در صفحه 34 گفته‌ايم جزو 9 نفر زندانيان سياسى زمان رضا شاه بود و بعد از سوم شهريور 1320 آزاد گرديد .\r\n","page_name":" 46 ","page_number":52},
  {"content":"\r\n\r\nسلسله تحريكات و دسايس زده است . نويسنده مقاله سپس بچگونگى تشكيل فرقه اشاره كرده فكر تأسيس آن را از او يعنى آرداشس و خليل ملكى و كسان ديگرى از فعالين حزب توده قلمداد نموده يادآور شده است كه آنها ابتدا جماعتى بنام « حزب مجاهد آذربايجان » بوجود آوردند ولى دو روز بعد نام آن را به « فرقهء دموكرات آذربايجان » تغيير دادند . سپس بوسيلهء « ايپكچيان » محرمانه « سيد جعفر پيشه‌ورى » را از تهران احضار كردند و پس از ورود او بيانيّه‌اى تهيه و بديوارها الصاق نمودند و تشكيل و موجوديت خود را بدان وسيله در تبريز و شهرها و نقاط ديگر اعلام داشتند .\r\nبرخى از صاحبان نظر ، فرقهء دموكرات آذربايجان را مولودى از حزب توده دانسته و چنين گفته‌اند كه اين حزب براى رسوخ و نفوذ بيشتر در آن استان رنگ تشكيلات محلّى بدان داده و بفرقه حيات بخشيده است . اما اين گفته را يكى از اعضاى اوليهء حزب كه عضو مؤثرى در فرقه هم بوده است ، رد كرده است . او دكتر جهانشاهلوئى افشار نام دارد كه معاون پيشه‌ورى در دولت آذربايجان ، رئيس سازمان جوانان فرقه و نيز رئيس دانشگاه تبريز بوده است . بعد از 21 آذرماه 1325 بروسيه فرار كرده مدتها در آنجا زندگى نموده است . تلويزيون ايران ساعت 20 روز جمعه 17 آذرماه 1357 مصاحبه‌اى با او پخش كرد . او در اين مصاحبه پس از شرح چگونگى خروج خود از شوروى و پناهندگى سياسيش بآلمان غربى گفت كه « كميتهء مركزى حزب توده در تشكيل فرقه شركت نداشت . تنها كامبخش كه عضو مركزى حزب بود از آن آگاهى داشت و كميتهء مركزى را در مقابل امر انجام‌شده‌اى قرار داد . » او تشكيل فرقه را به شورويها نسبت داده در آن مصاحبه گفت « فرقهء دموكرات بدستور استالين و بدست مير جعفر مير باقر اوف ، با كمك عبد الصمد كامبخش در باكو طرح‌ريزى شد » و در معرفى كامبخش افزود كه « او يك افسر عاليرتبه در شوروى بود و با نام مستعار سرهنگ قنبر اوف در دستگاه امنيتى استالين عضويت داشت . پيشه‌ورى را او براى اين كار به مير باقر اوف پيشنهاد كرد و چندى بعد ملاقاتى نيز بين آن سه ، يعنى پيشه‌ورى ، كامبخش و مير باقر اوف دست داد . »\r\nاينها جمعى از نظرياتى بود كه دربارهء علل و انگيزه‌هاى تشكيل فرقه شنيده و\r\n\r\n","description":"","footnote":"","page_name":" 47 ","page_number":53},
  {"content":"\r\n\r\nخوانده‌ايم ولى صد حيف كه بقول معروف خواجگان خود در ميان نيستند تا چگونگى امر از زبان خود آنان بيان گردد . آنچه واقعيت است اينست كه روز دوشنبه 12 شهريور 1324 مطابق با 25 رمضان 1365 قمرى ، تشكيل رسمى فرقه اعلام و بيانيه‌اى در تبريز و شهرهاى مختلف آذربايجان بر ديوارهاى معابر و بازار نصب گرديد و مراد از تشكيل اين سازمان سياسى و اهداف اوليهء آن براى اطلاع مردم اعلام گشت .\r\nما باصل اين بيانيه دسترسى نيافتيم ولى در مقالهء ديگرى در شماره 77 روزنامهء كشور « 1 » تحت عنوان « نيرنگ تازهء تشكيل حزب دموكرات آذربايجان » ، كه در تخطئه شديد و مخالفت با آن درج گرديده است سه قسمت مهم و حسّاس آن را چنين خوانده‌ايم : « . . . بمردم آذربايجان آزادى و اختيار داده شود كه بتوانند براى توسعهء فرهنگ و عمران و آبادى اين سرزمين با مراعات قوانين ملّى و عمومى عادلانهء مملكتى ، آزاد و خودمختار باشند . »\r\n« . . . براى عملى كردن منظور فوق بفوريت انجمنهاى ايالتى و ولايتى را انتخاب كرده شروع به كار نمايند . »\r\n« . . . در دبستانهاى آذربايجان تا كلاس سوم تدريس فقط به زبان آذربايجانى باشد و از كلاس سوم به بالا فارسى كه زبان دولتى است توأم تدريس خواهد شد . »\r\nگفتيم كه آن روزنامه اين مقاله را در جهت تخطئه و تقبيح عمل تشكيل‌دهندگان فرقه نوشته و خواسته‌هاى مذكور را مخالف قوانين جارى و تماميت ارضى ايران قلمداد نمود ولى امروز كه بيش از يكقرن قمرى « 2 » از آن تاريخ مىگذرد با دقت كافى در محتواى سه مادهء مزبور مخالفتى بين آنها با قوانين آن روز ايران به نظر نمىرسد . بويژه آنكه درخواست‌كنندگان بصراحت گفته‌اند كه اين امور با مراعات قوانين ملّى و عمومى و عادلانهء مملكتى صورت گيرد . از همه مهمتر آنكه تشكيل فورى انجمنهاى ايالتى و ولايتى ، كه قانون اساسى آن را قبول كرده است ، وسيلهء اجراى آزادى و اختيار در راه توسعهء فرهنگ و عمران و آبادى قلمداد گشته مورد تقاضا قرار گرفته است .\r\n\r\n\r\n","description":"","footnote":"\r\n( 1 ) - تاريخ انتشار اين شماره 21 شهريور 1324 مىباشد .\r\n( 2 ) - هر 36 سال قمرى را يك قرن قمرى مىخوانند .\r\n","page_name":" 48 ","page_number":54},
  {"content":"\r\n\r\nما چون بمقامات عالى مملكتى نرسيده مزهء قدرت را نچشيده‌ايم درشگفتيم كه چرا آنان كه مىتوانند مشكلات جوامع انسانى را با سرانگشت تدبير باز كنند آن را بدندان زور و قدرت حواله مىدهند ؟ ، تعجب مىكنيم چگونه پايتخت‌نشينان ايران همواره سعى بر آن داشته و دارند كه حتى امور مربوط بمرمت چشمهء آب فلان قريهء دورافتادهء زاهدان را نيز در اختيار خود بگيرند و جاهلانه اصرار بر آن نمايند كه اين تمركز كشور بر باد ده ، بايد بدين وضع تأثربار باقى باشد و از پيشرفت و عمران كشور جلو گيرد . جاى سوال است كه خاك‌ريزى راه روستائى بين قريهء ثمرين و ابره‌بكوه در اردبيل چه ربطى با اولياى امور ادارى استان آذربايجان و استاندار آنجا دارد . احداث چنين راهها يا لوله‌كشى آب در داخل دهكده‌ها و نگهدارى آنها و كارهائى از اين قبيل مربوط به خود ساكنان آنها است و دستگاههاى ادارى بايد از لحاظ فنّى بطور مؤثر و دلسوزانه آنها را يارى دهند و متناسب با بودجهء منطقه از اعتبارات موجود بدون ايجاد هرگونه مشكلات ادارى ، بشوراى دهستانها كمك نمايند .\r\nامّا در عمل چنين نيست و حرص و ولع دولتمردان براى توسعهء حيطهء قدرت و بدون توجه با مكان خدمت همواره مشكلاتى بوجود آورده و حركت بجلو را اينچنين راكد نموده است . « 1 »\r\nاين بيان ما جنبهء كلى دارد و مختص بدان بيانيه و خواست آن روز مؤسسان فرقه نيست زيرا اگر چنين باشد كسانى خواهند گفت كه سران فرقه بتحريك روسها قصد تجزيه آذربايجان را از ايران داشتند و اين خواستها را بهانه قرار مىدادند . و اتفاقا ايراد ما هم بر همين است زيرا اگر از همان ايام تصويب قانون اساسى مشروطيت ايران ، دولتمردان درصدد اجراى آن برمىآمدند و در استانها و شهرستانها انجمنهاى ايالتى و ولايتى را تشكيل داده بخشى از كارهاى مردم را بدست خود آنها مىسپردند حدّاقل در شهريور 1324 اين « بهانهء تجزيه » از دست فرقويها گرفته مىشد و كشور با آن مصيبت و درماندگى روبرو نمىگرديد .\r\n\r\n\r\n","description":"","footnote":"\r\n( 1 ) - اين مطالب قبل از انقلاب 1357 ايران جمع‌آورى گرديده است .\r\n","page_name":" 49 ","page_number":55},
  {"content":"\r\n\r\n\r\nاعلام رسمى موجوديت فرقه :\r\nبارى با انتشار اين بيانيّه ، فرقهء دموكرات آذربايجان تولّد خود را رسما اعلام داشت و از تاريخ ولادت تا بدست گرفتن قدرت ، كه يكصد روز طول كشيد ، اقدامات پىگيرى دربارهء هدفهاى خود معمول داشت و در شهرها و قصبات و دهستانها دست بيكرشته تبليغات زد و با وعدهء تقسيم اراضى ، تعديل ثروت ، حفظ حقوق كارگران و كشاورزان ، كه در نيمقرن اخير شعار لفظى دولتمردان و انقلابيون ايران شده است ، و نيز نويد آبادى و پيشرفت آذربايجان جمع كثيرى از دهقانان و گروهى از شهروندان را بهدفهاى دلگرم‌كنندهء خود علاقمند ساخت . و چون حزب توده هم قبلا بمقياس نسبتا قابل‌توجهى تخم چنين مطالبى را كاشته بود ، گروندگان فرقه افزايش يافت و در همهء قراء و قصبات كسانى بطرفدارى از آن برخاستند و گوسفندوار ديگران را نيز بدنبال خود كشيدند .\r\nما عبارت « گوسفندوار « را باصطلاح دولتمردان مسئول ادارهء مملكت روز به كار مىبريم و از ذكر آن مقصودى جز اشاره بكوتاهى نظر كسانى كه وظيفهء هدايت و ارشاد مردم را بر عهده داشته‌اند نداريم . اينان چه روحانى ده ، چه معلم فرهنگ ، چه كدخداى فهميده و چه مدعيان ارشاد جامعه همه در اينباب مقصرند زيرا سالها و قرنها اين مقامات حساس و مهمّ معنوى را در اختيار گرفتند ولى در روشن كردن واقعى اذهان توده‌ها قدمى برنداشتند . اگر روزى دستگاه عدالت ، نه بدان شكل و مفهومى كه داشته و داريم ، بلكه دستگاهى كه انسانهاى باوجدان و خداترس ، دلسوز و مردم‌دوست تشكيل داده بكوتاهيهاى آنان برسند همهء آنها مسئول خواهند بود . اين باور نكردنى است كه با فرهنگ وسيع ملّت ايران ، بويژه در قرن بيستم ، كه قسمت اعظم نوآوريهاى آن را رجحان علم و برترى دانش تشكيل مىدهد ، دهقانان اردبيل مثل روستائيان زمان حضرت موسى بينديشند . اين غيرقابل گذشت است كه بعد از 14 قرن ، كه از تابش آفتاب جهانتاب اسلام مىگذرد هنوز هم بيشتر ده‌نشينان و جمع زيادى از شهروندان اين مناطق قرائت صحيح حمد و سورهء نماز و مفاهيم ظاهرى آيات آنها را نمىدانند در حالى كه هرسال خرمن خود را جمع نكرده موكلان خمس و زكات را در بالاى سر خود مىبينند .\r\n\r\n","description":"","footnote":"","page_name":" 50 ","page_number":56},
  {"content":"\r\n\r\nدر عصريكه بشر ببركت علم و صنعت توانسته است در فضاى لايتناهى بگشت‌و گذار بپردازد هنوز معلمان و فرهنگيان ما نتوانسته‌اند كوچكترين اطلاعى در باب علم و دانش و شرايط گوناگون محيط زندگى در اختيار دهقانان قرار دهند و لذا جاى سوال است كه اگر معلّم به اين تودهء عظيم آگاهى ندهد . روحانى در طريق تربيت روحى و معنوى آنها قدمى برندارد . كدخدا و آگاهان ديگر جز توسرى زدن و ساكت نگه داشتن آنها وظيفه‌اى احساس نكند پس چه كسى بايد بهدايت روستانشينان قيام كند و اگر هيچكس در اين راه قدمى برندارد آيا مىتوان از مردمى كه خودرويند انتظار درك و فهم مطالب سياسى و مصالح عمومى اجتماعى داشت ؟ !\r\nبمطلب خود بازمىگرديم و گوئيم كه اولين كار فرقهء جوان انتخاب كسانى بعضويت كميتهء مركزى بود و بدينمنظور در دهمين روز تشكيل رسمى آن ، يعنى پنجشنبه 22 شهريورماه 1324 نه نفر از اعضاى مؤسس بدين سمت انتخاب شده دستور يافتند كه براى تصويب مرامنامهء فرقه هرچه زودتر اولين كنگره را تشكيل دهند .\r\nاين كنگره از ساعت 5 بعدازظهر روز دوشنبه 9 مهرماه به مدت چهار روز تشكيل گرديد و ساعت 6 بعدازظهر روز پنجشنبه 12 همان ماه با تصويب مرامنامه پايان يافت .\r\nبراى شركت در اين كنگره 10 نفر نيز از اردبيل به تبريز رفتند و بعنوان نمايندگان اين ولايت در آن شركت نمودند . روزنامهء آذربايجان در شماره 19 مورخ 11 مهرماه 1324 نام آنها را چنين ثبت كرده است :\r\nآقايان حاج عزت ضياءبخش ، محمد على ننه‌كرانى ، ذو الفقار اوجان‌نوين ، مهندس انشائى ، ملا خليل اشراقى ، دكتر مرتضى پير ، عزيز فرهنگى ، حاج مير معصوم كاشانى ، حسن جودت ، بالاش آذراوغلى .\r\nاين مرامنامه كه به زبان تركى بود و پس از تصويب در شماره 24 مورخ چهارشنبه 18 مهرماه 1324 روزنامهء آذربايجان منتشر گرديد ، مشتمل بر يك مقدمه و 51 ماده بود « 1 » و\r\n\r\n\r\n","description":"","footnote":"\r\n( 1 ) - 9 ماده در زمينهء سياست عمومى ، 8 ماده در باب اقتصاد و بازرگانى ، 8 ماده دربارهء كشاورزى ، 6 ماده در مورد فرهنگ مردمى ، 6 ماده در زمينهء بهداشت ، 6 ماده در باب ادبيات و صنايع ظريفه و مطبوعات ، 2 ماده راجع بمسئلهء مليت ، 4 ماده در مورد امور محاكمات ، 1 ماده دربارهء ارتش ، 1 ماده در حفظ آثار تاريخى .\r\n","page_name":" 51 ","page_number":57},
  {"content":"\r\n\r\nنكاتى داشت كه دولت مركزى بهيچوجه نمىخواست با آن موافقت كند بويژه آنكه اساسا حكومت تهران تشكيل فرقه را قانونى نمىدانست و براى از بين بردن آن از هيچ اقدام ممكن خوددارى نمىنمود . با اينحال كسانى بميانجيگرى بين اولياى فرقه و دولت مركزى برخاستند ولى چون هيچيك از طرفين حاضر بگذشت و توافق نگشتند دموكراتها در تاريخ 20 مهرماه 1324 اجتماعى در تالار شير و خورشيد سرخ تبريز تشكيل دادند و سخنرانان با حرارت و شور خاصى ، به زبان محلّى ، از محروميتهاى آذربايجان و عقب‌ماندگىهاى فرهنگى و اقتصادى و اجتماعى آن سخن گفتند و با يادآورى رفتارهاى توهين‌آميز عمال دولتها ، كه حيثيت عمومى مردم آذربايجان را جريحه‌دار ساخته‌اند ، خواستار استقلال داخلى و تشكيل انجمنهاى ايالتى و ولايتى و انتخاب و اعزام نمايندگان مردم آذربايجان بمجلس شورايملى شدند و يكايك هدفهاى فرقه را ، بنحويكه در بيانيه عنوان شده بود ، تبيين و توجيه كردند .\r\nآنها جابجا بفداكاريهاى دلاوران آذربايجان در تأمين وحدت جغرافيائى ايران و حفظ تماميت ارضى آن در طول تاريخ اشاره كردند و از جانبازيهاى قهرمانان اين ديار در وقايع مشروطيت ستايشها نمودند و بدين اعتبار خواستار آن شدند كه نام خيابان پهلوى به خيابان ستار خان عوض شود .\r\nاز فرداى آن روز فعاليتهاى خود را گسترش دادند و چون دولتهائى كه در مركز تشكيل مىشد بعلّت اشغال ايران از طرف نيروهاى مسلّح خارجى و آشفتگى وضع داخلى و تشتّت و دسته‌بنديهاى گوناگون نمايندگان در مجلس شورايملى ، كه آن روز از حدّ قانونگزارى خارج و يكّه‌تاز ميدان سياست و گردانندهء كارهاى اجرائى دولتها شده بودند ، نمىتوانستند تصميمات مؤثرى در تأمين رفاه عمومى و حفظ عدالت و تنظيم امور سياسى و اقتصادى اتخاذ نمايند و چه‌بسا كه بر اثر كارشكنىهاى آنان هرلحظه در مظان سقوط و تغيير بودند ، از اينرو ادارات دولتى در آذربايجان نيز ، اعمّ از لشگرى و كشورى ، بىاختيار گشته در وضع بلاتكليفى قرار يافتند و بطور كلى بنظاره و ارسال گزارشهائى بمركز پرداختند . و اين كار وقتى بحدّ اعلاى خود رسيد كه فرقه اسلحه بدست آورد و گروه زيادى از روستائيان و شهروندان را بعنوان « فدائى » مسلح ساخت .\r\n\r\n","description":"","footnote":"","page_name":" 52 ","page_number":58},
  {"content":"\r\n\r\nدر آن تاريخ هنوز نمايندگان دورهء 14 مجلس شورايملى در آذربايجان و كردستان و زنجان انتخاب نشده بودند . فرقه خواستار آن گرديد كه هر چه زودتر انتخابات عمومى در اين نقاط نيز صورت گيرد و نمايندگان مردم اين مناطق با حضور در مجلس ، در تعيين سرنوشت كشور شركت نمايند . ولى اين امر موضوع بسيار مهمى براى اولياى آن روز ايران بود و آنها را به سختى نگران مىنمود . زيرا اگر چنين كارى صورت مىگرفت و نمايندگان اين نواحى وسيع ، كه از لحاظ تعداد هم معتنابه بودند ، با نفوذ فرقه انتخاب گشته به مجلس راه مىيافتند ، در شرايط نابسامان آن روز ، سياست عمومى ايران و منطقه را دگرگون مىساختند . اين بود كه كهنه‌كاران سياسى دست به كار شدند و با بتصويب رسانيدن طرحى در مجلس شورايملى از اين كار جلو گرفتند . اين طرح در جلسهء مورخ 29 آبانماه 1324 خورشيدى بتصويب رسيد و بموجب آن انتخابات در نقاطى كه تحت اشغال نيروهاى خارجى بود تا خروج ارتشهاى بيگانه مسكوت ماند .\r\n\r\nتشكيل كنگرهء ملّى يا مجلس مؤسسان آذربايجان :\r\nتصميم مجلس موجب آن گرديد كه خود فرقه در ولايات و بخشها دست بانتخاب نمايندگانى زد تا آنها بعنوان منتخب مردم آذربايجان به صورت مجلس مؤسسان گردآيند و اصول حكومت ملّى و خط مشى كارها را تعيين كنند . انتخابات بسرعت صورت گرفت و از تمام آذربايجان هفتصد نفر انتخاب شدند . مجلس مؤسسان با عنوان « كنگرهء ملّى » در روزهاى سه‌شنبه و چهارشنبه 29 و 30 آبانماه آن سال در تبريز تشكيل يافت و جمعى از مردم شهر نيز ، كه خود دموكراتها يكصد و پنجاه هزار نفر گفته‌اند ، در آن شركت نمود .\r\nبيانيهء اين اجتماع ، كه در چهارمين جلسهء آن بتصويب رسيد ، بشكلى كه روزنامهء اطلاعات نوشته است « 1 » بشرح زير بوده است :\r\n« كنگرهء ملّى كه از نمايندگان تمام شهرستانها و بخشهاى آذربايجان در تاريخ 29 و 30 آبانماه 1324 در شهر تبريز تشكيل يافته بود در چهارمين جلسهء خود باتفاق آراء تصميم گرفت كه با اعلاميهء زير بحكومت مركزى ايران و دول معظم و دموكراسى\r\n\r\n\r\n","description":"","footnote":"\r\n( 1 ) - روزنامهء اطلاعات . تهران . شماره 5925 مورخ 13 آذرماه 1324 . ص 3 .\r\n","page_name":" 53 ","page_number":59},
  {"content":"\r\n\r\nجهان آمريكا ، انگليس ، اتحاد جماهير شوروى ، فرانسه و چين « 1 » مراجعه كرده در خواستهاى مشروع و قانونى خود را ، كه رئوس آنها در مواد زير قيد شده است ، اعلام نمايد :\r\n1 - مردم آذربايجان در اثر علل و حوادث بيشمار ، كه ذكر آن از گنجايش اين اعلاميه خارج است ، داراى مليت ، زبان ، آداب و رسوم و خصوصياتى است كه به او حق مىدهد مانند تمام ملل عالم با مراعات استقلال و تماميت ايران ، طبق منشور آتلانتيك در تعيين سرنوشت خود آزاد و مختار باشد .\r\n2 - نظر بعلاقه و روابط فرهنگى ، اقتصادى و سياسى كه ملّت آذربايجان با مردمان ساير ولايات ايران دارد ، و نظر بفداكارىهاى بيشمارى كه آذربايجانيان در تأسيس و ايجاد ايران كنونى بخرج داده‌اند ، در واقع مؤسس آن بوده‌اند . « 2 » بنابراين براى حفظ استقلال و تماميت آن بهيچوجه حاضر نيستند تقاضاهاى مشروع خود را روى اساس تجزيهء آن قرار داده بمرزهاى آن خلل وارد سازند .\r\n3 - ملّت آذربايجان با تمام قواى خود خواهان رژيم دموكراسى است كه در ايران به شكل مشروطيت و حكومت ملّى مىباشد .\r\n4 - ملّت آذربايجان مانند ساكنين تمام نقاط ايران در ادارهء امور اجتماعى و حكومت مركزى با فرستادن نمايندگان خود بمجلس شوراى ملى و اداى ماليات عادلانه شركت خواهد نمود .\r\n5 - ملّت آذربايجان رسما و علنا اعلام مىدارد كه مانند ساير دول زندهء عالم حق دارد براى ادارهء امور ملّى و داخلى خود ، با مراعات استقلال و تماميت ايران ، حكومت ملّى محلّى تشكيل دهد و اين حكومت بتواند با رعايت استقلال و تماميت ايران ، آذربايجان را طبق اصول دموكراسى و حاكميّت ملى اداره كند .\r\n6 - ملّت آذربايجان در راه آزادى و دموكراسى زحمات فراوان كشيده و قربانيهاى بيشمار داده است . بنابراين مىخواهد حكومت خودمختار او بر اساس دموكراسى حقيقى استوار شود . از اينجهت طبق نظامنامهء داخلى ، كه بتصديق كنگرهء ملّى رسيده است مجلس ملى و داخلى خود را انتخاب مىنمايد و نيز لازم مىداند كه حكومت ملى آذربايجان از ميان نمايندگان مجلس ملّى انتخاب شود و در مقابل آن مسئول باشد .\r\n\r\n\r\n","description":"","footnote":"\r\n( 1 ) - اين پنج كشور بعنوان دول معظم جهان در شوراى امنيت سازمان ملل عضويت دائم دارند و از حق « و تو » برخوردارند . يعنى اگر شوراى امنيت با اكثريت قاطع امرى را تصويب كند كافى است كه يكى از اين پنج كشور با آن مخالفت نمايد و بدينسان تصميم متخذه را كان لم يكن سازد . اين امر مورد اعتراض دولتهاى ديگر مىباشد ولى اعتراض آنها كه لازمهء تغيير اساسنامهء سازمان ملل است ، به جائى نرسيده است .\r\n( 2 ) - گفتار ما را در اينباب در صفحهء 81 جلد اول اين كتاب ملاحظه فرمائيد .\r\n","page_name":" 54 ","page_number":60},
  {"content":"\r\n\r\n7 - ملّت آذربايجان مخصوصا به زبان ملّى و مادرى علاقه دارد و تحميل زبان ديگر او را تا به حال از كاروان تمدّن و ترقى بازداشته و جلوى فرهنگ ملى او را مسدود نموده است . براى جلوگيرى از اين تحميل ناروا و براى تأمين وسايل ترقى آذربايجان ، كنگرهء ملّى بهيئت ملّى دستور داده است هرچه زودتر زبان آذربايجانى را در دواير دولتى مرسوم و تدريس آن را در تمام مدارس اعمّ از ملّى و دولتى عملى نمايد .\r\n8 - كنگرهء ملّى كه با امضا و شركت يكصد و پنجاه هزار نفر و با نمايندگى هفتصد نفر از نقاط مختلف آذربايجان تشكيل يافته طبق ارادهء ملّت آذربايجان خود را مجلس مؤسسان ناميده براى ادارهء امور داخلى آذربايجان هيئتى عبارت از سى و نه نفر انتخاب و به آنها اختيار داده است كه براى عملى كردن منظور ملّى تدابير لازم را اتخاذ و با مقامات صلاحيتدار داخل مذاكره شوند و ضمنا انتخابات مجلس ملّى آذربايجان و مجلس شورايملى را عملى سازند .\r\nدر خاتمه كنگره نظر دولت ايران و دول بزرگ دموكرات جهان را بمراتب مزبور جلب نموده اظهار مىدارد كه براى اجراى منظور فوق فقط از راه تبليغات و تشكيلات اقدام كرده حاضر نيست بهيچوجه به نزاع و برادركشى اجازه بدهد ولى اگر دولت مركزى بخواهد حق مشروع او را با زور و اسلحه و قهر و غلبه از بين ببرد ناچار بهرقيمتى باشد از حقوق خود مدافعه خواهد كرد و تا آخرين نفر در راه تحصيل مختاريت ملى مبارزه خواهد نمود .\r\nمجلس مؤسسان بهيئت ملى اختيار داده است كه براى تأمين مختاريت آذربايجان ، با مقامات صلاحيتدار داخل مذاكره شده قضيه را از راه صلح و مسالمت حلّ نمايد ولى هيئت ملّى بهيچوجه حق ندارد از حق مختاريت محلى و حكومت ملى صرفنظر كند و يا بر عليه تماميت و استقلال ايران اقدام نمايد .\r\nآرزومنديم تمام دنياى دموكراسى بدانند كه در دنيا ملّتى وجود دارد كه حاضر شده است با تمام توانائى از خود مدافعه كرده و در گوشهء آسيا پرچم آزادى دموكراسى حقيقى را برافراشته مىخواهد با نيروى ملّى خود آزادى خويش را تأمين نمايد و نيز انتظار داريم مقامات صلاحيتدار كشور ايران و دول بزرگ دموكراسى جهان در عملى كردن منظور ملى از مساعدت نوعپرورانهء خود ، كه پايهء آن روى منشور آتلانتيك گذاشته شده است ، مضايقه نفرمايند . با احترامات فائقه . هيئت رئيسهء كنگرهء ملى ، مجلس مؤسسان ملى آذربايجان ، پيشه‌ورى ، رفيعى ، دكتر جاويد ، قيامى ، شبسترى ، جودت ، مكرم ترابى ، بىريا ، ضيائى ، حاج مصطفى دادجوى ، سيد موسى ، حاج عظيم خادم ملّت ، شيخ موسى كيوانى ، وثوق ديلميان » .\r\n\r\n","description":"","footnote":"","page_name":" 55 ","page_number":61},
  {"content":"\r\n\r\n\r\nتشكيل اولين مجلس ملى آذربايجان و برنامهء دولت خودمختار آن :\r\nاعلاميهء مزبور در دو زبان تركى و فارسى انتشار يافت و نسخى از آن به دولت ايران و سفارتخانه‌هاى كشورهاى خارجى در تهران ارسال شد و متعاقب آن مقدمات انتخاب نمايندگان براى تشكيل مجلس ملى و محلى فراهم گرديد . اين انتخابات روز 12 آذرماه 1324 پايان يافت و نمايندگانى از هرمنطقه تعيين شدند . اينان در تبريز گرد آمدند و روز چهارشنبه 21 آذرماه اولين مجلس ملّى آذربايجان را تشكيل دادند .\r\nگشايش رسمى مجلس ملّى با شركت 75 نماينده و جمعى از مدعوين ، ساعت 9 صبح صورت گرفت و نظام الدين رفيعى با عبارت  « بِسْمِ اللَّهِ الرَّحْمنِ الرَّحِيمِ » *  آن را افتتاح نمود . نخست هيئت رئيسهء موقت انتخاب شد . آنگاه آئيننامهء داخلى آن مطرح گشت و بتصويب رسيد و پس از انتخاب هئيت رئيسهء دائم ، آقاى سيد جعفر پيشه‌ورى ، صدر فرقهء دموكرات آذربايجان ، براى تشكيل دولت تعيين گرديد و او بعدازظهر همانروز اعضاى دولت خود را بمجلس معرفى و برنامهء كار آن را عرضه نمود . ما ترجمهء فارسى اين برنامه را ، كه به زبان تركى در شماره 1476 مورخ شنبه 24 آذرماه 1324 روزنامهء جودت اردبيل درج شده است ذيلا نقل مىنمائيم :\r\n« دولت ملى آذربايجان براى تحقق بخشيدن بآرزوهاى خلق آذربايجان در باب اعمال خودمختارى ملّى و تأمين موجبات پيشرفت و رفع احتياجات عمومى آنها وظايف زير را مهمترين هدف و برنامهء خود قرار مىدهد :\r\n1 - اتخاذ تدابير مؤثر براى شناسائى جهانى حكومت خودمختار و ملى آذربايجان و تأمين موجبات دوام و بقاى آن و مذاكره با مقامات صلاحيتدار با لزوم احتراز از خلل وارد كردن باستقلال و تماميت ايران و برقرار ساختن دولت ملّى آذربايجان بر اساس اصول دموكراسى و مبارزه با مشكلاتى كه در اين راه ممكن است پيش آيد .\r\n2 - برپاى داشتن خودمختارى ملّى بر اساس محكم و استوار و اقدام سريع بانتخاب انجمنهاى ولايتى به منظور نزديكى هرچه بيشتر مردم با اين خودمختارى و سپردن كارهاى محلى بدست آنها .\r\n3 - انجام سريع انتخابات انجمنهاى شهر به منظور عمران و آبادى شهرها و تنظيم امور آنها بر پايه‌هاى صحيح و اصول دموكراتيك .\r\n4 - انتخاب فرمانداران و شهرداران از معتمدين و آزاديخواهان محلى به منظور جلوگيرى از اعمال\r\n\r\n","description":"","footnote":"","page_name":" 56 ","page_number":62},
  {"content":"\r\n\r\nظالمانه و تحقيرآميز گذشته و مآلا تأمين امنيت و آسايش در تمام آذربايجان .\r\n5 - بدرآوردن ادارات ژاندارمرى و شهربانى از دست خائنان و كسانى كه مردم را بيچاره كرده بفلاكت سوق داده‌اند و سپردن آنها بدست افراد ميهن‌پرست و منطبق ساختن تشكيلات آنها با خواستها و آرزوهاى مردم .\r\n6 - تنظيم سريع بودجهء ملّى با بررسى دقيق قوانين مالى و عوائد و مخارج ادارهء دارائى و اتخاذ سياست مالى در مورد درآمدها و هزينه‌ها با توجه ببرنامه‌هاى ترقى و تعالى آذربايجان .\r\n7 - اتخاذ تدابير لازم براى ايجاد سپاه ملّى به منظور حفظ خودمختارى و صيانت دولت و مجلس ملّى و تدارك اسلحهء متناسب روز براى آنها و متشكل ساختن فدائيان در يك مركز و تشكيلات مشخص .\r\n8 - از لحاظ فرهنگ و تعليم و تربيت دولت دو وظيفهء اساسى دارد يكى مبارزه با بيسوادى و اجراى صحيح و عملى تعليمات اجبارى و ديگرى رسميت دادن به زبان ملّى و اجراى آن در تمام مدارس . بعلاوه توجه خاص بامر تحصيلات عاليه با تأسيس دار الفنون ( دانشگاه ) .\r\n9 - در باب بازرگانى و اقتصاد حكومت ملّى در وهلهء اوّل بصنايع ملّى توجه و كارخانه‌ها را با اصول صحيح اداره خواهد نمود . و در مرحلهء ثانى با تأسيس كارخانه‌هاى جديد نيازمنديهاى آذربايجان را بر طرف خواهد ساخت .\r\nدر زمينهء بازرگانى ، دولت تدابير لازم براى مركزيت تجارتى آذربايجان اتخاذ و راههاى عملى را براى نيل بدين كار بررسى خواهد نمود .\r\n10 - تعمير و احداث راهها و وسايل ارتباطى ديگر از قبيل پست و تلگراف و تلفن و توسعهء آنها متناسب با وضع زمان از وظايف اساسى دولت است .\r\n11 - به منظور رفع اختلافات موجود بين زارع و مالك دولت با رعايت موجبات رضايت طرفين لايحهء قانونى تهيه و بدينوسيله موضوع ارباب و رعيتى را حلّ مىنمايد .\r\n12 - براى رفع بيكارى روزافزون در روستاها و شهرها بايد اراضى خالصه و نيز املاكى كه صاحبان آنها در خارج از آذربايجان عليه خودمختارى تبليغ مىنمايند بين آنها تقسيم گردد و با توجه باينكه اكثريت مردم آذربايجان را روستائيان تشكيل مىدهند بايد در آينده بانك كشاورزى به نحوى تقويت شود كه اعتبارات لازم را در اختيار آنها بگذارد تا بتوانند اراضى را با رضاى مالكان و به قيمت عادله از آنها خريدارى كنند .\r\n13 - به منظور مبارزهء جدّى با بيكارى توسعهء صنايع دستى ، امور راهسازى ، ايجاد كارخانجات ، ازدياد كشاورزى و بازرگانى ضرورى مىباشد .\r\n14 - براى بهبود وضع زندگى كارگران و زحمتكشان هرچه زودتر قانون كار تهيه و بمجلس تقديم مىشود و براى اجبارى كردن بيمهء كارگران تدابير لازم اتخاذ مىگردد .\r\n15 - در امر بهداشت بايد توجه شود و در وهلهء اول از بيماريهاى مسرى و عمومى جلوگيرى گردد و\r\n\r\n","description":"","footnote":"","page_name":" 57 ","page_number":63},
  {"content":"\r\n\r\nمخصوصا دارو و وسايل درمانى روستائيان و طبقات پائين تأمين شود .\r\n16 - در قوانينى كه تا اين ماه از مجلس شورايملى ( در تهران ) گذشته است با توجه به خودمختارى ملّى تجديدنظر شود و لوايح مفيد جديد پيشنهاد گردد .\r\n17 - حكومت ملى آذربايجان تمام مالكيتهاى خصوصى را قبول مىنمايد و به منظور ترقى اقتصادى و تأمين رفاه عمومى هرنوع مساعدت ممكن بفعاليتهاى خصوصى آنها خواهد نمود .\r\n18 - حكومت ملى آذربايجان آزادى عقيده و انديشهء عموم ساكنان آذربايجان را محترم مىشمارد .\r\n19 - حكومت ملّى آذربايجان تمام ساكنان آذربايجان بويژه كردها ، ارامنه ، آسوريها و ديگران را در مقابل حق و قانون مساوى و يكسان مىداند .\r\n20 - حكومت ملّى آذربايجان از تاريخ شناسائى آن بوسيلهء حكومت ايران تدبيرهاى آندولت را در مورد آذربايجان ، به شرط آنكه مخالف با مقررات خويش و مصوبات مجلس مؤسسان و مجلس ملى و مقررات موضوعهء آنها در باب حقوق و خواستهاى مردم آذربايجان نباشد ، اجرا خواهد نمود . »\r\nاين برنامه كه حاوى كليهء پيش‌بينىهاى مقتضى در باب خودمختارى آذربايجان بود پس از بحثهاى لازم در جلسهء عصر روز چهارشنبه 21 آذرماه 1324 در مجلس ملى بتصويب رسيد و دولت آقاى پيشه‌ورى بدين تركيب آقايان :\r\nدكتر سلام الله جاويد وزير كشور ، جعفر كاويانى وزير قشونهاى ملّى ، دكتر مهتاش وزير فلاحت ، محمد بىريا وزير معارف ، دكتر اورنگى وزير صحيّه ، غلامرضا الهامى وزير ماليّه ، يوسف عظيما وزير عدليه ، كبيرى وزير پست و تلگراف و طرق ، رضا رسولى وزير تجارت و اقتصاد ، آتش بيات ماكو وزير تبليغات رسما شروع به كار كرد .\r\nدر اين تشكيلات آقايان زين العابدين قيامى برياست كل ديوانعالى تميز و فريدون ابراهيمى به سمت دادستانى كل انتخاب شدند . تنها وزارتى كه در اين دولت براى آن وزير تعيين نشد امور خارجه بود و گفته شد كه اين وزارت همان وزارت خارجه دولت مركزى است زيرا فرقه و دولت آذربايجان درصدد تجزيهء ايران نمىباشند . « 1 »\r\n\r\nتسليم لشگر تبريز و بازگشت استاندار :\r\nاين اقدامات در حالى صورت مىگرفت كه ارتش ايران هنوز در آذربايجان استقرار داشت و استاندار جديد نيز در انتظار عكس العمل فرقه در باب اعلاميه‌اى بود كه نه روز پيش از آن\r\n\r\n\r\n","description":"","footnote":"\r\n( 1 ) - روزنامهء اطلاعات . تهران . شماره 5934 مورخ دوشنبه 26 آذرماه 1324 .\r\n","page_name":" 58 ","page_number":64},
  {"content":"\r\n\r\nصادر كرده بود . توضيح آنكه دولت ايران بموازات فعاليتهاى همه‌جانبه‌اى كه براى خنثى نمودن اقدامات فرقهء دموكرات ، در جهت تشكيل مجلس و حكومت ، به عمل مىآورد در تاريخ 17 آذرماه 1324 « آقاى سهام السلطان بيات » را ، كه چند روز پيش باستاندارى آذربايجان برگزيده بود ، با عجله به تبريز اعزام داشت و او ضمن اعلاميهء چاپى ، كه بر ديوارهاى شهر الصاق و در جرايد محلّى درج گرديد اهميت مأموريت خود و لزوم انجام اصلاحات را عنوان كرده خواستار آن شد كه اگر كسانى مطالبى در باب اصلاحات و غيره دارند بايشان ، كه در تمام اوقات حاضر بمذاكره است ، رجوع نمايند ولى هرچه انتظار كشيد در اينمدت مأموريت ، كه جمعا 19 روز شد ، كسى به دو مراجعه ننمود و ملاقاتهاى خصوصى وى نيز به نتيجه نرسيد .\r\nدر كتاب « گذشته چراغ راه آينده است » « 1 » در اينباب چنين آمده است كه روز 17 آذر در منزل « آقاى سراج‌مير » ( ذكاء الملك ) در تبريز با حضور آقايان بيات ( استاندار ) ، دولتشاهى ( كفيل استاندارى قبل از ورود بيات ) ، پيشه‌ورى ، شبسترى و فريدون ابراهيمى جلسه‌اى تشكيل شد . پيشه‌ورى پيشنهادهائى كرد . بيات گفت كه بايد با تهران گفتگو كند ولى سرانجام نتيجه‌اى بدست نيامد بويژه آنكه لشگر تبريز تسليم دموكراتها گرديد و بعد از آن اميد وى براى هرگونه اقدام اصلاحى از بين رفت .\r\nتسليم لشگر صبح روز جمعه 23 آذرماه صورت گرفت و اين امر علاوه بر آسايش فكرى سران فرقه ، از طرف يك نيروى مسلح ، بعنوان يك پيروزى سياسى از جانب آنها نيز تلقى گرديد زيرا قرارداد تسليم از طرف فرمانده لشگر ، كه نمايندهء رسمى دولت مركزى بود ، و آقاى پيشه‌ورى با عنوان رئيس دولت ملى آذربايجان امضا گرديد و بمنزلهء شناسائى اين حكومت از طرف دولت ايران قلمداد شد چيزى كه دموكراتها خيلى بدان ارج مىدادند .\r\nسرتيپ « درخشان » فرمانده لشگر تبريز قبل از تسليم خيلى تلاش كرد كه موافقت ستاد ارتش را براى يكنوع سازش و جلوگيرى از خونريزى كسب كند و ضمن تلگرامهاى\r\n\r\n\r\n","description":"","footnote":"\r\n( 1 ) - كتاب قطورى است كه بعد از انقلاب 1357 ايران ببازار آمده ، نويسنده و محلّ و تاريخ چاپ قيد نگرديده جز آنكه در پشت جلد نوشته شده است ناشر « جامى »\r\n","page_name":" 59 ","page_number":65},
  {"content":"\r\n\r\nمكرّر وضع وخيم منطقه و اوضاع بىسامان لشگر را گزارش نموده مصلحت را در عدم مقاومت اعلام داشت و حتى در يكى از تلگرامها با اصرار خواست كه فورى هيئت عاليرتبه‌اى به تبريز اعزام شود تا وضع را از نزديك ملاحظه نمايد . او در پايان اين تلگرام تهديد كرد كه اگر چنين نكنند با توجه بمصالح كشور هراقدامى را كه لازم بداند در محلّ عمل خواهد كرد ولى ستاد ارتش در جواب گفت كه تشخيص مصالح مملكت با دولت است و استاندار نمايندهء دولت در محلّ مىباشد و شما ( يعنى سرتيپ درخشان ) مجرى نظر او مىباشيد و بايد در سركوبى متجاسرين اقدام كنيد .\r\nساعت 30 / 7 بعدازظهر روز پنجشنبه 22 آذرماه ، كه حلقهء محاصرهء قرارگاههاى لشگر از طرف دموكراتها تنگتر شده بود فرمانده لشگر با بىسيم پيام مهمى بتهران فرستاده گفت كه هيچگونه مقاومتى از طرف لشگر ممكن نيست و مفيد فايده نيز نمىباشد و جز موافقت با نظر فرقه راهى باقى نمانده است . او ضمن تصريح به اينكه « استاندار نيز همين نظر را دارد » اضافه كرد كه تا ساعت 24 امروز ضرب الاجل تعيين شده است و لذا فورى بايد تعيين تكليف فرمائيد .\r\nاين ضرب الاجل همان است كه آقاى پيشه‌ورى عصر روز 22 آذر در مجلس ملّى بدان اشاره كرد . آقاى يعقوب قدس نمايندهء اردبيل در آن مجلس مىگويد كه « آقاى پيشه‌ورى با حالت برافروخته‌اى در آن مجلس حاضر شد و ضمن يك سخنرانى تند و كوبنده گفت كه ارتش بايد امشب تكليف خود را با فرقه روشن كند . بيش از اين مماشاة ميسّر نيست . كارهاى دولت ملى در گرو روشن شدن وضع لشگر مىباشد » .\r\nآقاى قدس اضافه مىكند كه يكى از نمايندگان با حال اعتراض گفت « اگر آنها تسليم نشوند شما جنگ خواهيد كرد و اين كار موجب ريخته شدن خون فرزندان ما خواهد شد » . آقاى پيشه‌ورى گفت « سياست اينحرفها را نمىفهمد . اگر ارتش تسليم نشود دستور حمله به سربازخانه داده خواهد شد » .\r\nفرمانده لشگر مىدانست كه با مسلح شدن جمع كثيرى از اعضاى فرقه و دهقانان و نيز حمايت ارتش شوروى از دموكراتها ، بويژه تشتت و اختلاف در بين افسران و درجه‌داران و سربازان ، با مقاومت مسلحانه كارى از پيش نخواهد رفت . اين بود كه در\r\n\r\n","description":"","footnote":"","page_name":" 60 ","page_number":66},
  {"content":"\r\n\r\nآن پيام اولياى مركز را بوخامت اوضاع منطقه متوجه ساخت و هم‌رأى بودن استاندار را نيز اعلام داشت . اما ستاد ارتش بفاصلهء يكساعت يعنى ساعت 20 و 30 دقيقهء همانروز جواب داد كه چون مجلس شورايملى قيام آذربايجان را بر خلاف قانون اساسى دانسته و دولت نيز ضمن بيانيه لزوم اجراى نظر مجلس ، يعنى ارادهء ملت را اعلام داشته است ، بايد مقاومت كنيد . شما شورائى از افسران خود تشكيل دهيد و بيانيهء دولت را بخوانيد .\r\nاگر طبق تشخيص شورى مقاومت غيرمقدور باشد شما و افسران بتهران حركت كنيد .\r\nپس از طى اين مراحل سرانجام كار بتسليم لشگر منجر شد و پادگان از هم پاشيد .\r\nبرخى از افسران در تبريز ماندند و تعدادى نيز بتهران حركت كردند . سرتيپ درخشان بعد از ورود بتهران در دادگاه نظامى محاكمه و محكوم بمرگ شد ولى در مرحلهء تجديدنظر محكوميت وى به 15 سال حبس تقليل يافت و بعد از چندى نيز مورد « عفو ملوكانه » قرار گرفته از زندان آزاد گرديد . او همان كسى است كه در فروردينماه 1357 خورشيدى بعنوان جاسوس شوروى در تهران دستگير شد و چند روز بعد جرايد پايتخت نوشتند كه وى بعلّت سكتهء قلبى در زندان درگذشت . « 1 »\r\nگفتيم كه آقاى بيات بعنوان استاندار از مردم دعوت كرد كه براى اصلاحات در آذربايجان بوى مراجعه نمايند ولى اوّلين و آخرين كسى كه در استاندارى به او مراجعه كرد نمايندهء دولت ملّى آذربايجان بود كه پس از تشكيل دولت با وى ملاقات كرد و پيام حكومت ملّى را به دو ابلاغ نمود . اين پيام در يك عبارت كوتاه و چنين خلاصه مىشد كه « چون دولت ايران با خواستهاى حكومت ملّى و فرقهء دموكرات موافقت نكرده است بنابراين وى بنام استاندار و نمايندهء دولت مركزى در آذربايجان كارى ندارد و مىتواند مراجعت نمايد » . اين بود كه او نيز روز 25 آذرماه 1324 يعنى سوّمين روز تسليم لشگر بتهران بازگشت .\r\nبطوريكه در اول اين فصل دوم گفتيم اشارهء ما بچگونگى تشكيل فرقهء دموكرات آذربايجان و مرامنامه و اساسنامهء آن و نقل برنامهء دولت آقاى پيشه‌ورى . . . بدانجهت است كه خوانندگان كتاب را بعد از گذشت قريب ثلث قرن از وقايع آن روز آذربايجان ،\r\n\r\n\r\n","description":"","footnote":"\r\n( 1 ) - روزنامهء اطلاعات . تهران . شماره 15577 . تاريخ 7 / 1 / 1357 .\r\n","page_name":" 61 ","page_number":67},
  {"content":"\r\n\r\nكه اردبيل نيز بهرحال متأثر از آن بود تا حدّى آگاه سازيم و بىتوجهىهاى دولتهاى ايران به نيازهاى عمومى ولايات را به ياد آورده مصائبى را كه در نتيجهء خودخواهيها يا بىتدبيريهاى آنان بر مردم اين سرزمين روا گشته است ناشايست بگوئيم و آرزو كنيم كه در ميهن ما هرگز سخن از تجزيه بميان نيايد و نيز كسانى كه در ايران مسئوليت خدمت بمردم را بر عهده مىگيرند ديد خود را از محيط محدود اطراف خويش فراتر برند و خدمت واقعى بر مردم را هدف اصلى احراز مقام خويش قرار دهند و اين دعائى است كه در قبول شدن آن بهرحال بايد ترديد داشت .\r\nمنظور ديگر ما از آوردن آنها اينست كه با آنكه مرامنامه‌ها و برنامه‌ها و خواستها عموما خوب و ارزشمند بود ليكن براى دولتمردان فرقهء دموكرات نيز موجبات اجراى آنها فراهم نگرديد و اين خواستها نيز همانند برنامه‌هاى اصلاحى مدعيان اصلاحات اجتماعى اين سرزمين به صورت گفتار باقى ماند و مردم اردبيل همچون ساكنان ديگر نقاط آذربايجان ، نه تنها بسعادتى نرسيدند سالهاى سال نيز بجبران چنين « گستاخى ! » ها مواجه با مشكلات گوناگون ، بويژه موذيگريهاى مقامات امنيتى گشتند .\r\n\r\n","description":"","footnote":"","page_name":" 62 ","page_number":68},
  {"content":"\r\n\r\n\r\nفصل سوّم اردبيل از آغاز پيدايش فرقه تا سقوط حكومت ملى آذربايجان\r\n\r\nاوضاع اجتماعى اردبيل در آستانهء تشكيل فرقه :\r\nدر اينجا گفته‌هاى خود را در مورد فرقهء دموكرات آذربايجان كنار مىگذاريم و بوقايعى كه از زمان پيدايش آن فرقه تا سقوط حكومت ملى آذربايجان ، در اردبيل رخ داده است ، بطور اجمال اشاره مىكنيم . ولى قبل از آن توجّه خوانندگان را باختصار به وضع اجتماعى و اقتصادى روز در اين منطقه جلب مىنمائيم .\r\nاردبيل بطوريكه گفتيم ، يك منطقهء كشاورزى است و بيشتر ساكنان اين خطّه را كشاورزان و ده‌نشينان تشكيل مىدهند . تعداد زياد دهستانهاى اين ولايت و فاصلهء كم آنها از يكديگر ، گوياى اين مطلب است كه اراضى آن مستعد بهره‌بردارى است و در هر قسمتى از آن جماعتى سكنى گزيده آمادهء كشت و برداشت مىباشند و اين كار تنها وسيلهء امرارمعاش و زندگى آنها بشمار مىآيد .\r\nشكّ نيست كه كشاورزى عوامل و اركانى دارد و زمين و دهقان و آب از ضروريات آن مىباشد ولى براى زراعت غير از اين دو ، وسايل و ابزار ديگرى نيز لازم است تا انسانرا قادر به بهره‌بردارى سازد و تلاش و كوشش دهقان را بثمر برساند و اين ابزار عبارت از تخم و وسايل شخم و درو مىباشد ، چيزى كه اكثريت دهقانان اردبيل در آن زمان فاقد آن بودند .\r\nطبق عرف كشاورزى در منطقهء آذربايجان ، كه يادگار قرنها و هزاره‌ها بود ، روستاها صاحبان و مالكانى داشت كه غالبا در شهر زندگى مىكردند و در جامعه ، طبقهء خاصى بنام اشراف و ملاك ، تشكيل مىدادند . اينان كه غالبا از طريق ارث و نه رنج و زحمت ، مالكيت قريه‌ها را بدست مىآوردند ، بدون زحمت و تلاش ، شريك و سهيم حاصل كار دهقانان مىگشتند .\r\nآنكس كه بر روى زمين كار مىكرد در پايان كار خود كاره‌اى نبود\r\n\r\n","description":"","footnote":"","page_name":" 63 ","page_number":69},
  {"content":"\r\n\r\nو وقتى درو بپايان مىرسيد و محصول از مزرعه به خرمن انتقال مىيافت نمايندهء مالك بنام « مباشر » از راه مىرسيد و با تحميل خوردوخوراك خود بر زارع ، در كوبيدن و برداشتن آن نظارت مىنمود و در مقابل آنهمه كار و رنج و مشقات ، كه دهقان متحمل مىشد فقط يك‌پنجم از حاصل براى وى منظور مىگشت . زيرا در آنروزگار زراعت نتيجهء پنج عامل زمين ، آب ، شخم ، تخم و كار تصوّر مىشد و بهريك از آنها يك‌پنجم از حاصل تعلق مىگرفت مگر در زراعات ديم كه حاصل به چهار قسمت تقسيم مىگرديد .\r\nدر بيشتر روستاها علاوه بر زمين آب نيز از آن مالك بود و چون روستائيان غالبا فقير و كم‌بضاعت بودند و گاو براى شخم و بيش از خوراك ساليانه مازادى براى تخم نداشتند ، ناچار آنها را از مالك دريافت مىكردند و در نتيجه چهار پنجم محصول را به او مىدادند !\r\nاين يك امر قهرى است كه اگر كسى با همهء عيال و اطفال خود يكسال در بيابان متحمل زحماتى گردد و در پايان كار چهار پنجم از حاصل تلاش خود را به ديگرى واگذارد عدم رضايت و يا كينه و انتقامى در ذهن خود احساس مىكند و اگر بر اثر ناتوانى و ناكامى يا فقر و استيصال واكنشى نتواند ، آن عقده را پرورش مىدهد و هنگامى كه مقتضى را موجود و مانع را مفقود يابد عكس العمل شديدى از خود ابراز مىدارد .\r\nبايد گفت كه بين مالكان اردبيل انسانهاى نجيبى هم بودند و بكشاورزان خود ، كه بنام رعيت خوانده مىشدند ، گاه‌وبيگاه به قدر مقدور مساعدتهائى مىنمودند ولى گروهى نيز رعيت را مترادف با بردگان قرون وسطى مىدانستند و نه تنها بدانها كمكى نمىكردند بلكه از تأمين موجبات ضرورى عمران و آبادى ملك خود نيز سرباز مىزدند و بدينطريق زحمات دهقانانرا بلااثر مىساختند و چه‌بسا كه نخواسته آنانرا از اين رهگذر بگدائى وامى داشتند .\r\nوضع شهروندان نيز بهتر از روستانشينان نبود زيرا در منطقه‌اى بوسعت شهرستان اردبيل هيچگونه منبع توليدى جز كشاورزى ، آن هم به شكل و كيفيت مذكور ، وجود نداشت . و بنابراين زندگى مردم عموما بدان بستگى داشت كه كشاورزان زحمت\r\n\r\n","description":"","footnote":"","page_name":" 64 ","page_number":70},
  {"content":"\r\n\r\nبكشند ، زمينها را با آن وسايل ابتدائى شخم كنند ، تخمى ، از هرجا كه بتوانند پيدا كرده ، در آن بيفشانند . آسمان برحمت الهى عنايتى كند و برف و بارانى آمده آنها را سبز گرداند . باد و تگرگ و ملخ و سن آنها را ضايع ننمايد و سرانجام دهقان بتواند محصولى بدست آورد و با فروش قسمتى از آن چند متر چيت از بزاز ، يا مقدارى كشمش و دوشاب از بقال بخرد و اگر درآمدش اجازه دهد قدرى آب‌نبات يا شكر از قناد ابتياع كند و . . . در نتيجه رونقى ببازار بدهد و بزاز و بقال و قناد و . . . با اين منافعى كه بدست مىآورند زندگى عائلهء خود را بچرخانند .\r\nمالكان نيز غلّهء خود را انبار مىكردند تا روزى تقاضا بر عرضه فزونى گيرد و بتوانند آن را ببهاى مناسبى بفروشند و از اين رهگذر مبلغى بر ثروت خود بيفزايند . و در مواقعى كه اينان درصدد خريدى برمىآمدند ، تكان ديگرى ولو به صورت محدود ببازار داده مىشد .\r\nتكان و رونقى كه هيچگونه ريشهء اقتصادى نداشت و در معنى تبديل كالا به كالا بود .\r\nآنچه قابل توجه است اينست كه گردانندگان شهرى اينقبيل جريانات اقتصادى هم تعداد معدودى تاجر و كسبه بودند كه سرمايهء مادى در اختيار داشتند و بقيهء مردم با عملگى ، حمّالى و همانند چنين كارهاى سخت و پست امرارمعاش مىكردند و در محيط بستهء اقتصاد آن روز اردبيل ، با حدّاقل درآمد ، زندگى مشقت‌بارى را مىگذرانيدند .\r\nدر چنين وضعى خبر پيدايش فرقه‌اى با برنامه‌هاى مترقى ، كه نويدبخش رفاه و سعادت همگانى گفته ميشد « 1 » ، بشارت بزرگى براى مردم محروم و توده‌هاى زحمتكش اين منطقه به حساب مىآمد و اكثريت قريب باتفاق آنان را ، اعم از شهرى و روستائى ، بدان علاقمند مىنمود و حق هم با آنها بود زيرا طاقتها طاق گشته و مرارتها از حدّ گذشته بود .\r\nكسى نبود كه بداد آنها برسد و به وضع درماندهء آنان توجهّى بنمايد .\r\nدولتهاى ايران نمىتوانستند يا نمىخواستند خود را با چنين مشكلاتى آشنا سازند و حتى بدرخواستهاى مردم ترتيب اثرى بدهند . مأموران دولت در محلّ نيز اىبسا منافع خويش را برتر از رفع گرفتاريهاى آنان دانسته مورد توجه بيشتر قرار مىدادند و يا واقعا موجباتى براى خدمت بمردم نمىيافتند .\r\n\r\n\r\n","description":"","footnote":"\r\n( 1 ) - اين برنامه‌ها در فصل گذشته نوشته شده است .\r\n","page_name":" 65 ","page_number":71},
  {"content":"\r\n\r\nاردبيل فرماندار داشت و طبق مرسوم نمايندهء شاه مملكت و عاليترين مقام دولتى در محلّ بشمار مىآمد ولى كارهاى او جنبهء تشريفاتى داشت و چه‌بسا كه خروج از عمارت فرماندارى و تماس با تودهء مردم را خلاف شئون ادارى و دون مقام دولتى خود مىپنداشت و براى آنكه در مركز كشور فرد نالايق و عاجزى به حساب نيايد گزارشهاى خود را بمقامات عاليه ، متناسب با خواست آنها تقديم مىداشت و باصطلاح آن روز « خاطر مبارك مقامات مزبور » را آسوده مىساخت .\r\nاردبيل ادارهء دارائى و اقتصاد داشت ولى نه براى تمشيت امور اقتصادى ، بلكه براى اخذ ماليات از مردم و خريد محصولات كشاورزى ببهائى كه دولت معيّن مىنمود . و شك نيست كه اولياى آنها ، اگر افراد صحيح العملى هم مىبودند همواره سعى بر ازدياد درآمد داشتند تا بدينوسيله خود را مأمور دلسوزى براى دولت نشان دهند و راه ترقى خويش را هموار سازند .\r\nادارهء كشاورزى در يك شهرستان براى آن بايد تأسيس شود كه كشاورزان را از حيث امور فنى هدايت كند يا در مسائلى از قبيل بهبود بذر ، تأمين آب ، تحويل كود ، تشخيص رستينهاى مناسب با آب و هواى منطقه و مبارزه با آفات و نظاير آنها يارى دهد ولى در عمل غير از اين بود و در اردبيل جز تابلوئى بر سر در اين اداره و چند كارمند بىاطلاع و درمانده اثرى از آن به چشم نمىخورد .\r\nادارهء راه برنامه و وسيله‌اى براى راهسازى نداشت بدان نشان كه امروز هم راههاى اردبيل به شكل ابتدائى و برخى از آنها يادگار دوران مظفر الدينشاهى است . اين اداره قادر بانجام كارى نبود جز آنكه چند عملهء روزمزد ، براى ريختن خاك با بيلهاى دستى بر چاله‌هاى بيشمار و آب‌رفتهاى جادهء تبريز و آستارا ، به خدمت مىگرفت و چون وسيلهء سرپرستى و رسيدگى به آنها هم در خارج از شهر فراهم نبود از اين كار نيز سودى عايد جامعه نمىشد و هكذا . . .\r\nدر قبال اينهمه نارسائيها و بىتوجهّىها مردم حق نداشتند عكس العملى از خود نشان دهند زيرا بر زبان آوردن عباراتى در اين زمينه‌ها ، از نظر دستگاه مخوف شهربانى دليل غيرقابل‌ترديدى بر « بلشويك » بودن گوينده تلقى مىشد و سزاى آن هم حبس و\r\n\r\n","description":"","footnote":"","page_name":" 66 ","page_number":72},
  {"content":"\r\n\r\nشكنجه و تبعيد و گاهى هم نيستى بود ! « 1 »\r\nبنابراين كسى حاضر باستقبال از چنين مصائبى نمىگشت و بگفتهء سعدى « لب فروبسته در كنجى مىنشست » ، و يا باصطلاح محلّى جملهء معروف « منه‌نه » يعنى « بمن‌چه » را شعار خود مىساخت . فقط مالكان عمده و اشراف بودند كه با فرمانداران و رؤساى ادارات ارتباطى مىيافتند ، و علاوه بر عضويت در « كميسيون » هاى رسمى ، در جلسات خصوصى آنها نيز شركت مىنمودند و ترديد نيست كه چون بقاى اين روابط بسود خود و كسان آنها بود از اينرو غالبا نوكران مقامات بودند و آنچه را كه مصالح آنها ايجاب مىكرد بر زبان مىآوردند و از اين رهگذر ، دانسته يا ندانسته ، در تثبيت وضع موجود عامل مؤثرى بشمار مىآمدند .\r\nبدين‌ترتيب محيط مثل پنبهء قابل اشتعال بود و فرقه بمنزلهء كبريت روشن . سرانجام آن كبريت بدان پنبه خورد و بيكبار آتش تمام شهرستان را فراگرفت . دهقان و شهرى ، دانا و نادان ، پير و جوان . . . مجالى براى ابراز دردهاى درونى خود يافتند و باميد رسيدن به سعادت و رفاه و برچيده شدن بساط ظلم و ستم ، كه قسمت اعظم برنامهء حزب جديد را تشكيل مىداد ، از فرقه استقبال كردند . بويژه آنكه تبليغات دامنه‌دارى نيز در هركوى و برزن و هربخش و دهستان در اين زمينه به عمل مىآمد و بدهقانان زحمتكش چنين القا مىشد كه اينك هماى سعادت بر بالاى سر آنها بپرواز درآمده و قريبا تمام دشت و مزرعه ، با كليهء محصول از آن آنان خواهد گشت و وضع زندگى مادى و معنوى آنها ، در اندك زمانى بهتر از مالك خواهد شد و رفاه و آسايش مطلوبى نصيب آنها و بستگانشان خواهد گرديد . وعده‌ايكه در همهء تحولات اجتماعى از طرف سردمداران بمردم داده مىشود .\r\nجمع زيادى بخصوص ده‌نشينان محروم ، بفرقه گرايش يافتند و براى بهره‌ور ساختن آن\r\n\r\n\r\n","description":"","footnote":"\r\n( 1 ) - چون اين نوشته بعد از سقوط رژيم پيشين منتشر مىشود به خدا پناه مىبريم كه مثل بعضىها رنگ عوض كرده بر خلاف واقعيات و صرفا براى خوشايند اين و آن ، مطالب ناصوابى را بقلم آوريم . روش ما همان است كه در مجلدات اول و دوم داشته‌ايم . نه در آن دوره بمدح و تعريف صاحبان قدرت برخاستيم و نه امروز ذم و تكذيب ناحق كسانى را در نظر داريم . آنچه نوشته‌ايم واقعيت است . از خداى بزرگ مسئلت داريم كه نوشته‌ها و گفته‌ها و كرده‌هاى ما را در جميع اوضاع و احوال از واقعيّت و صداقت دور نسازد .\r\n","page_name":" 67 ","page_number":73},
  {"content":"\r\n\r\nاعلام همكارى نمودند . گروهى هم سلاح گرفته براى صيانت از اين تشكيلات ، در جرگهء فدائيان درآمدند . امّا دو مسئله در اين ميان براى برخى از ساكنان اين منطقه در بوتهء ابهام بود و كسانى را با شك و ترديد روبرو مىنمود . يكى موضوع دين و اعتقادات مذهبى و ديگرى علاقه بايران و يكپارچگى و استقلال آن .\r\nبدينمعنى كه چون گفته مىشد فرقه بوسيلهء روسها ، يا بحمايت آنها ، پا بعرصهء وجود گذاشته است پس يك تشكيلات « كمونيستى » است و مخالف دين و مذهب مىباشد . لذا دينداران ، اگرچه در ظاهر سخنى بر زبان نمىآوردند و چه‌بسا كه براى حفظ ظاهر لبخندى نيز نشان مىدادند ، ولى در معنى با آن موافقتى نداشتند . برخى از روشنفكران نيز ، چون جدائى آذربايجان را از ايران موجب تجزيهء كشور و بوجود آمدن دشمنى و ستيز بين آذربايجان و ايران مىدانستند ، سعى بر دورى از آن مىكردند و آذربايجان مستقل را نيز بعلل موقعيت جغرافيائى و بعضى جهات ديگر ، فاقد موجبات ادامهء حيات سياسى و اقتصادى شايسته تصور مىنمودند . شك نيست كه در اين ميان ملاكين و اشراف و سرمايه‌داران مستبد نيز موضع روشنى در مخالفت با تشكيلات جديد داشتند و از هرگونه بدگوئى و تخطئه نسبت بدان خود را نگه نمىداشتند .\r\nبا همهء اين احوال آنچه مىبايست بشود شد و فرقه در اندك‌زمانى بر اوضاع مسلط گشت و ساكنان اردبيل را نيز ، مثل ديگر نقاط آذربايجان ، تحت ادارهء خود درآورد و بهرحال چنان كه گفتيم در بين اكثريت مردم ، يعنى روستائيان زجركشيده تا حدى پذيرفته گرديد .\r\n\r\nمسافرت پيشه‌ورى باردبيل قبل از تشكيل فرقهء دموكرات :\r\nدر اواخر سال 1323 خورشيدى آقاى سيد جعفر پيشه‌ورى براى چند روزى باردبيل آمد و در خانهء آقاى نصرت حبيب الهى منزل نمود . نصرت فرزند شادروان حاج محمد حسين حبيب الهى بود و او چنان كه گفته‌ايم « 1 » از آزاديخواهان اردبيل بشمار مىآمد و از چهره‌هاى شناخته‌شدهء اين شهر در قيام مشروطيت ايران بود .\r\nحاج محمد حسين هفت پسر داشت كه همگى آزاديخواهى را در دامان پدر از وى آموخته\r\n\r\n\r\n","description":"","footnote":"\r\n( 1 ) - مجلد اول اين كتاب صفحات مندرج در جدول صفحه 476 .\r\n","page_name":" 68 ","page_number":74},
  {"content":"\r\n\r\nبودند و برخى از آنان ، مثل مرحوم حسن جودت ، از بازيگران وقايع اردبيل بين سالهاى 1320 تا 1325 بشمار مىآمدند . جودت در فرقهء دموكرات آذربايجان از شخصيتهاى ارزنده و مؤثر بود و عليرغم بعضى از گردانندگان آن فرقه ، كه خط مشى تندى داشتند ، با مردم برأفت و مهربانى رفتار مىكرد و از درماندگان گره‌گشائى مىنمود و شخصيت او اردبيليان را از خيلى از گزندها و ناملايمات برخى از سردمداران فرقه صيانت مىكرد .\r\nهدف پيشه‌ورى در اين سفر تشكيل « جبههء آزادى » در آذربايجان بود و براى تمهيد مقدمات آن تكاپو مىنمود . او در اينباب با جودت بتبادل‌نظر پرداخت و با صلاحديد وى جلسه‌اى با شركت بعضى از علاقمندان آزادى و آزاديخواهان سرشناس ترتيب داد .\r\nما از همهء شركت‌كنندگان در اين مجمع و سخنانى كه گفته شد اطلاع كافى بدست نياورديم و از يكى دو تن از بازماندگان ؛ كه بعلّت پيرى دچار نسيان شده‌اند جسته گريخته دريافتيم كه كسانى مثل شفيع صدر ، حسن جودت ، غلامحسين حبيب الهى ، فرضى دهقان ، على اصغر فرزين ، كه در اين تاريخ هيچيك از آنان زنده نيستند و آقايان خانحسين احمدزاده و نصرت حبيب الهى در آن حضور داشتند و گفته‌هاى پيشه‌ورى را در باب عقب‌ماندگى آذربايجان و لزوم وحدت آزاديخواهان گوش مىدادند . او كه در نطق و بيان چيرگى خاصى داشت هدفهاى خويش را بنحو روشنى بيان داشت و همكارى حاضران و همهء مردم اين خطّهء تاريخى را براى ساختن آذربايجان آزاد و آباد خواستار شد .\r\nكسانى كه پيشه‌ورى را ديده‌اند و بافكارش آشنا بوده‌اند او را مرد وطن‌دوستى تعريف مىنمايند و مراتب اخلاقى او را مىستايند . « 1 » يكى از آنان شادروان واهب‌زاده بود كه همواره از او به نيكى ياد مىكرد . ديگرانى هم كه ما موفق بگفتار با آنها شده‌ايم در اين امر متفق القول بوده‌اند . دكتر فريدون كشاورز نيز كه از اعضاى كميتهء مركزى حزب توده در ايران بود و پس از فرار از ايران سالها در روسيه زندگى كرده است در مصاحبه با راديو « بى . بى . سى » انگليس مطالبى در مورد پيشه‌ورى بيان داشته است .\r\n\r\n\r\n","description":"","footnote":"\r\n( 1 ) - ما نه آقاى پيشه‌ورى را ديده بوديم و نه در فرقهء او عضويت داشته‌ايم . اين مطالب نقل‌قول و امانت تاريخ است و ربطى بنگارنده ندارد .\r\n","page_name":" 69 ","page_number":75},
  {"content":"\r\n\r\nاو در اين مصاحبه ، كه در برنامهء شامگاهى روز جمعه 25 اسفندماه 1357 خورشيدى ، ساعت 15 / 20 از آن راديو پخش شد گفت كه « پيشه‌ورى مرد وطن‌پرستى بود . قصد تجزيهء آذربايجان و الحاق آن را بآذربايجان شوروى نداشت . او مىخواست بمردم آذربايجان خدمت كند » . كشاورز در باب آخرين سرنوشت او گفت « پس از فرار به باكو روزى مير باقراوف « 1 » در يك جلسه گفت كه شكست فرقه بر اثر ناآگاهى كامل از روابط آذربايجان و روسيه بوده است . پيشه‌ورى برخاسته گفت كه شكست فرقه بر اثر عدم دقت و رعايت روابط مردم آذربايجان و ايران صورت گرفته است » . بگفتهء كشاورز « مير باقراوف از اين سخن عصبانى گشته اظهار داشت كيشى اوتوريرووه . » « 2 » كشاورز در دنبالهء اين مطلب اضافه كرد كه « چندى بعد ماشين پيشه‌ورى با كاميونى تصادف كرد . او به بيمارستان منتقل شد و با آنكه حالش خوب بود امّا همانشب درگذشت » .\r\nآقاى كشاورز در اين مصاحبه تصريح كرد كه « مير باقراوف در زمان خروشچف محاكمه و تيرباران شد » . او گفت كه وى « از اول احراز مقام در قفقاز تا آن روز بيش از 25 هزار نفر كشته است » .\r\nآقاى محمد جليلى رئيس كميتهء ولايتى فرقه در اردبيل گفتهء آقاى دكتر كشاورز را موافق با واقع نمىداند و چون به نظر او كشاورز هرگز در باكو و قفقاز نبوده از اينرو گفته‌اش در مورد پيشه‌ورى نمىتواند سنديّت داشته باشد .\r\nآقاى جليلى مىگويد « در اوايل سال 1326 ( تقريبا ششماه پس از رفتن از ايران ) چنين گفته شد كه فراريهاى آذربايجان بايران برگردند و در اجراى اين برنامه آقاى پيشه‌ورى باتفاق غلام يحيى و قلىاوف ( معاون سابق كنسول شوروى در تبريز ) مأموريت يافتند به شهر گنجه رفته وسايل اين كار را فراهم نمايند و من ( يعنى محمد جليلى ) نيز مأمور شدم كه در منطقهء آستارا وسايل نقليه ، مثل اسب و غيره فراهم كنم .\r\n\r\n\r\n","description":"","footnote":"\r\n( 1 ) - او در زمان استالين حاكم و باصطلاح معروف استالين قفقاز بود كه بعد از استالين دستگير ، محاكمه و اعدام شد .\r\n( 2 ) - كيشى اوتور يرووه يعنى مرد ، بنشين سر جايت .\r\n","page_name":" 70 ","page_number":76},
  {"content":"\r\n\r\nچند روز گذشت و من ضمن تماس تلفنى با باكو دريافتم كه برنامه عوض گرديده و از اين كار انصراف حاصل گشته است و لذا به آن چند نفر هم دستور داده شده است كه از گنجه بباكو برگردند .\r\nآنان بوسيله يك ماشين به راه افتاده با سرعت مىآمده‌اند و چون دو سه شب بيخوابى داشته‌اند در راه خواب آنها را گرفته و در نزديكىهاى محلّى بنام ييلاق ماشين به بلوك سيمانى خورده و آقاى پيشه‌ورى كه در جلوى ماشين و كنار راننده نشسته بود بر اثر زيادى سرعت و شدت تصادف سرش شيشهء جلو را شكسته و از آن بيرون آمده و در دم مرده بود » .\r\nآقاى جليلى مىگفت كه پيشه‌ورى آدم خوبى بود ولى دو نفر يعنى بىريا و كاويانى در او نفوذ داشتند و او را وادار باتخاذ تصميمات ناصواب مىكردند .\r\nبارى آقاى پيشه‌ورى پس از چند روز از اين شهر رفت و آنان كه در آن دعوتها شركت داشتند بعد از آن گاه‌وبيگاه جلساتى با هم تشكيل داده در انتظار آن بودند كه اساسنامه و مرامنامهء رسمى جبههء آزادى از طرف مؤسسين آن در تبريز برسد و در اردبيل نيز رسما آغاز بفعاليت گردد . امّا اين انتظار مدتى به طول انجاميد و سرانجام سخن از فرقهء دموكراتيك آذربايجان بر زبانها افتاد و بجاى اساسنامهء جبههء آزادى بيانيهء مورخ 12 شهريور فرقهء دموكرات در معابر و بازارها بر ديوارها نصب گرديد .\r\n\r\nچگونگى تشكيل فرقه در اردبيل :\r\nبدينطريق موضوع فعاليت براى آزادى و اعتلاى آذربايجان دگرگونه شد و تشكيلات جديدى جانشين آن گرديد .\r\nآزاديخواهان اردبيل از اين امر استقبال كردند و بر مبناى آگاهيهائى كه از اوضاع آذربايجان داشتند و مطالبى كه از پيشه‌ورى شنيده بودند در راه تحقق اهداف مندرج در بيانيه كوشش نمودند . اما در جريان امر كسان ديگرى ، بويژه از مهاجرين روسيه ، كه ما در مجلد دوم از آنها سخن گفته‌ايم ، وارد ميدان شدند و گردش كارها را بنحويكه خواستند در دست گرفتند و چنان كردند كه حتى كميتهء ولايتى فرقه را نيز آنان قبضه نمودند .\r\nشك نيست كه آنها به قدر آزاديخواهان ديگر در جامعه شناخته نبودند و حتى در خطّهء\r\n\r\n","description":"","footnote":"","page_name":" 71 ","page_number":77},
  {"content":"\r\n\r\nپهناور اين ولايت به قدر هيچيك از آزاديخواهان محلّى سابقهء آزاديخواهى نداشتند و بقول بازماندگان آنعهد تنها « از روسيه آمدن آنها » يا « روابط برخى با كنسولخانه » و بالاخره « نظر مأموران سياسى شوروى در اردبيل » بود كه گردانندگى فرقه را در اين ولايت بدست آنها سپرد و صد حيف كه چنين شد .\r\nدرست است كه اوضاع بين المللى و يا سازش قدرتهاى شرق و غرب جهانى باعث از بين رفتن بساط فرقه در آذرماه 1325 گرديد ولى خيلىها بر اين پندارند كه اگر مديران فرقه و مأموران حكومت ملى آذربايجان ، با روش عقلائى كار مىكردند و مردم را با زور و فشار از آن تشكيلات نمىرنجانيدند فرقه ، اگر هم بسبب مسائلى خارج از ارادهء آنها از بين مىرفت ، دستكم مردم از آن اظهار دلتنگى نمىكردند و آنچنان از آن گله‌مند نمىبودند و آن را مثل امروز بالكلّ فراموش نمىكردند .\r\nكسان كم‌ظرفيتى كه بعد از اتفاقاتى نظير انقلابات و كودتا و غيره بقدرت مىرسند مثل مرغهاى « كرچ » حالت غيرعادى به خود مىگيرند و گوئى كه شخصيت و وجدان خود را نيز گم مىكنند و دانسته يا ندانسته حركاتى از خود بروز مىدهند كه اگر روزى عقل سليم خود را بازيابند و بدان بينديشند بشدت احساس خجلت و شرمندگى مىنمايند چنان كه كارگردانان فرقه چنين كردند و فرقه را با چنان سرنوشتى مواجه ساختند .\r\nبارى در شهرى مثل اردبيل ، نصب بيانيهء فرقهء دموكرات بر ديوارها ، در ايّامى مثل شهريور 1324 ، كه شايعاتى در مورد تشكيل حزب جديد بر سر زبانها بود براى تسكين حسّ كنجكاوى مردم عامل بزرگى به حساب مىآمد . از اينرو در مقابل هرنسخه‌اى از اين بيانيه ، در بازارها و خيابانها افراد زيادى جمع گشته بصداى كسانى كه آن را قرائت مىنمودند گوش فرامىداشتند .\r\nسابق بر آن اوراقى كه در باب مطلبى بر ديوارها الصاق مىگشت به زبان فارسى بود از اينرو آنان كه خواندن و نوشتن نمىدانستند و به زبان فارسى آشنا نبودند از ديگران مىخواستند ضمن آنكه آنها را مىخوانند معنى نوشته‌ها يا خلاصهء آنها را نيز براى اينان ترجمه يا بازگو نمايند ولى اين بيانيه به زبان مادرى آنها بود و\r\n\r\n","description":"","footnote":"","page_name":" 72 ","page_number":78},
  {"content":"\r\n\r\nهنگامى كه يكنفر با صداى بلند آن را مىخواند ديگر نيازى بترجمه نداشت .\r\nفرداى آن روز كه اين بيانيه خوانده شد ساعت 6 بعدازظهر ، بدعوت روشنفكران اردبيل ، اجتماعى با شركت قشرهاى مختلف تشكيل يافت و سخنرانيهائى به عمل آمد كه با احساسات پرشور حاضران استقبال شد و با شعارهائى نظير « آذربايجان مادر ماست » ، « مادر تنى ماست » ، « مادر مقدس ماست » ، « بزرگترين مهر و محبت در دل ما دارد » كه به زبان تركى ادا مىشد ، پايان يافت . در اين جلسه بيانيه‌اى نيز صادر گرديد كه ترجمهء آن به فارسى چنين است :\r\n« بيانيهء فرقهء دموكرات آذربايجان كه ديروز در كوچه و بازار نصب شده بود هيجان بزرگى در شهر بوجود آورد . بين مردمى كه در كوچه و بازار براى خواندن آن جمع شده بودند شادى بزرگى احساس مىشد . همه با مسرت آن را مىخواندند زيرا آرزوهاى قلبى ديرينهء مردم ما در آن بيانيه آشكارا ذكر شده بود . ميتينگى كه ساعت 6 بعدازظهر از طرف اهالى تشكيل شده بود نمونه‌اى از اين مسرت و احساسات بشمار مىآمد . در اين اجتماع بيش از هزار نفر از بازرگانان ، مالكان ، اصناف و روشنفكران شركت داشتند . سخنان گويندگان بدفعات متعدد و با كف‌زدنهاى ممتد حضار قطع مىشد . همه با دقّت تمام به آنها گوش مىدادند و شادى خود را با تلگرام تبريكى كه تهيّه شد ابراز داشتند .\r\nمردم عموما براى گرد آمدن در اين فرقه عجله مىكنند زيرا فرقه خواستهاى قلبى آنها را ارضا مىنمايد . همه آن را مىپسندند زيرا شعارهاى آن حاوى آرزوهاى قلبى آن‌ها مىباشد . مثلا در يكى از شعارها چنين مىنويسد : بايد با حفظ استقلال و تماميت ايران براى مردم آذربايجان آزادى مدنى و خودمختارى داخلى داده شود تا بتواند با رعايت قوانين عادلانهء كشور در راه ترقى فرهنگ خود ، آبادى و پيشرفت آذربايجان سرنوشت خود را معين نمايد .\r\nاگر تاكنون بگروهها و ملتهاى مختلف مردمى كه در ايران زندگى مىكنند با رعايت استقلال ايران اختيار داده مىشد . اگر تاكنون اجازه داده مىشد كه خلق سرنوشت خود ، خواسته‌ها ، مدنيت و معارف خويش را خود تعيين كند در آنصورت ايران\r\n\r\n","description":"","footnote":"","page_name":" 73 ","page_number":79},
  {"content":"\r\n\r\nو مردم پراكندهء آن بدين وضع نابسامان فعلى دچار نمىشدند . اگر ما انجمن ايالتى و ولايتى مىداشتيم و براى رسيدن به كارهاى مردم نمايندگانى از خود مىگماشتيم در آنصورت گرسنگى و بيكارى در اين سرزمين به چشم نمىخورد .\r\nدر يكى از شعارها چنين مىنويسد : در مدارس ابتدائى آذربايجان تا سه كلاس اول درسها به زبان آذربايجانى و از آن ببعد به زبان دولتى يعنى فارسى توأم با زبان محلى تدريس خواهد شد . تشكيل دار الفنون ملّى در آذربايجان يكى از هدفهاى اساسى فرقهء دموكرات مىباشد . ملّت ما هميشه براى حفظ ويژگيهاى ملّى خود تلاش و مبارزه كرده است .\r\nچنان كه در بيانيهء فرقه قيد شده ما هم بايد به زبان مادرى خود مالك شويم و روشن است كه جوانى كه با زبان و تربيت مادرى بزرگ شود بر وطن و بر خلقش وفادار مىماند .\r\nيكى از خواستهاى فرقهء دموكرات اينست كه در آذربايجان كارخانه‌ها تأسيس شود و معادن شروع به كار نمايند و از بحرانهائى كه زائيده بيكارى است جلوگيرى شود . شهرها و روستاها آباد گردد و مدنيت ملّى آذربايجان پيشرفت كند .\r\nما در عين آنكه ايرانى هستيم هرگز از آذربايجانى بودن خود دست بر نخواهيم داشت . كارگر ، دهقان ، مالك ، مستخدم ، اصناف ، تاجر ، روشن‌فكر و الخ . . . همه فرزندان و زاده‌شدهء اين خاكيم . همه آذربايجانى هستيم . زبان ، آداب و رسوم همه ما يكى است . آذربايجان مادر ماست . و لذا ما تمام برادران اردبيلى خود را ، براى تلاش در اين راه و گرد آمدن در فرقهء دموكرات و نجات كشور از اين فلاكت و بدبختى دعوت مىنمائيم . از طرف روشنفكران اردبيل . 13 / شهريور / 1324 » « 1 » .\r\nبا اعلام رسمى تشكيل فرقه فعاليتهاى علاقمندان بطور علنى آغاز گشت و نه‌تنها كسانى كه در حزب توده عضويت داشتند بلكه آزاديخواهان بنام و اصلاح‌طلبان نيك‌انديش نيز حركت در خط مشى سازمان جديد را وجههء همت خود ساختند و براى گسترش آن تلاش بيشترى به عمل آوردند . امّا طولى نكشيد كه تيرهاى آرزوهاى آنها\r\n\r\n\r\n","description":"","footnote":"\r\n( 1 ) - روزنامهء آذربايجان . دورهء دوم ، شماره 4 ، مورخ 22 شهريور 1324 .\r\n","page_name":" 74 ","page_number":80},
  {"content":"\r\n\r\nبه سنگ خورد و نه‌تنها آزاديخواهان با سابقه نظير شادروانان واهب‌زاده ، مستوفى ، حبيب الهى يا قدس و ديگران بكنار گذاشته شدند بلكه چپگرايانى نيز كه از حزب توده آمده بودند بيكاره گشتند و اشخاص جديدى مثل آقايان محمد جليلى معروف به سرخان بيگلى ، گلعلى خيامى ، اسماعيل حكاك معروف به سارى اسماعيل ، مجيد محمديوند و جمعى از مهاجران معروف به چروون ، كه گفتيم در جامعهء اردبيل سابقهء آزاديخواهى و شهرت سياسى و اجتماعى نداشتند ، مصدر امور گشتند و سكان كشتى تازه به آب افتاده فرقه را براى هدايت آن بساحل سعادت در اين ولايت در دست گرفتند .\r\nدر عهديكه ما زندگى مىكنيم سياستهاى شرق و غرب مثل ريشه‌هاى سرطان باعماق وجود جوامع انسانى سرايت كرده و هدفهاى آنها باقسام گوناگون در جهان اعمال مىشود و هريك از آنها امورى را در ذهن ملتهاى مقهور تقويت نموده با وعده‌هاى لازم آنها را دل‌خوش مىدارند . چپگراها سعى بر اين دارند كه با درهم شكستن توانگران ، اكثريت ملّتها را بسوى خود بكشانند و در صحنهء مبارزه با سرمايه‌دارى ، آنها را همراه و همگام خود گردانند و مال و ثروتها را كلا متعلق به جامعه دانسته بر مبناى مقررات مخصوص خود مورد بهره‌بردارى قرار دهند ولى دول سرمايه‌دارى ، كه بدولتهاى استعمارگر معروف شده‌اند در عكس اينجهت مىانديشند و بر آن مىكوشند كه مكنتهاى ملل را بانواع حيل از دست آنها بربايند و با حفظ طبقات موجود در اجتماعات از سلطان و روحانى و مالك و تاجر و سرمايه‌دار و كارگر و كشاورز ، زمينه را براى استثمار توده‌هاى زحمتكش مهيّا سازند و سرانجام پس از آنكه دست اينان از آنها تهى گشت آنانرا در وادى فلاكت و بدبختى رها سازند و با اندوخته‌هائى كه بدين‌سان بدست آورده‌اند فارغبال بفكر نقشه‌هاى نوين براى نحوهء جديد استثمار از ديگران برآيند .\r\nهرگروهى از اين دو دسته براى رسيدن باهداف خويش راه و روش مخصوصى در پيش مىگيرند و مردم دربارهء آنها پندارهائى دارند بدينطريق كه چپگراها معتقدند جوامعى كه با نظام سرمايه‌دارى اداره مىشوند به خانه‌هاى كلنگى مىمانند كه هرگونه صرف وقت و سرمايه براى تعمير و نوسازى آنها بيحاصل است و بنابراين هرآن‌گاه كه بر آنها دست يابند فورى بايد آنها را از بيخ بركنند و اگر هم براى خود اينان ميسّر نشود كه\r\n\r\n","description":"","footnote":"","page_name":" 75 ","page_number":81},
  {"content":"\r\n\r\nبناهاى جديد با اسلوب نوين و با الگوى جهان اشتراكى ، بجاى آنها بسازند زمينه را براى احداث چنين بناهائى مهيّا سازند . اينان معتقدند كه در تنگنا قرار گرفتن مردم و عدم رضايت آنان ، جامعه را بسوى « سوسياليزم » و در نهايت به « ماركسيسم » سوق مىدهد و نيل باهداف مكتب را ميسّر مىگرداند . بعضى از اينها گوئى به عامل زمان هم اعتقاد كمترى دارند و در هرلحظه و موقعيّتى كه كوچكترين فرصتى بدست آيد آخرين مرحله از خواست خود را بلادرنگ بمرحلهء اجرا درمىآورند و چه‌بسا كه دراينباره به قوانين جامعه‌شناسى و نهادهاى اجتماعى و قوانين تكامل آنها نيز توجهى نمىنمايند .\r\nبه عكس دستهء ديگر يعنى امپرياليستهاى سرمايه‌دارى مردمانى پرحوصله و فرصت‌طلبند و براى باجرا درآوردن نقشه‌ايكه مىكشند دهها سال صبر و استقامت مىنمايند و نفوذ تدريجى را بر عجله و برهم‌زدنهاى ناكام ترجيح مىدهند . اينان كسانى مثل سيد ضياء الدين طباطبائى ، سيد حسن تقىزاده و . . . را سالهاى سال در بهترين نقاط ممكن نگه مىدارند و ببهترين شكل زندگى آنها را تأمين مىكنند و بعد از دهها سال كه زمينه را براى بهره‌كشى از آنها مهيّا مىيابند آنانرا در مركز قدرت مىنشانند وزير و وكيل و سناتور مىكنند . جاه و مقام مىبخشند .\r\nمال و ثروت مىدهند و تا آخرين لحظهء حيات آنها را با عزت و احترام نگه مىدارند و بدينطريق ديگرانى را هم بسرسپردگى خود تشويق مىنمايند ! . . .\r\nدر اردبيل هم در آن ايام چنين شد و بجاى آنكه قلوب و اذهان مردم را با يك روش مطلوب و با استفاده از عامل زمان ، آمادهء پذيرفتن اهداف فرقه سازند بيكبار انديشهء دگرگونى همهء شئون اجتماعى را بميان آوردند و چون اين تغيير ناگهانى با طرز انديشهء آزاديخواهان محلى و اصلاح‌طلبان اصولى كاملا انطباق نداشت ، بجاى اصلاح برنامه‌ها ، ادارهء امور بدست كسانى سپرده شد كه در اين راه تجربه و آگاهى نداشتند و هرچه كه از آنها خواسته مىشد بىتأمل و چون‌وچرا اجرا مىكردند .\r\nاين طريق بود كه مردم را در مجموع از فرقه دور ساخت و رسيدن باهداف آن را ، تا امروز كه 33 سال از آن مىگذرد به عقب انداخت . اشتباه در روش و آن هم در امور\r\n\r\n","description":"","footnote":"","page_name":" 76 ","page_number":82},
  {"content":"\r\n\r\nاجتماعى امرى نيست كه آثارش به زودى جبران گردد و اين اشتباه نيز اختصاص به چپگرايان ندارد بلكه آفتى است كه دامنگير همهء صاحبان قدرت مىشود .\r\nبارى اولين كميتهء ولايتى اردبيل با عضويت آقايان حسن جودت ، يعقوب قدس ، عزيز فرهنگى ، على اصغر فرزين ، خانحسين احمدزاده ، مير معصوم كاشانى و مشهدى ذو الفقار فرش‌فروش ، محمد جليلى و سليمانخان صارمى تشكيل يافت و در كميتهء شهر نيز كسانى مثل آقايان احتشام صدر ، قاسم تركپور ، گلعلى خيامى و چند تن ديگر عضويت يافتند .\r\nاين انتخاب در آغاز كار از هرجهت مطلوب اعضاى فرقه بود و طبقات مختلف مردم حتى روحانيون اردبيل نيز با توجه بشخصيت و سوابق مطلوب اكثريت آنها بفرقه خوشبين گشته بدان گرايش نشان دادند . ولى طولى نكشيد كه اين وضع دگرگون گرديد و بجاى آنها افراد ناشناخته‌اى بدين مقامات گماشته شدند و سرانجام نيز دو تن ناشناختهء غيرمحلى ، بنامهاى « ميرزازاده » و « زنوزى » از تبريز آمده امور فرقه را در اردبيل در دست گرفتند . و براى آنكه شخصيتهاى محلى فرقه را از ميدان رقابت بيرون كنند هرآينه در صدد پرونده‌سازى عليه برخى از آنان نيز برآمدند . « 1 »\r\n\r\nانتخابات در اردبيل براى مجلس مؤسسان و مجلس ملّى آذربايجان :\r\nگفتيم كه مجلس شورايملى در جلسهء مورخ 19 آبانماه 1324 تصويب كرد كه ما دام كه ارتشهاى خارجى ايران را تخليه نكرده‌اند در نقاطى كه تحت اشغال آنهاست ، انتخابات براى تعيين وكلاى مجلس صورت نگيرد . اين امر موجب اعتراض شديد فرقه شد و آن را وادار بتشكيل مجلس مؤسسان آذربايجان نمود .\r\nدولت مركزى بمخالفت با آن برخاست و درصدد جلوگيرى از آن برآمد ولى وسيله‌اى براى اجراى خواست خود نداشت زيرا آذربايجان تحت اشغال ارتش شوروى بود و هرگونه اقدام تند دولت ايران از طرف قواى روس در معرض خنثى شدن قرار مىگرفت .\r\n\r\n\r\n","description":"","footnote":"\r\n( 1 ) - آقاى يعقوب قدس از اعضاى مؤثر فرقه در اردبيل از رفتارهاى ناستودهء اين دو تن مطالب تأسف‌بارى بخاطر دارد كه جاى ذكر آنها نيست .\r\n","page_name":" 77 ","page_number":83},
  {"content":"\r\n\r\nانتخابات مجلس مذكور با پىگيرى خاصى از طرف فرقه آغاز گشت و مثل انتخابات ديگرى ، كه همواره در ايران با وضع خاصّى صورت گرفته است ، جريان مربوط به خود را طى كرد و آقايان حسن جودت ، يعقوب قدس ، حاج بيوك - آقا واهب‌زاده ، محمد جليلى ، حاجى تقى وهابزاده ، كاظم ابريشمى ، نصرت اجيرلو بنمايندگى از طرف مردم اردبيل انتخاب شده براى شركت در جلسات آن مجلس كه روزهاى 29 و 30 آبان همانسال منعقد بود ، به تبريز رفتند و چنان كه قبلا گفته‌ايم در تصويب بيانيهء آن مجلس شركت نمودند .\r\nفاصله بين مجلس مؤسسان و مجلس ملى آذربايجان طول نكشيد و در اردبيل نيز ، مثل نقاط ديگر آن استان ، اين كار با سرعت انجام گرفت و قبل از 20 آذرماه نتيجهء آن ، يعنى اسامى منتخبين اعلام گرديد و آقايان حسن جودت ، رشيد السلطنه رئيس طائفه يورتچى از ايلات بزرگ اردبيل ، حاج بيوك آقا واهب‌زاده ، يعقوب قدس ، حاج تقى وهابزاده ، محمّد جليلى و فرزند حاتم خان كيكلو بنام نصرت بيگ از مشكين ، صاحبان بيشترين آراء معرفى شدند . اينان روز 20 آذر عازم تبريز گشتند و در جلسهء تاريخى افتتاح مجلس ملّى آذربايجان ، در 21 آذر 1324 شركت كرده با ديگر اعضاى آن مجلس آقاى سيد جعفر پيشه‌ورى را بنخست‌وزيرى دولت ملّى انتخاب نمودند و برنامه‌اى را كه آندولت عصر همانروز بدان مجلس ارائه داد ، تصويب كردند .\r\nمجلس ملّى آذربايجان در هرسه ماه يك بار جلسه تشكيل مىداد و كارهاى دولت را رسيدگى نموده برنامه‌هاى آن را بررسى و تصويب مىنمود . آنگاه تا موعد تشكيل دورهء سه‌ماههء بعد تعطيل مىشد و نمايندگان بولايات خود برگشته پى كسب‌وكار خويش مىرفتند .\r\n\r\nجلوگيرى ارتش سرخ از اقدامات نيروى تأمينيه در اردبيل :\r\nبعد از تشكيل فرقه بعضى از اعضاى آن در اطراف اردبيل ، بويژه در روستاها ، دست به كارهاى نامساعد ، از نظر دولت مركزى ، زده بىنظمىهائى بوجود مىآوردند . شوراى شهرستان اردبيل ، كه براى رسيدگى به كارهاى مهم و برياست\r\n\r\n","description":"","footnote":"","page_name":" 78 ","page_number":84},
  {"content":"\r\n\r\nفرماندار و با شركت رؤساى ادارات تشكيل مىشد در اواخر مهرماه براى مقابله با خرابكاريها ، تصميم بر آن گرفت كه ادارات دولتى و سازمانهاى مهمّ شهر بوسيلهء سربازان محافظت گردد . در اجراى اين منظور ، از طرف تيپ در هريك از آنها يكدستهء 12 نفرى سرباز ، تحت فرمان يك درجه‌دار مستقر گشت و آمدورفت ارباب‌رجوع زير نظر گرفته شد .\r\nبراى كمك بنظامات شهر نيز يكدسته 14 نفرى سرباز مسلح در اختيار شهربانى قرار گرفت تا آن دستگاه انتظامى از حيث نفرات تقويت شود و امكان بيشترى براى ايجاد نظم پيدا كند .\r\nاين اقدام با نظر اولياى ارتش شوروى مستقر در پادگان اردبيل موافق نيامد و موجب كارشكنى آنها گرديد . فرمانده پادگان مزبور دراينباره مستقيما بفرمانده تيپ مراجعه كرد و برگرداندن سربازها را بسربازخانه خواستار شد . فرماندهء تيپ جريان اين واقعه را همانروز ضمن تلگرام فورى به ستاد ارتش در تهران گزارش كرد و خواستار تعيين تكليف گرديد . عين اين تلگرام در صفحهء 22 كتاب « مرگ هست و بازگشت نيست » چنين آمده است :\r\n« تيپ اردبيل فورى - 730 - 2 / 8 / 24 رياست ستاد ارتش . محترما معروض مىدارد امروز ساعت 11 « ژنرال لوبف » باتفاق فرمانده پادگان و دژبان شوروى مقيم اردبيل بدفتر آمده موضوع 14 نفر سرباز ، كه بتقاضاى فرماندار بشهربانى كمك داده شده مطرح ، اصرار نمودند سربازان مزبور از شهربانى گرفته شوند . جواب داده شد چون اعزام آنها بشهربانى بتقاضاى فرماندار بود ممكن است وسيلهء فرماندارى مذاكره نمائيد .\r\nجوابا اظهار نمود با فرماندارى كارى نداريم . شما فرمانده نظامى منطقه هستيد اگر بعدا ديده شوند خلع سلاح و زندانى خواهند شد . جواب داده شد مراتب را كتبا بنويسيد تا اقدام شود . از نوشتن امتناع نمودند . مستدعى است مقرر فرمائيد در اينمورد سريعا تعيين تكليف شود . سرهنگ زريو » .\r\nما وقتى بعد از گذشتن بيش از ثلث قرن متن تلگرام را مىخوانيم و جوّ آن جلسه را در نظر مىآوريم هيجان شديدى در روان خود احساس مىكنيم و پيش خود مىانديشيم كه\r\n\r\n","description":"","footnote":"","page_name":" 79 ","page_number":85},
  {"content":"\r\n\r\nچگونه كسانى كه بقهر و غلبه حدود و مرز كشور ما را شكسته وارد آن گشته‌اند به صاحبخانه چنين دستورهائى مىدهند و از مأموريت 14 سربازى كه در راه برقرارى امنيت يك شهر يكصد هزار نفرى ، بهمقطاران پاسبان خود كمك مىكنند ، جلوگيرى مىنمايند . امّا بناگاه توجه مىيابيم كه تا دنيا بوده ضعيف همواره پايمال قوى گشته است و اگر روزى ارتش ايران بدان درجه از قدرت مىرسيد و مىتوانست وارد قلمرو شوروى شود و سپاه آن كشور را تارومار كند از كجا معلوم كه بدتر از آنها عمل نمىكرد .\r\nبارى چون فرمانده تيپ در اجراى بلادرنگ خواستهء آنها اقدام نكرد روسها دست بخلع سلاح سربازان مذكور زدند و نيمه‌شب همانروز در وسط خيابان سلاح چهار نفر از آنها را ، در حين پاسدارى از شهر ، گرفته با خود بردند . سرهنگ زريو بلافاصله اين واقعه را بمركز گزارش كرد تا باشد كه دولت مركزى در پايتخت اقدامى در اينباره به عمل آورد .\r\nمتن تلگرام مذكور چنين است :\r\n« 739 - 3 / 8 / 24 رياست ستاد ارتش محترما پيرو 730 - 2 / 8 / 24 معروض مىدارد ساعت 30 / 1 بعد از نيمه‌شب كماندان با 8 نفر سرباز مسلح شوروى 4 نفر از سربازان تيپ را ، كه براى كمك بشهربانى داده شده و مشغول پاسبانى و گشت بوده‌اند در خيابان خلع سلاح و تفنگهاى آنها را برده‌اند . مراتب بفرماندارى اعلام از طريق سياسى اقدام نمايند . سرهنگ زريو » .\r\n\r\nترور رئيس زندان اردبيل :\r\n« ترور » يك كلمهء خارجى است . ما بر خلاف بعضى از نويسندگان و گويندگان معاصر ، كه بىمحابا كلمات خارجى را وارد زبان فارسى كرده بدون هيچ اشاره‌اى آنها را مثل كلمات خود اين زبان ، در جملات و عبارات خويش جا مىدهند « 1 » از چنين كارى ابا داريم و آلودن زبان ملّى ايران را با كلمات بيگانه متناسب\r\n\r\n\r\n","description":"","footnote":"\r\n( 1 ) - براى نمونه اين عبارت را از مقدمهء آقاى ابراهيم باستانى پاريزى ( دكتر در تاريخ و استاد دانشگاه ) كه بر كتاب « خاطرات دكتر قاسم غنى » ( تهران . 1361 . انتشارات كاوش . صفحهء بيست و پنج ) نوشته عينا مىآوريم :\r\n« يادداشتها ، درعين‌حال كه كاراكتريك ديپلمات تمام‌عيار را در نظم و دقت و رعايت ديسپلين و اصول ديپلماسى روشن مىسازد . . . » -\r\n","page_name":" 80 ","page_number":86},
  {"content":"\r\n\r\nبا حفظ حدود و حرمت آن نمىدانيم . و لذا تا مجبور نشويم از به كار بردن آنها خوددارى مىنمائيم و هرگاه هم كه بعللى ناگزير از اين كار شويم كلمات خارجى را بين « » مىنويسم .\r\nما مىتوانستيم بجاى « ترور » در عنوان فوق ، كلماتى نظير قتل يا سوءقصد و غيره به كار ببريم ولى چون در عصر ما كلمات مذكور مفهومى را كه « ترور » در اذهان عمومى دارد كاملا نمىرساند لذا ما هم از وضع موجود متأثر گشتيم و آن كلمه را به كار برديم .\r\nدر جامعهء متحول كنونى ايران ، كلمهء « ترور » عنوانا بقتلهاى سياسى گفته مىشود و مراد از اين كشتنها نه‌تنها از بين بردن شخص بخصوصى مىباشد بلكه عمدتا ايجاد رعب و وحشت نيز در آن ملحوظ مىگردد و از اينرو كلمات قتل ، سوءقصد و نظاير آنها ، كه غالبا در مورد دعوا يا اختلافات ديگر استعمال مىشود ، در اين مفهوم نارسا به نظر مىآيد . با اينحال در بعضى از كتابهاى لغت ، آن كلمهء خارجى با اين دو كلمهء معمول در زبان فارسى معنى مىگردد حال آنكه مفهوم آنها يكى نمىباشد .\r\nشادروان كاظم رحيم‌پور ، رئيس زندان آن روز اردبيل ، پسر مشهدى محمد رحيم صابون‌فروش بود و پدرش در آن قسمت از راسته بازار پير عبد الملك ، كه بازار دوشابچىها خوانده مىشد ، دكان صابون‌فروشى داشت ، او تحصيلات اوليه را در اردبيل گذرانيد و سرانجام وارد دانشكدهء پليس شد و يكسال قبل از پيدايش فرقه با درجهء ستوان دومى به خدمت شهربانى درآمد و محلّ خدمتش در اردبيل تعيين گشت .\r\nاو جوانى پرشور و خوش‌قلب و خنده‌رو بود و گاهى سخنان شوخى هم بر زبان مىآورد و يا بعبارت معمول زمان ما « جوك » يا لطيفه مىگفت . با اينحال اثرات سختى تحصيل و احيانا تنگى معاش و كم‌مهريهاى نامادرى در گذشته ، او را كوفته و بىرمق نشان مىداد . بعضى از آنهائيكه با او آشنائى بيشترى داشتند او را آدم نترس\r\n\r\n\r\n","description":"","footnote":"\r\n- ملاحظه مىفرمائيد كه در يك عبارت كمتر از 20 كلمه چهار كلمهء آن خارجى است و نويسندهء محترم ، يعنى استاد دانشگاه ايران ، آنها را به همين سادگى كه كلمات فارسى را به كار برده است در نوشتهء خود آورده است .\r\nعجبتر از آن دلسوزىايست كه يك آذربايجانى ترك‌زبان ( يعنى نگارنده ) دربارهء زبان فارسى ، زبان ملّى سرزمين باستانى ايران ، از خود نشان مىدهد و از آلوده شده چنين زبانى احساس تأثر مىنمايد .\r\n","page_name":" 81 ","page_number":87},
  {"content":"\r\n\r\nمىگفتند .\r\nدانشكدهء شهربانى در آن ايام تازه تشكيل شده بود و از تأسيس آن چند سالى بيشتر نمىگذشت از اينرو افسران شهربانيهاى ايران غالبا افراد قديمى بودند و تحصيلات عاليه نداشتند . بتن كردن لباس پرطمطراق افسرى شهربانى و فراغت از تحصيل در عاليترين واحد آموزشى پليس ايران ، و انتصاب بمقام رياست زندان در زادگاهش ، ظاهرى آراسته و باوقارى در او پديد آورده بود و سركار رحيم‌پور از اين حيث راضى به نظر مىرسيد و خود را در بين اقران و امثال همشهريش مفتخر و خشنود مىيافت . او حين تحصيل در تهران ، كه دوران آزادى و بىنظمىهاى سياسى بعد از سوم شهريور 1320 در ايران بود ، با دستجات مختلف سياسى آشنائى داشت و چه‌بسا كه در روزهاى تعطيل دانشكده با افرادى از صاحبان افكار گوناگون سياسى افت‌وخيز مىنمود و بدينطريق از مظنّهء سياسى روز اطلاعاتى بدست مىآورد . با اينحال چنين به نظر مىرسيد كه در سياست ناپختگى نشان مىداد و با علم بموضع پيدايش فرقه و چگونگى بقدرت رسيدن آن ، در گفتار و نه در عمل ، طريق صواب را ملاحظه نمىكرد و طبق اظهار يكى از دوستانش ، با پخش روزنامهء رعد و نظاير آن ، دشمنى بازيگران سياست روز را ، آن هم در اول كار ، متوجه خود مىنمود .\r\nقيامها و انقلابات اجتماعى به سيل مىمانند كه از كوهستانهاى مرتفع آغاز يافته به سراشيب تندى پيش مىروند . هرچه كه بر سر راه چنين جريانى باشد از جا كنده مىشود و هرمانعى كه بوجود آيد از بين مىرود . ولى هرچه اين آب از بلندى ناپايدار خويش پائين مىآيد از قدرت و شدتش كاسته مىشود و چون بدشت مىرسد چه‌بسا كه باره‌آوردهاى خود بستر خويش را پر مىگرداند و بدنبال قهر و غضب و خشونت و خرابى اوليه ، آواره و سرگردان ، هرقسمت از آن در پى چاله‌اى مىشود تا در آن‌جائى براى ماندن خود پيدا كند و گذشت زمان آن را به كلى خشكانيده از بين ببرد . رحيم‌پور در آغاز سيل فرقه و در بالاى قلّه با آن برخورد كرد و بجاى آنكه عاقلانه وضع را دريافته خود را بكنارى بكشد ناشيانه در مقابل آن ايستاد و آنچنان مظلومانه و بىمحابا از بين رفت .\r\nروزنامهء رعد در تهران منتشر مىشد و ناشر افكار سيد ضياء الدين طباطبائى و\r\n\r\n","description":"","footnote":"","page_name":" 82 ","page_number":88},
  {"content":"\r\n\r\nهم‌مسلكان او بود . سيد مذكور ، چنان كه در جاى ديگر هم گفته‌ايم ، سرشاخهء طرفداران سياست امپراطورى انگلستان در ايران به حساب مىآمد و براى خنثى كردن اقدامات احزاب و دستجات چپ‌نماى ايران و مخالفت با دولت شوروى ، بفعاليتهاى زيركانه‌اى دست مىزد و بدينجهت چپگرايان ، و از جمله فرقهء جوان دموكرات آذربايجان ، با او و طرفدارانش سازگارى نداشتند و اگر مىتوانستند همهء آنها را مثل رحيم‌پور قربانى مىنمودند .\r\nگفتيم كه شادروان حسن جودت از اعضاء و بنيانگذران مؤثر فرقه در اردبيل بشمار مىآمد و در مواقع سخت از همشهريان خود رفع مشكل مىنمود . او وسيلهء برادرش « 1 » به رحيمپور سفارش داد كه دست از اين كارها بردارد و بقول معروف با دم شير بازى نكند ولى وى از اين پيغام بهره نگرفت و سرانجام جان خود را نيز در اين بازى باخت .\r\nروز شنبه پنجم آبانماه 1324 نزديكيهاى ظهر او از دفتر كار خود درآمد و از طريق بازار روانهء منزل گرديد . در قيصريه ، كه ميدانگاهى بالنسبه وسيع در وسط بازار است و گنبد بلند و زيباى آن بيش از يكقرن و نيم بر آن سايه مىافكند ، بوسيلهء يكى از كسانى كه از روسيه آمده بود و « چروون غلامحسين » خوانده مىشد ، مورد حمله قرار گرفت و با تيرهائى كه مرد مهاجم با سلاح كمرى خود بر وى شليك نمود نقش بر زمين گشت و در دم جان سپرد . « 2 »\r\nكسانى كه در آن لحظه از آنجا مىگذشتند سراسيمه پا بفرار گذاشتند و دكاندارها كه از اين آشفتگى متوحش گشته بودند دست ببستن دكانها زدند و با ازدحام به سمت قسمتهاى خروجى بازار رو نهادند . انتشار خبر قتل در خارج از بازار سبب شد كه جمع ديگرى از مردم ، براى كسب اطلاع و اىبسا مشاهده صحنه درصدد ورود ببازار درآيند و با تلاقى با كسانى كه با عجله قصد خروج داشتند ، تراكم سنگينى در بازار بوجود آورند تا آنجا كه بعضىها كفش و كلاه خود را از دست دادند و برخى نيز آسيبهائى در پاهاى\r\n\r\n\r\n","description":"","footnote":"\r\n( 1 ) - اين برادر جودت ، آقاى رحمت الله حبيب الهى است كه با مرحوم رحيم‌پور دوستى داشت .\r\n( 2 ) - ما نام قاتل رحيم‌پور را از شاهدان عينى شنيده‌ايم . غلامحسين در اردبيل لباسفروشى مىنمود و پس از تشكيل دولت ملّى آذربايجان رئيس دژبان پادگان اردبيل شد و در 21 آذر 1325 بروسيه گريخت .\r\n","page_name":" 83 ","page_number":89},
  {"content":"\r\n\r\nخود يافتند .\r\nهرچه بود بالاخره طراحان اين حادثه به مقصود خود رسيدند و با اين قتل رعب و وحشتى در شهر بوجود آوردند . اين واقعه بعنوان اخطاريه‌اى براى افسران نيروهاى مسلح دولت مركزى تلقى گشت و آنها را در اقدامات بعدى مردّد ساخت . درعين‌حال مردم را دربارهء ماهيّت فرقه بتأمّل واداشت و بقول يكى از سالخوردگان ، مخالفان آن را نمونه‌اى از كارهاى دموكراسى جديد بجامعه عرضه كرده مورد بهره‌بردارى تبليغاتى قرار دادند .\r\nجنازهء رحيمپور ساعتها بر روى زمين ماند و خون او كف قيصريه را رنگين ساخت .\r\nسرانجام مقامات مسئول براى تهيهء گزارش و بازديد صحنه بدانجا آمدند و اجازهء دفن صادر كردند . تابوت وى در ميان اندوه فراوان مردم به قبرستان پشت باغ كلانتر حمل شد و جنازه در آنجا دفن گرديد . در تاريخى كه ما اين مجموعه را گرد مىآوريم رباعى زير بر سنگ قبر او نقر شده است :\r\n هزار و سيصد و بيست و چهار و پنجم روز * به ماه هشتم برون شد از سراى غرور\r\nرحيم‌پور كه بادا هماره شادروان * غريق رحمت حق تا بوقت يوم نشور \r\n\r\nپخش سلاح در روستاهاى اردبيل :\r\nپس از آنكه كنگرهء ملّى ، يا مجلس مؤسسان آذربايجان ، تشكيل حكومت محلى را لازم ديد ، كميتهء مركزى فرقه درصدد اقدام و تهيهء مقدمات لازم براى اجراى آن برآمد و چون احتمال مىرفت كه دولت مركزى بوسيلهء نيروهاى مسلحى كه در منطقه دارد از اين كارها جلوگيرى كند از اينرو تصرف پادگانها و خلع سلاح نيروهاى مزبور را در صدر برنامهء اقدامات خويش قرار داد .\r\nنخست بفرماندهان واحدها پيشنهاد تسليم شدن كرد و با اخذ تماس با يك‌يك افسران ، بوسيلهء كسانى كه با آنها آشنائى داشتند ، درصدد جلب آنها بفرقه برآمد و با وعده و وعيد گروهى ، بويژه سربازان دهستانى آذربايجانى را در داخل پادگانها به خود علاقمند ساخت ولى چون در مجموع از اين راه توفيق كامل بدست نياورد بفكر اقدامات قهرآميز افتاد .\r\n\r\n","description":"","footnote":"","page_name":" 84 ","page_number":90},
  {"content":"\r\n\r\nدولت مركزى ، كه از اين تصميمات آگاهى داشت ، باعزام نيروهاى كمكى از تهران مبادرت كرد ولى ارتش شوروى در شريف‌آباد قزوين از آنها جلو گرفت و چون اقدامات سياسى دولت به جائى نرسيد نيروهاى مزبور پس از مدتها توقف از آنجا بتهران بازگشت .\r\nاستدلال روسها ظاهرا اين بود كه مبادا با ورود اين نيرو ، بين سربازان ايرانى و دموكراتهاى آذربايجان درگيرى پيش آيد و در منطقه‌ايكه آنها بعنوان پشت جبهه در تصرف دارند نابسامانيهائى پيدا شود . ولى تعبير عمومى در آن روز بر اين بود كه روسها مىخواهند فرصتى براى دموكراتها پيش آيد تا آنها بتوانند بهدفهاى خود تحقّق بخشند و از واكنشهاى مسلحانهء دولت مركزى در بهم زدن بساط آنان در امان باشند .\r\nترديد نيست كه خلع سلاح دسته‌هاى مسلح بدون توسل باسلحه امر مشكلى بود و براى فرقه در راه رسيدن بدان منظور سلاح لازم مىنمود . اينان درصدد برآمدند كه سلاحها را از پاسگاههاى ژاندارمرى بدست آورند و براى آزمايش اين امر ساكنان قريهء « جه‌ييد » را بسركردگى آخوند محلّ بنام ملّا مجيد وادار بحمله به نمين كردند . امّا پاسگاه آنجا ايستادگى كرد و در نتيجه تهيهء سلاح‌هاى اوليّه از جاى ديگر لازم ديده شد .\r\nمرحلهء ديگر براى تهيهء سلاح دريافت آن از روسها بود . اما خود آندولت در آن ايام گرفتار جنگ با آلمانها بود و هرتفنگ و فشنگى براى سپاهيان روس ارزش زيادى داشت . با اينحال فرماندهان روسى حاضر شدند مقدارى از تفنگهاى « برنو » ايكه در سوم شهريور 1320 با متلاشى شدن ارتش ايران بدست آنها افتاده بود در اختيار فرقه قرار دهند .\r\nدر تعداد اين سلاحها اختلاف قول است . يكى از مطلعين ، كه خود آن روز در امر توزيع و پخش آنها دخالت داشته معتقد است كه تعداد آنها معتنابه نبوده و در مجموع از چند هزار قبضه تجاوز نمىكرده است . بيشتر سلاحهائى كه نصيب فرقه گرديد ، بگفتهء او ، آنهائى بود كه پس از تصرف پادگانها بدست آنان افتاد . او مىگويد كه روسها سلاحهائى را كه دادند بوسيلهء كاميونهاى ارتشى خود ، در حالى كه روى آنها علوفه بار شده بود ، به پادگان خويش در اردبيل آوردند و شبانه طبق صورتى به كاميونهاى ايران\r\n\r\n","description":"","footnote":"","page_name":" 85 ","page_number":91},
  {"content":"\r\n\r\nمنتقل كردند . آنگاه دستجاتى ، كه مأمور توزيع بودند ، سوار بر آنها گشته راه محلّ مأموريت خود را در پيش گرفتند . او مىگويد من جزو دسته‌اى بودم كه بمنطقهء ثمرين رفتيم . نيمه‌شب در بالاى يك بلندى آتشى روشن كرديم . در اندك‌زمانى از قراء مجاور ، كسانى كه قبلا با آنها مذاكره شده و برنامهء كار معين گشته بود ، بدانجا آمدند و سلاحهاى خود را دريافت كردند و اضافه مىكند كه ما بهر دهى حدود هفت يا هشت قبضه تفنگ و به همان تعداد اسلحهء كمرى داديم و بلافاصله به شهر برگشتيم . « 1 »\r\nپخش سلاح در روزهاى 24 و 25 آبانماه صورت گرفت و فرمانده تيپ اردبيل كه قدم‌بقدم بوسيلهء مأموران مخصوص در جريان كارها بود صبح روز 26 آن ماه مراتب را تلگرافى به فرمانده لشگر تبريز مخابره كرد . اين تلگرام چنين بود « شماره 3551 - ساعت 11 روز 26 / 8 / 24 - از اردبيل به تبريز - خيلى خيلى فورى - فرماندهى لشگر 3 آذربايجان - اطلاعاتى كه از صبح روز جمعه 25 ماه جارى متعاقب يكديگر رسيده حاكى است كه ظرف 48 ساعت اخير از طرف روسها در تمام دهات اردبيل و سراب و نمين و مشگين‌شهر و فولادلو بعناصر حزب توده اسلحه داده شده كه تعداد تقريبى آن طبق اطلاع در حدود هشت هزار تفنگ برنو و بهر نفر دويست تير فشنگ داده شده كه از ديروز در محلّ بتمرين تيراندازى شروع نمودند » .\r\nاو در دنبالهء اين مطلب هدف از اين كار و برنامهء بعدى را ذكر كرده آورده است « هدف اين اقدام ، بطوريكه اطلاع واصله تأييد مىنمايد بغتتا به شهر حمله نموده قبلا زندان شهربانى ، بانكملّى ، تلگرافخانه را اشغال » نمايند . آنگاه وى باقدامات سياسى در محلّ اشاره كرده يادآور شده است كه « ديروز فرماندار با كنسول شوروى ملاقات و در اطراف اطلاعات مذاكره نموده ، كنسول شوروى اظهار داشته منهم خبرهائى شنيده‌ام به دژبان شوروى دستور مىدهم بتعداد گشتىها اضافه و مراقب اوضاع باشد » .\r\nسرهنگ زريو بعد از ذكر اين موضوع فرمانده لشگر را از وضع مناطق تحت فرماندهى خود بدينسان آگاه مىسازد كه « طبق اطلاع رسيده شب گذشته در حدود 500 نفر مسلح ، پادگان و ژاندارمرى سراب را محاصره ، پس از سه ساعت زدوخورد خلع سلاح ،\r\n\r\n\r\n","description":"","footnote":"\r\n( 1 ) - نقل از بيانات آقاى رحمت حبيب الهى در مصاحبهء مورخ 22 بهمن 1359 با مؤلف كتاب\r\n","page_name":" 86 ","page_number":92},
  {"content":"\r\n\r\n« صحنه‌اى از يكى از جشنهاى فرقه در نمين »\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nفرمانده پادگان ستوان يكم ضيائى مهر و فرمانده دستهء ژاندارمرى ستوان يكم فاطمى دستگير ، در ساعت چهار از نيمه‌شب از سراب خارج كرده‌اند . دستهء ژاندارمرى نمين در محاصره است » و در پايان تلگرام با اشاره باينكه اين كارها را روسها مىكنند اينچنين درخواست تعيين تكليف مىنمايد « چون عامل اصلى شورويها هستند تعيين تكليف سريع مورد استدعاست . سرهنگ زريو » .\r\n\r\nسقوط پادگان‌هاى ارتشى در بخشهاى اردبيل :\r\nدر آن تاريخ اردبيل شهرستان وسيعى بود و سراب ، خلخال ، مشكين ، آستارا ، گرمى و بيله‌سوار و مغان ، كه هريك از آنها امروزه خود شهرستانى شده‌اند ، بخشهاى تابعهء آن را تشكيل مىداد و بدين‌ترتيب علاوه بر ادارات دولتى سازمانهاى انتظامى ، يعنى ارتش و شهربانى و ژاندارمرى هم تابع تيپ اردبيل و ادارات انتظامى اين شهر بودند .\r\nقبل از شهريور 1320 ، كه اردبيل محل استقرار لشگر 15 بود ساخلوى مشگين و سراب به صورت تيپ بودند ولى در سوم شهريور آنسال متلاشى گرديدند . چون تأسيس مجدد پادگانها در مناطق اشغالى ارتش سرخ ، با موافقت آنها صورت مىگرفت از اينرو اردبيل مركز تيپ شد و پادگانهاى بخشهاى مذكور نيز بواحدهاى كوچكترى مبدل گشت و در هريك از آنها يك گروهان و يا يك گردان مستقر گرديد .\r\nدر آن تاريخ بر خلاف دوران قبل از شهريور كه رؤسا و بيشتر كارمندان ادارات اردبيل و بخشهاى آن از قسمتهاى فارسىزبان ايران برگزيده مىشدند « 1 » مسئولان سازمانهاى دولتى غالبا از اهالى خود شهرستان تعيين مىگشتند و ستوان يكم ابو القاسم صدوقى و ستوان يكم امامقلى ضيائى مهر دو افسر اردبيلى بودند كه فرماندهى پادگانهاى مشگين‌شهر و سراب را بر عهده داشتند و هردو در اين وقايع بنحو ناگوارى بشهادت رسيدند .\r\nسراب و مشكين دو نقطهء مهم از مناطق عشايرى اردبيل بشمار مىآمد و استقرار واحدهاى نظامى در آنها عمدتا براى تأمين امنيت منطقه بود و وظيفهء بزرگى در حفظ نظم\r\n\r\n\r\n","description":"","footnote":"\r\n( 1 ) - در اينمورد در صفحهء 66 مجلد دوم اين كتاب مطالبى نوشته شده است .\r\n","page_name":" 88 ","page_number":94},
  {"content":"\r\n\r\nبر عهده داشت و بنابراين پيش از نقاط ديگر مورد حمله و هجوم دموكراتها قرار گرفت .\r\nدر سراب اين واقعه مقارن با پخش اسلحه بين روستائيان رخ داد و شب 26 آبانماه عدهء زيادى از طرفداران فرقه ، سربازخانهء آنجا را محاصره كرده نيمه‌هاى شب به طرف آن آتش گشودند و ستون پنجم آنها ، يعنى سربازان و درجه‌دارانى كه از فرقه طرفدارى مىكردند در داخل پادگان آتش‌سوزيهائى بوجود آوردند . سرانجام راه ورود به داخل پادگان باز شد و ستوان يكم ضيائىمهر فرمانده آن با افراد خويش دستگير گرديد . همان‌شب پاسگاه ژاندارمرى آن شهر نيز مورد هجوم قرار گرفت و چون ستوان يكم فاطمى فرمانده آن مقاومت كرد وعدهء تأمين به دو داده شد و گويا با سوگند به قرآن ، اين وعده ابرام نيز گشت .\r\nنويسندهء كتاب « مرگ هست و بازگشت نيست » كه ما در اينقسمت از مطالب از مندرجات آن نيز استفاده كرده‌ايم در صفحهء 20 آن كتاب ، ضمن اشاره بدين موضوع ، نوشته است كه ستوان فاطمى را با قسم به قرآن متقاعد كردند ولى بعدا از آن عدول نموده او ، يعنى ستوان فاطمى و ستوان ضيائىمهر را با 17 نفر ديگر از نيروهاى مسلح ، كه دستگير كرده بودند ، در درّهء « بيجند » به طرز فجيعى كشتند . اين نويسنده سخنى را ، كه در آن ايام در اردبيل نيز بين مردم گفته مىشد ، بقلم آورده و ارّه شدن پاهاى اين شهدا را بوسيله كشندگان آنها بنوشته‌هاى خود افزوده است .\r\nبدينطريق پادگان سراب سقوط كرد و خبر رفتارى كه با افسران و مدافعان آنها شد در نقاط ديگر منطقه پيچيد و بمنزلهء اخطارى براى افسران و ارتشيان مناطق ديگر تلقى گشت و در روحيهء آنها اثرات عميقى بجاى گذاشت .\r\nسرابيها ، كه در منطقهء كوهستانى زندگى مىكنند بمقتضاى آب‌وهوا و مشكلات طبيعى اندكى خشن‌تر و انقلابىتر از مناطق ديگر شهرستان هستند و با ساكنان برخى از بخشها ، مثلا مردم آستارا ، كه در كنار دريا و جنگل سكونت دارند ، از اين حيث متفاوت به نظر مىرسند . آنان پادگان را تقريبا يك ماه پيش از تشكيل دولت ملّى تسخير كردند ولى تصرف آستارا ديرتر از آن تاريخ يعنى شب دوشنبه پنجم آذرماه صورت گرفت و بحكايت مداركى كه ما از آنها بهره گرفته‌ايم تلفات انسانى آن هم كمتر شد . در آن شب قريب\r\n\r\n","description":"","footnote":"","page_name":" 89 ","page_number":95},
  {"content":"\r\n\r\nششصد مرد مسلح از طرفداران فرقه بآستارا حمله كرده شهر را تصرف نمودند . و در اين واقعه سرهنگ رحيميان كلانتر مرز و سه تن از پاسبانان كه ايستادگى مىكردند ، بشهادت رسيدند .\r\nسربازخانهء مشكين‌شهر نيز به همين قرار مورد حمله قرار گرفته از هم پاشيد . از اين پادگان يك گروهان 90 نفرى بفرماندهى ستوان يكم ابو القاسم صدوقى نگهدارى مىكرد و يكدسته ژاندارم نيز بفرماندهى ستوان اردبيلى در آن شهر انجام‌وظيفه مىنمود .\r\nدموكرات‌ها كسانى را بوساطت برگماشتند و با پيشنهاد تسليم نزد آن دو فرمانده فرستادند كه از جملهء آنها يكى هم برادر شادروان ملا اماموردى شهيد بود كه با قرآنى بفرماندهان مذكور مراجعه كرد و درخواست تسليم نمود . « 1 »\r\nستوان اردبيلى حاضر بتسليم نشد از اينرو مهاجمان با شدت هرچه بيشتر بقرارگاه ژاندارمرى حمله بردند و بعد از ساعاتى آنجا را گرفته اردبيلى را با دوازده نفر از مدافعان به وضع فجيعى كشتند . اما ستوان صدوقى كه فرزند شادروان شيخ العلماء اردبيلى بود « 2 » بقراريكه سالخوردگان مىگويند ، بر مبناى اعتقادات دينى بسوگند به قرآن ، كه مهاجمان در باب تأمين سلامت كليهء افراد ابوابجمعى پادگان خوردند ، باور كرد و با افسران و درجه‌داران خود بمشورت پرداخت . حاضران در جلسهء مشاوره بسبب از بين رفتن دستهء ژاندارمرى و بسته بودن راه هرگونه كمك بسربازان ، مقاومت را جز كشته شدن جمعى بيگناه واجد اثرى ندانستند و موافقت با پيشنهاد آنها را بمصلحت ديده تسليم را تصويب نمودند . اما معلوم نيست كه چرا دموكراتها از قول خود بازگشته ستوان صدوقى را با ستوان غيظعلى شعفى و استوار 2 هوشيار ، هنگام خروج از سربازخانه از پشت بگلوله بستند و بقتل رسانيدند .\r\nبدين‌ترتيب مشكين‌شهر نيز از طرف فرقه تصرف گرديد و سروان اسد الله اديب امينى رئيس عشايرى منطقه و ميرزا عباسقلى اربابزاده بخشدار آن شهر ، كه اولى از\r\n\r\n\r\n","description":"","footnote":"\r\n( 1 ) - در مورد مرحوم ملا اماموردى در صفحهء 205 جلد اول اين كتاب مطالبى نوشته شده است .\r\n( 2 ) - دربارهء شادروان شيخ العلماء بصفحهء 389 جلد اول اين كتاب مراجعه فرمائيد .\r\n","page_name":" 90 ","page_number":96},
  {"content":"\r\n\r\nخانوادهء حاج امين اردبيلى و دومى فرزند ميرزا ابراهيم ارباب « 1 » بود دستگير گشته براى انتقال باردبيل از آنجا حركت داده شدند اما در چندفرسخى مشكين تيرباران گرديدند .\r\n« شادروان ميرزا عباسقلى ارباب‌زاده »\r\nسبب كشته شدن سروان اديب امينى صورتجلسه‌اى بود كه در پادگان نظامى مشگين‌شهر ، از طرف افسران تنظيم شده بود . او كه در آنزمان ارشد افسران ارتشى در آن منطقه به حساب مىآمد و امضاى اول صورتجلسه را داشت نوشته بود كه بايد پادگان مقاومت كرده تا آخرين فشنگ موجود بجنگد . اربابزاده نيز در گزارشى كه بعنوان بخشدار ، از وضع منطقه به فرماندارى اردبيل ارسال مىداشت دموكراتها را افراد شرور و مخالف اسلام و قرآن قلمداد كرده بود . اين گزارش با پست دولتى باردبيل فرستاده شد ولى دموكراتها در وسط راه پست را زده ضمن بررسى محمولهء آن بدان نوشته نيز دست يافتند .\r\nبراى رهائى آن هردو نفر تلاش زيادى از طرف كسان آنها در اردبيل و تبريز آغاز گشت و سرانجام از طرف كنسولخانهء شوروى در اردبيل مأمورى بمشگين اعزام گرديد تا\r\n\r\n\r\n","description":"","footnote":"\r\n( 1 ) - درباره مرحوم ميرزا ابراهيم ارباب در جلد اول مطالبى نوشته شده از فهرست اعلام آن كتاب در صفحه 470 مىتوان راهنمائى گرفت .\r\n","page_name":" 91 ","page_number":97},
  {"content":"\r\n\r\nآن دو را با خود باردبيل بياورد و بگناه آنها در كميتهء ولايتى رسيدگى شود ولى سردمداران فرقه در مشكين ، صورتجلسهء فوق الذكر و گزارش ارباب‌زاده را ارائه داده آنها را محكوم دانستند و چون مأمور اعزامى اصرار ورزيد آنها را سوار كاميون نموده به قصد اردبيل حركت دادند . وقتى كاميون به « قانلىدره » رسيد آنها با اشاره باينكه اگر ايندو باردبيل منتقل شوند با نفوذيكه خانواده و كسان آنها دارند از كيفر اين گناهان معاف خواهند شد از رأى پيشين خود برگشته هردو را از كاميون پائين آورده از پشت به گلوله بستند . سپس قسمتى از زمين را بطور سطحى به صورت قبرهائى كنده اجساد را به همان شكل در زير خاك دفن كردند .\r\nبراى دولت مركزى بعلّت اشغال مناطق ايران از طرف ارتشهاى بيگانه ، امكان هيچگونه كمك بافسران و سربازان فراهم نگرديد جز آنكه سه هفته بعد از شهادت آنها مجلس ختمى به ياد آنان در تهران تشكيل داد و وزارت جنگ در جرايد مورخ 17 ديماه 1324 آگهى آن را چنين اعلام كرد :\r\n« بمناسبت شهادت سرهنگ دامپزشك سيد عباس معين‌آزاد ، سروان اسد الله اديب امينى ، ستوان يكم پياده غيظعلى شعفى ، ستوان يكم پياده امامقلى ضيائىمهر و ستوان يكم پياده ابو القاسم صدوقى روز چهارشنبه 18 ديماه از ساعت 10 تا 12 در مسجد مجد مجلس ختمى از طرف وزارت جنگ منعقد خواهد بود » .\r\n\r\nتسليم پادگان اردبيل\r\nگفتيم كه اردبيل مركز تيپ بود و سرهنگ زريو فرماندهى آن را بر عهده داشت . كسانى كه در آن ايام در اردبيل بودند و در مسير كارها قرار داشتند از لياقت و كاردانى ، بويژه ميهن‌پرستى و وظيفه‌شناسى او تمجيد مىنمايند و بعد از سى و چند سال كه از آن تاريخ مىگذرد هنوز هم مردانگى و وظيفه‌شناسى زريو را مىستايند .\r\nسربازخانهء شهر در آن ايام در تصرف ارتش سرخ بود و پادگان نظامى روسها در آنجا استقرار داشت . از اينرو ساختمانهاى نيمه‌تمامى را كه در محل نارين‌قلعهء قديمى بود و\r\n\r\n","description":"","footnote":"","page_name":" 92 ","page_number":98},
  {"content":"\r\n\r\nامروزه محلّ بيمارستان بو على و شهردارى اردبيل مىباشد ، به صورت سربازخانه براى تيپ اردبيل درآورده بودند . ستاد تيپ نيز در عمارت سالاريه ، كه در صفحهء 362 جلد 2 اين كتاب بدان اشاره شده ، مستقر بود .\r\nزريو تنها فرماندهى تيپ را از لحاظ نظامى بر عهده نداشت بلكه عمدهء كار و وظيفهء سنگين او حفظ روابط دو نيروى مسلح ، يعنى سربازان ايران با نيروى سرخ بود و او در اينباب روش مطلوبى با همقطاران روسى خود داشت و بر مبناى احترام متقابل مماشاة مىكرد .\r\nدموكراتها بر او نيز در باب تسليم پادگان فشار وارد مىآوردند و هرلحظه او را تهديد بحمله بسربازان وى مىكردند ولى او همچنان ايستادگى مىنمود و عليرغم معاونش و بعضى از سربازان ، كه بقول برخى از مطلعين نقش ستون پنجم را بازى مىكردند حاضر بتسليم نمىگشت .\r\nبنا بنوشتهء جرايد آن روز تهران ، سختگيرى دموكراتها در اردبيل از همه‌جا بيشتر بود .\r\nمسافرت بين اين شهر و نقاط ديگر سخت تحت‌نظر قرار داشت . بين تبريز و اردبيل نه مركز تفتيش برقرار كرده و اگر مسافرى بسلامت از اين بازرسىها مىگذشت در شهر او را بكميته برده بازجوئى مىكردند و اگر ظن بدى به دو مىبردند تحت شكنجه و آزار قرار مىدادند .\r\nتعداد آنعدّه از چروونها ، كه در روزنامه‌ها از آنها بنام اشخاص مجهول الهويه نام برده‌اند ، در اين شهر از همه زيادتر بود . آنها بشدت بر ضد حكومت مركزى و افراد نظامى و افسران ارتش تبليغات مىكردند و افراد مسلح را براى « ترور » افسران انتخاب كرده در اطراف سربازخانه مىگماردند .\r\nتيپ اردبيل وضع تدافعى به خود گرفت . اطراف سربازخانه را سنگربندى كرد و با جمع‌آورى خواربار چندروزه آمادهء عمليات رزمى گشت . دويست ژاندارم نيز ، كه از اطراف به شهر آمده بودند ضميمهء پادگان شدند . كارگردانان فرقه بجمع‌آورى نيرو پرداختند و چهل كاميون فدائى مسلح از اطراف به شهر آوردند . سلاح آنها تفنگ برنو بود و\r\n\r\n","description":"","footnote":"","page_name":" 93 ","page_number":99},
  {"content":"\r\n\r\nچند قبضه مسلسل نيز همراه داشتند . اينان ژاندارمرى و شهربانى را تصرف كرده بمحاصرهء پادگان پرداختند و راه آمدوشد بدانجا را بستند و براى آنكه فشار بيشترى بر ارتش بياورند اعلاميه‌هائى در شهر منتشر كرده هرگونه معامله با ارتشيان را ممنوع ساختند و بدينطريق با ايجاد جنگ روانى درصدد تضعيف روحيهء آنها برآمدند و چون از كمك عشاير بنظاميان بيم داشتند بين شهر و مناطق عشايرى نيز دستجاتى برگماشتند .\r\nروز 16 آذر 1324 از طرف دموكراتها اعلاميه‌اى بديوارهاى شهر نصب و طبق آن آخرين اتمام حجت با افسران و سربازان به عمل آمد و بدانها تكليف تسليم شد ولى زريو از تسليم خوددارى كرده دستور آمادگى جنگى داد . در اين ميان دموكراتها زندانيان را رها كردند و اين كار بيم و هراس زيادى در شهر بوجود آورد زيرا بعضى از زندانيان ببدى و شرارت شناخته مىشدند . فرمانده تيپ افسرى را با تعدادى سرباز مسلح براى حفظ نظم شهر گماشت ولى دموكراتها بكمك مأموران شوروى آنها را گرفته پس از ساعتها توقيف به تيپ تحويل دادند .\r\nمقاومت پادگان اردبيل و احتمال درگيريهاى مسلحانه ، مطلوب دموكراتها و فرماندهى ارتش سرخ در اردبيل نبود و از طرفى در بين مردم نيز نگرانى عميقى از اين حيث وجود داشت . از اينرو كسانى از سلسله جنبانان شهر با زريو تماس گرفته پيشنهادهائى كردند ولى او سوگند خود را براى انجام وظايفش در مقابل ميهن يادآور شد و با اعتراف باينكه سينه‌اش آماج اولين تيرى خواهد بود كه از طرف مهاجمان شليك گردد بر مقاومت خويش تأكيد كرد و غير از دستور مقام ما فوق هرگونه سفارش و وساطت را مردود شمرد .\r\nاز اينرو بصلاحديد مصلحين شهر ، شادروان حاجى تقى وهابزاده به تبريز رفت و با تشريح وضع حسّاس شهر و موقعيّت پادگان و بيحاصل بودن مقاومت ، سرانجام از سرتيپ درخشان ، فرمانده لشگر آذربايجان ، نامه‌اى براى زريو گرفت كه در آن تسليم اضطرارى مجاز اعلام گشته بود . زريو پس از دريافت اين نامه پيشنهادهاى دموكراتها را ، كه بوسيلهء خود حاجى تقى وهابزاده اعلام شد ، با افسران و همكاران خود مورد بررسى قرار داد و با\r\n\r\n","description":"","footnote":"","page_name":" 94 ","page_number":100},
  {"content":"\r\n\r\nآنكه اتخّاذ تصميم نهائى با وى بود مصلحت در آن ديد كه با افسران خود نيز تبادل‌نظر كند .\r\nما از جريان دقيق اين نظرخواهى اطلاع مستقيم نداريم ولى چنين مىپنداريم كه جلسه در تأثّربارترين شرايط روحى شركت‌كنندگان تشكيل شد و زريو ، كه گوئى فشارى به وزن تمام كوه سبلان بر وى سنگينى داشت ، به آرامى لب بسخن گشود و از اطلاعاتى كه در مورد وضع منطقه و تسليم لشگر آذربايجان داشت مطالبى بيان نمود و با اشاره بموافقت فرمانده لشگر با « تسليم اضطرارى » و وجود ستون پنجم دموكراتها در بين سربازان و درجه‌داران و حتى خود افسران ، نكاتى را بطور سربسته بر زبان آورد و جوانب مثبت و منفى امر را مورد بررسى قرار داد .\r\nسختترين لحظات زندگى هرافسر شرافتمند زمانى است كه در يك چنين موقعى از تسليم با وى سخن گفته شود و تحويل سلاح و قبول اسارت بر وى پيشنهاد گردد . امّا افسران حاضر در آن جلسه همگى داراى اين روحيه نبودند و برخى از آنها كه بر اثر تبليغات ، فرقهء دموكرات را مبشّر پيشرفت و تعالى آذربايجان و بالمآل وسيلهء اصلاح امور ايران مىدانستند ، تسليم و حتى همكارى با دولت آقاى پيشه‌ورى را وظيفهء ملّى و اخلاقى خود مىپنداشتند و اينان همانهائى بودند كه بعد از سقوط فرقه يا بخارج از كشور رفتند و يا به حكم دادگاههاى نظامى بجوخهء آتش سپرده شدند .\r\nگروه ديگر برعكس با يادآورى انضباط و مقررات نظامى و سوگندى كه در به دو قبول اين خدمت خورده بودند دفاع از حيثيّت نظامى خود را تا مرحلهء جانبازى لازم مىشمردند .\r\nزريو ، كه در عين سپاهيگرى مرد پخته و كاركشته‌اى بود ، مقاومت را جز كشته - شدن جمع كثيرى بيگناه و خرابى و ويرانى شهر ، واجد اثر معفول ندانست و سرانجام از همكاران خود ، كه سخت تحت تأثير سخنان وى قرار گرفته بودند ، درخواست واقع‌بينى و اعلام‌نظر كرد و دربارهء حفظ جان و شئون نظامى آنان وعدهء همه‌گونه تلاش و كوشش داد .\r\nصورتجلسه ، مشعر بر اينكه در شرايط اضطرارى موجود جز تسليم و مسالمت اقدام\r\n\r\n","description":"","footnote":"","page_name":" 95 ","page_number":101},
  {"content":"\r\n\r\nعقلائى ديگرى ميسور نيست ، بامضاى حاضرين رسيد و متعاقب آن زريو با اخذ وثائق اخلاقى در باب تأمين جانى همهء افسران و درجه‌داران و خانوادهء آنان و تهيهء وسايل مراجعت آنعّده از آنها ، كه مايل نبودند در اردبيل بمانند ، روز جمعه 23 آذرماه كه مصادف با تاسوعاى سال 1365 قمرى بود از مقاومت دست برداشت و پس از چند روز اقامت در خانهء وهابزاده با وسايل نقليه‌ايكه در اختيار وى گذاشته شد باتفاق افسران و خانوادهء آنان با احترام از اردبيل عزيمت نمود ولى گويا بعد از ورود بتهران محاكمه و از ارتش اخراج گرديد .\r\nصورتمجلس تحويل و تحوّل اموال و مهمات تيپ همان روز تاسوعا تهيّه گرديد و از طرف فرقهء دموكرات آقايان على اصغر فرزين ، گلعلى خيامى و حسين تراشى و از طرف پادگان مسئولان قسمتها آن را امضا كردند . حسين تراشى پس از 21 آذر 1325 به همين جرم محكوم باعدام گشته تيرباران شد ولى فرزين كه پنهان شده بود تا صدور فرمان عفو عمومى مجرمين آذربايجان گرفتار نگرديد و خيامى نيز كه بخارج از كشور گريخته بود از چنين سرنوشتى در امان ماند .\r\n\r\nتغييرات ادارى پس از تسليم پادگان اردبيل و مبارزه‌هاى داخلى اعضاى فرقه :\r\nپس از تسليم پادگان ، از طرف كميتهء ولايتى اردبيل اقدام بتغيير مسئولان ادارات گرديد و مرحوم حسن جودت ، با صلاح‌انديشى كسانى مثل آقاى يعقوب قدس ، صورتى از آنان كه سابقهء بدى در جامعه نداشتند و مردم با نظر احترام بدانها مىنگريستند ، تهيّه كرد و بتدريج سرپرستى امور عمومى و مسئوليت ادارات دولتى را به آنان سپرد . سعى جودت و كسانى كه در كميته با او همكارى داشتند بر آن بود كه تا مىتوانند افراد نيكنامى بر ادارات بگمارند و بدينطريق طبقات مختلف مردم را بتشكيلات جديد علاقمند سازند . براى اجراى اين منظور شادروان حاج بيوك آقا واهب‌زاده بفرماندارى ، مرحوم ميرزا احمد خان مستوفى به رياست دارائى ، آقاى يعقوب قدس به رياست ادارهء فرهنگ ، شادروان صدر جمالى به دادستانى اردبيل و آقايان رحيم معين و خانحسين احمدزاده به رياست دادگسترى و شهربانى منصوب گشتند . اينان اكثرا از خانواده‌هاى نجيب و افراد شناخته شده و خوشنام بودند و برخى از آنان با شهرت\r\n\r\n","description":"","footnote":"","page_name":" 96 ","page_number":102},
  {"content":"\r\n\r\nخوبى كه در جامعه داشتند اميدهاى فراوانى در مردم بوجود آوردند . امّا گوئى اين انتخاب خواست آنانى را كه در بوجود آوردن فرقه نظر خاصّى داشتند تأمين نكرد و مناصب مذكور براى برخى از شخصيتهاى مزبور دولت مستعجل شد .\r\nاز بازماندگان آن دوره ، كه خود از بازيگران مؤثر فرقه در اردبيل بودند و ما با آنها مصاحبه كرده‌ايم ، شنيده‌ايم كه در داخل كميته نيز در كمتر زمانى پس از استقرار حكومت ملى ، اختلافاتى بين اعضا بروز كرد و سرانجام به صورت مبارزهء سخت و علنى درآمد . بقول بازماندگان آندوره همهء اين وقايع زير سر آنعدّه از « چروونها » بود كه تشكيلات جديد را از آن خود مىدانستند و براى بدست گرفتن قدرت بىمحابا تلاش مىنمودند .\r\nآنان ، يعنى گويندگان اين وقايع مىگفتند كه افراد تحصيلكرده و مسئولان خوشنام محلّى سعى بر مهربانى با مردم و گردش صحيح و سريع كارها در طريق گره‌گشائى و سازگارى با توده داشتند ولى بازيگران مهاجر در مقابل آنها قرار گرفته و چنين مىانديشيدند كه فرقه را آنها بوجود آورده‌اند و بايد آنها در جامعه حكم برانند و بجاى ملاطفت و مهربانى ، با مردم بخشونت و شدت رفتار كنند .\r\nاين اختلاف اختصاص به اين فرقه و يا اردبيلى و چروون و غيره نداشت و ندارد بلكه ره‌آورد هرانقلابى مىباشد و هرجا كه در نظام موجود جوامع انسانى ، بهمخوردگى پيش آيد افراد گوناگونى ، به حق يا نابجا ، در صحنهء تحولات پيدا مىشوند و خود را وارث فداكاريهاى ديگران قرار مىدهند و براى رسيدن بمطلوب خود هرگونه اصول اخلاقى و انسانى و حتى دينى خود را زير پا مىگذارند و در آرزوى بدست داشتن قدرت از روى نعش هزاران همنوع شريف و بيگناه خود مىگذرند « 1 » . چروونها چنين كردند و چنان محيط رعب و وحشت پيش آوردند كه بجاى جلب قلوب مردم ، آنها را از فرقه نوميد ساختند . اين امر سبب شد كه مردم فرقه را ساخته و پرداخته بيگانه دانستند و تا توانستند از آن فاصله گرفتند و اگر فرصتى يافتند از ضربه زدن بدان دريغ نورزيدند .\r\nدر اندك‌زمانى واهب‌زاده بكنار رفت و خليل آذربادگان نامى از مهاجرين مراغه ،\r\n\r\n\r\n","description":"","footnote":"\r\n( 1 ) - اين مطالب مربوط به قبل از سال 1357 مىباشد .\r\n","page_name":" 97 ","page_number":103},
  {"content":"\r\n\r\nكه معروف به خليل دائى بود ، و هرگز در اردبيل شناخته نمىشد ، بفرماندارى اين ولايت منصوب گشت . مستوفى معزول شد ، قدس تحت فشار قرار گرفت ، خانحسين عوض شد و به همين قرار مسئولان نيكنهاد بيشتر ادارات تغيير يافت و بجاى آنها كسانى از قماش ديگر منصوب گرديد . حتى كميتهء ولايتى هم دگرگونه گشت و بجاى جودت و قدس و همكاران آنها مردان ناشناختهء ديگرى زمام امور را در دست گرفتند و چندى نگذشت كه خود آنها هم سرورانى بنامهاى « ميرزازاده » و « زنوزى » پيدا كردند كه از تبريز آمده ادارهء كميته ولايتى اردبيل را در دست گرفتند و بدينسان فرقه‌ايكه با شعار « سپردن كار مردم به خود آنها » پا بعرصهء حيات گذاشته بود امور مردم اردبيل را بكلّى از دست آنها گرفت .\r\n\r\nمردم اردبيل پس از تسليم پادگان :\r\nانقلابات اجتماعى ، على الاصول پديده‌اى است نظام‌ناپذير ، كه گاه‌وبيگاه در جامعه‌اى پيدا مىشود و بىمحابا هرگونه اصول و نظامات رائج را از بين مىبرد . با آنكه عاملان آنها انسانهاى باشعورند ولى خود انقلاب شعورى ندارد و چه‌بسا كه هدفهاى خودش را نيز فداى حركات ناموزون خويش مىسازد و همين امر خود بلائى براى نفس هرانقلاب بشمار مىآيد .\r\nپيدايش فرقه در آذربايجان نيز چنين حالتى داشت . با حرارت خاصى آغاز گشت و با اهدافى ، كه بوسيلهء انسانهاى باشعور تهيّه گشته بود ساكنان محروم منطقه را تا آنجا اميدوار ساخت كه اگر نگوئيم همه ، مىتوانيم بگوئيم كه جمع زيادى را علاقمند خود گردانيد و با غرور و شادى استقبال شد ولى در اجراء ، از طريق منطق بدور افتاد و چنان كه اشاره كرده‌ايم بر اثر روشهائى كه اتخاذ گرديد بخواستهاى خود توفيق نيافت .\r\nتصور مردم چنان بود كه پس از تشكيل فرقه ، يكعده افراد فهميده و دلسوخته زمام امور را در دست مىگيرند و بر مبناى قوانين و روشهاى صحيحى ، كه عصارهء آنها در مواد مرامنامه و اساسنامهء فرقه اعلام شده بود ، رفاه و آسايش معقولى براى جامعه و همهء طبقات مختلف فراهم مىسازند . ساكنان ستمديدهء آذربايجان را از زور و تحكّم افرادى مثل\r\n\r\n","description":"","footnote":"","page_name":" 98 ","page_number":104},
  {"content":"\r\n\r\nعبد الله مستوفى و پرونده‌سازان پليس معروف مختارى « 1 » نجات مىدهند . روستاها را آباد مىكنند . در نقاط مستعد ، چنان كه در مرامنامه گفته شده است ، كارگاه و كارخانه بوجود مىآورند . زراعت رونق مىيابد . منطقهء زرخيز آذربايجان با مردم مستعد و پرتلاش و باهوش آن به سازندگى و خودكفائى رهبرى مىگردد . رأفت و عطوفت جاى قهر و كينه بين مردم و دولتمردان را مىگيرد . آزادى گفتار و بالاتر از همه آزادى انتقادات سازنده ، كه تنها وسيلهء اصلاح امور اجتماعى است ، تأمين مىشود و آذربايجان از حيث اين نعمتهاى بازيافته سرمشقى براى تمام ايران مىگردد . ولى گردش كار شكل ديگرى به خود گرفت و نتيجه‌اى بدست آمد كه با نيّات موجدين خود فرقه نيز تفاوت بسيار داشت و شك نيست كه در اين امر كوتاهى مدت نيز اثر گذاشت .\r\nاين امر اختصاص بفرقهء دموكرات آذربايجان ندارد و گوئى مثل اصل مسلّمى از مختصات هرتحوّل و انقلاب مىباشد . يك نظر اجمالى در تمام تحولات و انقلابات جوامع انسانى نشان مىدهد كه تمام وعده‌هائيكه در آغاز آنها بمردم ، يعنى عوامل اصلى قيامها ، داده شده در عمل فراموش گشته و يا در عكس جهت آن نتيجه داده است . « 2 » در انقلاب مشروطيّت ايران ، مهمترين شعارها برانداختن « الدوله » ها و « السلطنه » ها بود ولى اوّلين كسانى كه بعد از انقلاب مصادر امور در ايران مشروطه گشتند همين الدوله‌ها و السلطنه‌ها شدند و . . . هكذا .\r\nبگفتهء سالخوردگان وعده‌هاى فرقه نيز عملى نگرديد و گوئى مطالب زيبا و ارزنده‌ايكه در مرامنامه عنوان شده فقط براى نوشتن در روى كاغذ تنظيم گشته بود و آنهمه نويدها ، كه در راه سعادت و رفاه مردم داده مىشد وزن شعرى بود كه سرايندگان اين قصيدهء سياسى با نهايت مهارت و كاردانى ساخته بودند .\r\nبازماندگان آن دوره و حتى خود اعضاء و گردانندگان امور فرقه ، كه با ما در اينباب سخن گفته‌اند ، بشدّت از نبودن آزادى بيان انتقاد نموده خفقان و سكوت مرگبارى را ،\r\n\r\n\r\n","description":"","footnote":"\r\n( 1 ) - در چند سال اخر سلطنت رضا شاه پهلوى رياست پليس ايران يعنى رياست شهربانى با مرد قسى القلبى بنام « سرپاس مختارى » بود . او با رفتار سبعانه و دستگاه جاسوسى خشن خود چنان رعب و هراسى در مردم بوجود آورده بود كه سابقه نداشت ، بيشتر آزاديخواهان ايران در آندوره و در زندانهاى او جان سپردند .\r\n( 2 ) - اين مطلب قبل از انقلاب 1357 ايران جمع‌آورى شده است .\r\n","page_name":" 99 ","page_number":105},
  {"content":"\r\n\r\nكه بنام حكومت ملّى اعمال مىشد هول‌انگيزتر از تأمينات شهربانى مختارى توصيف مىكردند\r\nآنها از سپرده شدن كارها بدست افراد نااهل ابراز عدم رضايت مىكردند و خطاى بزرگ دولتمردان فرقه را ، كه بيش از هرچيز هم در سقوط آنها مؤثر بوده است ، عدم شايستگى و فقدان حسن‌نيت در كارگردانان امور مىدانستند .\r\nبزعم آنان اين تنها آزادى نبود كه بدانسان بدست مشتى افراد ناصالح قربانى شد بلكه وعده‌هاى ديگرى نيز ، كه در ابتداى كاريمردم داده شده بود ، ببوتهء فراموشى سپرده شد . كارخانه و كارگاهى در اين ولايت وسيع احداث نگرديد . براى آبادى روستاها قدمى برداشته نشد . زراعت ، بسبب فدائى شدن زارعان كارآمد ، با ركود مواجه گشت و بدتر از همه ناسازگاريهاى فرقويها با مردم ، زندگى را بر همگان تلخ و مرارت‌بار ساخت . زيرا بفدائيان و دست‌اندركاران فرقه چنين تلقين شده بود كه هركس چيزى مىفهمد ، يا نه‌تنها بر آذربايجان بلكه براى ايران مىانديشد ، يا باصطلاح معروف سرش به تنش مىارزد ، دشمن « خلقهاى زحمتكش » است و شايسته مهر و مودّت نمىباشد . « 1 »\r\nاين بود كه آنها با مردم ، بويژه با شهروندان ، رفتار خشن و تندى داشتند و در برخورد با آنان نه فقط گرهى از كارهاى فروبسته نمىگشادند هرآينه از خشونت و سختىهاى نابجا هم ابا نمىكردند .\r\nعجب آنكه در داخل فرقه نيز ناسازگاريها و ناهم‌آهنگىهائى بوجود آمد و براى كسب قدرت ، جنگ نامرئى شديدى بين اعضاى محلّى و مهاجرين ، آغاز گشت و سرانجام كسانى كه اندكى فهم و شعورى داشتند بوسيلهء بازيگران بيسواد بكنارى گذاشته شدند و تمشيت امور جامعه بافرادى واگذار گشت كه اكثرا شايستگى براى درك اهداف فرقه نداشتند و اىبسا كه از اغراض شخصى نيز بر كنار نبودند . برخى از آنان بچنان كارهاى ناصوابى دست زدند كه حتى بگفتهء دكتر جهانشاهلوئى افشار ،\r\n\r\n\r\n","description":"","footnote":"\r\n( 1 ) - از جمله كسانى كه دراينباره با ما سخن گفته‌اند آقاى يعقوب قدس و آقاى محمد جليلى بوده‌اند كه هردو نمايندهء مجلس ملى و درعين‌حال اوّلى رئيس فرهنگ اردبيل و دومى رئيس كميتهء ولايتى فرقه در اردبيل بوده است . آقاى جليلى گفته‌هاى فوق را دور از واقع نمىدانست و از اينكه فرقه بهدفها و وعده‌هاى خود توفيق نيافت ابراز تأسف مىنمود . ولى آقاى قدس مراتب فوق را بر زبان آورده انتقاد مىكرد .\r\n","page_name":" 100 ","page_number":106},
  {"content":"\r\n\r\nمعاون آقاى پيشه‌ورى نخست‌وزير حكومت ملى آذربايجان ، « آتاكشى اوف » رئيس سازمان امنيت آذربايجان شوروى هم از ذمّ آنها خوددارى نكرد و در يك جلسه ، در ميان جمعى ، با اسم بردن از كسانى از عمال فرقه ، كارهاى آنها را مايهء سرافكندگى خواند . « 1 »\r\nرفتار چنين افراد نابخرد موجب شد كه رفته‌رفته مردم آذربايجان از نحوهء اقدام دموكراتها مأيوس گردند و در خفا و علن زبان بانتقاد بگشايند و اين خود وسيله‌اى گشت براى تضعيف آن . اگر رفتار فرقويها طورى مىشد كه همهء ساكنان آذربايجان يا قسمت اعظم آنها از آن پشتيبانى مىكردند نه‌تنها ارتش ايران بلكه هيچ قدرتى نمىتوانست آن را از خارج درهم بشكند . زيرا هيچ نيروئى در عالم پيدا نشده است كه بتواند خواسته‌هاى يك ملت را به زور از او بازستاند .\r\nبايد گفت كه خود فرقه نيز متوجه اين نارسائيها گشت و كميتهء ولايتى اردبيل كميسيونى مركب از هفت نفر ، كه دو نفر از آنها از شهروندان ، دو نفر از كارگران و سه نفر از كشاورزان مىبودند ، در نظر گرفت تا پرونده و سوابق كارگردانان را رسيدگى و از سال دوم حكومت تصفيهء وسيعى را بمرحلهء اجرا درآورد ولى سرعت حدوث وقايع مجال چنين كارى را نداد و اقدام براى پاكسازى ميسّر نگرديد .\r\nدوران حكومت دموكراتها يكسال طول كشيد و كوتاهى اين مدت مجالى براى اقدامات اساسى و فعاليتهاى عمرانى ، كه آنها به صورت برنامه ارائه مىدادند ، نداد .\r\nبويژه آنكه عمدهء وقت آن دولت هم صرف خنثى كردن مخالفتهائى گرديد كه از داخل و خارج براى فرقه پيدا مىشد و در رأس آنها عمليات ايذائى مأموران دولت مركزى بود كه در مرزها و نقاط مختلف آذربايجان به چشم مىخورد .\r\n\r\nكشتن مير غلام منصورى :\r\nدر اين يكسال واقعهء مهمى كه خاص اردبيل باشد در اين منطقه رخ نداد جز آنكه مردى بنام « مير غلام منصورى » تيرباران شد و اين امر نيز بر عدم رضايت مردم افزود . مير غلام بگفتهء دموكراتها با مردى بنام « سيد احمد ميرخاص » همكارى مىنمود و عليه فرقه\r\n\r\n\r\n","description":"","footnote":"\r\n( 1 ) - نقل از مصاحبهء تلويزيونى آقاى دكتر جانشاهلوئى افشار كه ساعت 8 بعدازظهر روز جمعه 17 آذرماه 1357 خورشيدى از كانالهاى 1 و 2 تلويزيون ايران پخش شد .\r\n","page_name":" 101 ","page_number":107},
  {"content":"\r\n\r\nفعاليت داشت . سيد احمد جوان معمّم و كم‌سوادى بود كه در اطراف گرمى ، از مناطق مرزى ايران و شوروى و بخشى از بخشهاى اردبيل ، زندگى مىكرد . در اواخر سال 1323 و اوايل 1324 علم مخالفت با حزب توده برافراشت . دفاتر و تشكيلات آنها را آتش زد و بقول برخى از مطلعين آن روز حكم جهاد از قول مقامات عالى روحانيت عليه آنها داد و گويا كار را به جائى رسانيد كه زنهاى آنانرا نيز مباح يعنى قابل ازدواج با ديگران گفت . « 1 » و اين‌يكى از مشكلاتى است كه بعضى افراد بىصلاحيت كه مقدماتى از دروس قديمه خوانده و عمامه‌اى بسر مىگذارد به خود حق مىدهد كه حتى در ناموس و مال و جان ديگران ، آن هم بنام قرآن و پيامبر بزرگ آن‌كه رحمتا للعالمين ناميده مىشود ، دخالت كند و اينچنين آنها را مباح گرداند . « 2 » غافل از آنكه قضاوت در اسلام از دقيقترين و سختترين كارهاست و قاضى نيز علاوه بر اهليت و احراز شرايط مقرّر بايد از جهت علمى نيز مجتهد باشد .\r\nدر آغاز پيدايش فرقهء دموكرات آذربايجان ، دولت مركزى از هرامرى كه ممكن بود موجب تضعيف و يا از بين رفتن اين نهضت نوظهور گردد ، استفاده مىكرد . اين بود كه آقاى مير خاص را با آن لباس و هيكل به صورت عالم مجاهدى درآورده با تمام امكانات خود اقدام بتقويت وى نمود . سرلشگر ارفع رئيس ستاد آن روز ارتش ايران ، به لشگر 3 آذربايجان توصيه كرد كه از وجود او در تبليغات عليه دموكراتها استفاده كند « 3 » و دولت\r\n\r\n\r\n","description":"","footnote":"\r\n( 1 ) - كتاب « گذشته چراغ راه آينده است » . جاى چاپ معلوم نيست . ناشر جامى ( جبههء آزادى مردم ايران ) .\r\nفروردين 1355 . ص 257 .\r\n( 2 ) - آقاى رحمت حبيب الهى ، كه در محضر آيت الله مبرور حاج سيد يونس اردبيلى تقرب داشت از قول آنمرحوم نقل كرد كه آقاى ميرخاص بنام او چنين احكامى را در منطقه عنوان مىكرد آنمرحوم ، كه اين اخبار را شنيد دلتنگ گشت و تصميم به مسافرت بمشهد و اقامت در آن شهر گرفت يادآورى مىكنيم كه آيت الله حاج سيد يونس از اعاظم علماى عصر خود بود و ما در بخشى از اين كتاب كه راجع بعلماء و دانشمندان سخن گفته‌ايم از ايشان نيز ياد نموده‌ايم .\r\n( 3 ) - سرتيپ درخشان فرمانده لشگر 3 آذربايجان ، كه در 22 آذرماه 1324 تسليم دموكراتها شد در يك مصاحبهء با روزنامه‌نگار تهرانى ، هنگاميكه بىلياقتىهاى رئيس ستاد ارتش ايران را برمىشمرد ، به اين توصيه نيز اشاره كرده با عبارات پرجوش‌وخروشى از اينچنين كارها انتقاد نمود . « گذشته چراغ راه آينده است »\r\n","page_name":" 102 ","page_number":108},
  {"content":"\r\n\r\nصدر الاشراف نيز طبق تصويبنامهء شماره 11624 - 24 / 6 / 24 در جلسهء مورخ 21 شهريور تصويب كرد كه به آقاى سيد احمد ميرخاص اردبيلى پانزده هزار ريال ، از قرار ماهى سه هزار ريال براى مدت پنجماه ، از اعتبار سال 1324 دولت به شكل پاداش پرداخت شود .\r\nبا شكل گرفتن فرقه و تشكيلات سياسى و ادارى آنها ، ميرخاص نتوانست در آذربايجان بماند و بتهران فرار كرد . در ابتدا مقدمش از طرف دستگاههاى دولتى گرامى داشته شد ولى كم‌كم چون اثرى كه منظور بود بر وجودش ترتب نيافت ، در زمرهء آندسته از فراريانى درآمد كه عصرها در خيابان سپه تهران به صورت سرگردان قدم مىزدند و اگر تازه‌واردى از آذربايجان مىديدند از او كسب خبر مىكردند « 1 » .\r\nبارى دموكراتها مير غلام را پس از آنكه دستگير كردند در اردبيل محاكمه نموده باعدام محكوم ساختند . اجراى حكم موكول بامضاى حسن جودت بود . امّا او با اين امر مخالفت نمود چون نتوانست محكوم‌كنندگان ويرا در اردبيل متقاعد سازد به تبريز رفت تا از پيشه‌ورى دستورى در اينمورد تحصيل نمايد . كسانى كه براى كشتن وى پافشارى مىكردند اين مخالفت را با سياست فرقه ناسازگار خواندند و با استفاده از غيبت وى حكم را بامضاى مقام ديگرى در كميتهء ولايتى ، رسانده بموقع اجرا گذاشتند و ميرغلام را با سه تن ديگر بنامهاى غلام خان و فرخ خان خامسلو و حسين نام ديگرى بجوخهء اعدام سپردند .\r\nمير غلام را روز 21 فروردين در جاى نارين‌قلعه و پشت عمارت ادارهء پست و تلگراف اردبيل اعدام كردند . يكى از راويان اينمطلب از قول يكى از كارمندان تلگرافخانهء اردبيل نقل مىكرد كه هنگامى كه فرمان آتش بجوخهء اعدام داده شد تلگرام پيشه‌ورى خطاب به كميتهء ولايتى اردبيل بر روى دستگاه زده مىشد كه از كشتن مير غلام خوددارى نمايند ولى صداى شليك تيرها تقارن زمانى با صداى تيك‌تيك دستگاه تلگراف يافت و قبل از آنكه مجالى براى ابلاغ دستور شود وى\r\n\r\n\r\n","description":"","footnote":"\r\n( 1 ) - ما در آن تاريخ او را ديده آشنائى يافته بوديم . مرد ميانسال ساده‌دل و خوش‌مشربى بود و از سادگى بچنين روزى افتاده بود . گاهى كه با نگارنده برخورد مىكرد ناراحتى خود را از اين سرگردانى ابراز مىداشت و از راهى كه در پيش پايش گذاشته شده بود دلتنگى مىنمود .\r\n","page_name":" 103 ","page_number":109},
  {"content":"\r\n\r\nتيرباران گرديد .\r\nواقعهء قابل ذكر ديگر اين زمان تخليهء آذربايجان از ارتش سرخ بود و پادگانى كه در اردبيل استقرار داشت در دههء اول ارديبهشت‌ماه 1325 خورشيدى بتدريج بروسيه بازگشت . مراجعت آخرين دسته از آنها با تشريفات نظامى صورت گرفت بدينمعنى كه سربازان با نواختن موزيك از سربازخانه درآمدند و با آرايش منظم در ميان صفهاى متراكم شهروندان اردبيل ، كه بتماشا ايستاده بودند ، به سمت دروازهء آستارا به راه افتادند .\r\nتماشاگران با هلهله و شادى كف مىزدند و از اينكه دوران اشغال 56 ماههء ميهنشان سرآمده و زمان آزادى زادگاهشان فرارسيده است اظهار مسرت مىكردند .\r\n\r\nپايان كار فرقه :\r\nفرقهء دموكرات آذربايجان ، كه يكسال پيش با يكدنيا حرارت و احساسات بوجود آمده و طرفداران آن بموجب بيانيه‌ها و اعلاميه‌هاى مكرر ، در راه سعادت مردم آذربايجان ، اعلام فداكارى و جانبازى كرده بودند ، بنا بمقتضيات جهانى و بر مبناى مصالح ابرقدرتها ، در عرض چند ساعت از هم پاشيد و چنان اين كار سريع و بدون واكنش صورت گرفت كه گوئى دوران حكومت ملّى و گفته‌هاى مؤسّسان آن و دولتمردان و افسران و فدائيان فرقه خوابى بيش نبود .\r\nدولت مركزى ايران ، كه از سازش جهانى در مورد آذربايجان آگاه بود ، از چندى پيش مقدمات حملهء نظامى به آن خطه را فراهم كرد و سحرگاه روز سه‌شنبه 19 آذرماه 1325 سه ستون ارتشى از قواى خود را بدان استان حركت داد .\r\nچندماه پيش ، يعنى اوايل تشكيل فرقه نيز آن دولت چنين كرد و ستونى از سربازان را روانهء آذربايجان نمود ولى چنان كه گفته‌ايم اين ستون نتوانست از شريف‌آباد قزوين جلوتر رود و پس از مدتها توقّف و بلاتكليفى ، چون از ارتش شوروى اجازهء عبور بدان استان نيافت با كمال ناراحتى بتهران مراجعت نمود .\r\nآن روز فرقه هنوز بطور كامل مسلح نبود و سربازخانه دست‌نخورده در اختيار دولت مركزى قرار داشت و اگر مانعى براى ارتش پيش نمىآمد برهم زدن فرقه به آسانى صورت مىگرفت . ولى امروز كه فرقه از سلاح و قدرت بيشترى بهره‌مند بود و حكومت بلامنازع داخلى آذربايجان را در دست داشت و در صورت لزوم مىتوانست ولو براى مدتى از خود\r\n\r\n","description":"","footnote":"","page_name":" 104 ","page_number":110},
  {"content":"\r\n\r\nدفاع كند چون قدرتى در پشتش نبود بدين‌سادگى بلااثر گشت و ستونهاى نظامى بدون رادع و مانع در اندك‌مدتى تمام منطقه را به تصرف خود درآورد .\r\nدر آن ايام احمد قوام معروف به قوام السلطنه نخست‌وزير ايران بود و دكتر سلام الله جاويد با فرمان رسمى شاه از طرف دولت مركزى باستاندارى آذربايجان منصوب گشته بود . جاويد خود از سران فرقه بشمار مىآمد و قبلا نيز بطوريكه در ذيل صفحه 34 گفته‌ايم مدتى در زندان مختارى بسر برده بود . انتصاب او بدانسمت با توافق پيشه‌ورى با دولت مركزى صورت گرفته بود تا اسما و با حكم رسمى استاندارى از طرف شاه در آن استان باشد .\r\nمقارن حركت ستونها قوام السلطنه تلگرامى به استاندار مذكور مخابره نمود و ضمن اعلام حركت نيرو همكارى با ارتش را از او خواست و تهديد نمود كه چنانچه كسانى بفكر مقاومت مسلحانه باشند ارتش دستور مقابله و سركوب دارد .\r\nآدمى وقتى تلگرامها و نامه‌ها و پيامهائى را كه حكومت مركزى در آذرماه 1324 و قبل و بعد از آن تاريخ ، باولياى فرقه مىفرستاد و جوابهاى سخت و روش ناسازگار سران فرقه را ، كه به آنها داده مىشد ، با دستورهاى محكم آذرماه 1325 آن دولت و حالت تسليم بيچون‌وچرا و هرآينه عاجزانهء اولياى حكومت ملى مقايسه مىكند بازى « آلاكلنگ » بچه‌ها بيادش مىافتد كه چگونه بازيگران خارجى گاهى يكى از ايندو را بر يك سر تير بالا مىبرند و كمر ديگرى را بر خاك مىكشانند و لحظهء بعد كار را برعكس كرده آن را كه به خاك مذلت افكنده بودند بالا مىبرند و آن ديگرى را بر خاك مىنشانند !\r\nدر موضوع پيدا شدن و از بين رفتن فرقه اين سوآل بر ذهن آدمى مىگذرد كه مگر در اين 365 روز دوران حكومت فرقه چه واقعه‌اى رخ داد كه كار اينچنين وارونه گشت و آن يكى كه ديروز با آنهمه امكانات مالى ، نظامى ، ادارى و سياسى حالت تمنى و مرحمت در پيش گرفته بود امروز بدين شكل از موضع قدرت دستور مىدهد . و آنديگرى كه ديروز از هيچ فرقه‌اى ساخته پادگانها را تصرف و خلع سلاح كرده با تشكيل دولت ، اولياى حكومت مركزى را آنچنان مستأصل نموده بود ، امروز چنين زبون و درمانده گشته\r\n\r\n","description":"","footnote":"","page_name":" 105 ","page_number":111},
  {"content":"\r\n\r\nاست .\r\nجواب اينقبيل سوآلات را در ضمير خود چنين مىيابيم كه بيگانه هركه باشد منافع خود را مىخواهد و هرلحظه مصالحش ايجاب كند از « رضا خان شصت‌تير » رضا شاه كبير و از « سيد جعفر پيشه‌ورى زندانى » صدر فرقه دموكرات و رئيس دولت ملى آذربايجان مىسازد و . . . بار ديگر كه منافعش اقتضا كند آنها را چنان بر زمين مىزند كه مجال نفس كشيدن هم از آنان سلب مىگردد .\r\nبارى قوام السلطنه در آن تلگرام چنين نوشت « جناب آقاى دكتر جاويد استاندار آذربايجان . بطوريكه تاكنون كرارا تذكر داده شده اينجانب جز حسن‌نظر و جلوگيرى از هرگونه سوء تفاهمات نظرى نداشته و در قسمت انتخابات بطوريكه قبلا دستور داده بودم بايستى قواى انتظامى مركز جهت حسن جريان انتخابات به آن منطقه ، مثل ساير مناطق ايران ، وارد گردند تا انتخابات آذربايجان ، مثل ساير نقاط كشور ، طبق مقررات قانون انجام شود . انتظار من آنست كه در اجراى اوامر دولت و ايجاد هرگونه تسهيلات جهت ورود قواى اعزامى از مركز ، شخص جنابعالى نظر بمسئوليتى كه داريد اقدام نمائيد .\r\nقواى انتظامى مركز نيز طبق دستور اينجانب امروز به طرف ميانه حركت خواهد نمود و دستور دارد كه اگر از طرف اشخاص مسلح مقاومتى بشود جلوگيرى نمايد . انتظار دارم جنابعالى با علاقه‌ايكه همواره باقتضاى مسئوليت در حل اشكالات بروز داده‌ايد در اينموقع نيز كمال مراقبت را خواهيد داشت كه ورود قوا بدون سانحه و مصادمه انجام شده و در اجراى قانون و انجام امر انتخابات تأخير و تعطيلى روى ندهد . نخست‌وزير احمد قوام » .\r\nاين تلگرام يكروز ديرتر بدست گيرنده رسيد و در اين فاصله ستون اعزامى در ارتفاعات قافلانكوه ضرب‌وشستى به نيروهاى حكومت ملى آذربايجان نشان داد و وصول آن‌كه بعد از خبر حمله صورت گرفت در بين رجال فرقه اضطراب و نگرانى شديدى پيش آورد و سبب تشتت و هرآينه اختلاف‌نظرها گشت . گروهى معتقد بمقاومت و پايدارى بودند و به تسليم رضا نمىدادند . ولى گروه ديگر با پيش كشيدن شرايط و مقايسهء امكانات ، اصرار بر آن داشتند كه از احساسات خشك و خالى دست\r\n\r\n","description":"","footnote":"","page_name":" 106 ","page_number":112},
  {"content":"\r\n\r\nبرداشته شود و تصميم فرقه بر مبناى واقعيّت اتخاذ گردد . سرانجام صلاح در آن ديده شد كه با افراد و مقاماتى نيز مآل‌انديشى كنند و طبق راهنمائى آنها عمل نمايند . مشورتها بسرعت انجام شد و مصلحت در عدم مقاومت يعنى تسليم اعلام گرديد . در نتيجه آقاى جاويد طى تلگرام خيلى فورى به قوام السلطنه پاسخ داد و در آن چنين گفت : « خيلى فورى . جناب اشرف آقاى نخست‌وزير ، تلگراف شماره 3048 با كمال تأسف امروز 20 / 9 / 25 ساعت 9 در واقع 24 ساعت بعد از عمليات جنگى زيارت شد . چنانچه حضرت اشرف اطلاع دارند اينجانب هميشه ساعى بود كه با حسن نيت حضرت اشرف كار آذربايجان با راه مسالمت حلّ گردد . امروز نيز از موقع استفاده كرده با كمك آقاى شبسترى موفق شديم آقايان مربوطه را حاضر به ترك مخاصمت نمائيم . اين موضوع خدمت آقاى سيف قاضى « 1 » نيز اطلاع داده شد . براى اينكه از خونريزى و برادركشى جلوگيرى شود دستور فرمائيد ستون مربوطه ترك مخاصمت نمايد و اجازه فرمائيد اينجانب به ميانه رفته قرار آمدن قواى تأمينيه را بگذارم . 985 دكتر جاويد » .\r\nاقدام دكتر جاويد تنها اين تلگرام نبود بلكه او بعنوان استاندار و آقاى ميرزا على شبسترى رئيس مجلس ملّى آذربايجان ، با عنوان رياست انجمن ايالتى آن استان ، تلگرامهائى هم به شاه و قوام السلطنه مخابره كردند . شبسترى در تلگرام خود چنين نوشت « پيشگاه مبارك اعليحضرت همايون شاهنشاهى در اينموقع كه قواى تأمينيه به منظور اجراى مراسم انتخابات به آذربايجان حركت نموده از نظر علاقمندى خاص اينجانب و جناب آقاى دكتر جاويد استاندار آذربايجان ، فورا جلسهء فوق العاده در انجمن تشكيل ، بر اثر جديت و وطنخواهى شخص اينجانب و آقاى دكتر جاويد و بعضى خيرخواهان ديگر تصميم گرفته شد كه باستاندارى دستور داده شود تا از هرگونه سوءتفاهم يا عدم تمايلى كه در مورد قواى تأمينيه رخ دهد جدّا جلوگيرى تا وحدت و استقلال تمامى ايران از هرگونه خللى محفوظ و مصون بماند . بديهى است اين خدمت برجسته انجمن ايالتى و\r\n\r\n\r\n","description":"","footnote":"\r\n( 1 ) - همزمان با تشكيل فرقهء دموكرات آذربايجان ، در كردستان هم حزبى بنام « كومله » تشكيل يافته بود كه هدفهاى مشابه دموكراتها را در كردستان اعمال مىنمود و آقايان سيف قاضى و محمد قاضى از سران آنها بودند .\r\n","page_name":" 107 ","page_number":113},
  {"content":"\r\n\r\nساير وطنخواهان منظور نظر شخص اعليحضرت همايونى واقع و در تحكيم آن هرگونه اوامر ملوكانه صادر خواهند فرمود . شماره 11276 - 20 / 9 / 25 رئيس انجمن ايالتى آذربايجان شبسترى » .\r\nدكتر جاويد نيز در تلگرام مشابهى كه بشاه مخابره كرد بدين شكل استمداد نمود « پيشگاه اعليحضرت همايون شاهنشاهى چنانچه وظيفهء هرايرانى است كه براى وحدت و يگانگى ايران بكوشد ، آذربايجانيها نيز هميشه باستقلال و وحدت و يگانگى ايران علاقمند بوده‌اند . اينجانب نيز هميشه ساعى بود كه وحدت و يگانگى ايران حفظ شود و . . . تلگراف اخير جناب اشرف آقاى نخست‌وزير همين امروز 20 / 9 / 25 در ساعت 9 زيارت شد فورا اقدام نمود با كمك آقاى شبسترى رئيس انجمن ايالتى آذربايجان اشخاص مربوطه را متقاعد به ترك مخاصمت نموديم كه خون برادران ايرانى بى جهت ريخته نشود . در اينخصوص تلگرافى بعرض جناب اشرف آقاى نخست‌وزير نيز مخابره شده است . اينجانب اميدوار است كه در نتيجهء توجهات اعليحضرت همايون وحدت و يگانگى ايران هميشه محفوظ بماند . 986 - 20 / 9 / 25 استاندار آذربايجان دكتر جاويد » .\r\nاز خوانندگان كتاب اجازه مىخواهيم كه ببرخى از تلگرامهاى مبادلهء شدهء ديگر آن روز بين تهران و تبريز نيز اشاره كنيم تا بعنوان مظنّهء سياست روز در اختيار كسانى كه در انديشهء بررسى اين وقايع باشند قرار گيرد . از آن جمله تلگرامى است كه آقاى على شبسترى بعنوان رئيس انجمن ايالتى آذربايجان به آقاى احمد قوام مخابره كرده و گفته است « جناب اشرف آقاى قوام السلطنه نخست‌وزير محترم ايران . تلگرامى كه بعنوان آقاى دكتر جاويد استاندار آذربايجان مخابره فرموده بوديد امروز و اصل و زيارت . فورا جلسهء فوق العادهء در انجمن ايالتى آذربايجان تشكيل در نتيجهء مساعى و علاقمندى اينجانب و آقاى دكتر جاويد و بعضى از اعضاى خيرخواه انجمن ، نظر باطمينانى كه بحسن‌نظر جناب اشرف حاصل است باتفاق آراء تصميم گرفته شد از هرگونه ممانعتى كه از ورود قواى تامينيه بآذربايجان به عمل آيد قويا جلوگيرى نموده تا هيچگونه برادركشى بر اثر سوءتفاهم واقع نگردد و وحدت ايران عزيز محفوظ و بانجمن ايالتى نيز\r\n\r\n","description":"","footnote":"","page_name":" 108 ","page_number":114},
  {"content":"\r\n\r\nمسئوليت وجدانى وارد نشود . بنابراين انتظار مىرود از طرف جناب اشرف نيز نظر به وطن‌پرستى و حسن نيتى كه دارند دستورات لازمه بقواى تامينيهء آذربايجان صادر نمايند كه فقط منظور اساسى جناب اشرف را تعقيب و خارج از مأموريتى كه دارند رفتارى ننمايند 11275 - 20 / 9 / 25 رئيس انجمن ايالتى آذربايجان شبسترى » .\r\nقوام السلطنه كه از سازش جهانى براى برچيده شدن حكومت ملّى آذربايجان آگاه بود با دريافت تلگرامهاى آقايان شبسترى و جاويد و اطلاع از تسليم بيقيد و شرط حكومت مذكور و دولتمردان فرقهء دموكرات پاسخى بتلگرامهاى آنان كه بشاه مخابره نموده بودند بدين شرح صادر كرد « جناب آقاى شبسترى و جناب آقاى دكتر جاويد استاندار ، تلگرامى كه به پيشگاه اعليحضرت همايون شاهنشاهى عرض كرده بوديد از نظر مبارك گذشت ابلاغا اشعار مىدارد از تصميم عاقلانه‌ايكه در ترك هرگونه مقاومت در مقابل ورود و استقرار ارتش ايران و قواى دولتى در آذربايجان گرفته‌ايد خرسندى حاصل است . بايد بدانيد كه ارتش ايران و قواى تأمينيه جز حفظ نظم و آرامش و تهيّهء موجبات رفاه و آزادى مردم وظيفه‌اى ندارد . تمام اهالى آذربايجان بايد خود را در پناه ارتش ايران مصون دانسته بدانند كه آزادى و آسايش آنها مطابق قوانين مملكت در امان است و اشخاص خيرخواه كه براى نيل به اين مقصود جديت نمايند خدمات آنها منظورنظر خواهد بود . نخست‌وزير احمد قوام » . جملات و عباراتى كه در اين تلگرام ملحوظ شده از هرجهت قابل ملاحظه و توجه مىباشد .\r\nبارى طبق نوشتهء جرايد آن روز آقايان شبسترى و جاويد هنگام ورود ستونهاى اعزامى به تبريز ، تا « باسمنج » ، كه روستائى در سه فرسخى شهر است ، باستقبال رفتند ولى از طرف فرمانده ستون تحت‌نظر قرار گرفته بتهران اعزام شدند .\r\n\r\n21 آذر 1325 در اردبيل :\r\nتلگرامهاى متبادله و حركت ستونهاى ارتشى به اطلاع مردم آذربايجان نرسيد از اينرو كسى از آنچه بين تهران و تبريز در جريان بود آگاهى نداشت و آنان كه از طريق راديو تهران جسته گريخته مطالبى مىشنيدند ضمن بىاعتمادى نسبت به آنها جرأت پخش و اعلام آنها را نيز نداشتند . بدينطريق در روزهاى 19 و 20 آذر 1325 كسان زيادى از ساكنان اردبيل از\r\n\r\n","description":"","footnote":"","page_name":" 109 ","page_number":115},
  {"content":"\r\n\r\nاين وقايع بى خبر بودند و حتى اعضاى كميتهء ولايتى فرقه در اردبيل هم از ماجرى غافل ماندند .\r\nبگفته بازماندگان مطلع آن ايام غروب روز بيستم آذر ، كه شب 21 حساب مىشد ، بمناسبت سالروز تشكيل دولت ملّى مجلس جشنى در تالار دبيرستان صفوى ترتيب يافته جمعى از گردانندگان امور و شهروندان اردبيل در آن دعوت داشتند . امّا بر خلاف معمول جشنها ، حالت سرور و شادى در آن ديده نمىشد و برخى از مدعوين ، كه جسته‌گريخته از واقعه بوئى برده بودند در كنار و گوشه بنجوا با هم سخن مىگفتند و اگر در قيافهء آنها دقت مىشد مضطرب و پريشانحال و نگران از آينده به نظر مىرسيدند .\r\nجلسه زودتر از معمول و دور از هرگونه شور و هيجانى پايان يافت و بارش برف و سردى هوا يكى از علل آن قلمداد گرديد . حاضران بخانه‌هاى خود بازگشتند اما آنهائيكه باخبر از ماوقع بودند با عجله وسايل حركت فراهم كرده شبانه به طرف مرزها به راه افتادند .\r\nصحنه‌گردان اين جشن خليل آذربادگان فرماندار اردبيل بود و او بر خلاف معمول گذشته ، كه ندرتا از اشراف و مالكان براى سخنرانى و غيره دعوت مىكرد ، اينبار از فرزند نايب الصدر ، بزرگ مالك اردبيل و بعضى ديگر از آنقبيل افراد دعوت بسخنرانى نمود و آنها كه قلبا از فرقه ناراضى بودند و اصولا نيز ورزيدگى سخن گفتن در چنين مجامع عمومى نداشتند ، هريك جملات بىسروتهى بر زبان آوردند .\r\nدر بين اين سخنرانيها ، يكى از اعضاى كميته از خارج وارد تالار شد و خود را به « ميرزازاده » « 1 » ، كه در صف جلو نشسته بود ، رسانيده آهسته در گوش او سخنانى گفت .\r\nميرزازاده با شنيدن اين مطلب رنگ خود را باخت ولى براى حفظ ظاهر سعى بر خونسردى كرد . او چند دقيقه بعد از رفتن آن شخص در جلسه نشست و با ايما و اشاره زنوزى و بعضى ديگر از سردمداران فرقه را اشاره بخروج از مجلس كرد و خود نيز بدنبال آنها تالار را ترك نمود .\r\nآقاى يعقوب قدس ، كه گفتيم از اولياى فرقه در اردبيل بود و توأم با نمايندگى مردم اردبيل در مجلس ملّى آذربايجان رياست ادارهء فرهنگ شهرستان را بر عهده داشت ، در\r\n\r\n\r\n","description":"","footnote":"\r\n( 1 ) - او و زنوزى ، چنان كه در صفحهء 77 گفته‌ايم ، از مسئولين كميته ولايتى فرقه در اردبيل بودند .\r\n","page_name":" 110 ","page_number":116},
  {"content":"\r\n\r\nاينباب مىگويد « ساعتى پس از پايان اين مراسم من در باشگاه معلمان ، كه در همان دبيرستان بود نشسته بودم . مرحوم سيد جمال الدين صفوى معاون ادارهء فرهنگ نزد من آمده از سقوط حكومت ملّى و فرار اولياى آن خبر داد . من از آنجا بكميتهء ولايتى رفتم .\r\nساعت نزديك به نيمه‌هاى شب بود . سران كميته در آنجا بودند و مضطرب و ناراحت به نظر مىرسيدند . من از آنها برنامهء بعدى اقدامات لازمه را سوآل كردم . گفتند كه ميرزازاده و زنوزى به جائى رفته‌اند حالا برمىگردند و تكليف روشن مىشود . قريب نيمساعت انتظار ما طول كشيد و بيكبار در راهروى ساختمان صداى شيون و ناله بلند شد و صاحبان آنها كه آن دو نفر بودند با صداى بلند زبان به هتاكى گشوده بر فرقه و حكومت ملى و گردانندگان آنها ناسزا مىگفتند و با عصبانيت تمام داد مىزدند كه بىشرفها چگونه به سر ما كلاه گذاشتند ، خودشان از تبريز فرار كردند و كوچكترين اطلاعى هم بما ندادند .\r\nآنان ، كه معلوم شد از كنسولخانه مىآيند ، با عجله بجمع‌آورى برخى اوراق موجود پرداختند و ديگران نيز هريك آنچه كه لازم مىدانستند برداشتند . ساعت به يك بعد از نيمه‌شب رسيده بود كه من ( يعنى آقاى قدس ) به قصد مراجعت به خانه از پله‌هاى عمارت پائين آمدم . هوا بسيار سرد و نزديك به 25 - درجه سانتيگراد بود . در خيابان ، كه مملّو از برف بود اعضا و كارگردانان كميته دو كاميون پر از بار را جلوى كميته آورده بارهاى آنها را بوسط خيابان ريخته با عجله بر آنها سوار مىشدند و به ظاهر چنين وانمود مىكردند كه براى جنگيدن به سمت آستارا مىروند .\r\nآقاى قاسم تركپور كه با من ( يعنى آقاى قدس ) نسبتى داشت و در كاميون براى خود جائى گرفته بود مرتبا مرا دعوت به سوار شدن مىكرد . ولى من بسبب آنكه از لحاظ وضع جسمانى « 1 » فاقد شرايط لازم براى جنگ بودم قبول نكردم غافل از آنكه موضوع فرار به روسيه است و نه جنگ با ارتش در آستارا . بهرحال آخرين دو نفر ميرزازاده و زنوزى بودند كه با\r\n\r\n\r\n","description":"","footnote":"\r\n( 1 ) - آقاى يعقوب قدس گويا بر اثر اشتباه ماما در حين تولد ، يا بىتوجهى كسانش در اوان نوزادى ، نقصى در مفصل استخوان ران و لگن خاصره پيدا كرده امكان حركت عادى و سريع و بدون عصا را از دست داده است .\r\n","page_name":" 111 ","page_number":117},
  {"content":"\r\n\r\nعجله از پله‌ها پائين آمده خود را به كاميونها رسانيدند . آن دو مسلح به سلاحهاى كمرى و بسيار خشمگين بودند و چون از گذشته با من ( يعنى آقاى قدس ) سابقهء خوشى نداشتند چنين پنداشتم كه ممكن است در اين لحظهء تلخكامى و فرار قصد جان من كنند اين بود كه خود را بكنارى كشيدم و با استفاده از سايهء درختان كه برف زياد روى شاخه‌هاى آنها مانع رسيدن نور چراغهاى خيابان و سبب تاريكى پياده‌روها گشته بود ، خود را از صحنه دور كردم . كاميونها با عجله بسوى آستارا به راه افتاد و من نيز بجاى منزل راه خانهء خواهرم را در پيش گرفتم . » .\r\n« آقاى يعقوب قدس »\r\nآقاى محمد جليلى رئيس كميتهء ولايتى فرقه در اردبيل ، دراينباره مىگفت كه « خود كميته با كنسولخانه تماس گرفت و كنسول روس ، كه بتازگى بجاى كنسول سابق آمده بود ، بدون آنكه رسما در اينباب مطلبى بيان دارد بعنوان صلاح‌انديشى گفت بهتر است كه شماها بآستارا يا مغان و كنار مرز شوروى برويد و منتظر باشيد . اگر دولت عفو عمومى بدهد باردبيل برگرديد والّا بتوانيد بروسيه برويد . و اين بود كه ما هم شبانه\r\n\r\n","description":"","footnote":"","page_name":" 112 ","page_number":118},
  {"content":"\r\n\r\nبدانسمت حركت كرديم . »\r\nآقاى جليلى هم از اينكه ميرزازاده و زنوزى دو عنصر نامطلوبى بودند كه از تبريز فرستاده شده بودند و از زشتى اعمال و رفتار آنها ، اظهار نفرت و ندامت مىنمود .\r\nكسانى كه امكان فرار نيافتند بفكر پنهان شدن افتاده از نيمه‌هاى شب تغيير مكان دادند و مثل آقاى قدس بخانهء كسان و بستگان و آشنايان خود رفتند . گروهى ديگر كه بدين كار هم توفيق نيافتند ، يا از ماجرى بى خبر بودند شب را وقتى به روز آوردند با دسته‌هاى فرصت‌طلب مواجه گشتند كه در هر كوى و برزنى به راه افتاده بدنبال سردمداران فرقه مىگشتند و حرز و حرمت خانه‌هاى آنها را درهم مىشكستند .\r\nما وقتى در تاريخ مطالعه مىكنيم بشريت را همواره از اين گونه افراد ، كه گذشتگان نام « اوباش » به آنها داده‌اند ، در زجر و عذاب مىيابيم . اينان مشتى افراد بىوجهى بوده و هستند كه در هرجامعه و بين همهء طبقات آن پيدا مىشوند و جز خواست دل خود يا نفع شخصى خويش ، به هيچ اصل و منطقى اعتقاد ندارند و بقول معروف خود را نخود هرآشى دانسته در همهء كارها دخالت مىنمايند . به ظاهر سخن از انسانيت و اخلاق و يا مليّت و ميهن و يا دين و مذهب مىزنند و خود را « كاتوليك » تراز « پاپ » نشان مىدهند ولى در عمق وجود خويش از آن كيفيت ذاتى و ماهيت ماجراجوئى خود الهام گرفته از بوجود آوردن حوادث لذت مىبرند يا از خرابى خانهء انسانهاى ديگر ، يا جرح و قتل آنان ، ناخودآگاه در ضمير خويش احساس مسرّت و رضايت مىنمايند .\r\nبراى اينان فرق ندارد كه اصل قضيه چيست و روند امر چگونه است . فقط سعى بر حادثه‌آفرينى دارند و بازى در چنين صحنه را ، به مقتضاى طبيعت ، بهترين وسيلهء تشفى نقص روانى خود مىشمارند . برخى از اينان طمع در مال ديگران مىبندند و گاهى بدانجهت نفسى را بقتل رسانيده و خانه‌اى را به نهب و غارت مىكشانند كه چيزى بدست آورند و با آتش زدن به قيصريه‌اى به دستمالى دست يابند . اينان علاوه بر اوباش از عناوين ديگرى در جامعه نيز برخوردارند و از اينكه بنام « اجامر » و « حرامى » و نظاير آن خوانده شوند ناراضى به نظر نمىرسند .\r\nهرحادثه‌اى كه در تاريخ رخ داده بلافاصله دسته‌اى از اوباش در آن صحنه ديده\r\n\r\n","description":"","footnote":"","page_name":" 113 ","page_number":119},
  {"content":"\r\n\r\nشده و در هرتحولى كه در جريان امور جامعه‌اى پيش آمده فرصتى براى ظهور و عملكرد آنها پيدا گشته است .\r\nتاريخ نمونه‌هاى زياد و گوناگونى از اينان دارد و يكى از آنها ، كه نسل ما شاهد آن بوده است ، داستان سقوط مرحوم دكتر محمد مصدق از نخست‌وزيرى ايران در 28 مرداد 1332 خورشيدى مىباشد . كسانى كه بتاريخ ملّى شدن صنعت نفت در ايران آگاهى دارند مىدانند كه شاه ايران و كسانى كه مثل او مىانديشيدند راضى به ملّى شدن نفت ايران نبودند ولى دكتر مصدق و همفكرانش ، با زمينه‌ايكه در بين روشنفكران و بتدريج بين ملّت ايران بوجود آمده بود ، از اين كار حمايت مىنمودند . سرانجام مصدق به نخست‌وزيرى رسيد و دست بدين كار زد . شاه با او بمخالفت برخاست و اختلاف بين آن دو شدت گرفت . مصدق بقانون اساسى متوسل شد و از وى خواست كه بر طبق وظايفى كه در آن قانون براى شاه معين گشته است سلطنت نمايد نه حكومت . ولى شاه بتشويق و توصيه مشاوران داخل و خارج ، خود را شاهنشاه ايران مىگفت و منطوقا كشور را از آن خود تصوّر مىكرد .\r\nدر اين كشمكش مردم از نخست‌وزير حمايت كردند . شاه نخست به زور متوسل گشت ولى با بوجود آمدن حوادث سىام تيرماه 1331 در اين امر ناكام شد « 1 » .\r\nامريكائيها بكمكش آمدند و طرح كودتائى را ريختند و براى اجراى آن از وى خواستند كه بخارج از كشور برود . او چنين كرد و روز 25 مرداد 1332 ببغداد و از آنجا به ايتاليا رفت . با رفتن او شور و هيجانى در مردم بوجود آمد و از اين رهگذر مجالى براى كسانى كه از آنان سخن مىگوئيم فراهم آمد . اينان نيز مثل ديگر ايرانيان در صحنه‌هاى تظاهرات ضد سلطنت ظاهر شدند و حتى روز 27 مرداد با بريدن رگهاى خود ، با خونى كه از آن بيرون مىآمد طومارهائى را بطرفدارى از دكتر مصدق امضا كردند و براى آن شعارهائى\r\n\r\n\r\n","description":"","footnote":"\r\n( 1 ) - روز سى تيرماه 1331 مردم تهران عليه حكومت قوام السلطنه ، كه شاه او را در مقابل دكتر مصدق بنخست‌وزيرى برگزيده بود ، قيام كردند و در ميدان بهارستان دست بتظاهرات زدند . پليس بمقابله با آنان برخاست و جمع زيادى كشته شد . سرانجام قوام السلطنه كه چند روز بيشتر نخست‌وزير نشده بود سقوط كرد و دكتر مصدق بار ديگر نخست‌وزير شد .\r\n","page_name":" 114 ","page_number":120},
  {"content":"\r\n\r\nنيز ساخته در اينجا و آنجا و هرجا با صداى بلند مىخواندند « از جان خود گذشتيم . با خون خود نوشتيم . يا مرگ يا مصدق » .\r\nهنوز بيست و چهار ساعت از اين واقعه نگذشته بود كه سرلشگر فضل الله زاهدى شروع به پياده كردن نقشهء كودتا كرد و آن را ، بقول شايع روز ، با يكعده از زنان روسپى آغاز نمود . آنها را سوار بر كاميونها بخيابانها آورد و با شعارهاى مرگ بر مصدق در شهر گردانيد . اوباش ، يعنى كسانى كه ديروز با خون خود يا مرگ يا مصدق نوشته بودند بىهيچ شرم و حيائى ، سوار بر آن كاميونها و چند تانكى كه با آنها بود ، شده با صداى بلندتر از ديروز ، براى مصدق مرگ مىخواستند و در برخى از شهرها بخانه‌هاى اشخاص مشخصى هجوم آورده از ضرب و شتم و توهين و هتاكى و آنچه آنها را راضى گرداند ، باز نايستادند . چنان كه در اردبيل نيز چنين شد .\r\nدر روز 21 آذر 1325 نيز اين صحنه در آن شهر بشدت ظهور كرد و دستجاتى از چنان كسان بىوجه ، كه در بين آنها حتى معلّمى از فرهنگ نيز بود ، به راه افتاده بدون آنكه بر خير و شر و صلاح شهر و جامعه بينديشند بخانه‌هاى اعضاى سرشناس فرقه و هرآنجا كه مىخواستند هجوم بردند و چنان صحنه‌هائى بوجود آوردند كه آدمى بعد از سى و چند سال از ذكر آن نيز شرم مىنمايد .\r\nخوانندگان كتاب نبايد تصوّر كنند كه ما مىخواهيم گناهكاران اجتماعى را از رسيدن به سزاى اعمال خود باز داريم يا خداى ناكرده به ناروا از شخص يا دسته و يا مرام و مسلكى بر مبناى تمايلات خود دفاع كنيم . حاشا كه چنين باشد . ما زندگانى را با آزادگى آغاز كرده با آزادمنشى گذرانيده و با دفاع از حق و آزادى بپايان رسانيده‌ايم و از خداى بزرگ مسئلت داريم آنچه را هم كه بعد از اين بما عمر عطا فرمايد با آزادى و حق‌دوستى قرين گرداند و از حبّ و بغضهائى كه ممكن است ما را از راه راست منحرف سازد ، بازدارد .\r\nجامعهء بشرى محتاج نظم و انتظام است و بدون نظام مشخص زندگى در آن ميسّر نمىباشد . تمام قوانينى كه در جهان ما براى افراد جوامع انسانى وضع يا مقرر گشته است بدين منظور بوده و همهء انبياء و رسل كه ابراز مأموريت از جانب خدا كرده‌اند صرفا\r\n\r\n","description":"","footnote":"","page_name":" 115 ","page_number":121},
  {"content":"\r\n\r\nبراى ايجاد نظم و نظام آمده‌اند و در اصولى نيز كه براى عبادت خالق آورده‌اند ترتيباتى منظور داشته‌اند كه بشر با بجا آوردن آنها ، از آن مقام اعلى در تجاوز بهمديگر شرم نمايد و با كرنش صادقانه در برابر خالق اين جهان منظم و باعظمت ، جز حفظ نظم به چيزى نينديشد .\r\nما اگر روزى توفيق آن بدست آوريم كه دور از هرگونه خودبينىها و جاه‌طلبىها ، محتواى قرآن كريم را ، كه آخرين و كاملترين كتاب آسمانى است ، بدقت بررسى كنيم و در مطالب آن صادقانه غور و انديشه نمائيم . بيش از هرچيز به دو نكتهء اساسى و بسيار مهم برمىخوريم . يكى آنكه خالق جهان را خداى يگانه و بىهمتا بدانيم و به دو ستايش كنيم . ديگر آنكه طبق احكامى كه مقرر داشته در كمك بهمنوع و احترام نفوس و اموال مردم صميمانه قدم برداريم . خداى بزرگ در قرآن مجيد بانسانها ارزش زيادى داده و خدمت به آنها را همه‌جا ستوده است و تا آنجا او را گرامى داشته كه پاداش نيكى بانسانها را ده برابر عنوان كرده ولى براى شب‌زنده‌دارى در باب عبادت به خود ذات حقتعالى چنين امتيازى مرعى ننموده است . آيا با چنين ارزشهاى دينى و اخلاقى ، به زمين انداختن انسانى در وسط روز ، در مركز شهر و بريدن سر او در جوى خيابان ، آنچنانكه گاو و گوسفند را سر مىبرند مىتواند منطقى باشد و اگر چنين كارى در شهر اردبيل صورت گيرد ، بدان نحو كه آن روز صورت گرفت ، آيا سبب زجر روحى اردبيليان و شرمندگى تاريخى آنها نخواهد شد ؟ و آيا اوباش اردبيل درنده‌تر از آدمخواران آمازون به حساب نخواهند آمد ؟\r\nجامعه قانون دارد و با دقت و موشكافى تمام ، براى هرجرم و خلافى مجازاتى معين كرده و رسيدگى به آنها را بانسانهاى شرافتمند و باوجدانى بنام قاضى سپرده است كه با كمال بيطرفى بجرم افراد برسند و كيفر آن را معين نمايند و دستور اجرا بدهند . با اين ترتيب احدى حق ندارد متعرض ديگرى شود ولو آنكه او در ملاء عام مرتكب خطائى گردد . « 1 »\r\n\r\n\r\n","description":"","footnote":"\r\n( 1 ) - از جمله كسانى كه ما در تهيهء اين مطالب با آنان گفتگو كرده‌ايم يكى هم آقاى رحيم معين مىباشد . او كه از خانواده‌هاى متعين اردبيل بود پدر و جدش در روزگار گذشته عنوان كدخدائى در اردبيل داشته‌اند قبل از -\r\n","page_name":" 116 ","page_number":122},
  {"content":"\r\n\r\nدر آن روز كسانى از اعضاى فرقه دچار چنين سرنوشتى شدند و بدون محاكمه بدست اوباش بقتل رسيدند و اگر عالم با تقوى و مجتهد بافضيلت آن روز اردبيل ، يعنى حاج شيخ غلامحسين مرحوم نبود و از كار زشت اينان با اتكاء و استناد به احكام الهى نهى نمىكرد و تعرض بجان و مال افراد را بدون رسيدگى و حكم قاضى ، منافى احكام اسلام نمىگفت چه‌بسا كه دامنهء اين كار وسعت مىيافت و كسان بيگناه بسيارى به خاك و خون كشيده مىشدند . « 1 »\r\n« شادروان حاج شيخ غلامحسين غروى »\r\n\r\n\r\n","description":"","footnote":"\r\n- حكومت فرقه بعنوان قاضى در اردبيل خدمت مىكرد . پس از تسليم پادگان و استقرار حكومت ملى بعنوان رئيس دادگسترى اردبيل برگزيده شد و چندى بعد از سقوط فرقه نيز در آن شهر بود و حتى در فاصلهء 21 آذر تا ورود ستون نظامى ، جزو چهار نفر هيئت ادارهء شهر انتخاب گرديد . او كه در بيشتر صحنه‌ها حضور داشته است گفت دو روز قبل از فرار دموكراتها يعنى روز 19 آذر ، دكتر سلام الله جاويد استاندار آذربايجان باردبيل آمد و خليل آذربادگان حاكم شهر از او استقبال كرد . هنگام ورود آنها به شهر جمع زيادى در مسير آنان ايستاده كف مىزدند و براى آن دو هورا مىكشيدند . دو روز بعد يعنى 21 آذر ، همين آذربادگان وقتى از شهربانى درآمد كه به فرماندارى برود همان مردم به دو حمله برده بشديدترين وضعى ويرا مضروب ساختند . او به زحمت از دست آنها گريخت و كفشهايش روى برفها ماند . دو نفر هريك يك لنگه از آن را تصاحب كرده با هم دربارهء لنگه ديگر چانه مىزدند ، تا يكى آن را بفروشد و آنديگرى صاحب جفت هردو گردد .\r\n( 1 ) - آقاى معين مىگويد تعداد كشته‌ها در روز 21 آذر شايد متجاوز از 35 نفر بود و من ( يعنى آقاى معين ) در فاصله بين پير عبد الملك تا حمام حاج ميرزا حبيب كه كمتر از 70 متر راه است سه جسد را ديدم كه برف آنها را پوشانيده بود و تنها دست يا پاى آنها از زير برف ديده مىشد . بگفتهء او اجساد بعضى از مقتولين ، كه شب در كوچه و خيابان مانده بود مورد حملهء سگها قرار گرفته تكه‌پاره شده بود . فرداى آن روز آنها را در كنار رودخانهء بالخلو جمع‌آورى كرده سپس در يكى از قبرستانها دفن نمودند .\r\n","page_name":" 117 ","page_number":123},
  {"content":"\r\n\r\nشعار اوباش در آن روز و روزهاى بعد كلمهء « قتله » بود و اگر يكى از آنها به يكنفر رهگذر ، ولو ناشناخته ، اين كلمه را نسبت مىداد در اندك‌زمانى ديگران ندانسته و نشناخته بر سر وى مىريختند و هنگامى از حمله باز مىماندند كه تن بيجان مرد بيچاره در روى برفها افتاده بود و چه‌بسا كه بعد از كشته شدن هويت او شناخته مىشد و هرآينه سبب تأسف قاتلين آن شهيد بيگناه مىگرديد .\r\nروز 21 آذر 25 كسانى مثل اسماعيل حكاك معروف به « سارى اسماعيل » ، محمد مظلومى ، شكر الله خان كيخسروى كه بسبب كشتار و جرائمش در قريهء « مجه‌مير » در زندان دموكراتها بود « 1 » و پس از آزاد شدن از زندان قبل از رسيدن به خانه در راه مقتول شد ، و . . . كسان ديگرى ، قتله شدند و كشندگان آنها طناب بر پاهاى آنان بسته در كوچه و خيابان بر روى برفها كشيدند . « 2 » وحشت و نگرانى عميق به شهر سايه افكنده بود . هيچكس به وضع خود و خانواده‌اش اطمينان نداشت ، خدا رحم كرد كه هوا خيلى سرد بود و سرماى شديد همه را به خانه وزير كرسى كشانيد . « 3 »\r\nيكى از كارهاى ناپسند اين افراد آتش زدن بچاپخانهء جودت بود . ما در جاى ديگر نيز گفته‌ايم كه در دورهء دموكراتها ، حسن جودت با استفاده از موقعيت خود در فرقه ، و با روابطى كه با مأموران شوروى در اردبيل داشت ، موفق به خريدن چاپخانهء بزرگ و مجهّزى از روسها شد و آن را بجاى چاپخانهء كهنهء خود نصب كرد . صبح روز 21 آذر ، تنى چند از افراد مذكور بدان محلّ هجوم آوردند و چاپخانه را با تمام حروف و ماشين‌آلات بخيابان ريخته آتش زدند و اين سرمايهء بزرگ فرهنگى را كه درهرحال متعلق بدان شهر و مردم\r\n\r\n\r\n","description":"","footnote":"\r\n( 1 ) - آقاى معين مىگويد از بس نعشهاى مقتولين روى برفها كشيده شده بود برفها صاف و رنگين گشته بود و چون درجه حرارت حدود 25 - بود اين معابر به صورت آسفالت قرمز رنگ و محكم به نظر مىرسيد .\r\n( 2 ) - مظالم زيادى در قريهء مجه‌مير به شكر الله خان نسبت مىدهند . از جمله آنكه وى يكى از ثروتمندان قريه را بعنوان اينكه بايد جاى پولهايش را بگويد بستون خانه‌اش بست و آنقدر به دو چوب زد كه مرد . برخى نيز سخن از آن بميان مىآورند كه او سرنيزه را به شكم بچه‌هائى كه در گهواره خوابيده بودند فروكرده آنها را مىكشت .\r\n( 3 ) - يكى از شاهدان مىگفت كه شخصى نام خانوادگى « داراخچى » - داراخ يعنى شانه - داشت و از اعضاى فرقه بشمار مىآمد . در آن روز اوباش بجاى او به شخص ديگرى كه شغلش داراخچى بود يعنى شانه مىفروخت حمله كرده زير ضربات سنگين مقتول ساختند .\r\n","page_name":" 118 ","page_number":124},
  {"content":"\r\n\r\nبود ، از بين بردند . « 1 » كسى كه بگفته خودش پيش از همه بدين كار دست زد مرد ثروتمند و صرّافى بود ، و هم‌اكنون كه ما اين مجموعه را گرد مىآوريم اواخر حياتش را مىگذراند و گويا بكيفر اين قبيل اعمال ناستوده‌اش درمانده گشته بيمار و زمينگير شده است .\r\n\r\nورود ستون ارتش باردبيل :\r\nبارى با سقوط فرقه و دگرگونى اوضاع ، سازمان فدائيان نيز ، كه ستون فقرات نيروهاى مسلح فرقهء دموكرات آذربايجان را تشكيل مىداد از هم پاشيد و اعضاى آن‌كه غالبا از دهقانان و برخى از مهاجران بودند از ترس جان سلاحهاى خود را ريخته مخفى يا فرارى شدند و بالمال نگرانى جديدى براى مردم فراهم آوردند زيرا سلاحهاى مزبور بدست عشاير و برخى از ماجراجويان شهر افتاد و احتمال ناامنى و ناراحتىها را در دل شهروندان بوجود آورد .\r\nما در جاى ديگر نيز اشاره كرده‌ايم كه ستون اعزامى ارتش بفاصلهء يكهفته بعد از 21 آذر از طريق قافلانكوه باردبيل رسيد . علّت اين تأخير به ظاهر سختى زمستان و زيادى برف عنوان شد ولى بگفتهء برخى از مطلعين ، در اين امر بدانجهت درنگ شد كه اولياى فرقه بدست اوباش محلّى مجازات شوند و براى بيانيه‌هاى بين المللى دولت مركزى در اين زمينه ، كه مردم آذربايجان موافق فرقه و حكومت ملى نبودند ، شواهدى بدست آيد . « 2 »\r\nتأخير در ورود ارتش مردم و شهر را با بلاتكليفى مواجه ساخت زيرا نظم‌دهندگان ديروز فرار كرده و امنيت‌دهندگان جديد نيامده بودند . اين بود كه اعاظم و بزرگان روز ، كه عبارت از مالكان و معاريف قبل از پيدايش فرقه بودند و بمخالفت با افكار چپ شناخته مىشدند ، وارد عمل گشته هيئتى مركب از چهار نفر را براى تامين\r\n\r\n\r\n","description":"","footnote":"\r\n( 1 ) - يكى از كسانى كه با نگارنده در باب غارت چاپخانهء جودت سخن مىگفت از پيرمردى ياد كرد كه لنگه‌اى از درهاى چاپخانه را بر پشت گرفته مىبرد . كسى بدين كار اعتراض كرد او با دادوقال فرياد برآورد كه مگر مسلمانى كجا رفته است كه نمىگذارند منهم يك لنگه در براى خودم ببرم ؟ ! ! . . .\r\n( 2 ) - روزنامهء اطلاعات . چاپ تهران . در شمارهء 6228 مورخ 28 آذرماه 1325 نوشته است كه « آخرين قسمت نيرو كه امروز وارد شد ستون اردبيل بود كه بواسطهء برف و كولاك تا امروز نتوانسته بودند به شهر برسند . »\r\n","page_name":" 119 ","page_number":125},
  {"content":"\r\n\r\nامنيت شهر انتخاب كردند . « 1 »\r\nهيئت مذكور در وهلهء اول از پاسبانان ، درجه‌داران قديمى و افسران سابق شهربانى ، كه در اردبيل مانده و با فرقه همكارى نكرده بودند ، دعوت بهمكارى نمود و با تعدادى تفنگ و فشنگ ، كه از اينجا و آنجا گرد آورد ، موجبات باز شدن مجدّد شهربانى و كلانتريها را فراهم كرد و نيز با كمك داوطلبانى از خود مردم ، امنيت محلّات را حفظ نمود .\r\nكار اين هيئت دوام نيافت زيرا انتخاب بعضى از اعضاى آن مورد اعتراض قرار گرفت و از سوى ديگر كسانى از سردمداران محلّات و خانهاى بعضى از طوايف شاهسون بميدان آمده خود را وصّى و قيّم مردم يا نمايندهء تام الاختيار دولت مركزى تصوّر كردند و به حلّ و فصل امور يا بگيروببند اين و آن پرداختند .\r\nسرانجام ستون اعزامى به شهر درآمد و در سربازخانه ، كه با رفتن ارتش شوروى در ارديبهشت و فرار دموكراتها در 21 آذر بكلّى خالى شده بود ، استقرار يافت . فرماندهى اين ستون با سرهنگ سوار بايندر بود . او در اوايل خدمت ارتشى خود مدتى در پادگان اردبيل انجام‌وظيفه كرده و پدرش امير معزّز گروسى هم در دوران استبداد صغير حكومت اين ولايت را از طرف دولت مركزى بر عهده داشته است . « 2 »\r\nبا ورود ستون نظامى بار ديگر سختىهاى جديدى براى مردم پيش آمد و بگيرو ببندهائى ، كه گاهى ملاك و مأخذ صحيحى هم نداشت ، آغاز گشت . زندان پر از دستگيرشدگان گرديد و بيشتر كسانى كه ديروز براى ورود ستون نظامى شادمان بودند باتهامات واهى و چوغوليهاى ديگر همشهريان توقيف گشتند . در اين ميان سخنانى نيز\r\n\r\n\r\n","description":"","footnote":"\r\n( 1 ) - اين هيئت از جانب مرحوم محمد حسين شريعت معروف به نايب الصدر تعيين و مأمور گرديد . آنان عبارت از آقايان يوسف رئيسى معروف به بالا رئيس ، على عناصرى ، رحيم معين و قهرمانخان شجاعى بودند . قهرمانخان از سران عشاير بود و سلاح و افراد كافى در اختيار داشت و لذا خود را والاتر از آن هيئت مىدانست و آنچه خود مىخواست انجام مىداد . از كسانى كه غير از اين هيئت براى تأمين امنيت مردم برخاستند مىتوان از آقايان حاج جواد مجتهدزاده و غفور ملك التجارى نام برد .\r\n( 2 ) - در مورد امير معزز گروسى مطالبى در صفحهء 204 جلد اول اين كتاب نوشته شده است .\r\n","page_name":" 120 ","page_number":126},
  {"content":"\r\n\r\nدر مورد افسران و دست‌اندركاران بر زبانها جارى گرديد و داستان اخاّذى از متهمان و دستگيرشدگان در همه‌جا شيوع يافت .\r\nجاى تأسف است كه فرماندهان ستون اعزامى و اولياى دولت مركزى بجاى آنكه از وقايع يك سال گذشته درس عبرتى بگيرند و طريق رأفت و محبت با مردم طى كنند در چنين اوضاع و احوال آشفته در مورد سوء استفاده از متهمين برآمدند و بار ديگر دلها را پر از كينه و نفرت ساختند . بگفتهء كسانى كه از آن دوره باقى مانده و از ديده‌هاى خود در آن ايام با ما سخن گفته‌اند برخى از افسران در اين زمينه حرص و ولع خاصى نشان داده آنچه مىتوانستند كردند . اسفبارتر آنكه خود فرمانده ستون نيز از اين مقوله‌ها بر كنار نماند و بروايت آنان واسطه‌اى نيز از طرف وى براى اين كار پيدا شد . آنان اين واسطه را شخصى بنام « جه‌رو اسماعيل » مىخواندند كه در محلّهء ابراهيم‌آباد سكونت داشته و بعدا به گيلان كوچ كرده از اين ولايت رفته است . برخى از گويندگان اين مطلب يادآور مىشدند كه اين اسماعيل از دوران خدمت اوّل بايندر در اردبيل با او آشنا بود و در اين مأموريت اخير از محارم حضور وى بشمار مىآمد . « 1 »\r\nموضوع رشاء و ارتشاء امرى نيست كه بتوان در شئون ادارى ، سياسى ، قضائى ، ارتشى و حتى اقتصادى آن را پوشيده داشت . تا آنجا كه معروف است در ايران هركارى را مىتوان با پول انجام داد و حتى خون را نيز با آن شست . امّا آنچه ما را بيش از اين امر زجر مىدهد اينست كه در بين اردبيليان افراد بىوجه و ابلهان صاحب غرضى پيدا مىشدند كه بخاطر يك رنجيدگى كوچك از همشهريان ديگر ، و بالمآل براى تشفّى حسّ انتقام‌جوئى خويش ، يا همچنانكه گفتيم صرفا براى ارضاى هوى و هوس خود ، در چنين مواقع حساس اقدام بشكايت از آنان مىكردند و بىمحابا جان و مال آنها را در معرض تعدّى قرار داده با مشاهدهء ناراحتى آنها احساس راحتى مىنمودند . صد حيف امروز هم كه نحوهء انديشه‌ها دگرگون گشته و اردبيل تحصيلكرده‌هاى زيادى يافته است اين خصلت ناصواب در مقياسهاى اسفبار در اين شهر به چشم مىخورد و آدمى را به سختى زجر\r\n\r\n\r\n","description":"","footnote":"\r\n( 1 ) - مدت مأموريت بايندر طولانى نشد و بگفتهء بعضىها اعمالش موجب تغيير مأموريتش از اين ولايت گشت .\r\n","page_name":" 121 ","page_number":127},
  {"content":"\r\n\r\nمىدهد .\r\nبراى رسيدگى بجرم گناهكاران دادگاههاى نظامى تشكيل يافت و جمعى بمرگ و گروهى نيز بزندانهاى طولانى محكوم گشتند و بقول بازماندگان آن وقايع كسانى هم كه از بستگان متنفذين محلى و يا پولداران بودند از اين گرفتاريها مصون مانده نجات يافتند .\r\nدر اين دادرسىها پروندهء دو گروه زودتر از همه رسيدگى شد يكى افراد بيكس كه معروف بفعاليت در فرقه بودند و چون كس و مالى نداشتند مىبايست محكوم و مجازات شوند ، و ديگر آنهائيكه بسبب پول و « پارتى » نمىبايست در زندان بمانند « 1 » . ولى جمع زيادى كه از اين هردو دسته نبودند مدتها در زندان ماندند و شخصيتيهاى بزرگى از آنها مثل شادروان حاج ميرزا بيوك آقا واهب‌زاده بلاتكليف در آنجا از دار دنيا رفتند . « 2 »\r\nاز جمله محكومان اين دادگاه هفده نفر از روستائيان قريهء « ثمرين » بودند كه دسته جمعى به جوخهء آتش سپرده شدند . اينان را نزديك غروب آفتاب ، در خارج از شهر و در كنار آسيابى معروف به « آقا دگيرمانى » بصف كرده تك‌تك دستور فرار دادند و بلافاصله از پشت به تير بسته اعدام كردند . يكى از اوباش بنام « رزاق » كه كسى در اردبيل خود او و پدر و مادرش را نمىشناخت ، با كاردى كه در چكمهء قرمزرنگ خود جا داده بود ، آنانرا در حالى كه هنوز نمرده بودند ، سر بريد و بدينجهت به « باش كسن رزاق » معروف شد .\r\nجنازهء اين كشته‌ها به همان شكل شبانه در آنجا و روى برفها ماند ولى بامداد فردا و قبل از طلوع آفتاب بوسيلهء كسانشان ، كه با اسب از ثمرين آمده بودند ، بدان قريه حمل و\r\n\r\n\r\n","description":"","footnote":"\r\n( 1 ) - پارتى ، بطوريكه در جاى ديگر هم گفته‌ايم لفظ خارجى و بمعنى علاقمند و طرفدار است . امّا در عرف جامعهء امروز ايران اصطلاحى است براى افراد متنفذ و صاحب قدرت كه از كسى حمايت يا طرفدارى مىكنند و در اين صورت شخص دوم را مىگويند كه پارتى دارد . بهرحال بطوريكه در ايران شايع است پول ، پلو ، پارتى معروف به سه « پ » وسيلهء نجات هرمجرمى در ايران است .\r\n( 2 ) - مرحوم واهب‌زاده بيش از دو ماه در زندان بلاتكليف ماند و بشدت بيمار شد . چون حالت احتضار دست داد او را بخانه‌اش فرستادند تا نزد كسانش جان دهد و چنين شد و او بفاصلهء يكساعت درگذشت .\r\n","page_name":" 122 ","page_number":128},
  {"content":"\r\n\r\nدفن گرديد . اين عدّه پنجاه مرد جوان بودند كه با حالت برآشفته و چوبدستىهاى محكم ، بهمراه هفده اسب ، از بيراهه بدانجا آمدند . آنگاه با عجله گونيهاى پر از كاه را كه با خود آورده بودند ، دوبدو در پشت اسبها بستند و بر روى هراسب ، در وسط دو گونى يك جنازه را جا دادند و در حالى كه همهء اين كارها چهل دقيقه وقت نگرفت ، بسرعت از آنجا دور شدند .\r\nكثرت دستگيرشدگان موجب شكايت مردم گرديد . از اينرو كميسيونى از معاريف شهر تشكيل يافت تا آنها را از حيث جرائم طبقه‌بندى كند . « 1 »\r\n\r\nكميسيون تصفيه :\r\nاعضاى اين كميسيون را آقايان حاج اسد الله فرج اللّهى ، سيد هاشم مصطفوى ، حاج ميرزا محمد على مناف‌زاده ، فضلعلى هدى ، مشير التجار ، حاج غلام غلامين ، حاج ابو الفضل صادقى ، حسنعليخان اميرى ، و غلامرضا خان اميرى تشكيل مىدادند كه جز نفر آخر همگى در اين عهد بدرود حيات گفته‌اند . « 2 »\r\nكميسيون مزبور جلسات متعددى تشكيل داد و به شكايات واصله رسيدگى نمود امّا در مجموع جنّت‌مكانى را بر گره‌گشائى از كار بيگناهان و مستحقان ترجيح داد و تحت تأثير جوّ موجود جمعى از متّهمين را از اردبيل به تبعيد فرستاد .\r\nاز كسانى كه بدينسان به تبعيد رفتند جوان پاكنهاد و نيك‌سيرتى بنام « سيد على قرشىزاده » بود . او پدر پيرى داشت كه ساعتسازى مىكرد و به زحمت معاش خانواده‌اش را فراهم مىساخت . دوران تحصيل وى به زحمت سپرى گشت و پس از اتمام دورهء اول دبيرستان ، در دانشسراى مقدماتى تبريز پذيرفته شد و با اخذ ديپلم آن مدرسه به خدمت فرهنگ درآمد . چند سال در خلخال آموزگار شد و سرانجام به زحمت باردبيل انتقال يافت . خلق نيك و روح مهربان و پرگذشت او در اندك‌زمانى ويرا محبوب همكاران\r\n\r\n\r\n","description":"","footnote":"\r\n( 1 ) - آقاى غلامرضا اميرى از اعضاى بازماندهء اين كميسيون معتقد است كه وظيفهء كميسيون رسيدگى باتهامات معلمان و فرهنگيان بود .\r\n( 2 ) - آقاى رحيم معين داماد آقاى فضلعلى هدى معتقد است كه آقاى هدى در اين كميسيون عضويت نداشته است .\r\n","page_name":" 123 ","page_number":129},
  {"content":"\r\n\r\nخود نمود . پس از برقرارى حكومت فرقه قرار شد هرصنفى براى خود كميته‌اى تشكيل دهد و افرادى را بنام « صدر » و « كاتب » و غيره برگزيند . معلمان اردبيل نيز چنين كردند و براى آنكه مثل بعضى از كميته‌هاى صنوف ديگر با مسئولان موذى و نابابى روبرو نشوند باصرار و تأكيد ، اين جوان را بصدارت كميتهء خود انتخاب نمودند . پس از سقوط فرقه ، كميسيون او را نيز به گرگان تبعيد كرد . او در آنجا بيمار شد و سرانجام پس از مدتى در تهران درگذشت . مادر پيرش در ايام گرفتاريش تحمل سختى نكرد . پدر پيرش نيز در مرگ جوان ناكامش غصّه مرگ شد و اين خانوار ، اينچنين از بين رفت .\r\nبرخى از كسانى كه تبعيد شدند در تكاپوى زندگى بتلاشهاى جديدى دست زدند و با اشتغال به تحصيل يا مشاغل ديگر ميدان وسيعى براى فعاليتهاى علمى و اقتصادى خود يافتند . با اينحال گروه ديگرى هم ، با همهء مردم آزاريهائى كه در دوران حكومت فرقه داشتند با سفارش و توصيه بر كميسيون تصفيه از هربازخواستى مصون ماندند .\r\nاين كميسون مدت زيادى دوام نكرد و در نتيجهء ناسازگاريهاى درونى و بىاعتماديهائى كه از بيرون متوجه آن گرديد برچيده شد و كارهايش ناتمام ماند .\r\n\r\n","description":"","footnote":"","page_name":" 124 ","page_number":130},
  {"content":"\r\n\r\n\r\nفصل چهارم بعضى از رويدادهاى اردبيل از برچيده شدن حكومت فرقه تا 1357 خورشيدى\r\nپس از ورود ستونهاى نظامى و استقرار امنيت كم‌كم ادارات دولتى از نو آغاز به كار كرد و رؤساى جديدى براى آنها تعيين گرديد و با بررسى سوابق كارمندان ، بقول معروف پاكسازيهائى در آنها به عمل آمد . شك نيست كه شكل گرفتن كارها و عادى شدن جريان امور به مدت زمانى نيازمند بود زيرا ارتشيان مايل به از دست دادن حاكميتى ، كه در همهء امور براى آنها فراهم گشته بود ، نبودند و از سوى ديگر دگرگونيهائى كه در يك سال گذشته در شئون ادارى و قضائى بوجود آمده بود براى بازگشت به حالت اوليه به تأنّى و تأمل نياز داشت . بويژه آنكه پرونده‌ها و اوراق به زبان تركى تنظيم يافته و دفاتر و سر ورقه‌هاى رسمى محتاج به تغيير بود .\r\nسرانجام نارسائيها به نحوى بر طرف شد و امور ادارى و قضائى بر پايهء روشهاى پيشين مستقر گشت . خفقان و سكوت مرگبار استبداد همچنانكه بود بر شئون فردى و اجتماعى ادامه يافت و بجاى « چروونها » اينبار سيطرهء دستگاههاى امنيتى دولت مركزى بر ساكنان شهر و همهء روستاها سايه افكند و فرمان  « صُمٌّ بُكْمٌ ، عُمْيٌ » *  كماكان در حق مردم اجرا گرديد . با اينحال در مدت سى و يك سالى كه از آن تاريخ تا آغاز انقلاب عمومى مردم ايران طول كشيد در اردبيل نيز وقايعى رخ داد كه ما در اين فصل بطور مجمل بموارد قابل ذكر آنها مىپردازيم :\r\n\r\nمسافرت شاه باردبيل :\r\nاز روز 25 شهريورماه 1320 خورشيدى كه محمد رضا پهلوى وليعهد رضا شاه بجاى پدر بعنوان شاه ايران بر اريكهء سلطنت نشست تا خرداد 1326 براى وى مسافرت بآذربايجان ممكن نگرديد . زيرا ارتش سرخ در آنجا استقرار داشت و اين كار با شئون پادشاه يك كشور مستقل سازگار نبود و چه‌بسا كه اگر او هم مىخواست روسها بدان راضى نمىشدند . بعد\r\n\r\n","description":"","footnote":"","page_name":" 125 ","page_number":131},
  {"content":"\r\n\r\nاز ارديبهشت 1325 نيز كه روسها ايران را تخليه كردند حكومت فرقهء دموكرات بر آذربايجان تسلط داشت و بدين‌سبب موجبات چنين مسافرتى فراهم نبود .\r\nپس از سقوط دموكراتها لازم ديده شد كه وى بدان استان سفر كند و از مردم آنجا ، كه بقول خودش در چند سال گذشته تحت سختترين شرايط زندگى كرده بودند ، دلجوئى نموده آنانرا به « عواطف ملوكانه مستظهر دارد » .\r\nبراى چنين مسافرتى مقدماتى لازم بود از جمله آنكه اطمينان حاصل شود كه امنيت او تأمين است و بازماندگان فرقه يا كسان برخى از كشته‌شدگان آنها ، قصد سوئى را نسبت به دو اعمال نخواهند نمود . تهيهء اين مقدمات ، مدتى در حدود ششماه طول كشيد و در خرداد 1326 « موكب همايونى » در ميان تدابير شديد امنيتى ، بقول روزنامه‌ها بآذربايجان « نزول اجلال فرمود » و پس از بازديد از تبريز و خوى و رضائيه باردبيل عزيمت كرد و ساعت 7 بعدازظهر پنجشنبه 15 خرداد وارد اين شهر گرديد در حالى كه او آخرين بار در پائيز 1315 باتفاق پدرش از اين شهر ديدن كرده بود .\r\nمسافرت شاه زمينى صورت گرفت و همان روز پنجشنبه پس از آنكه ناهار را در سراب صرف كرد ساعت 30 / 3 بعدازظهر به سمت اردبيل به راه افتاد . در آنزمان سرهنگ نادر باتمانقليچ فرمانده نيروهاى مستقر در اردبيل بود و با تلاش همه‌جانبه موجبات استقبال باشكوهى را براى شاه فراهم كرده بود . در هفت فرسخى شهر اردبيل سواران يورتچى در كنار جاده صف كشيده از شاه پيشواز كردند و بنا بنوشتهء جرايد بيش از 40 رأس گاو و گوسفند در زير پاى شاه قربانى نمودند .\r\nرسم اين طايفه از دوران قاجار بر اين بود كه هروقت شاه يا وليعهدى از منطقه عشايرى آنها عبور مىكرد باستقبال او مىآمدند و احترامات خود را بدينطريق « نثار قدوم مبارك » مىنمودند و ما در مجلد اول ، صفحه 176 ، از استقبال خسرو خان يورتچى از « موكب محمد على ميرزا وليعهد » سخن گفته و قتل او را بدستور همين وليعهد و در آن سفر بتفصيل آورده‌ايم .\r\nدر قصبهء نير نيز وجوه مردم در مسير شاه ايستاده ابراز احساسات مىكردند و در ميان آنها مادر مير غلام منصورى نيز ديده مىشد كه ما در صفحه 101 در باب اعدام او بوسيلهء\r\n\r\n","description":"","footnote":"","page_name":" 126 ","page_number":132},
  {"content":"\r\n\r\nعمال فرقهء دموكرات در اردبيل مطالبى نوشته‌ايم . سلطنت منصورى پيرزن هفتاد ساله‌اى بود كه در عزاى فرزندش لباس سياه بر تن كرده سوگوار مانده بود . او برهم خوردن فرقهء دموكرات بويژه آمدن شاه را بدين منطقه تسلّى خاطرى براى خود تصور مىنمود . شاه كه از داستان اعدام فرزندش آگاه بود ويرا بحضور پذيرفت و نوازش نمود و سلطنت در اين شرفيابى در حضور شاه چارقد سياه از سر خود برداشته چارقد ديگرى برنگ ديگر بر سر كشيد و خطاب بشاه گفت كه « گرچه قتل فرزند رشيدش پيوسته او را متأثر خواهد ساخت ولى مقدم شاه را بمنزلهء انتقام خون وى از قاتلانش به حساب مىآورد و بيمن نجات آذربايجان و سفر شاه لباس عزا از تن درمىآورد » . شاه با تحسين از اين احساسات وى از نيازمنديهايش پرسيد ولى آن پيرزن عالىطبع خود را بىنياز نشان داده از او چيزى نخواست .\r\nدر دو فرسنگى شهر ، سرهنگ باتمانقليچ با يكدسته نظامى تشريفاتى باستقبال آمده بود . شاه از « اتومبيل » پياده شد و گزارش نظامى او را اصغاء كرد . آنگاه به طرف هئيت علماى خلخال ، كه براى ديدن شاه باردبيل آمده و بعنوان استقبال از « موكب همايونى » در آنجا حضور يافته بودند ، رفت و پس از شنيدن خوش‌آمد آنها ، از حال و زندگى آنان پرسشها نمود و از اينكه گردانندگان فرقه هيچگونه ايمان و اعتقادى به خدا و ديانت اسلام نداشتند سخنانى خطاب به آنان بر زبان آورد و سپس به سمت شهر حركت كرد .\r\nدر مدخل شهر 1800 سوار شاهسون از 7 طايفهء اطراف شهر ، در حالى كه رئيس هر طايفه در اول دستهء خود قرار داشت ، با پرچمهاى مخصوص طايفه ايستاده بودند . شاه در مقابل آنها توقف كرد و خيرمقدمى را كه يكى از بيگ‌زادگان خواند ، گوش داد . آنگاه عازم شهر شد .\r\nدر شهر 24 طاق نصرت از طرف تجّار ، اصناف ، مالكين ، مؤسسات حمل‌ونقل ، ايلات و عشاير ، محّلات مختلف و كارمندان ادارات زده شده بود و اينها غير از تعداد ديگر از طاق‌نصرتهائى بود كه در طول راه از طرف روستائيان نزديك جاده برپا گشته بود . روزنامه‌هاى آن روز نوشتند كه در مراسم استقبال احساسات مردم اردبيل بحدّى زياد بود كه شاه دو كيلومتر راه را تا خود شهر پياده رفت و در آنجا سوار ماشين روبازى شده\r\n\r\n","description":"","footnote":"","page_name":" 127 ","page_number":133},
  {"content":"\r\n\r\nساعت 30 / 7 باستراحتگاه خود رسيد .\r\nدر شب ورود او از طرف سربازان پادگان اردبيل ، نمايشى بنام حمله بآذربايجان ترتيب يافته و طبق برنامه مىبايست ساعت 8 بعدازظهر در حضور شاه بصحنه درآيد . از اينرو وى بعد از كمى استراحت به تالار دبيرستان صفوى ، كه نزديك اقامتگاهش بود ، رفت و از آن ديدن نمود .\r\nروز جمعه طبقات مختلف مردم بديدن شاه رفتند . ابتدا آقايان علما ، بعد رؤساى ادارات و سپس طبقات ديگر از تجار و اصناف و مالكان و خوانين عشاير اردبيل و خلخال .\r\nشاه ساعت 11 آن روز از بيمارستان اردبيل ديدن كرد و ساعت 30 / 4 بعدازظهر نيز در جايگاهى ، كه در پياده‌روى خيابان پهلوى ، كنار دبيرستان صفوى برپا ساخته بودند ، قرار گرفت و از « رژهء » دانش‌آموزان ، سواران شاهسون و نيروهاى مسلح مستقر در اردبيل ديدن كرد . ساعت 6 بعدازظهر به بيمارستان شير و خورشيد سرخ رفت و ساعت 8 نيز براى تماشاى نمايش ديگرى كه دانش‌آموزان مدارس اردبيل تهيه ديده بودند در دبيرستان صفوى حضور يافت .\r\nبرنامهء ديدار شاه قبل از ظهر روز شنبه 17 خرداد با بازديد از بقعهء شيخ صفى الدين پايان گرفت و او در حالىكه عشاير و طبقات مختلف و شهروندان اردبيل در خارج دروازهء آستارا صف كشيده بودند قبل از ظهر به سمت گيلان حركت نمود و شادروان حاج مجد الواعظين براى او دعاى سفر خواند .\r\n\r\nآتش‌سوزى بازار اردبيل :\r\nهنوز سى و هفت روز از مراجعت شاه نگذشته بود كه آتش‌سوزى بزرگى در بازار اردبيل اتفاق افتاد و ضمن آن بيش از دويست دكان طعمهء حريق گشت و متجاوز از 40 ميليون ريال به صاحبان آنها خسارت وارد شد .\r\nدر باب علّت آتش‌سوزى ، آن روز شايعاتى در اردبيل بر زبانها جارى بود و چنين گفته مىشد كه اين كار عمدى بوده و بوسيلهء بازماندگان فرقهء دموكرات آذربايجان صورت گرفته است . برخى بر اين گفتار اضافه مىكردند كه عاملين اين كار مادهء شيميائى\r\n\r\n","description":"","footnote":"","page_name":" 128 ","page_number":134},
  {"content":"\r\n\r\nمخصوصى بدكانها زده بودند و اين ماده بوده است كه بمحض رسيدن آتش مشتعل گشته و در آن واحد همه‌جا را به آتش كشيده است . اما در گزارشى كه رئيس شهربانيهاى آذربايجان تلگرافى از اردبيل براى استاندار مخابره كرده گفته است كه « اين شايعات صحّت ندارد و سهل‌انگارىهاى سه نفر شاگردان محسن كلاهدوز بنام‌هاى غلامحسين ، ميرزاده و رسول موجب آن گشته و بر اثر وجود چراغ نفتى و اطوى آتشى اين واقعه رخ داده است . آتش وقتى به داروخانه‌ايكه نزديك آنجاست رسيده بر اثر الكل و بنزينى كه عادتا در داروخانه فروخته مىشود شدت گرفته است » .\r\nواقعهء حريق بوسيلهء تيراندازى هوائى پاسبانان پاس بازار به اطلاع مردم رسيد زيرا شهر فاقد هرگونه وسيلهء آژير و اخبار بود .\r\nدر چنين اتفاقاتى معمولا مأموران انتظامى سعى بر آن مىنمايند كه از هجوم مردم جلوگيرى كنند تا دست و پاى آتش‌نشانان گرفته نشود و ميدان عمل وسيعى در اختيار آنان قرار گيرد ولى آن روز شهردارى هيچ وسيله‌اى براى اطفاى حريق نداشت جز چند نفر رفتگر پير و از كارافتاده كه آنها را نيز به زحمت از خانه‌هاى خود بيرون كشيده پس از توسعهء آتش براى خاموش كردن آن آورده بودند . ارتش نيز نمىتوانست كارى انجام دهد زيرا جز بيل و كلنگ ، آن هم براى كندن سنگر وسيلهء ديگرى نداشت . اين بود كه با تيراندازى هوائى از مردم استمداد شد و در كمتر زمانى جمع زيادى از صاحبان مغازه‌ها و كسان آنها در محوطهء بازار گرد آمدند . امّا اينان نيز نتوانستند كارى انجام دهند .\r\nنگارنده هم از جمله كسانى بودم كه بصداى تيرها از خانه بدرآمده در ميان گروهى از مردم كه با عجله از محلات پائين به طرف بازار مىرفتند بتماشاى اين صحنهء تأثرآور كشانيده شدم و از اينكه اينهمه آدم بخاطر نداشتن هيچگونه وسيله‌اى براى خاموش كردن آتش ، تسليم واقعه گشته آنهمه ثروت و كالا را از دست مىدهند تأسف مىخوردم .\r\nراسته بازار به صورت دالانى درآمده بود كه بر اثر حرارت آتش ، هوا را از دهانهء آن ، آنجا كه بالاتر از مسجد جامع به خيابان پهلوى باز بود ، به داخل مىكشيد و آن را تف كرده به صورت باد گرم همراه با شعله‌هاى آتش بسرعت به سمت ديگر مىراند . درهاى مغازه‌ها عموما از\r\n\r\n","description":"","footnote":"","page_name":" 129 ","page_number":135},
  {"content":"\r\n\r\nتخته بود و مثل چوب كبريت آمادهء سوختن . با اندك شعله‌اى كه مىرسيد آتش مىگرفت و آنگاه حريق به داخل دكانها سرايت مىنمود و هرچه در آنها بود طعمهء خود مىساخت .\r\nهمه مىخواستند وسيله‌اى پيدا كنند و از سرايت آتش بنقاط ديگر جلوگيرى نمايند اما هيچ وسيله‌اى نبود و حتى آب جويهاى خيابان ، كه سهميهء شهردارى بود و مىبايست براى آبيارى درختان خيابانها در آنها جارى باشد ، بنا بمشهور بوسيلهء بعضى از مسئولان آن اداره در خارج از شهر فروخته شده بود و براى نمونه به قدر كف يكدست هم در جوىهاى مذكور آب ديده نمىشد .\r\nسرانجام تنى چند از شهروندان با بيل و كلنگ به پشت‌بام بازار رفتند و در محلى مقابل درب دوم سراى وكيل ، روبروى بازار خراطان ، كه هنوز آتش بدانجا نرسيده بود ، چند گنبد را با سقف بعضى از دكانها خراب كردند در نتيجه باد گرم و سوزان جهت خود را عوض كرد و بجاى آنكه مستقيم در بازار پيش برود تنوره‌وار از آنجا رو به بالا كشيده شد و از سرايت آتش بدكانهاى بعدى جلوگيرى گرديد .\r\nدر اين آتش‌سوزى نه تنها چوب و تخته و اجناس قابل احتراق سوخت بلكه از شدت حرارت ملاطهاى بين آجرها نيز فروريخت و بدينسان سقفها و ديوارها نيز خراب گرديد .\r\nاين حادثه براى برخى از افراد آشوب‌طلب ، كه ما در صفحات پيش از آنها بنام اوباش ياد كرده‌ايم ، فرصتى پيش آورد . آنان بعنوان كمك براى تخليهء اجناس مغازه‌هائى كه آتش هنوز به آنها سرايت نكرده بود از دستبرد بدانها باز نايستادند و در ايجاد خسارت به صاحبان آنها جانشين آتش گشتند و با استفاده از تاريكى شب قسمتى از آنها را تاراج نمودند .\r\nآتش‌سوزى حدود ساعت 10 بعدازظهر روز سه‌شنبه 23 تيرماه 1326 خورشيدى برابر 26 شعبان 1366 قمرى اتفاق افتاد و در شهروندان اردبيل نگرانى و درماندگى عظيمى بوجود آورد . نيمه‌هاى شب برخى از معاريف شهر با نايب الصدر بتلگرافخانه رفته با على منصور استاندار آذربايجان ، كه او نيز همراه فرمانده لشگر در تلگرافخانهء تبريز حضور داشت ، ضمن تلگرام حضورى عظمت فاجعه را شرح دادند . استاندار در جواب ،\r\n\r\n","description":"","footnote":"","page_name":" 130 ","page_number":136},
  {"content":"\r\n\r\nآنها و بوسيلهء آنها مردم را بصبر و شكيبائى دعوت كرد و بعواطف دولت نويد داد و بلافاصله جمعيّت شير و خورشيد سرخ آذربايجان را بتشكيل جلسهء فورى دعوت نمود تا در اينباره بينديشند و بآسيب‌ديدگان كمكى برسانند . هيئت مزبور اعلاميه‌اى خطاب بجمعيتهاى شير و خورشيد شهرهاى آذربايجان فرستاد و كمك فورى به خواهران و برادران اردبيلى را توصيه نمود و براى تمركز اين كمكها حسابى نيز بشمارهء 46941 نزد بانكملّى افتتاح كرد .\r\nخبر حريق شبانه وسيلهء استاندار بتهران مخابره شد و از طرف شاه دويست هزار ريال براى كمكهاى فورى اهدا گرديد و مقرر شد كه بانو شمس پهلوى خواهر بزرگ وى و رئيس كل جمعيت شير و خورشيد سرخ ايران شخصا باردبيل آمده از نزديك حادثه را بررسى و چاره‌سازى كند . قوام السلطنه نخست‌وزير نيز ضمن دستور تلگرافى از همهء استانداران و فرمانداران كشور خواست كه مردم را براى كمك بآسيب‌ديدگان تشويق و با تشكيل هيئتى بنام انجمن « ستمديدگان اردبيل » اعاناتى جمع‌آورى نمايند .\r\nمسافرت شمس روز شنبه 27 تير برابر آخر شعبان صورت گرفت و او ساعت 7 بعداز ظهر از طريق آستارا وارد اردبيل گرديد و با آنكه غروب بود و هوا رو بتاريكى مىرفت ، او هنگام عبور از خيابان در مقابل بازار از « ماشين » پياده شد و از بعضى از مغازه‌هاى ويران ديدن نمود و با مشاهدهء وضع تأثربار خطاب باستاندار گفت « اگر خودم نمىآمدم و با چشم اين صحنه را نمىديدم باور نمىكردم كه فاجعه‌اى بدين عظمت رخ داده است » .\r\nمنصور استاندار آذربايجان كه براى استقبال از خواهر شاه باردبيل آمده بود از اينكه مبادا با تاريك شدن هوا اتفاقى عليه شاهدخت رخ دهد نگران گرديد و از او خواست كه براى استراحت بمحلّى كه در فرماندارى آماده شده بود ، برود .\r\nفرداى آن روز كميسيونى با شركت استاندار و آقايان دكتر امير اعلم ، دكتر حكيم الدوله ، دكتر نفيسى اعضاى مركزى جمعيت شير و خورشيد سرخ ايران ، كه با شمس پهلوى باردبيل آمده بودند ، و فرماندار ، شهردار ، رئيس شهربانى و اعضاى جمعيت شير و خورشيد سرخ اردبيل تشكيل گرديد و قرار شد كه مقدّم بر هرچيز ، از محل\r\n\r\n","description":"","footnote":"","page_name":" 131 ","page_number":137},
  {"content":"\r\n\r\nاعانات رسيده بازسازى بازار آغاز گردد و نيز صورت اسامى زيان‌ديده‌ها و ميزان خسارت آنها تهيه و بكميسيون ارائه شود و هيئتى نيز بنام « انجمن خيريهء اردبيل » براى كمك بزيان‌ديدگان تشكيل يافت و از 29 تيرماه آغاز به كار كرد .\r\nبراى ما ميسّر نگرديد كه از مجموع اعانات رقمى بدست آوريم و از وجوهى كه به يكايك خسارت‌ديدگان پرداخت شده است ، اطلاع يابيم ولى اينرا مىدانيم كه برخى از بازاريان عالىطبع حاضر بقبول اعانه نشدند و با مناعت طبع خويش زيانهاى رسيده را شخصا تحمّل كردند . برعكس كسان ديگرى نيز پيدا شدند كه ميزان خسارات خود را دوچندان بيشتر گفتند .\r\nدر يكى از دكانهاى مجاور درب مسجد جامع در بازار ، نيكمردى بنام على روائى صرافى مىكرد و در جامعهء اردبيل معيار كامل يك انسان شرافتمند به حساب مىآمد .\r\nمغازهء او نيز با تمام آنچه در آن بود طعمهء حريق گرديد . هيئت خيريه ، مثل ديگران درصدد جبران خسارات وى برآمد ولى او از قبول هرگونه كمكى خوددارى كرد . خواست او فقط اين شد كه دويست و چند تومانى را ، كه پيرزنى نزد او امانت گذاشته و در اين واقعه از بين رفته است ، بدان زن بپردازند و هيئت نيز چنين كرد .\r\nخرابى بازار مىتوانست فرصت خوبى براى شهردارى باشد تا با يك نقشهء صحيح آن را نوسازى كند ولى شهردارى اسم بىمسمّائى بود و هيچگونه برنامه‌اى براى شهر نداشت . كم‌كم مغازه‌داران بنوسازى دكانهاى خود ، با همان شكل اوليه پرداختند و بتدريج كسب‌وكار خود را شروع نمودند . با اينحال پريشانى مردم كه بيش بود بيشتر گرديد . زيرا آنان تازه از آثار و تبعات حكومت يكسالهء دموكراتها درآمده و زمستان سختى را نيز پشت سر گذاشته بودند و نياز مبرم و فورى بكسب‌وكار و رونق اقتصادى داشتند كه دچار چنين بلائى آن هم در آستانهء حلول ماه رمضان ، گرديدند كه على القاعده ماه ركود خريدوفروش و هرگونه فعاليت اقتصادى در بازار اردبيل بود . اين درماندگى تا بدانجا رسيد كه برخى از خسارت‌ديده‌ها حتى امكان تهيهء ما يحتاج روزانهء خانوادهء خود را نيز از دست دادند .\r\n\r\n","description":"","footnote":"","page_name":" 132 ","page_number":138},
  {"content":"\r\n\r\n\r\nسفر وزراء باردبيل :\r\nسالهاى 1324 و 1325 و 1326 با اين گرفتاريها گذشت . اميد آن بود كه سالهاى بعد دوران فراخ و آسايش باشد ولى در سالهاى 1327 و 1328 بارندگى در آذربايجان كمتر شد و ركود كشاورزى و ازدياد بيكارى بر دامنهء فقر اقتصادى مردم افزود . در دشت مغان ، كه مركز غلّهء آذربايجان است ، در اين دو سال بارندگى نشد و ساكنان آنها با از دست دادن دامها و بيحاصل شدن كشتهايشان بروز سياهى نشسته به كلى از هستى ساقط گشتند . لاجرم با وضع فلاكت‌بارى راه اردبيل پيش گرفته به شهر آمدند و چون زمستان سرد رسيده بود مردم از آنها در مساجد نگهدارى نمودند .\r\nاين وضع دولت را از جانب آذربايجان سخت نگران نمود . اما اين نگرانى نه براى مردم بود بلكه تصوّر اينكه مبادا فقر آنان حادثهء جديدى مثل فرقهء دموكرات در منطقه بوجود آورد و سبب توسعهء افكار « كمونيستى » گردد ، اولياى دولت را مضطرب ساخت و بفكر چاره انداخت .\r\nدر اينباب در تهران جلساتى تشكيل يافت و نظريات كارشناسان مورد بررسى قرار گرفت و چون نتيجهء مطلوبى نداد شاه دستور داد كه وزراى مؤثر كابينه شخصا بدان منطقه بروند و از نزديك مشكلات را دريافته حضورا چاره‌سازى كنند . اين بود كه تنى چند از آنان به راه افتادند و طبق برنامه از تبريز و ديگر شهرها ديدار كردند و يكى دو روز نيز در اردبيل گذرانيدند .\r\nآنها تك‌تك باردبيل مىآمدند و پس از استراحت ، كه على العموم يك يا دو شب مىشد ، جلسه‌اى در فرماندارى تشكيل مىدادند و با تعداد معيّنى از سردمداران محلّى ، كه غالبا آلت دست و بلىبلىگويان فرمانداران بودند ، و در چنين جلساتى بعنوان معتمدان اهل شهر دعوت مىشدند تبادل‌نظر مىكردند . آنگاه سوار گشته مراجعت مىنمودند . « 1 »\r\n\r\n\r\n","description":"","footnote":"\r\n( 1 ) - نگارنده در آن تاريخ براى گذرانيدن تعطيلات تابستانى نزد پدر و مادرم در اردبيل بودم . در روزنامه شمس ايران كه در آن شهر چاپ مىشد مقالاتى با عنوان نامه‌هاى سرگشاده خطاب بهريك از آن وزرا -\r\n","page_name":" 133 ","page_number":139},
  {"content":"\r\n\r\nساكنان اردبيل و بلاديدگان دشت مغان از اين آمدوشدها نتيجهء مطلوبى بدست نياوردند و جز استقلال فرهنگ اردبيل كه وزير فرهنگ وقت در خود اردبيل آن را تصويب نمود « 1 » از اين مسافرتها طرفى نبستند .\r\n\r\nاردبيل در وقايع ملّى شدن صنعت نفت :\r\nخوانندگان آگاه مىدانند كه در سال 1280 خورشيدى ، برابر 1319 قمرى و 1901 ميلادى كه مظفر الدينشاه قاجار در ايران سلطنت مىكرد ، امتياز استخراج نفت در خوزستان و جنوب غربى ايران ، در مقابل بيست هزار ليرهء انگليسى و 16 % عوايد سالانه براى مدت شصت سال ، بيكنفر استراليائى تبعهء انگلستان ، بنام « ويليام ناكس دارسى » داده شد . چند سال بعد او امتياز خود را بيك كشيش انگليسى ، كه در بعضى از مآخذ فارسى از او با صفت جاسوسى ياد كرده‌اند ، واگذاشت و سرانجام دولت انگلستان با وسايل مقتضى آن را از دست كشيش مذكور درآورده شركتى بنام « بريتيش پتروليوم » « 2 » براى بهره‌بردارى از آن ترتيب داد .\r\nهنگام سلطنت رضا شاه پهلوى ، دولت انگلستان بفكر تمديد مدت قرارداد افتاد و با نفوذيكه آن دولت در آن شاه و قدرتيكه آن شاه در ايران داشت براى نيل بدين منظور اقدام كرد . شاه در 6 آذرماه 1311 قرارداد دارسى را پاره كرده در آتش بخارى انداخت و داستان لغو قرارداد را مظهرى از ارادهء ملّت و دولت ايران در اعمال سياست مستقل خارجى و قطع يد ظالمانهء دولت استعمارى بريتانياى كبير اعلام كرد . سه شبانروز در ولايات آذين‌بندى كردند و اقدام شاه را در استيفاى حقوق ملّت مظلوم با برپائى جشن و\r\n\r\n\r\n","description":"","footnote":"\r\n- نوشته نيازهاى بنيادى منطقه را با راههاى حلّ منطقى آنها بوضوح يادآور شدم تأسفا حجم كتاب حاضر امكان نقل آنها را ، كه در شماره‌هاى دههء سوم مرداد 1338 روزنامه مذكور مندرج است ، نمىدهد . امّا اين تأسف براى نگارنده باقى است كه بعد از گذشتن ثلث قرن از آن تاريخ هنوز هم آن نارسائيها و نيازها در اين ولايت مستعد باقى مىباشد .\r\n( 1 ) - در گفتار 12 اين كتاب مطالبى در اينباب ذكر شده است .\r\n( 2 ) -  « British Petrolium »  علامت اختصارى اين نام  B . P .  بود . انگليسىها در ايران  B  را بمعنى بنزين و  P  را پارس شايع كرده بودند و مردم  B . P .  را علامت بنزين پارس مىدانستند و چنين مىپنداشتند كه نفت مال پارس يعنى ايران است و اختيار در دست خود ملّت و دولت ايران .\r\n","page_name":" 134 ","page_number":140},
  {"content":"\r\n\r\n« اجتماع عظيم مردم اردبيل در وقايع ملى شدن صنعت نفت »\r\n\r\n","description":"","footnote":"","page_name":" 135 ","page_number":141},
  {"content":"\r\n\r\nسرور ستودند . غافل از آنكه اين نمايش تصنّعى براى در خواب كردن بيشتر مردم بود و جشن و شادمانى در واقع عزا و ماتمى از حيث اسارت مجدّد ملّت ايران براى ساليان ممتد ديگرى ، در پى داشت . زيرا بفاصلهء كوتاهى قرارداد جديدى ، كه آن روز ملّت از آن بىخبر ماند ، با شركت مزبور منعقد گرديد و مدت بهره‌بردارى براى شصت سال ديگر تمديد شد .\r\nوطن‌دوستان ايرانى از اين تاراج ثروت ملى سخت آزرده‌خاطر شدند ولى از ترس بىرحمىهاى شهربانى ايران چاره‌اى جز سكوت ندانستند . بعد از شهريور 1320 كه براى چند صباحى امكان بيان مطالب فراهم گشت مجالى براى اظهار نارضائىها پيش آمد و جسته‌گريخته مطالبى در باب ملى شدن صنعت نفت بر زبانها جارى و هرآينه در جرايد نيز منتشر گرديد و سرانجام بحث آن به مجلس شورايملى كشيده شد و در اينباب از طرف برخى از نمايندگان از دولت استيضاح به عمل آمد .\r\nسپهبد حاج على رزم‌آرا ، نخست‌وزير وقت با اين نظر مخالفت نمود و روز 16 اسفندماه 1329 خورشيدى در مسجد شاه تهران « ترور » شد . طرفداران استيفاى حقوق ملّت ، سخن از ملّى شدن صنعت نفت بميان آوردند و برهبرى مرحوم دكتر محمد مصدق ايستادگى كردند . شاه با خواست آنان مخالفت نشان داد و اين خود موجب ازدياد طرفداران آنها گرديد . « ميتينگ » ها و اجتماعات وسيعى برپا گشت و از مظالم انگلستان و چپاول منابع نفت بدست عمال شركت ، مطالب زيادى گفته شد و سرانجام دكتر مصدق به نخست‌وزيرى رسيد و نفت را ملّى اعلام نمود .\r\nاردبيليان على القاعده در اين موارد مردم محافظه‌كارى مىباشند و از بس در طول تاريخ از عمال دولت مركزى ظلم ديده و از حملات و اشغالگريهاى دول خارجى ستم كشيده و كرات و مرات با هجوم عشاير هستى خود را از دست داده‌اند همواره خود را از چنين مسائلى به دور مىدارند و مخصوصا از دوز و كلك انگليسىها ، كه در اصطلاح جهانى سياست خوانده مىشود ، نگرانى خاصى در دل خود احساس مىكنند .\r\nبدينجهت در مسائلى كه بوى سياست ( ! ) از آنها استشمام شود كمتر ورود مىنمايند . « 1 »\r\n\r\n\r\n","description":"","footnote":"\r\n( 1 ) - اردبيليان ضرب المثل‌وار مىگويند : « تا روزيكه جزيرهء بريتانيا خراب نشده است هركس در سياست -\r\n","page_name":" 136 ","page_number":142},
  {"content":"\r\n\r\nدر قضاياى ملّى شدن نفت نيز وضع مردم چنين بود و وقتى آدمى با يك بازارى يا بازرگان و يا كارمند تحصيلكردهء ادارى از اين مقولات سخن مىگفت بلافاصله در جواب چنين مىشنيد كه « اين دم شير است ببازى مگير » . انگليسىها خطرناكند و به زودى دست از نفت ايران برنمىدارند .\r\nبا اينحال در بين جوانان و برخى از روستائيان ، كه در زمان حكومت فرقهء دموكرات آذربايجان ، از مبلغين آنها مطالبى در باب مظالم انگليسىها شنيده بودند ، جسته گريخته طرفدارانى براى ملى شدن نفت به چشم مىخورد و نور اميدى ، اگرچه بسيار ضعيف ، در دل آدمى سوسو مىكرد .\r\nدر اين ايام ، كه سال 1329 خورشيدى بود ، شخصى بنام حسن فرزانه بفرماندارى اردبيل منصوب گشت . او كه ذاتا مرد سليم النفسى بود با دربار سلطنت بوسايلى ارتباط داشت و بدينجهت با مقايسه با فرمانداران ديگر حيطهء اختيارش وسيعتر و ترس از دست دادن مقامش كمتر بود و چون هرگونه « ميتينگ » و اجتماع منوط باجازهء او بود ، وى با توجه به آنچه در مركز مىگذشت با تشكيل اجتماعى در صحن دبيرستان صفوى ، كه نگارنده تقاضاكنندهء آن بود ، موافقت نمود .\r\nدر اين اجتماع ، كه قريب يكهزار نفر در آن حضور داشتند ، از آقاى اسماعيل والىزاده ، رئيس فرهنگ اردبيل ، كه سالها معاون فرهنگ خوزستان و آگاه از ماجراى نفت و تضييع حقوق ملّى بود ، دعوت بسخنرانى شد و او كلياتى در اين زمينه بيان داشت و رشتهء سخن را به ناطق بعدى « 1 » سپرد . خود فرماندار نيز در اين اجتماع شركت داشت و در پايان سخنرانى پشت ميز خطابه رفت و از نظم موجود و رعايت كامل نزاكت بين المللى در سخنان سخنگويان تشكّر نمود .\r\nخبر تشكيل اين اجتماع ، بويژه شركت و سپاسگزارى فرماندار ، موجب تشجيع\r\n\r\n\r\n","description":"","footnote":"\r\n- دخالت كند خونش به گردن خودش مىباشد » .\r\n( 1 ) - ناطق بعدى نگارندهء اين كتاب بود كه در آنزمان با عنوان معاونت ادارهء فرهنگ اردبيل در زادگاه خود خدمت مىنمود و با همكارى دو تن ديگر از دوستان اين اجتماعات را تشكيل مىداد .\r\n","page_name":" 137 ","page_number":143},
  {"content":"\r\n\r\nمردم گشت و تعداد شركت‌كنندگان اجتماعات بعدى را آنچنان بالا برد كه محلّ تجمع به فضاى بسيار وسيع جاى نارين‌قلعهء سابق و جلوى پستخانه كشيده شد و سخنرانان جوان و پرحرارت ديگرى بر سخنگويان قبلى افزوده گشت . « 1 » امّا اختلاف‌نظرى كه در تهران بين شاه و نخست‌وزير در اينمورد پيدا شد تنى چند از ماجراجويان را در اردبيل نيز وادار بتحريكات و تهديدات نمود . يكى دو تن از آنان ، كه خود را « شاه‌پرست » مىخواندند با سلاحهاى كمرى در سخنرانيها حضور مىيافتند و رئيس آنها با دو هفت‌تير كه بر كمر مىبست در نزديكيهاى جايگاه سخنرانى مىايستاد و گاه‌وبيگاه چشم‌غرّه‌اى نيز بر سخنرانان مىرفت . « 2 »\r\nمردم اردبيل كه جرأت يافته بودند از سياست ملّى ، كه دكتر مصدق مظهر آن بود ، طرفدارى كنند در مقام مقايسه بين او و شاه از وى حمايت مىنمودند . در روز 12 مرداد 1332 كه براى انحلال يا بقاى مجلس شورايملى ، دورهء هفدهم ، در سراسر ايران به آراء عمومى مراجعه شد ، اينان بمقياس وسيعى شركت كردند و جز تعداد انگشت‌شمار ، براى بقاى آن رأى ندادند و چه ديدنى بود احساسات آنها در آن روز .\r\nروز 25 مرداد نيز ، كه شاه از ايران ببغداد رفته بود ، اجتماعى از طرف چپگرايان در تازه‌ميدان ترتيب يافت و در اينباب كه او ملّت را در حال جنگ با دولت جهانخوار انگلستان بىسرپرست گذاشته و رفته است مطالبى عنوان گرديد . اين آخرين\r\n\r\n\r\n","description":"","footnote":"\r\n( 1 ) - يكى از اين سخنرانان آقاى غلامحسين صدرزاده بود كه بعدها در پاريس ادامهء تحصيل داده درجهء كترى در رشتهء حقوق گرفت .\r\n( 2 ) - اين شخص بنام آقاى رسول صميمى ناميده مىشد ؛ او در اوايل زندگى از گماشتگان آقاى وكيل الرعايا بود و ما دربارهء خود آقاى وكيل در صفحهء 272 جلد اول سخن گفته‌ايم . بعدها ، بويژه در ايام بهم خوردن حكومت فرقه ، او صاحب ثروت گشت و به رسول شاه معروف گرديد . شهربانى و ساواك و ارتش بخاطر طرفداريش از شاه به وى كمك كرده پشتيبانى مىنمودند و او در زمرهء رجال شهر درآمده بود . بعد از آذر 1325 در خيابان و در روز روشن شخصى بنام « حسين جلالى » را كه از اعضاى فرقه بود و از زندان براى بازجوئى به شهربانى مىبردند در ملاء عام و جلوى چشم پاسبانان با تير زده كشته بود از اينرو مخالفانش او را قاتل مىخواندند . برادران مقتول بعدها ماجرى را بدادگسترى كشيدند و قتل محرز گرديد امّا بر اثر توصيه‌اى كه از نزديكان دربار و وكيل وقت اردبيل در مجلس شورايملى شد آقاى صميمى از زندان آزاد گشت .\r\n","page_name":" 138 ","page_number":144},
  {"content":"\r\n\r\n« جمعى از شهروندان در كنار صندوقى كه براى موافقين با باقى ماندن دورهء 17 مجلس شورايملى در « رفراندوم » گذاشته شده بود ديده مىشوند »\r\nگردهم‌آئى سياسى مردم اردبيل در آندوره بود زيرا سه روز بعد واقعهء 28 مرداد اتفاق افتاد و براى 25 سال امكان هرگونه بحث و فحص در مسائل مذكور در سراسر ايران و منجمله اردبيل از مردم گرفته شد .\r\nآنچه در باب اجتماعات و ميتينگهاى مذكور مىتوان گفت اينست كه نفس اين گردآمدنها و سخنانى كه در آنها گفته مىشد در ازدياد بينش سياسى و اجتماعى مردم اثرات زيادى گذاشت و در ارواح خمود اهالى غيرمتحرك منطقه ، حركت و تكانى بوجود آورد . صد حيف كه آنهائى كه بعد از آن وقايع امكان سخن گفتن داشتند ، جز تنى چند ، از جمله عالم بزرگوار مرحوم حاج سيد يونس يونسى « 1 » قدمى دراينباره برنداشتند و بلكه چنان كه در گذشته‌ها عمل كرده بودند در بخواب كردن مردم نابخردانه همت گماشتند .\r\n\r\nاردبيل و كودتاى 28 مرداد 1332 :\r\nشاه در اواسط مرداد 1332 در اجراى نقشه‌هاى خويش ، براى برانداختن دولت دكتر مصدق ، بعنوان استراحت به نوشهر مازندران رفت و در آنجا حكمى بعنوان سرلشگر فضل الله زاهدى صادر كرده او را نخست‌وزير ايران نمود . اين حكم چند روز بعد از صدور و شبانه\r\n\r\n\r\n","description":"","footnote":"\r\n( 1 ) - وجود اين مجتهد دورانديش بمنزلهء سپرى براى درماندگان در مقابل ظلم و تعدى دستگاههاى دولتى بود . او در 23 مرداد 1353 به مرض سكتهء قلبى درگذشت و در قبرستان شيخان قم دفن گرديد .\r\n","page_name":" 139 ","page_number":145},
  {"content":"\r\n\r\nبوسيلهء سرهنگ نصيرى فرمانده گارد سلطنتى به دكتر مصدق ابلاغ گشت و چون به نظر مصدق اين ابلاغ فاقد تشريفات قانونى بود و حكايت از توطئه‌اى عليه او مىكرد از اينرو از پذيرفتن آن خوددارى نمود و بدستور وى سرهنگ نصيرى دستگير و زندانى گرديد . « 1 » شاه چون چنين ديد با يك هواپيماى اختصاصى از نوشهر به بغداد پرواز كرد و دو روز بعد به روم رفت .\r\nاين پرواز ، كه روزنامه‌هاى آن روز آن را فرار خائنانه خواندند ، روز 25 مرداد 1332 رخ داد و سبب تظاهرات طرفداران دكتر مصدق در تمام شهرهاى ايران گرديد . اينان از اينكه طومار سلطنت برچيده شده و امكان حكومت جمهورى در كشور فراهم گشته است پايكوبى و شادمانى مىكردند و شاه را از اينكه در اينموقعيت حساس ، كه ملّت عموما در مقابل دولت جهانخوار انگلستان قد علم كرده ، تنها و بىسرپرست گذاشته است سرزنش نموده خائن مىخواندند . شك نيست كه پاره‌اى نيز از عاقبت امر نگران بودند و استعمار را بدين سادگى از سر اين ملّت و كشور دست‌بردار نمىپنداشتند و گويا پندار اينان درست از آب درآمد و استعمار جديد ، يعنى دولت آمريكا نقشه‌اى را كه براى جانشين كردن خود بجاى انگليس ، جهت مكيدن شيرهء حيات اين ملّت كشيده بود ، بمرحلهء اجرا درآورد .\r\nعامل اجراى اين نقشه سرلشگر فضل الله زاهدى بود كه حكم نخست‌وزيرى را در جيب داشت و با راهنمائيها و مساعدتهائيكه آمريكائيها مىنمودند مقدمات كار را فراهم مىساخت . او با پولى كه آمريكا در اختيارش گذاشته بود برخى از بازيگران هزارچهره را اعم از روحانى و سياسى ، با خود دمساز كرد و اين كار در زمانى صورت گرفت كه كسانى مانند مرحوم سيد ابو القاسم كاشانى مجتهد و سياستمدار بزرگ آن روز ، دكتر مظفر بقائى كرمانى ، حائرى يزدى ، حسين مكّى ، سيد شمس الدين قنات‌آبادى و برخى ديگر از ياران ديروز مصدق جدا گشته بمخالفت با وى برخاسته بودند . كسانى كه بعضى از آنها مثل آقاى شمس قنات‌آبادى بعدها از دستگاه سلطنت و حوزهء تشريفاتى\r\n\r\n\r\n","description":"","footnote":"\r\n( 1 ) - سرهنگ نصيرى بپاس اين خدمت تا درجه ارتشبدى بالا رفت و برياست سازمان معروف و مخوف ساواك رسيد .\r\n","page_name":" 140 ","page_number":146},
  {"content":"\r\n\r\nملكه مادر شاه سر درآوردند .\r\nزاهدى با بدست آوردن چند تانك و با استفاده از كاميونهاى زباله‌جمع‌كنى شهردارى تهران ، بگفتهء آزاديخواهان ، گروهى از كسانى را ، كه ما در واقعهء 21 آذر 25 اردبيل از آنها ياد كرده‌ايم و نيز عدّه‌اى از زنان روسپى شهر نوى تهران را ، سوار بر آنها كرده ، با شعارهاى زنده‌باد شاه و مرگ بر مصدق . . . بيكبار در خيابانها به حركت درآورد و بدينوسيله با هو و جنجال آمدن شاه و سقوط مصدق را در شهر شايع كرد .\r\nدكتر مصدق كه به پشتيبانى ملّت اطمينان داشت ، حادثه را كم‌اهميت پنداشت و از مقابله با آن خوددارى نمود و با اين تسامح خود عامل بارور شدن كودتا گرديد . با اينحال بعد از وى كسانى دربارهء او نيز مطالبى گفتند و او را بهمكارى با آمريكا براى جلوگيرى از رشد حزب توده و نفوذ روسها متّهم كردند .\r\nكودتاچيان با همين وضع ببعضى از نقاط حساس ، از جمله مركز فرستندهء راديو هجوم آورده آن را بىهيچ مقاومتى تصرف كردند و با پيامها و شعارهائى كه از راديو پخش نمودند بيكبار وضع را در همهء كشور ، منجمله اردبيل دگرگون ساختند .\r\nآن روز مصادف با روز شهادت « حضرت مسلم بن عقيل ع » در كوفه بود و در بعضى از ميدانهاى اردبيل مراسم عزادارى و شبيه‌خوانى ، در ساعات بعدازظهر برپا گشته بود .\r\nساعت 4 بعدازظهر بود كه گفته‌هاى راديو تهران در اردبيل پيچيد و ناخودآگاه دعوتى از اوباش ، براى ريختن به خيابانها و ايجاد بلوا شد . لطفى كه خدا در آن روزها با مردم اين شهر كرد فرار جمعى از شاه‌دوستان بود كه همواره براى بدست آوردن چنين فرصتهائى مىگشتند . اينان كه در صدر آنها سرهنگ معصومى نام رئيس شهربانى ، آقاى رسول صميمى سردستهء شاه‌پرستان و برخى از اعيان و ذوات الصدرها بودند ، بعد از فرار شاه از ايران ، از اردبيل بروستاها يا تهران و تبريز گريختند و اگر آن روز در اردبيل مىبودند بلاترديد وضع 21 آذر 1325 را بار ديگر در مقياس وسيعترى در اين شهر بوجود مىآوردند و نفوس بيشترى را به خاك و خون مىكشيدند . با اينحال جمع زيادى كه ديروز با خون خود نوشته بودند « يا مرگ يا مصدق » در خيابان به راه افتادند و با شعار « زنده باد شاهنشاه » ، « مرگ بر\r\n\r\n","description":"","footnote":"","page_name":" 141 ","page_number":147},
  {"content":"\r\n\r\nمصدق » به حركت درآمدند .\r\nعنايت ديگرى نيز خداوند در آن روز با مردم اين شهر نمود و آن فرماندهى افسر شريف و انسان نجيبى بنام « سرتيپ منوچهر ركنى » بر پادگان اين ولايت بود . او كه از سلالهء قاجار و مرد تحصيلكرده‌اى بود از نجابت ذاتى قابل تمجيدى بهره داشت و راضى به رنجه و آزار كسى نبود . وى در اين واقعه بجاى خوشخدمتى و خودنمائيهاى ناصواب ، كه على القاعده خاص اغلب دارندگان چنين مقامات است ، اقدام بتأمين رفاه مردم نمود و بلافاصله با اعلام حكومت نظامى از تعدى و تجاوز اوباش جلوگيرى كرد .\r\nفرماندار نظامى بموجب مادهء 5 قانون مخصوص خود ، تنى چند از كسانى را كه ممكن بود مورد اذيت و آزار از طرف شاهدوستان قرار گيرند ، احضار كرده بازداشت نمود و با اين عمل آنها را از شر آشوبگران نجات داد و بر در خانهء برخى از آنان ، براى جلوگيرى از هجوم و تعدّى مخالفان ، سربازانى را بپاسدارى گماشت .\r\nدو روز بعد هنگاميكه شاه‌پرستان فرارى كه بين روزهاى 25 و 28 مرداد هريك بگوشه‌اى گريخته بودند با قصد انتقام به شهر بازگشتند آنها را دربند قانون و در زندان حكومت‌نظامى ديدند و بدينجهت بر آنها دستى نيافتند .\r\nحكومت‌نظامى يكهفته ادامه يافت و پس از آنكه كارها اندكى روبراه گشت روز پنجشنبه پنجم شهريورماه برچيده شد . دستگيرشدگان با پرونده‌هاى مربوطه بدادگسترى تحويل گشتند و با توجه باينكه از لحاظ قوانين مملكتى جرمى نداشتند آزاد گرديدند . با اينحال باز ماجراجويان دست از كارهاى خود برنداشتند و بوسيلهء رئيس شهربانى ، كه از كهنه « آژان » هاى چاله‌ميدان تهران بود و همدستى برخى از افسران و بازيگران ناجوانمرد محلّى و پشتيبانى وكيل اردبيل در مجلس شورايملى ، شروع به پرونده‌سازى عليه ديگران نمودند و گرفتاريهائى براى بعضى از ميهن‌دوستان و آزاديخواهان فراهم ساختند .\r\nاينان از اين مزاحمتها ، كه منجر به سرگردانى و جلاى وطن جمعى از آنها گرديد ، خود نيز طرفى نبستند و علاوه بر ندامت سنگين وجدان ، باقى عمر را نيز با مذلت روحى و سرافكندگى اجتماعى بسر كردند و خود سرمشقى براى ديگران گشتند . از آن ببعد\r\n\r\n","description":"","footnote":"","page_name":" 142 ","page_number":148},
  {"content":"\r\n\r\nاردبيل نيز ، مثل نقاط ديگر ايران ، در ظلمت شديد اختناق و استبداد فرورفت و با تسلّطى كه دستگاههاى امنيتى ، بويژه ساواك ، بر همهء شئون و اركان اجتماعى در اين خطه يافت كسى را ياراى اظهار نظرى در امور و يا حركتى در طريق آزادى باقى نماند و اين كار ربع قرن ادامه يافت .\r\n\r\nسفرهاى شاه در 25 سال آخر سلطنتش باردبيل :\r\nبعد از مرداد 1332 شاه سه بار ديگر باردبيل سفر نمود يكى در مردادماه 1333 ، ديگرى در مهرماه 1341 و سوّمى در شهريور 1355 خورشيدى .\r\nسفر اوّل يكسال پس از كودتاى 28 مرداد 1332 صورت گرفت .\r\nدر اين سفر شاه حوالى غروب روز شنبه دوم مرداد 1333 از راه تبريز وارد اردبيل شد . مردم اردبيل و خوانين ايلات مسير شاه ، از نير تا نمين بالغ بر 20 طاق نصرت زده با هلهله و شادى از ورود وى استقبال نمودند . اولين دستهء مستقبلين روحانيان ، تجار ، روزنامه‌نگاران ، مالكان و معتمدين شهر بودند كه در كنار طاق نصرتى كه در مقابل پل الماس زده شده بود ايستاده بودند . شاه در آنجا پياده شد و پس از اظهار امتنان از خيرمقدمهائى كه گفته شد به سمت شهر حركت نمود . از محل پل شام اسبى تا شهر نيز سربازان ، دانش‌آموزان و طبقات مختلف صف كشيده اظهار شوروشوق مىنمودند .\r\nشاه در عمارت فرماندارى اقامت نمود و 18 نفر از ملتزمين ركاب نيز در آنجا ماندند ولى بقيهء همراهان را در مسافرخانه‌ها و عمارت شهردارى جا دادند و گروهى را نيز دو نفر سه نفر در خانه‌هاى آقايان حاج جواد مجتهدزاده ، حسنعلى خان اميرى ، هاشمخان وكيلى ، رضا كتابچى ، اسحق وهابزاده ، نقى خان وكيلى و دكتر علوى پذيرائى كردند .\r\nشاه در اين سفر از بيمارستان‌هاى شير و خورشيد سرخ و بو على و سربازخانه ديدن كرد . طبقات مردم را بحضور پذيرفت . برنامهء عمليات ورزشكاران را در محوطه دبيرستان صفوى تماشا نمود و شب دوم نيز در شب‌نشينى يكساعته ادارهء فرهنگ در دبيرستان صفوى شركت كرد و ساعت 9 صبح روز دوشنبه 4 مرداد پس از بازديد از بقعهء شيخ\r\n\r\n","description":"","footnote":"","page_name":" 143 ","page_number":149},
  {"content":"\r\n\r\nصفى الدين از طريق آستارا عازم گيلان شد .\r\nسفر دوم او بعد از واقعهء معروف « انقلاب سفيد » بود كه در روزنامه‌ها و رسانه‌هاى خبرى ، از قول خود وى همواره از آن بنام « انقلاب شاه و مردم » ياد مىشد . سفر شاه زمينى و از راه تبريز و سراب اتفاق افتاد . او روز جمعه 13 مهرماه ساعت 30 / 4 بعدازظهر از سراب حركت كرد و ساعت 6 وارد اردبيل گرديد . مراسم استقبال از قريهء شام اسبى آغاز شد و شاه براى اصغا خيرمقدم علما و روحانيان پياده گرديد . آنگاه از جلوى صفوف قضات ، بازرگانان ، پيشه‌وران ، اصناف ، فرهنگيان ، معتمدان شهر ، انجمن شهردارى گذشت و در جلوى صف انجمن ، از وضع شهر سوآلاتى نمود .\r\nآنچه در اين استقبال قابل توجه بود شركت دل‌شكستهء مالكان بود . اينان كه طبقهء خاص و ممتازى در جامعه بودند و در چنين مراسمى در صدر صفها قرار داشتند اين بار به طرز بىرونق و غضب‌كرده شده‌اى ايستاده بودند زيرا از اقدامات شاه در مورد تقسيم املاك زراعتى بين زارعان ، دلخوش نبودند و شاه نيز با پيش كشيدن مظالم ارباب و رعيتى نمىتوانست نسبت به آنها « داراى لطف و مرحمت سابق » باشد .\r\nشاه از آنجا تا شهر را در « اتومبيل » روبازى نشست و به احساسات استقبال كنندگان ، كه در مسير او به طرز چشمگيرى اجتماع كرده بودند ، جواب داد و با تكان دادن دست و گاهى با برخاستن از جاى خود به آنان « ابراز تفقد » نمود . مردم‌خواهان آن بودند كه شاه براى آنان سخنرانى كند ولى رئيس تشريفات دربار اعلام داشت كه اين كار فردا صورت خواهد گرفت .\r\nشاه ساعتى در استراحتگاهش توقف نمود . آنگاه براى ديدن چند برنامهء هنرى به دبيرستان پهلوى رفت . مردم در خيابانهاى مسير او ايستاده بودند و تا پايان برنامه‌ها همچنان با شعارهاى گوناگون « ابراز احساسات » مىكردند و وقتى شاه به قصد مراجعت باستراحتگاهش دبيرستان را ترك نمود از شدت احساسات مردم تحت‌تأثير قرار گرفت و پاى پياده اين راه را طى كرد .\r\nاو روز شنبه 14 مهرماه به قريهء نيار ، در سه كيلومترى شمال شرقى شهر ، رفت و با\r\n\r\n","description":"","footnote":"","page_name":" 144 ","page_number":150},
  {"content":"\r\n\r\nتشريفات خاصى اسناد مالكيت 455 روستائى را به آنان اعطا كرد . آنگاه در اجتماع بزرگى از شهروندان ، كه روزنامهء اطلاعات ، دهسال بعد يعنى در 30 ديماه 1351 در يكى از صفحات داخلى تعداد آنها را پنجاه هزار نفر نوشته است ، شركت نمود و با تأثر از شدت احساسات آنها ، با لحن هيجان‌انگيزى گفت : « مردم شريف و قهرمان اردبيل ! كيست كه در برابر اينهمه احساسات وطن‌پرستى شما تحت‌تأثير قرار نگيرد . » . و در اين گفته حق با او بود زيرا بگفتهء شاهدان عينى اردبيليان آنقدر احساسات نشان دادند كه مأموران انتظامى از « كنترل » آنها عاجز ماندند و آنها « اتومبيل » شاه را در ميان گرفته قصد داشتند آن را با دست خود بلند نمايند . و شايد بدينجهت بود كه او گفت « اينك قلب من و شما بيك آهنگ مىزند » و بعد مثل همهء صاحبان قدرت كه وعده‌هائى بمردم مىدهند اشاره به وضع شهر نموده اضافه كرد كه « مىبينم شهر شما خيلى پيشرفت كرده » ولى بلافاصله متوجه غيرواقعى بودن اين گفتار شد و براى تصحيح گفتهء خود افزود « اما اين اندازه كافى نيست و اين شهر بايد صد برابر اين پيشرفت كند » . « 1 »\r\nتوجه بكلمهء صد در گفتار شاه نشانگر اين واقعيت بود كه تا آن تاريخ و حتى تا اين زمان كه ما اين مجموعه را گرد مىآوريم از طرف دولتها قدم مؤثرى در پيشرفت اساسى اين منطقه برداشته نشده و از ميلياردها ميليارد ريال وجوهى كه بعنوان برنامه‌هاى پنجساله در كشور ما خرج گرديده كوچكترين قسمتى در اين ولايت به مصرف نرسيده است و گوئى دولتها اردبيل را جزو ايران نمىدانستند .\r\nبراى نمونه از قول يكى از مهندسان باشخصيت شهر ما « 2 » كه در وزارت راه صاحب مقام فنى و ادارى بود ، مىآوريم كه گفت در يكى از برنامه‌هاى پنجساله اعتبارى به مبلغ ششصد ميليون ريال براى احداث جادهء كمربندى دور سبلان منظور گشته بود ولى وقتى جهت اجراى طرحى در منطقهء ديگرى در جنوب شرق ايران پولى لازم شد احداث جادهء\r\n\r\n\r\n","description":"","footnote":"\r\n( 1 ) - روزنامه اطلاعات تهران بتاريخ 30 ديماه 1351 ( صفحهء داخلى اين شماره از روزنامه كه اين قسمت از سخنان شاه در آن نوشته شده فقط تاريخ دارد و شماره صفحه هم ندارد ) .\r\n( 2 ) - آقاى مهندس خسرو حبيبى فرزند مرحوم آقا خان حبيبى كه ما در جلد اول صفحه 241 و 243 راجع بايشان مطالبى نوشته‌ايم .\r\n","page_name":" 145 ","page_number":151},
  {"content":"\r\n\r\nمذكور را ، كه از تصويب نيز گذشته بود ، حذف كرده اعتبار آن را بدان منطقه انتقال دادند .\r\nهمچنين از آخرين وكيل اردبيل در مجلس شورايملى دوران سلطنت شنيده‌ايم كه هنگام طرح برنامهء ششم عمرانى در حضور نخست‌وزير وقت ايران ، وقتى نوبت به طرح ايجاد شهرك جهانگردان در « سرعين » رسيد ، آقاى امير عباس هويدا نخست‌وزير بشدت با آن مخالفت كرد و مبلغى را كه براى اجراى آن منظور گشته بود حذف نمود . « 1 »\r\nبارى مسئله بيكارى عدهء زيادى از جوانان و مردان اردبيل نيز « بعرض شاه » رسيده بود و اين بود كه او در آن سخنرانى اشاره بدين مطلب نمود و گفت « برنامه‌هائى در پيش است كه اغلب آنها بدست خود شما انجام خواهد گرفت » .\r\nشاه در آن روز لوله‌كشى آب آشاميدنى شهر را كه در مراحل اوليهء خود بود افتتاح كرد و مسئول اجراى اين طرح وعده داد كه از فرداى آن روز برنامهء انشعاب به خانه‌ها را آغاز خواهد كرد .\r\nآقاى حسن ارسنجانى وزير كشاورزى كه طراح برنامهء اصلاحات ارضى و تقسيم املاك زراعى بين دهقانان بود ، دراينباره گزارشى از وضع كشاورزى منطقه ايراد نمود و ضمن اشاره بمنابع تأمين آب زراعتى ، از درياچهء « نوئور » سخن بميان آورده گفت كه اگر با تأمين و صرف يك ميليون تومان اعتبار ، ديواره اين درياچه را 2 يا 3 متر بالا ببريم مىتوان پنجهزار هكتار اراضى زراعى را در اطراف آن آبيارى كرد . مطلبى كه هرگز جامهء عمل به خود نپوشيد و چنان كه در مبحث كشاورزى آورده‌ايم اين درياچه هنوز هم به همان وضع سابق باقى مىباشد .\r\nآخرين سفر شاه باردبيل روز دوم شهريور 1355 و باتفاق همسرش بانو « فرح ديبا » صورت گرفت و در مجموع حدود 6 ساعت طول كشيد . او مقارن ظهر همانروز با « هليكوپتر » وارد اردبيل شد و حوالى ساعت 30 / 5 بعدازظهر با همان وسيله به تبريز بازگشت .\r\nدر اين فاصله او از « انستيتو » ى تهيّهء بذر چغندرقند ديدن كرد و در آنجا گزارش وزير\r\n\r\n\r\n","description":"","footnote":"\r\n( 1 ) - گويندهء اين مطلب خانم لطيفه وحيدى آخرين وكيل اردبيل در دوران قبل از انقلاب در مجلس شورايملى بود .\r\n","page_name":" 146 ","page_number":152},
  {"content":"\r\n\r\nكشاورزى را در باب ظرفيت كارخانهء تهيهء بذر ، كه روزانه 50 تن بود ، استماع نمود و از اينكه در اردبيل سالانه 15 هزار تن بذر « مونوژن » توليد و صادر مىشود اظهار رضايت كرد .\r\nدر باب سدّ و تأمين آب مورد نياز كشاورزى نيز تقاضائى از وى شد و شاه دراينباره بوزير كشاورزى دستور بررسى داد . او از بيمارستان شير و خورشيد سرخ اردبيل ديدن كرد و ناهار را در آنجا صرف نمود و از اعضاى انجمن شهر كه بديدنش آمده بودند از وضع شهر و از اينكه آيا طرحى براى ايجاد تفرجگاهى در درياچهء « شورابيل » براى مردم دارند سوآلاتى كرد و آنان چنان كه رسم است جواب مثبت دادند . شاه از جمعيت شهر پرسيد و وقتى تعداد 150 هزار را در مورد شهروندان اردبيل شنيد تعجب كرده گفت دهسال پيش سكنهء اردبيل 90 هزار نفر بود و مهاجرت از روستاها تعداد آنها را اينچنين بالا برده است .\r\nشاه از وضع كار و كارگران سوآل كرد و در جواب شنيد كه در اين شهر 9 هزار نفر كارگر وجود دارد و همه مشغول به كار مىباشند . دبير حزب رستاخيز در اردبيل نيز در جواب سوآل شاه از فعال بودن 310 كانون حزبى در اين منطقه سخن گفت و او را از حيث گسترش حوزه‌هاى حزبى ممنون ساخت .\r\nاو بعدازظهر آن روز از بقعهء شيخ صفى الدين ديدن كرد و در آنجا براى پيدا كردن محلّ دفن شهداى چالدران اظهار علاقه نمود و در قسمت آخر برنامه ، بيمارستان خصوصى صفوى را ، كه يكى از پزشكان اردبيلى با استفاده از اعتبارات دولتى بوجود آورده بود ، افتتاح كرد و از آنجا عازم مراجعت گرديد .\r\nدر تمام اين مراسم شهروندان اردبيل در مسير شاه و فرح اجتماع كرده بشدت ابراز احساسات مىنمودند و آن فرمايش حضرت امير مؤمنان على بن ابيطالب ع را تحقق مىبخشيدند كه فرمود اكثريت مردم هرجامعه « همج الرعاع » هستند يعنى مثل پشه مىمانند كه حركت آنها تابع جريان باد است . آن روز باد بسوى شاه مىوزيد و سكنهء اردبيل را ، مثل همه‌جاى ايران بسوى او سوق مىداد . دو سال بعد كه جهت باد عوض شده بود مسير آنها نيز دگرگون گشته بود و كسانى كه ديروز مىخواستند « اتومبيل » شاه را با دست بردارند امروز مجسمهء سيمانى او را نيز قطعه‌قطعه كرده اين كار را ارج بيشترى\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nمىنهادند .\r\nسخن ما در آن نيست كه چرا آن روز آنچنان و بفاصلهء بسيار كوتاهى اينچنين مىكردند بلكه هشدار به دولتمردان است كه اگر در تربيت افراد جامعه نكوشند و آنها را بواقعيات امور آگاه نسازند مبادا صاحبان اغراضى پديد آيند و با تحريك احساسات آنها ، بجاى آنكه پشه‌ها را در نسيم فرحبخشى به حركت در آورند هرآينه مسير آنها را در باد سموم و سوزانى قرار دهند و بدينگونه اساس جامعه و مليّت و نهادهاى آن را متزلزل گردانند و خدا نكند كه چنين روزى پيش آيد .\r\nرعايت ترتيب تاريخى مطالب ما را بانقلاب بزرگ سال 1357 در ايران مىرساند انقلابى كه به حكومت سلطنتى دو هزار و پانصد ساله در ايران پايان داد و در جريان خود در اردبيل نيز وقايعى را پيش آورد . اين وقايع موضوع گفتار ديگرى است كه بخواست خدا در جلد چهارم كتاب مىآوريم و براى اين كار از خداى بزرگ بقاى عمر و عنايت و توفيق مىخواهيم و اينك در گفتارهاى ديگر بذكر ديگر مسائل « اردبيل در گذرگاه تاريخ » مىپردازيم .\r\n\r\n","description":"","footnote":"","page_name":" 148 ","page_number":154},
  {"content":"\r\n\r\n\r\nگفتار دوازدهم فرهنگ و معارف در تاريخ اردبيل\r\nيك بار هم در مجلّدات پيشين اين كتاب عنوان كرده‌ايم كه نقص كار تاريخنويسى در گذشته اين بوده است كه مورخان غالبا در آثار خود امرا و حكام ، يا شاهان و قدرتمندان را در مركز دايرهء جوامع گذاشته سرگذشت آنها را موضوع اساسى نوشته‌هاى خود منظور مىداشتند بدون آنكه خود توده‌ها را ، كه اصيل‌ترين موضوع تاريخ است ، مورد عنايت قرار دهند و شرح حال و خصوصيات و كيفيات زندگى مادى و معنوى مردم را برشتهء تحرير درآورند .\r\nدر نتيجه بجاى آنكه خوانندهء امروزى كتابهاى تاريخ ، مثلا از وضع طبقاتى مردم عهد غزنوى ، طرز معيشت ، نحوهء تعليم و تربيت ، مبانى دينى ، كيفيت شغلى ، اوضاع اقتصادى ، اخلاقى ، هنر ، صنعت ، سنن و طرز مراودات ميليونها مردمى كه در قلمرو آن دولت ، در آنزمان زندگى مىكردند ، آگاهى يابد « 1 » و با سنجيدن آنها با حالات مشابه ايرانيان عهد سامانى و سلجوقى ، و دوره‌هاى قبل و بعد آنها ، واقعيت حكومت غزنوى و اثر آن را در نهادهاى جامعهء آنروزى دريابد ، از نوشته‌هاى مورخان بيش از همه مىتواند سلطان محمود و سلطان مسعود و محمد . . . را بشناسد و از فتح « سومنات » يا شكست « دندانقان » ، آن هم در حدّيكه مورخان بمقتضاى حال و احوال و زمان نوشته‌اند ، آگاه گردد و چنين در ذهن خود جاى دهد كه چون محمود فاتح سومنات بوده است پادشاه\r\n\r\n\r\n","description":"","footnote":"\r\n( 1 ) - بعضىها اين مطالب را در قلمرو جامعه‌شناسى مىدانند .\r\n","page_name":" 149 ","page_number":155},
  {"content":"\r\n\r\nخوب و باارزشى به حساب مىآمده است و برعكس آنكه در دندانقان شكست خورده سلطان خيره‌سر و نادان يا عاجز و درمانده‌اى بوده است .\r\nطبيعى است كه هريك از خوانندگان نيز ، متناسب با زمينهء ذهنى خود ، از اين نوشته‌ها برداشتهائى مىنمايند . برخى از اينكه نادر شاه‌مان رفته هندوستان را فتح كرده است احساس غرور و افتخار مىكنند . و بعضى از اينكه چنگيز خانى آمده شهرهاى ما را با خاك يكسان كرده ، هم‌ميهنان ما را كشتار نموده است خود را با حقارت و زبونى زجرآورى مواجه مىبينند .\r\nاينها بجاى خود محفوظ ، ولى بايد قبول كرد كه تاريخ در مفهوم خاص خود عبارت از ثبت و ضبط وقايع گذشتهء انسانها و آگاه ساختن آيندگان از احوال پيشينيان است و بدينجهت است كه ما در مجلّد دوم اين كتاب همت بر آن گماشتيم كه از كيفيات زندگى مردمى كه در جامعهء اردبيل مىزيسته‌اند ، تا حديكه ميسّر بود ، مطالبى عنوان كنيم و بآيندگان بگوئيم كه اجداد ما در روابط اجتماعى خود ، در جشن و سوگوارى ، در مسائل دينى و ملّى . . . چه رسومى داشته‌اند و يا در امور اقتصادى و هنرى چه روشى پيش مىگرفته‌اند . اگر مريض مىشدند چه مىكردند و اگر فرزندى به دنيا مىآوردند چگونه به تربيت او قيام مىنمودند و . . .\r\nدر ادامهء اين طريق است كه در اين گفتار نيز سخن از فرهنگ و معارف در تاريخ اردبيل پيش مىآوريم و چگونگى اجراى تعليم و تربيت را در ادوار گذشتهء اين ولايت ، تا آنجا كه ممكن باشد ، با خوانندگان گرامى در ميان مىگذاريم .\r\n\r\n","description":"","footnote":"","page_name":" 150 ","page_number":156},
  {"content":"\r\n\r\n\r\nفصل اول تعليم و تربيت در اردبيل\r\n\r\nتاريخچه تعليم و تربيت :\r\nبا توجه بمطالب فوق مىتوان گفت اين امر اختصاص باردبيل ندارد كه دربارهء گذشتهء تعليم و تربيت آن مدارك و مآخذ روشن و مضبوطى در دست نباشد . بلكه در اكثريت قريب باتفاق بلاد ديگر نيز ، عليرغم جنگها و كشتارها ، كه بيان آنها وجههء همت مورخان بوده است ، نوشته‌ها و آثارى از اين حيث موجود نمىباشد و امريكه آگاهى از آن ، از لحاظ رشد فكرى و علمى انسان در كمال اهميّت بوده است ، از اين رهگذر در حدّ اعلاى اجمال و بىاطلاعى قرار گرفته است .\r\nآنچه مسلم است اينست كه تعليم و تربيت از لحاظ تاريخ ، با پيدايش خود بشر و زندگى او در « كلان » هاى اوليه يكسان بوده است و بدون ترديد از روزيكه انسان در روى زمين پيدا شده و زادوولد نموده است تعليم و تربيت نيز آغاز گشته است . با اين تفاوت كه با وجود وحدت هدف ، محتواى اين دو كلمه ، در هردوره‌اى با دوره‌هاى ديگر متفاوت بوده و آنچه كه در زمان ما از آن مستفاد مىشود با آنچه كه مثلا در عهود پيشين معمول بوده است فرق بس زيادى داشته است .\r\nبراى توضيح بيشتر لازم است يادآور شويم كه بطور كلى مراد از تعليم ياد دادن دانسته‌ها و انتقال اطلاعات يك فرد يا يك نسل و نسلها ، بافراد و نسلهاى ديگر و مقصود از تربيت آماده كردن روح و جسم انسان براى نيك بودن و بهتر زيستن است . در عهد ما دامنهء امور و حيطهء دانستنيها بسيار زياد است ازاينرو هدف تعليم علاوه بر آموختن خواندن و نوشتن ، كه بعنوان وسيله تلقّى مىشود ، ياد دادن علوم و فنون گوناگون مىباشد ولى در گذشته قلمرو آن محدود بود و بويژه در جامعه‌هاى اوليه ، اختصاص به نحوهء شكار و ايجاد پناهگاه و نظاير آنها داشت .\r\nبهمانگونه تربيت نيز در آن دوره‌ها توجه به آماده ساختن افراد براى زندگى در غارها\r\n\r\n","description":"","footnote":"","page_name":" 151 ","page_number":157},
  {"content":"\r\n\r\nو زير تخته‌سنگها ، طرز برخورد با خودى و بيگانه و . . . داشته ولى در عصر ما انطباق با اصول زندگى در اجتماعات پيشرفته ، قبول « تكنولوژى » جديد ، كه ارزشهاى جديدى در پرورش پيش آورده ، سازش با شرايط طبيعى نوينى كه علم در فضاى كيهانى براى آدمى كشف كرده و نظاير آنها ، مورد توجّه قرار گرفته است .\r\nشك نيست وقتى كه هدف مشخص و محتواى آن محدود باشد محيط عملكرد نيز متناسب با آن مىگردد ولى در شرايط كنونى جهان ، دستگاههائى كه وظيفهء انتقال معلومات و اطلاعات بنسل جوان و آماده ساختن آنها را براى زندگى بهترى بر عهده دارند بايد خيلى وسيعتر و مجهّزتر از دوره‌هاى پيشين عمل كنند و هرچه زمان پيش برود و علوم توسعه يابد بايد بر وسعت آنها نيز افزوده شود .\r\nعلماى تعليم و تربيت بطور كلى آموزش و پرورش را بر دو طريق مىدانند و بنامهاى مستقيم و غيرمستقيم نامگذارى مىكنند و چنين مىگويند كه در روش غيرمستقيم ، ياددهنده و يادگيرنده قصد و اراده‌اى از پيش براى اين كار ندارند و امر تعليم و تربيت ناخودآگاه و خودبخود صورت مىگيرد در حالى كه در روش مستقيم عكس آنست و اين كار با تصميم و نيّت قبلى بجا مىآيد .\r\nدر توجيه اين دو روش يادآور مىشويم كه در اوان كودكى وقتى بچّه‌اى پشت سر مادر ، يا پدر و يا هربزرگتر از خودى كه با آنها زندگى مىكند ، مىرود و حركات و افعال آنها را مىبيند خودبخود و بدون آنكه قصد و اراده‌اى داشته باشد آنها را فرا مىگيرد و مثلا درمىيابد كه ليوان براى خوردن آب ، قاشق جهت خوردن غذا ، دوشك براى زيرانداختن و بالش جهت زير سر گذاشتن است . وقتى هوا سرد مىشود بايد آدمى با لباس‌هاى مناسبتر خود را محافظت نمايد و اگر گرم شود طريق عكس در پيش گيرد .\r\nتن خود را گاه‌وبيگاه بشويد و از آلوده شده بكثافت احتراز نمايد . و اين همان تعليم و تربيت غيرمستقيم است كه طفل بدون قصد و اراده آنها را فرامىگيرد و مادر و مربّى نيز ، هنگاميكه اين اعمال را بجا مىآورند چه‌بسا عزم و اراده‌اى براى ياد دادن آنها بطفل خود ندارند ، بلكه كارهاى روزمرّهء خود را انجام مىدهند . النهايه اين كارها ، مثل نقشى در ذهن طفل منعكس مىشود و ناخودآگاه به صورت آنچه كه منظور تعليم و تربيت\r\n\r\n","description":"","footnote":"","page_name":" 152 ","page_number":158},
  {"content":"\r\n\r\nاست به دو انتقال مىيابد .\r\nولى هميشه ياددادنها چنين نيست و در مواردى پدر و مادر ، يا معلم و مربّى ، بااراده و قصد قبلى ، مطالبى را بفرزندان مىآموزند و اينان نيز به قصد فراگرفتن آنها را مىپذيرند .\r\nاين قسم دوم است كه كم‌كم براى انجامش مكتب و مدرسه ، بمفهوم عام كلمه ، پيدا شده و بتدريج به صورت مدارس و دانشگاههاى امروزى درآمده است .\r\nطبيعى است كه تعليم و تربيت جوانان در اردبيل نيز چنين بوده و از دوره‌هاى اوليهء تاريخ پيدايش جامعهء بشرى در آن خطّه ، بنحو مذكور صورت گرفته است . بااينحال تاريخ تشكيل اولين دستگاهى ، كه خارج از خانه ، امر تعليم و تربيت جوانان را در اين سرزمين بر عهده گرفته باشد ، روشن نيست و گمان نمىرود كه در ديگر بلاد و شهرهاى قديم كشور ما نيز اين امر مشخص باشد . بويژه آنكه با تقسيم اعضاى جوامع به طبقات مختلف ، تعليم و تربيت در مكتب و مدرسه نيز خاص طبقه‌هاى مشخصّى بنام اشراف و روحانيان بوده است و جاى تأسف است كه از خود آنها هم اطلاعات روشنى در باب زمان و مكان و كميّت و كيفيّت مؤسسات آموزشى و پرورشى ، لااقل دربارهء اردبيل ، باقى نمانده است .\r\n\r\nمبحث اول - تعليم و تربيت قديم\r\nبطوريكه در مجلّدات پيشين اين كتاب آورده‌ايم ، در حوزهء اردبيل ، ناحيهء مغان قبل از پيدايش زردشت مركز تربيت قدّيسين و علماى آئين اورمزدپرستى بوده و بعد از ظهور وى نيز قرنها كانون علوم دينى گشته است . « 1 » ناگفته پيداست كه در آن دوره‌ها علوم رايج بيشتر مربوط به احكام دين بوده و آموختن آنها به صورت واجبات و محرّمات دينى صورت مىگرفته است . و لذا اين علما و موبدان دينى بوده‌اند كه آداب و دانشهاى مرسوم را به ديگران مىآموختند و وظيفهء معلمان و مربيان را بر عهده مىگرفتند .\r\n\r\n\r\n","description":"","footnote":"\r\n( 1 ) - اردبيل در گذرگاه تاريخ جلد اول ، صفحهء 18 . و صفحهء 69 .\r\n","page_name":" 153 ","page_number":159},
  {"content":"\r\n\r\nبا آنكه باستناد مدارك متقن تاريخى در وجود چنين مركزى در آن خطه ، يعنى ناحيهء مغان ترديد نيست مع الاسف از تشكيلات آن و نحوهء آموزش و پرورش در آنجا هيچگونه اطلاعى در دست نمىباشد و يا نگارنده در جستجوى خود براى يافتن آنها ناكام مانده است . و لذا آدمى از راه حدس و گمان مىتواند بگويد كه در آنجا ، مغان يا موبدان بزرگ بعنوان معلم و مربى اصول دين و چگونگى نشر و تبليغ احكام و بحث و مجادله با مخالفان را ، به كسانى كه قصد ورود در سلك مبلّغين دينى داشته آمادهء خدمت در رشتهء روحانيت بوده‌اند ، تعليم مىدادند .\r\nبر اثر فقدان مدارك و نقص اطلاعات در باب تعليم و تربيت قبل از اسلام ، بايد از ورود در آن مبحث از خوانندگان كتاب پوزش بخواهيم و يادآور شويم كه بعد از حملهء اعراب بآذربايجان ، و تسلط آنان بر اردبيل ، امر تعليم و تربيت مختص بمسائل اسلامى گرديد و ياد دادن قرآن و احكام دين وجههء همّت مربيّان قرار گرفت .\r\nشك نيست كه اين كار ابتدا مىبايست بوسيلهء معلّمان و مربيّان عرب صورت گيرد زيرا ايرانيان تازه بدان آئين گرويده و هنوز آن را بدرستى نمىشناختند و اطلاعات كافى دربارهء اصول و فروع آن نداشتند .\r\nدر گفتارهاى پيشين گفته‌ايم كه خلفاى صدر اسلام ، بهمراه سرداران جنگى ، كسانى را نيز بمتصرفات خود مىفرستادند و با مساعدتهائى كه از محل بيت المال به آنان مىكردند ، آنها را وادار بتعليم قرائت قرآن بساكنان نقاط مفتوحه مىنمودند و احكام اسلامى را به آنان مىآموختند و اين اشخاص در آنزمان به « اهل عطا » معروف بودند . « 1 »\r\nمىتوان گفت كه مأموريت اهل عطاى عرب موقتى بود و كم‌كم كه دانشمندانى از اهالى نقاط متصرفى ، اصول و احكام را فرامىگرفتند و مقررات اسلامى را در مىيافتند خود جانشين آنها مىشدند و در مكتبهائى ، كه غالبا در مساجد برپا مىكردند ، بامر تعليم و تربيت ديگران قيام و اقدام مىنمودند و يا در منبرها و\r\n\r\n\r\n","description":"","footnote":"\r\n( 1 ) - گفتار سوم . اردبيل در گذرگاه تاريخ . جلد اول . صفحهء 27 .\r\n","page_name":" 154 ","page_number":160},
  {"content":"\r\n\r\nمجالس ، احكام دين را بمردم ياد مىدادند .\r\nاز فحواى تاريخ چنين برمىآيد كه اين كار در اردبيل به زودى معمول گشت و رشد و توسعه يافت و دانشمندانى براى تعليم علوم اسلامى تربيت گرديد . زيرا اردبيل در آنعهد مركز آذربايجان بود و آشنا ساختن تازه‌مسلمانان نقاط ديگر ، بويژه در قفقاز و ماوراى آن ، بوسيلهء كسانى كه با آنان همزبان نيز بودند ، سازگارتر مىنمود .\r\nما در همان سده‌هاى اوليهء اسلام بنام دانشمندانى از اردبيل برمىخوريم كه نه تنها در محدودهء آذربايجان نشر علم و دانش مىنموده‌اند بلكه برخى از آنان ، مثل « ابو جعفر بن محمد الاردبيلى » از حافظان بنام قرآن در مركز خلافت اسلامى بوده‌اند و يا بزرگانى مثل « ابو الحسين يعقوب بن موسى الاردبيلى » در قرن سوم هجرى از دانشمندان و معلمان بزرگ اسلامى بغداد بشمار مىآمده‌اند . « 1 »\r\nمدتهاى مديد كار مكاتب اوليهء اسلامى تعليم احكام و مسائل دينى بود ولى بتدريج كه اصول و احكام دين در جوامع متصرفى استقرار و گسترش يافت و تعاليم اسلامى جانشين معتقدات پيشين گرديد كم‌كم تدريس مطالب ديگر نيز پيش آمد و مباحثى از منطق و عقايد فلسفى ، رياضى ، طبيعى ، طبّ و نجوم و نظاير آنها عنوان شد . مدارس از حيث موادّ تعليم غنىتر گشت و با پيشرفت زمان تحولات چشمگيرى در آنها به عمل آمد .\r\nآنچه در كتابهاى تاريخ در باب مدارس قديم اين شهر به چشم مىخورد حكايت از آن دارد كه اردبيل در دوره‌هاى بعد نيز از مراكز مهمّ تعليم علوم قديمه بوده و مخصوصا در زمان شيخ صفى الدين و فرزندانش رونق زيادى داشته است .\r\nما در مجلد اول ضمن بيان حالات شيخ صفى الدين آورده‌ايم كه او علاوه بر فقه و علوم دينى ، در خانقاه خود براى شاگردانش قرآن تفسير مىكرد و از ادب فارسى بهرهء كافى داشت . « 2 » فرزندش شيخ صدر الدين موسى نيز مثل پدر بود و حوزهء درسى وسيعى ، در مدرسى كه كنار آرامگاه شيخ صفى ساخته بود ، بوجود آورد .\r\n\r\n\r\n","description":"","footnote":"\r\n( 1 ) - كتاب بحر الانساب قاضى ابى سعيد . چاپ بيروت . 1912 . ص 25 .\r\n( 2 ) - اردبيل در گذرگاه تاريخ جلد اول . صفحهء 66 .\r\n","page_name":" 155 ","page_number":161},
  {"content":"\r\n\r\nمؤلف كتاب عالم‌آراى عباسى مىنويسد كه « مير سيد حسين جبلعاملى » ، نوّهء دخترى خاتم المجتهدين « شيخ على عبد العالى » در زمان شاه طهماسب در دار الارشاد اردبيل بتدريس و شيخ الاسلامى قيام داشت . يا « دائرة المعارف جغرافيائى جهان » از يك مدرسهء بسيار عالى در اردبيل و يك كتابخانهء پر از كتابهاى خطى در آنجا سخن مىگويد . چنان كه دائرة المعارف « بريتانيكا » نيز بوجود مدارس عالى در آن اشاره مىنمايد .\r\n\r\nبرنامه‌هاى تحصيلات قديمه :\r\nبهرحال در باب تعليم و تربيت در قديم مىتوان از دو جهت مطالعه نمود يكى ماده و موضوع مطالب درسى و ديگرى صورت و كيفيت تدريس آنها .\r\nاز حيث اول بهترين مدرك ، گفته‌هاى خواجه نصير الدين طوسى در اخلاق ناصرى است . او كه در 633 هجرى ، يعنى 765 سال پيش از تاريخى كه ما اين مجموعه را گرد مىآوريم ، كتاب خود را تأليف كرده است هدف تعليم و تربيت را سعادتمند ساختن انسانها مىداند و وسيلهء رسيدن به اين سعادت را چهار فضيلت « حكمت ، شجاعت ، عفت و عدالت » قلمداد مىكند و براى هريك از آنها تعاريف و اقسامى مىشمارد كه چون جاى بيان آنها در اين كتاب نيست از آوردن آنها صرفنظر مىكنيم و بدين نكته اجمالا اشاره مىنمائيم كه سعادت در نظر او ، و طبعا در عهد و زمان او ، بر سه قسم عنوان مىشده است : نفسانى ، بدنى و مدنى . و هريك از آنها وسيله‌اى داشته است كه خواجه نصير در باب اوّل كتاب خود تحت عنوان « تهذيب اخلاق » بتفصيل از آنها سخن گفته است و حاصل آن اينست كه براى نيل بسعادت نفسانى ، آدمى بايد تهذيب اخلاق ، منطق ، رياضى ، طبيعى و الهى بخواند . براى سعادت بدنى بايد طب و بهداشت و معالجه و نجوم را ياد بگيرد . و در راه رسيدن بسعادت مدنى بايد علوم شرعى يعنى فقه ، كلام ، اخبار ، قرآن و تفسير را بداند .\r\nاين دانشمند علاوه بر مطالب فوق معتقد است كه انسان بايد علوم ظاهرى مثل ادب ، نحو ، بلاغت ، كتابت ، حساب ، مساحت ، و استيفا را نيز فرابگيرد .\r\nگرچه دانشمندان بزرگ اخلاق ناصرى را از جهات مختلف مورد توجّه و بررسى\r\n\r\n","description":"","footnote":"","page_name":" 156 ","page_number":162},
  {"content":"\r\n\r\nقرار داده و مثلا « پلسنر  Plessner  » خاورشناس آلمانى آن را نمونهء كامل و قطعى يك كتاب علم الاقتصاد در تمام عالم اسلامى مىداند « 1 » ولى ما از ديدگاه تعليم و تربيت مىتوانيم يك برنامه وسيع و مفصلى در آن ملاحظه كنيم و توجّه گذشتگان را به دقايق ظريف و برنامه‌هاى مشروح علوم و فنون گوناگون ، درخور تمجيد بدانيم .\r\nامّا از حيث صورت و كيفيّت تعليم و تربيت ، مىتوان گفت كه مدارج تحصيل ، قبل از رواج آموزش و پرورش جديد ، چهار دورهء مشخص داشت و اگر درست بررسى كنيم انطباق آنها را با دوره‌هاى تعليماتى مدارس فعلى درمىيابيم و اين دوره‌ها همان است كه بعنوان كودكستان ، دبستان ، دبيرستان و دانشگاه آنها را از يكديگر ممتاز مىشناسيم .\r\n\r\nدورهء كودكستان در تعليم و تربيت قديم اردبيل :\r\nدر اردبيل ، در قرون گذشته ، اولين دورهء تحصيلات با كودكستان آغاز مىگشت . كودكستانهاى آن روز به صورت مكتبخانه‌هاى كوچكى بود كه زنهاى عالمه و عاقله‌اى بنام « آخوندباجى » آنها را تأسيس و اداره مىكردند .\r\nلازم است يادآور شويم كه در آن دوره كلمهء « آخوند » عنوانى بود براى مردان دانشمندى كه در علوم دين و غيره ورود داشتند و مىتوانستند آنها را به ديگران بياموزند .\r\n« باجى » نيز لفظ تركى است و در آن زبان بمعنى خواهر مىباشد . براى آنكه بانوان را از مردان متمايز و مشخص دارند لفظ باجى را بعد از چنان عناوينى كه بمردان مىدادند مىافزودند و مثلا مىگفتند آخوندباجى ، ملا باجى ، ميرزا باجى ، خان باجى ، شاه باجى و مانند اينها .\r\nبارى در اين مكتبها اطفال از سنّ 4 تا 6 و 7 سالگى ، دختر و پسر بطور مختلط پذيرفته مىشدند و آخوند باجىها شخصا مديريت ، نظامت ، معلمى و مربىگرى آنها را بر عهده داشتند و مواد تحصيل يعنى شناختن الفبا و خواندن قرآن را بشاگردان ياد مىدادند .\r\nبرنامهء تحصيل فقط خواندن قرآن بود و به كتاب و كاغذ و قلم نيازى احساس\r\n\r\n\r\n","description":"","footnote":"\r\n( 1 ) - دايرة المعارف اسلامى ج 4 . ص 625 . رجوع شود به « تاريخ فرهنگ ايران » . تاليف عيسى صديق . تهران .\r\n1347 . دانشگاه . ص 162 .\r\n","page_name":" 157 ","page_number":163},
  {"content":"\r\n\r\nنمىشد . حوزهء درس يا « كلاس » در يكى از اطاقهاى خانهء نشيمن آخوند باجى تشكيل مىشد ولى در دورانهاى بالنسبه دور ، اين قبيل مكاتب در شبستانهاى مساجد محلّ تشكيل مىيافت و شايد بدانجهت بوده است كه مكاتب مذكور را در اردبيل اغلب بنام مسجد مىخواندند و بچه‌ها بجاى مكتب از آنها بنام مسجد ياد مىكردند و چنين مىگفتند كه « به مسجد مىروند » يا مثلا « درس روز را در مسجد ياد گرفته‌اند » و . . .\r\nآخوند باجى در بالاى اطاق بر روى تشكچه‌اى مىنشست و پشت به ديوار تكيه مىنمود . ميز كوچكى در جلوى خود مىگذاشت و دو سه تركهء كوچك چوب نيز در كنار تشكچه جاى مىداد . بچه‌ها دورتادور در كنار اطاق ، پشت به ديوار مىنشستند و در صورتى كه عدهء آنها زياد مىبود از وسط آن نيز استفاده مىكردند . هريك از آنها جزوهء معينى ، كه در قسمت اول آن حروف الفبا با هجاى مخصوص آنها ، جهت ياد گرفتن نوشته شده بود ، با خود داشتند . قسمت ديگر جزوه حاوى سوره‌هاى كوچك آخر قرآن بود و كتاب درسى آن روز بشمار مىآمد .\r\nهمهء بچه‌ها در به دو ورود تعليمات را با آن آغاز مىكردند ولى همه با هم همدرس نبودند و متناسب با تاريخ ورود ، بگروههائى تقسيم مىشدند . بدينمعنى مثلا چند بچه‌اى كه در يكروز يا ظرف يكهفته وارد شده بودند درس را با هم شروع مىكردند و باصطلاح روز با هم همدرس مىشدند ولى آنهائيكه قبل از آنها آمده بودند در صفحات پيشين جزوه ، با هم همدرس بودند و كسانى كه بعدا وارد مىشدند به همين قرار با هم همدرس مىگرديدند .\r\nجزوهء درس معمولا با عبارت  « هُوَ الْفَتَّاحُ الْعَلِيمُ »  « 1 » از قرآن مجيد آغاز مىگشت و بعد از عبارت  « بِسْمِ اللَّهِ الرَّحْمنِ الرَّحِيمِ » *  « 2 » دعائى بدين شكل « ربّى يسّر ، و لا تعسّر ، سهّل علينا ، يا ربّ العالمين » « 3 » در آن به چشم مىخورد و در دنبالهء آن حروف الفباى عربى نوشته بود .\r\n\r\n\r\n","description":"","footnote":"\r\n( 1 ) - آخر آيهء 25 از سورهء 34 سبأ است ، يعنى خدا گشايندهء داناست .\r\n( 2 ) - عبارتى است از قرآن مجيد كه خداوند متعال خود را با دو صفت ممتاز بخشندگى و مهربانى ياد مىكند .\r\n( 3 ) - يعنى خدايا آسان گردان ، مشكل منما ، بر ما سهل كن ، اى پروردگار عالميان .\r\n","page_name":" 158 ","page_number":164},
  {"content":"\r\n\r\nدرست است كه آخوند باجى تعليم‌دهنده و مسئول درس بچه‌ها بود ولى غالبا تعليمات را بوسيلهء شاگردان خود انجام مىداد بدينمعنى وقتى شاگردى براى ياد گرفتن به مكتب مىآمد بيكى از شاگردان بالاتر سپرده مىشد تا الفبا را به او - و بهمدرسانش اگر مىداشت - بياموزد .\r\nاين شاگرد يا معلم كوچك ، كه با اين عمل احساس شخصيّتى نيز مىنمود ، با توجّه باينكه خودش تقريبا همسنّ و سال شاگرد تازه‌اش بود ، با علاقه و پشتكار خاصى انجام وظيفه مىكرد . با اينحال آخوند باجى بطور غيرمستقيم امر تعليم را زير نظر مىداشت تا مبادا وقت بيهوده بگذرد و دو همسال كوچولو ، يكى بعنوان معلّم و ديگرى بنام شاگرد ، بجاى درس بازيكوشى نمايند . اين بود كه علاوه بر مراقبتهاى روزانه ، يك نوع بازرسى مستقيم نيز داشت و هرهفته يكى دوبار بدرس بچّه‌ها شخصا رسيدگى مىنمود .\r\nبدينطريق كه در عرض هفته آنها را يك‌يك پيش خود مىخواند و بدرس آنها گوش مىداد .\r\nنوآموز با جزوهء خود پيش وى مىآمد و روبروى او دوزانو مىنشست . جزوه‌اش را .\r\nروى ميز كوچك مىگذاشت . آخوند باجى از جاهائى كه وى خوانده بود سوآل مىكرد و اگر غلطى داشت يا در يادگيرى ، يا مقدار مطالبى كه مىبايست متناسب با زمان فرا گيرد ، نقص و نقصانى مشاهده مىنمود طفلى را كه اين شاگرد به دو سپرده شده بود موآخذه مىكرد و هرگاه كه او را مقصّر مىديد كنار مىگذاشت و معلّم كوچولوى جديدى براى نوآموز برمىگماشت .\r\nدر عصر ما ، كه به منظور تربيت معلّم و آموزگار جهت كودكستانها و تعليمات ابتدائى ، مدارس عالى و دانشكده‌ها و دانشسراهاى ويژه‌اى پيدا شده است قبول اين سخن كه در گذشته هم روشهاى خوبى براى تعليم و تربيت معمول بود ، در بين بعضى از جوانها و يا افراد تاريك‌بين ، با ترديد تلقى مىشود زيرا آنان غالبا آنچه را كه از اروپا و آمريكا نيامده باشد واجد اصالت نمىدانند و ارج و ارزشى براى آنها قائل نمىشوند .\r\nولى واقعيت اينست كه در طول قرنها تاريخ تعليم و تربيت در ايران ، انديشمندانى پيدا شده سبكها و روشهائى ارائه داده‌اند كه بقول معروف و به حكم قانون بقاى اصلح ، بهترين\r\n\r\n","description":"","footnote":"","page_name":" 159 ","page_number":165},
  {"content":"\r\n\r\nآنها معمول به اين كودكستانها ميشده و با در نظر گرفتن محتواى تعليم و تربيت روز ، نتيجه نيز بهتر و رضايت‌بخش‌تر مىنموده است ولى اين گفته بدان معنى نيست كه هر چه از خارج آمده بد بوده است .\r\nگروهى چنين مىپندارند كه با مقايسهء يك نوآموز كودكستانى امروزى ، با همسن او در مكتبخانه‌هاى نيمقرن پيش ، ملاحظه مىشود كه طفل امروز در كودكستان نقاشى ، آواز ، موسيقى ، بازيهاى گوناگون و گاهى زبان خارجه و غيره ياد مىگيرد در حالى كه سابقا چنين نبود و استعدادهاى بچه‌ها در نطفه خفه مىشد . اين مطلب در حدّ خود شايان دقّت است ولى ربطى بكودكستان و مكتب‌خانه ندارد ، بلكه تابع شرايط و امكانات محيط و ارزشهاى معمول اجتماع است . اگر ما لحظه‌اى در باب اوضاع و احوال اجتماعى و امكانات دوره‌هاى گذشته ، مثلا يكصد سال پيش بينديشيم به زودى در مىيابيم كه در آن زمان مداد ، كاغذ ، ميز ، انواع قلمهاى رنگى ، قوطىهاى آب‌ورنگ ، دفترچه ، كتاب و . . . نبود . وسيلهء نوشتن قلمدانهاى قديم و قلمهاى نئين ، دوات و ليقه « 1 » و صفحات ناياب كاغذ خان بالغ « 2 » بود كه بندرت در شهرها پيدا مىشد و هدف تعليم و تربيت نيز بر پايهء ياد دادن آداب محدود جامعهء آن روز قرار داشت و آنها عادات و روشهائى بود كه آرامش فرد و جامعه را تأمين مىنمود .\r\nخارجىاى ، بدان شكل كه امروزه معمول است بدين شهر آمدوشد نداشت تا آدمى زبان او را فراگيرد . كتابى نبود كه هرشاگرد يكى از آنها را براى خودش تهيّه نمايد .\r\nعرف زمان نقاشى و موسيقى را نمىپذيرفت تا معلّم و يا متعلّمى بدنبال آنها باشد . آواز و موسيقى هنر تلقى نمىشد تا بكودك تعليم گردد . . .\r\nمطلب قابل توجه اينست كه آنچه در برنامهء آن روز بود بنحو مطلوب و شايسته‌اى تعليم مىگشت و طفلى كه مكتبخانه را بپايان مىرسانيد از جهت آشنائى باصول زندگى اجتماعى و انفرادى عهد خود ، كاملتر مىنمود و بقول قدما ارزشهاى اجتماعى روز يعنى\r\n\r\n\r\n","description":"","footnote":"\r\n( 1 ) - ليقه عبارت از مقدارى پنبه بود كه در داخل دوات حلبى كوچكى گذاشته بر آن مركب مىريختند تا از ريخته شدن مركب از دوات جلوگيرد و مقدار مركب قلم را نيز تنظيم نمايد .\r\n( 2 ) - كاغذ سفيد و اعلائى بود كه از چين مىآوردند و در قديم كاغذ خان بالغ در بازار ايران بهترين كاغذ بود .\r\n","page_name":" 160 ","page_number":166},
  {"content":"\r\n\r\n« بلى و خير » را درمىيافت ، موارد استعمال « عرض كردن » و « فرمودن » را مىدانست . « احترام بزرگان » و « همراهى و معاضدت » با كوچكان را آشنا بود .\r\n« حلال » و « حرام » ، « حق » و « ناحق » را از هم تميز مىداد .\r\nدر عالم مقايسه بايد ديد كه با همهء گسترش تعليم و تربيت كنونى و اينهمه امكانات و وسايل كه فراهم است آيا كودكان ما ، يا حتى فارغ التحصيلان مدارس بالاتر ، آشنا باصول اوليهء انسانيت و آگاه بوظايف اجتماعى و اخلاقى متناسب با زمان خود مىباشند ؟\r\nو اگر اينها را ندارند لااقل در رسم و نقاشى و موسيقى و هنرهاى گوناگونى كه در برنامهء كودكستانها دارند ، آيا پس از آنهمه صرف وقت ، صاحب اطلاعات و معلومات قابل توجّهى شده‌اند و از مجموع ميليونها محصّل به چه نسبتى چنين افرادى تحويل جامعه گشته‌اند . « 1 »\r\nترديد نيست كه مراد ما از بيان اين مطلب آن نيست كه امكانات فعلى را به هيچ انگاريم و رجعت بقرون گذشته را لازم بدانيم . بلكه منظور آنست كه زحمات و بالاتر از آن ايمان و علاقهء معلمان و مربيان گذشته را بشغلشان ، كه بدون مبالغه نسبت بروزگار حاضر در حدّ اعلاى خود بوده است ، بستائيم و در اين مجموعه از آنان با نيكى و خير ياد كنيم .\r\n\r\nطرز تعليم در مكتبخانه‌هاى قديم اردبيل :\r\nمهمترين وظيفهء مكتبخانه‌هاى آن روز ، كه امروز نيز مورد توجه كودكستانها و كلاسهاى آمادگى دبستانهاست ، ياد دادن حروف الفبا و تركيبات آنها ، مخصوصا آشنا كردن نوآموزان به تركيب حروف صدادار ( مصوّته ) و حروف بىصدا ( غيرمصوته ) بود ولى روش آن روز تعليم ، كه بعدها در مدارس جديد نيز معمول گشت ، اين مشكل را بنحو مطلوبى بر طرف\r\n\r\n\r\n","description":"","footnote":"\r\n( 1 ) - تصوّر نشود كه قصد ما از اشاره بدين مطلب تخطئهء وضع موجود مؤسسات آموزشى و جانبدارى از روش مكاتب قديمه است . بلكه براى جلب‌توجه كسانى است كه بدون عنايت به شرايط ، سنن و روشهاى گذشته را ندانسته تخطئه مىكنند و چنين مىپندارند كه بشر در دوره‌هاى پيش نيز از اينهمه امكانات و وسايل امروزى برخوردار بوده است . آنچنانكه در بين آيندگان نيز ممكن است كسانى جاهلانه مردم عصر ما را بهره‌مند از امكانات زمان خود ببپندارند و چنين مطالبى را در حق اينان عنوان نمايند .\r\n","page_name":" 161 ","page_number":167},
  {"content":"\r\n\r\nمىنمود . بدينطريق كه پس از آنكه خود الفباء به اطفال شناسانده مىشد تركيب آنها با حروف صدادار آغاز مىگشت و طرز تلفظ حروف با « الف » و « واو » و « ياء » تعليم مىگرديد .\r\nترتيب اين تركيب در خود جزوه‌ها به شكل ابتدائى نوشته شده بود و نحوهء تدريس بويژه تمرين و ممارست نيز آن را مركوز ذهن شاگردان مىنمود .\r\nطرز تلفظ و ياد دادن چنين بود كه معلم تركيبات حروف را با آهنگ و آواز بلند بدينطريق بر زبان مىآورد « الف الف . آ » ، « ب الف . با » ، « ت الف . تا » و . . .\r\nشاگردان نيز با تقليد از او ، به همان نحو آن را تكرار مىكردند و در يك مدت بالنسبه كوتاه ، با چند دفعه تكرار ، خواندن آنها را ، با توجه به شكل هريك فرامىگرفتند .\r\nمعلم يكى دو روز بعد ، براى اطمينان از اينكه آنها تركيبات تعليم شده را خوب فرا گرفته‌اند ، دستش را روى نوشته‌ها ، بدون رعايت ترتيب آنها ، مىگذاشت و از شاگردان مىخواست كه آنهائى را كه او نشان مىدهد بخوانند و سپس هيجى كنند . يعنى بگويند كه مثلا « كاف الف . كا » يا « ميم الف . ما » خوانده مىشود و هكذا .\r\nهرگاه نقص يا غلطى در تلفظ شاگرد ، يا شاگردها مىديد آن را بازگو مىكرد و به آنها حالى مىنمود . روزهاى بعد نيز ، قبل از آنكه درس تازه را شروع كند باز درس ديروز را از او مىپرسيد و در نتيجه بچهء تازه‌وارد ناخودآگاه در طريق فراگرفتن درس قرار مىگرفت .\r\nپس از آنكه تركيب حروف تمام مىشد و نوبت بشناسائى حركات يعنى زبر ، زير و پيش ، يا تنوين و سكون و مدّ و تشديد . . . مىرسيد تلفظ حروف با حركات نيز تدريس مىگشت و معلم كوچك ، كه گفتيم از خود شاگردان بود ، اينبار با همان سبك نخستين ، چنين ياد مىداد « الف زبر . آ » ، « ب زبر . ب » ، « ت زبر . ت » و الخ . . . و چون خواندن حروف با حركات و علامات بپايان مىرسيد خواندن قرآن آغاز مىشد و اولين سورهء قرآن مجيد ، يعنى سورهء فاتحه ، تعليم مىگرديد و بعد از آن سوره‌هاى ديگر كه در جزوه بود از آخر آن تدريس مىگشت .\r\nدر كتابچهء الفبا كه طفل همراه داشت معمولا سوره‌هاى يك جزو آخر ، يعنى يك\r\n\r\n","description":"","footnote":"","page_name":" 162 ","page_number":168},
  {"content":"\r\n\r\nسىام آخر قرآن نوشته مىشد و بدانجهت به خود كتابچه هم جزوه مىگفتند . و چون سورهء اوّل اين جزو سورهء « عمّ » بود از اينرو آن را « عم‌ّجزو » هم مىخواندند . شاگردان بمحض آنكه جزوه را به آخر مىرسانيدند يك بار ديگر آن را دوره مىكردند و چون از آن فارغ مىگشتند بجاى جزوه ، قرآن كامل مىآوردند و از آن درس مىخواندند و سوره‌هاى آن را از آخر به طرف اولين سوره تعليم مىگرفتند . اين قسمت از تعليم و تعلّم ساده بود زيرا نوآموزان خواندن قرآن را در ايام ياد گرفتن جزوه فراگرفته بودند .\r\nدر آن دوره‌ها صنعت چاپ محدود بود و بعدها هم كه امكانات فراهم گشت مثل امروز پيشرفت و توسعهء زيادى نداشت . از اينرو داشتن و آوردن قرآن كامل براى همه ميسّر نبود . اين بود كه آنان گاهى از اقوام و اقرباى خود قرآنى بامانت مىگرفتند و پس از پايان قرائت آن بازپس مىدادند .\r\nختم قرآن ، يعنى بپايان رسانيدن تحصيل قرائت آن ، تشريفاتى داشت بدينمعنى وقتى نوآموز به آخرين سوره مىرسيد براى خانواده‌اش افتخارى از حيث تحصيل وى فراهم مىگشت . پدر و مادر و كسان طفل ، از اينكه فرزند آنها موفق به فراگرفتن تمام قرآن شده است ، احساس مسرّت مىكردند و معمولا بشكرانهء آن مهمانىاى ترتيب مىدادند . در اين مهمانى علاوه بر نزديكان خانواده و شاگردان مكتب ، يا همدرسان او ، آخوند باجى نيز جزو مدعوين بود و در پايان آن هديه‌اى متناسب با استطاعت مالى خانواده به او اهدا مىشد . اين هديه براى خانواده‌هاى متوسط عبارت از يك كلّه قند بود ولى كسانى كه استطاعت بيشترى داشتند پارچه يا پولى نيز بعنوان خلعت بدان مىافزودند .\r\nمعمولا اين مهمانى روزى برگزار مىشد كه نوآموز ، خواندن سورهء بزرگ بقره را آغاز مى كرد و به آيهء 7 اين سوره مىرسيد . اين آيه با كلمهء  « خَتَمَ اللَّهُ »  شروع مىشود . رسم شايع زمان آن بود كه هنگاميكه طفل اين كلمه را قرائت مىنمود ، از طرف معلمه يا ارشد مكتب ، سيلىاى بگونهء او نواخته مىشد .\r\nما از علّت و فلسفهء اين سيلى بىاطلاعيم و خود چنين مىپنداريم كه چون اين آيه مشعر برآنست كه خدا « بر دل و گوش » كافران و كسانى كه صفات آنها در آيهء ماقبل ، يعنى آيهء ششم سورهء بقره گفته شده است « مهر نهاده و بر چشمهايشان پرده‌اى قرار داده\r\n\r\n","description":"","footnote":"","page_name":" 163 ","page_number":169},
  {"content":"\r\n\r\nاست » تا تنبّه و انذار پيامبران را درنيابند « 1 » . شايد بدانجهت با سيلى بر گونهء طفل مىنواخته‌اند تا هرآينه او را متوجه اين امر سازند و از گرايش بدان صفات بازدارند و بدرك حقايق مستعد گردانند . بهرحال اگر علّت و جهت اين سيلى زدن را بدرستى نمىدانيم اين واقعيّت را براى خوانندگان كتاب بعنوان خبر نقل مىنمائيم كه در تحصيلات قديم در اردبيل ، نواختن اين سيلى در موقع رسيدن شاگرد بآيهء  « خَتَمَ اللَّهُ »  از سورهء بقره به صورت وى ، رسم معمول بود و در مكتبخانه‌ها اعمال مىشد .\r\nطفل چون قرائت قرآن را بپايان مىرسانيد تعليم او در اين مكتب باتمام مىرسيد و مىتوانست براى ادامهء تحصيل در مكاتب بالاتر ، كه بوسيلهء معلمان مرد تأسيس و اداره مىگشت ، مشغول شود ولى اين كار بندرت صورت مىگرفت زيرا براى زندگى در جامعه‌هاى قديم اين مقدار تحصيل كافى بود و داشتن سواد و دانستن مطالب علمى لزوم و ضرورتى نداشت و كسب‌وكار آيندهء طفل از آنها بىنياز بود . از اينرو تعداد كمى از فارغ التحصيلان اين مكاتب وارد مكتبخانه‌هاى بالاتر مىشدند و بقيه براى كمك به پدر و فراگرفتن كسب‌وكار او ، يا شاگردى نزد استادكار ، باصطلاح امروز وارد بازار كار مىگشتند .\r\nدر مكتبخانه‌ها از نوآموزان شهريه گرفته مىشد ولى مقدار آن كم بود و بتوافق اولياى اطفال و مكتبدار بستگى داشت . در نيمقرن پيش شهريهء متداول يك قران در ماه بود ولى بعضى از ثروتمندان شهريهء بيشترى مىپرداختند . مكتب غير از ايام تعطيل هرروز داير بود . روزهاى شنبه بيشترين وقت آخوند باجى صرف رسيدگى بدرس و نظافت بچه‌ها مىشد و روزهاى پنجشنبه نيز اختصاص بدوره كردن درسها داشت .\r\nآخوند باجى در جامعهء اردبيل ارج و احترام زيادى داشت ، مردم محلّه ولو آنكه فرزندى در مكتب او نمىداشتند ، ويرا محترم مىشمردند و در مجالس او را در صدر\r\n\r\n\r\n","description":"","footnote":"\r\n( 1 ) - آيات ششم و هفتم سورهء مباركه بقره چنين است   « إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ . خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ » .   يعنى « كسانى كه كافر شدند چه آنها را بترسانى و چه نترسانى فرقى ندارد و ايمان نمىآورند . خداوند بر قلبهاى آنان مهرى نهاده است و بر گوشها و چشمهاى آنان پرده‌اى قرار گرفته و براى آنان عذاب بزرگى مىباشد . »\r\n","page_name":" 164 ","page_number":170},
  {"content":"\r\n\r\nمىنشانيدند . او پردعوت‌ترين بانوان محلّه بشمار مىآمد زيرا هرگاه كه در خانهء شاگردان فعلى و قبلى او جشن يا عزائى برپا مىشد ، او در رديف اول مدعوين قرار داشت .\r\n\r\nتنبيهات در مكاتب قديمهء اردبيل :\r\nمكتبدار حق تنبيه بچه‌ها را نيز داشت و معمولا وقتى كه ولىّ طفلى او را بمكتب مىگذاشت اين جمله را خطاب به آخوند باجى مىگفت كه « اتى سنون ، سوموگى منيم » « 1 » و اين حكايت از آن داشت كه اگر آنقدر به او چوب زده شود كه گوشتهاى بدنش بريزد ، ولىّ او رضايت خواهد داشت . با وجود اين بايد گفت كه بندرت تنبيهى صورت مىگرفت زيرا نفس اطلاع بچه‌ها از اينكه ، اگر بر خلاف معمول رفتار كنند تنبيه خواهند شد ، آنها را از هركار ناصوابى بازمىداشت .\r\nتنبيه نيز در آن ايام مراتبى داشت و مشتمل بر تذكار خصوصى ، توبيخ در حضور بچه‌ها و يا تنبيه بدنى بود . در تنبيهات بدنى نيز گاهى به كشيدن گوش و زمانى بيك سيلى ملايم اكتفا مىگشت و ندرتا يكى دو تا ضربه ، با تركهء چوب بر كف دست بچّهء مقصر زده مىشد و در موارد بسيار نادر هم ممكن بود پاهاى يكى از آنها در فلك قرار گيرد و چند ضربه چوب بر كف آنها بخورد . « 2 »\r\nپس از پيدايش مدارس جديد نيز تنبيهاتى در آنها معمول بود ولى بيكبار اولياى فرهنگ آن را ممنوع ساختند و بدين‌سبب كه در مدارس اروپا و آمريكا تنبيهات بدنى بر چيده شده است ، اين قسمت از رسوم مؤسسات تحصيلى در مدارس ايران را نيز بر مبناى\r\n\r\n\r\n","description":"","footnote":"\r\n( 1 ) - يعنى گوشتش مال تو ، استخوانش مال من .\r\n( 2 ) - فلك ، كه در اردبيل آن را « فالاقّا » با تشديد قاف مىگفتند عبارت از قطعه چوبى شبيه به دستهء بيل بود كه در وسط آن قطعهء طنابى را به صورت حلقه بسته بودند . وقتى مىخواستند كسى را با آن تنبيه كنند به پشت مىخوابانيدند و پاهاى او را در آن حلقهء طناب قرار مىدادند سپس دو نفر از شاگردان هريك يك سر چوب را در دست گرفته در يك جهت بدور آن پيچ مىدادند تا طناب بدور آن به‌پيچد و پاها در آن محكم بماند . آنگاه مكتبدار با تركهء چوبى ، كه در كنار تشكچهء خود مىگذاشت چند ضربه متناسب با گناه بپاهاى او مىزد .\r\nاگر دو بچه‌ايكه دو سر فلك را در دست داشتند با آن‌كس كه پاهايش در فلك بود ميانهء خوبى نداشتند آن را بيشتر مىپيچانيدند تا فشار و درد بيشترى بر پاهاى او وارد شود .\r\n","page_name":" 165 ","page_number":171},
  {"content":"\r\n\r\nروش آنها تغيير دادند . لازم است بدين نكته اشاره شود كه برخى از علماى تربيتى جهان غرب بر اين عقيده‌اند كه امر تنبيه بايد از ساحت تعليم و تربيت برداشته شود و آگاهانيدن متعلمين جانشين مجازات آنها گردد . آنان مىگويند اگر فى المثل بچّه‌اى شيشهء پنجرهء اطاق نشيمن را نيز بشكند نبايد با هيچ واكنشى روبرو شود بلكه بايد گذاشت كه او خود از سرما و گرمائى كه از جاى شكسته مىآيد ، رنج ببرد و دريابد كه شكستن شيشه كار خوبى نبوده و در آينده از آن اجتناب نمايد و هكذا . . .\r\nديگران بر اين نظر ايراد گرفته مىگويند كه اين امر با مقتضاى طبيعت آدمى سازگار نيست وانگهى اگر مثلا خانواده‌اى پنج كودك بزرگ كند تا كى بايد پنجره‌هاى آنها بدون شيشه بماند تا بچه‌ها بتدريج آثار نامطلوب اعمال خود را دريابند .\r\nبعلاوه اگر كار خلاف آنها فقط منحصر به شكستن شيشه شود ممكن است قابل تحمل باشد امّا در موارد ديگر چه ، و بقول معروف ثمّ ما ذا ؟ . . .\r\nتجربه نشان داده است كه انضباط و نظم ، ركن اساسى قوام و دوام جوامع انسانى است و اگر روزى اين نظام شكسته شود موجوديت جامعه متزلزل مىگردد و بربريّت و وحشيگرى اساس آن را تهديد مىنمايد . ما با سابقه‌ايكه در امر تعليم و تربيت داشته‌ايم چنين ديده‌ايم كه تا روزيكه در آئيننامهء مدارس ايران تنبيهات بدنى ممنوع نگشته بود مدارس ما مراكز مؤثرى از لحاظ آموزش و پرورش بشمار مىآمد و كسانى كه از آنها فراغت تحصيل مىيافتند انسانهاى باتربيتى مىبودند و در قسمت تعليم نيز آنچه را كه خوانده بودند به خوبى مىدانستند و صاحب انديشه و اتكاى بنفس مىشدند . ولى از آن روز كه اين ممنوعيت در آئيننامه عنوان گرديده است كيفيات واقعى مدارس سقوط كرده و چون نظام لازم از كلاسهاى مدارس رخت بربسته معلّم مبدّل بيك صفحهء « گرامافون » گشته است كه مطالبى را در جلوى تخته‌سياه ، در برابر جمعى بنام دانش‌آموز ، كه بآموختن هرچيز جز دانش علاقه دارند ، بيان كند و بهرحال ساعت درس را با ناراحتىهائى كه بچه‌ها فراهم مىنمايند ، به آخر برساند و با شنيدن صداى زنگ خود و شاگردان را از اين گرفتارى رها سازد . زيرا روش كارها طورى شده است كه رابطهء حرمت بين معلم و متعلّم از بين رفته و هرقدر هم درس معلّم زمزمهء محبّتى باشد غالبا\r\n\r\n","description":"","footnote":"","page_name":" 166 ","page_number":172},
  {"content":"\r\n\r\nدر بين دانش‌آموزان يك كلاس ، اكثريت با كسانى گشته است كه حاضر بحفظ نظم و شنيدن مطالب نيستند و روح آرامش و امكان استفاده از كلاس و درس را از بين مىبرند و در برابر اينقبيل رفتارهاى ناصواب ، طبق مندرجات آئيننامه‌ها ، در صيانت و امان مىباشند .\r\nدر نتيجه مدارس ما كيفيت مطلوب خود را از دست داده و در تاريخيكه ما اين مجموعه را گرد مىآوريم در طريقى گام نهاده است كه اثرات آن از لحاظ اصول انسانيت و سلامت جوامع ، تهديدكننده‌تر از آثار چنگيز و تيمور گشته است . بيان اين واقعيت براى نويسنده مشكل و براى خواننده ناگوار است كه اكثريت فارغ التحصيلان مدارس ما با مقايسه با همطرازهاى خود در سى يا چهل سال گذشته در آن درجه از كمالات اخلاقى و وظيفه‌شناسى نيستند كه آنان بودند و نيز از حيث كيفيت كسب دانش و بهره‌مندى از درس‌ومشق نسبت به آنها پيشرفت كمترى دارند . در صورتى كه در عالم مقايسه صد يك امكانات و وسايل تحصيلات اينان در اختيار آنها نبوده است .\r\nدانش‌آموزان امروزى در مقياس بسيار وسيع ، كتاب‌هاى گوناگون ، لوازم تحصيل ، معلمان دانشمند ، آزمايشگاههاى مجهّز و . . . در اختيار دارند و هرروز و هرساعت كه بخواهند از راه مجلّات علمى ، راديو ، تلويزيون ، سخنرانيها و . . . مىتوانند تحصيل علم و دانش كنند حال آنكه پيشينيان آنها از همهء اينها محروم بودند و حتى دفتر و كتاب درسى را نيز به زحمت پيدا مىكردند . آنها بر اثر نظام و ضابطه آنچه را مىخواندند بواقع در مىيافتند و اينان بر اثر فقدان آن ، هرچه را كه آماده و مهيّا در اختيارشان مىگذارند ارج نمىنهند و چه‌بسا كه در حدّ گواهينامه‌هاى رسمى دريافتى نيز ، توشه‌هاى علمى و تربيتى بدست نمىآورند .\r\nممكن است براى خوانندگانى كه از وضع مدارس سابق بىاطلاعند اين تصوّر حاصل شود كه تنبيهات بدنى متداول در آن مدارس بدان معنى بوده است كه مربّى هر روز و هرساعت ، مثل جلّادى ، بالاى سر شاگردان ايستاده و با چوب و شلاق و تازيانه‌اى كه در دست داشت ، تن ضعيف و ظريف كودكان را كوفته يا اعضاى بدن آنها را مثله مىكرده است . تا آنجا كه جلوگيرى از اين عمل غيرانسانى ضرورت\r\n\r\n","description":"","footnote":"","page_name":" 167 ","page_number":173},
  {"content":"\r\n\r\nاجتماعى يافته و گردانندگان دستگاه تعليم و تربيت مجبور به منع آنها شده‌اند . ولى واقعيّت اينست كه اين امر بموازات تشويق و تحبيب و نصيحت و غيره ، اسما بمنزلهء وسيله‌اى براى معلّم بشمار مىآمد بدون آنكه رسما و عملا مورد استفاده قرار گيرد و بطوريكه اشاره كرده‌ايم نفس اين امر كه اگر شاگرد در اداى وظايف خود كوتاهى كند يا اصول مسلّم جامعه را ، كه در مراحل تحصيل ، همان محيط مكتب و مدرسه بود ، مورد تعدّى قرار دهد تنبيه خواهد شد ، بازدارندهء بزرگى از كارهاى ناصواب بود و بتدريج ملكه‌اى براى او مىشد . امريكه اگر صادقانه بررسى گردد روشن مىشود كه در عرض يكسال از سى چهل نفر نوآموز دختر و پسرى كه در يك مكتب درس مىخواندند به زحمت يك يا دو نفر مورد تنبيه بدنى قرار مىگرفتند و اين تنبيه عملا از يك سيلى ملايم بر صورت و يا يكى دوتركه چوب بر كف دست تجاوز نمىكرد .\r\nنظم و نظام معمول مكتبخانه ، مثل فشار هواى محيط كه بر وجود ما وارد مىشود ، غيرمحسوس بود و بدون ايجاد كمترين ناراحتى روحى و جسمى ، فضاى منظم و آرامى ايجاد مىكرد و معلم و متعلم ، بىآنكه حتى بر اين فضا توجّهى يابند ، در محيط لذت‌بخش و شوق‌آورى بتعليم و تعلّم مىپرداختند و بحفظ حدود و حقوق و احترام ديگران ، كه لازمهء زندگى در اجتماع است ، از همان اوان عادت مىكردند . اين عادت كم‌كم ملكه مىگشت و چنان محيط امنى بوجود مىآورد كه در شهر بزرگى مثل اردبيل ، شايد سالها مىگذشت و يك دعوا و يا خداىناكرده تجاوز و سرقتى بين چنين كسانى پيش نمىآمد و ما اگر از انضباط دقيق در مؤسسات تربيتى ، بويژه مراحل اوليّهء آنها طرفدارى مىكنيم براى رسيدن بيك نتيجهء نهائى مطلوب يعنى يك جامعهء سالم و امن مىباشد كه تأسفا هيچ اقدام ديگرى نمىتواند آن را اينچنين ساده و آسان فراهم سازد .\r\n\r\nبازى كودكان در مكتبخانه‌هاى اردبيل :\r\nبارى نوآموزان مكاتب قديمه پس از آنكه درس خود را ياد مىگرفتند و بمعلم كوچك خويش باز مىخواندند دو نفر سه نفر ، دور از چشم آخوند باجى ، با هم بازى مىكردند و اين بازيها غالبا پيدا كردن حرف مشخصى در يكى از صفحات\r\n\r\n","description":"","footnote":"","page_name":" 168 ","page_number":174},
  {"content":"\r\n\r\nجزوه ، يا « دوزلمه » و يا « نقطه‌بازى » بود .\r\nپيدا كردن حرف مشخصى در جزوه بدين‌سان بود كه دو نفر كه پهلوى يكديگر مىنشستند ، جزوه را بازمىكردند و هريك از آنها يك روى صفحهء باز شده را انتخاب مىنمودند . آنگاه يكى از حروف ، مثلا نون تنها « ن » را مشخص مىساختند و شروع به پيدا كردن و شمردن آن‌ها مىنمودند . نون هرصفحه كه بيشتر بود آنطرف برنده مىشد .\r\nدوزلمه در زبان تركى ، بمعنى در خط مستقيم قرار دادن است . در اين بازى كه معمولا بر روى جلد مستطيل‌شكل جزوه انجام مىشد بچّه‌ها دو قطر آن را با قلمى ، كه ممكن بود يكى از آنها داشته باشد ، رسم مىكردند و از محل تلاقى قطرها ، دو خط نيز بموازات عرض و طول مستطيل منظور مىداشتند . بدين‌ترتيب در روى جلد جزوه هشت خط مستقيم ( چهار ضلع كناره‌هاى جلد ، دو قطر و دو خط بين وسط اضلاع روبرو ) بوجود مىآمد كه روى هريك از آنها سه نقطه ( دو نقطه در طرفين و يكى در وسط ) مشخص مىشد . بازيكنان بنوبت يكى از اين نقطه‌ها را با گذاشتن تكّهء كاغذ يا علامت ديگر مىگرفتند . سعى هركس بر آن بود كه سه نقطهء روى يك خط مستقيم را بدست آورد و در ضمن بازى را طورى انجام دهد كه از افتادن سه نقطهء متوالى بر روى يك خط مستقيم بدست طرف جلوگيرى نمايد . هركس كه جلوتر از ديگرى سه نقطهء يك خط مستقيم را مىگرفت برنده بود .\r\nنقطه‌بازى هم نوع ديگرى از اين بازيهاى كودكانه بشمار مىآمد و مثل دوزلمه براى تربيت هوشى اطفال مفيد بود . اين بازى در روى يك صفحه كاغذ سفيد صورت مىگرفت بدينطريق كه يكى از بچه‌ها در روى آن تعدادى نقطه بفاصلهء تقريبى يك سانتىمتر مىگذاشت و از اين راه مربعى بدست مىآورد كه مثلا در هريك از اضلاع آن بيست نقطه و بالمآل در سطح صفحه چهارصد نقطه قرار داشت . آنگاه بازى با كشيدن يك خط مستقيم بين دو نقطهء متوالى از طرف يكى از بازيكن‌ها ، آغاز مىگشت و هريك از دو طرف بنوبت يك خط بين دو نقطهء متوالى بطور دلخواه مىكشيد . سعى بازيكنها بر آن بود كه با كشيدن يك خط ، خانه‌اى با چهار ضلع كامل بدست آورد و درعين‌حال طرف را از چنين امكانى بازدارد . هريك از آنها علامتى را\r\n\r\n","description":"","footnote":"","page_name":" 169 ","page_number":175},
  {"content":"\r\n\r\nكه عبارت از يك حرف بود براى خود مشخص مىنمود و بمحض بدست آوردن يك چهارخانه ، در وسط آن مىنوشت . در پايان بازى هركس كه چهارخانهء بيشترى داشت برنده بود . اين بازى بيشتر در مكتبخانه‌هاى بالاتر كه با قلم و كاغذ سروكار داشتند صورت مىگرفت .\r\nاذان ظهر ، كه در قديم در بالاى مناره‌ها يا پشت‌بام مساجد گفته مىشد ، بمنزلهء زنگ پايان درس بود . بچه‌ها از دقايقى پيش جزوه‌ها را در دستمال خود مىبستند و زير بغل گذاشته منتظر مىنشستند و بمحض بلند شدن صداى اذان از جا برمىخاستند و كفشهاى خود را ، كه موقع آمدن در گوشهء معينى از دهليزخانه جفت كرده بودند ، به پا كرده راه منزل خود را پيش مىگرفتند و طبيعى است كه دويدن در كوچه و خنديدن و بازى كردن با يكديگر ، بعد از ساعتها در يك جا نشستن ، بهترين تفريح براى آنها بشمار مىآمد . بعضى از مكتبداران كه انضباط بيشترى داشتند از يكربع به ظهر مانده بچه‌ها را يك‌يك مرخص مىنمودند تا در كوچه نايستند و يكسره به خانه بروند .\r\nغيبت از مكتب موجب بازخواست و تنبيه مىشد و لذا طفلى كه غيبت مىكرد روز بعد مادر ، يا يكى از كسانش را با خود بمكتب مىآورد تا عذر غيبتش را به اطلاع آخوند باجى برساند . مرخص كردن طفل در وسط روز معمول نبود مگر در مواردى كه يكى از بستگان طفل بمكتبدار مراجعه مىكرد و كسب اجازه مىنمود .\r\nگاهى كسانى كه گرفتارى سختى پيدا مىكردند از روح معصوم اطفال مكتبخانه‌ها استمداد مىنمودند . بدينمعنى اگر مثلا كسى مريض لاعلاجى در خانوادهء خود مىداشت بمكتب مىآمد و مكتبدار او را دعا مىكرد و بچه‌ها با آن حالت معصومانه آمين مىگفتند . اين كار كه بندرت اتفاق مىافتاد بازتابى در روح نوآموزان داشت كه امروزه ممكن است طرفداران مكاتب الهى آن را به تصفيهء روحى و تشييد اعتقادات مذهبى ، و پيروان مكتب مادى به خرافه‌گرائى تعبير نمايند و چون ما در اينباب در صفحهء 131 جلد دوم اين كتاب مطالبى عنوان كرده‌ايم از تكرار آنها خوددارى مىنمائيم .\r\n\r\n","description":"","footnote":"","page_name":" 170 ","page_number":176},
  {"content":"\r\n\r\n\r\nمرحلهء دبستان يا مرحلهء دوم تحصيلات قديمه در اردبيل :\r\nمرحلهء دوم تحصيل بمنزلهء دبستان بود و در مكاتبى صورت مىگرفت كه مكتبداران مرد ، بنام « آخوند » آنها را تأسيس و اداره مىكردند .\r\nدر روزگار گذشته ، همچنانكه اشاره كرده‌ايم ، آخوند بمردانى گفته مىشد كه در علوم دينى ورود داشتند و مىتوانستند آنها را به ديگران نيز تدريس نمايند و كسانى از آنها را كه از جهت مطالب علمى پر و غنى بودند « ملّا » مىخواندند .\r\nهر دوى اين كلمات ، در آن ايام عناوين با حرمت و عظمتى بود و علماى بزرگى مثل شادروان « آخوند ملا محمد كاظم خراسانى » ، كه در ايام انقلاب مشروطيت ايران زعامت عاليترين مركز علمى تشيّع را در نجف اشرف داشت و از حاميان بزرگ حريّت و آزادى ايران بشمار مىآمد ، با اين عناوين شناخته مىشدند .\r\nدر عصر ما اين عنوانها وزن و ميزان خود را از دست داده است و اگر كسانى با كلمات آخوند و ملّا مورد خطاب قرار گيرند احساس يكنوع سخافت و هرآينه بىاحترامى مىكنند و عناوين ديگرى مثل « حجت الاسلام » ، « آيت اللّه » و « آيت الله العظمى » را بر آنها ترجيح مىدهند . مكتب آخوند نيز مانند مكتب آخوند باجى بود . او هم بر روى تشكچه‌اى مىنشست و ميز كوچكى در پيش خود مىگذاشت و دانش‌آموزان هم در كف اطاق ، كه نسبتا بزرگتر بود ، مىنشستند و بجاى ياد گرفتن الفبا يا قرائت جزوه ، خواندن و نوشتن فارسى و عربى مىآموختند . گاهى هم بعضى از بچّه‌ها ، كه الفبا را نزد آخوند باجى ياد گرفته بودند ، قرائت قرآن را در اين مكاتب تعقيب مىكردند .\r\nكتاب در آن ايام بسيار كم و نادر بود و در قرون گذشته با دست نوشته مىشد . از يكقرن پيش كه چاپ سنگى وسعت يافت گشايشى از اين حيث بوجود آمد و مثلا در مكتبى كه پنجاه نفر محصّل داشت نسخ معدودى از كتابهاى معمول زمان با آن چاپ ، مورد استفاده قرار مىگرفت .\r\nدر اين مكتبها هم شاگردان بدسته‌هائى تقسيم مىشدند و باصطلاح ، همدرس\r\n\r\n","description":"","footnote":"","page_name":" 171 ","page_number":177},
  {"content":"\r\n\r\nمىگشتند يعنى هرچند نفر كه از يك كتاب معين درس مىخواندند همدرس همديگر مىشدند . كتابهائى كه در آن دوره‌ها به فارسى تدريس مىشد « تنبيه الغافلين » ، « وظيفة الاطفال » ، « نصاب الصبيان » ، « گلستان سعدى » ، « تاريخ نادر » و نظاير آنها بود و در قسمت عربى نيز بيش از همه صرف و نحو تعليم مىگشت .\r\nخط نوشتن ، كه يكى از هنرهاى زيباى عصر ماست ، براى دانش‌آموزان اجبارى بود و قلمدان و كاغذ و قلم نى از وسايل تحصيل بشمار مىآمد . خط نوشتن را آن روزها مشق كردن مىگفتند . معلّم ترتيب نوشتن را با دادن سرمشق در مكتب ياد مىداد و براى دانش‌آموزان تكاليف شب نيز معين مىكرد بدينمعنى كه صفحاتى را براى نوشتن در منزل علامت مىگذاشت و هرروز صبح اول وقت آنها را رسيدگى مىنمود .\r\nپس از آنكه رسيدگى بتكاليف تمام مىشد هردسته از شاگردان همدرس ، به ترتيب پيش آخوند آمده دوزانو روى زمين مىنشستند و آخوند درس روز گذشته را از آنها سوآل مىكرد و آنگاه صفحهء جديدى را بعنوان درس تازه تدريس مىنمود . همهء شاگردان هر روز درس تازه نمىگرفتند و بسته به آسانى و سختى درسهاى گذشته ، گاهى يكروز در ميان و در مواردى دو روز در ميان ، صفحات جديدى را مىآموختند . سپس از پيش معلّم برخاسته بجاى خود بازمىگشتند و با هم به خواندن و فراگرفتن درس مىپرداختند و چون از اين كار فارغ مىشدند خط مىنوشتند .\r\nاين قبيل مكاتب دو وقته بود ، يعنى صبح تا ظهر و از دو ساعت بعدازظهر تا ساعت چهار داير مىشد . دانش‌آموزان غالبا براى صرف ناهار به خانه مىرفتند ولى در فصل زمستان ، كه هوا سرد و كوچه‌ها پر از برف مىشد ، بيشتر آنها ناهار خود را همراه مىآوردند و در مكتب صرف مىكردند .\r\nكيف و « ساك » به ترتيبى كه امروز معمول است وجود نداشت و اساسا ساخته نمىشد و بچه‌ها براى بستن كتابها و وسايل تحصيل خود از دستمال استفاده مىكردند .\r\nناهار خود را نيز در دستمالى مىگذاشتند و چون ظهر مىشد و آخوند مكتب را ترك مىكرد آنها دستمال خود را باز كرده غذائى را كه آورده بودند مىخوردند . گاهى سه نفر چهار نفر غذاهاى خود را ، بقول خودشان با هم « قاطى » مىكردند و باشتراك با هم\r\n\r\n","description":"","footnote":"","page_name":" 172 ","page_number":178},
  {"content":"\r\n\r\nصرف مىنمودند و چون از خوردن ناهار فارغ مىشدند با هم بگفتگو يا بازى مىنشستند .\r\nبرخى نيز درس روز را با همدرسان بازگو مىكردند و يا تكاليف شب را انجام مىدادند .\r\nروزهاى پنجشنبه ، مثل مكاتب پيشين ، براى دوره كردن درسها بود و كار تحصيل ظهر تمام مىشد . روز شنبه هم معلم بدرس و مشق بچه‌ها و نظافت آنها رسيدگى مىنمود . تعطيلات تابستانى معمول نبود و بيشتر مكاتب سالى دوازده ماه داير بود .\r\nوسيلهء گرم كردن مكتب در زمستان بخارى بود . در آن ايام روشن كردن بخارى با هيزم صورت مىگرفت زيرا بر خلاف امروز نفت معمول و به قدر كافى نيز موجود نبود .\r\nمكتبدار هيزم را در فصل تابستان خريدارى مىكرد و بوسيلهء هيزم‌شكنها آنها را باندازهء طول بخارى خرد كرده انبار مىنمود ، تا در زمستان دچار مشكلاتى نشود . بخارى مكتب جيرهء هيزم داشت و على الرسم صبح هرروز و بعدازظهر روزهائى كه هوا سرد بود ، روشن مىشد و اطراف آن ، قبل از شروع درس ، مركز تجمع بچه‌ها بود .\r\nتنقل ، يعنى خوردن خوراكى در ساعات درس ممنوع بود از اينرو بچه‌ها آنچه را كه مىآوردند ظهر مىخوردند و اين خوراكى معمولا نخودچى كشمش يا سنجد و گاهى سبزه و مغز گردو بود . معهذا صبحها نيز قبل از آغاز درس بعضى از آنها سنجدهائى را كه در جيب داشتند با پوست آن بقسمت داغ‌شدهء تنهء بخارى چسبانده باصطلاح روز ، كبابى كرده مىخوردند .\r\nهرمكتب معمولا خليفه‌اى داشت كه از بين شاگردان مبرّز انتخاب مىشد تا در ساعاتى كه آخوند در مكتب نبود عهده‌دار نظم شود . تنبيهات در اين مكاتب هم ، مثل مكتب آخوند باجىها ، معمول بود ولى بندرت صورت مىگرفت .\r\nدر بعضى از مكتبها آواز خواندن و شعر سرودن جزو برنامهء تحصيل بود ولى اين هردو ، بويژه آواز خواندن ، اختصاص بمسائل مذهبى داشت و بطور عمده در روزهاى پنجشنبه به شكل نوحه‌خوانى صورت مىگرفت . بااينحال معلم توجه مىنمود كه اين نوحه‌خوانيها در مايهء اصلى آهنگهاى مربوطه ، كه گوشه‌هائى از دستگاههاى هفتگانهء موسيقى اصيل ايرانى بود ، باشد و « پست » و « شدّ » آواز يا اوج و حضيض صداها رعايت گردد . در نيمقرن پيش مكتب مرحوم « ميرزا عزيز » در تازه‌ميدان ، از اين حيث معروف بود .\r\n\r\n","description":"","footnote":"","page_name":" 173 ","page_number":179},
  {"content":"\r\n\r\nاز مكتبداران معروف يكقرن اخير اردبيل مىتوان از شادروان ملا حسينعلى ، حاج ميرزا فتح الله ، ملا حسنعلى و پسرش حاج ميرزا محسن خوشنويس و ميرزا عزيز فربودى نام برد .\r\n\r\nمرحلهء سوم تحصيلات قديمه در اردبيل :\r\nكسانى كه در اين مكاتب خواندن و نوشتن فارسى و مقدمات صرف و نحو عربى و برخى از علوم را فرامىگرفتند افراد باسوادى مىشدند و در جامعهء اردبيل ارج و احترام مىيافتند و اكثرا براى تحصيل معاش ، كار و شغلى را در پيش مىگرفتند .\r\nولى كسان ديگرى هم از آنان پيدا مىشدند كه مىخواستند بالاتر از اين مراحل تحصيل نمايند و از علم و دانش بهرهء كافى بدست آورند . اين كار در « مدارس » صورت مىگرفت و مدرسه ، بدين مفهوم عبارت از بنائى بود كه افراد خيّر يا علماى بزرگ شهر ، از وجوه شخصى يا بيت المال و خيرات عمومى براى تربيت طلاب علوم دينى مىساختند .\r\nاين مدارس از تعدادى اطاق ، بنام حجره كه مخصوص سكونت طلاب بود ، تشكيل مىيافت و على الرسم اين اطاقها در طول چهار ضلع حياط بزرگ مربّع‌شكل احداث مىگشت . اطاقها داراى طاق ضربى بود و در ورودى آنها ، در وسط ضلع مجاور حياط ، منظور مىشد و روشنائى آنها نيز از دو پنجرهء كوچكى كه در طرفين در قرار داشت ، تأمين مىگشت . هراطاق تعدادى طاق و طاقچه داشت و يك پستو يا صندوقخانه در پشت آن كه با يك در و گاهى با يك درگاه به اين اطاق متصل مىشد ، بمنزلهء آشپزخانهء حجره به حساب مىآمد . حياط مدرسه درختكارى و گلكارى مىگشت و حوض بزرگى ، كه على العموم در وسط آن قرار داشت و بوسيلهء تلمبه از چاه پر مىشد ، محيط زيبائى بوجود مىآورد .\r\nهرمدرسه تالار بزرگى داشت كه بنام « مدرس » يا محل درس ناميده مىشد . بعضى از مدارس داراى چندين مدرس بودند و در هريك از آنها مدرسيّنى تدريس مىنمودند .\r\nمدرس‌ها با حصير و گليم و گاهى با فرشهائى كه افراد خيّر اهدا مىكردند مفروش مىشدند ولى تهيّهء فرش حجره‌ها و وسايل زندگى آنها بر عهدهء خود ساكنان آنها بود .\r\n\r\n","description":"","footnote":"","page_name":" 174 ","page_number":180},
  {"content":"\r\n\r\nامروز كه سيمان و تيرآهن و نظاير آنها در كارهاى ساختمانى معمول شده و بوفور پيدا مىشود احداث بناهاى چندطبقه و نيز ساختن حمام و حوض و غيره آسان گشته است ولى اگر مثل يك قرن پيش لوله ، سيمان ، آهن و غيره را از قلمرو امور ساختمانى حذف كنيم و خشت و آهك و آجر و تيرهاى چوبى قابل پوسيدن را جانشين آنها سازيم بهتر مىتوانيم دريابيم كه چرا در اين مدارس حمّام و نظاير آن ساخته نمىشد و بندرت اينقبيل بناها دوطبقه احداث مىگشت . و باز وقتى سخن از وجود يك استخر بزرگ در چنين محيطى بميان مىآوريم خواننده را به علاقهء بانيان و زحمت ساكنان ، در بنا و نگهدارى و مخصوصا پر كردن چنين مخازن بزرگ توجه مىدهيم و يادآور مىشويم كه اين حوضها بوسيلهء كشيدن آب با دلو و طناب از چاه ، يا در سالهاى بعد از راه تلمبه‌هاى دستى پر مىشد و توام با زحمت و سختى زيادى بود .\r\nاز مدارس قديم اردبيل كه در يكقرن اخير مركز تعليمات بود و هم‌اكنون نيز مورد استفاده است مىتوان از مدرسهء « صالحيّه » جنب مسجد جامع ، مدرسهء ملا ابراهيم روبروى مسجد حاج مير صالح و مدرسهء آقا ميرزا على اكبر جنب مسجدى به همان نام ، نام برد .\r\nاين مدارس عموما دوطبقه بود و بر روى حجرات زيرين آنها حجره‌هائى نيز قرار داشت . در گذشته اين مدارس اهميت زيادى داشت و طلاب و دانش‌پژوهانى از شهر و روستاها براى تحصيل علم در آنها تلاش مىنمودند و اساتيد بزرگى در رشته‌هاى حكمت و نجوم و ادبيات عرب و علوم اسلامى و مقدماتى از طب و رياضيات تدريس مىكردند و هريك از آنها در ساعات و روزهاى معينى در مدرسه حضور يافته در مدرس آن بتدريس اشتغال مىورزيدند ولى امروز آن شور و شوق مشهود نيست و از آنچنان طلاب و اساتيد خبرى نمىباشد .\r\nشركت در اين حوزه‌ها آزاد بود و طلّاب ، بسته بميل و علاقهء خود در جلسات درس حضور مىيافتند تا آنجا كه در بعضى از درسها ، مثل فقه اسلامى ، اكثريت قريب باتفاق محصلين شركت مىكردند ولى در بعضى از آنها مثل فلسفه و حكمت چه‌بسا كه فقط يك يا دو نفر از حضور استاد كسب دانش مىنمودند . بعضى از اساتيد ، بعلّت كهولت\r\n\r\n","description":"","footnote":"","page_name":" 175 ","page_number":181},
  {"content":"\r\n\r\nسن يا جهات ديگر ، در خانه‌هاى خود درس مىدادند و طالبان مطالب مورد تدريس آنان ، در روز و ساعت مشخصى پيش آنها رفته تلمّذ مىنمودند . برخى نيز در شبستان مساجد مجاور بتدريس مىپرداختند .\r\nآنچه مدارس قديمه را غنىتر مىساخت علاقهء محصل به فراگرفتن مطلب بود كه اين خود هم استاد را بر سر شوق مىآورد و هم مشكلات تحصيل را بر شاگردان آسان مىساخت . بحث و مجادله از وسايل معمول تحصيلات قديمه بود و خود روش ارزنده‌اى در فراگرفتن مواد و توسعهء ذهنى متعلم در باب مطالب بشمار مىآمد . بدينمعنى شاگردان پس از آنكه درسهاى استاد را مىشنيدند بلافاصله بعد از رفتن او شروع به خواندن و تفسير آن كرده نظريات موافق و مخالف در باب آنها ابراز مىداشتند و آنقدر بحث و گفتگو مىكردند كه مطلب بنحو روشنى مركوز ذهن آنها مىشد و با دلايلى كه اقامه مىگرديد نكات جنبى و نظريات گوناگون تجزيه و تحليل مىگشت و با استدلالهاى منطقى صحّت و سقم آنها روشن مىگرديد و اگر مشكلاتى پيدا مىشد در جلسهء ديگر در حضور استاد موضوع درس جديد قرار مىگرفت .\r\nطلبه‌ها غالبا از قراء و قصبات و شهرهاى ديگر مىآمدند و در اين حجرات سكونت مىگزيدند . ولى طلاب شهر ، كه عدهء نسبتا كمترى نيز مىبودند ، در خانه‌هاى خود زندگى مىكردند . بااينحال برخى از آنان در مدارس نيز حجره‌اى مىگرفتند و روزها در آنجا به تحصيل و مطالعه مىپرداختند .\r\nقبل از انقلاب اكتبر 1917 در روسيه ، طلاب شهرهاى قفقاز نيز غالبا براى تحصيل علم باردبيل مىآمدند و برخى از آنها كه استطاعت مالى داشتند خانه و اطاق در شهر اجاره كرده در آنها زندگى مىنمودند . « 1 »\r\nطلاب مدارس مورد احترام جامعه بودند و مخصوصا در ماه رمضان ، كه ماه اطعام و احسان تلقى مىشد ، طلبه‌ها غالبا شبها را براى افطار در خانهء متمكّنين دعوت داشتند و\r\n\r\n\r\n","description":"","footnote":"\r\n( 1 ) - در زمانيكه ما اين مجموعه را گرد مىآوريم يكى از محصلين قديم قفقازى اردبيل بنام آقاى حاج محمد على جبروتى ، كه روحانى معمّم و درازعمر كرده‌اى است ، در تهران زندگى مىكند و با نگارنده از چگونگى تحصيل خود در اردبيل و وقايع آن دوره در اين شهر صحبتها داشته است .\r\n","page_name":" 176 ","page_number":182},
  {"content":"\r\n\r\nبعضى از شهروندان هم گاهى شامى تهيّه كرده براى آنها بمدرسه مىفرستادند .\r\nمؤنهء آنها على الرسم بر عهدهء خانوادهء آنها بود ولى مجتهدين شهر ، كه وجوهات شرعى از مردم دريافت مىكردند آنها را بين طلاب تقسيم مىنمودند و ماهانه مقررى ثابتى بنام « شهريه » بهريك از آنان مىپرداختند .\r\nاقامت و سكونت در حجرات مدارس ، علاوه بر تحصيل علم ، آنان را عملا با اصول روزمرّهء زندگى آشنا مىنمود زيرا خريد و پخت‌وپز و شستن و جارو كردن را شخصا بر عهده داشتند و بطور خلاصه همهء ضروريات و لوازم زندگى را خود تهيّه مىنمودند .\r\nبطوريكه گفته‌ايم كتاب درسى كمتر بود از اينرو بعضى از طلاب آنها را بامانت گرفته مىخواندند و گاهى نيز ، مخصوصا در قرون گذشته ، آنها را با دست مىنوشتند .\r\nامروز وقتى گفته مىشود كه طلبه‌اى كتاب را با دست مىنوشت فكر ما متوجه وسايل فعلى از قبيل دفتر و خودكار و خودنويس و يا لااقل مداد و كاغذ و ديگر نوشت‌افزار موجود مىشود و بالمآل امر ساده‌اى به نظر مىآيد .\r\nولى وقتى امكانات آن روز مورد توجه قرار گيرد معلوم مىگردد كه اين امر با چه سختىها همراه بود . زيرا در آنعهد وسايل نوشتن عبارت از قلمهاى نئين بود و مادّهء نوشتن مركّب سياه ، كه در ظرف كوچكى از فلز بنام دوات قرار داشت .\r\nتراشيدن قلم نيز كار مشكلى بود بخصوص كه كيفيت نوشتن با تراش آن بستگى داشت . كاغذ از خارج مىآمد . محصل و هرنويسندهء ديگر ، كاغذ را ببهاى بالنسبه گران مىخريد و آن را با ترتيب خاص تا مىكرد و چون اين كاغذ خطدار نبود مراقبت زيادى مىنمود تا سطرها كج نشود و يا داخل هم نگردد .\r\nنوشتن با مركّب مراقبتهاى ديگرى هم لازم داشت تا مبادا دست يا كاغذ يا چيز ديگر ، قبل از خشك شدن نوشته‌ها ، بر آنها بخورد و مركب را بر روى سطرها كشيده آنها را ناخوانا گرداند يا خداى ناكرده آبى بر روى نوشته‌ها بريزد و آنها را محو سازد . با اينحال طلاب و نويسندگان بدين مشكلات تن درمىدادند تا بعد از ماهها صاحب\r\n\r\n","description":"","footnote":"","page_name":" 177 ","page_number":183},
  {"content":"\r\n\r\nكتابى شوند . چيزى كه امروز هيچ دانش‌آموز و دانشجوئى نه‌تنها حاضر بتحمل آنها نيست تازه با بدست آوردن بدون زحمت كتاب و كاغذ و دفتر و نوشت‌افزار شكايت هم دارد از اينكه در نه ماه تحصيلى چند صفحه تكليف انجام دهد و يا چند كتاب درسى را بايد بخواند . « 1 »\r\nاز چراغ‌برق و غيره نيز خبرى نبود و روشنائى شبانهء حجره‌ها را چراغهاى نفتى كم‌نور و در گذشته‌هاى دور چراغهاى پيه‌سوز تأمين مىنمود . اينقبيل چراغها ظروف كوچكى از سفال بود كه مقدار پيه يا روغن حيوانى در آن مىريختند و تكهء پارچه‌اى بعنوان فتيله در آن مىگذاشتند . يك سر اين فتيله را كه از ظرف بيرون آمده در خارج از آن قرار داشت آتش مىزدند و در نور آن شب را بمطالعه مىپرداختند .\r\nكم‌كم كه استفاده از نفت معمول گشت چراغهائى از شيشه ساخته شد ، و با لولهء شيشه‌اى كه بر بالاى آنها قرار گرفت بر ميزان نوردهى آنها افزوده گرديد و بدينطريق در حجره‌هاى طلبه‌ها روشنائىها بيشتر از گذشته‌ها گشت و بوى نامطبوع چراغهاى روغنى نيز از بين رفت .\r\nبيشتر چراغهاى نفتى كه تا پيدايش برق در خانه‌ها مورد استفاده بود به قدر هفت شمع كوچك نور داشت و پرنورترين آنها ، كه مخصوص تالارهاى اشراف بود و گرانبهاترين و پرمصرف‌ترين چراغها به حساب مىآمد چراغهاى گردسوز يا دو فتيله بود كه حدّاكثر نور آنها برابر سى شمع مىشد .\r\nبارى در اين قبيل مدارس ، كه تحصيلات در آنها بدورهء سطح معروف بود ، امتحان بمفهوم امروزى معمول نبود و تنها تشخيص استاد بود كه وضع تحصيلى طلاب را تعيين مىنمود . اين تشخيص چنين بود كه وقتى طلبه‌اى كتابى را نزد استاد مىخواند او بطور غيرمستقيم استعداد و لياقت و ميزان درك و دانش و فهم شاگرد را در باب موضوع آن\r\n\r\n\r\n","description":"","footnote":"\r\n( 1 ) - دانش‌آموزان و دانشجويان مدارس امروز غالبا از باز كردن و يك بار خواندن درسها در عرض سال ابا - دارند و فقط در چند روز امتحان آنها را مطالعه مىنمايند و اگر فرداى امتحان سوآلى در مورد مطلبى از آنها بنمائيد چيزى نمىدانند تا جواب بدهند .\r\n","page_name":" 178 ","page_number":184},
  {"content":"\r\n\r\nكتاب در نظر مىگرفت و چون اطمينان مىيافت كه شاگرد ، موضوع و مطالب مربوط بدان رشته از درس را دريافته است ، نظر خود را به دو ابلاغ مىنمود . بنابراين بر خلاف روش معمول در مدارس جديده ، كه معيار فهم و دانش فارغ التحصيلان از روى كاغذى بنام تصديق معيّن مىشود ، در آن نوع تحصيل فهم مطالب و درك موضوعات اصالت فراغت از تحصيل را تشكيل مىداد و مظهر شخصيّت علمى فارغ التحصيلان ، كه نوعا صاحب عمامه و عبا نيز مىشدند ، معرفت و دانش آنها مىبود . فقط در دورهء عالى اين گونه تحصيلات بود كه استاد فراغت از تحصيل در رشته‌اى را كتبا و بنام اجازه در پشت كتاب شاگرد مىنوشت و ما نمونه‌اى از آن را در فصل ديگرى آورده‌ايم .\r\n\r\nدورهء عالى تحصيلات قديمه :\r\nاين دوره را اصطلاحا دورهء خارج مىگفتند زيرا در دوره‌هاى مقدماتى و سطح ، شاگردان مىبايست تعدادى از دروس را عموما ياد گيرند و چنين نبود كه مثلا كسى بدلخواه خود نحو نخواند و يا از تفسير و ادبيات عرب خوددارى كند . امّا در دورهء عالى هرشاگرد مىتوانست در رشتهء مخصوصى مطالعه نمايد . مثلا يكى در علوم نقلى مثل فقه تخصّص يابد و بدانجهت بايد علم رجال و اصول و غيره بخواند و ديگرى در رشتهء حكمت كسب كمال كند و منطق و علم النفس و تاريخ فلسفه و آراى فلاسفه و نظاير آن را تحصيل نمايد تا در آن رشته تالى مرتبهء استاد گردد و هكذا . وقتى اين قسمت‌ها را در حدّ اعلاى امكان فرا مىگرفت و خود نيز مىتوانست احكام و فروعات لازم را استنتاج و استنباط كند ، بمرحلهء عالى دست مىيافت . در اينموقع بود كه استاد در آخر كتابى كه شاگرد نزد او خوانده بود نظر خود را در حق وى مىنوشت و از آن ببعد طلبه در عداد مجتهدين يا دانشمندان درمىآمد . « 1 »\r\nاگر مطالب گفته شده را خلاصه كنيم چنين مىشود كه تحصيلات قديمه در اردبيل چهار مرحله داشت . نخست مكتب ، مخصوص كودكان براى فراگرفتن قرائت قرآن . دوم مكتبهاى آخوندها ، كه براى تعليم خواندن و نوشتن فارسى و عربى و مقدمات صرف و نحو و نظاير آنها بود . درسهاى اين مكتب براى كسانى كه بدوره‌هاى سطح و خارج دست\r\n\r\n\r\n","description":"","footnote":"\r\n( 1 ) - عنوان اجتهاد بيشتر در مورد فارغ التحصيلان دورهء عالى فقه و احكام دينى اطلاق مىشد .\r\n","page_name":" 179 ","page_number":185},
  {"content":"\r\n\r\nمىيافتند ، بعنوان دورهء مقدمات به حساب مىآمد . مرحلهء سوّم دورهء سطح بود كه از لحاظ مدت طولانىترين دوره‌ها را تشكيل مىداد و در آنها درسهائى از قبيل صرف و نحو و فقه و اصول و تفسير و كلام و منطق و حكمت و ادبيات عرب و هيئت و غيره تدريس مىگرديد . چهارمين و آخرين دوره ، درس خارج بود كه دورهء تخصّصى بشمار مىآمد و رسيدن و طى كردن آن براى هركسى ممكن نمىشد . طلبه‌اى كه موفق بپايان آن دوره مىشد بمقام اجتهاد مىرسيد .\r\nاشتغال طلاب بعد از هريك از مقاطع تحصيلى نيز متناسب با ميزان تحصيلات آنها بود . بدينمعنى آنان كه دورهء مقدمات خوانده ترك تحصيل مىكردند با مطالعهء كتب مقاتل روضه‌خوان مىشدند و از آن راه امرارمعاش مىنمودند و اگر بجاى سكونت در شهر بروستا برمىگشتند عالم محلّ مىگرديدند . مگر شهروندان بدون عبا و عمامه كه غالبا براى منشيگرى و حسابدارى تجارتخانه‌ها استخدام مىشدند و عنوان « ميرزا » مىيافتند .\r\nفارغ التحصيلان دورهء سطح مقام عاليترى مىيافتند و بامامت جماعت در مساجد و مرتبهء وعظ مىرسيدند و صاحب محراب و منبر مىگشتند و نيز در مدارس طلاب تدريس مىنمودند . و اگر بگذراندن دورهء عالى و خارج توفيق مىيافتند بدرجه اجتهاد نائل مىآمدند و در شهر و منطقه مرجع حلّ و فصل امور شرعى مىگشتند و با وجوهات دينى كه مردم بدانها مىدادند امور زندگى طلاب را مرتب ساخته رياست مدارس شهر را بدست مىآوردند . برخى از دارندگان مقام اجتهاد رساله‌هاى عملى مىنوشتند و نظريات و استنباطات خود را در باب فروعات دينى و مسائل آن ابراز مىداشتند و مرجع تقليد مىشدند . النهايه آنان كه بيش از ديگران عالمتر و مردم‌دارتر بودند مريدان بيشترى مىيافتند و امكانات وسيعتر مالى و نفوذ اجتماعى بدست مىآوردند .\r\nدر روزگاران گذشته ، بويژه در عهد صفويه ، با اهميتى كه اردبيل پيدا كرده بود دورهء درس خارج هم در خود اردبيل داير بود و استادان بنامى مثل مير سيد حسين الحسينى جبلعاملى در آنجا تدريس مىنمودند . بااينحال كسانى نيز براى\r\n\r\n","description":"","footnote":"","page_name":" 180 ","page_number":186},
  {"content":"\r\n\r\nگذرانيدن اين دوره بمركز علمى قديم شيعه ، يعنى نجف اشرف سفر مىنمودند و ساليانى از حيات خود را در آنجا مىگذرانيدند . برخى نيز مثل ملا احمد مقدس اردبيلى در همانجا ماندگار مىشدند .\r\nنه‌تنها اردبيل ، بلكه از همه‌جاى عالم اسلام كسانى كه قصد احراز مقام اجتهاد در مذهب تشيّع داشتند ، به شهر نجف روى مىآوردند و در محضر اساتيد بزرگ به تحصيل و مطالعه مىپرداختند . در نيمقرن اخير ، بموازات نجف ، شهر قم هم در ايران چنين مركزيتى بدست آورد و چون مشكلات مسافرت بعراق روزبروز بيشتر مىگشت طالبان آن مقام ، تحصيلات خود را مىتوانستند در اينجا بپايان برسانند . برخى از طلاب اردبيل قبل از رفتن بنجف ، به زنجان مىرفتند و در آنجا كه از لحاظ علوم قديمه غالبا اساتيد مبرزى مىداشت تكميل معلومات مىكردند و گاهى نيز براى كسب علم از اساتيد اصفهان ، بدانشهر سفر مىكردند .\r\nلازم بيادآورى است كه قبل از ورود « اتومبيل » براى مسافرتهاى عمومى ، و گسترش ارتباط بين شهرها ، كمتر طلبه‌اى مىتوانست از اردبيل خارج شده براى تحصيل بنجف يا نقاط ديگر برود و بدينجهت در خود شهر بوجود علماى بزرگ و مجتهدان و اساتيد شايسته نياز بيشترى احساس مىشد . اين بود كه برخى از تحصيلكرده‌هاى نجف براى ادارهء حوزه علميه اردبيل بزادگاه خود مراجعت كرده بتدريس رشته‌هاى مختلف علوم مىپرداختند ولى در سنوات اخيره كه وسايل نقليه بهتر و سريعتر گشته و راههاى ارتباطى مطمئنى احداث گرديده است طالبان اين رشته از علوم مىتوانند بفاصلهء دوازده يا چهارده ساعت خود را از اردبيل بقم برسانند و نه‌تنها دورهء خارج حتى دوره‌هاى سطح و مقدمات را نيز در آنجا تحصيل نمايند و بدينطريق علاوه بر استفاده از محضر اساتيد دانشمند از مزاياى مادى شهريه و غيره نيز ، كه در آنجا به سهولت و به مقدار كافى داده مىشود ، بهره‌مند شوند . اين امر سبب آن گشته است كه فارغ التحصيلان فاضل و دانشمند اردبيل نيز در قم اقامت نمايند و حوزه‌هاى درسى خود را در آنجا برقرار سازند .\r\nبايد توجه داشت كه تعداد مجتهدين در گذشته كمتر بود و شايد سالها مىگذشت تا\r\n\r\n","description":"","footnote":"","page_name":" 181 ","page_number":187},
  {"content":"\r\n\r\nطلبه‌اى بتواند تحصيلات عالى خود را باتمام برساند و مجتهد جديدى بر دانشمندان اردبيل افزوده گردد . زيرا فقدان وسايل و صعوبت تحصيل و سختى معيشت اين امكان را از طلاب باز مىگرفت و آنها را بالاجبار بداشتن رتبهء مرثيه‌خوانى يا امامت جماعت در يك مسجد قانع مىساخت .\r\n\r\nمبحث دوّم - تعليم و تربيت جديد\r\nمراد از تعليم و تربيت جديد ، تأسيس مدارس بسبك موجود است كه تقريبا از يكقرن پيش در ايران آغاز گشته است .\r\nبطوريكه مىدانيم در اروپاى قديم نيز تحصيلات ، اختصاص بموضوعات دينى داشت و كليسا اين امر را انجام مىداد . بدينمعنى از زمانيكه آئين مسيحيت در امپراطورى روم دين رسمى شد و مدارس فلسفى قديم از ترس كشيشان و عمال دولت ، كه تحت نفوذ كليسا بودند ، يكى بعد از ديگرى در محاق تعطيل افتاد بر اثر قدرتى كه كشيشها پيدا كردند امر تعليم و تربيت نيز در اختيار روحانيت قرار گرفت و مدارسى بنام « سكولاستيك » در جوار كليساها بوجود آمد و هدف تعليم و تربيت را در سوق دادن دانشجويان بدرك تعاليم مسيحيت قرار داد و هرگونه انديشيدن بر خلاف آن را جرم دانسته مجازاتهاى سخت مقرر داشته اجرا نمود . چنان كه « برونو » نامى را كه گفته بود خون در رگهاى آدمى جريان دارد مرتد شمرده زنده‌زنده آتش زدند يا گاليله را بدين گناه كه گفته بود زمين ساكن نيست و حركت مىكند محكوم ساختند .\r\nبديهى است كه اين قبيل كارها قابل دوام نبود و با اطلاعات و آگاهيهائى كه در باب امور مادى و طبيعت براى دانشمندان فراهم مىشد قبول تعليمات بىروح كليسا سخت مىنمود تا آنجا كه دورهء قدرت « سكولاستيك » بپايان رسيد و با پيدايش « رنسانس » تحولاتى در امر تعليم و تربيت پيش آمد .\r\nشك نيست كه اين كار به سهولت صورت نگرفت و آنان كه بنام مذهب بر اريكهء قدرت تكيه داشتند به آسانى حاضر بتحويل آن نگشتند و تاريخ نشان مىدهد كه در اين كشمكش‌ها چه خونهائى ريخته شد و چه شخصيّتها و دانشمندانى كه در سياه‌چال‌هاى\r\n\r\n","description":"","footnote":"","page_name":" 182 ","page_number":188},
  {"content":"\r\n\r\nزندانها سربه‌نيست گرديدند . سرانجام آن بساط برچيده شد و مراكز علمى جديد ، خارج از محيط و سلطهء كليسا بوجود آمد و كم‌كم كار به جائى رسيد كه امور دينى خود رشته‌اى از مواد تحصيلى در آنها قرار گرفت ، در نتيجه پيشرفتهاى چشمگيرى در علوم مختلف حاصل آمد و رياضيات ، هيئت ، فيزيك ، شيمى ، زيست‌شناسى و جامعه‌شناسى به صورت شعبه‌هاى مستقلى درآمد و علماء و دانشمندان بزرگى در آن رشته‌ها و شاخه‌هاى ديگرى ، كه از آن رشته‌ها پديدار گشت ، تربيت‌يافته قدمهاى جديدى در پيشرفت علوم برداشتند .\r\nعلوم مذكور ، كه اسرار طبيعت را براى انسان مىگشود در حدّ خود جالب توجه بود ، بخصوص كه در زندگى روزمرّه نيز تسهيلات و امكانات وسيعى بوجود مىآورد . اين بود كه تعليم و تعلّم آنها روزبروز گسترش يافت و به همه نقاط عالم سرايت نمود .\r\nاولين‌بار در تاريخ ايران ، دار الفنون را مىبينيم كه بهمّت اميركبير در سال 1268 هجرى قمرى در تهران پايه‌گذارى گرديد و علوم مختلف بسبك جديد در آن تدريس شد .\r\nاين گفته بدان معنى نيست كه قبل از آن در مدارس ايران مطالب علمى تعليم نمىگشته است . زيرا بطوريكه گفته‌ايم در مدارس قديمه فلسفه و حكمت در محدودهء وسيعى تدريس مىگشت و چون در آنعهد علوم ديگر در بطن فلسفه تلقى مىشد موضوعات علمى يعنى رياضيات ، نجوم ، طب ، كيميا ، علم النفس و غيره نيز جزو آنها تعليم مىگرديد ولى خود آنها به صورت مستقل هدف طلاب نبود و وسعت و ارزش كنونى را نداشت .\r\nسبك جديد تعليمات بدينسان در ايران آغاز گشت و براى اولين‌بار علوم مذكور ، خارج از قلمرو فلسفه و فقه و نظاير آنها ، بطور مستقل و با روشى غير از آنچه كه در مدارس قديم متداول بود در دار الفنون تدريس گرديد .\r\nطبيعى است كه به منظور آماده كردن افراد براى مطالعات و تحقيقات علمى ، لازم بود مدارسى در مراحل پائينترى تشكيل شود و تعريفات و مقدمات علوم و روش مطالعه و بررسى آنها را بدانش‌آموزان و علاقمندان تعليم دهد . اين مدارس ، كه از لحاظ مادهء درسى با مكاتب و مدارس قديمه تفاوت داشت ، از لحاظ صورت و روش تعليم و تعلّم نيز\r\n\r\n","description":"","footnote":"","page_name":" 183 ","page_number":189},
  {"content":"\r\n\r\nبا آنها متفاوت بود زيرا در آنها درسها در روز و ساعات معينى آغاز مىگشت . با برنامهء مدوّنى پيش مىرفت . بجاى همدرسى چند نفر در يك كتاب ، همهء شاگردان كلاس در همهء دروس با هم همدرس مىشدند . در مدرسه بجاى حصير و گليم از ميز و نيمكت براى نوشتن و نشستن استفاده مىگرديد . تخته‌سياه و نقشه‌هاى جغرافيا و علوم طبيعى نقش مهمى در امر تعليم ايفاء مىكرد . بجاى يكنفر مكتبدار ، معلمين مختلف تدريس مواد گوناگون را عهده‌دار مىگشتند . براى آگاهى از ميزان تلاش و درك محصلين امتحان صورت مىگرفت و اعدادى بنام نمره ، دقّت‌نظر ممتحنين را دربارهء آنها معين مىنمود . . .\r\nتأسيس دار الفنون بمنزلهء هشدارى براى بيدارى ايرانيان و آگاهانيدن آنها در راه توجه بعلوم جديد و دور نماندن از قافلهء علمى جهان بود . بعد از پيدايش آن ، مدارس ديگرى در تعليمات ابتدائى و متوسطه ، پا بعرصهء حيات گذاشتند كه كتابهاى تاريخ فرهنگى ايران كيفيات آنها را در خود ضبط كرده‌اند .\r\nاين وضع مدارس جديد در پايتخت كشور بود . امّا در شهرستانهاى ايران ، سالهاى ممتدى طول كشيد تا معارف به شكل جديد پيدا شود و مدارس بسبك نوين تأسيس گردد ولى موقعيّت تجارى و جغرافيائى اردبيل طول اين مدت را در مقايسه با ولايات ديگر كمتر ساخت و تقريبا بفاصلهء نيمقرن از تأسيس دار الفنون در اين شهر نيز چنين مدارسى گشايش يافت .\r\nما يك بار ديگر هم در مجلّدات پيش اشاره كرده‌ايم كه اردبيل قبل از احداث راه‌آهن تبريز - جلفا مركز بازرگانى آذربايجان بود و كالاهاى وارداتى و صادراتى گيلان و آذربايجان ، از طريق اين شهر و پيش‌بندر آن آستارا به داخل و خارج فرستاده مىشد و اين آمدورفت باندازه‌اى بود كه بقول جهانگردان در شبانه‌روز قريب به يكهزار شتر بدين شهر ورود و خروج داشتند . بدينمناسبت اردبيل مركز برخورد و آگاهى از تمدنهاى مختلف بود و تجّار اين شهر نيز بسبب آنكه در نقاط مختلف كشورهاى ديگر ، مخصوصا روسيهء سابق ، شعبات بازرگانى داشتند و هريك از آنها سالهائى از عمر خود را در آن نقاط مىگذرانيدند بر اثر آشنائى با تمدنهاى خارج از ايران ، افكار روشنى مىيافتند و ثمرات تحصيل علوم طبيعى و جهانى را به خوبى مىدانستند و بالمآل بتأسيس چنين مدارسى در\r\n\r\n","description":"","footnote":"","page_name":" 184 ","page_number":190},
  {"content":"\r\n\r\nزادگاه خود رغبت بيشترى نشان مىدادند .\r\nپيدايش مدارس جديد را در اردبيل ، ما ضمن دو بخش مىآوريم . يكى آنهائيكه مردم و علاقمندان فرهنگ نوين بنام مدارس ملّى بوجود آوردند و دوم مدارسى كه از طرف دولت بوجود آمد و بعنوان مدارس دولتى موسوم گرديد .\r\n\r\nبخش اول - مدارس ملّى اردبيل\r\n\r\nمدرسه نصريّه يا ادبيّه :\r\nاولين مدرسه به سبك جديد در سال 1322 هجرى قمرى در اردبيل تأسيس يافت . محمد وليخان تنكابنى ملقب به « نصر السلطنه » از رجال دولتى قاجار بود ولى بعلّت گرايش به آزاديخواهى با مشروطه‌طلبان همكارى مىنمود و در نهضت مشروطيت ايران از پيشروان آن بشمار مىآمد . او كه بعد از مشروطيت بنخست‌وزيرى ايران رسيد و عنوان سپهدارى اعظم نيز پيدا نمود قبل از آغاز مشروطيت بر اثر اين افكار مورد بىمهرى دولت مظفر الدينشاه قرار گرفت و ظاهرا بعنوان حكمران و در معنى بعنوان تبعيد ، در هشتم ربيع الثانى 1322 قمرى ( اول تيرماه 1283 خورشيدى ) باردبيل ، كه در عهد سلاطين قاجار تبعيدگاه رجال ايران بود ، وارد گرديد . « 1 »\r\nتجار و روشنفكران اردبيل با افكار مترقى كه داشتند مقدم او را گرامى شمردند و با وى دمساز گشتند و با معاضدت او بيك سلسله كارهاى مفيد اجتماعى دست زدند كه ما در صفحهء 181 جلد اول اين كتاب اجمالا به آنها اشاره كرده و تأسيس مدرسهء نصريّه را نيز از جملهء آنها شمرده‌ايم .\r\nمدرسهء نصريه اولين واحد از مدارس نوين بود كه با همت مردم و معاضدت و هدايت نصر السلطنه تأسيس شد و براى احترام حكمران و جلب حمايت بيشتر وى به « نصريه » نامگذارى گرديد . « 2 »\r\nدر اين ايام مرد روشنفكر و فرهنگدوستى بنام شادروان « ميرزا حسن رشديه » براى\r\n\r\n\r\n","description":"","footnote":"\r\n( 1 ) - در جلد اول اين كتاب بصفحه 153 مراجعه فرمائيد .\r\n( 2 ) - در تابلوئى كه در عكس صفحه بعد ملاحظه مىشود ، نام مدرسه ، « ادبيّه » نوشته شده است .\r\n","page_name":" 185 ","page_number":191},
  {"content":"\r\n\r\n« عكسى است از نخستين مدرسهء جديد در اردبيل ، كه بمناسبت آغاز دومين سال تأسيس آن برداشته شده است . آنكس كه عمامه بسر دارد به شادروان ميرزا مسيب رهبر شبيه است . »\r\n\r\n","description":"","footnote":"","page_name":" 186 ","page_number":192},
  {"content":"\r\n\r\nتوسعهء فرهنگ نوين از تبريز برخاسته تلاش پىگيرى در راه ايجاد مدارس جديد ابراز مىنمود و كسانى كه بتاريخ فرهنگ ايران آگاهى دارند با نام و زحمات وى آشنا مىباشند و او را پيشواى فرهنگ نوين در آذربايجان مىدانند . او برادرى داشت بنام « ميرزا حسين رشديه » كه چون آثار سوختگى در صورتش ديده مىشد بقول يكى از شاگردان قديمش به « اوزى يانيخ رشديه » معروف بود .\r\nمسافرت او باردبيل و آگاهى فرهنگدوستان اين شهر از علاقمندى وى بمدارس جديد موجب شد كه او را بمديريت مدرسهء نصريه برگماشتند و از هرگونه سعى و اهتمام براى پيشرفت آن دريغ ننمودند . محمد وليخان در يادداشتهاى خود مىنويسد كه روز سوّم رجب المرجب 1322 هجرى قمرى از آن مدرسه ديدن كرده و آن را ، كه آن روز 35 شاگرد داشته ، خيلى منظم يافته است . سپهدار تنكابنى پس از اشاره بدين امر بتعريف اردبيل پرداخته نوشته است « اين صفحات يقين از پاريس هم منظم‌تر است . امّا چه فايده اين نظم‌ها بىقانون است » .\r\nشك نيست كه جمعى از قشريون با اين امر بمخالفت برخاستند و اين مدرسه را مخالف با مبانى دينى قلمداد كردند ولى چون اولياى مدرسه از حمايت و كمكهاى قابل تحسين حاكم برخوردار بودند به ظاهر كارى نتوانستند تا آنكه محمد وليخان از حكومت اردبيل چشم پوشيده بتهران رفت و مدرسه از حمايت وى محروم گشته بتدريج در محاق تعطيل افتاد و برچيده شد .\r\n\r\nمدرسهء جعفريه :\r\nتعطيل نصريه فرهنگدوستان اردبيل را از تلاش و كوشش باز نداشت . اينبار خود آنها ، در سال اول برقرارى مشروطيت ، يعنى 1324 قمرى ، با همّت تنى چند از بزرگان مدرسهء جديدى بنا نهادند و آن را بنام « جعفريه » خواندند . در تأسيس اين مدرسه بزرگانى از قسمت حيدرى ، مثل حاج ميرزا ابراهيم مجتهد ، نايب الصدر از ملاكين بزرگ اردبيل كه ملبس به لباس روحانيت بود ، شيخ الاسلام كه از محترمين شهر بشمار مىآمد ، همكارى مؤثرى داشتند . اين موضوع در شماره 31 مورخ 2 ذيحجه سال 1324 قمرى جريدهء ملّى چاپ تبريز نيز بدين شكل عنوان شده است :\r\n\r\n","description":"","footnote":"","page_name":" 187 ","page_number":193},
  {"content":"\r\n\r\n« اردبيل - بموجب تلگرافى كه توسط جناب حاجى ميربابا بانجمن مقدس ملّى رسيده جناب حاج ابراهيم مجتهد و جناب حاج نايب الصدر و جناب حاج شيخ الاسلام در اردبيل مدرسه‌اى موسوم به « رشديهء جعفريه » تأسيس و تشكيل نموده‌اند و خواهش كرده‌اند كه محض تشويق ملّت در جريدهء ملى درج شود . »\r\nمخارج مدرسهء جعفريه بوسيلهء معارف‌خواهان تأمين مىشد و روزنامهء انجمن تبريز در شماره 47 مورخ 13 محرّم الحرام 1325 قمرى ، تحت عنوان همت ، صورتى از كمكهاى آنانرا بدين شرح نوشته چاپ كرده است :\r\n« همّت - سابقا در اردبيل بهمت آقايان وطن‌پرست ، مدرسه‌اى باسم جعفريه تشكيل يافته حال داراى هفتاد نفر شاگرد مجّانى و غيرمجانى شده و از توجه و مواظبت جناب ميرزا محمد عليخان مدير ، متعلمين مدرسهء مزبور ترقى فوق العاده كرده‌اند . اميد است كه از انتشار علم ، اهالى ايران خصوصا اهل اردبيل هم از خواب غفلت بيدار شده بخير و شرّ خود ملتفت شوند . صورت اسامى آقايانى كه بمدرسهء جعفريّهء اردبيل اعانه داده‌اند عينا درج مىشود :\r\nحضرت مستطاب آقاى رشيد الملك 110 تومان ، جناب آقاى حاج ميرزا ابراهيم آقا مجتهد 40 تومان ، جناب حاج نايب الصدر 30 تومان ، جناب حاج محمد على آقا بزاز برادر حاج محمد جعفر 30 تومان ، جناب حاج ميرزا ابراهيم ارباب 20 تومان ، جناب حاج ميرزا اسماعيل ارباب 20 تومان ، جناب حاج محمد جعفر آقا صراف 30 تومان ، جناب حاج عبد الرحيم صراف برادر حاج محمد جعفر 20 تومان ، جناب حاج ابو القاسم صراف 10 تومان ، كربلاى احمد آقا صراف 10 تومان ، آقا مير عباس آقا 10 تومان ، حاج ميرزا فضل الله بزاز 10 تومان ، حاج تقى آقا بزاز 10 تومان ، حاج ابراهيم آقا بزّاز 10 تومان ، آقاى جواد تاجر تبريزى ، حاج قاسمخان ، كربلاى رحيم آقا هريك 10 تومان ، حاج شيخ الاسلام ، ميرزا عبد الكريم صدر هريك 20 تومان ، آقا مير شهاب قاضى ، حاج رسول آقا ، حاج غلام آقا تاجر تبريزى ، آقا مشهدى صمد بزاز هريك 10 تومان ، شمس العلماء 5 تومان ، حاج ابراهيم آقا صراف تبريزى توسط حاج محمد جعفر صرّاف 50 تومان ، آقا مير لطفعليخان امير تومان وجه نوشته نشده است » .\r\n\r\n","description":"","footnote":"","page_name":" 188 ","page_number":194},
  {"content":"\r\n\r\nقابل‌توجه است كه با آنكه اين مدرسه توسط سردمداران بخش حيدرى « 1 » شهر ، كه عمدتا محلّ سكونت ملاكين بزرگ اردبيل بود ، تشكيل يافته معهذا از مالكان بزرگ غير از نايب الصدر كسى در اين امر شركت نداشته است و كمك‌كنندگان عموما از تجار و بازاريان بوده‌اند كه بر اثر ارتباطات تجارى با دنياى خارج از ايران ، باهميّت فرهنگ و لزوم تشكيل مدارس جديد ، آگاهى داشته‌اند . ما در جاى ديگر نيز گفته‌ايم كه طبقهء مالكان اردبيل با هرگونه نوآورى ، بدان جهت كه مبادا موجب بيدارى دهقانان و پيدايش خطر براى املاك آنها باشد ، موافقت نداشتند و در قيام مشروطيت نيز از جمله مخالفان سرسخت آن بشمار مىآمدند . « 2 »\r\nبارى مديريت مدرسه جعفريه نخست با مرحوم ميرزا محمد عليخان تبريزى بوده كه در اين كارها سر پرشورى داشته است و در جريدهء « برگ سبز » نيز ، كه در آن ايام در اردبيل چاپ مىشده مقالاتى مىنوشته است . بعد از وى شادروان ميرزا حميد آموزگار ، كه از فرهنگدوستان قابل احترام بوده است مديريت آن مدرسه را بر عهده گرفت ولى با همهء علاقه و كوشش مؤسسان و معلّمان ، اين مدرسه نيز نتوانست بحيات خود ادامه دهد و سرانجام با مخالفتها و مشكلاتى كه قشرى مذهبان براى آن بوجود آوردند همانند مدرسهء نصريه در محاق تعطيل افتاد و بسته شد .\r\n\r\nمدرسهء شرافت :\r\nپس از برچيده شدن مدارس نصريه و جعفريّه فرهنگدوستان باز بتكاپو افتادند و با جلب مساعدت مقامات مؤثر ، مدارس ديگرى با سبك جديد در اين شهر بوجود آوردند . يكى از اين مدارس مدرسهء « شرافت » بود كه در سال 1325 قمرى تأسيس گرديد ولى فعّاليتش دولت مستعجل شد و وسيلهء مخالفان منحل گرديد و براى مدتى فرهنگ جديد در اين شهر تعطيل گشت .\r\nمديريت مدرسهء شرافت با مرحوم ميرزا محمد عليخان مزبور بود . حقوق وى در ايام مديريت اين مدرسه بوسيلهء مرحوم حاج الّلهقلى تاجر ، كه از آزاديخواهان اردبيل بود ،\r\n\r\n\r\n","description":"","footnote":"\r\n( 1 ) - قسمتى از مطالب مربوط بمدارس جديد و عين اين تلگرامها را از كتاب « تاريخ فرهنگ آذربايجان » تأليف حسين اميد ، كه در سال 1333 در تبريز چاپ شده است ، استفاده كرده‌ايم .\r\n( 2 ) - در اينباب بمطالب مندرج در صفحه 199 جلد اول اين كتاب مراجعه فرمائيد .\r\n","page_name":" 189 ","page_number":195},
  {"content":"\r\n\r\nپرداخته مىشد . ميرزا محمد عليخان سرانجام با اتهام باينكه « بابى » شده است ، در جلوى حمام « پير » بدست كسانى كه بطرفدارى از آقا ميرزا على اكبر معروف بودند ، بقتل رسيد .\r\n\r\nهيأت نشر معارف :\r\nهربار كه مدرسه‌اى بسته مىشد علاقهء بيشترى در بين مردم بويژه فرهنگدوستان براى تأسيس مدرسهء ديگر بوجود مىآمد و از هرگونه كمك ، از جمله تأمين مخارج آن دريغ نمىگشت .\r\nبعد از انحلال مدرسهء شرافت جمع ديگرى از تجار و روشنفكران هيئتى بنام « هيئت نشر معارف » تشكيل داده در سال 1328 قمرى مدرسه‌اى به همان نام تأسيس نمودند .\r\nما از چگونگى اين مدرسه اطلاعات بيشترى نداريم ولى از اعضاى هيئت نشر معارف نام شادروانان « ميرزا عبد العظيم واهب‌زاده ، ميرزا يوسف ضياء كه در اشعار « دلخون » تخلّص مىنمود ، حاج غلام غلامين ، ميرزا عباس محسنى ، مشهدى حسين آخوندزاده ، منتخب‌زاده برادر آخوندزاده ، حسينقلى كاظمى ، ميرزا حيدر خان رئيس پست اردبيل و سيد يوسف معاون » را شنيده‌ايم و چنين كسب اطلاع كرده‌ايم كه شاگردان اين مدرسه نيز مثل مدارس پيشين لباس متحد الشكلى مىپوشيدند و بر كلاههاى خود نشان مىزدند . تحصيلات مجانى بود و مخارج مدرسه را هيئت تأمين مىنمود و براى اين كار از علاقمندان كمك مالى مىگرفت .\r\nروزنامهء « پليس » كه در آنزمان در تهران منتشر ميشده در شماره 34 مورخ 27 رجب 1329 قمرى ، خطابه و تهنيت آقاى مظهر الدوله « 1 » را كه بمناسبت تأسيس اين مدرسه « تقديم داشته بوده است » درج كرده است . اين خطابه در مجلسى كه عموم علما و آقايان انجمن و مسئولان ادارات اردبيل در آن حضور داشته‌اند بدين شرح قرائت گرديده است :\r\n« نوباوگان وطن عزيز ما ، و اى برادرزادگان عزيز ما ، و اى نور ديدگان ما ! اسلاف و نياكان ما لذّت علم را نبرده و حلاوت آن را نچشيده و از اين چشمهء خوشگوار ننوشيده ، هم\r\n\r\n\r\n","description":"","footnote":"\r\n( 1 ) - متأسفيم كه ما اين مظهر الدوله را بدرستى نشناختيم .\r\n","page_name":" 190 ","page_number":196},
  {"content":"\r\n\r\n« اعضاى هيئت نشر معارف در سال 1328 قمرى آنهائى را كه مىشناسيم : در رديف جلو . از راست به چپ : نفر دوّم مرحوم حسين آخوندزاده و در رديف دوم از راست به چپ : - ، حاج غلام غلامين ، عباس محسنى ، سيد يوسف معاون ، حسينقلى كاظمى ، عبد العظيم واهب‌زاده ، يوسف ضياء ( دلخون ) مىباشند . »\r\n\r\n","description":"","footnote":"","page_name":" 191 ","page_number":197},
  {"content":"\r\n\r\nبه خود و هم به وطن و هم بما ، ظلم فاحش كرده و ما را به خاك سياه نشانيده‌اند . الآن كشتى وطن عزيز ما در يك گرداب هولناك گرفتار و يك تيره‌ابر و تندبادى او را احاطه كرده ، ناخداى آن كشتى بآواز بلند بشما ابناى وطن و نوباوگان وطن عزيز فرياد مىكند كه نجات اين كشتى ، كه در غرقابهاى مايل بانحطاط ( افتاده ) و بادهاى مخالف از چهار طرف آن را پيچانده بواسطهء علم و نشر معارف بساحل خواهد رسيد . هرگاه در اين بهار زندگى كه عنفوان جوانى است دل صنوبريرا بنور معرفت زنده كرديد برديد و اگر در اين بحر موّاج و باديهء ضلالت در جهالت مانديد بمخاطرات بزرگ دچار خواهيد شد . در تحصيل علم و ادب بكوشيد تا جامهء جهالت نپوشيد . در اين افتتاح مدرسهء معارف اردبيل بآقايان عظام كه شرف حضور دارند تبريك و تهنيت خالصانهء خود را از صميم قلب تقديم مىنمايم كه انشاء اللّه بتوجهات غيبيّه ولى عصر حضرت حجّت عجل اللّه فرجه و از مراحم مبذولهء اعليحضرت اقدس شاهنشاه جمجاه احمد شاه ارواحنا فدا و از ميامن عواطف كاملهء وزرا و وكلاى فخام روزبروز آفتاب علم و تمدن در تمامى ممالك محروسهء ايران طالع تابان و اشعهء قرن قلوب ايرانيان را مشعشع و منوّر گرداند . بمنّه وجوده . »\r\nمع الاسف عمر اين مدرسه نيز زياد نشد و مخالفتهاى مرئى و نامرئى ، كه مذهبىهاى قشرى نسبت بدان اعمال مىكردند فعاليت آن را مواجه با مشكلاتى ساخت تا آنجا كه مخالفان با دست‌آويز كردن نظر مرحوم آقا ميرزا على اكبر در مخالفت با « اشكولّا » بر آن هجوم آورده شاگردان را با ضرب‌وشتم راهى خانه‌هاى خود ساختند و معلمان را نيز مورد شكنجه قرار دادند .\r\nمرحوم محسنى در صفحهء 143 يادداشتهاى خود در اينباب مىنويسد « در اواخر سال 1328 مدرسه‌اى بنام نشر معارف تأسيس و هيئت معارف نيز تشكيل داده بوديم .\r\nدر توسعه و پيشرفت معارف و ترقيات محصلين آن مدرسه نهايت جديت داشتيم . در ششماه اولش بناى امتحان گذاشته از تمامى طبقات علما و اعيان و تجّار بامتحان دعوت ، محصلين مدرسه در كمال خوبى از عهدهء امتحان برآمدند . همانطور عكسى از هيأت معارف و شاگردان مدرسه به جهت يادگارى برداشته شد » . امّا اين عكس برگهء جرمى عليه آزاديخواهان اين ولايت گرديد زيرا بطوريكه در صفحهء 321 جلد اول اين كتاب\r\n\r\n","description":"","footnote":"","page_name":" 192 ","page_number":198},
  {"content":"\r\n\r\nگفته‌ايم با مراجعت محمد على شاه مخلوع بايران مجلل السلطان « 1 » در 26 شعبان همانسال بحكومت اردبيل وارد شد و دژخيمانه دست بتعقيب و آزار آزادىطلبان گشود . مرحوم محسنى در صفحهء 145 يادداشتهايش بدين واقعه اشاره كرده مىنويسد كه « آقايان مستبدين همان عكس . . . را نزد مجلل السلطان برده ارائه دادند كه اينها بابى هستند بايد ريشهء اينان كنده شود » .\r\n\r\nمدرسهء رشيديه و روشن :\r\nطرفداران فرهنگ جديد از اين شكست نيز مأيوس نگشتند و در راه تأسيس مدرسهء جديد دست بتلاشهاى وسيعترى زدند و اينبار رشيد الملك حاكم اردبيل را بتأسيس مدرسه‌اى تشويق نمودند .\r\nاين مدرسه در سال 1331 هجرى قمرى بوجود آمد و نام آن براى جلب حمايت بيشتر حاكم ، « رشيديه » گرديد . مديريت مدرسه به مرحوم « محمد قدس » فرزند شيخ الاسلام اردبيل ، كه بعدها خود او به شيخ الاسلام ملقّب گشت ، واگذار شد .\r\nدر همين احوال كنسولگرى روس در اردبيل نيز مدرسه‌اى بنام « روشن » جنب عمارت كنسولخانه باز كرد و بنام آنكه فرزندان اتباع آندولت در اين شهر ، بايد از ثمرات معارف جديد بهره‌مند شوند ، بتعليم و تربيت آنان و بعضى از فرزندان اردبيلىها پرداخت . امّا اين هردو مدرسه دوام زيادى نيافت . دومى ، يعنى مدرسهء روشن خودبخود تعطيل گشت و اولى ، يعنى مدرسهء رشيديه مورد هجوم مخالفان قرار گرفت و اثاثيهء آن بيغما رفت .\r\n« تاريخ فرهنگ آذربايجان » مىنويسد كه اين مدرسه يعنى رشيديه « با مخالفت مرحوم ميرزا على اكبر مجتهد معروف اردبيلى تصادم كرد . مريدان شيخ بمدرسه ريخته و تاراج كردند و معلّمين را مورد ضرب‌وشتم قرار دادند . محصلين بخانه‌هايشان پناه بردند .\r\n« ميرزا ستار » كه مدير مدرسه و يكى از معلّمين بود انتحار كرد » و باز در مبارزه علم و جهل دوّمى به ظاهر فاتح گرديد .\r\n\r\n\r\n","description":"","footnote":"\r\n( 1 ) - وى پيشخدمت محمد على ميرزا بود . در آن ايام كه روسها محمد على ميرزا را بايران باز آوردند مجلل را نيز با كمك كنسولگرى خود در اردبيل بحكومت اين ولايت برگزيدند .\r\n","page_name":" 193 ","page_number":199},
  {"content":"\r\n\r\nمرحوم ميرزا ستّار از قريهء « آخماز » اردبيل بود . در روسيه تحصيل كرده از علم و دانش بهره گرفته بود . از علوم قديمه نيز مطّلع بود و علاقهء وافرى بفرهنگ جديد ابراز مىنمود . او با سمت نمايندگى وزارت معارف و اوقاف از تهران بزادگاهش آمد .\r\nروشنفكران اردبيل از ورود او استقبال كردند و مخصوصا شاگردانيكه در كلاس درس او حاضر مىشدند از دانش و تعليمات وى بهرهء زيادى بردند . بعضى از سالخوردگان كنونى اردبيل چنين مىپندارند كه او مؤسس مدرسهء شرافت در اردبيل بود ولى از مجموع گفته‌هاى آنان اين نظر مستفاد مىشود كه مدرسهء شرافت پيش از آمدن او باردبيل وجود داشت زيرا تاريخ تأسيس مدرسهء شرافت يكسال بعد از برچيده شدن مدرسهء جعفريّه بود .\r\nيكى از سالخوردگان اردبيل « 1 » كه داستان ميرزا ستار و مدرسهء رشيديه را بطور رنگ‌پريده‌اى بخاطر مىآورد در گفتگوى خود با نگارنده مىگفت كه « ميرزا ستار خواهرزادهء غفار بيگ ، ايلبيگى عشاير اردبيل بود . جوانى بلند بالا و تحصيل‌كردهء روسيه . غفار بيگ كه او را دوست مىداشت با همراهى حاج گنجعلى ، كه او نيز از ثروتمندان اردبيل بود و در محلّهء پير عبد الملك خانهء وسيعى داشت عمارتى را براى مدرسه ترتيب داد . ميز و نيمكت تهيه كرد و قريب 80 دانش‌آموز در آنجا گرد آورد . مردم از اين اقدام استقبال نمودند و گاه‌وبيگاه براى ديدن آن بمدرسه مىآمدند و ثروتمندان هدايا و كمكهاى نقدى هم مىدادند . ميرزا ستار براى قدردانى از آنها دوبيتىاى سروده و به شاگردان ياد داده بود كه در چنين مواردى خطاب ببازديدكنندگان با هم مىخواندند و آن دوبيتى چنين بود :\r\n از يمن قدومت به خدا شكرگذاران * وز مرحمتت دست دعا نيز بدامان\r\nكاى ربّ جليل . . . يزدان « 2 » * پاينده بدار اين كرم و خانهء احسان \r\nوى در دنبالهء اين مطلب افزود كه « روزى قشرى مذهبان كه خود را طرفدار آقا ميرزا على اكبر قلمداد مىكردند در ساعت درس بمدرسه ريختند و با ايجاد رعب و وحشت\r\n\r\n\r\n","description":"","footnote":"\r\n( 1 ) - او آقاى حاج خداداد نور اللّهى است كه در تهران صرّافى مىنمايد .\r\n( 2 ) - نقطه‌چين جاى كلماتى است كه گوينده فراموش كرده است .\r\n","page_name":" 194 ","page_number":200},
  {"content":"\r\n\r\n« عكسى از دانش‌آموزان مدرسهء رشيديهء اردبيل « معلمى كه در عكس ديده مىشود آقاى بابا سنائى نام دارد . »\r\n\r\n","description":"","footnote":"","page_name":" 195 ","page_number":201},
  {"content":"\r\n\r\nبچه‌ها را بخانه‌هايشان برگردانده مدرسه را تعطيل كردند . ميرزا ستار از ترس جان در خانهء يكى از همسايه‌ها پنهان شد و چند روز بعد ، از اين شهر رفت . »\r\n\r\nمخالفت با معارف جديد :\r\nجنگ جهانى اول آغاز گشت و اثرات آن با بىنظمىهائى در ايران ظهور و بروز يافت . دولت ايران توانائى حلّ مشكلات داخلى را نداشت و معضلات اقتصادى و نابسامانيهائى ، كه از دوران نهضت مشروطيت باقى مانده بود ، رشتهء امور را از هم گسيخت . متنفذين محلّى در هرگوشه و كنار اعمال قدرت مىكردند و دولتى در دولت بوجود آورده بودند .\r\nدر اردبيل نيز چنين بود و شادروان آقا ميرزا على اكبر مجتهد مقتدر شهر نمونهء شاخص اين قدرت بشمار مىآمد .\r\nدر جلد اول اين كتاب مطالبى در باب اين شخصيّت دينى نوشته و در باب نفوذ محلى وى سخنانى گفته‌ايم . او در هركار جديدى پيش قدم مىشد ولى رفته‌رفته از آن برگشته در عكس جهت قدم برمىداشت . ما از زمان او خيلى بدوريم و علّت اين‌چنين رفتار ويرا نمىدانيم ممكن است خودخواهى عامل آن بوده و يا رفتار ناصواب ديگران او را بدين كارها وامىداشته است . او در اوايل نهضت مشروطيت از پيشروان آن در اردبيل بود و در صحن بقعهء شيخ صفى الدين در اجتماع مردم شركت نمود . اما چندى نگذشت با آن بمخالفت برخاست و شايد هم رفتار مجاهدان در كشتار قلعه سبب آن گرديد . « 1 »\r\nاو با فرهنگ جديد نيز روح موافق داشت و حتى خود مدرسه‌اى بنام « محمديه » بوجود آورد و مرحوم ميرزا حميد آموزگار را بمديريت آن گماشت و بنا بگفتهء سالخوردگان خود نيز گاه‌وبيگاه در آن حضور يافته وضو گرفتن و نماز خواندن را عملا بشاگردان ياد مىداد .\r\nولى چندى نگذشت كه او معارف جديد را مغاير با اسلام گفت و با پويندگان اين راه بمخالفت برخاست تا آنجا كه همين آموزگار نيز مثل معلمان ديگر از ضرب‌وشتم و توهين و تكدير طرفداران وى رهائى نيافت .\r\n\r\n\r\n","description":"","footnote":"\r\n( 1 ) - شرح اين كشتار در صفحهء 221 جلد اول اين كتاب آمده است .\r\n","page_name":" 196 ","page_number":202},
  {"content":"\r\n\r\nواقعيت اينست كه او مرد باقدرتى بود و چنان كه قبلا هم گفته‌ايم قدرتى بالاى قدرت خود را تحمّل نمىنمود و براى اعمال نظريات خويش از نيروى مقلدين ، كه در اكثريت قريب باتفاق مردان عامى و ساده‌دلى بودند ، استفاده مىكرد و اين امر همواره در تاريخ نظايرى يافته و خطرى براى جوامع بشرى بشمار مىآيد . بويژه اگر پيروان يك رهبر كمتر بينديشند و با تلقين مدام بر وى ، او را نيز از انديشيدن صحيح بازدارند .\r\nآدمى وقتى در احكام و اخبار اسلام دقّت مىكند اين مطلب را كه مسلمانان بايد عالم و دانشمند شوند بنحو بارز و روشنى در آنها مىبيند و مخصوصا توجهى را كه در قرآن مجيد بعلم و دانش شده است نمىتواند از نظر دور دارد و مواعظ و سفارشهاى پيامبر بزرگ و ائمهء دين را بروشنى در راهى مىبيند كه آن ذوات مقدس تا چه حدّ از بىاطّلاعى و جهالت امّت خود رنج مىبرده و جهل و نادانى را از خطرات بزرگ اين آئين مقدس مىدانسته‌اند .\r\nاگر پيروان آقاى ميرزا على اكبر مردان انديشمند و بااطلاعى بودند در تلطيف تصميمات او مؤثر مىگشتند و بجاى آنكه مدارس را خراب و فرهنگ را از اين ولايت مستعد گريزان سازند بطور عقلائى از قدرت آنمرد در توسعهء فعاليّت آنها و رفع جهل و ظلمت و تربيت فرزندان محيط استفاده مىكردند .\r\nمع الاسف چنين نشد و مريدان نادان دور آقا را گرفته از وضع مدارس سعايت كردند و او را با عنوان كردن تدريس جغرافيا و گردش زمين و نظاير آن تحريك نمودند و ويرا معتقد بدين نظر كردند كه وجود چنين مدارس با اسلام سازگارى ندارد و تقليدى از مسيحيّت مىباشد .\r\nآنهائيكه ، مثل دوران كمون ميكربها در بدن انسان ، در انتظار چنين محيطهاى مساعدى بودند با دستاويز كردن اين گفته‌ها هرجا كه مدرسه‌اى باز شد بدانجا ريختند .\r\nبچه‌ها را كتك زده كتابهاى آنها را پاره كردند . ميز و اثاثيه را طعمهء آتش ساختند و گاهى سقف اطاقها را با بيل و كلنگ ويران كرده آن را ثواب دانستند . معلّمان را كه گاهى نيز صاحبان عبا و عمامه بوده از ثقات شهر بشمار مىآمدند مضروب و مجروح نمودند .\r\n\r\n","description":"","footnote":"","page_name":" 197 ","page_number":203},
  {"content":"\r\n\r\nيك بار هم اشاره كرده‌ايم كه در ايران ، با كمال تأسف در هردوره‌اى وسيلهء اتهامى معمول بود و هركس كه مورد بىمهرى فرد يا جمعى قرار مىگرفت بدان تهمت متهم مىگشت « 1 » و چه‌بسا كه جان خود را هم بدان تهمت از دست مىداد . ما تا آنجا كه به ياد داريم زمانى در اردبيل ، مثل ديگر جاهاى ايران « بابى » بودن يا « صوفى » و « دهرى » گشتن مظاهر تهمت بود ، بعدها كه در روسيه انقلاب شد « بالشويك شدن » ، بعد از آن كه دكتر مصدق براى ملى كردن نفت ايران بپاخاست « مصدقى بودن » گناه نابخشودنى گرديد . پس از سقوط مصدق « عضو جبههء ملى » شدن كه طرفدارى از منافع ملّت ايران در مقابل متعديان داخل و خارج بود ، جاى آن را گرفت . بعد عنوان جديد « ماركسيست اسلامى » گشتن و بعد از آن يعنى در اواخر سلطنت محمد رضا شاه پهلوى « چريك شدن » و . . . وسيله‌اى بود كه هركس با ديگرى خرده حسابى داشت طرف را ، به حق يا بناحق ، بدان منسوب مىساخت و رهائى متهم در بيشتر موارد ، از اين بليّه با كرام الكاتبين بود .\r\nدر آنعهد كه ما از آن سخن مىگوئيم در اردبيل تهمت رايج روز بابيگرى بود و معلّمانى كه در مدارس جديد تدريس مىكردند بدان گناه متهم مىگشتند و مرحوم ميرزا حميد آموزگار يكى از آنها بود .\r\n\r\nشادروان ميرزا حميد آموزگار :\r\nنامش عبد الحميد بود و اجدادش در قريهء نيار ، مولد مقدسترين فقيه جهان شيعه ، يعنى مقدس اردبيلى زندگى مىكردند . او بسال 1256 خورشيدى متولد شد و در مدت حيات بالنسبه كوتاه خود ، در راه خدمت بمعارف جديد مشقات فراوانى متحمل گشت . او با فكر روشنى كه داشت علاج رهائى ملّت را از عقب‌ماندگيهاى علمى ، نشر معارف مىدانست و از اوان جوانى براى ارشاد اذهان تلاش مىنمود . در كسوت روحانيّت بود و از آخوندهاى باسواد و دانشمند بشمار مىآمد و در امور به نظم و انضباط اعتقاد خاصى داشت . وقتى مدرسهء نصريه و جعفريه تأسيس يافت او بآموزگارى آنها انتخاب شد و هنگامى كه عمر اين مدارس بپايان رسيد خود درصدد تأسيس مدارس جديدى برآمد و\r\n\r\n\r\n","description":"","footnote":"\r\n( 1 ) - جلد اول اين كتاب . صفحهء 392 .\r\n","page_name":" 198 ","page_number":204},
  {"content":"\r\n\r\nبطوريكه اشاره كرده‌ايم خود آقا ميرزا على اكبر مدرسهء محمّديه را با مديريت وى تشكيل داد و مقرّر داشت كه در آن مدرسه درسها به زبان تركى تدريس شود . آموزگار با علاقهء وافر مدرسه را اداره كرد ولى رفته‌رفته چون مواد تحصيلى و روشى را كه بر او تحميل مىشد مطابق سليقهء خويش نيافت از آن كناره گرفت و خود در سال 1338 قمرى مدرسهء جديدى در يكى از حجرات طبقهء دوم سراى تازه ، در پالاندوز بازار ، باز كرد .\r\n« مرحوم ميرزا عبد الحميد آموزگار »\r\nيكسال بعد ، يعنى در سال 1339 بود كه كسان آقا ميرزا على اكبر بدين مدرسه هجوم آوردند و پس از تنبيه و پراكندن شاگردان و شكستن اثاثيّه ، پيرمرد عالم را به سختى مضروب ساختند و بقول سالخوردگان عمامه‌اش را بگردنش بسته كشان‌كشان پيش آقا بردند . به چوب و فلك بسته و ريشش را تراشيدند و در زندان شهر ، كه در محلهء سرچشمه بود ، زندانى كردند . مرحوم محسنى در وقايع سال 1339 و در صفحهء 422 يادداشتهاى خود از اين موضوع سخن بميان آورده ضمن اشاره به كارهاى شادروان آقا ميرزا على اكبر مجتهد نوشته است « ميرزا عبد الحميد معلم ، كه از اشخاص صحيح العمل ، متدين و پاكدامن بشمار مىآمد محض اينكه به اطفال درس جغرافيا ياد مىداد مشار اليه را برده چوبكارى كامل كرده و توقيف فرمود » .\r\n\r\n","description":"","footnote":"","page_name":" 199 ","page_number":205},
  {"content":"\r\n\r\nاين روايت از شادروان « محمد حسين سوسيال » « 1 » نقل شده است كه گفته است روزيكه مرحوم آموزگار را بزندان آوردند منهم در زندان بودم . شدت واقعه در روح وى خيلى اثر كرده بود و يك حالت بهت و سكوت بر سراپاى وجودش تسلط داشت گوئى كه عنقريب سكته مىكند . من از اين وضع ناراحت شدم و براى آنكه فكر او را عوض كنم لطيفه‌اى گفتم . آموزگار خنديد و اندكى حالش بهبود يافت .\r\n« مرحوم محمد حسين سوسيال » كه زمانى نيز به شيخ شيپور معروف بود .\r\nبنا بنوشتهء آقاى عباس آموزگار فرزند مرحوم آموزگار ، عبد الحميد پانزده روز در زندان ماند . سرانجام جماعتى از بزرگان شهر بوساطت پيش آقا ميرزا على اكبر رفتند و با پرداخت شصت تومان جريمه و تعهّد اينكه او ديگر از اين كارها نكند ويرا آزاد ساختند .\r\nآموزگار پس از اين رهائى در خانهء اجاره‌اى خود ، كه بين پير عبد الملك و پير شمس الدين ، روبروى خانهء حاج شكر حريرى بود ، گاه‌وبيگاه بتدريس علاقمندان مىپرداخت . در آن ايام شخصى بنام « مترجم السلطنه » بعنوان مفتش كل ماليه باردبيل آمده بود . او در ايام اقامت بالنسبه طولانى خود ببعضى از كسانى كه علاقمند بودند\r\n\r\n\r\n","description":"","footnote":"\r\n( 1 ) - او مرد ساده‌دل و بذله‌گوئى بود زمانى نيز به « شيخ شيپور » شهرت داشت . بصفحهء 382 جلد اول اين كتاب مراجعه فرمائيد .\r\n","page_name":" 200 ","page_number":206},
  {"content":"\r\n\r\nانگليسى مىآموخت و خود نيز نزد آموزگار عربى مىخواند . مأموريت او از اردبيل به خلخال كشيد و با اطلاعيكه بر احوال آموزگار يافته بود او را نيز بخلخال برد .\r\nفرهنگدوستان اين ولايت از او استقبال شايانى كردند و براى تأسيس مدرسه‌اى در آن خطه وعدهء همه‌گونه مساعدت و يارى بوى دادند . او مدرسهء « ناصرى » را در آن شهر داير كرد و مدت چهار سال با كمكهاى مادى و معنوى كسانى از سرشناسان خلخال ، مثل شادروانان ناصر روائى ، سراج لشگر ، صدر المعالى ، معين ديوان ، ذكائى و ديگران آن را ببهترين وضعى اداره نمود و بر اثر خواهش فرهنگدوستان كلاسهاى حرفه‌اى براى تعليم آهنگرى ، كلاهدوزى ، خياطى ، نجّارى ، و مانند آنها نيز در نظر گرفت .\r\nدر اين ايام كه با كودتاى 1299 و تشكيل سلطنت پهلوى در ايران محدوديتهائى براى نفوذ آقا ميرزا على اكبر در اردبيل پيش آمده و از قدرت و فعاليتهاى او تا حدّى كاسته شده بود ، آموزگار بدرخواست تجّار و فرهنگدوستان باردبيل بازگشت و با تأسيس مدرسهء رفعت ، در نزديكى ميدان « مال‌فروشان » ، بادامهء خدمات فرهنگى خود پرداخت .\r\nولى اين خدمت طولانى نشد و او بر اثر صدمات روحى و جسمى شديد در سال 1306 خورشيدى ، سالى كه در بهمن‌ماه آن خود آقا ميرزا على اكبر مرحوم نيز درگذشت ، برحمت خدا پيوست و با احترام زايد الوصف در قبرستان جمعه مسجد به خاك سپرده شد . . .\r\nحال كه سخن از اين خدمتگزار فرهنگ بميان آمد بجاست كه از يكى دو تن ديگر از خدمتگزاران معارف نيز يادى كنيم و بدينطريق از خدمات آنها قدردانى نمائيم . يكى از آنها شادروان محمّد قدس معروف به شيخ الاسلام بود كه قسمت اعظم حيات خود را در اين راه گذرانيد .\r\n\r\nشيخ الاسلام محمد قدس :\r\nدر دورهء قاجار ، مثل دوره‌هاى گذشتهء تاريخ ايران ، روحانيّت و مالكيت از طبقات ممتازهء اجتماعى بشمار مىآمد و ملّايان و ملاكين از قدرتمندان جامعه محسوب مىشدند . گرچه « روحانيت » بمفهومى كه در زمان ما از آن استنباط مىشود خاص عيسويّت است و در اسلام روحانيت و رهبانيّت بنحويكه در آئين مسيحيّت معمول است ، وجود ندارد با\r\n\r\n","description":"","footnote":"","page_name":" 201 ","page_number":207},
  {"content":"\r\n\r\nاينحال كسانى را كه در ايران و در مذهب تشيّع ملبس به لباس آخوندى باشند اصطلاحا روحانى مىخوانند و روحانيان ، بدين مفهوم ، در طول تاريخ يكى از طبقات مهمّ اجتماعى بوده همطراز لشگريان و دولتمردان ، بالاتر از طبقهء ثروتمندان و مالكان به حساب مىآمدند .\r\nدر آنعهد بعد از روحانيت اشرافيت قرار داشت و آن عنوانى براى طبقهء ممتازهء ديگرى از اجتماع بود كه آنها را از تودهء مردم جدا مىكرد و از امتيازات خاصى برخوردار مىنمود . مالكان در صدر اين دسته جا داشتند و آنها كسانى بودند كه بتناسب امكان ، از چند شعير تا چندين قريهء ششدانگ را مالك بودند و از عوايد حاصله آنها ارتزاق مىنمودند .\r\nكسانى از مالكان براى آنكه شخصيت خود را در مقابل روحانيان ، و املاك خويش را از دستبرد و تجاوز ديگران مصون دارند فرزندان خود را در مكاتب علوم دينيّه به تحصيل وامىداشتند و بدينمناسبت عبائى بر تن آنها كرده و عمامه‌اى بر سرشان مىگذاشتند و علاوه بر مالكيت از امتياز روحانيت نيز بهره‌مند مىساختند و اينان باصطلاح « ذو الامتيازين » گشته از دو امتياز استفاده مىكردند . عكس اين حالت نيز اتفاق مىافتاد و برخى از روحانيان درصدد مالكيت برمىآمدند و بطرقى كه خود ، آنها را شرعى مىدانستند مالك قريه يا قرائى مىگشتند و شادروان حاج مير صالح مجتهد يكى از آنان بود . « 1 »\r\nيكى از اين مالكان كه ملبس به لباس روحانيت نيز بود شيخ الاسلام بزرگ معروف به « بابالم » بود كه در عهد ناصر الدين شاه و مظفر الدينشاه مىزيست و چون تكيه كلامش « بابالم » بود از اينرو بدان عنوان شهرت داشت . او مالك قريب هيجده قريه بود و خود نيز لباس روحانيت بر تن و شيخ الاسلامى شهر را از حيث عنوان با خود داشت . با وجود جثّهء كوچكش از نفوذ و قدرت زيادى برخوردار بود و از ثروتمندان بزرگ بشمار مىآمد .\r\nيكى از پسرانش جواد نام داشت كه گرچه مثل پدر صاحب نفوذ نبود ولى از عبا و عمامهء\r\n\r\n\r\n","description":"","footnote":"\r\n( 1 ) - دربارهء مرحوم حاج مير صالح مطالبى در صفحهء 167 جلد اول اين كتاب نوشته شده است .\r\n","page_name":" 202 ","page_number":208},
  {"content":"\r\n\r\nو عنوان شيخ الاسلامى استفاده مىنمود . محمد قدس فرزند او بود كه در دههء آخر قرن سيزدهم هجرى در اردبيل تولد يافته مثل برادران ديگرش در مكتبخانه علوم قديمه تحصيل كرده بود . با آنكه در يك خانوادهء اشرافى بزرگ شده بود لباس روحانيت بر تن مىكرد و بعد از پدر نيز از عنوان شيخ الاسلامى بهره مىبرد . با اينحال بتعليم و تربيت جوانان علاقهء خاصى داشت و توسعهء معارف را عامل بزرگى براى بيدارى مردم و پيشرفت جامعه مىدانست . او بجاى آنكه مثل اجدادش درصدد نگهدارى املاك خود باشد بخاطر اشتغال بدين كار كم‌كم سهم خود را نيز از دست داد و روزيكه از دنيا مىرفت زندگيش متوسطتر از مباشرين و گماشتگان املاك سابقش بود . او در مدارس جديدى كه ، هرگاه‌وبيگاه تأسيس مىشد ، بتدريس مىپرداخت و مثل ديگر پويندگان اينطريق ، مشكلات و ناهمواريها را تحمل مىنمود .\r\nپس از آنكه نفوذ قشريون مذهبى رو بضعف گذاشت و عليرغم كارشكنىهاى آنها مدارس جديد ثبات و استقرار يافت ، شيخ الاسلام محمد قدس از طرف ادارهء معارف آذربايجان افتخارا به سمت رياست ادارهء معارف اردبيل انتخاب گشت و بدنبال سال‌هاى سال خدمات ارزندهء گذشته ، دوازده سال ، يعنى از 1295 تا 1306 خورشيدى نيز در اين سمت ادامهء خدمت داد . در دو سه سال آخر خدمتش بود كه باستخدام رسمى وزارت معارف درآمد و با رتبهء 4 و شصت و چهار تومان حقوق در رديف موظفين دولت قرار گرفت .\r\nروزيكه بازنشسته شد چون سابقهء استخدامش كم بود فقط در ماه از شش تومان حقوق تقاعد برخوردار گرديد ولى بعدها كه حدّاقل حقوق اينقبيل بازنشسته‌ها سيصد تومان شد او نيز مشمول اين توجه گشت و بموازات آن سرپرستى دفتر اسناد رسمىاى نيز در اردبيل بوى واگذار شد .\r\nشيخ الاسلام اولين ادارهء معارف را در خانهء خود تشكيل داد و با همكارى شادروان ميرزا بهاء الدين بيرنگى و با يكنفر مستخدم بنام عبد الحسين خادم معارف كارهاى فرهنگ را تمشيت داد . او علاوه بر تحمّل مرارتهائى كه از طرف مرحوم آقا ميرزا على اكبر و پيروانش بر اينعدهء فرهنگدوست روا مىگشت از دست فرمانده قشون بعد از\r\n\r\n","description":"","footnote":"","page_name":" 203 ","page_number":209},
  {"content":"\r\n\r\n« اعضاى ادارهء معارف اردبيل در سال 1299 ، سمت چپ مرحوم شيخ الاسلام و سمت راست شادروان بيرنگى با دو نفر مستخدم . »\r\nكودتاى 1299 نيز سيلىخورده سختىها كشيد و ما در جاى ديگر از آن سخن گفته‌ايم .\r\nدوران پيرى او نيز با اندوه فراوان سپرى گشت و دستگيرى فرزندش آقاى يعقوب قدس سختىهاى جديد براى او پيش آورد .\r\n\r\n","description":"","footnote":"","page_name":" 204 ","page_number":210},
  {"content":"\r\n\r\nآقاى يعقوب قدس سالهاى متمادى با آموزگارى و دبيرى در فرهنگ اردبيل خدمت كرد . بطوريكه در گفتار 11 اين كتاب گفته‌ايم در دوران حكومت فرقهء دموكرات آذربايجان بنمايندگى در مجلس ملّى انتخاب شد و نيز رياست ادارهء فرهنگ اردبيل بر عهدهء وى محوّل شد . پس از سقوط فرقه دستگير و زندانى گرديد و در دادگاه نظامى با خطر اعدام روبرو گشت و بدينطريق پدر و مادر پيرش را با ناراحتىهاى زيادى دمساز گردانيد . شيخ الاسلام پس از رهائى وى دو سه سال آخر عمر را در تهران گذرانيد و سرانجام بسال 1329 خورشيدى بعد از هفتاد و چند سال عمر بدرود زندگى گفت .\r\n\r\nميرزا مسيّب رهبر :\r\nاگر اين ضرب المثل در موارد ديگر صادق باشد كه « برعكس نهند نام زنگى كافور » بجرئت مىتوان گفت كه در مورد مرحوم رهبر اين مطلب برعكس آنست و آن معلّم پاكنهاد در جامعهء اردبيل ، بويژه براى كودكان و نونهالان رهبرى دلسوز و معلمى آگاه بود .\r\nتحصيلات قديمه داشت و در خطوربط ماهر بود و بالاتر از همه در فن معلمى از برجسته‌ترين آنها بشمار مىآمد . ظاهرى موقر و مؤدب و باطنى آراسته به خلق نيكو داشت . گفتار ناصوابى بر لبانش جارى نمىشد و بدينجهت نزد خاص و عام از احترام زايد الوصفى برخوردار بود .\r\nدر سنين جوانى مادرش را از دست داده تحت محبّتهاى نامادرى قرار گرفته بود . اين بانو « ربابه » نام داشت و چون مكتبدارى مىكرد از اينرو به « ربابه آخوند باجى » شهرت داشت و در مكتبى كه در يكى از اطاقهاى خانه‌اش ترتيب داده بود بكودكان خواندن قرآن تعليم مىنمود . « 1 »\r\nشادروان رهبر سالها در مدارس جديد تدريس مىكرد و در ايّامى كه قشرىمذهبان مدارس را برهم زده آنها را با خشونت برمىچيدند او كلاسهاى خصوصى تشكيل مىداد و با مرحوم شيخ الاسلام قدس و ديگر معلمان و فرهنگدوستان اردبيل با ديو جهل و نادانى مبارزه مىنمود . پس از آنكه مدارس دولتى در اين شهر تأسيس يافت او بعنوان معلّم « كلاس تهيّه » برگزيده شد زيرا در ياد دادن الفبا و خواندن و نوشتن به نوآموزان مهارت خاصى داشت .\r\n\r\n\r\n","description":"","footnote":"\r\n( 1 ) - نگارنده نيز الفبا را نزد اين بانوى مرحوم ياد گرفته‌ام .\r\n","page_name":" 205 ","page_number":211},
  {"content":"\r\n\r\nقريب 65 سال عمر كرد و سرانجام در سال 1317 خورشيدى بجوار رحمت حق شتافت « 1 » .\r\n\r\nدبستان تدين :\r\nكيفيت و وسعت مخالفتها هرچه بود معارف جديد پيشرفت مىنمود و روزبروز طرفداران و علاقمندان بيشترى پيدا مىكرد . در آن زمان مكتب‌خانه بتعداد قابل توجّهى در اردبيل وجود داشت و به ترتيبى كه گفتيم بدون هيچگونه مخالفت و تهديد بتربيت نونهالان مىپرداخت . ولى صاحبان آنها كم‌كم مجذوب سبك مدارس جديد مىشدند و تمايلى براى تبديل وضع خود بدانها نشان مىدادند امّا از چماق تكفير يا سرنوشتى مثل سرنوشت مرحوم آموزگار و ميرزا ستار مىترسيدند .\r\nدبستان تدين يكى از آنها بود كه بهمّت آقاى مجيد تدين در حدود شصت و پنجسال پيش از تاريخى كه ما اين مجموعه را گرد مىآوريم به صورت مكتبخانه‌اى داير گشت ولى بدون توجه بمشكلات بفاصلهء كمى وضع خود را تغيير داده به صورت يكى از مدارس اين شهر درآمد .\r\nآقاى تدين خود از شاگردان مكتب شادروان ميرزا عزيز بود كه ما در چند صفحهء پيش از او نام برديم . پس از فراغت از درس ، با صوابديد استاد ، مكتبخانه‌اى داير كرد ولى با فكر روشنى كه داشت در اندك‌زمانى خانه‌اى در اول كوچهء سنگر ، نزديك حسن‌آباد اجاره كرده شاگردان را بدانجا برد و در هريك از اطاقهاى آن كلاسى ترتيب داده بسبك جديد آنانرا بر ميز و نيمكت نشانيد . تدريس بموجب برنامه آغاز گشت و ساعات درس و تفريح از هم تفكيك گرديد .\r\nگرچه پىريزى مدرسه با اين شكل در اواخر سال 1338 قمرى صورت گرفت و با كودتاى رضا خان پهلوى مقارنه يافت بااينحال از مخالفتهاى قشرىمذهبان دور نماند .\r\nدر آنعهد بهانهء بزرگ مخالفان مدارس جديد دو امر بود كه اينان آنها را با شرح و بسط عنوان مىكردند و سرانجام مخالف با اسلام بودن مدرسه را نتيجه مىگرفتند . يكى تدريس جغرافيا بود كه چون در آن از گردش زمين سخن گفته مىشد از اينرو بر خلاف دين بشمار مىآمد و درس جغرافيا بدين‌سبب درس ضالّه‌اى محسوب مىگشت . ديگرى\r\n\r\n\r\n","description":"","footnote":"\r\n( 1 ) - معلم عمامه بسرى كه در عكس صفحه 186 اين كتاب ديده مىشود احتمالا همين آقاى رهبر باشد .\r\n","page_name":" 206 ","page_number":212},
  {"content":"\r\n\r\n« آقاى مجيد تديّن در دوران پيرى »\r\nزنگ مدرسه بود ، كه مخالفان آن را تقليدى از كليساى مسيحيت قلمداد كرده اين عمل را كار مسيحيان و ارامنه مىدانستند .\r\nآقاى تدين مىگويد من در اين دو مورد بفكر چاره افتادم و سرانجام راه‌حلّى براى آنها پيدا كردم . بدينطريق كه بجاى زنگ مدرسه ، كه عملا براى اخطار و اطلاع\r\n\r\n","description":"","footnote":"","page_name":" 207 ","page_number":213},
  {"content":"\r\n\r\nدانش‌آموزان به كار مىرفت يكى از شاگردان را كه صداى موزون و مليحى داشت انتخاب كرده مأمور نمودم كه در پايان درس در وسط حياط مدرسه بايستد و با آواز بلند آيهء مباركهء  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ ، يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  را بخواند . اين كار جانشين زنگ شد و آغاز و پايان ساعتهاى درس و تفريح بدانوسيله اعلام گرديد و علاوه بر آنكه رفع بهانه از مخالفان نمود به ظاهر آنها را بتحسين نيز واداشت .\r\nدر باب درس جغرافيا نيز يكى از افراد مورد احترام مرحوم آقا ميرزا على اكبر را ، كه مرد روشن‌بين و بيغرضى بود ، نزد او فرستاديم . او در ضمن صحبتهاى خود با ايشان ، سوآلاتى را چنين مطرح كرد : كه اگر كسى بخواهد از اردبيل عازم زيارت كربلا شود آيا مىتواند در طول راه اسامى روستاها و شهرهائى را كه از آن مىگذرد ياد بگيرد ؟ و رودها و كوهها و دره‌ها را بشناسد و آنها را براى ديگران هم بگويد . آقا نه‌تنها اين سوآلات را ردّ نكرد بلكه بعنوان « معرفة الارض » آنها را لازم دانسته اين كار را ستود . ما از اين گفتار او استفاده كرده درس جغرافيا را ، نه بنام جغرافيا ، بلكه بعنوان معرفة الارض تدريس كرديم . النهايه مطالبى را كه در مقدمهء اين درس در مورد كرويّت زمين و حركات آن بود به ظاهر حذف نموديم ولى بمعلمين سپرديم كه آنها را به صورت قصّه و داستان ، خارج از درس بشاگردان بگويند .\r\nآقاى تدين نكتهء سومى را هم يادآور شد و آن اينكه چون كلمهء مدرسه در نزد مخالفان بمفهوم « اشكولّا » تفسير مىگشت و معنى و مظهرى از مسيحيّت تعبير مىگرديد از اينرو بجاى مدرسه تابلوى آن را به صورت « دبستان تدين » تهيه كرديم و شايد در تاريخ فرهنگ ايران ، يا لااقل در آذربايجان اولين بارى بود كه نام دبستان بجاى مدرسه عنوان شد .\r\nاين مآل‌انديشىها موجب شد كه مدرسهء تدين از حمله و يورش قشريها و يا تهديد و فشار آنها در امان باشد و روزبروز در طريق پيشرفت و اعتلاى خود قدمهائى بردارد و تا آنجائى برسد كه در سالهاى 1308 تا 1320 خورشيدى به صورت برجسته‌ترين و مهمترين مدارس اردبيل درآيد و با تشكيل كلاسهاى متوسطه ، كانون تربيتى بزرگى در اين منطقه شود .\r\n\r\n","description":"","footnote":"","page_name":" 208 ","page_number":214},
  {"content":"\r\n\r\n« دانش‌آموزان كلاس ششم ابتدائى مدرسه تدين در خرداد 1310 خورشيدى\r\n\r\n","description":"","footnote":"","page_name":" 209 ","page_number":215},
  {"content":"\r\n\r\nپيشرفت و افتخارات مدرسهء تدين مرهون فداكاريها و علاقمنديهاى وصف‌ناپذير مدير و مؤسس آن بود بااينحال خود آقاى تدين تلاش و كوشش صميمانهء همكاران ديگر بويژه كسانى مثل شادروان آقاى سيد مهدى مهدوى الاصل معروف به « آقاى ناظم » و مرحوم آقاى حسن وحيدى دبير نابينا ولى دانشمند روشن‌بين را در اين امر داراى سهم بسزائى مىداند . مردانى كه در صفا و صداقت و آشنائى برموز تعليم و تربيت شايد در فرهنگ اين ولايت هرگز نظايرى پيدا ننمايند .\r\nهزينهء مدرسهء تدين و ديگر مدارس ملّى اردبيل ، با وجوهى كه از دانش‌آموزان بعنوان شهريه مىگرفتند ، تأمين مىشد . كم‌كم كه مدارس دولتى اعتبار و امكانات بيشترى يافتند جاذبه‌اى براى جذب محصلين مدارس ملّى گشتند و نتيجهء اين كار تقليل درآمد مدارس مذكور شد و وضع آنها مواجه با مشكلات مالى ، كه سرمنشاء مشكلات ديگر بود ، گرديد تا آنجا كه سرانجام ادامهء كار بر آنها متعذّر گشت و لاجرم اين مدارس به ادارهء فرهنگ اردبيل واگذار شد .\r\n\r\nمدرسهء هدايت :\r\nمدرسهء هدايت نيز از مدارس قديم اردبيل است كه با همت شخص فرهنگدوست معمّمى بنام آقاى سيد يوسف هدايت اللهى تأسيس يافت . اين مدرسه نيز در اول كار يعنى سال 1300 خورشيدى به صورت مكتبخانه بود . از سال 1305 در خانه‌اى واقع در كوچهء قاجاريه بتدريج شكل مدرسه به خود گرفت و درعين‌حال كه دانش‌آموزان در دو اطاق و روى زمين مىنشستند بگروههاى مختلف ، كه نام كلاس به آنها اطلاق مىگشت ، تقسيم گرديد . بدينمعنى كه مثلا شش نفر در يك گوشهء اطاق بنام كلاس اول و پنجنفر در گوشهء ديگر همان اطاق بعنوان كلاس دوم و . . . درس مىخواندند . كم‌كم كه امور مدرسه گشايش يافت در كوچهء شهيد گاه خانهء بزرگى اجاره كرده با تهيهء ميز و نيمكت و تخته‌سياه و غيره كلاسها را به صورت مستقل و جدا از هم درآوردند و دبستان هدايت را ، كه بعدها داراى كلاسهاى متوسطه نيز گرديد ، بدين شكل در خدمت علاقمندان به تحصيل برپا داشتند .\r\nآقاى هدايت اللهى دو برادر كوچكتر از خود بنامهاى « آقاى سيد رضا » و « آقاى\r\n\r\n","description":"","footnote":"","page_name":" 210 ","page_number":216},
  {"content":"\r\n\r\n« عكسى از مدير و ناظم و شاگردان كلاس چهارم مدرسه هدايت در سال 11 - 1312\r\nمؤمن » داشت كه او را در پيشرفت كار مدرسه يارى مىكردند مع الاسف بعد از شهريور 1320 مثل ديگر مدارس ملّى اردبيل ، اين مدرسه نيز با قلّت درآمد مالى و عدم تكافوى دخل بر خرج مواجه شد و از رونق پيشين افتاد و سرانجام آن نيز باداره آموزش و پرورش اردبيل واگذار گرديد .\r\n\r\n","description":"","footnote":"","page_name":" 211 ","page_number":217},
  {"content":"\r\n\r\n\r\nمدارس ملّى ديگر :\r\nغير از دو مدرسهء تدين و هدايت مدارس ملّى ديگرى نيز در شصت سال اخير از طرف اشخاص علاقمند تأسيس يافت و كار هريك مدتى درخشيدن گرفت ولى بتدريج رو بافول گذاشت و عدم امكان تأمين مخارج ، آنها را يكى بعد از ديگرى محكوم بتعطيل كرد .\r\nيكى از اين مدارس مدرسهء معرفت بود كه در سال 1301 بوسيلهء آقاى محمد معرفت پىريزى گرديد و تا مدتى بعد از شهريور 1320 نيز داير بود . پيدايش مدارس دولتى و روى آوردن دانش‌آموزان بدانها در درآمد مالى اين مدرسه نيز اختلالاتى بوجود آورد تا آنجا كه آقاى معرفت خود بناچار باستخدام وزارت دادگسترى درآمد و در دادگسترى اردبيل با سمتهاى ادارى مشغول خدمت شد و چندى بعد نيز مدرسه در محاق تعطيل افتاد .\r\nمدرسهء ديگر در سال 1302 بوسيلهء شادروان جعفر شيرانى تأسيس يافت و بنام دبستان صداقت سالهاى ممتدى در صحنهء تعليم و تربيت اردبيل فعاليت نمود . عدم موازنهء مالى و بالاخره فوت مرحوم شيرانى موجب انحلال مدرسه صداقت گرديد .\r\nشادروان شيخ محمود رشديه هم كه مردى باتقوا و مسلمانى به احتياط بود در حوالى سال 1314 خورشيدى مدرسه‌اى بنام رشديه داير كرد و با علاقه و جدّيت خستگىناپذير بتربيت محصلين پرداخت امّا فعاليت آن بيش از چند سال طول نكشيد و مرگ طومار عمر مرحوم شيخ محمود و بتبع آن رشتهء حيات فرهنگى مدرسهء رشديّه را درهم پيچيد .\r\nمدرسهء ملّى ديگر رفعت نام داشت كه در سال 14 / 1313 بوسيلهء سيد معمّمى بنام مرحوم سيد اسماعيل مجتهدى پايه‌گذارى شد و بنشر معارف جديد پرداخت و سرانجام پس از مدتها فعاليت در حيطهء ادارهء فرهنگ اردبيل درآمد .\r\nدر سال 1349 نيز جمعى از معلمان و فرهنگيان جوان و باذوق اردبيل با هم اتفاق كرده سازمانى بنام « گروه فرهنگى جهان علوم » تشكيل دادند و با جديت و صميميّت زايد الوصفى بتأسيس دبستان و دبيرستان آبرومندى در اين شهر اقدام نمودند و چون خود از دبيران تحصيلكرده و دانشمند بودند با تدريس در اين مراكز تعليم موجب شهرت آن مدارس و جلب و جذب شاگردان متمكن گشتند و با دلسوزيهائى كه به عمل آوردند مدارس خود را\r\n\r\n","description":"","footnote":"","page_name":" 212 ","page_number":218},
  {"content":"\r\n\r\nسرآمد مؤسسات آموزشى اردبيل نمودند ولى سياست ادارى دستگاه آموزشى كشور موجب ركود كار آنها گرديد و سرانجام اين مدارس نيز تحت ادارهء آموزش و پرورش آن شهرستان درآمد .\r\nدر عهديكه ما اين مجموعه را گرد مىآوريم در اردبيل مدرسه‌اى بنام « ملى » وجود ندارد و همهء دستگاههاى تعليماتى اين ولايت بوسيلهء سازمان آموزش و پرورش منطقه كه يك واحد دولتى است اداره مىشود .\r\n\r\nبخش دوم - مدارس دولتى در اردبيل\r\nسابقهء مدارس دولتى در اردبيل با تأسيس مدرسهء « احمديه » آغاز مىگردد و بسال 1335 قمرى ( 1296 خورشيدى ) مىرسد .\r\nگفتيم كه مخالفان معارف جديد هرچه بيشتر مخالفت مىكردند ناخودآگاه بر جديت و علاقمندى فرهنگدوستان مىافزودند و كسان جديدى را بدين راه سوق مىدادند .\r\nجمعى از اين علاقمندان ، باتفاق مرحوم محمد قدس ، اين مدرسه را بنا نهادند و از آنطريق بنشر علم و دانش قيام نمودند . در آن ايام كه با تصويب قانون اساسى مورخ 1328 قمرى ، « وزارت معارف و اوقاف و صنايع مستظرفه » موجوديت قانونى يافته بود ، از طرف اين وزارتخانه ادارهء معارف ايالتى در تبريز تشكيل يافت و مرحوم « دكتر امير اعلم » برياست اين اداره منصوب گرديد .\r\nاو كه از فرهنگيان خوشنام گذشته است ، درصدد تشكيل شعبات آن اداره در شهرهاى آذربايجان برآمد و بدينمنظور مرحوم محمد قدس را افتخارا بنمايندگى از طرف ادارهء ايالتى ، براى انجام امور معارف در اردبيل انتخاب كرد و اين امر در موفقيتهاى بعدى قدس و نيز در سروسامان يافتن وضع معارف مؤثر افتاد .\r\n\r\n","description":"","footnote":"","page_name":" 213 ","page_number":219},
  {"content":"\r\n\r\nمدرسهء احمديه كه مديريت آن با مرحوم « ميرزا فضل الله خان » بود « 1 » در ابتداى تأسيس بيش از آنكه از شاگردان شهريه بگيرد با كمكهاى مالى فرهنگدوستان اردبيل اداره مىشد و اين كمك با صوابديد بازرگانان به صورت عوارضى از واردات و صادرات كالا وصول مىگشت .\r\nچون بر اثر جنگ بين الملل اول و سرايت آن به سرحدات ايران ، در امر تجارت و بالمآل در ورود و صدور كالا ركودى پيش آمده و كمك بمدارس موجود متعذر گرديده بود ، مرحوم قدس با استفاده از موقعيّت قانونى خود و مفاد مادهء 22 قانون اساسى معارف ، كه گفته بود « مخارج مدارس ابتدائيه در قصبات و بلاد بعهدهء دولت است ، و مخارج آنها از محل مالياتى كه در هرمحلّ بموجب قانون برقرار مىشود پرداخته خواهد شد » موافقت حاكم و رئيس ماليه را براى وضع عوارض جلب كرد و بدينطريق براى اولين‌بار هزينهء مدرسهء احمديه را از محلّ درآمد قانونى تأمين نمود .\r\nآقاى اميد مؤلف « تاريخ فرهنگ آذربايجان » دراينباره مىنويسد « قبلا دوازده نفر دست بدست هم داده تحت عنوان « هيئت معارف » هستهء مركزى معارف اردبيل را بوجود آوردند و سپس چون ديدند تنها حقوق ناچيز محصلين ، مدرسهء احمديه را اداره نمىنمايد دعوتى از تجار به عمل آوردند و با مساعدت آقايان بازرگانان و موافقت نقى خان رشيد الملك حاكم وقت و رئيس ماليه ، عوارض مخصوصى براى معارف وضع كردند يعنى از هرلنگه مال التجارهء وارده بوسيلهء گمرك آستارا دو شاهى « 2 » و از هرمسافر يك قران و از چهارپايان فروش شده در ميدان دواب نيز عوارض مختصرى اخذ نمود و با اين وسايل مخارج مدرسه را تأمين كردند » .\r\nما از دوازده نفر اعضاى هيئت معارف فقط آقاى قدس را مىشناسيم و در ضمن براى\r\n\r\n\r\n","description":"","footnote":"\r\n( 1 ) - شادروان ميرزا فضل الله خان تبريزى بود و بعد از نهضت مشروطيت ايران با آزاديخواهان اردبيل همكارى نزديك داشت . مردى جسور و نترسى بود . او بعدها در فرهنگ آذربايجان برياست ادارهء حسابدارى و معاونت رسيد و بعنوان فضل الله سليمى از اعضاى مؤثر آن اداره گرديد . ما در جلد اول كتاب در صفحهء 344 و صفحات بعد در مورد ايشان مطالبى نوشته‌ايم .\r\n( 2 ) - واحد پول قديم ايران تومان بود . هرتومان ده جزء داشت كه هريك را قران مىگفتند . هرقران به 20 قسمت تقسيم مىشد و هرقسمت بنام شاهى معروف بود .\r\n","page_name":" 214 ","page_number":220},
  {"content":"\r\n\r\nاطلاع خوانندگان مىگوئيم كه اين هيئت با « هيئت نشر معارف » كه در چند صفحه پيش از آن سخن گفتيم گويا يكى نبوده است .\r\nمدرسهء احمديه تا كودتاى 1299 مشكلات زيادى داشت و از تهديد و تخويف مخالفان در امان نبود . بعد از كودتا نيز چون نظاميان همه‌كاره بودند مدتى دخالتهاى آنها نابسامانيهائى در كار آن بوجود آورد كه از جهت صورت و طرز رفتار شديد ، بدتر از تعرّض قشرىمذهبان گرديد .\r\nشادروان محمد على صفوت در كتاب « تاريخ فرهنگ آذربايجان » كه آغاز تأليف آن در سال 1329 خورشيدى بوده و در چاپخانهء قم طبع يافته است در باب رفتار ناستودهء افسران چنين آورده است « سال 1304 كه نگارنده متصدى امور فرهنگى آذربايجان شرقى بود از نمايندهء اردبيل تلگرافى بدين مضمون رسيد : معارف . فرمانده اردبيل در سر اجراى وظيفه چوبم زد و احترام خانوادگيم را برد . عهده‌دارى امور فرهنگ بر من ميسور نيست . جواب داده شد : معارف اردبيل . قضيّه را درست و مشروح نويسيد . بفاصلهء چهار روز گزارش رسيد كه با يكعدّه از تجار و اعيان محل بدعوت فرماندهى حضور يافتيم .\r\nآنگاه بحاضرين جلسه اخطار شد براى تهيهء اثاثيهء چهل باب دبستان ، بايد دعوت‌شدگان شصت هزار تومان نقد بپردازند . اظهار شد كه پرداخت چنين مبلغ بفوريت مقدور نيست .\r\nاجازه دهيد برويم بلكه به نحوى تهيّه كنيم . جواب داده شد مرخصى غيرممكن است .\r\nناچار حاضرين به من ( يعنى محمد قدس نمايندهء وزارت معارف در اردبيل ) ملتجى شدند كه با مذاكره با فرماندهى راهى براى استخلاص ايشان باز كنيم . خواستم در آن باب حرفى بزنم مورد شتم واقع شدم . سپس دعوت‌شدگان گفتند ما تقديم همين مبلغ را قبول داريم ولى مقتضى است در خارج دور هم نشسته در باب تقسيمات وجه از روى عدل و انصاف و ميزان قدرت و بضاعت اشخاص قرار دهيم ، مرخص شدند .\r\nفرمانده لشگر استان در آنموقع سرتيپ محمد حسين خان آيرم بود . نگارنده اصولا مراتب را با استاندار وقت مرحوم بنى آدم ( شريف الدوله ) مذاكره نمود او هم معاون خود بنان الملك را پيش خان آيرم فرستاد و موضوع اردبيل را مذاكره نمود و برگشت . معلوم شد با بىاعتنائى پاسخ سخت شنيده است .\r\n\r\n","description":"","footnote":"","page_name":" 215 ","page_number":221},
  {"content":"\r\n\r\nسپس خود بطور مستقيم ولى با عرض مراسله جريان امر را بفرماندهى اطلاع داد .\r\nجواب داده شد بشما چه مربوط است . عرض شد طبق تشكيلات كشور شاهنشاهى مسئوليت امور فرهنگى آذربايجان بعهدهء اينجانب محول است . پاسخ رسيد كه از چه لحاظ اين عمل معيوب و ناموزون است . جواب نوشته شد گذشته از اينكه مخالف با انتظامات كشور بوده آن هم در شهرى مانند اردبيل كه عنوان بندرى و مرزى دارد ، مخصوصا اين نكته قابل يادآورى و توجه است كه براى افتتاح چهل باب دبستان پيدايش معلّم اقدم و الزم از تهيهء اثاثيه و تعيين محل است . چون از مكاتبات نتيجهء مطلوب حاصل نشد جريان را با رمز بوزارت فرهنگ گزارش داد . چنين جواب رسيد . اقدام شد از نتيجه مسبوق مىشويد . پس از سه چهار روز اطلاع يافت كه به تمام قسمتها اكيدا قدغن شده است كه به كلى مداخلات را متروك دارند . ناگفته نماند كه تا وصول دستور مركز مبلغى در اردبيل اخذ و چند عدد نيمكت نشيمنى اطفال ساخته شده بود . » .\r\nبارى مدرسهء احمديه كه اولين مدرسهء دولتى در اردبيل بود بعدها تغيير نام داده بنام مدرسهء « نمره يك » خوانده شد زيرا دو مدرسهء ديگر نيز با بودجهء دولتى تأسيس يافت و آنها هم بنامهاى نمره دو و نمره سه معروف گرديدند . بااينحال در سال 1312 خورشيدى مدرسهء نمره يك بنام « سنائى » ، مدرسهء نمره دو بنام « سعدى » و نمره سه بنام « انورى » نامگذارى گرديد .\r\nمدرسهء سنائى تا سال 1301 دبستان ششكلاسهء ابتدائى بود . در آن سال اجازهء تشكيل كلاسهاى دبيرستان نيز بدان داده شد ولى چون دورهء دوم متوسطه نداشت آن دسته از فارغ التحصيلان آن ، كه مايل بادامهء تحصيل بودند بناچار عازم تبريز و تهران مىشدند معهذا جمع زيادى از دانش‌آموختگان بااستعداد آن كه بر اثر عدم امكانات مالى قادر برفتن نبودند در اردبيل ماندگار مىگشتند .\r\nچون طبق نظر علماى تربيتى ، اختلاط دانش‌آموزان دبستان و دبيرستان در يك محيط مناسب نمىباشد از اينرو در سال 1315 دورهء دبيرستان از دبستان سنائى مجزا گرديد و به صورت مدرسهء مستقلى بنام دبيرستان صفوى درآمد . اين دبيرستان در سال 1318 بعمارت مخصوصى كه از محلّ بهاى طلاهاى بقعهء شيخ صفى الدين ساخته شده\r\n\r\n","description":"","footnote":"","page_name":" 216 ","page_number":222},
  {"content":"\r\n\r\n« معلمين و فارغ التحصيلان ششم ابتدائى مدرسهء نمره يك در خرداد 1308 »\r\n\r\n","description":"","footnote":"","page_name":" 217 ","page_number":223},
  {"content":"\r\n\r\nبود ، نقل مكان نمود . « 1 »\r\nدبستانهاى سعدى و انورى نيز كه بعد از مدرسهء سنائى پا بدايرهء وجود گذاشته بودند خدمات فرهنگى ارزنده‌اى بمعارف اردبيل نمودند ولى اجازهء تأسيس دورهء دبيرستان نيافتند . اين دو مدرسه اكنون هم با همين نامها در حوزهء فرهنگى اردبيل فعاليت دارند .\r\nمدرسه احمديه و مدارسى كه بطور غيردولتى بتربيت نونهالان و جوانان اردبيل مىپرداختند عموما پسرانه بودند و هنوز از مدرسهء دخترانه خبرى نبود . اولين مدرسهء دخترانه بعد از كودتاى 1299 در اردبيل تأسيس يافت و بنام « مدرسهء مهستى بنات » شروع بفعاليت كرد و طوفانى از مخالفت قشرىمذهبان عليه خود برانگيخت . آنها كه تحصيل پسرها را در « اشكولّا » امرى خلاف مذهب و سنتهاى ملى مىشمردند با رفتن دخترها بمدرسه بشدت بمخالفت برخاستند و حتى در سال 1304 خورشيدى بدين مدرسه هجوم آورده با بيل و كلنگ درصدد خراب كردن سقف اطاقها بر سر دانش‌آموزان برآمدند . سرانجام چنان كه در صفحهء 453 جلد اول اين كتاب آورده‌ايم مديرهء مدرسه از ارتش استمداد نمود و با آمدن سربازها مهاجمين دست از تخريب و آزار برداشتند .\r\nبااينحال دختران دانش‌آموز از ترس واكنشهاى بعدى متفرق گشتند و براى مدتى مدرسه عملا از فعاليت بازماند .\r\nآقاى محمد على صفوت ، كه بعد از مرحوم محمد قدس رئيس معارف و اوقاف اردبيل شده در تاريخ فرهنگ آذربايجان مىنويسد كه « نخستين روزيكه نگارنده\r\n\r\n\r\n","description":"","footnote":"\r\n( 1 ) - در باب هزينهء ساختمان دبيرستان صفوى در صفحهء 233 جلد دوم اين كتاب مطالبى نوشته شده است . در اينجا در باب خود عمارت اضافه مىشود كه اين بنا در زمينى بمساحت 19220 متر مربع ساخته شده و 1376 متر مربّع زيربنا دارد . عرصهء مدرسه از قبرستان بزرگ قديمى شهر است كه به « تابار قبرستانى » يعنى قبرستان محلّهء طوى معروف بود .\r\nملك الشعراى بهار در شعرى كه گفته و در راهروى عمارت دبيرستان با كاشى بر ديوار نوشته شده است ماده تاريخ آن را چنين آورده است :\r\n از صفاى شيخ چون شد ختم اين بناى عالى * هم بنام نامى آل صفى آمد مسمّا\r\nزد رقم كلك ( بهار ) از بهر تاريخ بنايش * باد دايم اردبيل از اين دبيرستان مصفّى . \r\n( 1317 )\r\n","page_name":" 218 ","page_number":224},
  {"content":"\r\n\r\n« شيخ الاسلام ( معمّم عينكى رديف جلو ) رئيس معارف و جمعى از مديران و معلمان مدارس دولتى اردبيل در سال 1309 »\r\n\r\n","description":"","footnote":"","page_name":" 219 ","page_number":225},
  {"content":"\r\n\r\nمسئول فرهنگ اردبيل شد اطلاع رسيد كه مديرهء دبستان دختران از ترس ايذاء و اهانت مردم بمدرسه نمىآيد و از هفده تن شاگردان يكعدّه ترك تحصيل كرده و چند بچهء ديگر مشغول بازى هستند » . آنگاه مىافزايد كه در سال تحصيلى جديد مدرسهء دخترانه را از پس‌كوچه‌ها بمحلّ آبرومندى انتقال داده با يكصد دانش‌آموز داير كرد و بجاى تابلوى مسروق تابلوى بزرگ بدر دبستان نصب گرديد .\r\nدبستان مهستى بعدها تغيير نام داد و به « پوراندخت » نامگذارى شد و براى اولين‌بار در سال 1316 خورشيدى كلاس اول دبيرستان نيز در آن داير گشت . دبيرستان پوراندخت امروزه دبيرستان كاملى شده و در تربيت دوشيزگان اين ولايت خدمات ذيقيمتى دارد .\r\nدرهرحال مدارس دولتى اردبيل در سال 1304 خورشيدى عبارت از دبستان نمره يك با سه كلاس دورهء اول متوسطه و دو دبستان نمره 2 و نمره 3 بود كه در گزارش پايان سال تحصيلى 1305 - 1304 مرحوم دكتر احمد محسنى ، رئيس معارف ايالت آذربايجان در تيرماه 1305 از آنها نام برده شده است .\r\nدر اين گزارش بمدرسهء دخترانهء مهستى اشاره نشده و سبب آن گويا وضع بلاتكليف مدرسه بوده است . مرحوم دكتر محسنى در گزارش خود از مدارس غيردولتى اردبيل نيز نامى نبرده است در حالى كه در آن زمان برخى از آنها در اين شهر بخدمات فرهنگى اشتغال داشتند .\r\n\r\nمدارس حومهء اردبيل :\r\nبايد يادآور شد كه علاوه بر شهر در حومه و بخشهاى اردبيل نيز نهضت فرهنگى در شرف تكوين بود و بعد از كودتاى 1299 تمايلى در بيشتر آنها براى تأسيس مدارس جديد مشاهده مىشد . مدارسى كه در اين نقاط بوجود آمد غالبا از گزند قشرىمذهبان در امان ماند و مدتهاى بيشترى دوام يافت .\r\nيكى از اين مدارس دبستان فردوسى نمين بود كه در سال 1299 خورشيدى با همّت « سردار ناصر » حكمران آنجا و علاقهء فرهنگدوستان محّل تشكيل گرديد و بدون وقفه\r\n\r\n","description":"","footnote":"","page_name":" 220 ","page_number":226},
  {"content":"\r\n\r\nبحيات خود ادامه داد . اين مدرسه بعدها توسعه يافت و با افتتاح كلاسهاى متوسطه به صورت دبيرستانى درآمد كه اكنون نيز مركز تعليم و تربيت آن منطقه مىباشد .\r\n« قمر خانم » همسر سردار ناصر نيز براى تأسيس مدرسهء دخترانه علاقهء زيادى بخرج مىداد و با همكارى جمعى از بانوان محلى از كوشش دراينباره باز نمىايستاد . سرانجام اولين مدرسهء دخترانهء نمين با همت آنان در سال 1304 خورشيدى گشايش يافت .\r\nساكنان قراء و روستاهاى اردبيل نيز بتأسيس مدرسه علاقه نشان مىدادند و مخصوصا پس از تشكيل ادارهء معارف و استقرار امنيت ، غالبا بدانجا مراجعه كرده درخواست تشكيل مدرسه مىنمودند . ولى ادارهء معارف بعلّت كمبود امكانات مالى و نيروى انسانى قادر بانجام آنها نبود و حتى در سالهاى آخر نيز با تعيين نوبت مدتها طول مىكشيد تا آموزگارى براى خدمت در آنها استخدام نموده اعزام دارد .\r\nلزوم توجه بروستاها تأسيس مدارس دولتى جديد را در شهر نيز بعهدهء تعويق انداخت و سالهاى ممتد جز سه دبستان سنائى ، سعدى و انورى و يك دبستان دخترانهء پورانداخت امكانات مورد نياز جامعه از حيث توسعهء مدارس دولتى فراهم نگرديد . بعد از يك فاصلهء بالنسبه طولانى بود كه دبستان جديدى بنام حكمت بوجود آمد و در اواخر سال 1313 نيز دبستان دخترانهء پروين بر مدارس شهر افزوده شد با اينحال مدارس ملّى ، كه عموما پسرانه بودند رفع كمبود مىنمود و رويهمرفته وسيلهء تحصيل براى علاقمندان فراهم بود .\r\nدر قديم شهرستانهاى كنونى آستارا ، خلخال ، سراب ، مشگين‌شهر ، گرمى و بيله‌سوار بخشهاى تابعهء اردبيل بودند و مدارس آنها بخشى از معارف اين ولايت بشمار مىآمدند . اكنون كه آنها شهرستان مستقلّى شده و براى خود تاريخچهء جداگانه‌اى يافته‌اند آوردن آنها در اين كتاب ، كه مربوط باردبيل است ، موردى ندارد . بااينحال براى ياد آوردن از اولين كسانى كه تحمّل شدايد كرده نخستين سنگ بناى فرهنگ جديد را در آنها به كار گذاشته‌اند باولين مدارس آنها اشاره‌اى مىكنيم :\r\n\r\nآستارا :\r\nاولين مدرسهء جديد در آستارا دبستان نظامى بود كه در سال 1327 هجرى قمرى با همت شادروانان ميرزا عباسقلى مؤتمن ، ميرزا بيوك آقا عباس‌زاده ، حبيب الهى ، عليزاده ،\r\n\r\n","description":"","footnote":"","page_name":" 221 ","page_number":227},
  {"content":"\r\n\r\nعلى اصغرزاده ، محمدى روئين‌دژى ، بهزادى و چند تن ديگر از معارف‌پژوهان آنجا تأسيس يافت . اين مدرسه ابتدا سه كلاسه بود و هزينهء آن با اعانهء علاقمندان تأمين شد ولى بعدها در عداد مدارس دولتى درآمد و به صورت دبيرستان كامل بنشر علم و تربيت جديد پرداخت .\r\nدر سال 1304 خورشيدى نيز يك دبستان دخترانه و سه دبستان پهلوى ، خيام و حكيم سنائى در آن ولايت تأسيس يافت و در قريهء « چلوند » هم مدرسه‌اى بنام « فارابى » داير گرديد .\r\n\r\nخلخال :\r\nدر سال 1326 هجرى قمرى روشنفكران خلخال ، كه در رأس آنها شادروان « ناصر روائى » قرار داشت بفكر تأسيس مدرسه افتادند و از يكنفر خلخالى بنام « حاجى معلّم » ، كه از روسيه آمده بود ، استفاده كرده مدرسهء ناصرى را بوجود آوردند . چندى نگذشت كه مخالفتها آغاز شد و مدرسه از رونق افتاده تعطيل گشت و حاج معلّم نيز بروسيه مراجعت نمود .\r\nبااينحال فرهنگدوستان از پاى ننشستند و بار ديگر در سال 1331 آن را برپا داشتند اما پس از مدتى باز مدرسه برچيده شد . در سال 1299 خورشيدى با ورود مرحوم ميرزا حميد آموزگار بدان آبادى ، مدرسهء ناصرى از نو برپا شد و اين‌بار پابرجاى ماند . در ناحيهء خمس هم اولين مدرسه بسال 1306 از طرف ادارهء معارف اردبيل داير گرديد .\r\n\r\nمشكين‌شهر :\r\nاولين مدرسه را در اين شهر فرمانده نظامى وقت بنام محمد عليخان ، بعد از كودتاى 1299 ، يعنى بسال 1302 خورشيدى تأسيس كرد و مخارج آن را با كمك افسران و ديگران تأمين نمود . تا روزيكه محمد عليخان فرمانده آنجا بود مدرسه نيز از رونق كافى برخوردار بود ولى بعد از تغيير وى مواجه با ركود گرديد و سرانجام در سال 1305 خورشيدى جزو مدارس دولتى درآمد و ثبات و امكان فعاليت لازم بدست آورد .\r\n\r\nبيله‌سوار و گرمى :\r\nتأسيس مدرسه در بخشهاى بيله‌سوار و گرمى و انگت نيز بوسيلهء افسران لشگر شمال غرب آذربايجان و بعد از كودتاى 1299 صورت گرفت . پس از كودتاى مذكور كه كارها بيشتر\r\n\r\n","description":"","footnote":"","page_name":" 222 ","page_number":228},
  {"content":"\r\n\r\nبدست نظاميان افتاده بود ، بويژه بعد از انتقال سلطنت بخانوادهء پهلوى ، دستور مركز بافسران و فرماندهان پادگانهاى مرزى بر آن بود كه بهر وسيله كه ممكن باشد نسبت بتأسيس مدارس جديد اقدام كنند و مخارج آنها را از متمكنين دريافت نمايند . در اجراى اين دستور بود كه فرماندهان مناطق سرحدّى اردبيل بچنين كارى دست زدند و در منطقهء مغان نخستين مدرسه را در « بيله‌سوار » كه مركز تجارى و عشايرى آن روز ناحيه بود ، در سال 1305 بوجود آوردند .\r\nاولين مدرسهء گرمى در سال 1307 تأسيس شد و مرحوم « سيد على كلكى » ، كه بعدها برياست ادارهء فرهنگ مشگين‌شهر ارتقاء يافت ، مديريت آن را عهده‌دار گرديد . در همانسال در انگوت نيز دبستانى تأسيس يافت و بتعليم و تربيت دانش‌آموزان پرداخت .\r\nاين مدارس غالبا دو كلاسه و سپس چهار كلاسه بودند و هزينهء آنها ، چنان كه گفتيم از متمكنين دريافت مىشد ولى از سال 1309 خورشيدى همهء آنها جزو مدارس دولتى ادارهء معارف اردبيل درآمدند و مثل ديگر مدارس دولتى بودجه و اعتبار دولتى يافتند .\r\nچنين بود چگونگى پيدايش فرهنگ جديد در اردبيل . آنان كه امروز با خاطرى آرام در اين مدارس درس مىخوانند و بدون هيچگونه مزاحمت و نگرانى بفراگرفتن علم و دانش مىپردازند و هم آنهائيكه در چنين محيطهاى امن و آرام با فراغت خاطر بتدريس و تعليم مشغولند بايد بدانند نعمتى كه بدينسان از آن برخوردارند به آسانى بدست نيامده بلكه حاصل فداكاريها و جانفشانيهاى انسانهاى بزرگوار و روشن‌بينى بوده است كه بهرحال تاريخ اينها را جانشين آنان كرده است .\r\nآنان زجرها ديدند . ضرب‌وشتمها و مشقات جانكاه را تحمل كردند ولى هرگز از پاى ننشستند و به يارى خدا و با همّت و پايمردى خود سرانجام بر ديو جهالت و نادانى چيره شدند و با سعى و كوشش فراوان قشريون نادانى را كه بنام دين مقدس اسلام موانع گوناگونى در راه پيشرفت علم و دانش بوجود مىآوردند از سر راه اين كانون سعادت انسانها برداشتند .\r\nآنها سيلى خوردند ، بحبس و تبعيد رفتند ، از دونان و جاهلان ستمها ديدند تا جوانان و مردان سالها و قرنهاى آيندهء اين محيط ، از اسارت جهل و نادانى رهائى يابند و از آن\r\n\r\n","description":"","footnote":"","page_name":" 223 ","page_number":229},
  {"content":"\r\n\r\nگنجهاى معنوى بسود خود و رفاه جامعه بهره‌ها گيرند .\r\nحال نوبت بآنانى رسيده است كه در اين مدارس درس مىدهند و يا درس مىخوانند ، اينان بايد بدان آرزوهاى مقدس گذشتگان پاسخ مثبت بدهند و براى حفظ حرمت فداكاريهاى آنان به قدر توانائى در تعليم و تعلّم تلاش و كوشش بنمايند تا در تاريخ ياد خيرى از خود براى آيندگان بگذارند . همان تاريخى كه امروز با گذشتن دهها سال ، فداكاريهاى ديگران را از لابلاى ايام بيرون آورده بدينسان در خود ضبط مىنمايد .\r\nبراى ارائهء نمودارى از پيشرفت كمّى فرهنگ جديد در اين خطه اينك دو آمار را كه با هم قريب نيمقرن فاصله دارند در اينجا مىآوريم :\r\nآمار نخست مربوط به سال تحصيلى 11 - 1310 است . در اين سال طبق آمار رسمى وزارت معارف و اوقاف و صنايع مستظرفه ، ولايت اردبيل ، شامل شهرستان‌هاى امروزى اردبيل ، مشكين و انگوت ، گرمى و بيله‌سوار ، خلخال بود رويهم رفته 17 باب مدرسه با 2634 شاگرد و 88 معلم داشت و 5 باب از اين مدارس يعنى مدارس تدين ، صداقت ، توفيق ، تربيت ، هدايت اردبيل با 757 نفر شاگرد و 31 معلم به صورت ملى اداره مىشدند . تعداد 241 نفر از كل دانش‌آموزان يادشده نيز دختر بود .\r\nآمار دوم مربوط بسال تحصيلى 58 - 1357 خورشيدى است . بموجب اين آمار در آنسال 196 كودكستان و دبستان و مدارس سپاه دانش و تعليمات بزرگسالان در خود شهرستان اردبيل ، بدون بخشها ، داير بود و رويهمرفته 42705 نفر پسر و دختر در 1065 كلاس آنها به تحصيل اشتغال داشت ( 12652 دختر و 30053 پسر ) .\r\nتعداد مدارس متوسطه مشتمل بر دورهء راهنمائى و دبيرستان و دانشسرا رويهمرفته 42 باب بوده و در 469 كلاس آنها 19404 نفر دانش‌آموز ( 5253 دختر و 14151 پسر ) درس مىخوانده‌اند .\r\nدر همين سال ، 1410 نفر آموزگار و كارمند دفترى ( 596 زن و 814 مرد ) در دبستانها و 879 نفر دبير و كارمند ( 150 زن و 729 مرد ) در دبيرستانهاى اردبيل خدمت مىكرده‌اند و نيز 288 نفر خدمتگزارى جزء اين مدارس را بر عهده داشته‌اند .\r\nآرزو مىكنيم كه پايه‌گذاران فرهنگ نوين اردبيل زنده مىبودند و امروز اينهمه\r\n\r\n","description":"","footnote":"","page_name":" 224 ","page_number":230},
  {"content":"\r\n\r\nمدرسه و دانش‌آموز و معلّم را در زادگاه خود مشاهده مىكردند و بموازات آن بخدمات ارزندهء مردان و زنان بسيارى ، كه از راه تحصيل در اين مدارس بدرجات عالى پزشگى ، مهندسى ، علمى ، قضائى ، معلمى ، ادارى ، اقتصادى ، فنى و هنرى . . . رسيده خدمتگزار عالم بشريت گشته‌اند ، توجه مىيافتند و بدينطريق تلخىها و مرارتهاى سيلىهائى را كه بناروا از دست جاهلان خوردند ، درد و رنج مشتهائى را كه بناحق بر سر و روى خويش تحمّل كردند ، سوزشهاى طاقت‌فرسائى را كه با كنده شدن ريشهايشان بدست قشريها تاب آوردند ، خونهائى را كه از سر و روى شكافته‌شان بر محاسن سفيدشان مىريخت بعنوان خضاب علم و دانش پذيرفتند و بالاخره خفّتهائيرا كه امّت نادان با بستن يكسر عمامه بگردنشان بر آنها روا داشته با تهمت بابيگرى در كوچه و بازار گرداندند . . .\r\nاز ياد مىبردند و ثمرات ارزندهء نهالهائى را كه بدان طريق كاشتند بدينگونه با چشم مىديدند و درمىيافتند كه هم‌اكنون بحكايت يك آمار غيررسمى بيش از 15 هزار جوان و مرد و زن اردبيلى دورهء كامل متوسطه ديده‌اند و بيش از 3 هزار نفر از دانشگاهها و مدارس عاليه فارغ التحصيل گشته‌اند . . .\r\nياد آنان همواره گرامى ، روانشان پيوسته شاد و پاداش آنهمه مصائب و مشقاتشان رحمت بيكران الهى باد .\r\n\r\nرؤساى معارف اردبيل :\r\nدر پايان اين بخش بجاست كه نامى نيز از رؤساى فرهنگ اردبيل ببريم و غير از مرحوم ميرزا ستار آخمازلى ، كه براى اولين‌بار بعنوان نمايندهء وزارت معارف باردبيل آمد و سرانجام بر اثر فشار و مخالفتهاى قشريون انتحار نمود ، كسانى را كه در مسند رياست ، امور فرهنگى اين ولايت را بر عهده داشته‌اند بدين شرح ذكر نمائيم :\r\n1 - شادروان محمد قدس از 1295 تا 1306 خورشيدى .\r\n2 - شادروان محمد على صفوت از 1306 تا 1308 خورشيدى .\r\n3 - شادروان محمد قدس از 1308 تا 1309 خورشيدى .\r\n4 - شادروان حسين نيكخو از 1309 تا 1311 خورشيدى .\r\n5 - شادروان احمد سره از مرداد 1311 تا مهر 1311 خورشيدى .\r\n\r\n","description":"","footnote":"","page_name":" 225 ","page_number":231},
  {"content":"\r\n\r\n6 - شادروان حسين مستشارى از 1311 تا 1313 خورشيدى .\r\n7 - شادروان محمد همايونى از 1313 تا 1314 خورشيدى .\r\n8 - آقاى حسن شفيع‌زاده از 1314 تا 1315 خورشيدى .\r\n9 - آقاى كريم مشيرزادهء مؤيدى از 1315 تا 1318 خورشيدى .\r\n10 - آقاى صادق عدالت از 1318 تا 1319 خورشيدى .\r\n11 - شادروان مهدى ملك افضلى از 1319 تا 1320 خورشيدى .\r\n12 - شادروان حميد داوران از 1320 تا 1322 خورشيدى .\r\n13 - شادروان اسماعيل ديباج از 1322 تا 1324 خورشيدى .\r\n14 - آقاى يعقوب قدس از 1324 تا 1325 خورشيدى .\r\n15 - شادروان اسماعيل ديباج از 1325 تا 1328 خورشيدى .\r\n16 - آقاى اسماعيل والىزاده از 1328 تا 1330 خورشيدى .\r\n17 - آقاى احمد حبيب الله‌زاده از 1330 تا 1335 خورشيدى .\r\n18 - آقاى مرتضى محسنى از 1335 تا 1339 خورشيدى .\r\n19 - آقاى حسين درايه از 1339 تا 1346 خورشيدى .\r\n20 - آقاى ابو الفتح اميرشاهى از 1346 تا 1347 خورشيدى .\r\n21 - آقاى حسن جلالى از 1347 تا 1349 خورشيدى .\r\n22 - آقاى موسى سبطى از 1349 تا 1352 خورشيدى .\r\n23 - آقاى محمد جمالىپور صوفى از 1352 تا 1357 خورشيدى .\r\n\r\n","description":"","footnote":"","page_name":" 226 ","page_number":232},
  {"content":"\r\n\r\n\r\nفصل دوم نهادهاى فرهنگى ديگر در اردبيل\r\nآموختن علم و دانش اختصاص بمدرسه ندارد بلكه در جوامع پيشرفته كنونى وسايل ديگرى نيز موجود است كه آدمى از طريق آنها مىتواند بمطالب مورد نظر دسترسى يابد و بر حيطهء معلومات خود بيفزايد و زندگى معنوى خود را پربار سازد .\r\nدر كشورهاى مترقى مهمترين اين وسايل رسانه‌هاى گروهى است كه در كشور ما از آن به « راديو » و « تلويزيون » تعبير مىشود و امروزه نقش بسيار حساسى را از حيث تعليم و تربيت بر عهده دارد .\r\nقبل از پيدايش اين دو وسيله كتابخانه‌هاى عمومى و روزنامه‌ها و مجلّات علمى اين وظيفه را بر عهده داشتند . ولى با تحولات چشمگيرى كه هم در خود رسانه‌هاى گروهى و هم در برنامه‌هاى آنها صورت گرفته قلمرو فعاليت اينها بيش از آنها گشته و هردو از وسايل ارزنده براى نشر علم و دانش شده است . ما در اين فصل تاريخچهء اين منابع عمومى را عنوان مىكنيم و از پيدايش روزنامه و كتابخانه و چاپخانه و راديو و تلويزيون در اردبيل باجمال سخن مىگوئيم :\r\n\r\nروزنامه‌هاى اردبيل :\r\nاوّلين نشريه‌ايكه به صورت روزنامه در اردبيل منتشر شده جريدهء « اتّفاق » نام داشته است كه مقارن با آغاز نهضت مشروطيت ايران ، بهمت تنى چند از آزاديخواهان در اين ولايت نشر مىگشته است . « 1 » ولى امروزه هيچ نسخه‌اى از آن ديده نمىشود و حتى هيچگونه نام و اطلاعى نيز از نويسندگان و ناشرين آنها در دست نمىباشد .\r\nدوّمين روزنامه « برگ سبز » نام داشته كه با كوشش گروه ديگرى از مشروطه‌طلبان در سال 1326 قمرى ( 1287 خورشيدى ) در چاپخانهء احمديهء اردبيل بطبع مىرسيده است . اين روزنامه به صورت « نيم‌هفته‌اى » يعنى دو شماره در هفته چاپ مىشده و\r\n\r\n\r\n","description":"","footnote":"\r\n( 1 ) - صفحه 192 جلد اول اين كتاب .\r\n","page_name":" 227 ","page_number":233},
  {"content":"\r\n\r\nمديريت آن را شادروان « فضل الله شيخ الاسلامى » بر عهده داشته است . مرحوم « ميرزا عبد الحسين خان مستوفى » نيز كه از فضلا و دانشمندان اردبيل بود در اين روزنامه مقالاتى مىنوشته است . شادروان « ميرزا محمد عليخان » مدير مدرسهء شرافت نيز از جمله نويسندگان آن بوده است و شايد بخاطر همين نوشته‌هايش بوده است كه عنوان بابىگرى يافته و در جلوى حمّام « پير » بقتل رسيده است .\r\nوضع متغير سياست آن روز در ايران و پيش آمدن استبداد صغير و تعقيب و شكنجهء آزاديخواهان بوسيلهء عمّال محمد عليشاه قاجار ، امكان انتشار مستمرّ اين روزنامه را متعذّر ساخت و بقول سالخوردگان گويا بيش از هفت يا هشت شماره از آن منتشر نگرديد . روش آن روزنامه سياسى ، ادبى و انتقادى بوده است .\r\nاز آن تاريخ تا سال 1306 خورشيدى ، بجز خبرنامه‌ها و شبنامه‌هاى مختلف كه با دست‌نوشته مىشده در اردبيل روزنامه‌اى نبوده است . در آنسال شادروان « غلامحسين حبيب الهى » امتياز نشر روزنامه‌اى بنام « جودت » را بدست آورد و اين روزنامه نزديك به بيست سال يعنى تا 21 آذرماه 1325 خورشيدى منتشر گرديد .\r\nمديريت اين روزنامه را مرحوم « حسن جودت » برادر بزرگ وى بر عهده داشت و برادر ديگرش « نصرت حبيب الهى » مدير داخلى آن بود و بطوريكه قبلا هم اشاره كرده‌ايم اين هرسه فرزندان شادروان حاج محمد حسين حبيب الهى بودند « 1 » .\r\nروزنامهء جودت خط مشى سياسى و خبرى داشت و وسيلهء ارتباط جمعى منطقه به حساب مىآمد . در زمان حكومت يكسالهء فرقهء دموكرات در آذربايجان ، بمنزلهء « ارگان » آن فرقه در اردبيل بود و مطالب خود را به زبان « تركى » منتشر مىنمود . پس از بهم‌خوردن حكومت فرقه ، مدير و ديگر گردانندگان روزنامه مخفى يا جلاى وطن شدند و ادارهء روزنامه نيز در روز 21 آذرماه 1325 بدست اوباش غارت گشت و انتشار آن در محاق تعطيل افتاد .\r\nبفاصله پنجسال از آن تاريخ يعنى اسفندماه 1330 ، روزنامهء ديگرى بنام « قبس » در اين شهر منتشر گرديد . صاحب‌امتياز و مدير آن شادروان « عزيز صابر » بود كه قبل از آن نيز\r\n\r\n\r\n","description":"","footnote":"\r\n( 1 ) - صفحه 68 اين كتاب .\r\n","page_name":" 228 ","page_number":234},
  {"content":"\r\n\r\nكتابفروشى و چاپخانه‌اى در اين شهر داشت . سبك روزنامه بيشتر خبرى و ادبى بود زيرا وضع سياسى ايران بعد از وقايع آذربايجان و مخصوصا بعد از كودتاى 28 مرداد 1332 ، نويسندگان آن را محافظه‌كار ساخته بود . اين روزنامه در سال 1356 با فوت صاحب‌امتيازش تعطيل گرديد .\r\nهمزمان با انتشار روزنامهء قبس جرايد ديگرى نيز در اين شهر انتشار يافت كه عموما جنبهء خبرى و محافظه‌كارانه داشت و گاهى بعضى از آنها صورت « روزىنامه » به خود مىگرفت . روزىنامه اصطلاحى بود كه ببعضى از روزنامه‌ها در ايران گفته مىشد و آنها جرايدى بودند كه نويسندگان‌شان پايبند اصول اخلاقى و امانت روزنامه‌نگارى نبودند و روزنامه را وسيلهء ارعاب و تخويف و بالاخره اخاذى از صاحبان مقام يا افراد و اشخاص قرار مىدادند و از اين راه ارتزاق مىكردند .\r\nروزنامه‌هائيكه بموازات قبس در اردبيل منتشر شدند عبارتند از :\r\nروزنامهء « شمس ايران » بمديريت مرحوم محمد شمس‌زاده از سال 1328 .\r\nروزنامهء « دامن حق » بمديريت آقاى محمد ذكرى از سال 1331 .\r\nروزنامهء پيك روز بمديريت آقاى على علائى از سال 1328 .\r\nروزنامهء دفاع مردم بمديريت آقاى سيد اسماعيل حسينى از سال 1330 .\r\nروزنامهء بهار آذربايجان بمديريت آقاى محمود صالحى از سال 1330 .\r\nاين جرايد با آنكه از محل حق الثبت آگهىهاى ثبتى و دولتى درآمدهائى داشتند در مقابل جرايد تهران ، كه بفاصلهء 12 ساعت بعد از انتشار باردبيل مىرسيدند قدرت پايدارى نيافتند و بعد از كودتاى 28 مرداد 1332 و تصميم دولت داير بتعطيل روزنامه‌هائيكه كمتر از سه هزار شماره چاپ مىشدند ، يكى پس از ديگرى تعطيل گشتند . در تاريخى كه ما اين مجموعه را گرد مىآوريم در ولايت اردبيل هيچ روزنامه‌اى چاپ نمىشود .\r\n\r\nچاپخانه‌هاى اردبيل :\r\nجاى تأسف است كه پيشينيان ما در اردبيل بموضوع تاريخ ، بمعنى سال و ماه و روز ، توجّه كمترى داشته و در باب آن ندانسته كوتاهى كرده‌اند . در يادداشتهائيكه ممكن است از\r\n\r\n","description":"","footnote":"","page_name":" 229 ","page_number":235},
  {"content":"\r\n\r\nبعضى از آنها باقى مانده باشد نامى از روزنامه و چاپخانه و مدرسه و نظاير آنها مىخوانيم بدون آنكه نويسندگان آن يادداشتها تاريخ روشنى از آنها بدست بدهند .\r\nتاريخ چاپخانه در اردبيل نيز چنين است . اولين چاپخانه‌ايكه در اين شهر از آن نام برده مىشود چاپخانهء « احمديّه » است كه قبل از سال 1323 قمرى با همت شادروان « آقا سيد احمد » نامى بوجود آمده است . فرزندان اين شخص امروز بنام خانوادگى « نيّر احمدى » خوانده مىشوند . در آن تاريخ چاپخانهء سربى معمول نبود و از آنجهت كه چاپ بوسيلهء سنگ مخصوصى ، صورت مىگرفت آن را « چاپ سنگى » مىگفتند .\r\nدر اين نوع چاپ مطالب را با مركب مخصوصى روى كاغذ مىنوشتند و آن را بر سطح سنگ مذكور ، كه صاف و هموار شده بود ، قرار مىدادند . مادهء چربى مركب ، بر آن سنگ اثر مىگذاشت و شكل معكوس نوشته‌ها بر روى سنگ نقش مىبست . آنگاه نوشته را از روى سنگ برمىداشتند و مادهء آسيدى ديگرى بر روى سنگ مىريختند .\r\nاين ماده در سطح سنگ فعل و انفعالات شيميائى انجام مىداد و بجز قسمتهائى كه مركب اثر گذاشته بود آن را تجزيه مىكرد . در نتيجه جاى نوشته‌ها برجسته و اطراف آن اندكى گود مىشد . آنگاه چاپچىها با نورد مخصوصى ، كه معمولا از نمد يا پارچهء پشمى مىساختند مركب چاپ را بر روى سنگ مىماليدند و سپس كاغذ را روى آن قرار داده با نورد ديگرى فشار مىدادند و بدينطريق صفحاتى را بچاپ مىرسانيدند .\r\nمحلّ چاپخانهء احمديه در سراى « حاجى رحيم » بود و در طول حيات مطبوعاتى خود خدمات زيادى بفرهنگ اين شهر نمود . در اين چاپخانه علاوه بر روزنامهء برگ سبز و اوراق مختلف ، كتابهاى چندى نيز مثل « مقامات حكيم الهى اردبيلى » « 1 » و « وظيفة الاطفال » « 2 » و نظاير آنها نيز چاپ و منتشر شده است .\r\n\r\n\r\n","description":"","footnote":"\r\n( 1 ) - مرحوم ابن صفار حكيم الهى اردبيلى تأليفات زيادى در زمينه‌هاى حكمت و علوم زمان خود دارد كه يكى از آنها بنام « مقامات حكيم الهى اردبيلى » مىباشد . اين كتاب در سال 1323 قمرى در چاپخانهء احمديه چاپ شده و نگارنده نسخه‌اى از آن را نزد فرزند وى در اردبيل ديده‌ام .\r\n( 2 ) - كتاب كوچكى بود كه علاوه بر مطالب اخلاقى اطلاعاتى هم در باب شهر اردبيل داشت و نگارنده در اوايل تحصيل خود در مكتب آن را خوانده‌ام .\r\n","page_name":" 230 ","page_number":236},
  {"content":"\r\n\r\nبىنظمىها و كش‌وقوسهاى سياستهاى محلّى بويژه پيدايش و ورود چاپخانهء سربى ، كار اين چاپخانه را با مشكلاتى مواجه ساخت و سرانجام آن را در محاق تعطيل انداخت .\r\nاوّلين چاپخانهء سربى اردبيل كه بنام « مطبعهء مروّت » ناميده مىشد در سال 1303 خورشيدى ( 1342 قمرى ) داير گرديد . ما از مؤسسين اين مطبعه اطلاعى بدست نياورديم . برخى معتقد بودند كه آن چاپخانه بعدها بملكيّت مرحوم حسن جودت درآمد و نام آن از مروت به جودت تغيير يافت ولى جمعى ديگر ، مخصوصا برادران مرحوم جودت اين گفته را نابجا دانسته اظهار داشتند كه چاپخانهء جودت بالاستقلال و از پايه بوسيلهء خود جودت بوجود آمد و آقاى على نجات برادر بزرگ وى ماشين‌آلات اين چاپخانه را كه در تبريز خريدارى شده بود در زمستان سال 1304 خورشيدى با ارابه از آن شهر باردبيل حمل نمود « 3 » .\r\nبهرحال چاپخانهء جودت از سال 1305 آغاز به كار كرد و چاپ روزنامهء جودت نيز پس از كسب امتياز در آنجا صورت گرفت .\r\nآقاى جودت كه در زمان حكومت يكسالهء فرقهء دموكرات آذربايجان مقام وزارت داشت در اواخر سال 1324 اقدام بخريد ماشينهاى چاپ مجهّز و كاملى از روسيهء شوروى نمود و با نصب آن مطبعهء جودت را بزرگترين چاپخانهء آذربايجان كرد ولى اوباش و افراد نادانى كه در 21 آذر 1325 در اردبيل آشوب و بلوا به پا كردند اين دستگاه بزرگ فرهنگى را طعمهء حريق ساخته ماشينها و حروف و كليّهء وسايل آن را به آتش كشيدند و اين وسيلهء مهم نشر معارف را ، كه درهرحال متعلق بجامعهء اردبيل بود ، از بين بردند و بجاى گردانندگان روزنامه - اگر گناهكار و درخور مجازات بودند - حروف سربى و ماشين‌آلات آهنى را آتش زدند .\r\nبعد از اين واقعه ، شادروان عزيز صابر مدير كتابفروشى صابر ، كه از سال 1309 خورشيدى اجازهء تأسيس چاپخانه داشت به داير كردن آن اقدام نمود و متعاقب آن\r\n\r\n\r\n","description":"","footnote":"\r\n( 3 ) - ما چنين دريافته‌ايم كه اين چاپخانه همان مطبعهء جودت است النّهايه در اولين نشريهء وزارت معارف كه نام آن نوشته شده هرآينه تنظيم‌كنندگان آن فصل ، جودت را به صورت مروت خوانده و يادداشت كرده‌اند .\r\n","page_name":" 231 ","page_number":237},
  {"content":"\r\n\r\nچاپخانهء « ناهيد » و سپس چاپخانهء ديگرى در سال 1329 خورشيدى بنام چاپخانهء « مقصودى » بوجود آمد .\r\nدر زمانيكه ما اين مجموعه را گرد مىآوريم چاپخانه‌هاى صابر و مقصودى به صورت كامل و مجهّز در اين شهر فعاليت دارند و دو چاپخانهء ديگر بنام چاپخانهء « جلائى » و « غفور مقصودى » نيز امور چاپى منطقه را انجام مىدهند .\r\n\r\nكتابخانه‌ها و قرائتخانه‌هاى عمومى در اردبيل :\r\nبعد از آستانهء حضرت رضا ( ع ) در مشهد ، اردبيل قديمىترين و غنىترين شهر ايران از حيث كتابخانهء بزرگ عمومى بود . اين كتابخانه در قرن هشتم هجرى قمرى بوسيلهء شيخ صدر الدين موسى فرزند شيخ صفى الدين بوجود آمد و او در جوار آرامگاهى كه قبل از سال 750 هجرى بنام گنبد « الله الله » بر بالاى تربت پدرش بوجود آورد ، محلّى نيز براى كتابخانه و مدرس ترتيب داد و در ايّامى كه خود بجانشينى پدر ، ارشاد مريدان را بر عهده داشت بر وسعت آن افزود و جانشينانش نيز در توسعهء آن كوشيدند و اين كتابخانه را مركز قابل استفاده‌اى براى دانشمندان قرار دادند .\r\nپس از تشكيل سلسلهء صفويه ، پادشاهان آن سلسله با حرمتى كه بر آرامگاه نياى خود قائل بودند در بزرگداشت آن ، منجمله توسعهء كمّى و كيفى كتابخانه كوشيدند و آن را برترين كتابخانهء ايران نمودند .\r\nاز متن تاريخ چنين برمىآيد كه علاقمندان علم و دانش براى بهره‌گيرى از اين كتابخانه باردبيل مىآمدند و گاهى در آنجا ماندگار مىشدند چنان كه « عبدى بيگ » در زمان شاه طهماسب اول چنين كرد و با استفاده از آن كتابخانه ، مجموعه‌هائى مثل « تكملة الاخبار » و « صريح الملك » را برشتهء تحرير درآورد . « 1 »\r\nو يا « امير سيد حسين بن الحسن بن ابى جعفر محمد الحسينى الموسوى العاملى الكركى » معروف به « مجتهد الكركى » از آن گنجينه برخوردار گشت و خود در 1001\r\n\r\n\r\n","description":"","footnote":"\r\n( 1 ) - وى زين العابدين عبد المؤمن بن صدر الدين محمد بن ناصر الدين احمد القوامى الشيرازى معروف به عبدى بيگ است و ما در صفحات 211 و 282 جلد دوم مطالبى دربارهء او نوشته‌ايم .\r\n","page_name":" 232 ","page_number":238},
  {"content":"\r\n\r\nهجرى نيز در اين شهر درگذشت و جنازه‌اش بعتبات منتقل شد « 1 » .\r\nكتابخانهء اردبيل با كتابهائيكه شاه عباس اول بدان اهدا نمود « 2 » وسعت زيادى يافت و نام و آوازهء آن از ايران نيز گذشت و قرنها بعد از آن ، كه روسها بر ايران غالب آمدند « گريبايدوف » طمع در كتابهاى آن بست و گروهى از سربازان مسلح روسى كه « پاسيكويچ » باردبيل فرستاد تعداد معتنابهى از نفيس‌ترين كتابهاى آن را بيغما برده به « پطروگراد » انتقال داد . « 3 »\r\nبعد از آن تاريخ دورهء افول اين گنجينهء معارف آغاز گشت و قسمتى از آن‌كه براى صيانت از غارتهاى ديگر ، ببرخى از متنفذين محلّى سپرده شده بود ، بكتابخانه بازنگشت و سرانجام نيز كتابها و قرآنهاى كم‌نظيرى كه از اين دستبردها مصون مانده بود به شرحى كه در صفحهء 264 جلد دوم اين كتاب آمده است ، بدستور وزارت معارف بتهران منتقل گرديد « 4 » .\r\n\r\n\r\n","description":"","footnote":"\r\n( 1 ) - از مؤلفات اين دانشمند « مقتل عمر ر . ض » و نيز كتاب « المقدمة الاحمديه فيما لا بد منه فى الشريعة المحمديّه » مىباشد . او براى غياث الدين طبيب شاه طهماسب نيز اجازه نوشته است .\r\n( 2 ) - در اينمورد بصفحهء 246 جلد دوم اين كتاب مراجعه فرمائيد .\r\n( 3 ) - شرح اين يغما و صورت كتاب‌ها را مىتوان در صفحات 257 و 263 جلد دوم اين كتاب ملاحظه نمود .\r\n( 4 ) - مرحوم محمد على صفوت در كتاب « تاريخ فرهنگ آذربايجان » كه خود تأليف كرده است نوشته است « ماه دوم سال 1314 . زمان رياست آقاى رضا فهيمى ، بر حسب ابلاغ 613 / 3089 مأمور شد ( يعنى خود آقاى صفوت مأمور شد ) كه همراه مسيو گدار مدير كل عتيقات و موزه و آقاى مهران مفتّش وزارتى باردبيل رفته اشياء عتيقهء بقعه را با تطبيق صورتى كه در زمان نگارنده ( منظور زمان رياست آقاى صفوت در ادارهء معارف اردبيل است كه از سال 1306 تا 1308 بوده است ) تنظيم شده بود براى حمل بتهران به آقاى مهران تحويل دهد . مجموعا سى صندوق اشياء بمركز حمل شد كه بدون ترديد مقدارى از آنها نادر الوجود و مقدارى بىنظير بود » .\r\nصفوت در آن سال يك بار ديگر نيز مأمور شده است كه طلاهاى بقعه را هم از اردبيل بتهران انتقال دهد و در اينباب در كتاب خود چنين آورده است « مقدارى طلاى مربوط بمقبرهء شيخ صفى الدين از زمان اسبق در ادارهء دارائى محلّ ضبط شده بود و مقدار بيشترى را نگارنده در ضمن همين مأموريت در زير آستانهء مدخل مقبرهء شيخ صفى رحمه الله با تصادف پيدا كرد . بىگمان خدام سلف آستانه آنجا را مأمن دانسته و مخفى كرده و تصرف ننموده‌اند و با اين كار نمونه‌اى از اخلاق و ايمان و امانت مردمان زمان اسبق باقى گذاشته‌اند . بالجمله زياده از ده من طلاى خالص تمام‌عيار بتهران فرستاده شد » .\r\nبا ملاحظهء نوشته‌هاى مرحوم صفوت نكات چندى دستگير آدمى مىشود از جمله آنكه تعداد سى صندوق -\r\n","page_name":" 233 ","page_number":239},
  {"content":"\r\n\r\nدر اين كتابخانه اوراق چندين‌سالهء مربوط بدوران شاه عباس اول كه حاوى صورتحساب مخارج روزانهء اطعام در بقعه بود ، نگهدارى مىشد و نيز اسناد و قبالجات بيوتاتى ، كه در عهد شاه طهماسب اول و جانشينانش براى توسعهء بقعه خريدارى شده بود ، حفاظت مىگشت « 1 » . اين اوراق و اسناد كه در حدّ خود قابليّت ملاحظه و ارزش تاريخى داشت بانضمام قرآنهاى نفيس خطّى ديگرى كه در لابلاى آنها باقى مانده و از نظر حمل‌كنندگان كتب بقعه در سال 1314 پنهان شده بود با مقدار زيادى اشياء قديمى آن ، در سال 1352 از طرف وزارت فرهنگ و هنر تحويل گرفته شد و با كشيدن آخرين جارو ، آخرين باقيماندهء اشياء و اسناد آن نيز سرنوشت نامعلومى پيدا كرد و اين بقعه ، كه شهر اردبيل ، بخاطر داشتن آن ، بقول « خواندمير » در كتاب « حبيب السير » ، « بهترين بلاد عالم و قبلهء اقبال طوايف بنى آدم » بود با از دست دادن همهء اموال منقول و غيرمنقول خود ، منحصر به همان ساختمان‌هاى محدود خود گشت . مردم اردبيل حق دارند ، ولو به صورت مطايبه بگويند كه اگر براى دولت مركزى و اولياى آن ميسّر مىگشت خود ساختمان بقعه را هم از اين شهر برداشته بتهران حمل مىكرد .\r\nبارى اردبيل از آنزمان فاقد كتابخانهء عمومى بود ولى كسانى از دانشمندان براى خود كتابخانه‌هاى كوچكى در خانهء خويش داشتند كه اگر جمع مىشد مىتوانست كتابخانهء بالنسبه بزرگى براى شهر تشكيل دهد و صد حيف كه چنين نشد . « 2 »\r\nدر سال 1328 خورشيدى از طرف ادارهء فرهنگ اردبيل پايهء كتابخانهء عمومى\r\n\r\n\r\n","description":"","footnote":"\r\n- اشياء بقعه كه بآقاى مهران تحويل شده غير از 80 صندوق ديگر است كه در دوم بهمن 1305 بوسيلهء مرحوم سيد عبد الرحيم خلخالى بتهران فرستاده شده و ما در صفحهء 264 جلد دوم اين كتاب آن را ذكر كرده‌ايم . در اينجا لازم بيادآورى مىدانيم كه در سطر 4 صفحهء مزبور تاريخ 1314 اشتباه چاپ شده و صحيح آن 1305 مىباشد .\r\n( 1 ) - نمونهء اسناد خرج يا صورتحساب مربوط به آخر ماه صفر 1023 هجرى قمرى بقعه در صفحهء 210 جلد دوم اين كتاب چاپ شده است .\r\n( 2 ) - دايرة المعارف اسلامى ايران و همگى شيعه تأليف عبد العزيز ( صاحب جواهر ) در صفحهء 165 قسمت خاوط از يك كتابخانه نام مىبرد كه بنام « كتابخانهء ملا حسين اردبيلى » بوده است و يادآور مىشود كه « عماد الاسلام حسن بن على بن محمد بن على طبرسى » در تأليف دو كتاب خود از كتابهاى اين كتابخانه استفاده كرده است .\r\n","page_name":" 234 ","page_number":240},
  {"content":"\r\n\r\nجديدى در اين شهر ريخته شد . « 1 » اين كانون چند سالى پابرجا ماند ولى بعدها بر اثر مشكلات مالى و بيعلاقگى رؤساى آن اداره مواجه با ركود شد و سرانجام تحويل شهردارى گرديد زيرا اين مؤسسه هم كتابهائى بعنوان قرائتخانهء عمومى در اختيار داشت و نيز تأمين مخارج آن آسانتر بود . بعد از آنكه وزارت فرهنگ و هنر ادارهء امور همهء كتابخانه‌هاى عمومى را در سطح كشور بر عهده گرفت اين كتابخانه نيز در اختيار ادارهء فرهنگ و هنر اردبيل درآمد و با قريب دوازده هزار جلد كتاب در ساختمانى در گوشه‌اى از باغملّى ، مركزى براى مراجعهء دانش‌دوستان گرديد . « 2 »\r\n\r\nراديو و تلويزيون اردبيل :\r\nدر سال 1312 خورشيدى سروانى بنام پولادين رئيس ژاندارمرى اردبيل بود و در خانه‌اى در محلهء اچدكان ، كوچهء عالىقاپو مىنشست . همسايه‌ها و عابرين آنكوچه بعد از ظهرها صداهاى ناهنجارى را از آن خانه مىشنيدند و هريك دربارهء آن تعبيراتى مىكردند . آن صداها از يك راديوى گيرنده بود كه براى اولين‌بار او باردبيل آورده بود .\r\nآن روز در ايران مركز فرستندهء راديوئى نبود و او سعى داشت كه بوسيلهء آن گيرنده از فرستنده‌هاى كشورهاى مجاور استفاده كند و چون گيرنده‌هاى آن ايام نيز ناقص‌تر از راديوهاى امروزى بود از اينرو « پارازيت » و خرخر آن راديو ، بيشتر از خود برنامه‌ها به گوش مىرسيد و صداهاى عجيب و غريب آن در بين مردم عامى بانحاء مختلف تعبير مىشد .\r\nدستگاههاى گيرندهء آن زمان عموما با لامپ كار مىكرد و علاوه بر « آنتن »\r\n\r\n\r\n","description":"","footnote":"\r\n( 1 ) - پايه‌گذار اين كتابخانه خود نگارنده بود كه در آن تاريخ با عنوان معاونت فرهنگ در زادگاه خود خدمت مىنمود . براى اين كار با جلب موافقت آقاى اسماعيل واليزاده رئيس ادارهء فرهنگ چند ميز مخصوص مطالعه از محلّ اعتبارات ادارهء فرهنگ تهيه ديد و خانهء كوچكى را در ميدان سرچشمه ، جنب داروخانهء صادقيه كه ملكش متعلق به آقاى كاظم صادقيه صاحب آن داروخانه بود اجاره كرده با اهداء كتابهاى شخصى و جمع‌آورى مقدارى كتاب از اين و آن با تعداد 900 جلد ، كتابخانه و قرائتخانه را تشكيل داد و يكى از آموزگاران را با پرداخت مبلغ جزئى اضافه‌كار در ساعات بعدازظهر براى باز و قابل استفاده نگه‌داشتن آن منصوب نمود .\r\n( 2 ) - در سال 1351 كه جامعهء تحصيلكرده‌هاى اردبيل در تهران و اردبيل ، بپاس خدمات فرهنگى پنجاه و اند سالهء آقاى مجيد تدين مراسمى در آن شهر برگزار كرده بود نگارنده هنگام بازديد از اين كتابخانه وعده داد كه يك هزار جلد كتاب بدانجا اهداء نمايد . اين وعده در سال 1353 تحقق يافت و بيش از يكهزار و چهل جلد كتاب بدان كتابخانه تحويل گرديد .\r\n","page_name":" 235 ","page_number":241},
  {"content":"\r\n\r\nهوائى سيمى نيز از آنها به زمين وصل مىشد و معمولا آن را آنتن زمينى مىگفتند و سروان پولادين بجاى زمين سيم زمينى را بديوارهء چاه آب متصل كرده بود .\r\nدر آن ايّام افسران ارتش و ژاندارمرى كسانى از سربازان را بعنوان « گماشته » به كارهاى شخصى و خانوادهء خويش مىگماشتند و آن سروان نيز يكى دو ژاندارم دهقان را در خانه نگاه مىداشت و وقتى كسى از آنها از اين سروصداها مىپرسيد آنان ، از روى باور و يقين مىگفتند كه « اجنّه » ها در چاه گفت‌وشنود و گاهى دعوا مىنمايند و اين صداى آنهاست كه بوسيلهء آن جعبه شنيده مىشود . و چه‌بسا كه افراد ساده‌لوحى مثل خود آنها هم آن گفته‌ها را مىپذيرفتند .\r\nاز روز چهارم ارديبهشت‌ماه 1318 كه اولين مركز فرستندهء راديو در تهران آغاز به كار كرد تنى چند از پولداران اردبيل درصدد تهيهء گيرنده برآمدند تا از برنامه‌هاى راديوى وطن ، بويژه آواز و موسيقى آن استفاده كنند ولى تعداد آنها محدود بود و تا سوم شهريور 1320 كه روسها باردبيل آمدند شايد در مجموع به پنجاه دستگاه نمىرسيد . صاحبان اين راديوها غالبا داشتن آن را از ديگران پنهان مىكردند تا مبادا دوستان و آشنايان به قصد استفاده از آن ، مزاحم صاحبخانه شوند و او را با تهيهء وسايل پذيرائى در مدت بالنسبه طولانى و بطور روزانه در زحمت اندازند .\r\nراديوى علنى در اردبيل بطوريكه در صفحه 17 جلد 2 گفته‌ايم متعلق به حاجى آقا مجاهد بود كه در باغملّى چاىخانه‌اى ترتيب داده ميز و نيمكت چيده بود و براى جلب مشترى آن را نيز در آنجا گذاشته بود و بنا بدرخواست مشتريان ، سخنان پرحرارت گويندهء بخش فارسى راديوى « برلين » را ، كه اخبار جنگ جهانى دوم را با آب‌وتاب خاصى مىگفت ، پخش مىنمود ولى با آمدن روسها آن هم برچيده شد .\r\nدر سنوات بعد بويژه پس از سقوط فرقهء دموكرات آذربايجان ، علاقمندى بيشترى در اردبيل براى داشتن راديو پيدا شد و مخصوصا نوعى از آن بنام « آندريا » كه با برق و باطرى هردو كار مىكرد و خود هم حجم كوچكترى داشت مطلوب متمكنين اين شهر گرديد . ولى بطوريكه اشاره كرديم عمدهء اين علاقمنديها براى استفاده از برنامه‌هاى موسيقى و ساز و آوازهاى ايرانى راديوهاى تهران و بادكوبه بود .\r\n\r\n","description":"","footnote":"","page_name":" 236 ","page_number":242},
  {"content":"\r\n\r\nدر سال 1337 خورشيدى و چند سال بعد از آن كدورت سختى بين دو همسايه يعنى دولتهاى شوروى و ايران پيدا شد و جنگ تبليغاتى تندى بويژه از طريق راديو درگرفت .\r\nروسها در مجاورت شهرهاى مرزى آذربايجان بلندگوهاى قوى نصب كرده سخنان راديوهاى خود را با قدرت بيشتر براى شنيدن ساكنان شهرهاى ايران تقويت مىكردند و دولت ايران نيز بهمانگونه عمل مىنمود .\r\nدر اين حيص و بيص بود كه گويا اولياى دولت ايران بفكر ايجاد مراكز فرستندهء راديو تلويزيون در مناطق مهمّ مرزى افتادند و كم‌كم موجبات آن را فراهم كردند و اردبيل نيز يكى از اين مناطق بود .\r\nمركز فرستندهء اردبيل در سال 1349 خورشيدى تأسيس شد و بناى مناسبى با دكل فرستندهء 50 مترى در دو كيلومترى شهر و در كنار جادهء آستارا ، روبروى دو تپهء كوچك قديمى ، كه به « قوشاتپه » معروف است ، براى آن احداث گرديد و اولين برنامهء آن نيز در آذرماه 1349 خورشيدى پخش شد .\r\nدر حال حاضر اين مركز با 10 كيلووات نيروى برق ، مثل ديگر مراكز فرستندهء ولايات مرزى ، روزانه حدود 5 / 16 ساعت برنامه‌هاى راديوهاى مركزى ايران را تقويت مىكند ولى خود نيز روزانه به ميزان متوسط 5 / 3 ساعت برنامهء محلّى دارد كه به زبان اردبيلى اجرا مىگردد و براى مردم شهر و روستاها فرحبخش مىباشد .\r\nبا پيشرفت زمان در برنامه‌هاى راديوهاى مركزى ايران تغييرات چشمگيرى صورت گرفته و بموازات قسمتهاى موسيقى و خبرى بخشهاى مهمّ علمى ، تاريخى ، اقتصادى ، دينى و اجتماعى قابل استفاده‌اى در آنها منظور گشته و در واقع به صورت كودكستانى براى كودكان ، دبستانى براى نوآموزان ، دبيرستانى براى دانش‌آموزان و دانشگاهى براى دانش‌جويان درآمده است و برنامه‌هاى محلى خود راديو اردبيل نيز بهمانگونه از حيث اطلاعات محلى آموزنده و قابل استفاده مىباشد .\r\nدر سال 1360 نيز فرستندهء تلويزيونى در اين مركز نصب گرديده آغاز به پخش برنامه نمود . اين مركز هم ، مثل راديو ، روزانه قريب چهار ساعت و سه‌ربع برنامه‌هاى فرستندهء مركزى را تقويت مىنمايد . بعلاوه روزانه حدود هفتاد دقيقه نيز برنامه‌هاى محلى دارد\r\n\r\n","description":"","footnote":"","page_name":" 237 ","page_number":243},
  {"content":"\r\n\r\nكه عمدتا به زبان تركى مىباشد و در شبانه‌روز مجموعا نزديك به شش ساعت امكان استفاده از برنامه‌هاى شبكهء سراسرى ايران و محلّ را براى روستائيان منطقه ، كه خوشبختانه اغلب آنها هم گيرنده‌هاى تلويزيونى دارند ، فراهم مىسازد .\r\nبرنامه‌هاى تلويزيونى چون با دو حسّ بينائى و شنوائى استفاده مىشود مفيدتر و آموزنده‌تر از برنامه‌هاى راديوئى است . بويژه در زمينه‌هاى علوم تجربى ، كه تفهيم و تفاهم آنها توأم با وسايل و ابزار علمى و چگونگى استفاده از آنهاست و خود كلاس و آزمايشگاه روشن و ثمربخشى براى جوانان و علاقمندان مىباشد .\r\nشك نيست كه در شرايط موجود در برنامه‌هاى اين هردو وسيله ناگواريهائى ديده مىشود و قسمتهاى بد آموزنده‌اى به چشم مىخورد و اين بر عهدهء مديران جامعه است كه بايد در بهتر كردن آنها بكوشند و وسايلى را كه محيط پوشش و بهره‌دهى آن تمام سطح كشور است بنحو روشن و مطلوبى مورد استفادهء تربيتى قرار دهند .\r\n\r\nورزش در اردبيل :\r\nدر جوامع امروزى جهان ، ورزش بمنزلهء مكتبى تلقى مىشود كه مىتواند در پرورش روح و جسم جوانها وظايف حسّاسى را بر عهده گيرد و در ساختن انسانهاى پرتوان و نيك‌انديش بعنوان وسيلهء مؤثرى به كار آيد .\r\nدر گذشته‌هاى دور در ايران از آن بدين منظور استفاده مىشده و بمنزلهء كانونى براى تربيت انسانهاى باشرف و كارآمدى بنام « عيّار » يا جوانمرد به كار مىآمده است .\r\nورزش كه براى خود تاريخ طولانى دارد در اردبيل نيز از زمانهاى قديم رواج داشته است ولى شكل آن با آنچه كه امروز معمول است متفاوت بوده است ؛ امروز براى ورزش ميدانگاههاى وسيع ، « استاديوم » هاى سرپوشيده و روباز ، استخرهاى با آب سرد و گرم ، وسايل گوناگون پرش ، « پارالّل » و « بارفيكس » و . . . بوجود آمده و خود حركات ورزشى نيز انواع و اقسام گوناگونى پيدا كرده است در حالى كه در قديم هيچيك از اينها معمول نبوده است .\r\nورزشگاههاى قديم عبارت از مكانهاى كوچكى بود كه على القاعده با سقفهاى ضربى احداث مىگشت و بنام « زورخانه » ناميده مىشد . وسط اين مكان دايره‌وار\r\n\r\n","description":"","footnote":"","page_name":" 238 ","page_number":244},
  {"content":"\r\n\r\nگودبردارى شده تقريبا باندازهء يكمتر از كف اصلى عميقتر مىگشت و بدينجهت به « گود » هم نامگذارى مىشد . ورزشكاران در درون گود مىرفتند و تماشاگران در سكوهاى كنار آن مىنشستند . ورزش عبارت از برداشتن وسايل سنگينى مثل « ميل » « 1 » و « كبّاده » « 2 » و نظاير آنها بود و ورزشكار با در دست گرفتن و حركت دادن ، يا باصطلاح بازى كردن با آنها ، بدن خود را نيز موزون با آنها حركت مىداد . گاهى نيز در داخل گود دستهاى خود را در روى زمين و بر تختهء مخصوصى مىگذاشت و با قرار گرفتن بر روى آنها و سرانگشتان پاها « شنو » مىرفت .\r\nهدف از اين ورزشها پرورش دادن دليران جنگ‌آور يا قهرمانان كشتى بود تا در نبردهائيكه با دشمن پيدا مىكردند قادر بحمل سلاحهاى سنگين و استفادهء سريع از آنها باشند و يا در كشتى بر پهلوانان فايق آيند . اين نوع ورزش امروز نيز در برخى از نقاط به چشم مىخورد و « ورزش باستانى » نام دارد و بقول كسانى يادگارى از دوران « رستم داستانى » ايران مىباشد .\r\nتاريخ پيدايش اين ورزش هم معلوم نيست و چه‌بسا كه شكل ابتدائى آن بدوره‌هاى باستانى و داستانى مربوط باشد ولى رواج آن بعد از دوره‌هاى فترت تاريخى ايران به شاه اسماعيل اول صفوى برمىگردد و در كتابها مىنويسند كه اين شاه جوان ، كه از فراست و نبوع زيادى بهره‌مند بود تحرّك زيادى را براى سربازان و سرداران خود لازم ديد و بدانجهت ورزش را براى آنان به صورت وظيفه‌اى مقرر نمود .\r\nبعضى از نويسندگان معاصر كه شرح حال او را نوشته‌اند آورده‌اند كه شاهنامه‌خوانى را هم ، كه امروز از لوازم ورزشهاى باستانى است ، او در عهد خود معمول كرد و علاقه بورزش را تا آنجا نشان داد كه شخصا نيز با سپاهيان خويش در اين كار شركت مىنمود .\r\n\r\n\r\n","description":"","footnote":"\r\n( 1 ) - ميل جسم مخروطى شكل است كه از چوبهاى سنگين مىتراشند . رأس آن منتهى بيك دستگيره مىگردد و ورزشكاران در هردست خود يكى از آنها را گرفته حركاتى را انجام ميدهند .\r\n( 2 ) - كبّاده عبارت از چند رشته ميله و زنجيرهاى آهنى به طول تقريبى يكمتر و نيم است كه بر آنها حلقه‌هاى آهنى ديگرى نيز بسته وزن آن را سنگين مىنمايند . ورزشكاران با دو دست از جائى كه در وسط آن تعبيه شده مىگيرند و كباده را در بالاى سر خود براست و چپ به حركت درمىآورند .\r\n","page_name":" 239 ","page_number":245},
  {"content":"\r\n\r\nشاه اسماعيل بتدريج كه شهرهاى ايران را به تصرف خود درمىآورد اين ورزش را در آنها رواج مىداد و اگر چنين بساطى از پيش در پاره‌اى از آنها وجود داشت امكانات و تسهيلات وسيعى براى آنها بوجود مىآورد . شنيدنى است كه گاهى بورزش جنبهء مذهبى نيز داده مىشد و ما در صفحهء 126 جلد دوم اين كتاب تحت عنوان « شاخسه‌ى » بدان اشاره كرده‌ايم .\r\nبعد از شاه اسماعيل كم‌كم ورزش در ايران از رونق پيشين افتاد و دستكم در اردبيل تقريبا غير از « شاخسه‌ى » چيزى از آن باقى نماند و در اينباب ناآراميهاى سياسى و نارسائيهاى اقتصادى و فقدان امنيت نيز مؤثر بود .\r\nاول بار در پنجاه سال پيش ورزش جديد به صورت بازى « فوتبال » در اين شهر پيدا شد . اين ورزش از طريق روسيه باردبيل آمد و بوسيلهء جوانان اردبيلى كه بسبب تجارت يا كار و كاسبى يا اقامت خانواده‌شان در آن كشور با آن آشنائى يافته بودند بجوانان تعليم گشت و در ميدانگاههائى مثل « خان چمنى « 1 » » و « مال ميدانى « 2 » » بازى فوتبال آغاز گرديد و آمدن بعضى از چروونهاى ورزشكار نيز آن را رونق بيشترى داد .\r\nاين كار مقارن با رشد مدارس جديد در اين ولايت بود و بموازات آن ورزشهاى ديگر نيز مانند ورزشهاى سوئدى معمول گشت و كم‌كم « واليبال » و « بسكتبال » نيز در قلمرو ورزشى وارد شد و « كشتى فرنگى » ، « بارفيكس » ، « پارالل » و تاب و غيره نيز بر آنها افزوده گرديد و نام برخى از ورزشكاران اردبيل در جدولهاى ورزشى مسابقات ايران وارد شد .\r\nامروزه بعضى از جوانان اردبيل در « تيم » هاى مختلف ورزشى فعاليت دارند و در مسابقاتى كه مخصوصا در سطح استان آذربايجان تشكيل مىشود شركت مىنمايند و با\r\n\r\n\r\n","description":"","footnote":"\r\n( 1 ) - « خان چمنى » چمن طبيعى وسيعى بود كه در جانب شمال شرقى شهر و خارج محلّهء « پيرمادر » قرار داشت . اين چمن امروزه مبدل به زمين زراعتى شده است .\r\n( 2 ) - « مال ميدانى » يا « سوق الدواب » جاى وسيعى بود كه صبحها مركز فروش چهارپايان بود و بعدازظهرها علاقمندان بازى فوتبال زمين خاكى آن را آب‌پاشى كرده بدان بازى مشغول مىشدند .\r\n","page_name":" 240 ","page_number":246},
  {"content":"\r\n\r\n« جمعى از پيشاهنگان اردبيل در راهروى صحن اصلى بقعهء شيخ صفى الدين در سال 1314 خورشيدى با حضور فرماندار و رئيس فرهنگ و جمعى از معلمان و كاركنان فرهنگ . »\r\n\r\n","description":"","footnote":"","page_name":" 241 ","page_number":247},
  {"content":"\r\n\r\nامتيازات چشمگيرى براى زادگاه خود افتخار كسب مىكنند « 1 » . بااينحال جمعى بر اين عقيده‌اند كه در اردبيل ، متناسب با جمعيّت و استعدادهاى جسمانى جوانان ، در امر ورزش پيشرفت شايسته‌اى به عمل نيامده و از آن استقبال قابل توجهى ديده نمىشود و بايد در اين كار اقدامات مجدّانه معمول گردد .\r\nپيشاهنگى نيز در اردبيل معمول بود و دانش‌آموزان مدارس از آن استقبال مىنمودند .\r\n\r\n\r\n","description":"","footnote":"\r\n( 1 ) - روزنامهء بامداد تهران در شماره 319 سال دوم مورخ دهم تيرماه 1359 تحت عنوان « برترى بچه‌هاى آهنى اردبيل » از تبريز خبر داد كه 37 نوجوان وزنه‌بردار از شهرستان‌هاى اردبيل ، تبريز ، ميانه ، مرند ، خلخال مسابقه دادند و در اين ميان « بچه‌هاى آهنى اردبيل » با برترى جالب توجهى بمقام نخست رسيدند . در مجموع امتيازات تيم اردبيل با كسب 217 امتياز بمقام نخست رسيد . مجموع امتيازات تبريز 179 امتياز بود .\r\n","page_name":" 242 ","page_number":248},
  {"content":"\r\n\r\n\r\nفصل سوم هنر در تاريخ اردبيل\r\nدر كتابها و دائرة المعارفها تعريف واضح و روشنى از هنر به چشم نمىخورد و مثلا در « لغتنامه دهخدا » كه كاملترين كتاب لغت در عهد ماست از آن به « علم و معرفت و دانش و فضيلت و كمال » تعريف شده و در عبارت ديگر آمده است كه هنر در واقع بمعنى آن درجه از كمال آدمى است كه هشيارى و فراست و فضل و دانش را برتر از ديگران مىنمايد .\r\nفرهنگ معين نيز آن را « شناسائى همهء قوانين عملى مربوط به شغل و فنّى ، معرفت امرى توأم با ظرافت و ريزه‌كارى ، طريقهء اجراى امرى طبق قوانين و قواعد . . . » بيان مىكند .\r\nهمانگونه كه در تعريف هنر ممكن است ابهامات و نارسائيهائى تصوّر شود در تقسيم‌بنديهاى آن نيز نظرهاى گوناگونى ابراز گشته است . جمعى تعداد هنر را هفت مىشمارند و آنها را عبارت از نقاشى ، پيكرتراشى ، خطاطى ، معمارى ، موسيقى ، تآتر و سينما مىدانند و بعنوان هنرهاى هفتگانه نام مىبرند . برخى ديگر عكاسى و رقص و آواز را نيز بر آنها اضافه مىكنند و هنرها را نه تا به حساب مىآورند .\r\nگروه ديگر حواس آدمى را پايهء تقسيم هنرها قرار مىدهند و چنين مىگويند كه چون هنرها بوسيلهء دو حسّ عالى انسانى ، يعنى بينائى و شنوائى درك مىشوند لذا بايد آنها را به سه دستهء بصرى يا تجسّمى ، سمعى يا صوتى و سمعى و بصرى تقسيم كرد .\r\nاز ديدگاه اينان هنرهاى تجسّمى يا بصرى شامل نقاشى ، عكّاسى ، مجسمه‌سازى ، معمارى ، رسم و خطّاطى است و هنرهاى سمعى يا صوتى مشتمل بر موسيقى ، ادبيات و سخنورى مىشود . دستهء سوم يعنى هنرهاى سمعى و بصرى ، كه درعين‌حال هم با چشم و هم با گوش قابل دركند ، از رقص ، تآتر و سينما تشكيل مىيابد .\r\nوقتى در تاريخ اردبيل بررسى مىكنيم و گذشته‌هاى مردم آن ، يا مردم گذشتهء آن را مورد مطالعه قرار مىدهيم از آنهمه هنر كه نام برديم شرايط زمان و مكان را مساعد با\r\n\r\n","description":"","footnote":"","page_name":" 243 ","page_number":249},
  {"content":"\r\n\r\nقسمت اعظم آنها درنمىيابيم و بدينجهت ذوق هنرى را تا حدّ زيادى در آنجا سركوفته مىپنداريم .\r\n\r\nنقاشى و مجسمه‌سازى و خطاطى :\r\nاردبيليان بر مبناى معتقدات مذهبى از نقاشى و مجسّمه‌سازى استقبال زيادى نمىكردند بويژه اگر اين هنر در مورد موجودات زنده مىبود زيرا به آنها چنين گفته شده بود كه اگر شكل جاندارى را بكشند يا مجسمهء آن را بسازند در روز قيامت بايد به دو جان دهند « 1 » . اين بود كه اين هنر در اين ولايت امكان رشد و پيشرفت نداشت و آنهائى هم كه سرانجام ذوق خود را بر اين خرافه برترى مىدادند هنر خود را در امور مذهبى به كار مىبردند و فى المثل بنقاشى صحنه‌هاى خيالى از واقعهء كربلا در عاشوراى سال 61 هجرى مىپرداختند و تصاويرى بنام « شمايل » مىآفريدند و آنها را در مساجد و حسينيه‌ها قرار مىدادند .\r\nبرخى از نقاشان ديگر هنر خود را در پاره‌اى از بناها ، مثل سقف گنبدى جامه‌كنهاى حمام‌ها نشان مىدادند و « تابلو » هائى از عشاق تاريخى مانند « ليلى و مجنون » ، « اصلى و كرم » و نظاير آنها رسم مىنمودند . يا مناظرى از درخت و آب و مرغان زيبا نقاشى مىكردند . اين كارها بيشتر « من عندى » و بدون تعليم استاد و هنرآموز صورت مىگرفت و ذوق نقاش او را بآفريدن چنان صحنه‌ها وامىداشت .\r\nزيباترين نقاشىها بر روى عصا و چپق و قليان ديده مىشد و هنرمندان ماهر تصاوير ظريف و زيبائى بر روى آنها نقر مىكردند و در هشتاد سال پيش مرحوم « مير غفور فاضلى » باستادى در اين كار معروف بوده است .\r\nبراى نقّاشى علاوه بر باورهاى ناصواب وسايل لازم نيز موجود نبود و كسى درصدد ساختن « بوم » ، قلم ، رنگهاى مختلف برنمىآمد و لذا بطور كلى در اردبيل از حيث اين هنر و بالمآل مجسّمه‌سازى چيزى ديده نمىشد . فقط در ايام نوروز در قريهء « داشكسن » يا ججين اسباب‌بازيهائى بنام « توتك » به صورت جانداران مختلف ساخته مىشد و\r\n\r\n\r\n","description":"","footnote":"\r\n( 1 ) - خود حيوانات كه جان و حيات دارند قيامتى بدان شكل كه براى انسانها هست نخواهند داشت ولى خرافه‌سازان به چند خط راست و كجى كه بچّه‌اى نقاشى مىكرد قيامتى ساخته جان مىخواستند !\r\n","page_name":" 244 ","page_number":250},
  {"content":"\r\n\r\nبعضى از آنها واقعا ارزش هنرى زيادى داشت .\r\nبر خلاف هنرهاى مذكور خطنويسى در حدّ اعلاى توجه بود و اساتيد بزرگ و نامدارى ، كه غالبا مكتبدار نيز بودند بتعليم آن مىپرداختند و چون براى ارضاى ذوق هنرى اين راه بازتر از هنرهاى ديگر بود از اينرو علاقمندان زيادى نيز در اين رشته پيدا مىشدند .\r\nخطاطى اصول و قواعدى داشت . معلّم هرروز نمونه‌اى از طرز نوشتن را ، كه بسرمشق معروف بود ، بشاگردان مىداد و روز ديگر كه بنوشته‌هاى آنها نگاه مىكرد نكات ضعف مشقها را به آنان گوشزد مىنمود .\r\nخط با دو قلم ريز و درشت نوشته مىشد و هريك از آنها انواع و اشكالى داشت كه ذكر آنها خارج از گفتار ماست . هرچه خط نوشتن مورد توجه بود خط نگه‌داشتن و بعبارت بهتر جمع‌آورى و نگهدارى نوشته‌هاى زيبا معمول نبود و اين امر موجب گشته است كه امروزه نوشته‌هائى از اساتيد خط اردبيل ، ولو براى نمونه باقى نباشد . در يك قرن و نيم اخير شادروان « آخوند ملا حسنعلى » و فرزندش مرحوم « حاج ميرزا محسن خوشنويس » معروف به « عماد الفقراء » ، كه ما در فصل ديگر از او سخن گفته‌ايم ، از جمله اساتيد مسلم اين هنر بشمار مىآمدند .\r\n\r\nمعمارى و سبك خانه‌سازى :\r\nمعمارى از قديم در اردبيل معمول بوده و برخى از آثاريكه بندرت از دورانهاى گذشته در اين شهر باقى مانده حكايت از آن دارد كه طراحان و سازندگان آنها اطلاعات وسيع و مهارت كافى در كار خود داشته‌اند . اين آثار معمولا به صورت اماكن مذهبى و حمام و كاروانسراست و برخى از خانه‌هاى اعيان و اشراف سابق نيز با سبك معمارى قابل‌توجهى بنا گرديده است .\r\nسبك اين خانه‌ها بر پايهء تقارن بود بدينمعنى كه على الاصول در وسط ساختمان تالار بزرگى به شكل مستطيل مىساختند و در پشت آن بدرازاى تالار آشپزخانه ، كه آن را مطبخ مىگفتند ، بوجود مىآوردند . تالار محلّ پذيرائى بود و بزرگى آن با امكانات مالى و موقعيّت اجتماعى صاحبخانه بستگى داشت .\r\n\r\n","description":"","footnote":"","page_name":" 245 ","page_number":251},
  {"content":"\r\n\r\nامروزه بزرگى و كوچكى خانه‌ها و اطاق‌ها با « متر » سنجيده مىشود ولى در آن تاريخ بزرگى تالارها را با تعداد پنجره‌هاى آن ، كه در طول مستطيل و رو بجنوب قرار داشت ، مىسنجيدند و بجاى پنجره نيز كلمهء آينه به كار مىبردند و مثلا مىگفتند كه تالار فلان خانه 7 يا 9 و يا 11 آينه است .\r\nقسمتى از تالارها را در طول ضلع شمالى به سه قسمت مىكردند . قسمت وسط را كه اندكى از سطح تالار بلندتر مىشد « مخارجه » مىگفتند و جزو تالار منظور مىداشتند ولى طرفين آن را به صورت دو اطاق كوچك درآورده در ورودى زيبائى متناسب با زيبائى تالار بين آنها و تالار مىگذاشتند و آنها را « صندوقخانه » و گاهى « قولچا » مىگفتند . « 1 » كه محلّى براى گذاشتن بعضى اشياء مثلا صندوق و رختخوابهاى اضافى بود . بعضى از ثروتمندان دو تالار ، يكى پشت ديگرى مىساختند و آنها را بجاى ديوار با پنجره‌هاى زيبا ، كه شيشه‌هاى رنگين مىداشتند از هم جدا مىنمودند و در اين صورت يكى را تالار و ديگرى را « طنابى » مىگفتند و در اردبيل آن را به صورت « طنبى » تلفّظ مىكردند .\r\nدر طرفين شرقى و غربى تالار دو دهليز بزرگ و وسيع منظور مىداشتند و در كنار هر يك از آنها و روبروى تالار يك اطاق مىساختند . هردهليز با يك درگاه وسيع ، كه در ضلع جنوبى داشت بحياط خانه مربوط مىشد و در ورودى براى ساختمان به حساب مىآمد . در ضلع شمالى دهليز نيز يك در ، آدمى را بمطبخ هدايت مىكرد و يك پلكان ديگر براى رفتن بطبقهء دوم ساخته مىشد .\r\nدر طبقهء دوم چهار بالاخانه وجود داشت كه دو تا از آنها روى دهليز و اطاق شرقى و دو تاى ديگر روى اطاق و دهليز سمت غربى تالار بود و چون پوشش سقفها عموما با تيرهاى چوبى صورت مىگرفت از اينرو از ساختن طبقات ديگر در بالاى تالار و طنابى و مطبخ خوددارى مىگشت و براى حفظ زيبائى ظاهر معمولا سقف آنها بلندتر ساخته مىشد .\r\n\r\n\r\n","description":"","footnote":"\r\n( 1 ) - « قول » بمعنى بازو است . چون بازوها در طرفين بدن قرار دارند شايد از آن حيث آن دو صندوقخانه را « قولچا » يعنى بازوى كوچك گفته‌اند .\r\n","page_name":" 246 ","page_number":252},
  {"content":"\r\n\r\nزير تالار معمولا زيرزمينى بود و در قسمتى از آن حوضى با چاه آب و تلمبهء دستى به چشم مىخورد . اين كار براى آن بود كه در زمستان سرد اردبيل ، كه حوض آب در حياط يخ مىبست ، شستن دست و صورت و گرفتن وضو براى اهلخانه در آنجا ميسّر شود .\r\nزيرزمينى با درى بحياط مربوط مىشد و در ديگرى هم بمطبخ داشت و بدون آنكه آدمى مجبور شود از راه حياط بدانجا برود با پائين رفتن چند پله بزيرزمين مىرسيد .\r\nمطبخ محوطهء بزرگى بود كه به شكل مستطيل در پشت عمارت قرار داشت . در وسط آن تنورى براى پختن نان مىساختند و در طرفين آن دو انبار براى ريختن هيزم و زغال منظور مىكردند . در پشت ديواريكه مشترك بين تالار و مطبخ بود تخته‌بند بزرگى نصب مىكردند و ظروف و لوازم آشپزخانه را روى آن مىچيدند . سمت مقابل تخته‌بند معمولا جاى پخت‌وپز بود . در يكطرف آن اجاقها را مىساختند و در طرف ديگر كوره‌هاى گلى بزرگ و كوچك براى پختن غذا تعبيه مىنمودند . در فاصله بين اجاقها و كوره‌ها ، جائى مانند حوضچه كوچك مىساختند و آن را با يك مجرى به چاه فاضل آب مربوط مىكردند و آنجا را كه براى شستن ظروف و ريختن آب و غيره بود « حمامخانه » مىناميدند .\r\nمسالح ساختمانى « 1 » غالبا خشت و آجر و آهك بود ولى پىهاى خانه‌ها را هميشه با سنگ لاشه و آهك مىگرفتند و نماى ساختمان را تا ازاره ، يعنى تا زيرپنجره‌ها ، با سنگ‌هاى حجارى شده و از آن به بالا با آجر مىساختند و جرز آجرها را با گچ‌بند مىكشيدند و سالها بعد كه نماى ساختمان بر اثر باد و باران و آفتاب و گردوخاك رنگ خود را مىباخت روى آجرها را با رنگ روغن برنگ آجرى و روى بندها را نيز با رنگ سفيد نقاشى مىكردند .\r\nحياط بزرگى در جلوى ساختمان منظور مىداشتند و در وسط آن حوض سنگى بزرگى بوجود مىآوردند ، كه بوسيلهء تلمبهء دستى از چاه آبى كه در كنار آن كنده بودند ، پر مىكردند . در دو طرف حوض باغچه مىساختند و درختان و گلهاى آنها را با آب حوض آبيارى مىنمودند . قسمت خالى بين عمارت و حوض و باغچه‌ها را با آجرهاى\r\n\r\n\r\n","description":"","footnote":"\r\n( 1 ) - در زمان ما مسالح ساختمانى را با ص و به صورت مصالح مىنويسند . بعقيدهء بعضى بايد آن را با س نوشت .\r\n","page_name":" 247 ","page_number":253},
  {"content":"\r\n\r\nخطائى فرش مىكردند .\r\nاين سبك خانه‌ها ، بطوريكه اشاره كرديم مخصوص اعيان و اشراف بود ولى براى طبقات متوسط ، خانه‌هاى كوچكترى مىساختند و اين خانه‌ها معمولا عبارت از دو اطاق و يك بالاخانه و يك مطبخ بود . در وسط دو اطاق دهليز قرار داشت كه در ورودى آن بحياط باز مىشد و راهروى اطاقها نيز از اين دهليز بود . در انتهاى راهرو درى بمطبخ باز مىشد و در سمت ديگر آن پلكانى آدمى را به بالاخانه‌ايكه بر روى دهليز مىساختند راهنمائى مىنمود ، مطبخ و حياط نيز متناسب با وسعت عمارت بود و اگر حوضى در محوطهء آن ساخته مىشد كوچكتر از حوض خانه‌هاى پيش‌گفته منظور مىگرديد . اين بناها بيشتر با خشت بود و فقط در نماى آنها آجر به كار مىرفت .\r\nدر زمانهاى قديم بويژه در عهد سلاطين صفويه بناى ايوان در جلوى خانه‌ها معمول بود و بنا به نوشته كتاب « شاه اسماعيل صفوى » نه فقط عمارت خانقاه ايوانهاى متعدد داشت بلكه در اردبيل خانهء بدون ايوان نبود و ايوان ، ييلاق اهلخانه بشمار مىآمد و در فصل تابستان روزها را در ايوان مسقف بسر مىبردند و شبها نيز در آنجا مىخوابيدند . « 1 »\r\nسابقا نهرهائى از داخل شهر مىگذشت و در نقاط مختلف آسياهائى را به حركت در مىآورد . آبيارى باغچه‌ها هم غالبا از طريق آنها صورت مىگرفت ولى از چهل سال پيش كه آسياها خراب و نهرها پر شده است آب باغچه‌ها از طريق چاهها تأمين مىگرديد از چند سال پيش ، با لوله‌كشى شهر ، در اين قسمت هم دگرگونى پيش آمده است و آبيارى باغچه‌ها از آنطريق صورت مىگيرد .\r\nبايد گفت كه نوع ابتدائى مسالح و هواى بالنسبه مرطوب اردبيل عمر ساختمانهاى شكل دوم را كمتر ساخته و دوام آنها را كمى بيشتر از يكقرن قرار مىداد ولى بناهائيكه با آجر احداث گشته و در پىهاى آنها لاشه‌ى سنگ و آهك به كار مىرفت داراى دوام و استحكام بيشترى مىبود .\r\nچون اردبيل همواره در معرض تهاجم بوده و غارتهاى مكرّرى به خود ديده است ، از اينرو\r\n\r\n\r\n","description":"","footnote":"\r\n( 1 ) - خواندنيها . تهران . شماره 27 . سال 33 . شاه اسماعيل صفوى . در قسمت مربوط باحوالات ابراهيم برادر ايشان گفته شده است .\r\n","page_name":" 248 ","page_number":254},
  {"content":"\r\n\r\nبراى صيانت خانه‌ها ديوارهاى بيرونى آنها بلند ساخته مىشد و كوچه‌ها نيز تنگ و پيچ‌درپيچ منظور مىگشت .\r\n\r\nسبك حمامهاى قديم اردبيل :\r\nهنرمندى معمارها در حمامهائيكه از قديم باقى مانده است بنحو بارزى خودنمائى مىكند و ملاحظه آنها آدمى را با مهارت و قابليّت معماران قديم اردبيل آشنا مىسازد .\r\nچون نوع مسالح ساختمانى احداث حمام را در خانه غيرممكن مىساخت از اينرو خانه‌ها عموما فاقد حمام بود و مردم از حمّامهاى عمومى شهر استفاده مىكردند . اردبيل حمامهاى زيادى داشت و تقريبا در اكثر محلّات آن حمام عمومى به چشم مىخورد .\r\nحمامها با توجّه بشرايط اقليمى ساخته مىشد و كليهء پىها و پايه‌ها و ديوارهاى آنها تا دو سه متر بالاتر از زمين با سنگ بنا مىگرديد .\r\nدر ورودى آنها معمولا بيك دالان هشت‌ضلعى يا شش ضلعى باز مىشد و شخص پس از عبور از آن وارد محوطهء « جامه‌كن » مىگشت . جامه‌كن محوطهء وسيع هشت ضلعى بود و گنبد ضربى بالنسبه مرتفعى سقف آن را تشكيل مىداد . سقف داخلى گنبد غالبا منقوش بود و چنان كه گفته‌ايم از عشاق قديم تا حيوانات و درختان جنگلى مناظرى در آن به چشم مىخورد . اين تصاوير عموما رنگى و با رنگ و روغن ترسيم مىگشت .\r\nدر وسط محوطهء جامه‌كن حوض سنگى بزرگ و بالنسبه عميقى قرار داشت و در چهار طرف آن چهار خروجى سنگى به شكل مستطيل ، بعرض نيم متر و عمق 20 سانتىمتر ، از آن جدا شده تا كنار سكوى بلند و وسيعى ، كه دورتادور محوطه و بارتفاع تقريبى 75 سانتىمتر ساخته شده بود وصل مىگشت . اين سكو كه گاهى عرض آن تا دو متر مىرسيد براى درآوردن و يا پوشيدن رختها و گذاشتن آنها بود .\r\nبين جامه‌كن و سربينهء حمام ، دالان مستطيل ديگرى قرار داشت و شخص را به داخل حمام راهنمائى مىنمود . وجود اين دالان بمنزلهء فضاى محفوظ بود تا سرماى بيرون به سربينه سرايت نكند . خود سربينه نيز در اصل محوطه مستطيل‌شكل وسيع با سقف گنبدى بود و قسمتى از سطح آن ، در طول يكى از اضلاع ، به سه قسمت تقسيم مىشد . در قسمت وسط خزينه قرار داشت و دو طرف آن به صورت دو اطاق بود كه آنها را « خلوتى »\r\n\r\n","description":"","footnote":"","page_name":" 249 ","page_number":255},
  {"content":"\r\n\r\nمىگفتند . خزينه معمولا شبيه اطاق چهارضلعى بالنسبه بزرگى بود كه وقتى پر از آب مىشد عمق آن تا 50 / 1 متر مىرسيد . آن را با آب چاه ، كه بوسيلهء تلمبهء دستى كشيده مىشد ، پر مىكردند و بوسيلهء پاتيل بزرگ مسى ، كه در قسمتى از كف آن مىگذاشتند ، گرم مىنمودند . سبك معمارى در ساختن خزينه بسيار دقيق و ماهرانه بود زيرا رسانيدن آب از چاهى كه فاصلهء زيادى با خزينه داشت با وسايل آن روز ، و گرم كردن آب بوسيلهء پاتيل از منبع حرارتى بنام « تون » ، كه در زير آن واقع بود دقت زيادى لازم داشت و اگر روزى پاتيل سوراخ مىشد و يا از جاى خود تكان مىخورد و آب آن به « تون » مىريخت همه كسانى كه در حمام بودند در معرض خطر قرار مىگرفتند ولى شايد صد سال مىگذشت و چنين واقعه‌اى رخ نمىداد .\r\nپاتيل را در اردبيل « تيان » و تون را « تولانبار » مىگفتند .\r\nدر قسمت ديگر سربينه دو حوض بزرگ آب سرد ، كه نسبت بوسط محوطه با هم قرينه بودند مىساختند و زيرابهاى نفوذناپذيرى براى رفتن فاضلاب آنها تعبيه مىنمودند . و چون احداث چاه براى فاضلاب بعلّت بالا بودن سطح آبهاى زيرزمينى نتيجهء مطلوب نمىداد از اينرو از زير معابر و كوچه‌ها راههاى قنات مانندى ، كه گاهى طول آنها به 500 متر مىرسيد مىكندند و با احداث چاههاى كم‌عمق در فاصله‌هاى معين ، مشكل فاضلاب را نيز رفع مىنمودند و هرچند دهسال يك بار آن چاهها را پاك مىكردند .\r\nبيشتر حمامهاى معروف اردبيل مضاعف بود يعنى دو حمام در كنار هم قرار داشت و از يك تون براى گرم كردن آنها استفاده مىشد . يكى از اين حمامها مردانه و ديگرى زنانه مىبود .\r\nبرخى از حمامها ، مثل حمام « حاج صادق » در محلّهء « اچدكان » در جوار خود استخر سرپوشيدهء بزرگى ، كه طول آن گاهى بيشتر از 30 متر بود نيز داشتند و آن را « چارحوض » مىگفتند . اين گونه چارحوضها ، كه براى شنا كردن علاقمندان شنا بود ، جزو مجموعهء حمام به حساب مىآمد و در ورودى آن نيز از داخل سربينهء حمام بود و جز پول حمام از مشتريهاى چارحوض پول اضافى دريافت نمىشد .\r\n\r\n","description":"","footnote":"","page_name":" 250 ","page_number":256},
  {"content":"\r\n\r\nما كه در اين عهد انواع مسالح ساختمانى از سيمان و سنگهاى مختلف و آجر و تير آهن و لوله و تلمبه‌هاى برقى و رنگهاى ضد زنگ و چسبهاى گوناگون . . . در اختيار داريم نمىتوانيم بمراتب دقت و مهارت معماران آن روز پى ببريم و طرح چنين نقشه‌هاى زيبا و دقيق و احداث چنان بناهاى محكم و پيش‌بينى تمام جهات لازم را در حدّ اعلاى مهارت و استادى آنها بدانيم ولى اگر امكانات ساختمانى قرون گذشته در ايران را در نظر آوريم و آنگاه زيبائى و استحكام حمامهاى اردبيل را ، كه برخى يادگار قرنهاى ممتد است ، با بناهاى مشابه در نقاط و شهرهاى ديگر مقايسه كنيم آنوقت بعظمت كار و دقت طرحها و ارزش اجرائى آنها پى مىبريم .\r\nما در جاى ديگر به اسلوب كاروانسراهاى بزرگ اردبيل نيز اشاره كرده‌ايم و نيازى بتكرار آنها در اينجا نداريم ولى در مجموع اين نكته را بر سبيل آرزو در دل داريم كه كاش نوپردازان بقدرت رسيده بجاى تخريب و از بين بردن اين آثار تاريخى از هريك از آنها ، كه مظهرى از قابليت و مهارت معماران و سازندگان اين شهر است ، نمونه‌اى نگه دارند و با تيشهء جهالت و خودخواهى آثار قابل تحسين گذشتگان را محو نسازند .\r\nبارى خانه‌ها و بناهاى اردبيل همواره در معرض عوامل مخرّب قرار داشته‌اند كه از جملهء آنها زلزله ، هجومهاى تاريخى و بالاخره رطوبت هوا بوده است و ما در مورد آنها در ضمن مجلدات ديگر اشاراتى كرده‌ايم .\r\n\r\nموسيقى و آواز :\r\nموسيقى نيز كه از هنرهاى انسان بشمار مىآيد در عرف مردم اردبيل گناه شمرده مىشد ولى كمتر كسى بود كه آن را دوست ندارد . اين بود كه علاقمندان در خفا آن را ياد مىگرفتند و در برخى از خانه‌ها « اركستر » هاى خانوادگى تشكيل داده با ضرب و دف و « گارمان » « 1 » بساط سرور و شادى برپا مىداشتند ، ولى ساز زدن را در مجالس عمومى كار مطربان مىدانستند و مطرب را انسانى شهوتران ، لجام‌گسيخته و اىبسا فاقد اصالت خانوادگى و شايستهء تحقير مىانگاشتند .\r\n\r\n\r\n","description":"","footnote":"\r\n( 1 ) - گارمان كلمهء روسى است و به يك آلت موسيقى گفته مىشود كه اروپائيها بدان « آكاردئون » مىگويند .\r\nگارمان در اردبيل يك لفظ مصطلح و شناخته شده مىباشد .\r\n","page_name":" 251 ","page_number":257},
  {"content":"\r\n\r\nاردبيليان آواز خوش را دوست مىداشتند و براى شنيدن صداى برخى از آواز خوانان ، كه در فصل بهار و اوايل شب ، در كنار نهر بالخلو و بر سر پل « داشكسن » يا كناره‌هاى ديگر شهر ، آواز مىخواندند ، پنجره‌ها را باز كرده گوش فرا مىداشتند . همچنان از نوحه‌خوانان خوش‌آواز طرفدارى كرده واعظ و روضه‌خوانى را كه بمناسبت ، در بالاى منبر اشعارى را با آواى دلنشين مىخواند بر ديگران ترجيح مىدادند و فى المثل در مجلس « آلاپالاز اوغلى » « 1 » جمع كثيرى براى شنيدن صداى كم‌نظير وى شركت مىنمودند . از اين رهگذر بود كه طلاب علوم دينى هم ، چنان كه در همه‌جا مرسوم است ، هنگام تحصيل در مدارس قديمه ، طريق وعظ و سخن گفتن را در منبر ياد مىگرفتند و در ضمن آن خواندن برخى ابيات را با آواز تمرين مىكردند .\r\nبر خلاف نقاشى و مجسّمه‌سازى ، كه استادى براى تعليم آنها نمىبود ، در قسمت موسيقى اساتيد بزرگ و نامدارى يافت مىشدند و دستگاههاى هفتگانهء موسيقى اصيل ايرانى را با تمام گوشه‌ها و اوج و حضيض صداهاى آنها بشاگردان تعليم مىدادند . « 2 » و خود آلاپالاز اوغلى يكى از آنها بود كه شاگردان والامقامى مثل ملا على كرشنه و ديگران را در اين قسمت تربيت نمود . « 3 »\r\nآلات موسيقى قديم در اردبيل معمولا دف ، ضرب ، كمانچه ، تار ، نىلبك ، قره‌نى و در اواخر گارمان بود ولى استادان بزرگ بدون استفاده از آنها و گاهى فقط با در دست گرفتن يك سينى و حركت دادن انگشتان خود بر روى آن آواز مىخواندند .\r\nدر زمانى كه ما اين مجموعه را گرد مىآوريم آوازخوانى تقريبا در ايران متروك گشته و جاى آن را تصنيف‌خوانى يا ترانه‌سرائى گرفته است و گاهى افراد بىبندوبار و\r\n\r\n\r\n","description":"","footnote":"\r\n( 1 ) - در مورد آلاپالاز اوغلى در صفحهء 176 جلد اول اين كتاب مطالبى نوشته شده است .\r\n( 2 ) - اين هفت دستگاه عبارت از شور ، سه‌گاه ، چهارگاه ، ماهور ، همايون ، نوا ، راست پنجگاه بود . نغمات ديگر مثل بيات اصفهان ، ابو عطا ، بيات ترك ، افشار ، بيات كرد ، دشتى و غيره جزو دستگاههاى فرعى بشمار مىآمدند . بعضى از موسيقيدانها در اصلى و فرعى بودن برخى از اين نغمات اختلاف‌نظر دارند .\r\n( 3 ) - اردبيليان « دف » را قاوال و گاهى ناغارا كه تحريف‌شدهء همان نقاره است ، مىگفتند . ضرب را « دنبك » و نىلبك را « بالابان » مىخواندند .\r\n","page_name":" 252 ","page_number":258},
  {"content":"\r\n\r\nفاقد صلاحيت هنرى و اخلاقى ، سروده‌هاى مستهجنى را در رسانه‌هاى گروهى بعنوان هنر ارائه مىدهند كه نه‌تنها ايجاد ذوق و شوقى نمىكند بلكه خطرى براى فساد اخلاق طبقه جوان بشمار مىآيد . در روزگار گذشته تصنيف‌خوانى قسمتى از دستگاههاى آوازهاى هفتگانه بود و معمولا در پايان آنها سروده مىشد . بااينحال نوازندگان زن كه گفتيم بنام سازاندا مشهور بودند و آموزشى در باب آوازخوانى نداشتند در مجالس جشن و عروسى تصنيف مىخواندند . اين تصنيف‌ها را معمولا « ماهنى » مىگفتند و بيشترين آنها را در باب « يار » و « معشوق » و « سوگلى » مىسرودند . امّا غالب آنها جنبهء شكوه و گله داشت و گوئى كثرت بىمهرى و بيوفائى معشوقه‌ها آنها را چنين دلشكسته و گله‌مند مىساخته است .\r\nاصولا يك بررسى اجمالى در آوازها و آوازخوانىهاى ايرانى چنين مىنمايد كه اين جماعت در طول تاريخ همواره با ظلم و ستم و يا ناكاميها مواجه بوده و هرآنگه كه امكان يافته دهان به دادخواهى گشوده است . كسانى كه آواز خواندنهاى سى چهل سال پيش را ديده‌اند مىدانند كه آوازخوانان نغمات خود را با كلماتى مثل « داد ، اى ، داد ، اى » يا « امان ، امان ، اى . . . » آغاز مىكردند و بدينسان ناكاميهاى خود را بيان مىداشتند .\r\nدر اردبيل نيز چنين بود و بيشتر تصنيفها و آوازها حالت گله و يا شكوه و دادخواهى داشت مثلا يكى از آنها كه تصنيف خيلى قديمى است بدين شكل خوانده مىشد :\r\n « گده‌رم باغدادامن يار الندن دادامن * ازلدن من آشنايديم ايندى دونمشم يادامن . « 1 » \r\nبعضى از ماهنىها را « باياتى » مىگفتند كه چون در مايهء بيات ترك خوانده مىشده هرآينه بدين‌نام مشهور گشته است . اين نوع نغمه‌خوانى مخصوص « عاشق » بود و عاشق چنان كه گفته‌ايم بآوازخوانها و نوازندگان دوره‌گرد گفته مىشد . يك نمونه از\r\n\r\n\r\n","description":"","footnote":"\r\n( 1 ) - باغداد همان بغداد است كه در آذربايجان بدان صورت تلفظ مىشود و گويا اين سروده ، بزمانى تعلق دارد كه بغداد مركز قدرت و قضاوت بوده است . معنى آن سروده چنين است ببغداد مىروم براى شكايت از دست يار . از اول آشنايش بودم . حالا بيگانه شده‌ام .\r\n","page_name":" 253 ","page_number":259},
  {"content":"\r\n\r\nاشعار بياتيها چنين بود :\r\n سَنه فدا اولوم آى سيرى قويروغى كولّارى « 1 » * نه اورتموسوز باشوزا سارى ترمه شالّارى\r\nمَنه نشان ويره سوز اصلى مون گده‌ن يولّارى * گل لرنه دياره گتدى سو يدوگوم آى . . . « 2 » \r\n\r\nتآتر :\r\n« تآتر » نيز از جمله كلمات خارجى است كه در زبان فارسى براى خود جا باز كرده و معروفتر از معادل فارسى خود يعنى « نمايش » شده است . اين هنر از قديم در اردبيل معمول بود ولى هنرپيشگى ، بمفهومى كه امروز در اين كار مرسوم است ، موجود نبود . كسانى كه استعداد چنين كارى داشتند غالبا آن را به صورت نقّالى و معركه‌گيرى بروز مىدادند و در شبيه‌هائى هم كه در عزاداريهاى مذهبى برپا مىداشتند از اينقبيل اشخاص استفاده مىكردند .\r\nنقّالها كسانى بودند كه در قهوه‌خانه‌ها داستانهاى گذشته را با مهارت خاص و حركات دست و پا براى مشتريان بيان مىكردند . شركت‌كنندگان و شنوندگان اين مجالس را غالبا دهقانانى تشكيل مىدادند كه متاعى را از ده مىآوردند و پس از فروش آنها براى استراحت و صرف چاى و غذا بقهوه‌خانه مىآمدند . خود اردبيليها رفتن به قهوه‌خانه را امر ناپسندى مىدانستند و قهوه‌نشينى را سبكسرى و بىپايگى خانوادگى مىپنداشتند .\r\nبعضى از نقالها ، كه غالبا در لباس دراويش و قلندرى بودند ، در ميدانهاى شهر معركه‌گيرى مىكردند . بدينمعنى كه در وسط ميدان شروع بنقالى مىنمودند و مردم دايره‌وار در اطراف آنها گرد آمده بگفته‌هاى آنان ، كه با ادا و اطوار و هيجان متناسب با صحنه‌ها\r\n\r\n\r\n","description":"","footnote":"\r\n( 1 ) - كول  « Col »  يعنى بته نباتى . سيرى قويروقى نوعى علف كوهستانى است ترجمهء اين سروده چنين است :\r\nفدايت شوم آى بته‌هاى سيرى قويروقى . چگونه بسرتان كشيده‌ايد ترمه‌ها و شالهاى زرد را . راهى را كه اصلى من رفته به من نشان بدهيد . گلها دلبند من بكدام ديار رفت .\r\n( 2 ) - اين بياتى از اپراى اصلى كرم است .\r\n","page_name":" 254 ","page_number":260},
  {"content":"\r\n\r\nمىگفتند ، گوش مىدادند .\r\nمعركه‌ها بيشتر در مواقع بيكارى برگزار مىشد و هرگز قبل‌ازظهر ، كه موقع كار و فعاليت مردم بود ، تشكيل نمىيافت . بعضى از معركه‌گيرها براى جلب توجه مستمعين حيواناتى نيز با خود آورده در وسط ميدان مىگذاشتند و اين حيوان غالبا مارهاى گوناگونى بود كه قبلا دندانهاى نيش آنها را كشيده و حيوان بىسلاح را در قوطىهاى دربسته‌اى قرار مىدادند و پس از آنكه قسمتى از داستانرا بيان مىكردند پولى از تماشاچيان بعنوان « نياز » و « نذر » مىگرفتند و آنگاه حيوان را از قوطى درآورده به تماشاچيان ارائه مىدادند .\r\nغير از معركه‌گيرهاى محلى دوره‌گردهائى هم از خارج به اين شهر مىآمدند و حيواناتى را با خود براى نمايش مىآوردند . اين عدّه بيشتر خرس‌بازان و ميمونىها بودند . ولى در دورانهاى گذشته گاهى ساكنان اين شهر بتماشاى شير و فيل هم توفيق مىيافته‌اند . چنان كه بنا بنوشتهء ابن بزاز در زمان شيخ صفى الدين فيلى براى نمايش بدين شهر آورده بودند و معمرين كنونى نيز از تماشاى شير در اين شهر خاطره‌هائى ذكر مىكردند .\r\nبارى چنان كه گفتيم برخى از هنرمندان در نمايشهاى مذهبى ، كه در اردبيل بنام « شبيه » و در تهران به « تعزيه » معروف است ، شركت مىكردند و هريك وظايفى را بر عهده گرفته با مهارت كامل انجام مىدادند . اينعده را « شبيه‌خوان » مىگفتند و آنان غالبا در نقش جبّاران اموى و عباسى ظاهر مىشدند و يا حالت مظلوميّت پيشوايان مذهبى را نمايش مىدادند .\r\nاينان مدتها نقش خود را در مساجد و حسينيه‌ها ، تحت سرپرستى و راهنمائى پيش‌كسوتان تمرين و يا بقول خود آنان « مشق » مىكردند . گفتنى است كه براى هر شبيه‌خوان هم متناسب با نقشى كه بر عهده داشت لباس مخصوصى تهيّه و در مساجد محلّات نگهدارى مىنمودند .\r\nاردبيل بطوريكه گفته‌ايم از قديم الايام شش محلّه اصلى داشت و هرچند محلّه از\r\n\r\n","description":"","footnote":"","page_name":" 255 ","page_number":261},
  {"content":"\r\n\r\nمحلّات ديگر شهر بنام « خولا » « 1 » يا شعبه بيكى از اين شش محلّه وابسته بود . بيشتر اين محلّات و خولاها دستگاه « شبيه » داشتند و در روزهاى معينى ، مثل عاشورا ، اربعين ، بيست و هشتم صفر و غيره ، ضمن راه انداختن دسته‌هاى سينه‌زنى و زنجيرزنى ، در برخى از ميدانگاههاى شهر نيز شبيهى را براى تماشاى مردم برپا مىداشتند .\r\n« يك صحنه از شبيه در حسينيهء مجتهد »\r\nما در صفحهء 44 جلد دوم اين كتاب به حسينيهء بزرگ مرحوم « حاج ميرزا محسن مجتهد » اشاره كرده نوشته‌ايم كه در بيشتر ايام محرّم و صفر مجالس شبيه‌خوانى در آنجا برپا بود و هرروز يك صحنه شبيه بميدان مىآمد . بگفتهء ديگر در اين دو ماه قريب چهل واقعه نمايش داده مىشد و براى چنين نمايشى شبيه‌خوانان يا بازيگران ماهرى تربيت مىيافتند .\r\n\r\n\r\n","description":"","footnote":"\r\n( 1 ) - شاخهء درخت را در اردبيل « خول » مىگويند و خولا بمعنى شاخه و شعبه مىباشد .\r\n","page_name":" 256 ","page_number":262},
  {"content":"\r\n\r\nاز شبيه‌خوانان هنرمند يكقرن پيش اردبيل مرد دانشمند و هنرمندى بنام « حاج حسين » معروف است كه چون همواره در نقش « شمر » ايفاى وظيفه مىنمود ازاين‌رو به « شمر حسين » شهرت داشت و پيرمرد ديگرى بنام « سارى بالتاچى « 1 » » نيز ، كه با هيبت « شادروان حاج حسين معروف به « شمر حسين » »\r\nخاصى در كالسگه‌اى مىنشست و نقش « عمر سعد » را بازى مىكرد در آنزمان چهرهء شناخته‌شده‌اى بود .\r\nشبيه‌خوان معروف ديگرى كه نقش شمر را بازى مىكرد مرحوم مرتضى دلجو نوّهء حاج ميرزا محسن مجتهد بود . غير از اينها شبيه‌خوانان ديگرى نيز بودند كه در صحنه‌هاى شبيه نقش شخصيتهاى ديگرى ، از خود يا برادران و فرزندان و سرداران امام حسين ( ع ) را بر عهده مىگرفتند .\r\n\r\n\r\n","description":"","footnote":"\r\n( 1 ) - بالتا يعنى تبر . و چون آنمرد شغلش بريدن درخت و هيزم با تبر بود لذا بالتاچى ناميده مىشد .\r\n","page_name":" 257 ","page_number":263},
  {"content":"\r\n\r\nاولين دستهء تآتر به صورت امروزى در سال 1308 خورشيدى در اردبيل پيدا شد و گروهى از فرهنگيان كه در رأس آنها ميرزا غلام تركپور و رضى آقا شيخ الاسلامى قرار داشت در خانه‌اى در ملتقاى دو كوچهء عارف و دكتر شمس و در جوار خانهء « شازدا » « 1 » نمايشنامه‌هائى را بصحنه آوردند . شكل آنها نسبت به تآترهاى امروزى ، ابتدائى بود و از ترس قشرىمذهبان بجاى بازيكنان زن ، مردان جوان را به شكل و قيافهء آنها درآورده در صحنه ظاهر مىساختند . چندى نگذشت كه اين كار تعطيل شد زيرا چندان استقبال از آن نگرديد . پس از آمدن روسها در شهريور 1320 نيز نمايشنامه‌هائى بوسيله هنرمندانى مثل « حسن آرتيست » بنفع دانش‌آموزان بىبضاعت مدارس بنمايش گذاشته شد .\r\n\r\nسينما و عكاسى :\r\nسينما موضوع تازه‌اى است « 2 » و بيش از نيمقرن در اين شهر سابقه ندارد . بار اوّل آن را ، كه مثل همهء سينماهاى ايران صامت بود شادروان « رضا كتابچى » به اين شهر آورد ولى عكاسى قريب يكقرن است كه در اردبيل پيدا شده و هم‌اكنون عكسهائى از آن تاريخ موجود مىباشد كه در اين شهر برداشته شده است .\r\nاز عكاسان هنرمند و باذوق قرن گذشتهء اردبيل شادروان « ميرزا احمد سعيدى » از همه معروف‌تر است . او كه حدود هشتاد سال عمر كرد بدين شغل خود علاقه و ذوق خاصى داشت . مردى موقر ، دانشمند ، نجيب و هنرمند بود و در كار عكاسى مهارت زيادى از خود نشان مىداد . عكاسان ديگرى مثل مرحوم « گنجه‌اى » و ديگران كه بعدا در اين شهر پيدا شدند از شاگردان او به حساب مىآمدند . بيشتر عكسهاى قديمى كه در خانواده‌هاى اردبيل ديده مىشود كار مرحوم سعيدى مىباشد .\r\nبا پيشرفت زمان هم سينما و هم عكاسى در اين شهر وسعت يافت و كاملتر گرديد و\r\n\r\n\r\n","description":"","footnote":"\r\n( 1 ) - شازاد تركىشدهء كلمهء شاهزاده مىباشد و بدينمناسبت بدانجا خانهء شازدا گفته مىشد كه « ابول آقا » نام از نواده‌هاى قاجارى در آن زندگى مىكرد .\r\n( 2 ) - سينما ، يعنى عكسهاى متحرك ، براى اولين‌بار در سال 1885 ميلادى ( 1274 خورشيدى ) وسيلهء « اديسون » در آمريكا و « لومير  Lumiere  » در فرانسه و « پول  Paul  » در انگلستان روى پرده آمد ولى قريب نيم قرن طول كشيد كه فيلمهاى ابتدائى تكميل و در نقاط ديگر دنيا توسعه يابد . دستگاه سينماى اردبيل اولين‌بار در سال 1313 يعنى كمتر از 40 سال بعد از تاريخ پيدايش آن به كار افتاد .\r\n","page_name":" 258 ","page_number":264},
  {"content":"\r\n\r\nسينماهاى مجهّز و عكاسىهاى دقيق بتدريج گشايش يافت و اردبيل را از اين حيث غنىتر ساخت . اگر مراد از هنر سينمائى ، از جهت ايفاى نقش بازيكنان آن منظور نظر باشد ، بايد گفت كه در اردبيل از اين حيث هم هنرمندى نبوده است و آنان كه در اين رشته از هنر ذوق و شايستگى دارند بمراكز تهيهء « فيلم » در تهران و ساير جاها جذب شده و مىشوند .\r\n\r\nرقص :\r\nبرخى از هنرها مثل رقص گوئى اساسش با خميرهء آدمى سرشته و جزو ودايع طبيعت در نوع انسان ، بويژه طبقهء بانوان گذاشته شده است . اين هنر ، مثل همه‌جاى ايران ، از قديم در اين شهر معمول بود و از لوازم زندگى دختران و بانوان جوان بشمار مىآمد و معلم آن نيز « سرخانه » بود . زيرا مادران جوان يا دختران بزرگ وقتى از كار روزانه فارغ مىشدند به شكل تفريحات سالم با زدن دف و يا سينى ، خود را شاد مىساختند و دختران كوچك را وادار برقصيدن و فراگرفتن آن مىكردند .\r\nرقصيدن دختران نزد محارم مجاز بود ولى در جاى ديگر عيب شمرده مىشد و صفت مطربى به آنها مىداد مگر در مجالسى كه مادران آنها رقصيدن فرزندانشان را مناسب دانسته اجازهء رقص به آنها مىدادند .\r\nمطربى عنوانى براى رقّاصهاى مجامع عمومى بود و كار ناستوده‌اى بشمار مىآمد و جز پسران جوان فاقد خانواده ، كسى از آن استقبال نمىنمود .\r\nدر اردبيل نوازندگان زن را « سازاندا » مىگفتند ولى دستهء نوازندگان مرد را « عاشق مطرب » مىناميدند . عاشق ، چنان كه در جاى ديگرى هم اشاره كرده‌ايم آوازه‌خوان دوره‌گردى بود كه غالبا همراه با نوازندگان و مطربها به روستاها و اوبه‌هاى عشايرى دعوت مىشدند و عروسىهاى آنها را ، كه گاهى يكهفته و بيشتر طول مىكشيد ، برگزار مىنمودند .\r\nادبيات و شعر و شاعرى را هم غالبا جزو هنر مىدانند و سرودن اشعار نغز و دلنشين را هنرمندى مىپندارند . در گفتار هفتم جلد دوم اشاره كرده‌ايم كه زبان قديم مردم اين ناحيه آذرى بود و ادبيات مخصوصى براى خود داشت ولى امروزه از اين زبان\r\n\r\n","description":"","footnote":"","page_name":" 259 ","page_number":265},
  {"content":"\r\n\r\nجز چند دوبيتى منتسب به شيخ صفى الدين ر . ه . چيزى باقى نمانده است . ولى از سرايندگان و ادباى فارسى سراى اردبيل اشعار و نوشته‌هائى بدين زبان باقى مىماند و فصل پنجم اين گفتار حاوى نمونه‌هاى زيادى از آنها مىباشد .\r\nنويسندگان قديم اردبيل غالبا سادگى و روانى را در نوشته‌هاى خود ملحوظ داشته و نزديكى بيشترى به زبان عامّه نشان مىدادند و نمونهء آن « مقالات - صفوة الصّفا » مىباشد كه هفت قرن پيش برشتهء تحرير درآمده است . از روزيكه زبان تركى در اين منطقه شايع گشته و زبان همگانى شده است گويندگان و نويسندگان در آن زبان هم هنرمنديهائى نشان داده و اشعار و ابيات زيبائى سروده‌اند .\r\nآنچه در پايان اين مقال بايد گفت اينست كه در حال حاضر مردم اردبيل به زبان تركى سخن مىگويند ، به زبان فارسى مىنويسند و مىخوانند و عبادات دينى را به زبان عربى بجاى مىآورند . امريكه شايد در ديگر نقاط دنيا كم‌نظير باشد .\r\n\r\n","description":"","footnote":"","page_name":" 260 ","page_number":266},
  {"content":"\r\n\r\n\r\nفصل چهارم بازىها و تفريحات سالم اردبيليها در گذشته\r\nبعضى از خوانندگان اين فصل ممكن است ، بر مبناى تصوّراتى كه از تاريخ دارند ، بر ما خرده گيرند و چنين بر ذهن خود خطور دهند كه در مجموعه‌ايكه بنام « تاريخ » يك منطقه گردآورى شده است درج مطالبى مانند تفريحات و غيره ، دور از مفهوم تاريخ است . ولى ما در اول اين گفتار نيز اشاره كرده‌ايم كه تاريخ را بمعنى ذكر جنگها و سقوط يا تشكيل سلسله‌هاى پادشاهى نمىدانيم . و بدانسان كه در دومين سطر مقدّمهء جلد اول اين كتاب گفته‌ايم ، آن را مجموعه‌اى از « احوال پيشينيان » مىپنداريم و آگاهى دادن بآيندگان را از « چگونگى سرگذشت » گذشتگان وظيفهء تاريخ مىشماريم و بدينجهت است كه اطّلاع بر كيفيت گذراندن ساعات زندگى و منجمله تفريحات آنها را هم در اينجا مىآوريم تا خوانندگان در عصر ما و در سالها و قرون آينده ، بدانند مردمى كه قرنها پيش در اين منطقه از ايران زندگى مىكردند چگونه ايّام فراغت خود را مىگذرانيدند و كودكان و جوانان با چه تفريحاتى خود را مشغول مىداشتند .\r\nقصد ديگر ما آنست كه خود بازيها و امكانا كيفيت آنها را نيز در اين مجموعه ثبت و ضبط كنيم تا در جهان متحول كنونى اگر اثرى از خود بازيها باقى نماند دستكم نامى از آنها حفظ گردد .\r\nما در صفحهء 168 همين جلد از كتاب ، ببعضى از سرگرميهاى اطفال در مكتبخانه‌ها اشاره كرده از « نقطه‌بازى » ، « دوزلمه » و « نون‌بازى » سخن گفته‌ايم . اينها مشغوليّتهائى بود كه وقت آزاد كودكان را در مكتب پر مىكرد اما در خارج از مكتب نيز وقت زيادى براى آنها باقى مىماند كه گرچه قسمتى از آنها در خانه مىگذشت ولى بالاخره ساعتى نيز به « دم در » و « كوچه » مىكشيد و به بازى با كودكان هم‌سن‌و سال همسايه‌ها منتهى مىشد .\r\nبازيهاى دورهء طفوليت و كودكى على الرسم با « گزلين پاچ » آغاز مىگشت و\r\n\r\n","description":"","footnote":"","page_name":" 261 ","page_number":267},
  {"content":"\r\n\r\nبتدريج كه بچّه بزرگتر مىشد و به نوجوانى و جوانى مىرسيد نوع بازيها نيز فرق مىكرد و اينك ما آنها را يك‌يك در زير نقل مىنمائيم :\r\n\r\nگيزلين پاچ :\r\nمعادل فارسى اين كلمه « قايم‌موشك‌بازى » است و ترتيب بازى نيز تقريبا بهمانگونه مىباشد . در اين بازى دسته‌اى از كودكان يكنفر را از بين خود وادار به بستن چشم يا ، روى كردن به ديوار مىنمودند . آنگاه خود بىسروصدا و بنحويكه او درنيابد از كنار وى دور شده هريك در جائى پنهان مىگشتند . دقايق بعد آنكه چشمش بسته بود با صداى بلند داد مىزد « گيزلين پاچ ، گلديم قاچ » « 1 » و بلافاصله در پى جستجوى آنها باينطرف و آنطرف مىرفت و در يك مدت متعارف اگر توفيق يافته يكى از آنها را پيدا مىكرد برنده مىشد و الّا بچه‌ها از مخفىگاه خود درآمده بمحلّ اوليّه بازمىگشتند . بردوباخت در اين بازى و در آن سن از كودكى ، بمفهومى كه امروزه در ذهنهاست ، معمول نبود و نفس اين امر كه بچه توانسته است آنها را پيدا كند رضاى خاطر و در معنى شخصيتى براى وى بوجود مىآورد .\r\n\r\nگيرجنه بازى :\r\n« گيرجنه » بمعنى « فرفره » در زبان فارسى امروزى است و مراد از آن جسمى است كه بدور خود مىچرخد . اين كلمه در اردبيل و در معنى خاص به تكّه چوبى گفته مىشد كه خرّاطها آن را به شكل استوانه و بقطر تقريبى سه تا چهار سانتىمتر و ارتفاع 7 تا 8 سانتيمتر مىتراشيدند و يك قاعدهء آن را به شكل مخروط درمىآوردند . سطح خارجى آن با زردچوبه رنگ مىشد و به صورت دواير زردرنگ نقاشى مىگرديد .\r\nوسيلهء بازى ، غير از گيرجنه ، « قمچى » « 2 » بود و آن عبارت از تركه‌اى از چوب بود به طول تقريبا نيم‌متر كه بر يك سر آن نوارى از پارچه و قماش يا نخ كنفى و غيره مىبستند و طول اين نوار را بدرازاى چوب قمچى انتخاب مىكردند .\r\n\r\n\r\n","description":"","footnote":"\r\n( 1 ) - اين عبارت از چهار كلمه تركيب يافته اوّلى گيزلين يعنى پنهان ، دومى پاچ كه احتمالا و نه يقينا ممكن است تحريف‌شدهء كلمه « باش » فارسى باشد . سوّم گلديم يعنى آمدم و چهارمى قاچ يعنى فرار كن . گاهى اين عبارت را چنين هم تلفظ مىكردند « گيزلين پاش گلديم قاش » .\r\n( 2 ) - دربارهء قمچى در صفحهء 115 جلد دوم اين كتاب نيز اشارتى رفته است .\r\n","page_name":" 262 ","page_number":268},
  {"content":"\r\n\r\nدر موقع بازى ابتدا گيرجنه را بر روى نوك‌تيز آن با دست و در روى زمين صاف مىچرخانيدند و سپس با نخ قمچى بر آن مىزدند و بدينطريق آن را بچرخش وامىداشتند و چه‌بسا كه ساعتها خود را با آن سرگرم مىساختند .\r\n\r\nفرّان‌قوش :\r\nبازى ديگرى بنام « فرّان‌قوش » معمول بود . « فرّان » اسم مصدر از مصدر « فرّانماخ » بمعنى گرديدن و « قوش » بمعنى مرغ است و معنى اين دو كلمه ، در حال تركيب ، « مرغ گردان » مىباشد .\r\nوسيلهء بازى عبارت از تختهء نازكى بعرض يك سانتيمتر و طول تقريبى بيست سانتيمتر بود كه در وسط سوراخى داشت و بوسيلهء ميخى بر سر يك قطعه چوب نيم مترى نصب مىشد و به آسانى بدور ميخ مىچرخيد . بر هرطرف اين تخته قطعهء كاغذى به صورت مربع و بضلع تقريبا هشت سانتىمتر ، در خلاف جهت هم ، با سريشم مىچسبانيدند .\r\nآنگاه انتهاى ديگر چوب را در دست گرفته رو بجلو مىدويدند . بر اثر حركت و برخورد هوا با كاغذها ، تخته و كاغذ بدور ميخ مىچرخيد و در فضا سطح مدورى ، آنچنانكه بر پره‌هاى هواپيماهاى ملخ‌دار ديده مىشود ، بوجود مىآورد كه براى بچّه‌ها سرگرم‌كننده بود بويژه در مواقعى كه كاغذها از نوع الوان انتخاب مىشدند منظرهء رنگين مطلوبى براى آنها فراهم مىكردند .\r\nنوع ديگر فران‌قوش چنين ساخته مىشد كه كاغذهاى مربع‌شكل بضلع تقريبا ده سانتىمتر را از رأس هريك از چهار زاويه‌اش در طول قطر و تا يك سانتىمتر مانده بوسط ، با قيچى مىبريدند . سپس با گذراندن ميخ نازك ، نوك هريك از دو قسمت بريده شده را يك‌درميان بوسط صفحهء كاغذ و از آنجا به سر چوبى نصب مىكردند . در موقع دويدن هوا آن را به حركت درمىآورد و باز صفحهء زيبائى براى كودكان ترسيم مىنمود .\r\n\r\nپنجره‌بازى :\r\nاندكى كه بچه‌ها بزرگتر مىشدند بازى آنها نيز تغيير مىكرد و مثلا « پنجره‌بازى » ، « توپ‌آغاج » ، « حلقه‌رانى » و نظاير آنها جايگزين بازيهاى پيشين مىگشت . پنجره‌بازى را با\r\n\r\n","description":"","footnote":"","page_name":" 263 ","page_number":269},
  {"content":"\r\n\r\nكشيدن خطهائى در زمين هموارى ترتيب مىدادند بدينطريق كه ابتدا دو خط موازى تقريبا به طول دو متر و فاصلهء هفتاد سانتيمتر ، يا كم‌وبيش ، مىكشيدند . آنگاه با رسم خطوط ديگرى عمود بر دو خط اول ، آن دو را به سه خانهء مستطيل‌شكل تقسيم مىنمودند .\r\nسپس در بالاى سومين خانه ، دو خط افقى موازى با هم و عمود بر دو خط موازى اوليّه رسم مىكردند و در فاصلهء آنها دو خانهء مجاور ديگر بوجود مىآوردند بنحويكه اين دو خانه با سه خانهء قبلى به صورت حرف  ( T )  لاتين درمىآمد . بعد ، از آن با رسم نيمدايره‌اى در بالاى آنها ، خانهء منحنى شكل جديدى ترتيب مىدادند و خانه‌ها را از پائين به بالا با اعداد 1 و 2 و 3 . . . مشخص مىساختند .\r\nنحوهء بازى چنين بود كه يك قطعه سنگ مسطح را در خانهء اوّل قرار مىدادند و آنكس كه بازى با او بود مىبايست بر روى يك پا بايستد و به صورت « لىلى » كه در اردبيل « خىخى » گفته مىشد ، آن سنگ را با پاى خود به بيرون بزند بطريقى كه سنگ از پائين ، و نه از طرفين خانه ، بيرون شود و درعين‌حال هم سنگ و هم پاى بازيكن بر روى خطوط دور خانه‌ها قرار نگيرد و تمام بازى نيز به حالت لىلى انجام پذيرد .\r\nوقتى سنگ بدينطريق از خانهء اول بدر مىآمد بازيكن نيز از آن خانه بيرون مىآمد و اينبار سنگ را با دست طورى پرتاب مىكرد كه در خانهء دوم قرار گيرد و او بطريق بالا آن را با يك پا به بيرون بزند و هكذا .\r\nدر خانهء چهارم و پنجم زدن با پا رسم نبود وقتى بازيكن پس از انداختن و قرار دادن سنگ در آنها به صورت لىلى سه خانهء اول را مىگذشت در حالى كه پاها را در خانه‌هاى 4 و 5 مىگذاشت سنگ را با دست برمىداشت و با پرش به هوا عقب‌گرد كرده بار ديگر با قرار دادن پاها در دو خانهء مزبور ، ولى در عكس حالت اول ، سنگ را در خانهء سوم مىگذاشت و لىلىكنان آن را به بيرون مىآورد .\r\nبازى در خانه نيمدايره شكل آخرى اندكى مشكل بود زيرا طفل بازيكن مىبايست سنگ را با پا طورى رو به پائين بزند كه در خانهء 4 يا 5 نايستد و مستقيما به خانهء سوم برود .\r\nهركس بازى را بدون خطا و اشتباه بپايان مىرسانيد برنده مىشد .\r\n\r\n","description":"","footnote":"","page_name":" 264 ","page_number":270},
  {"content":"\r\n\r\n\r\nتوپ‌آغاج :\r\nتوپ آغاج عبارت از توپ كوچكى بود كه در قديم با نخهاى پشمى درست مىكردند . زيرا در آن ايام صنعت « پلاستيك » و نظاير آنها هنوز پيدا نشده مواد ديگرى نيز براى ساختن توپ دسترس نبود . از اينرو توپها را از نخهاى پشمى مىپيچيدند و به صورت گلوله مىساختند و براى آنكه نخها باز نشود در روى آن چند جا را با سوزن و نخ بهم مىدوختند . بعضى از بچه‌ها مثانهء گوسفند را باد كرده دهانهء آنها را محكم مىبستند و به روى آن با همان نخها ، كه زنها از پشم مىرشتند ، مىپيچيدند و توپ بزرگى بوجود مىآوردند .\r\nبارى بازيكنان « توپ‌آغاج » دو نقطه را ، كه تقريبا 25 متر از هم دور مىبود به صورت « مرّه » انتخاب مىكردند آنگاه يكى از آنها كه توپ‌انداز بود ، توپ را به آرامى به طرف يكى از بچه‌ها ، كه در مرّهء اوليه ايستاده بود ، مىانداخت و او با دست ، و گاهى با چوب‌دستى ، آن را محكم به طرفى مىزد . با اين زدن ، همهء بچه‌ها مىدويدند . توپ‌انداز مىدويد كه توپ را بگيرد و با آن يكى از بچه‌ها را ، در خارج از دومرّه ، بزند و ديگران هم مىدويدند تا خود را به مرّهء دوم رسانيده برگردند و در مرّهء اوليه قرار گيرند . اگر اولى موفق مىشد كه با توپ و در خارج از دو مرّه يكى از بچه‌ها را بزند خودش بجاى او مىرفت و آنكس را كه توپ به او خورده بود بجاى خود توپ‌انداز سازد .\r\n\r\nچلينگ‌آغاج :\r\nنام فارسى آن « الك‌دولك » است ولى طرز بازى آن دو در اردبيل و تهران با هم فرق داشت . وسيلهء اين بازى دو تكّه چوب‌دستى يكى به طول تقريبى 75 و ديگرى 20 سانتيمتر بود كه اوّلى را « آغاج » بمعنى چوب و دومى را « چيلينگ » مىگفتند . اين بازى در اردبيل دو مرحله داشت « توخماغى » و « يانى » .\r\nدر قسمت اول بازى ، كسى كه نوبت بازى با او بود آغاج را از يك سر ، در كف دست طورى مىگرفت كه دو سه سانتىمتر آن در بالاى دست و بقيه در زيردست او رو به پائين قرار گيرد . آنگاه چيلينگ را بر روى آن دست و پشت برآمدگى چوب مىگذاشت و سپس آن را به هوا مىانداخت و با پائين چوب محكم مىزد . آنكس كه طرف بازى و بفاصلهء مشخصى روبروى او مىايستاد ، سعى مىكرد چيلينگ را در هوا بگيرد ، و يا\r\n\r\n","description":"","footnote":"","page_name":" 265 ","page_number":271},
  {"content":"\r\n\r\nدستش بدان بخورد . اگر چنين مىشد آن بازيكن يعنى آنكه چوب دستش بود باصطلاح آنها مىمرد و چوب و چيلينگ به طرف مىرسيد . و اگر نمىتوانست در آنصورت چيلينگ را كه به زمين افتاده بود برداشته از همانجا به طرف آغاج ، كه بطور افقى در روى زمين گذاشته شده بود مىانداخت . اگر چيلينگ به آغاج مىخورد باز كودك بازيكن مىمرد ولى اگر بدان اصابت نمىكرد او بار ديگر به همان شكل چيلينگ را مىزد و پس از آنكه سه بار پشت سر هم‌چنين مىكرد اينبار چيلينگ را با دست ديگر به هوا مىانداخت و با آغاج كه در دست ديگرش بود مىزد و آن را « حلّا » مىگفت .\r\nاگر طرف آن را مىگرفت يا به دستش مىخورد فرد بازيكن مىمرد و الّا طرف مىبايست چيلينگ را از جائى كه برمىداشت طورى به سمت بازيكن بيندازد كه فاصلهء قرار گرفتن آن با يك نقطهء معين بنام « مرّه » ، به قدر طول آغاج يا كمتر از آن باشد تا فرد بازيكن بميرد و الّا بازى به همان طريق ادامه مىيافت . مرحلهء بعد از حلّا را اصطلاحا « يانى » مىگفتند . گاهى اين بازى صورت دسته‌جمعى پيدا مىكرد يعنى در هرطرف چند نفر با هم رفيق مىشدند و هريك بنوبت چيلينگ را مىزدند اگر آنهائى كه در وسط ميدان بودند چيلينگ را مىگرفتند همهء رفقاى اينطرف مىمردند ولى اگر چيلينگ بدست يكى از طرفها مىخورد يا در مرّه به آغاج اصابت مىكرد فقط آن طفلى كه آن را زده بود مىمرد و در اين صورت يكى از رفقاى او مىبايست او را زنده كند . بدين‌ترتيب اين رفيق ، كه خود مىبايست در مرحلهء « يانى » باشد 4 بار چيلينگ را به همان حال بزند . اگر اين چهار بار زدن بسلامت مىگذشت آنكه مرده بود زنده مىشد و اگرنه آنكه بازى مىكرد خودش نيز مىمرد و وقتى همهء افراد اين دسته مىمردند بازى عوض مىشد و دستهء ديگر از ميدان به مرّه آمده شروع به زدن مىكردند .\r\n\r\nكلافه ايشلتمك :\r\nوسيلهء اين بازى كلافه يا حلقهء آهنى بود كه به شكل طوقهء دوچرخهء پائى ساخته مىشد و اصطلاحا و به زبان محلّى بدان « كلفه » مىگفتند . بازى چنان بود كه بچّه آن را بجلو مىانداخت و با يك چوب‌دستى مرتبا بدان مىزد و بجلو مىبرد و خود نيز با آن مىدويد .\r\n\r\n","description":"","footnote":"","page_name":" 266 ","page_number":272},
  {"content":"\r\n\r\nگاهى بجاى چوب‌دستى ميلهء آهنى را ، كه سر آن را به صورت «  U  - يو انگليسى » كج مىكردند ، بدست مىگرفتند و قسمت خميدهء يعنى فرورفتگى  U  را بر كلافه تكيه داده آن را حركت مىدادند و بدينطريق گردش كلافه را به چپ و راست آسان مىساختند .\r\nبايد گفت كه « ايشلتمك » مصدرى است در زبان تركى و معنى آن به كار انداختن و به كار واداشتن است و بدينجهت كارگر را هم در آن زبان « ايشچى » مىگويند .\r\nبازيهائى كه از دوازده سالگى ببعد مرسوم بود غالبا با بردوباخت همراه مىشد و اين دسته از بازيها به صورت « تكسن ياجوت » در خانه و « لپرت داش » در كوچه آغاز مىگشت .\r\n\r\nتكسن جوت :\r\nبا خوراكيهائى مثل نخودچى و كشمش صورت مىگرفت و يكى از بازيكن‌ها مقدارى از آنها را در مشت بستهء خود گرفته از ديگرى مىپرسيد « تك‌سن ، يا ، جوت » يعنى تعدادى كه در دست اوست طاق مىباشد يا جفت ؟ اگر جواب طرف با آنچه كه در مشت او بود مطابق درمىآمد برنده مىشد و آن مقدار نخودچى يا كشمش را كه در دست وى بود از او مىگرفت . اما اگر جواب او با آن مطابق درنمىآمد بازنده مىشد و به همان تعداد از آن خوردنى به وى مىداد .\r\n\r\nديگيررتمه :\r\nنوع ديگرى از بازى با نخودچى ، ديگيررتمه نام داشت و آن چنان بود كه كتاب يا يك سينى را از يكطرف به ديوار يا چيز ديگرى تكيه داده سطح مايلى بوجود مىآوردند . آنگاه هريك از بازيكنها بنوبت يك نخودچى از بالاى آن سطح رها مىكردند . هرنخودچى پس از طى مقدارى راه در جائى قرار مىگرفت . نخودچى هركس در ضمن حركت بيكى از نخودچىهاى موجود در زمين مىخورد برنده بود و تمام آنچه كه در ميدان بازى جمع شده بود از آن او مىگشت .\r\nگاهى بجاى نخودچى اين بازى را با « بره‌موم » يعنى موم سياه انجام مىدادند بدينمعنى كه بره‌موم را به صورت گلوله‌هاى كوچك و بيك اندازه درمىآوردند و مثل\r\n\r\n","description":"","footnote":"","page_name":" 267 ","page_number":273},
  {"content":"\r\n\r\nنخودچى آنها را از بالاى صفحه « غل » مىدادند .\r\nبره‌موم عبارت از موم معمولى عسل بود كه مدتى با دست مالش مىيافت . اين موم با سياه شدن رنگش هيئت ظاهرى خود را از دست مىداد و بدان نام ناميده مىشد . اطباى آن روز مالش دادن آن را براى تقويت عضلات دست مفيد مىدانستند .\r\n\r\nلپرت‌داش : گاب‌بازى و گردوبازى :\r\nداش در زبان تركى بمعنى سنگ است ولى « لپرت » كلمه‌اى است كه ما خود كلمه و معنى آن را بدرستى نمىدانيم و همينقدر مىگوئيم كه لپرت عبارت از تكه‌اى از سفال صاف و هموار بود كه باندازهء يك نعلبكى يا كمى بزرگ و كوچك مىشد .\r\nگاهى هم قطعه سنگ نازك و مسطحى را كه بدان اندازه پيدا مىكردند بعنوان لپرت در آن بازى به كار مىبردند .\r\nبازيكنها ابتدا با ذغال يا گچ دايره‌اى تقريبا بشعاع يكمتر و نيم يا بزرگتر و كوچكتر ، در زمين هموارى مىكشيدند و آن را « جيزيخ » مىخواندند . آنگاه تعدادى سنگ گرد ببزرگى يك گردو جمع كرده و هريك از دو يا سه نفرى كه با هم بازى مىكردند بتعداد مساوى از آن سنگها را در وسط دايره به صورت خط مستقيم كنار هم مىچيدند و سپس بازى را شروع مىنمودند .\r\nدر اين قبيل بازىهاى سه نفرى ، نفر اوّل را از حيث نوبت « پش » ، كه شايد تحريف‌شدهء كلمهء « پيش » باشد ، مىگفتند . نفر دوم « آردى » نام داشت و سومين نفر را « زر » مىخواندند كه هرآينه ممكن است همان كلمهء زير باشد . ابتدا « پش » در كنار دايره مىايستاد و با لپرت خود سنگهاى وسط را نشانه مىرفت و آن را به شكل افقى طورى مىانداخت كه به سنگها بخورد و تعدادى از آنها را از دايره خارج كند . بعد نوبت به « آردى » و « زر » مىرسيد . هربازيكن تا وقتى كه با لپرتش سنگى را از دايره به بيرون مىزد حق بازى داشت و وقتى كه بدان موفق نمىشد نوبت به ديگرى مىرسيد و تا موقعى كه آخرين سنگ از دايره خارج شود بازى ادامه مىيافت . بردوباخت اين بازى همان سنگها بود كه هربرنده تعدادى از آنها را بدست مىآورد . چيزى كه برنده و بازنده در پايان بازى در كوچه ريخته بخانه‌هاى خود مىرفتند .\r\n\r\n","description":"","footnote":"","page_name":" 268 ","page_number":274},
  {"content":"\r\n\r\nشكل ديگر اين بازى با « قاب » صورت مىگرفت . قاب را بتركى « آشخ » مىگفتند و در « جزيخ » بجاى سنگ از آن مىچيدند و بجاى لپرت نيز با قاب ديگرى بنام « ساققا » مىزدند .\r\n« ساققا » قاب نسبتا درشتى بود كه در محلّ فرورفتگى آن « بره‌موم » مىچسبانيدند و گاهى هم آن را قدرى سوراخ كرده سرب گداخته مىريختند تا ساققا سنگين‌تر شود و فشارش در موقع بازى بر قابهاى ديگر بيشتر گردد و آنها را از جيزيخ بيرون آورد .\r\nنوع ديگر بازى با قاب « تالادى » نام داشت و سرنوشت اين بازى با چگونگى قرار گرفتن ساققا در زمين تعيين مىشد . هرقاب معمولا چهار سطح بزرگ دارد يكى آن قسمت كه وسط آن فرورفته است و اين سطح را در آن بازى « جيك » مىناميدند و سطح مقابل آن را « بك » مىخواندند . از دو روى ديگر آنچه هموارتر بود « توخان » و سطح مقابل آن را « كوور ، يا آلچى » مىگفتند .\r\nبندرت اتفاق مىافتاد كه ساققا روى يكى از دو سطح باريك ديگر خود قرار گيرد و اگر چنين مىشد آن را « اومبا » مىخواندند .\r\nرسم بازى تالادى چنان بود كه مثلا دو بچه هريك دو يا سه قاب را در يك خط مستقيم ، كنار هم مىگذاشتند و آنگاه بنوبت از كنار آن ، ساققاى خود را بفاصلهء دو سه مترى در جلوى خويش مىانداختند . اگر ساققا به صورت توخان مىايستاد همهء قابها از آن صاحب آن مىگرديد و اگر به صورت آلچى قرار مىگرفت نفر بعد مىبايست از همان كنار قابها با ساققاى خودش آن را بزند . اگر او موفق بزدن آن مىگرديد برندهء قابها بود و اگر نمىتوانست آن را بزند اينبار آنكس كه ساققايش آلچى افتاده بود همهء قابها را مىبرد .\r\nهرگاه ساققاى بازيكن ، نه توخان و نه آلچى مىشد بازيكنها ديگر نيز ساققاى خود را مىانداختند . اگر آنها هم توخان يا آلچى مىافتادند به همان نحو عمل مىكردند ولى اگر چنين نمىشد اينبار نفر اول با ساققاى خودش ، از همانجا كه افتاده بود ، قابها را مىزد و در صورتى كه ساققايش بوك يا توخان مىشد برنده مىگشت و الا نوبت بازى به ديگرى مىرسيد . با بوك افتادن ساققا يك قاب مىبرد ولى در حالت توخان همهء آنهائى را كه\r\n\r\n","description":"","footnote":"","page_name":" 269 ","page_number":275},
  {"content":"\r\n\r\nدر زمين بود بدست مىآورد .\r\nبازيكنهائى كه در سنين نوجوانى بودند بازى كردن با قاب را مناسب شخصيت خود نمىدانستند و بجاى آن گردو مىگذاشتند . و در آخر بازى هرچه گردو مىبردند مال خود آنها مىشد .\r\n\r\nمالابازى :\r\n« مالا » كه در زبان فارسى به صورت ماله تلفظ مىشود بجسم گرد كروى گفته مىشود كه از سنگ و باندازهء يك گردو مىتراشيدند . براى مالابازى سه گودى كوچك كه از هم تقريبا يك تا يكمتر و نيم فاصله داشتند ، در طول يك خط مستقيم و باندازه‌اى كه ماله بتواند در آن جاى گيرد ، مىكندند و آنها را « مات » مىخواندند .\r\nبازى از فاصلهء يكمتر و نيمى اولين مات ، بنام مرّه آغاز مىگشت و هركس در نوبت خود سعى بر آن داشت كه با حركت دادن مالا با انگشت وسط دست ، آن را متواليا در ماتها جاى دهد و در مقابل ، طرف ديگر تلاش مىنمود كه در نوبت خود مالاى طرف را با مالهء خود بزند و آن را بنقطهء دورترى از ماتها بفرستد و خود آنها را تصاحب كند . زدن مالاى طرف را در اصطلاح بازى « تير » مىگفتند كه فارسىزبانان آن را به صورت « تيل » تلفظ مىكردند و مالا را هم تيله مىناميدند . در آخر بازى هركس كه تعداد تيرهاى زده و ماتهاى تصاحب كرده‌اش بيشتر مىشد برنده مىبود .\r\nبردوباخت اين بازى غالبا مقدارى « بره‌موم » بود كه به صورت گلوله‌هاى كوچك درمىآوردند و آن را بنام « كوكه » مىناميدند و در مقابل هرتير يا مات اضافى ، يك كوكه بره‌موم از بازنده مىگرفتند . در سنين بالاتر ، بويژه نزد جوانان سربهوا ، برد و باخت با پول صورت مىگرفت و بجاى كوكهء بره‌موم يك شاهى يا دو شاهى ردّوبدل مىشد و اين كار نزد اردبيليان عنوان قمار پيدا مىكرد .\r\n\r\nورق‌بازى :\r\nورق يا كارت‌بازى را در قديم در اردبيل « گنجفه » مىگفتند و بازى با آن را قمار تلقى مىكردند . بااينحال گنجفه گاهى به صورت تحفه و سوقات از روسيه مىآمد و در بعضى از خانه‌ها پيدا مىشد .\r\n\r\n","description":"","footnote":"","page_name":" 270 ","page_number":276},
  {"content":"\r\n\r\nساده‌ترين بازى گنجفه را « غنچه‌نار » مىگفتند و آن‌چنان بود كه ابتدا چهار ورق به صورت روباز به زمين مىانداختند و آنگاه براى هربازيكن كه غالبا دو يا سه نفر مىشدند ، چهار ورق روبسته مىدادند . هربازيكن مىتوانست با يكى از ورقهايش ورق يا ورقهائى را كه مجموع خالهاى آنها برابر با تعداد خال آن بود از زمين بردارد و الّا يكى از ورقهايش را به زمين بيندازد .\r\nتعداد ورقهاى گنجفه 52 عدد بود و هركس 27 عدد يا بيشتر آنها را مىبرد دو امتياز بدست مىآورد . همچنين در يكدست ورق گنجفه خالهاى 13 ورق به صورت صليب بود و لذا هركس هفت ورق يا بيشتر از آنها را در بين ورقهاى خود مىداشت يك امتياز تحصيل مىكرد . دو ورق بنام « دهلو خوشگل » و « دولو خوشگل » بود كه در اردبيل بدانها « قيزيل اونلوق » و « خاچ ايكى ليك » مىگفتند و هريك يك امتياز براى برندهء آنها فراهم مىكردند و بدينطريق مجموع امتيازها 5 مىشد . پس از چند بازى هركس زودتر به عدد قراردادى مثلا 21 مىرسيد برنده مىگشت .\r\nبردوباخت اين بازى ، كه غالبا در خانواده صورت مىگرفت ، يكعدد صابون دست‌شوئى يا يك جفت جوراب و يا يك دستمال و نظاير آنها بود .\r\nبازى ديگرى كه با ورق‌بازى مىكردند « پاسور » نام داشت و به شكل غنچه‌نار بود با اين تفاوت كه در اين بازى هرورق مىتوانست ورقهائى را ببرد كه مجموع خالهاى آنها 11 شود ، مثلا اگر در زمين يك ورق هشتلو بود آن را با يك ورق سه‌لو مىشد برداشت و يا اگر در دست بازيكن ورق ششلو بود مىتوانست ورق يا ورقهائى را از زمين بردارد كه خالهاى آن پنج يا مجموع خالهاى آنها پنج باشد . تفاوت ديگر آن بود كه در پاسور ، ورقهائى به شكل و بنام سرباز بود و مىتوانست تمام ورقهائى را كه در زمين قرار داشت ، جز ورقهائى كه شكل بىبى و يا شاه داشت ، بردارد .\r\nهنگام محاسبهء امتيازها ، معمولال تعداد ورق هركس بيشتر بود 2 امتياز داشت و تعداد خالهاى صليب‌شكل ، كه به « خاچ » معروف بود نزد هركس بيشتر مىشد يك امتياز به حساب مىآمد . هرآس ، يعنى ورقى كه يك خال داشت و اصطلاحا تكخال ناميده مىشد ، هريك يك امتياز نصيب صاحبش مىكرد . هرسرباز هم ، كه در اردبيل\r\n\r\n","description":"","footnote":"","page_name":" 271 ","page_number":277},
  {"content":"\r\n\r\nبدان « سالدات » مىگفتند ، داراى يك امتياز بود . قزل اونلوخ سه امتياز و خاچ‌ايكى ليك دو امتياز داشت و بدينطريق مجموع امتيازها به 16 مىرسيد . در اين بازى امتياز ديگرى هم منظور بود كه آن را « پاسور » و يا اختصارا « سور » مىگفتند و آن وقتى بود كه در زمين يك يا چند ورق بود و بازيكن مىتوانست آنها را با يك ورق ، غير از سرباز ، ببرد و يك پاسور با پنج امتياز بدست آورد . در پايان بازىها مجموع امتيازات هركس زودتر بعدد قراردادى و مثلا به 81 مىرسيد او برنده مىشد .\r\nبعضىها با ورق ، بازيهاى ديگرى هم مىكردند كه آنها را « پاپالان » و « بانك » مىگفتند و اين دو از مراحل قمار به حساب مىآمد . پاپالان‌ببازى « سكّز دوقّوز » ( 1 ) هم معروف بود و بدانجهت بدين‌نام خوانده مىشد كه هريك از بازيكنها مجموع خالهاى ورقهاى دستش هشت يا نه مىشد امكان زيادى براى بردن داشت .\r\nبازى پاپالان چنان بود كه يكنفر مبلغى پول در زمين مىگذاشت آنگاه ورقهاى گنجفه را در دست گرفته يك ورق به طرف بازى خود مىداد و يكورق نيز خودش برمىداشت . سپس به طرف پيشنهاد ورقهاى ديگر مىكرد . او مجبور بود كه يكورق ديگر بگيرد ولى براى گرفتن ورقهاى بعدى اختيار با خودش بود . هرگاه مجموع خالهاى دو ورق اولى عددى بالاتر از شش و هفت بود معمولا او ورقى نمىگرفت زيرا ممكن بود ورقى به دستش برسد و مجموع خالهايش را كمتر نمايند . در اين صورت آنكس كه ورق مىداد يك يا چند ورق براى خود برمىداشت . هركس كه مجموع خالهاى ورقهايش بيشتر بود برنده مىشد . لازم بيادآورى است كه در اين بازى عدد ده از مجموع خالها حذف مىشد و عدد بالاى ده به حساب مىآمد و نيز هركس مجموع خالهاى ورقهاى دستش هشت يا نه مىشد بدون توجه ببقيهء بازى ورقهاى خود را رو مىكرد و اگر طرف كمتر از آن مىشد برنده مىگرديد .\r\nبرندهء بازى آنمقدار از پولى را كه قبل از دادن ورق با هم قرار گذاشته بودند ، از پولى كه در وسط بود برمىداشت و اگر مىباخت به همان مقدار از پول خود روى آن مىگذاشت . اين بازى تا آن مرحله ادامهء مىيافت كه تمام پولهاى موجود در وسط باخته شود و يا با بردهاى صاحب آن ، مقدارش به سه برابر مبلغ اوليه برسد .\r\n\r\n","description":"","footnote":"","page_name":" 272 ","page_number":278},
  {"content":"\r\n\r\nبازى بانك هم شبيه پاپالان بود با اين تفاوت كه بجاى 8 و 9 مجموع خالهاى هر طرف تا به 21 مىرسيد .\r\nحال كه دربارهء قمارهاى معمول در اردبيل سخن مىگوئيم جا دارد بيكنوع آن نيز بنام « دورد آشخ » يا « هردى » اشاره كنيم . اين بازى با چهار « آشخ » يا قاب صورت مىگرفت بدينطريق كه هربازيكن چهار عدد قابى را كه وسيلهء بازى بود در دست گرفته با يك حركت از بالا به زمين مىريخت . براى هرچهار قاب و طرز قرار گرفتن آنها ، نظير آنچه كه در صفحهء 269 گفتيم نامها و امتيازاتى قائل بودند و با طرز قرار گرفتن آنها صاحب امتياز مىشدند و مبلغى را كه با طرف بازى قرار كرده بودند مىگرفتند و يا به دو مىپرداختند .\r\n\r\nازك‌ازك :\r\nدر روزگاران گذشته معمولا ساكنان اردبيل ، مثل برخى ديگر از شهرهاى ايران ، در ماه رمضان شب‌زنده‌دارى مىكردند زيرا روزها كسب‌وكار تقريبا تعطيل بود و چنانچه در جاى ديگر گفته‌ايم بازار و دكان‌ها ديروقت و تقريبا مقارن ظهر باز مىشد و اين خود مجال مىداد كه مردم تا آن ساعت روز بخوابند و در نتيجه شبها را تا سحر بيدار بمانند .\r\nشك نيست كه براى گذراندن شب مشغوليتى لازم بود . اين مشغوليت براى مؤمنان و سالخوردگان خواندن ادعيه و بجاى آوردن نمازهاى مستحبى يا قضا رفته بود ولى جوانها غالبا با « ازك ، ازك » و يا « تورنا دوئدى » وقت را مىگذرانيدند .\r\nازك در زبان تركى بمعنى انگشترى است و نام اين بازى نيز از آن گرفته شده است . ترتيب آن‌چنان بود كه تعدادى فنجان يا پيالهء كوچك ، يا ظروف مشابه آن را كه حاجب ماوراء بودند در يك مجموعه مسى وارونه مىگذاشتند . آنگاه بازيكنها دو دسته مىشدند . يكدسته چشمهاى خود را مىبستند يا پشت خود را بر دستهء ديگر مىكردند و دستهء ديگر دور از چشم آنها يكعدد انگشترى را زير يكى از فنجانها پنهان مىنمودند . آنگاه مجموعه را جلوى دستهء اوّل مىگذاشتند تا انگشترى را از زير آنها پيدا كنند . دستهء طرف حق داشت هرچند فنجان را كه مىخواست پوچ\r\n\r\n","description":"","footnote":"","page_name":" 273 ","page_number":279},
  {"content":"\r\n\r\nبگويد و فقط يكى از آنها را با گفتن كلمهء « گل » حاوى انگشترى بداند . اگر فنجانى كه پوچ گفته شده بود انگشترى را در زير خود مىداشت ، و يا آنديگرى كه گل گفته شده بود خالى درمىآمد آنها بازنده مىشدند و الّا بازى را مىبردند .\r\nبردوباخت اين بازى غالبا خوراكى بود مثل خريدن زولبيا و باميا و يا گز ، از طرف دستهء بازنده و صرف آن بوسيلهء همهء بازيكنها .\r\nگاهى بجاى فنجان و مجموعه از مشتهاى بازيكنها و بجاى انگشترى از چيز ديگرى استفاده مىشد و انگشترى يا آنچه بجاى آن انتخاب مىگشت در دست يكى از بازيكنها گذاشته مىشد و بازيكنان دستهء اول همگى دستهاى مشت شده خود را در جلوى خود مىگذاشتند و بازيكنان دستهء دوم با گفتن گل يا پوچ بازى را انجام مىدادند .\r\n\r\nتورنا دوئدى :\r\nبازى ديگرى بود كه معمولا در شبهاى رمضان جوانان را به خود مشغول مىداشت . وسيلهء بازى يك قاب معمولى و يك كمربند يا چيزى شبيه بدان بود كه به صورت تازيانه براى زدن بدست بازيكنان از آن استفاده مىشد و آن را « تورنا » مىگفتند . كلمهء « دوئدى » از مصدر « دوئمك » بمعنى « زدن » و « كوفتن » است .\r\nچهار طرف قاب بطوريكه در صفحه 269 گفتيم « توخان » ، « آلچى » ، « بوك » و « جيك » نام داشت و در اين بازى براى هريك از آنها امتيازاتى تعلق مىگرفت .\r\nبازيكنها بنوبت آن را از هوا به زمين مىانداختند . هرگاه قاب به صورت آلچى مىايستاد آنكس كه آن را انداخته بود بمقام پادشاهى در آن بازى مىرسيد . و اگر به صورت توخان مىافتاد صاحبش را بوزارت مىرسانيد . وزير تورنا را بدست مىگرفت و اوامر شاه را اجرا مىنمود .\r\nقرار گرفتن قاب به صورت بوك علامت بيگناهى آنكسى بود كه آن را انداخته بود ولى اگر قاب به صورت « جيك » مىافتاد آنشخص گناهكار شمرده مىشد و گناه او نيز بعنوان دزدى اعلام مىگرديد .\r\n\r\n","description":"","footnote":"","page_name":" 274 ","page_number":280},
  {"content":"\r\n\r\nدر اينموقع وزير خطاب به شاه مىگفت « شام ، شام ، بير اوغرى دوتموشام » « 1 » . شاه مىگفت از او بپرس براى چه آمده است . جوابها طورى بيان مىگشت كه حكايت از قصد دزدى وى مىنمود و وقتى شاه گزارش آن را از وزير مىشنيد دستور مجازات يا عفو مىداد و در صورت اول بتعدادى كه او مىگفت بوسيلهء وزير بدست مجرم « تورنا » زده مىشد .\r\nاين بازى به همين نحو ادامه مىيافت و وقتى قاب يكى توخان يا آلچى مىافتاد وزارت و يا سلطنت به دو مىرسيد .\r\n\r\nدووارا ويرما :\r\n« دووار » همان ديوار است كه آذربايجانيان آن را بدين‌صورت تلفظ مىنمايند و « ويرما » مصدر مرخمى است از « ويرماخ » بمعنى زدن . كلمهء مركب از اين دو جزء ، هم‌نام يكنوع بازى بود كه بچه‌ها در كوچه با هم بازى مىكردند . وسيلهء بازى غالبا دگمهء لباس بود كه در قديم از فلز ساخته مىشد . بازى را يكى از بچه‌ها با زدن دگمه‌اى بر سنگ يا آجر ديوارى آغاز مىكرد . دگمه پس از آنكه به سنگ مىخورد كمانه كرده به عقب برمىگشت و روى زمين مىافتاد . آنگاه بازيكن دوم با دگمهء خودش بر آن سنگ يا هرنقطهء ديگر آن ديوار ، كه مىخواست ، به همان طريق مىزد و سعى مىكرد كه دگمه‌اش در كنار دگمهء اولى بيفتد . اگر اين دگمه در نزديكى دگمهء قبلى و حداكثر تا فاصلهء يك‌وجبى آن مىافتاد نفر دوم برنده بود و دگمهء اولى را بنفع خود برمىداشت و الّا نفر اول دگمه‌اش را از زمين برداشته بطريقى كه ذكر شد از نو بر ديوار مىزد و سعى مىنمود كه آن را در كنار دگمهء دومى در زمين بنشاند و آن دگمه را بنفع خود ببرد .\r\nدر سنين بالا برخى از جوانان بجاى دگمه با پول سياه بازى مىكردند و بردوباخت آنها باصطلاح روز جنبهء قمار به خود مىگرفت .\r\n\r\nقارگوله‌سى و بوزتپّك :\r\nدر فصل زمستان بر اثر بارندگى و يخبندان و سردى هوا بازيهاى فوق عملا غيرمقدور مىشد و بجاى آنها بازى با برف و سرسره رفتن روى يخ و نظاير آنها وقت خالى بچه‌ها را پر\r\n\r\n\r\n","description":"","footnote":"\r\n( 1 ) - يعنى شاهم ، شاهم يك دزد گرفته‌ام .\r\n","page_name":" 275 ","page_number":281},
  {"content":"\r\n\r\nمىكرد .\r\nدر گذشته‌هاى اردبيل زمستانها پربرف مىشد و چنانچه در صفحه 7 جلد اول گفته‌ايم گاهى آنقدر برف مىباريد كه از بالاى تلهاى حاصل از آنها ، مىشد به پشت بامها رسيد . اين امر براى بيشتر بچه‌ها وسيلهء بازى خوبى بود زيرا آنها قسمت زيرين تودهء انباشتهء برف را خالى كرده اطاقكهائى مىساختند و با انداختن گليم و حصير در آنها نشيمنى براى خود درست مىنمودند و حتى گاهى با ساختن ترازوهاى كوچكى ، دكانى در آنجا براى خود بوجود آورده بهمديگر نخودچى كشمش ، ازگيل ، سنجد و غيره ، كه از تنقلات زمستانى آنروزگار بود ، عرضه مىكردند و ساعاتى بدينطريق مشغول مىشدند . گاهى هم كه خسته مىشدند گلوله برف‌بازى مىكردند .\r\nگلوله برف ، كه بتركى آن را « قارگولّه‌سى » مىگويند ، بين بچه‌هاى بزرگ و حتى جوانان نيز مرسوم بود و بيشتر جنبهء تفريحى داشت . و معمولا پس از آمدن برف و باز شدن هوا بيشتر صورت مىگرفت زيرا برفهاى تازه با فشار دست زودتر و بهتر به شكل گلوله در مىآمد و اگر يك شب بر آن مىگذشت سرماى هوا نرمى برفها را از بين مىبرد و چسبندگى آنها بهمديگر كمتر مىشد .\r\nرودخانهء بالخلو در زمستان يخ مىزد و سطح آن يكپارچه منجمد مىشد و وسيله‌اى براى « بوزتپك » يعنى سرسره رفتن روى يخ ، براى جوانان و نوجوانان فراهم مىگرديد و بازيكنان هرمحله يا كوچه در قسمتى از روى رودخانه ميدانى براى خود ترتيب مىدادند .\r\nاين ميدان قسمتى از روى يخ بود كه بطور مستقيم به طول 5 تا 20 و گاهى 30 متر و عرض نيم متر انتخاب مىشد . اين ميدان صاف و هموار بود و در قسمتى از رودخانه كه ضخامت يخ زياد بود منظور مىگشت . بازيكنها كه ميخ‌ها يا نعلهاى آهنى بر پاشنه‌هاى كفش‌هاى خود داشتند از دور با حالت دو ، خيز برمىداشتند و وقتى بميدان يخ مىرسيدند بر سر دو پا راست واميايستادند و در روى يخ سر خورده بجلو مىرفتند و گاهى با حركت دادن دستها يا نيم‌تنهء بدن بر سرعت خود مىافزودند تا بانتهاى خط مىرسيدند .\r\n\r\n","description":"","footnote":"","page_name":" 276 ","page_number":282},
  {"content":"\r\n\r\nكسانى كه مهارتى در اين كار داشتند گاهى بر روى يك پا مىايستادند و چه‌بسا كه در طول خط پاهاى خود را نيز عوض كرده يكى را بجاى ديگرى روى يخ گذاشته ديگر را در هوا نگه مىداشتند . گاهى نيز در حالى كه همچنان بجلو مىرفتند چمباتمه زده روى يك يا دو پا مىنشستند و مرتبا برخاسته اين كار را تكرار مىنمودند .\r\nاين بازى بر روى اين رودخانه گاهى هم ايجاد خطر مىكرد زيرا قسمتى از يخ مىشكست و بچه در داخل آن افتاده آب مىبرد و چون تمام سطح آب را يخ فراگرفته بود به زودى غرق مىگشت و نجات وى ميسّر نمىگرديد .\r\n\r\nبازيهاى دختران :\r\nدختران نيز اوقات فراغت خود را با تفريحاتى مىگذرانيدند و مشغوليتهائى براى خود داشتند ولى اين مشغوليتها با تفريحات و بازيهاى پسران فرق داشت . اينان چون كمتر بمكتب و مدرسه مىرفتند تقريبا بيشتر اوقات خود را در خانه بودند و عمدتا بطور غيرمستقيم تحت تربيت مادران قرار مىگرفتند و بر خلاف امروز كه رواج خوردنيهائى مثل « ساندويچ » و نوشيدنيهائى از انواع « كولا » غالبا اجاق خانه‌ها را خاموش و كدبانوهاى جوان را از پختن غذا و دم كردن چائى و نظاير آن معاف كرده است ، آنان طبخ خورشهاى مختلف و غذاهاى متنوع مرسوم را از مادران خود فرامىگرفتند و نيز شستن رخت و دوختن لباس يا وصله كردن آنها و نظافت و ديگر كارهاى ضرورى را بحدّ كمال مىآموختند و بدينطريق بيشترين وقت روز بويژه تمام قبل‌ازظهرهاى خود را با اين امور جدّى مىگذرانيدند و فقط بعدازظهرها بود كه ساعات فراغتى براى آنها پيدا مىشد و مجالى براى تفريح و بازى پيش مىآمد .\r\n\r\nگلين و بيگچه :\r\nمهمترين بازى آنها عروسك‌بازى بود كه بنام « گلين » مىناميدند . گلين در زبان تركى بنام « عروس » است و در عمل بمجسمه‌هاى بخصوصى گفته مىشد كه به شكل عروس مىساختند . امروز با پيدايش صنعت « پلاستيك » اين مجسمه‌ها در كارخانه‌هاى مخصوص و باندازه‌هاى مختلف و باشكال گوناگون و زيبا ساخته مىشود و بحدّ وفور در\r\n\r\n","description":"","footnote":"","page_name":" 277 ","page_number":283},
  {"content":"\r\n\r\nدسترس علاقمندان قرار مىگيرد . سازندگان آنها روزبروز در تكميل آنها مىكوشند تا آنجا كه عروسكهائى ببازار عرضه مىنمايند كه بكمك « باطرى » هاى خشك راه مىروند . حرف مىزنند . و با نوارهاى مخصوصى كه در اندام آنها تعبيه مىشود آواز مىخوانند و موسيقى مىنوازند . . . ولى در قديم خود دخترها آنها را مىساختند و گاهى هنر قابل تحسينى در اينباب از خويش نشان مىدادند و عروسكهائى مىدوختند كه در حدّ خود از بهترين آنهائى مىشدند كه انسان مىتواند با دست و با مواد اوليه بسازد .\r\nمواد لازم براى ساختن ساده‌ترين آنها سرشاخه‌هاى نازك چوب و پنبه و چيتهاى رنگارنگ بود . دو تكه چوب را به شكل صليب و باندازه‌اى كه مىخواستند با نخ بهم مىبستند . آنگاه در قسمت بالاى آن با پنبه و گاهى با گذاشتن دگمه ، صورتى به شكل دايره ترتيب مىدادند و براى زيبائى روى آن ، پس از نقاشى پردهء خارجى قلوهء گوسفند را كه پردهء شفاف و حاكى ماوراء بود و بنام « بوئرگ » « 1 » خوانده مىشد ، مىكشيدند .\r\nدو قسمت چوب را كه بدينطريق در طرفين سر قرار مىگرفت بمنزلهء دستهاى مجسمه پنبه مىپيچيدند و قسمت پائين‌تر را به صورت تنه و پاها مىساختند و لباسهائى را كه باندازهء آنها از چيتهاى رنگين مىدوختند بر آنها مىپوشانيدند و به صورت آدمكهاى كوچك يا بزرگ درمىآوردند . اگر صورت و لباس اين مجسمه به شكل زنان مىبود آن را گلين مىگفتند و اگر قيافه به شكل مرد و لباسها نيز مردانه مىشد آن را « بيگچه » يعنى داماد كوچك مىناميدند زيرا « بيگ » در تركى بمعنى داماد است .\r\nنوع ديگر عروسك را بدون استفاده از چوب و از پنبه مىساختند بدينمعنى كه از مدقال يا چلوار ، لوله يا كيسه‌هاى كوچك به شكل دست و پا و تنه و سر مىدوختند آنگاه آنها را با پنبه پر كرده بهم متصل مىساختند و لباس بر تنش كرده به صورت گلين يا بيگچه درمىآوردند .\r\nبراى اين مجسمه‌ها اطاقهاى مخصوصى در جعبه‌هاى چوبى يا كنج اطاق درست كرده مراسم عقد و ازدواج بين گلين‌ها و بيگچه‌ها ترتيب مىدادند و گاهى اين مراسم را\r\n\r\n\r\n","description":"","footnote":"\r\n( 1 ) - قلوه را در زبان تركى « بوئرگ » مىگويند اين نام را بپردهء نازك روى آن تسرى داده آن را نيز بوئرگ مىگفتند .\r\n","page_name":" 278 ","page_number":284},
  {"content":"\r\n\r\nبراى عروسك يك دختر ، با بيگچهء دختر ديگرى از همبازيها منظور مىداشتند ، و براى شركت در اين مراسم و تماشاى جهيزيه‌هائى كه براى آنها تدارك ديده بودند از همسن‌و سالهاى خود نيز دعوت مىنمودند .\r\n\r\nبش‌داش :\r\nبازى ديگرى كه اختصاص بدختران داشت « بش‌داش » بود و اين نام بسبب آنكه وسيلهء بازى پنج ( يعنى بش ) عدد سنگ ( داش ) باندازهء فندق يا اندكى بزرگتر بود ، بدان اطلاق مىگرديد .\r\nنحوهء بازى چنين بود كه يكى از آنها ، كه نوبت بازى با او بود ، پنج سنگ مزبور را در كف دست گذاشته همه را با هم رو به بالا در هوا مىانداخت و بلافاصله پشت همان دست را براى گرفتن آنها در مسير سقوط آنها قرار مىداد . اگر سنگها ، ولو يكى از آنها در پشت دست قرار مىگرفت همانها را به همان شكل باز در هوا مىانداخت و اينبار با كف دست آنها را مىگرفت . اگر در اين دو حركت يك يا چند تا از سنگها به زمين مىافتاد بازيكن مىبايست يكى از آن سنگها را كه در دو حركت مزبور گرفته بود ، رو به بالا در هوا بيندازد و تا فرود آمدن آن ، يكى از آن سنگهاى افتاده را بردارد و بلافاصله آن سنگ را كه به هوا انداخته بود در هوا بگيرد . و بهمين‌گونه همهء سنگها را از زمين جمع كند .\r\nدر حركت دوم سنگها را در زمين مىريخت و يكى از آنها را برداشته در هوا مىانداخت و هربار كه آن سنگ را به هوا مىانداخت تا گرفتن آن ، يك سنگ از زمين برمىداشت .\r\nدر مرحلهء سوم و چهارم و پنجم هم سنگها را در زمين مىريختند و يكى از آنها را برداشته به هوا مىانداختند و تا گرفتن آن ، سنگهاى روى زمين را ابتدا دوتادوتا ، بعد سه تا و يكى و بالاخره هرچهار تا را يك جا از زمين برداشته با همين دست كه سنگها در آن بود سنگى را كه از هوا پائين مىآمد مىگرفتند . اگر موفق به اين كارها نمىشدند ، خودشان مىمردند و بازى را تحويل طرف مىدادند .\r\nدر مرحلهء ششم نوبت تعويض سنگها بود بدينمعنى كه سنگها را همچنان در زمين مىريختند و يكى را برداشته به همان شكل به هوا مىانداختند و تا گرفتن آن يكى از سنگها\r\n\r\n","description":"","footnote":"","page_name":" 279 ","page_number":285},
  {"content":"\r\n\r\nرا برمىداشتند و در نوبت دوم كه سنگ را به هوا مىانداختند آن را كه از زمين برداشته بودند با يكى از سنگها كه در زمين بود عوض مىنمودند و بدينطريق پس از آنكه يك‌يك آنها را تعويض مىكردند مرحلهء هفتم بازى آغاز مىگرديد .\r\nدر اين مرحله هم سنگها را به زمين ريخته يكى را برمىداشتند آنگاه دو انگشت بزرگ و ابهام را به صورت دروازه‌اى در مقابل آنها مىگذاشتند و در فاصله‌ايكه سنگ برداشته شده را كه به هوا انداخته بودند بگيرند ، سنگهاى روى زمين را يك‌يك با دست ديگر زده از آن دروازه مىگذرانيدند . در مرحلهء هشتم سنگها را در كف دست گرفته يكى را به هوا مىانداختند و تا گرفتن آن ، سنگهاى ديگر را يك جا روى زمين مىگذاشتند و بار ديگر آن سنگ را كه گرفته بودند به هوا انداخته تا پائين آمدن آن چهار سنگ ديگر را يك جا از زمين برداشته و سنگ به هوا انداخته شده را نيز مىگرفتند . و اگر اين مراحل بپايان مىرسيد آن يكى برنده مىشد و هرگاه در وسط بازى ، باصطلاح خودشان مىمرد بار ديگر كه نوبت به او مىرسيد از همانجا كه مانده بود بازى را تعقيب مىنمود .\r\nسرگرمىهاى ديگر دختران دايره‌زنى ، رقص ، پنجره‌بازى ، گزلين‌پاچ و نظاير آنها بود كه ما در ضمن مطالب گذشته آنها را عنوان كرده‌ايم .\r\nاينها قسمتى از سرگرمىهاى كودكان و جوانان بود . بزرگان نيز براى گذراندن ساعات فراغت خود بتفريحاتى نياز داشتند . خوانندگان اين مطالب نبايد امكانات دوران حيات خود را بر ايام گذشته سرايت داده چنين پندارند كه همهء وسايل و شرايطى كه امروزه موجود است در قرون و اعصار گذشته و حتى چندين دهسال پيش نيز وجود داشته است . آدمى وقتى سينما ، تآتر ، راديو ، تلويزيون ، اتومبيل ، دوچرخه ، مسافرت ، انواع مختلف ورزش بمفهوم كنونى . . . را از قلمرو زندگى فردى و اجتماعى خود حذف مىكند در حيرت مىماند كه گذشتگان ما چگونه با فقدان آنها ساعات زياد بيكارى خود را مىگذرانيدند و با چه كارهائى خود را مشغول مىداشتند .\r\nشك نيست كه آنان هم متناسب با شرايط موجود برنامه‌هائى داشتند و سرگرمىهائى براى خود مىتراشيدند كه اشتغال به كارهاى كشاورزى در خانه و تربيت حيوانات از جملهء آنها بود و گاهى كبوتربازى و خروس‌بازى و گاوبازى و نظاير اينها نيز\r\n\r\n","description":"","footnote":"","page_name":" 280 ","page_number":286},
  {"content":"\r\n\r\nبر آن‌ها افزوده مىشد .\r\nمسائل مربوط بكشاورزى با باغبانى در خانه آغاز مىشد و چون خانه‌ها عموما باغچه‌هاى بزرگ و حياطهاى پردرخت و سبزه داشت رسيدگى بر آنها ، بوجود آوردن نهالها ، زدن پيوندها ، كاشتن گلها و آبيارى آنها وسيلهء سرگرمى براى اغلب مردها به حساب مىآمد .\r\nنگهدارى اسب و گاو و گوسفند نيز تقريبا در بيشتر خانواده‌ها معمول بود و رسيدگى بخورد و خوراك و تيمار آنها ساعاتى از فراعت مردان را پر مىكرد .\r\n\r\nكبوتر و خروس‌بازى :\r\nبرخى از آنان بنگهدارى و بازى با كبوتر و خروس علاقه نشان مىدادند و با آنكه هردو ، بويژه كبوتربازى در جامعه كار پسنديده‌اى نبود با اينحال كبوتران بلندپروازى تربيت مىنمودند و بقدرى در اين كار كوشش مىكردند كه گاهى كبوتران تربيت يافتهء آنها نه تنها از روستاهاى اطراف شهر ، بلكه از شهرى مثل تبريز و خلخال نيز بلانهء خود باز مىگشت .\r\nبعضى ديگر از اردبيليان خروس‌بازى را دوست مىداشتند و تربيت خروسهاى جنگى را سرگرمى و تفريحى براى خود انتخاب مىكردند . خروس‌بازان آنها را بجنگ با هم وامىداشتند . هر خروسى كه ديگرى را مغلوب مىنمود مبلغى را كه شرط شده بود عايد صاحبش مىساخت . خروسهاى جنگى اردبيل از نژاد مخصوصى بنام « لارى » بود كه پاهاى بلند ، قامت و گردن كشيده داشت و تربيت‌شده‌هاى آنها ببهاى قابل ملاحظه‌اى خريد و فروش مىشد .\r\nمجلهء فردوسى كه در تهران چاپ مىشد در شماره 13 فروردين 1351 در صفحهء 12 خود تاريخچه‌اى از خروس‌بازى در ايران نوشته ضمن آن آورده است كه « تهران از لحاظ پرورش خروس جاى مشهد را گرفته و بعد در اردبيل اين كار متداول گشته است .\r\nاردبيليها بخروس‌بازى علاقهء فراوان دارند . بعد در تبريز و رشت و كرمانشاه . خروس‌بازها معمولا براى ترتيب مسابقه به اردبيل و تبريز و سرخس مىروند » .\r\n\r\n","description":"","footnote":"","page_name":" 281 ","page_number":287},
  {"content":"\r\n\r\n\r\nگاوبازى :\r\nقوچ‌بازى نيز در اردبيل مرسوم بود و بعضى از علاقمندان بپرورش قوچهاى جنگى مبادرت مىكردند و مثل خروس‌بازان آنها را با هم بجنگ واداشته روى آن شرطبندى مىنمودند .\r\nگاوبازى نيز از تفريحات سالم در اردبيل بشمار مىآمد و علاوه بر روستاها در شهر نيز برخى از ثروتمندان خود را با آن سرگرم مىساختند .\r\nامروزه گاوبازى به صورت رسمى و بعنوان يك سنت ملّى در اسپانيا مرسوم است ولى گاوبازى اردبيل با آن فرق زيادى داشته است . در اسپانيا گاوهائى را كه از نژاد مخصوصى مىباشد در كوهستانها به حالت وحشى پرورش مىدهند آنگاه آنها را براى بازى بميدان مىآورند و گاوبازان كه بنام « ماتادور » خوانده مىشوند خود با آنها بمبارزه برمىخيزند . ولى با نيمه‌جانهاى آنها . و از اينرو اين مبارزه براى تماشاچيان واقع‌بين بسيار تأثرانگيز و ناجوانمردانه مىباشد .\r\nترتيب آن بازى ، آنچنانكه ما خود در مادريد شاهد آن بوده‌ايم ، چنين است كه حيوان زبان‌بسته را نخست در ميدان محصورى رها مىكنند . آنگاه دو مرد سوار بر اسبهاى زره‌دار - كه شاخ گاو نتواند شكم اسبها را پاره كند - وارد ميدان مىشوند . گاو به سمت آنها حمله مىبرد و در حينى كه شاخ خود را بر زره جلوى بدن اسب حواله مىكند آنان نيزه‌هاى فولادين خود را بكوهان حيوان فروبرده او را به سختى مجروح مىنمايند .\r\nحيوان از درد آن زخم بشدت عصبانى گشته تكاپو مىكند و اينطرف و آنطرف مىدود و در اين ميان كسان ديگرى از كمينگاههائى كه اطراف ميدان ساخته‌اند بيرون مىآيند . او به طرف آنها خيز برمىدارد ولى آنها فورا بسنگرهاى خود مىروند و بدينطريق حيوان را كه خون و عرق از بدن او مىريزد ، خسته‌تر مىسازند .\r\nهنگامى كه حيوان كاملا خسته شد آقاى « ماتادور » با لباسهاى الوان و در حالى كه پارچهء قرمز رنگى را با دو دست گرفته است بميدان مىآيد و چندين بار حملهء حيوان نيمه‌جان را با آن پارچه رد مىكند و لحظاتى كه حيوان بكلّى از حال رفته است شمشير فولادين باريكى را از محاذات كوهان در بدن او فرومىبرد و گاو بيچاره در دم به زمين\r\n\r\n","description":"","footnote":"","page_name":" 282 ","page_number":288},
  {"content":"\r\n\r\nافتاده مىميرد . گاوباز بلافاصله يك گوش آن را بريده بعلامت فتح و فيروزى دور ميدان مىدود و آن را بتماشاچيان نشان مىدهد . اما در اردبيل گاوبازى بين دو گاو صورت مىگرفت و هرگاوى كه از ديگرى شكست‌خورده فرار مىكرد بازنده مىشد .\r\nابراهيم بيگ در سفر خود باردبيل شاهد يك صحنه از اين بازى در قلعه بوده و در سفرنامهء خود از پيروزى گاو نايب الصدر شمّه‌اى ذكر كرده است .\r\nگردش و استفاده از طبيعت نيز بويژه در فصل بهار و تابستان قسمتى از اوقات مردان اردبيل را پر مىكرد و اين گردش غالبا به صورت آنچه كه امروز به زبان خارجى و بنام « پيك‌نيك » در كشور ما موسوم است انجام مىگرفت . اردبيل هواى مطبوع و خنكى دارد و در گذشته اطراف آن را باغهاى سرسبز احاطه كرده بود . مردان به دو نحو از اين آب‌وهوا استفاده مىكردند . گروهى روحانيان و سحرخيزان بودند كه صبح زود بباغها و چمنزارهاى اطراف شهر مىرفتند و صبحانهء خود را در آنجاها ترتيب داده مصرف مىنمودند و تا پاسى از روز رفته بگردش و پياده‌روى مىپرداختند . امّا دستهء ديگر غالبا بازاريها بودند كه چند نفر با هم قرار گذاشته روزهاى تعطيل و بويژه روزهاى جمعه بساط ناهار در آن منابع زيبا مىگستردند و تا غروب آفتاب در آنجاها مىگذرانيدند .\r\nبانوان اردبيل نيز گاهى چنين جلساتى داشتند و غالبا باغات زيباى قريهء كلخوران را كه تا شهر حدود سه كيلومتر فاصله دارد ، برمىگزيدند و پياده يا پس از پيدايش درشگه با آن وسيله بدانجا مىرفتند و از صبح تا غروب روز را اينچنين به سر مىآوردند و گاهى بدين كار عنوان شرعى داده براى صرف ناهار يا چائى نذرى در جوار مقبرهء شيخ كلخوران ( امين الدين جبرئيل پدر شيخ صفى الدين و پدر او قطب الدين ) ، از ديگران دعوت مىنمودند .\r\n\r\nقصّه داستان :\r\nدر مبحثى كه سخن از تفريحات سالم بميان آمده بجاست كه بطور اجمال بموضوع قصّه و داستان در آن شهر نيز اشاره كنيم و ضمن آنها ، نحوهء پندارهاى گذشتگان اين سرزمين را ، كه در ساختن و پرداختن آنها منظور شده است ، از لابلاى آنها دريابيم .\r\n\r\n","description":"","footnote":"","page_name":" 283 ","page_number":289},
  {"content":"\r\n\r\nقصّه و داستانرا بطور كلى در اردبيل « ناغل » مىگويند كه به نظر مىرسد تحريف شدهء كلمهء « نقل » باشد .\r\nما در زبان مردم اردبيل هرجا كه بكلماتى نظير « پشه‌دره » ، « هوه‌دره » و « ناغل » و غيره برمىخوريم بسبب قرابت تلفظ آنها با كلمات مشابه در زبان فارسى چنين مىپنداريم كه از آنها تحريف گشته و بلافاصله با عبارت « ممكن است » يا « شايد » در اين باب اظهار نظر مىنمائيم زيرا و تأسفا در ريشه و ادبيات زبان تركى و آذرى مطالعات و اطلاعاتى نداريم و بدينجهت از دانش‌پژوهان امروزى و كسانى كه در آينده ممكن است در اينباب مطالعاتى داشته و اظهار نظرهاى احتمالى ما را هرآينه ناصواب يابند ، پوزش مىطلبيم .\r\nناغل را عمدتا پيرزنان اردبيل بهتر و بيشتر مىدانستند و مشتريهاى علاقمند آنها نيز كودكان بودند و بيان آنها بيشتر در شب و مقارن ساعات خواب آنان صورت مىگرفت .\r\nقصّه‌ها غالبا ساخته و بازمانده از دورانهاى پيش بود و سينه‌بسينه بآيندگان منتقل مىگرديد . چهرهء برجستهء اكثريت قريب باتفاق آنها را شاهزادگان خيالى ، چه پسر و چه دختر ، و ديوان و پريان و افراد فقير تشكيل مىداد و در مجموع پر از نتايج اخلاقى ارزنده‌اى مثل اتكاى بنفس ، جوانمردى ، شهامت ، صداقت و نظاير آنها بود و محضر قصّه‌گويان در واقع و ناخودآگاه مكتبى براى تربيت روانى نونهالان به حساب مىآمد . بااينحال بعضى از قصّه‌هاى پيش‌پاافتاده‌اى هم يافت مىشد كه ظاهرا فاقد نتيجه بود و چه‌بسا كه براى بخواب كردن بچه‌ها گفته مىشد ولى امروزه ملاحظهء آنها آدمى را بپاره‌اى از نكات توجه مىدهد .\r\nكسانى كه قصّه‌ها و ناغلهاى نقاط مختلف آذربايجان را جمع كرده و مثل شادروان « صمد . بهرنگى » به صورت كتابى درآورده‌اند داستانهاى رايج در اردبيل را نيز ، بدون اشاره به محل آنها ، منظور داشته‌اند و لذا علاقمندان مىتوانند بدانها رجوع نمايند . ما در پايان اين گفتار به دو فقره از قصّه‌هاى قديمى نوع اخير ، يعنى آنهائيكه ظاهرا فاقد نتيجه است ، و گويا مختصّ اردبيل مىباشد ، اشاره مىكنيم و از اينكه الفباى فارسى و صداها و حركات آن نمىتواند طرز تلفظ صحيح كلمات تركى را برساند متأسفيم ولى\r\n\r\n","description":"","footnote":"","page_name":" 284 ","page_number":290},
  {"content":"\r\n\r\nچه مىتوانيم بكنيم . ابزار كار ما در اينباره همين حروف و حركات است و زبان تركى كه در آذربايجان بدان سخن گفته مىشود عموما با همين حروف و حركات فارسى نوشته مىشود و آنهائيكه آشنا به آن زبان نيستند در موقع خواندن آنها بنحو ديگرى تلفظ مىنمايند .\r\n1 - اين قصّه يا ناغل بنام « ئوشودوم » معروف است زيرا با آن كلمه شروع مىشود و چنين بيان مىگردد :\r\n« ئوشودوم ، آى ئوشودوم . داغدان آلما داشيديم . آلما جيغيمى آلديلار . منى يولاسالديلار .\r\nمن يولومنان بيزارم . درين قويى قازارام . درين قويى بش كچى . بشيده‌ئركك كچى .\r\nئركك قازاندا قينر . فنبر يانيندا اوينار . قنبر دگل قميش دى . بش بارماغى گوموشدى .\r\nگوموشى وئرديم تاتا . تات منه‌دارى وئردى . دارينى سپديم قوشا . قوش منه قانات وئردى .\r\nقاناتلانديم اوشماغا . حق قاپوسين آشماغا . حق قاپوسى كليدلى . ويرديم كليندى سيندى .\r\nكليد دوه بوينوندا . دوه گيلان يولوندا . گيلان يولى سربسر . ايچينده ميمون گزه‌ر .\r\nميمونون بالالارى . منى گورجك آغلادى . تومانينا قيغالادى .\r\nتومانى دليك دليك . قورباغه بولوك بولوك . قورباغه‌نى هاخلاديلار .\r\nهوخلاديلار . حسن بيگه ساخلاديلار . حسن بيگون نه‌يىوار . چاقّور چوقّور چايىوار . الّلى باتمان يانىوار . »\r\nترجمهء آن به فارسى قريب بدين مضمون است :\r\n« چائيدم آى چائيدم . از كوه سيب حمل كردم . ظرف سيب را از من گرفتند . مرا به راه انداختند .\r\n\r\n","description":"","footnote":"","page_name":" 285 ","page_number":291},
  {"content":"\r\n\r\nمن از را هم بيزارم . چاه عميق مىكنم . چاه عميق ( بارزش ) پنج بز . هرپنج‌تاى آنها بز نر .\r\nبز نر در ديگ مىجوشد . قنبر در كنارش مىرقصد . قنبر نگو قميش « 1 » است . پنج انگشتش نقره است .\r\nنقره را دادم به تات و تات به من ارزن داد . ارزن را بمرغ دادم . مرغ به من پر داد .\r\nبراى پريدن پر زدم . تا در حق را بگشايم . درگاه حق بسته بود . زدم كليدش را شكستم .\r\nكليد در گردن شتر . شتر در راه گيلان . راه گيلان سراسر . مركز گشت ميمون است .\r\nبچه‌هاى ميمون . با ديدن من بگريه افتاد . تنبانش را آلوده كرد .\r\nتنبانش سوراخ‌سوراخ . قورباغه قطعه‌قطعه . قورباغه را اينطرف كردند . آنطرف كردند . براى حسن بيگ نگه داشتند . حسن بيگ چه دارد . چاقّور چوقّور چائى دارد .\r\nپنجاه من هم نشيمنگاه دارد . »\r\nاين قصه چنان كه گفتيم ، مطالب پيش‌پاافتاده و گفته‌هاى بىسروتهى است كه نه نتيجهء اخلاقى دارد و نه سخن از شاهزاده و ديو و پرى در آن بميان آمده است . بااينحال نكاتى دارد كه براى محققين قابل استفاده مىباشد . مثلا نشان مىدهد كه در زبان تركى پسوندى به صورت « جيغ » و بمعنى ظرف وجود داشته و آلماجيغ بمعنى ظرف سيب مصطلح بوده است . يا خريدوفروش با نقره صورت مىگرفته و تات ، يعنى روستانشين ، در مقابل آن ارزن مىفروخته است .\r\nهمچنين از فحواى كلام استنباط مىشود كه گوينده اعتقاد به حق داشته و باز كردن در حق را طالب بوده است و چون آن را بسته يافته به خود جرأت داده است كه كلند آن را بشكند .\r\nباز جملاتى در آن مىخوانيم كه از لحاظ وضع گذشتهء منطقه مىتواند مطالبى را\r\n\r\n\r\n","description":"","footnote":"\r\n( 1 ) - قميش در زبان تركى بمعنى نى است و نى قليان را نيز قميش مىخوانند . سوسه دوانيدن در كار كسى را هم « قميش قويماخ » مىگويند .\r\n","page_name":" 286 ","page_number":292},
  {"content":"\r\n\r\nمنطوقا گويا باشد از جمله اينكه در راه اردبيل بگيلان ، كه بدون ترديد مستور از جنگل بوده است ، ميمون زياد بوده است چيزى كه امروزه در سراسر جنگل شمال اثرى از آن ديده نمىشود و چه شده است كه نسل آن حيوان در اين خطه از بين رفته است .\r\nاز نام حسن بيگ نيز چنين به نظر مىرسد كه قصّه عمدتا مىتواند مربوط به عشاير ايلياتى باشد زيرا كلمهء « بيگ » در گذشته عنوانى براى بزرگان و رؤساى آنها بوده است و قرينهء ديگرى مثل خريد ارزن از تات اين نظر را تأييد مىنمايد و ما قبلا نيز توضيح داده‌ايم كه در مناطق آذربايجان و ناحيهء اردبيل ، تات مقابل چادرنشين بوده و بدهقانانى گفته مىشده است كه در روستاها سكونت داشته‌اند بر خلاف عشاير و ايلات كه در چادرها و به صورت « كوچرى » يا مهاجر مىزيسته‌اند .\r\n2 - از ناغلهاى بىنتيجه يكى هم « بدل‌بدان » نام داشت و بدين شكل گفته مىشد :\r\n« بيرى وارايدى . بيرى يوخ ايدى . آلّاهدان سواى هيچكس يوخ ايدى . بيردانه بدل بدان وارايدى ، بيردانه دانه گودان . بدل‌بدان گتدى بوز تپمگه ، يخيلدى يانينون چاناغى سيندى . دئدى آى بوز قارداش سن نه ئيتى ميش سن ؟ ديدى من ئيتى اولسه ايديم گون منى ارتيمز ايدى !\r\n دئدى آى گون قارداش سن نه ئيتى ميش سن ؟ * دئدى من ئيتى اولسه‌ايديم بولوت منى دوتماز ايدى !\r\nدئدى آى بولوت قارداش سن نه ئيتى ميش سن ؟ * دئدى من ئيتى اولسه ايديم ياغيش مندن ياغماز ايدى !\r\nدئدى آى ياغيش قارداش سن نه ئيتى ميش سن ! * دئدى من ئيتى اولسه ايديم گؤى اوت مندن بيتمز ايدى !\r\nدئدى آى گؤى اوت قارداش سن نه ئيتى ميش سن ؟ * دئدى من ئيتى اولسه ايديم قويون منى يِمَز ايدى !\r\nدئدى آى قويون قارداش سن نه ئيتى ميشن سن ؟ * دئدى من ئيتى اولسه ايديم قصاب باشيمى كَسمَز ايدى ! \r\n\r\n","description":"","footnote":"","page_name":" 287 ","page_number":293},
  {"content":"\r\n\r\n دئدى آى قصاب قارداش سن نه ئيتى ميش سن ؟ * دئدى من ئيتى اولسه ايديم سيچان منيم اتَى مى آپارما زايدى !\r\nدئدى آى سيچان قارداش سن نه ئيتى ميش سن ؟ * دئدى من ئيتى اولسه ايديم پى شيك منى دوتماز ايدى !\r\nدئدى آى پيشيك قارداش سن نه ئيتى ميش سن ؟ \r\nدئدى ئيتىام آى ئيتىام . بيگ اوينون كوتىام . كرسى آلتى قشلاقيم . كرسى اوستى يايلاقيم . خاتون هرنه پى شيرسه ، اودا منيم قويماقيم . »\r\nترجمهء آن نيز قريب بدين مضمون است :\r\n« يكى بود يكى نبود ، غير از خدا هيچكس نبود . يك بدل‌بدان بود و يك‌دانه گودان . بدل‌بدان رفت روى يخ سر برود . افتاد و استخوان نشيمنگاهش شكست .\r\nگفت اى برادر يخ ، تو چقدر تيزى ؟ گفت اگر من تيز بودم كه آفتاب مرا آب نمىكرد .\r\nگفت اى برادر آفتاب ، تو چقدر تيزى ؟ گفت اگر من تيز بودم ابر جلوى مرا نمىگرفت ! گفت اى برادر ابر تو چقدر تيزى ؟ گفت اگر من تيز بودم علف از من سبز نمىشد ! گفت اى برادر علف تو چقدر تيزى ؟ گفت اگر من تيز بودم گوسفند مرا نمىخورد ! گفت اى برادر گوسفند تو چقدر تيزى ؟ گفت اگر من تيز بودم قصاب سر مرا نمىبريد ! گفت اى برادر قصاب تو چقدر تيزى ؟ گفت اگر من تيز بودم موش گوشت مرا نمىبرد ! گفت اى برادر موش تو چقدر تيزى ؟ گفت اگر من تيز بودم گربه مرا نمىخورد ! گفت اى برادر گربه تو چقدر تيزى ؟ گفت من تيزم وآى تيزم . ته‌تنورى خانهء بيگ هستم . زير كرسى قشلاق من است و روى كرسى ييلاق من . هرچه هم كه خاتون و كدبانو بپزد آن هم كاچى من است . »\r\nاين قصّه هم كه حاوى يك رابطه تسلسلى بين برخى از عوامل طبيعت و موجودات زنده مىباشد احتمالا ساختهء عشايرى است . و كلمات « بيگ » ، « ييلاق » ، « قشلاق » كه خاص طوايف ايلياتى است قرينه‌اى در اينباره به نظر مىرسد ولى بر خلاف قصّهء اوّل بين جملات آن يكنوع رابطهء منطقى احساس مىشود مثلا آفتاب يخ را آب مىكند . ابر\r\n\r\n","description":"","footnote":"","page_name":" 288 ","page_number":294},
  {"content":"\r\n\r\nجلوى آفتاب را مىگيرد . باران از ابر مىبارد . . . تا مىرسد بشكايت موش از گربه . و گربه بجاى آنكه از ديگرى شكايت كند خود را همه‌كارهء خانه مىداند . زير كرسى را بجاى قشلاق و روى كرسى را بمنزلهء ييلاق براى خود به حساب مىآورد . آنقدر براى خود مقام و منزلت قائل مىشود كه كدبانوى خانه را هم خدمتكارى مىپندارد و آنچه را كه او مىپزد نوعى غذا ، كاچى ، براى خود به حساب مىآورد و اين مطلب اگر حكايت از خودخواهى و خودبزرگ‌بينى او هم نكند مؤيد گفته مورخان خواهد بود كه در اردبيل گربه كم است و خريد و فروش مىشود و ما اين گفته‌ها را در صفحهء 110 جلد اول اين كتاب آورده‌ايم .\r\nهمانطور كه اشاره كرديم قصه‌هاى ديگر نتايج خوب و آموزنده‌اى دارد و چون كتابهاى متعددى در اينباره نوشته شده ، از آوردن آنها خوددارى مىنماييم .\r\n\r\n","description":"","footnote":"","page_name":" 289 ","page_number":295},
  {"content":"\r\n\r\n\r\nفصل پنجم علما و دانشمندان اردبيل\r\nبايد اظهار تأسف شود كه از نام و شرح‌حال علماى قبل از اسلام اردبيل و نيز بيشتر دانشمندانى كه در طول قرنهاى متمادى بعد از ظهور اسلام از اين منطقه برخاسته‌اند اطلاعى در دست نيست و اگر در بعضى از منابع موجود از عده‌اى از آنان ذكرى بميان آمده غالبا بنحو ايجاز صورت گرفته و يا بر سبيل مطالب اشارتى بدانها شده است .\r\nولى اين بدان معنى نيست كه در اين خطّهء باستانى ، كه قرنها مركز سياسى و ادارى و علمى آذربايجان بوده است ، عالم و دانشمندى نبوده و بدينجهت نام و نشانى از آنها باقى نمانده است . ما در گفتار هفتم دومين مجلّد اين كتاب آورده‌ايم كه مغان مركز تربيت علما و روحانيان دين قديم ايران بود و زردشت نيز يكى از آن روحانيان بشمار مىآمد . او چون قول و فعل همسلكان خود را موافق اصول ديانت نيافت براى پيراستن كيش رايج زمان ، از اوهام و ترّهات برخاست و آئين جديد را جانشين آن ساخت .\r\nاين مطلب ، يعنى مركزيت دينى قديم در جوار اردبيل ، مىتواند موجد اين فكر باشد كه در آن ايام كسانى از سكنه اين ولايت نيز در سلك روحانيان مذكور ، اعم از مخالف زردشت يا طرفدار آئين وى ، بوده با كسب دانش معمول روز ، بنشر و اشاعهء آن مىپرداخته‌اند . امّا گذشت روزگار چنان كه از ديگران ، نام و نشانى باقى نگذاشته ، يادى از دانشمندان اردبيل نيز در تاريخ نگه نداشته است .\r\nخوانندگان دانشمند مىدانند كه اين ما نيستيم كه دانشمندان آنعهد را در چهارچوب روحانيان دينى محصور كرده‌ايم بلكه عليرغم مراكز قديم دانش ، مثل يونان و اسكندريه و غيره ، كه از سى قرن پيش كانون بررسىهاى فلسفى و رياضى و طبيعى بوده‌اند ، در بيشتر كشورهاى شرق ميانه مثل ايران ، مسائل دينى اساسىترين\r\n\r\n","description":"","footnote":"","page_name":" 290 ","page_number":296},
  {"content":"\r\n\r\nبخش دانش روز را تشكيل مىداده و اگر تاريخ نام دانشمندانى را در اين مناطق ضبط كرده است بيشتر از اين عده بوده است .\r\nبعد از هجوم اعراب بايران و تسلّط مسلمين بر آذربايجان نيز اين روش ادامه داشت . با اين تفاوت كه اينبار تعليم و تعلّم اصول و فروع دين جديد جايگزين مطالب و تعاليم كيشهاى سابق گرديد و نيز بجاى آنكه اين كار مختص بناحيهء مغان شود تعليم آنها در خود اردبيل آغاز گشت و چنان كه گفته‌ايم نخست « اهل عطا » ، كه قارئين قرآن مجيد و مفسّرين و بيان‌كنندگان آيات و احكام كتاب مقدس آسمانى بودند ، بدين شهر روى آوردند و حوزه‌هاى بحث و وعظ برپا داشتند .\r\nكار اهل عطا زياد طول نكشيد چه از سكنهء خود اردبيل كسانى پيدا شدند كه با فراگرفتن معلومات جديد بمقام استادى رسيدند و نه‌تنها جانشين اساتيد عرب گشتند بلكه بتدريج در اين مسائل خود صاحب‌رأى و عقيده شدند و بدينطريق ادارهء مدارس جديد را نيز بر عهده گرفتند . صد حيف كه از اين عدّه هم اطلاعاتى در دست نيست و نامى از آنان در كتب تاريخ ديده نمىشود .\r\nفقدان اين اطلاعات فقر بزرگى از حيث موضوع اين گفتار پيش آورده و بىتوجّهىهاى گذشتگان ، يا حوادث ايام ، نه‌تنها تاريخ اردبيل بلكه تاريخ بيشتر نقاط ايران را از اين رهگذر با تاريكيهائى مواجه ساخته است . ما براى آگاهى از اينقبيل دانشمندان اردبيل ، بدين اميد كه ممكن است در ضمن مطالب برخى از كتب يا دائرة المعارفها و كتابهاى انساب و رجال اشاره‌اى بدانها شده باشد ، در سفرهاى خود ببعضى از كشورهاى اسلامى از جمله مصر ، سوريه ، مراكش ، عراق و عربستان فرصت را غنيمت شمرده در كتابخانه‌هاى بزرگ رباط ، قاهره ، دمشق ، بغداد ، مكه و مدينهء منوره ، تا حديكه مىتوانستيم بتحقيق پرداختيم ولى دربارهء آنها بخصوص در مورد قدما بمطلوب خود نرسيديم و اگر بنام كسانى مثل حسين بن عمرو الاردبيلى يا واقد الاردبيلى « 1 » بعنوان رواة تاريخ و غيره برخورديم جز نام خالى هيچگونه شرح‌حالى از آنها بدست نياورديم . و بدينجهت آن مقدار از اطلاعاتى را كه\r\n\r\n\r\n","description":"","footnote":"\r\n( 1 ) - فتوح البلدان . امام ابى الحسن بلادزى . بيروت . 1978 م . فتح آذربيجان صفحهء 321 .\r\n","page_name":" 291 ","page_number":297},
  {"content":"\r\n\r\nغالبا از كتابهاى فارسى يا تحقيق از مراجع مختلف كسب نموده‌ايم به ترتيب حروف اول نام آنها در اين گفتار عنوان كرديم بدين اميد كه بخواست خدا دانشمندانى از شهر ما ، كه در اين عصر يا در آينده ، در اينقبيل مطالب بتحقيق و بررسى خواهند پرداخت ، با دسترسى بمآخذ وسيعتر توفيق بيشترى بدست آورند و نام كسانى را كه عليرغم جنگ‌آوران و رزم‌افروزان ، مورد غفلت يا نسيان و بىمهرى تاريخ و تاريخنويسان قرار گرفته است زنده گردانند . و اينك آن اطلاعات :\r\n\r\nآيت الحق ملا ابراهيم امامجمعه :\r\nاز علماى بنام اردبيل است . در سال 1207 هجرى قمرى در ولايت اردبيل متولّد شد . پدرش ملّا مهر على و جدش ملا بهاء الدين از روحانيت تشيع اردبيل بوده‌اند .\r\nاو تحصيلات ابتدائى را در اردبيل گذرانيد و در 13 سالگى براى ادامهء آن باصفهان رفت . بيست و پنجسال در آنجا اقامت كرد و با اندوختهء علمى وسيعى عازم زادگاهش گرديد . در بين راه چند روز در تهران توقف نمود . و اين اقامت مصادف با زمانى شد كه فتحعليشاه قاجار علماى پايتخت را براى بررسى و اعلام‌نظر دربارهء موضوعى دعوت كرده بود . او نيز جزو مدعوين در آن مجمع حضور يافت و اتفاقا نظرش در موضوع مورد سوآل براى شاه پسنديده‌تر آمد و قريهء نوشهر ، كه در اردبيل بنام نوشار معروف است ، از طرف شاه به دو داده شد .\r\nملا چندى در زادگاهش ماند و سپس براى تكميل معلومات بنجف اشرف رفت و بر اثر سعى و كوشش در كسب معلومات در عداد مجتهدين دانشمند درآمد و بار ديگر باردبيل بازگشت و مرجع امور شرعى مردم ناحيه گرديد . او عنوان امامت جمعه داشت و در مسجد اچدكان اقامهء جماعت مىكرد . مدرسش خانه‌اش بود كه در قرب مسجد قرار داشت و چون تعداد طلاب رو بافزونى گذاشت و خانه براى پذيرفتن آنها كفايت نكرد تصميم باحداث بناى بزرگ و زيبائى گرفت و مدرسهء طلاب ملا ابراهيم را در سال 1267 هجرى بنا نهاد . اين مدرسه در 1352 خورشيدى نوسازى شد و باز به همان نام مركز تربيت دانشمندان مذهبى گرديد .\r\nملا ابراهيم بعمران و آبادى علاقه داشت . از درياچهء « نوئور » كه 24 كيلومتر تا\r\n\r\n","description":"","footnote":"","page_name":" 292 ","page_number":298},
  {"content":"\r\n\r\nنوشهر فاصله دارد بدانجا آب آورد و قسمت اعظم اراضى باير آن را زير كشت قرار داد .\r\nروى رودخانهء بالخلو پلى بست و در سمت شرقى آن ، در جائى كه امروز بنام وى به محلّهء ابراهيم‌آباد معروف است ، در سال 1279 هجرى مسجدى احداث نمود ، اين پل و مسجد با محله‌ايكه در آن قرار دارند امروز نيز بنام او به پل و مسجد و محلّهء ابراهيم‌آباد شهرت دارد .\r\nاو قريب يكصد سال عمر كرد و حوالى سال 1307 هجرى بدرود زندگى گفت .\r\nپس از وى فرزند ارشدش مرحوم ميرزا حاجى آقا امامجمعه شد و بعد از او حاج ميرزا محمد صادق امامجمعهء اردبيل گرديد . از خدمات شخص اخير نوسازى مسجد اچدكان بود كه با هزينه شخصى خود آن را انجام داد . مقبرهء خانوادگى آنها در حجره‌اى متصل به مسجد اچدكان قرار دارد .\r\n\r\nابراهيم بن محمد الاردبيلى :\r\n« ابراهيم بن محمد الاردبيلى » ثم « الشماخى » از دانشمندان اسلامى در مذهب شافعى بوده است . بعد از حج سنهء 864 در اول سال 865 هجرى بقاهره رفته و چندين ماه در آنجا اقامت كرده است . مرد متدين و صاحب فضيلتى بوده و از حيث ديانت و دانش و تواضع در آنجا شهرتى يافته است . او بار ديگر به سفر حج رفته و با قافلهء الشامى بدانجا بازگشته است . او كه هنگام ورود بقاهره حدود شصت سال داشته فتوى مىداده و آثارى نيز داشته است .\r\nپس از مدتى بولايتش برگشته و السخاوى گفته است كه بعد از سال 877 ديگر از او خبرى نبوده است .\r\n\r\nشيخ ابراهيم قلعه‌جوقى :\r\n« قلعه‌جوق » از قراء اردبيل است و مرحوم شيخ ابراهيم از آنجا برخاسته است . او پس از تحصيل مقدمات عازم نجف اشرف شد و تا آخر عمر كوتاه خود در آنجا ماند . بشهادت فضلاء همدوره‌اش از نبوغ علمى در فقه و اصول بهرهء وافى داشت و در جودت و ذكاوت كمتر نظير او ديده شده است . در حوزهء درس مرحوم آخوند خراسانى منحصربفرد بوده و با دقت نظرى كه داشته خود استاد را نيز متحيّر مىنموده است . از تاريخ ولادت و وفاتش اطلاعى در دست نيست ولى تلمّذ وى در محضر آيت الله خراسانى زمان حيات ويرا ، در\r\n\r\n","description":"","footnote":"","page_name":" 293 ","page_number":299},
  {"content":"\r\n\r\nنيمهء اول قرن چهاردهم هجرى مشخص مىنمايد .\r\nشيخ ابراهيم حاشيه‌اى بر رسائل شيخ انصارى نوشته كه بسيار محققانه است و بچاپ نيز رسيده است .\r\n\r\nابن بزاز اردبيلى :\r\nمؤلف كتاب معروف « صفوة الصفا » ست كه بقول دانشمندان معاصر ، يگانه مرجع مورخان در باب شيخ صفى الدين و پدران اوست و بگفتهء شادروان عباس اقبال كسانى كه دربارهء اين قسمت از تاريخ مطالبى نوشته‌اند عموما از اين كتاب بهره گرفته‌اند .\r\nنام او « درويش توكلّى » و پدرش « اسماعيل بن محمد اردبيلى » است . در قرن هشتم هجرى مىزيسته و از مريدان شيخ صدر الدين موسى فرزند و جانشين شيخ صفى الدين بوده است . كتاب خود را بتشويق مرشد برشتهء تحرير درآورده و بعنوان « اسّس المواهب السنيه فى مناقب الصفويه » اين اثر ارزندهء تاريخى را از اوضاع و احوال اواخر قرن هفتم و اوايل قرن هشتم هجرى بجاى گذاشته است . تاريخ تحرير اين كتاب 759 هجرى قمرى يعنى 24 سال بعد از فوت شيخ صفى الدين بوده است . كتاب ديگرى بنام « مكشف القلوب » نيز به دو منسوب است .\r\nسيد احمد كسروى معتقد است كه در دوران شاه طهماسب اول صفوى در كتاب صفوة الصفا دست برده شده است تا نسب شيخ صفى الدين و آباء ويرا به حضرت امام موسى الكاظم ( ع ) برسانند و بدينطريق شيخ و اولاد او را « سيد » گردانند .\r\n\r\nابن هلال اردبيلى :\r\nاو از دانشمندان « ناشناخته‌ماندهء » اردبيل است زيرا از شرح‌حال و تاريخ حياتش خبرى نيست ولى بنابر نوشتهء « تاريخ اردبيل و دانشمندان » كتابى بنام « معجون الاسرار الاطباء » از او باقى مانده است كه نسخه‌اى از آن در كتابخانهء مجلس شورايملى ايران موجود است .\r\n\r\nابو الحسن صدر الدين :\r\nمؤلف تاريخ اردبيل و دانشمندان او را بنام « جمال الدين ابو الحسن صدر الدين اردبيلى » معرفى كرده و از مدرسين حوزهء علميهء خراسان بشمار آورده است . از شرح‌حال و تاريخ حيات\r\n\r\n","description":"","footnote":"","page_name":" 294 ","page_number":300},
  {"content":"\r\n\r\nو وفات او نيز اشارتى نرفته ولى از كتابى از وى بنام « اسرار الهدايه » نام برده شده است .\r\nدر يك مجموعهء خطّى كه بشمارهء 3448 در كتابخانهء مركزى دانشگاه تهران است قسمتى بعنوان « مقدمهء اسرار الهدايه » به چشم مىخورد كه در آن مؤلف اسرار الهدايه را « جمال الدين بن مرحوم شيخ صدر الدين مدرس اردبيلى » نوشته و مطالب كتاب را در باب اصول دين مبين و فروع با فروغ امامت و معجزات ائمّهء هدايت آئين عنوان نموده است .\r\n\r\nابو الحسن يعقوب بن موسى الاردبيلى :\r\nنام او در كتاب « الانساب » تأليف « ابى سعيد عبد الكريم بن منصور التميمى السمعانى » آمده است . سمعانى كه خود بسال 562 هجرى درگذشته پس از اشاره باردبيل و موقعيت اين شهر در آذربايجان و وجه تسميهء آن ، مىنويسد كه از آنجا جماعتى از علما و محدثين برخاسته‌اند از جمله ابو الحسن يعقوب بن موسى الاردبيلى است كه در بغداد ساكن بوده و از كسانى مثل « ابى زرعهء رازى » نقل حديث مىكرده است .\r\nيادآور مىشويم كه اين ابى زرعه همان كسى است كه هنگام مسافرت حضرت على بن موسى الرضا ( ع ) بخراسان ، بيانات او را در جواب دانشمندان نيشابور ، در اجتماع بسيار بزرگى كه مردم آنشهر بعنوان ديدار امام ترتيب داده بودند ، به آنان مىرسانيد .\r\nدر بعضى از تواريخ ، مثل تاريخ بغداد آمده است كه ابو الحسن مرد امين و موثقى بود و در مذهب شافعى از فضلا و فقها شناخته شده است در بغداد حوزهء درس داشت و علوم اسلامى تدريس مىنمود . مرگ وى در ماه ربيع آلاخر سال 321 هجرى در آن شهر اتفاق افتاد و در آنجا دفن گرديد .\r\n\r\nابو الفرج بن عبد الرحمن اردبيلى :\r\nدر قرن ششم هجرى مىزيسته و حوالى سال 550 درگذشته است . گويا در طب بويژه خواص گياهان اطلاعات وسيعى داشته و « ابو حامد اندلسى » در سفر خود باردبيل ، كه از كوه سبلان نيز ديدن كرده ، با وى ملاقات نموده است . نوشته‌اند كه در اين ديدار نوع گياهان سبلان نيز موضوع گفتگو بين آنها قرار گرفته و در باب\r\n\r\n","description":"","footnote":"","page_name":" 295 ","page_number":301},
  {"content":"\r\n\r\nعلفهاى زيان‌آور آن كوه تبادل نظرهائى گشته است .\r\n\r\nابو الفضل الاردبيلى :\r\n« محمود بن احمد بن محمد الاردبيلى معروف به ابو الفضل اردبيلى » از دانشمندان قرن ششم هجرى است . فقيه اصولى بود . در بغداد تحصيل علم كرده در نظاميه اشتغال داشت و سپس در مدرسهء كماليه تدريس نمود در جامع « القصر » بغداد حلقهء مناظره ترتيب داد و هدايت علمى آن را بر عهده گرفت . تفليسى فوت او را بعد از سال 600 هجرى گفته و برخى ديگر آن را در سال 625 نوشته‌اند . دربارهء مرگ وى نوشته‌اند كه او در چاه خانه‌اش سقوط كرد و بدينطريق درگذشت .\r\n\r\nحاج ميرزا ابو الفضل فضلى :\r\nاز علماى معروف نيمهء اوّل قرن چهاردهم هجرى است ، در اردبيل به دنيا آمده و پس از تحصيل مقدمات بنجف اشرف رفته است . سالها در آنجا درس خوانده و با علاقه و پشتكارى كه داشته از برجسته‌ترين شاگردان مرحوم آخوند ملا كاظم خراسانى شده است . او در نجف معروفيت خاصى داشت و رسالهء عمليه نوشت و مقلدان زيادى در آنجا و خطّهء اردبيل پيدا كرد . پدرش از مالكان و ثروتمندان اردبيل بود و بدينجهت او عليرغم ديگران با پول پدر تحصيل و اعاشه كرد و از تصرف در وجوهات شرعى خوددارى نمود و اين مطلبى است كه در كيفيت تحصيل و خدمات دينى و اجتماعى ارباب عمائم اثر مىگذارد .\r\nبر اثر درخواست مردم سرانجام باردبيل بازگشت و حوزهء درسى وسيعى ترتيب داد و شاگردان زيادى تربيت نمود . مشغلهء مهمّ او تدريس و مطالعه و تأليف بود و جز براى اقامهء نماز جماعت در مسجد قنبلان ( تازه‌ميدان ) ، كمتر از خانه بيرون مىآمد . در زواياى وجودش روح عرفانى احساس مىشد و بر خلاف هم‌كسوتهاى ديگر به شيخ صفى الدين ارادت مىورزيد . اين گفته نقل قول پسر منحصربفرد اوست كه مىگويد هرآنگاه كه من كسالتى پيدا مىكردم او شمعهائى را براى روشن كردن در مزار شيخ نذر مىنمود و شنيدنى است كه يكى از علماى معاصر اردبيل ، كه مرد وارسته‌اى است بنگارنده گفت\r\n\r\n","description":"","footnote":"","page_name":" 296 ","page_number":302},
  {"content":"\r\n\r\nهروقت براى من مشكلى پيش آيد قرائت سوره‌اى از قرآن مجيد را براى آمرزش روح حاج ميرزا ابو الفضل نذر مىكنم و مقصودم را بدست مىآورم .\r\nفضلى در سال 1341 قمرى بجوار رحمت حق شتافت و بعدها جنازه‌اش بنجف اشرف منتقل گرديد و در سومين حجرهء دست چپ از در ورودى بزرگ صحن مطّهر حضرت على ( ع ) به خاك سپرده شد . نظر بموقعيّت علمى و حرمتى كه وى در نجف داشت از طرف آيت الله اصفهانى ، زعيم وقت عالم تشيع و ديگر علماى بنام نجف در موقع وفات و هم در ايّام انتقال جنازهء وى مجالس ترحيم متعددى برگزار شد و با ذكر مراتب علمى و فضائل اخلاقى از وى تجليل گرديد .\r\nفضلى نوشته‌ها و تأليفات متعدّدى داشته كه بعد از فوتش بازماندگانش آنها را نشناخته و حاصل يكعمر زحمات چنين دانشمند بزرگ را ، كه در گونيهائى گذاشته شده بود در نهر بالخلو ريخته به مسير آب سپرده‌اند .\r\n\r\nابو ذرعه اردبيلى :\r\nسمعانى در كتاب الانساب او را بنام « عبد الوهاب بن محمد ايّوب الاردبيلى » معرفى كرده گفته است كه او شيخ و زاهد بود و روز يكشنبه پنجم ماه رجب سال 415 هجرى در فارس رحلت نمود .\r\nدر برخى از كتابهاى ديگر در شرح‌حال ابو ذرعه چنين آمده است كه از دانشمندان و پارسايان اردبيل بود . عمر طولانى يافت و سفر بسيار كرد . در راه حجاز تا مدينهء طيبّه با شيخ اجّل « ابو عبد اللّه محمد بن خفيف شيرازى » معروف به « شيخ كبير » همسفر شد و پس از مراجعت از حجاز در شيراز اقامت نمود . او تمام اوقات خود را بموعظه و نصيحت مردم اختصاص داد و بقول « جنيد شيرازى » در « شدّالازار » ، روزهاى جمعه در مسجد جامع شيراز و در ساير ايّام در خانهء خود براى مردم سخن مىگفت .\r\nابو ذرعه حيات خود را در آن شهر سپرى كرده دعوت حق را لبيك گفت و در قبرستان « باغونيّه » در جوار « منذر بن قيس » به خاك سپرده شد . مؤلف دانشنامه تاريخ وفات او را 315 هجرى نوشته است .\r\nآرامگاه وى قرنها در شيراز باقى بود و شيخ صفى الدين دو قرن و نيم بعد از اين تاريخ ،\r\n\r\n","description":"","footnote":"","page_name":" 297 ","page_number":303},
  {"content":"\r\n\r\nدر سفريكه براى ديدن برادرش به شيراز رفت ، اولين شب اقامت در آن شهر را در مقبرهء او گذرانيد و در حالى كه مردم به قصد كفن‌ودفن او رفتند ويرا در آنجا زنده يافتند . « 1 »\r\nاز وصاياى ابو ذرعه بمردم است كه عمر را از براى آزار مردمان نخواهيد بلكه از براى استراحت ايشان بخواهيد كه ما را در طريقت غير از اين نيست كه آزار كس نخواهيم و تا توانيم راحت كسان خواهيم و اين مضمون همان است كه بعدها حافظ شيرازى به قالب شعر درآورده و چنين گفته است :\r\n مباش در پى آزار و هرچه خواهى كن * كه در طريقت ما غير از اين گناهى نيست \r\n\r\nشيخ ابو سعيد اردبيلى :\r\nاز عرفاى قرن سوم هجرى و از مريدان « جنيد بغدادى » است .\r\nعارف والامقامى بود و شيخ صفى الدين در اوان جوانى در مزار او عبادت مىكرد . قبر او هم‌اكنون در اردبيل و در اول كوچهء معصومشاه باقى و به « پير » معروف است . حمامى هم كه از قديم الايام در مجاورت اين مكان داير است باسم « حمام پير » خوانده مىشود .\r\nآرامگاه شيخ ابو سعيد در اين چند سال اخير شكل ظاهرى خود را از دست داده و بطوريكه در مجلدات پيشين اشاره كرده‌ايم در مظانّ نسيان و اىبسا در آستانهء از بين رفتن قرار گرفته است . « 2 »\r\n\r\nابى الفرج اردبيلى :\r\n« نور الدين فرج بن محمد ابن ابى الفرج الاردبيلى » از اردبيل برخاسته و پس از تحصيل مقدمات به دمشق رفته و در « ظاهرية البرانيّه » بتدريس اشتغال يافته است . پس از مدتى ، تدريس در « ناصريه الجوانيّه » و « الجاروخيّه » را بر عهده گرفته و در ضمن آن با « شمس الدين اصفهانى » آشنائى و ملازمت يافته است .\r\nاو با همت و پشتكار بتصنيف و نوشتن پرداخته و « منهاج » البيضاوى را شرح كرده است . اين شرح كه در شش مجلد است بسيار عالى است . « ابن حجر » گفته است كه او از لحاظ تحقيق بىنظير بوده است . ابى الفرج ظهر روز دوشنبه 749 در جاروخيّه به مرض\r\n\r\n\r\n","description":"","footnote":"\r\n( 1 ) - جلد دوم اين كتاب ، صفحهء 93 .\r\n( 2 ) - جلد دوم اين كتاب . صفحهء 186 .\r\n","page_name":" 298 ","page_number":304},
  {"content":"\r\n\r\nطاعون درگذشته است .\r\n\r\nآقا سيد احمد مرتضوى :\r\nپدرش آقا سيد مرتضى از سادات خلخال بود و قسمت اعظم عمر خود را در اردبيل سكونت داشت . احمد بسال 1280 هجرى قمرى در نجف به دنيا آمد و در اوان جوانى همراه پدر بخلخال رفت و آنگاه كه پدرش اردبيل را جهت سكونت خويش برگزيد او نيز در معيّت وى بدين شهر آمد و بادامهء تحصيل پرداخت . مقدمات و اوايل سطح را در اين شهر فرا گرفت و براى ادامهء تحصيل عازم مشهد گرديد . در بيست و هشت سالگى در حالى كه بهرهء كافى از علوم عقلى و نقلى داشت بنجف اشرف رفت و ساليان دراز در محضر اساتيد بزرگى مثل « شيخ حسن مامقانى » ، « فاضل شربيانى » و « سيد محمد فشاركى » كسب علم و ادب كرد و اجازهء اجتهاد يافت .\r\nاو با نيل بدرجات عالى علمى زمان ، و اجتهاد در مسائل فقهى باردبيل بازگشت و مرجع خاص و عام گرديد . از آثار وى تقريرات استادش سيد محمد فشاركى و حاشيه بر رسالهء « آسيد كاظم يزدى » است . او عالمى باكياست و فراستى بود و در ناامنىهاى اردبيل و حملات عشاير و غارت سكنه كمكهاى مؤثرى بمردم نمود و با تدابير شايسته تا سرحد امكان از قتل نفوس بىگناه جلوگيرى كرد . « 1 »\r\nآسيد احمد در مسجدى كه بنام او اكنون هم در اردبيل باقى است تبليغ اسلام و تبيين احكام دين مىنمود و مجالس وعظ او بمنزلهء كلاس درسى براى همهء طبقات بشمار مىآمد . مرگ او در سال 1353 هجرى قمرى مطابق 1313 هجرى شمسى در اردبيل اتفاق افتاد و شادروان حاج بيوك آقا واهب‌زاده ماده تاريخ درگذشت او را در ابياتى چنين سرود :\r\n حق بود نيلى شود چرخ كبود * چون فلك از دست ما درّى ربود\r\nشنبه سه سيزده ذى حج بود * سيد احمد سوى جنّت رفت زود « 2 » \r\n\r\n\r\n","description":"","footnote":"\r\n( 1 ) - به جلد اول اين كتاب صفحهء 230 مراجعه فرمائيد .\r\n( 2 ) - مؤلف كتاب تاريخ اردبيل و دانشمندان اشتباها گويندهء اين رباعى را حاج ميرزا آقا بالا وهابزاده نوشته است .\r\n","page_name":" 299 ","page_number":305},
  {"content":"\r\n\r\n\r\nابو محمد جعفر بن محمد اردبيلى :\r\nدر نيمهء اول قرن چهارم هجرى مىزيسته و از ارباب قلم و حديث و ادب بوده است . سمعانى در كتاب « الانساب » دربارهء او مىنويسد كه ابو محمّد از « بصر اردبيلى » حديث نقل مىكرده و اضافه مىكند كه او حافظ قرآن بوده و در بغداد افاده مىنموده است . او بسال 342 هجرى براى تحصيل حديث باصفهان سفر كرده و با دانشمندان آنجا مباحثاتى داشته است . « ابو نعيم اصفهانى » نيز اينچنين در حق وى گفته است كه « ابو محمد حافظ و مفيد بغداد از بصر اردبيلى مرا حديث گفت . . . انّ النّبى ( ص ) قال لبيّك بحجّة و عمرة معا » .\r\n\r\nابو نصر جنيد اردبيلى :\r\n« فلك الدين ابو نصر جنيد بن اسماعيل بن على بن اسماعيل ملقب به الرئيس » در ربيع الاول سال 535 هجرى قمرى تولّد يافته است . او از شعراء و دانشمندان زمان خود بوده و در سال 606 هجرى به قصد حج به مكّه مشرّف گشته است . در مراجعت از اين سفر بوده است كه چندى در بغداد توقف نموده با دانشمندان آن مركز علمى حشرونشرى يافته است .\r\nنوشته‌اند كه « ابو عبد اللّه دبيشى » در تأليف خود گفته است كه با ابو نصر در بغداد ملاقات كرده و اشعارى از او يادداشت نموده و ضمن اين شعرها قسمتى از اشعار « ابن تميم بن سعد مصرى » را هم از وى شنيده است .\r\n\r\nابو هشيم بن حمدون الاشحى :\r\nسمعانى در كتاب « الانساب » ضمن اشاره بدانشمندان اردبيل از « ابو هشيم بن حمدون الاشحى » نيز جزو آنها نام برده است . جاى تأسف است كه از حالات شخصى و تاريخ حيات و ممات و خصوصيات علمى و اجتماعى او ، همچون بسيارى از ديگران ، مطلبى در اين قبيل مآخذ ديده نمىشود و تنها در حق وى بدين جمله اكتفا گشته است كه از رواة قرون اوليّهء اسلامى بشمار مىآمده است .\r\n\r\nاسماعيل اردبيلى :\r\nاز دانشمندان قرن هشتم هجرى است و پدرش « احمد بن محمد البدرى الاردبيلى » نام داشته و بنوشتهء « كشف المظنون » كتابى بنام « انيس القلوب و غايت المطلوب » در\r\n\r\n","description":"","footnote":"","page_name":" 300 ","page_number":306},
  {"content":"\r\n\r\nادعيه و اذكار تصنيف كرده و در سال 753 هجرى آن را در مسجد الاقصى بپايان رسانيده است .\r\n\r\nالياس اردبيلى :\r\nدر قرن دهم هجرى مىزيسته و خال يعنى دائى مقدس اردبيلى بوده است . در علوم مختلفه ، بويژه در رياضى و نجوم و هندسه يد طولائى داشته و خود مقدس ، بنا بنوشتهء تاريخ اردبيل و دانشمندان در « زبدة البيان » ، در جائى كه از قبله سخن مىگويد عقيدهء او را در باب ستارهء جدى اظهار كرده افزوده است كه او يعنى الياس در عصر ما در علم هيئت بىنظير است . الياس بدعوت « همايون تيمورى » به هندوستان رفته و در آنجا مورد اكرام و احترام قرار گرفته است . نوشته‌اند كه او در هند ضياع و عقار و رتبت و مقامى بدست آورد و مورد حقد و حسد قرار گرفت و بدينسان در اواخر عمر مجبور بمراجعت بزادگاهش گشت و در آنجا زندگى را بدرود گفت .\r\n\r\nالهى اردبيلى :\r\n« كمال الدين حسين بن خواجه شرف الدين عبد الحق » « 1 » متخلّص به « الهى » در سال 870 هجرى در اردبيل ديده بجهان گشود . پس از تحصيل مقدمات با مساعدت « سلطان حيدر صفوى » به شيراز و خراسان سفر كرد و نزد دانشمندان بزرگ زمان مثل « جلال الدين دوانى » ، « امير غياث الدين شيرازى » و « امير جمال الدين عطاء اللّه بن فضل اللّه » تكميل فضائل نمود . مدتى نيز در هرات به نديمى « امير على شيرنوائى » و شاهزاده « غريب ميرزا ولد سلطان ميرزا » گذراند و پس از درگذشت اين شاهزاده بسال 902 هجرى بآذربايجان مراجعت كرد .\r\nاو پس از بازگشت باردبيل در حظيرهء شيخ صفى الدين قدس سرّه بتدريس و تعليم علوم و معارف پرداخت و سرانجام در سال 940 هجرى ، كه بيش از هفتاد سال داشت در\r\n\r\n\r\n","description":"","footnote":"\r\n( 1 ) - خود الهى در گلشن راز خود را « حسين بن عبد الخالق الاردبيلى الالهى » گفته است . ر . ك . به فهرست نسخه‌هاى خطى كتابخانهء مركزى دانشگاه تهران . دفتر چهارم . 1344 . صفحهء 76 .\r\n","page_name":" 301 ","page_number":307},
  {"content":"\r\n\r\nاين شهر بدرود زندگى گفت و در آنجا دفن گرديد . « 1 »\r\nالهى دانشمند والامقامى بوده و گويا در علوم عقلى و نقلى در عهد خود بديل و نظيرى نداشته است . بيش از سى جلد كتاب و رسائل و تعليقات و حواشى بزبانهاى فارسى و عربى و تركى نوشته و اول كسى در تاريخ ايران است كه در مذهب تشيع به زبان فارسى كتاب شرعيات برشتهء تحرير درآورده است و اين كار بنوشتهء « تفسير شاهى » « 2 » بامر شاه طهماسب اول صورت گرفته است . زبدهء تأليفات او عبارت از « تاج المناقب فى فضائل الائمّه » « 3 » و « منهج الفصاحه فى شرح نهج البلاغه » « 4 » مىباشد كه هر دوى آنها را بنام شاه اسماعيل اول صفوى نوشته است .\r\nاو رسالهء « اثبات الواجب » محقق دوانى و « تهذيب الاصول » علامّه و « اشكال التأسيس » سمرقندى را شرح كرده و مجموعه « مهج الدعوات » سيد بن طاووس را به فارسى ترجمه نموده است . ماده تاريخ شرح اثبات الواجب او « اثبات واجب » است كه به حساب ابجد 916 هجرى مىشود .\r\nاز آثار ديگر الهى « المحاكمات بين طبقات » و حواشى و تعليقات بر هريك از شروح « هدايه » و « مواقف » و « شروح شمسيّه » و « مطلع » و « شروح تذكرهء چغمينى » و رسالهء « بيست باب » خواجه و « تحرير اقليدس » است . بعلاوه رساله‌اى به زبان فارسى در علم قيافه تدوين كرده و رسالهء ديگرى به زبان تركى در باب امامت تأليف نموده است .\r\nقرآن مجيد را به زبان فارسى و عربى تفسير كرده و قسمت فارسى آن را در چند مجلّد بپايان آورده است ولى عربى آن از سورهء بقره تجاوز ننموده است . مؤلف « رياض\r\n\r\n\r\n","description":"","footnote":"\r\n( 1 ) - تاريخ حيات و ممات الهى در صفحهء 326 فهرست ميكروفيلمهاى كتابخانهء مركزى دانشگاه تهران 870 - 940 نوشته شده است ولى در بعضى از مآخذ مثل دانشمندان آذربايجان ، مرگ او را سال 950 هجرى نوشته‌اند .\r\n( 2 ) - تفسير شاهى . نسخهء خطى . صفحهء 75 .\r\n( 3 ) - نسخهء خطى تاج المناقب با خط محمد حسين بن محمد تقى كاتب خاتون‌آبادى در كتابخانهء ملك تهران در وسط مجموعه‌اى از چند كتاب خطى است كه به شماره 4379 شماره‌گذارى شده است .\r\n( 4 ) - محمد على تربيت مؤلف دانشمندان آذربايجان نوشته است كه نسخه‌اى از شرح نهج البلاغه الهى را در كتابخانهء اسعد پاشا در اسلامبول ديده است .\r\n","page_name":" 302 ","page_number":308},
  {"content":"\r\n\r\nالعلما » به اين قسمت اشاره كرده گفته است كه اين تفسير ( يعنى قسمت عربى ) از سورهء فاتحه و آياتى از سورهء بقره تجاوز نكرده و من ، يعنى مؤلف رياض العلماء ، آن را بخطّ الهى در اردبيل ديده‌ام . از نوشتهء اين مؤلف در جاى ديگر چنين برمىآيد كه الهى تفسير را به شعر درمىآورده است زيرا اشاره كرده است كه آنچه او از تفسير مذكور ديده تقريبا بالغ بر ده هزار بيت بوده است .\r\nمؤلف « دانشمندان آذربايجان » نيز نوشته است كه از اشعار الهى قريب دو هزار بيت جمع‌آورى شده است . رباعى زير كه روح عرفانى الهى در آنها متجلى گشته است در كتاب مزبور بعنوان نمونه از اشعار وى نقل شده است :\r\n اى گشته ز ذات خود هويدا چون نور * ذرّات جهان ز نور تو يافت ظهور\r\nكنه تو ز دانش خردها مستور * وجه تو ز ادراك نظرها همه دور \r\nالهى گلشن راز شيخ شبسترى را به فارسى شرح كرده و صاحب رياض العلما گفته است كه آن را به خط خود وى در اردبيل ديده است . تاريخ تحرير اين شرح سال 908 هجرى مىباشد . خود الهى در ماده تاريخ اتمام كتاب گفته است :\r\n شده تاريخ اتمامش چو روشن * زده عقلش رقم از « شرح گلشن »\r\nخداوندا اسير توست الهى * ندارد آبرو جز روسياهى\r\nپناهى نيستش جز فضل عامت * نخواهد از سخن جز ذكر نامت . \r\nاو از اساتيد خود اجازات علمى ، كه بمنزلهء دانشنامه‌هاى دانشگاهى و « آكادمى » هاى علمى امروز بوده است ، دريافت داشته و منجمله علّامهء دوانى در پشت كتاب « شواكل الحور فى شرح هياكل النور » كه از تأليفات خود اوست ، دربارهء الهى چنين نوشته است :\r\n« قرء على المولى السيد الفاضل البارع جامع الفضائل ، مرضى الشمائل الساعى فى تكميل نفسه ، بجدّ حديد و ذهن جديد و طبع سديد ، جلال الملّة و السعاده و الفضيلة و الفطانه و الدين حسين الاردبيلى ، اسبغ الله تعالى فضائله ، و ايّد بين الاقران شمائله ، هذا الكتاب المسمّى شواكل الحور فى شرح هياكل النور ، من تصانيفى ، قرائة دالّة فطانته و رزانته و ذكائه و متانته ، فاستجاز فى روايته و رواية ساير ما يجوز لى روايته من الكتب\r\n\r\n","description":"","footnote":"","page_name":" 303 ","page_number":309},
  {"content":"\r\n\r\nفى العلوم ، كل ذلك بالشرايط المعتبره . . . و كتبه الفقير الى اللطف الرحمان ، ابو عبد الله محمد بن اسعد بن محمد المدعو بجلال الدين الدوانى ، فى رابع عشر اول جمادى سنهء اثنين و تسعين و ثمانمائه » . « 1 »\r\nاين اجازه در 22 سالگى الهى صادر شده و حكايت از مراتب هوش و لياقت و كوشش وى در سنين جوانى مىنمايد . او بعد از اين اجازه ، از دانشمند معروف ديگر زمان يعنى « امير جمال الدين عطاء اللّه بن فضل اللّه الحسينى الاشتكى شيرازى » نيز اجازه‌اى كسب كرده است كه مؤلف « الذريعه » تاريخ آن را 24 ذيقعدهء 899 هجرى نوشته است .\r\n\r\nام كلثوم اردبيلى :\r\nدر كتاب « الضوء الامع لاهل قرن التاسع » از بانوئى بنام « ام كلثوم بنت البرهان ابراهيم بن احمد بن محمد بن احمد الاردبيلى المكى » سخن بميان آمده و السخاوى در حالات وى نوشته است كه الفارسى او را بانوئى با تدين و خيّر گفته است . مرگ ام كلثوم در ماه شوال 814 در مكّه رخ داده و در « المعلّاة » دفن شده است . « 2 »\r\n\r\nدرويش امير اردبيلى :\r\nاديب دانشمند و فاضل جليل القدرى بوده است . در قرن يازدهم هجرى مىزيسته و از علماى دوران شاه عباس صفوى و جانشينان او بشمار مىآمده است . او هنگام تحويل سال 1099 هجرى كه مطابق با ماه رجب بوده است مقارن صبح بدرود زندگى گفته است .\r\n\r\n\r\n","description":"","footnote":"\r\n( 1 ) - عبارت عربى فوق را مىتوان قريب به اين مضمون ترجمه كرد :\r\n« مولا سيد فاضل و هوشمند و امين و صاحب فضايل ، مردى نيك‌منظر و كوشا براى تكميل نفس خويش ، با ارادهء آهنين و ذهن روشن و طبع سرشار ، جلال ملّت و سعادت و فضيلت و فطانت و دين ، حسين اردبيلى ، كه خداوند متعال فضائل او را عاليتر و خودش را بين همقطاران مؤيد فرمايد اين كتاب را كه به « شواكل الحور فى شرح هياكل النور » موسوم است و از مصنفات خود من است ، پيش من خواند و اين خواندن در حدّى بود كه بر هوش و ذكاوت او دلالت مىكرد . بدينجهت از من اجازه يافت كه آن را روايت كند و اين اجازه براى ساير مطالبى هم كه من اجازهء بيان و روايت آنها را دارم شامل مىشود كه روايت كند از من و تصنيفات ديگر من در علوم شرعى و عقلى و جميع آنچه كه من در اين علوم اجازه دارم . و اين اجازه‌نامه را حقير و محتاج بلطف الهى ابو عبد الله محمد بن اسعد بن محمد معروف به جلال الدين دوانى در چهاردهم جمادى الاول سال 892 نوشت .\r\n( 2 ) - الضوء الامع لاهل قرن التاسع . السخاوى . قاهره 1354 . جزء 12 . صفحهء 149 .\r\n","page_name":" 304 ","page_number":310},
  {"content":"\r\n\r\n\r\nاويس اردبيلى :\r\n« اويس بن محمد » پدر « ظهير الدين كبير » از قضات اردبيل است كه پنجاه سال در اين شهر مسند قضا داشته است . او علاوه بر قضاوت طبيب و مدرس نيز بوده و در حوزهء علميهء اردبيل تدريس مىكرده است . طبع شعر هم داشته و صاحب « الذريعه » بديوان شعر او اشاره كرده است . در كتاب « سخنوران آذربايجان » بدون آنكه بتاريخ حيات و ممات يا شرح‌حالش اشاره شود ابيات زير ، كه گويا از قصيده‌اى در مدح يكى از امراست ، بعنوان نمونه‌اى از اشعار او ذكر گرديده است :\r\n زهى امير فلك رتبت و ملك اطوار * زمان احاطت و دريا درون و كوه قرار\r\nاثير رفعت و كان طينت و زلال اثر * هوا لطافت و آتش نهيب و ارض وقار \r\n\r\nبابا قلى اردبيلى :\r\nبنوشتهء تاريخ اردبيل و دانشمندان در طريقت و عرفان مقام والائى داشته و از رجال قرن هفتم هجرى بشمار مىآمده است . رهبر عرفانى او « بابا حسن » رئيس المشايخ العظام بود كه در سال 610 هجرى در تبريز درگذشته است . بابا حسن از آنجا كه بتربيت هفتاد و دو « بابا » در طريقت و تصوف توفيق يافته بود از اينرو او را « باباى هفتاد و دو بابا » مىگفته‌اند ، خود او از مريدان « اخى فرج زنجانى » بوده است كه در نيمهء اول قرن پنجم هجرى مىزيسته و بسال 457 درگذشته است .\r\n\r\nبانو باغبان :\r\nاين بانو در عهد شيخ صفى الدين مىزيسته و به زبان آذرى سخن مىگفته است . اين بزاز در صفوة الصفا نام او را « طالبه » نوشته و آورده است كه او به شيخ ارادات مىورزيد و سخت علاقمند بود كه مورد مهر و عنايت مراد خود باشد ولى مدتى در اين آرزو سپرى شد و شيخ از او يادى نكرد . روزى كاسهء صبرش لبريز گشت و رباعى زير را خطاب به شيخ انشاء نمود :\r\n ديره كين سر بسوداى ته كيچى * ديره كين چش چوخونين اسره‌ريچى \r\n\r\n","description":"","footnote":"","page_name":" 305 ","page_number":311},
  {"content":"\r\n\r\n ديره سر باستانه اچ ته دارم * خووه‌نه‌واجى كوور بختى چو كيچى « 1 » \r\nآنگاه سبزى و تره از باغ چيده وسيلهء پسرش خدمت شيخ فرستاد . پسر هديهء مادر را بحضور شيخ آورد و رباعى فوق را نيز از قول وى خدمت او خواند . شيخ گفت بمادرت بگو كه تو سبزى و تره بىوزن مىفروشى بااينحال من چگونه از تو ياد نمايم .\r\n\r\nشيخ باكير اردبيلى :\r\nمؤلف تاريخ اردبيل و دانشمندان از او بعنوان يكى از صوفيان والامقام « سلسلهء قادريه » ياد كرده است كه در حلب سكونت داشته و با « شيخ محمد كواكبى » كه در قرن يازده هجرى مىزيسته است مأنوس بوده است . شيخ باكير حوزهء علمى نيز داشته و شاگردان برجسته‌اى تربيت كرده است كه « ابو بكر و ليواتى مصرى حلبى » از جملهء آنها بوده است .\r\n\r\nبرهان اردبيلى :\r\nاو از سخنوران آذربايجان بوده و نيكو شعر مىسروده است .\r\nشرح‌حال و حياتش در جائى ذكر نشده ولى در كتاب دانشمندان آذربايجان اين رباعى بنام او ضبط گشته است :\r\n به ياد روى تو آهم چو باد گلبيز است * ببوى زلف تو دود دلم سحرخيز است\r\nپى شكست دل ماست چشم غمّارت * مگر شكست دل ما شكست پرهيز است \r\n\r\nبزمى اردبيلى :\r\nاز شعراى بلندپايهء قرن دهم هجرى است كه از اردبيل برخاسته و بيشتر عمر خود را بسياحت و تجارت گذرانيده است . مدتى در هند سكونت گزيده و از آن ديار به قصد اداى وظيفهء دينى به حج رفته است . او سه سال در مكه اقامت كرده و از آنجا از راه دريا بعراق آمده و\r\n\r\n\r\n","description":"","footnote":"\r\n( 1 ) - اين شعر به زبان آذرى است و ما در صفحهء 60 جلد دوم اين كتاب آن را بنقل از « سلسلهء النسب صفويه » از خود شيخ صفى الدين آورده‌ايم اما سخنوران آذربايجان آن را از قول ابن بزاز ببانو باغبان منسوب داشته است . اين رباعى را در آنجا چنين ترجمه كرده‌ايم :\r\nديرى است كه اين سر بسوداى تو سرگردان است . ديرى است كه اين چشم همچو خون اشگ مىريزد . ديرى است كه سر بآستانهء تو دارم . خدا نگفته است كه كوربختى را چنين سرگردان كنى .\r\n","page_name":" 306 ","page_number":312},
  {"content":"\r\n\r\nگردش‌كنان بكاشان رسيده است . چندى در آن ولايت ماندگار گشته و سرانجام بزادگاهش اردبيل مراجعت نموده است . هنوز مدتى در اين شهر نمانده بود كه سوداى سفر به روم به سرش افتاده بتهيّهء مقدمات اين سفر پرداخته است اما اين سفر هرگز صورت نگرفته و بزمى قبل از حركت بوسيلهء كسان خود بقتل رسيده است . نوشته‌اند كه او مال و مكنت زيادى داشت و كسانش براى تصرف آنها قصد جان وى كرده شبانگاهى بسراغش رفته او را در اطاقش خفه نموده‌اند .\r\nبزمى از ظرفاى عهد خود بوده و بروشنى طبع و لطافت گفتار و سرعت انتقال ذهن شهرت داشته است . در ظرافت حال او گفته‌اند كه همواره حكايات غريبه بر زبان آوردى و با حسن رفتارش همه را مجذوب خود ساختى . ابيات زير نمونه‌اى از اشعار اوست :\r\n عالم همه پوست آمد و مغزش دوست * منصور چو مغز ديد بگذشت ز پوست\r\nاز هرچه نه اوست درگذشتن نه نكوست * نامردى اگر نگذرى از هرچه نه اوست\r\nخوش آنروزيكه پابوست من بيچاره مىكردم * تو دامن مىكشيدى من گريبان پاره مىكردم \r\nقتل بزمى را بسال 987 هجرى نوشته‌اند .\r\n\r\nبشير بن حامد اردبيلى :\r\nاز دانشمندان قرن 6 و 7 هجرى است . در سال 570 هجرى در اردبيل به دنيا آمد . در علوم دينى از دانشمندان زمان بود و فتوى مىداد و در اجراى احكام نظارت مىنمود . در نظاميّهء بغداد از علماى طراز اول بشمار مىآمد . تفسيرى در چندين جلد تصنيف كرد و در آخر عمر به مكّهء معظمه رفت و در آنجا مجاورت اختيار نمود و تا پايان زندگى در آن شهر ماند . سرانجام در سوّم ماه صفر سال 646 هجرى در آنجا بدرود حيات گفت . مؤلف دانشمندان آذربايجان نام او را ، به نقل از طبقات الشيعه ، « بشيرين حامد بن يوسف بن سليمان بن عبد الله الامام نجم الدين ابو النعمان الهاشمى الجعفرى التبريزى » نوشته است .\r\n\r\n","description":"","footnote":"","page_name":" 307 ","page_number":313},
  {"content":"\r\n\r\n\r\nبقائى اردبيلى :\r\nمؤلف دانشمندان آذربايجان او را از قضات اردبيل نوشته است و بدون اشاره بشرح‌حال يا تاريخ حيات و مماتش گفته است كه اشعار وى به زبان تركى بوده است .\r\n\r\nبيضاى اردبيلى :\r\nمرحوم ميرزا صادق متخلص به بيضا از شعراى معاصر اردبيل است . او شغل تجارت داشته و به وارد و صادر كردن پوست بره اشتغال مىورزيد . طبع شعر قوى و مطالعات زيادى داشته است . اشعارش غالبا به زبان تركى و در مدايح و مراثى اولياى دين و خاندان امامت شيعيان است . در گفته‌هايش ذوق عرفانى به چشم مىخورد . مجموعهء اشعار وى تدوين نگرديده و بگفته يكى از نوادگانش خود بيضا در ايام بيمارى مشرف بموتش سروده‌هايش را كه با مركب نوشته بوده است در ظرف آبى ريخته و شسته است بااينحال جسته‌گريخته از اشعار او در جنگها و يادداشتهاى ديگران باقى مانده است . دو بيت زير نمونه‌اى از اشعار تركى اوست .\r\n قضا كاتبلرى دنيا اوين غمخانه يازمشلار * فراغت ايسته سه هركس اونى ديوانه يازمشلار\r\nخليله حكم اولوندى تا كه اوغلون گسمه قربانى * بوقربانى ازل گوندن شه مردانه يازمشلار « 1 » \r\nما براى بدست آوردن شرح‌حال و تاريخ دقيق حياتش از بازماندگان او استعلام كرديم ولى نتيجه نگرفتيم .\r\n\r\nتاج اردبيلى :\r\n« احمد بن عبد الله ابن عوض بن محمد الشهاب ابن الجلال ابن التاج اردبيلى الشيروانى القاهرى » برادر بدر محمود است\r\n\r\n\r\n","description":"","footnote":"\r\n( 1 ) - ترجمهء آن به فارسى قريب بدين مضمون است :\r\n« نويسندگان قضا دنيا را غمخانه نوشته‌اند . كسى را كه در آن در آرزوى فراغت باشد ديوانه نوشته‌اند .\r\nبه ابراهيم خليل حكم شد كه پسرت را قربانى مكن زيرا اين قربانى را از روز ازل براى شه مردان نوشته‌اند . » و مراد از شه مردان حضرت حسين بن على ( ع ) است كه در كربلا خود و فرزندانش بشهادت رسيدند . متأسفيم كه بازماندگانش اطلاعاتى دربارهء آن مرد بما ندادند و شايد خود آنها هم آگاهى بيشتر نداشته‌اند .\r\n","page_name":" 308 ","page_number":314},
  {"content":"\r\n\r\nكه به ابن عبيد الله شهرت دارد . در ماه صفر 791 هجرى در قاهره به دنيا آمده مذهب حنفى داشته و بنا بنوشتهء طبقات السنيه و الضوء الامع ، دوران تحصيلش كم بوده و بدينجهت در مسائل فقهى عميقا وارد نبوده است . كتاب طبقات السنيه فى تراجم حنفيه مىنويسد كه او تعلّم زبان تركى كرد و بدانطريق در دستگاه دولتى تقربّى يافت . مردى خوش‌سيما و نيك‌صورتى بود و پس از « تفهنّى » در حكم از او نيابت نمود . تاج بگفتهء برادرش ، « النافع » را از حفظ داشت و در « ايتمشيّه » آن را تدريس مىكرد . او در اواخر عمر به بيمارى اسهال خونى گرفتار شد و در دههء سوم ماه رمضان سال 844 هجرى با قولنج از دار دنيا رفت . « 1 »\r\n\r\nتاج الدين اردبيلى :\r\nاز دانشمندان معروف قرن هشتم هجرى است كه در فقه شافعى و ادبيات عرب و علوم عقلى و نقلى معروفيت داشته و از بزرگان عصر خود بشمار مىآمده است . از مفتيان و مدرسان جليل القدر بغداد و قاهره ، دو مركز علمى اسلامى آنعهد بوده و يكى از ائمّهء علماى زمان خويش ، در همه رشته‌هاى علمى معاصر ، محسوب مىشده است . مقام علمى او تا بدان مرتبه رسيده كه به « شيخ العلما » شهرت يافته و در رحلتش بزرگان و فضلاى وقت اشعار و مراثى زيادى سروده‌اند . از اساتيد معروف او « على النظام طوسى » ، « برهان الدين عبد الله » و « جمال الدين شيرازى » را نام برده‌اند .\r\nتاج الدين تأليفات زيادى داشته و كتاب بزرگى در احكام گرد آورده است . او « علوم الحديث » ابن الصلاح را تلخيص كرده و نيز با استخراج و تفكيك احاديث كتاب « الميزان شمس الدين ذهبى » ، آنها را در بابهاى جداگانه مرتب نموده به صورت روشنى درآورده است . مجموعه‌هاى ديگرى نيز در تفسير و علم حديث و اصول تدوين كرده و بر كتاب « الحاوى » محمد بن زكرياى رازى و نيز بر « شرح كبير » حواشى مفيدى نوشته است .\r\nاو در هفدهم رمضان سال 746 هجرى در قاهره درگذشته است . در كتب تاريخ او را\r\n\r\n\r\n","description":"","footnote":"\r\n( 1 ) - طبقات السنيه فى تراجم حنفيه للمولى تقى الدين عبد القادر المصرى الجزء اول . قاهره . 1390 هجرى .\r\n","page_name":" 309 ","page_number":315},
  {"content":"\r\n\r\nبنام « الشيخ الامام على بن عبد الله بن ابى الحسن بن ابى بكر اردبيلى » نوشته‌اند .\r\n\r\nتاج السعيدى اردبيلى :\r\nعلّامه « سيد محمد بن ابى سعيد الحسينى الاردبيلى » معروف به « امير ابو الفتح » از دانشمندان معروف قرن دهم هجرى است . قسمت بزرگى از دوران تحصيلى او در ماوراء النهر بوده و با كسب علم از محضر مولانا « عصام الدين » در حكمت و علوم عهد بمقام كمال رسيده است .\r\nتاج آثار گوناگون و باارزشى از خود بجاى گذاشته و مخصوصا كتب معروف زمان خويش را حاشيه نوشته است كه از جملهء آنها حاشيه بر « كبرى » ، حاشيه بر « آداب بحث مجهول مطلق » ، حاشيه بر « تهذيب منطق » ، حاشيه بر « كنز العرفان » ، حاشيه بر « تهذيب اصول فقه » ، حاشيه بر « ميزان الادب » و بالاخره حاشيه بر « مطالع » و نيز رساله‌اى در اصول فقه را نام برده‌اند . تاج السعيدى در پايان زندگى در اردبيل اقامت گزيده و بسال 676 هجرى بموت فجاه در زادگاهش بدرود زندگى گفته است .\r\n\r\nتزريقى اردبيلى\r\nتزريق صنعتى از صنايع بديع شعر به حساب مىآيد . اين امر در زمان صفويه پيدا شده و رايج گرديده است و بقراريكه نوشته‌اند تزريقى اردبيلى پيشواى اين سبك بوده است .\r\nتزريقى از اردبيل برخاسته و بعدها به « شماخى » ، در آذربايجان كنونى شوروى رفته و در آنجا زندگى مىكرده و شغل دلّالى داشته است . او شعرهاى بىمزّه مىگفته و نوشته‌اند كه از گفته‌هاى وى يك بيت در « تحفهء سام ميرزا » و 24 بيت در « خلاصة الاشعار تقى كاشانى » نقل شده است .\r\nبعد از تزريقى كسان ديگرى نيز در اين سبك شعر گفته‌اند و سام ميرزا در نوشته‌هاى خود « سيماى مشهدى » را از آن جمله ذكر كرده است . گفته‌اند كه سيما در هرساعت بالغ بر يكهزار بيت با اين سبك شعر مىسروده است ولى اين گفته اغراق‌آميز به نظر آمده است زيرا مشكل است كه آدمى بتواند در هر 5 / 3 ثانيه بلادرنگ يك بيت ، ولو بىمعنى ، شعر بگويد . خود تزريقى كه بوجودآورندهء اين سبك شناخته‌شده است گويا در هرساعت بيش از يكصد بيت نمىتوانسته است بسرايد . دو بيت زير نمونه‌اى از\r\n\r\n","description":"","footnote":"","page_name":" 310 ","page_number":316},
  {"content":"\r\n\r\nسروده‌هاى وى مىباشد :\r\n دل صدپاره مرا از غم گل پيرهنى است * خندهء تلخ من از گريهء شيرين دهنى است .\r\nروم در پشتهء كوهى چو اشتر خار مىبينم * ز شادى بشكفم چون گل كه در گلزار مىبينم \r\nيكى از شعراى اين سبك « طرزى » نام داشته و اين يك بيت نمونه‌اى از شعرهاى وى ضبط شده است .\r\n به طرز طرز طرزى طرز طرزيدن نه تزريق است * كه طرزيدن به طرز طرز طرزى محض تزريق است \r\n\r\nثانى صفوى :\r\nمؤلف كتاب « سخنوران آذربايجان » آنعده از سلاطين و شاهزادگان و بزرگان صفوى را ، كه ذوق ادبى داشته و اشعارى سروده‌اند ، در عداد ادباى اردبيل نوشته است « 1 » و شاه عباس دوم از جملهء آنها مىباشد . او پسر شاه صفى است و شهرت ادبيش « ثانى » بوده است . « 2 » بسال 1042 هجرى در قزوين تولد يافته و بعد از سى و شش بهار در خسروآباد مغان درگذشته و در جوار حضرت معصومه ( ع ) در قم دفن شده است . او در زمان سلطنتش بعمران و آبادى توجه خاصى داشته و در بقعهء شيخ صفى الدين هم بناهائى كرده است « 3 » كه تالار بزرگ چينىخانه از جملهء آنهاست .\r\nثانى علاوه بر طبع شعر در امر حساب و محاسبات نيز ورود كامل داشته و در حاشيهء احكام و ارقامى كه براى ملاحظه يا تصويب وى داده مىشده نظريات و ايرادات دقيقى مىنوشته است . ابيات زير را نمونه‌اى از اشعار او ذكر كرده‌اند :\r\n به ياد قامتت در پاى سروى گريه سركردم * چو مژگان برگ برگش را به خون ديده‌تر كردم \r\n\r\n\r\n","description":"","footnote":"\r\n( 1 ) - ما از آوردن همهء سخنوران خاندان صفوى خوددارى كرده و در اين گفتار بيكى دو تا از آنها اكتفا نموده‌ايم .\r\n( 2 ) - شايد بدين اعتبار كه شاه عباس دوم بوده است .\r\n( 3 ) - جلد دوم اين كتاب صفحهء 248 .\r\n","page_name":" 311 ","page_number":317},
  {"content":"\r\n\r\n از هجر توام دو ديده خون مىگردد * احوال توام بىتو زبون مىگردد\r\nاى دوست اگر ترا ببيند ثانى * برگرد سرت ببين كه چون مىگردد \r\n\r\nجمال الدين اردبيلى :\r\nمؤلف كتاب دانشمندان آذربايجان « مولانا قاضى جمال الدين اردبيلى » را از معاصرين شيخ صفى الدين نوشته ولى از زندگانى و شرح‌حال و فضايل علمى و اخلاقى او مطلبى عنوان نكرده است . همچنين از شخصيت ديگرى بنام « ملك القضاة محمد بن عبد الغنى معروف به جمال الدين اردبيلى » ياد كرده است كه از فضلاى قرن هفتم هجرى و از مشاهير نحويين و ادبا بوده است و اين همان دانشمند معروفى است كه بر كتاب « الكشاف عن الحقايق التنزيل » زمخشرى و نيز بر « انموزج » وى شرح و حاشيه نوشته و نوشته‌هاى وى در حوزه‌هاى علمى امروز نيز با ارزندگى خاصى مورد استفاده مىباشد . مخصوصا شرح انموزج او يكى از كتب متداول در مدارس علوم دينى است و اين كتاب چندين بار در ايران بچاپ رسيده است .\r\nملك القضاة سه سال قبل از ولادت شيخ صفى الدين ، يعنى در سال 647 هجرى بدرود زندگى گفته است .\r\n\r\nجمال الدين يوسف بن ابراهيم اردبيلى :\r\n« جمال الدين يوسف بن امام عز الدين ابراهيم اردبيلى » هم از دانشمندان اين ولايت است كه در مذهب شافعى از فضلاى والامقام بشمار مىآيد . او در قرن هشتم هجرى زندگى مىنمود و كتاب معروفى بنام « الانوار لاعمال الابرار » در فقه شافعى تصنيف كرده كه مورد علاقهء علماى بعد از وى بوده است . دانشمندان بزرگ بر اين كتاب تعليقات زيادى نوشته‌اند و نوشتهء جلال الدين دوانى ، كه از فضلاى معروف اسلامى است معروفتر از تعليقات ديگر مىباشد . جمال الدين در سال 799 هجرى دعوت حق را لبيك گفته و\r\n\r\n","description":"","footnote":"","page_name":" 312 ","page_number":318},
  {"content":"\r\n\r\nكتاب الانوار او در سنوات اخير و منجمله سالهاى 1310 و 1328 بچاپ رسيده است . « 1 »\r\n\r\nجنونى اردبيلى :\r\nاز سخنوران قرن دوازدهم هجرى است . مردى اديب و شاعر بوده و در غزل و ترجيع‌بند و قصيدهء و رباعيات توانائى قابل تحسينى داشته است . در 1107 از گفته‌هاى خود ديوانى تنظيم نموده كه بنا بنوشتهء « الذريعه » حاوى 3254 بيت شعر مىباشد و مؤلف الذريعه آن ديوان را ، منضم بيك جنگ‌نامهء تركى در كتابخانهء « سلطان القرائى » در تبريز ديده است . « 2 » جنونى اين ديوان را با اين بيت :\r\n چه از خلوت بصحرا جلوه‌گر شد حسن بىپروا * بسر هرذرّه را سوداى شور و عشق شد پيدا \r\nآغاز كرده و با اين بيت بپايان رسانيده است :\r\n جنونى محو روى دلستان خود چه مىداند * كه مجنون است مىآيد برش يا مىرود ليلا \r\n\r\nحاجى اردبيلى :\r\nدانشمندى باذوق و شاعرى منقح و خوش‌طبيعت و عالى فكرت و با متانت بوده ولى از شرح‌حال و تاريخ حياتش اشارتى نرفته است . اين بيت به دو منسوب است :\r\n دارد آندم سرما ترك پرىپيكر ما * كه بفتراك خود آويخته باشد سرما « 3 » \r\n\r\nحالى اردبيلى :\r\nمرحوم حاج ميرزا محسن فرزند آخوند ملا حسنعلى معروف به « عماد الفقرا » و متخلص به « حالى » از فضلا و دانشمندان معاصر اردبيل است . وى حوالى سال 1285 هجرى در اردبيل متولد شد و نزديك به هشتاد و هشت سال عمر كرد . در اواخر حيات در كربلا مجاور گرديد و بسال 1333 خورشيدى در آن شهر وفات يافت . خط خوبى داشت و بدين‌سبب به « خوشنويس » مشهور گشت . از اقطاب سلسلهء ذهبيه بشمار مىآمد و در شايسته‌ترين مراحل زهد و تقوى بسر مىبرد . غالبا نيز قائم الليل و صائم النهار بود .\r\n\r\n\r\n","description":"","footnote":"\r\n( 1 ) - فهرست كتابهاى اهدائى مرحوم سيد محمد مشكوة بكتابخانهء دانشگاه تهران . جلد سوم . 1335 .\r\n( 2 ) - الذريعه . بخش 1 . جزء 9 . ص 206\r\n( 3 ) - اين بيت در كتاب دانشمندان آذربايجان بنام حاجى اردبيلى ضبط شده ولى در كتاب تاريخ اردبيل و دانشمندان سرايندهء آن بنام جامى اردبيلى معرفى گرديده است .\r\n","page_name":" 313 ","page_number":319},
  {"content":"\r\n\r\nحالى در ادبيات فارسى و عرب اطّلاعات وسيع داشت و در فقه و حكمت و عرفان از اساتيد بزرگ بشمار مىآمد . در اوايل عمر مكتبى در اردبيل داير كرد و بتربيت علمى و ادبى جوانان پرداخت ولى بعدها حوزهء درسش بمدارج عالى علمى و دروس عقلى و نقلى اختصاص يافت . تأليفات متعددى داشت كه برخى از آنها با خط خود وى باقى است و كلا در خانقاه احمديّهء شيراز ، كه خانقاه مركزى سلسلهء ذهبيه است ، نگهدارى مىشود . از آن جمله : « بصائر الدرجات » ، « ترجمهء انوار الولايه » ، « ترجمهء عشقيه » ، « ترجمهء فصل الخطاب » ، « تمييز المشرب » ، « سخنان كوتاه حضرت على ع » ، « حاشيه بر گلشن راز » ، « آيات الرجعه » ، « شرح صيغ العقود » ، « رساله‌اى در تصوّف » ، « ديوان حالى مشتمل بر سروده‌هاى خود او » و بالاخره « ديباچهء منظومى بر سبع المثانى نجيب الدين رضا » مىباشد . و چند بيت از آن ديباچه چنين است :\r\n بعد بسم الله حمد آغاز شد * درگه لطفش بما چون باز شد\r\nآن مؤيد بر فقيران خدا * فيض‌بخش و نامور از اولياء\r\nاصلش از تبريز جاى سه نجيب * خاك شمس الحق آن دلرا طبيب\r\nسالكى روزى ز تبريز ارمغان * نسخه‌اى آورد از سبع المثان\r\nمحسن حالى كه شد نامش عماد * در طريق از پيرو سلطان رشاد\r\nپنج نسخه كرد از رويش قلم * از براى سالكان خوش شيم . \r\n\r\nشيخ حبيب ايرديموسى :\r\nاز فقهاى بزرگ نيمهء اول قرن چهاردهم هجرى است . از قريهء ايرديموسى ، در جوار قريهء سرعين برخاسته و بر اثر تلاش و پشتكار ، از بزرگان فضلاء حوزهء علميه نجف گشته است . در حوزهء درسى آخوند خراسانى از برگزيده‌ترين دانشجويان بشمار مىآمده و مراتب فضل و كمالات وى مورد مدح و ستايش معاصرينش بوده است . خود رسالهء عمليه داشته و مقلدين زيادى در عراق پيدا كرده است . تا آخر عمرش در نجف مانده و هم در آنجا درگذشته است . تاريخ ولادت و وفاتش بر نگارنده معلوم نگشت ولى دورهء شهرت و معروفيتش در ثلث دوم قرن چهاردهم هجرى بوده است .\r\nبزعم برخى از علما كتاب معروف « حاشيه بر مكاسب شيخ انصارى » كه منتسب به\r\n\r\n","description":"","footnote":"","page_name":" 314 ","page_number":320},
  {"content":"\r\n\r\nمرحوم آسيد كاظم طباطبائى است تأليف شادروان آشيخ حبيب مىباشد و او اين كتاب را بامر مرحوم طباطبائى تأليف كرده است ولى بعدا كتاب بنام خود طباطبائى معروف گشته است .\r\n\r\nحجابى اردبيلى :\r\nاز اين دانشمند شرح‌حال و تاريخ حيات در مراجعى كه نگارنده در اختيار داشت ديده نشد جز آنكه يك دوبيتى از اشعار او نمونه آورده نوشته‌اند كه طبيعت شيرين و بامزه‌اى داشت و اشعارش نيز وزين و شيرين بود .\r\nآن دوبيتى چنان است :\r\n همصحبت غير اى بت خودكام نگردى * اى آهوى وحشى به كسى رام نگردى\r\nبا مردم بديار شدى نيك بينديش * كز يارى اين طايفه بدنام نگردى \r\n\r\nحسن اردبيلى :\r\nمؤلف الذريعه او را « شرف الدين حسن اردبيلى » و از دانشمندان دوران صفويه معرفى كرده آورده است كه « عرب خان آغريواز اوغلى » ، بيگلربيگى ولايت شيروان در عهد او مجموعه‌اى از نظم و نثر ترتيب داد كه بنام وى به « مجموعه عرب خان » معروف است و اردبيلى مقدمه‌اى بر آن نوشت كه از آن بنام « مقدمهء مجموعهء عربخان » ياد مىشود . نسخه‌اى از اين مجموعه كه در سال 1053 نوشته شده به شماره 4485 در كتابخانهء رضويهء خراسان نگهدارى مىگردد . « 1 »\r\n\r\nحسين بن موسى الاردبيلى :\r\nدر اواخر قرن دهم و اوايل قرن يازدهم هجرى مىزيسته و معاصر شيخ بهائى بوده است . او را فقيه و فاضل و صالح نوشته و آورده‌اند كه قسمتى از عمر خود را در استرآباد يعنى گرگان گذرانيده است .\r\nاو آثار متعددى از خود بيادگار گذاشته و از جمله بر رسالهء « صوميهء شيخ بهائى » شرحى نوشته و بر « تهذيب الاصول عميدى » حاشيه‌اى نگاشته است . در يكى از صفحات شرح صوميه مىنويسد كه چون بدينجا رسيدم شنيدم كه شيخ بهائى در اصفهان\r\n\r\n\r\n","description":"","footnote":"\r\n( 1 ) - الذريعه . مجلد 22 . ص 99 .\r\n","page_name":" 315 ","page_number":321},
  {"content":"\r\n\r\nبرحمت حق و اصل گشته و جنازه‌اش را به مشهد انتقال داده‌اند .\r\n\r\nسيد حسين اردبيلى :\r\nدر سال 1297 قمرى در قريهء « گازر » از قراء دامنهء سبلان به دنيا آمد . تحصيلات اوّليهء خود را در اردبيل گذرانيد و در محضر اساتيد بزرگ منجمله آخوند « ميرزا محمد على مير آخور اوغلى » كسب دانش نمود . آنگاه از طريق قفقاز عازم مشهد مقدس شد و هنگام اقامت كوتاه خود در قفقاز با دنياى خارج آشنائى يافته از افكار آزاديخواهان آنحوزه بهره گرفت .\r\nاو در مشهد از طلاب ساعى و باهوش گشت و در اندك‌زمانى بمراحل عالى ادب و معارف اسلامى دست يافت و در ضمن با توجه به وضع سياسى روز در نشر افكار آزاديخواهى كوشش نمود . ابتدا با نشر شبنامه در اين راه قدم برداشت و مدتى بعد روزنامهء خراسان را پىريزى كرده از 1327 قمرى بانتشار آن اقدام نمود . اين روزنامه جوانان مستعد و پرشور خراسان مثل شادروان محمد تقى ملك الشعراى بهار را بدور خود جمع كرد و وسيله‌اى براى رشد و نماياندن استعدادهاى درونى آنها گشت .\r\nخراسانيها در دورهء دوم مجلس شورايملى سيد حسين را بنمايندگى خود در آن مجلس انتخاب كردند . اقامت او در تهران و حشرونشرش با رجال و آزاديخواهان ويرا در رديف مهره‌هاى مهم سياسى كشور قرار داد و اردبيلى با قبول مديريت روزنامهء ايران از طريق اين روزنامه نيز در پيشبرد اهداف آزادىخواهان موفقيتهاى بيشترى كسب نمود . مرگ وى در بيستم رمضان سال 1336 اتفاق افتاد .\r\nاردبيلى در شعر و ادب فارسى استعداد قابل تحسينى داشت و اشعار خوبى مىسرود . مخمس زير استقبالى است كه از اشعار سعدى كرده است :\r\n مال و جانى كه نشد مصرف راه معبود * چه ثمر باشد از اين جان و از آن مال چه سود\r\nجود كن زانكه كسى تخم نكشته ندرود * شرف مرد بجود است و كرامت بسجود\r\nهركه اين هردو ندارد عدمش به ز وجود \r\n\r\n","description":"","footnote":"","page_name":" 316 ","page_number":322},
  {"content":"\r\n\r\n اىبسا هست كسانى كه بملبوس قماش * به همه نعمت و ناز و به همه حسن معاش\r\nغرّه باشند به دنيا و بديهى است فناش * ايكه در نعمت و نازى بجهان غرّه مشو\r\nكه محال است در اين مرحله امكان خلود * عاقل آنست نگيرد ز غم دهر ملال\r\nدو سه روز است جهان عاقبتش عين زوال * شكوه از چرخ مكن وز الَم دهر منال\r\nايكه در شدت فقرى و پريشانى حال * صبر كن كاين دو سه روزى بسر آيد معدود\r\nزن باكسير قناعت تو بتارك افسر * پيشه كن صبر كه دارد ثمرى نيك ببر\r\nپيش هرناكس و دون آبروى خويش مبر * دست حاجت چو برى پيش خداوندى بر\r\nكه كريم است و رحيم است و غفور است و ودود * سازبانان جوين و به لباس دلقان\r\nحاجت خود مكن اظهار بنزد خلقان * هست روزى ده تو رزق ده جمله كسان\r\nكرمش نامتناهى نعمش بىپايان * هيچ خواهنده از اين در نرود بىمقصود . \r\nسيد حسين برادرى داشت كه بنام « آقا سيد حسن گازرلى » مشهور بود « 1 » . او نيز از هوش و فراست زيادى بهره‌مند بود و با اطلاعات وسيعى كه در فقه اسلامى داشت مردم را در امور قضائى معاونت مىنمود و گاهى وكالت آنها را در محاكم دادگسترى مىپذيرفت .\r\n\r\n\r\n","description":"","footnote":"\r\n( 1 ) - بمناسبت آنكه زادگاهش قريهء گازر بوده بدين عنوان شناخته مىشد .\r\n","page_name":" 317 ","page_number":323},
  {"content":"\r\n\r\n\r\nحفص بن عمر اردبيلى :\r\n« ابو القاسم حفص بن عمر حافظ الاردبيلى » در اواخر قرن سوّم هجرى و اوايل قرن چهارم مىزيسته و محدّث آذربايجان بوده است . تصانيفى داشته و از ثقات حديث بشمار مىآمده است تا آنجا كه محدثين ديگر از او نقل مىكرده‌اند . درگذشت ويرا در سال 339 هجرى نوشته‌اند .\r\n\r\nحكيم الهى اردبيلى :\r\nاز شعراى اردبيل بوده و بنا بنوشتهء الذريعه در قرن 13 هجرى قمرى مىزيسته است . او بتركى شعر مىسروده و در سال 1296 هجرى درگذشته است « 1 » .\r\n\r\nحكيم الهى اردبيلى :\r\n« عبد المناف بن صفر على حكيم الهى » از دانشمندان معاصر اردبيل است . گرچه او خود را با عنوان « ملّا » معرفى مىكند ولى در كسوت ملّائى ، كه در عصر ما عبا و عمامه مظهر آن است ، نبوده و مثل تجّار و اعيان شهر لباس مىپوشيده است . در علوم قديمه ، بويژه حكمت اطلاعات وسيعى داشته و در مباحث مختلف تصنيفهائى از خود بجاى گذاشته است كه برخى از آنها مثل « مقامات ابن صفار حكيم الهى اردبيلى » و « كشف المعارف » بچاپ رسيده است .\r\nمقامات ابن صفار به طرز مثنوى است و در سال 1323 هجرى قمرى در چاپخانهء احمدى اردبيل بچاپ رسيده ولى كتاب « كشف المعارف » در ماه صفر 1324 هجرى قمرى چاپ شده است . كتاب اخير الذكر مشتمل بر يك مقدّمه و ده فصل و يك قاعده است كه بطريق استدلالات فلسفى انشاء گشته و در باب اثبات واجب و عينيّت صفات و ذات او . . . و رسالت حضرت محمد ( ص ) . . . تأليف گرديده است .\r\nملا عبد المناف بشغل تجارت اشتغال داشته و بدينمناسبت سفرهاى زيادى مىكرد و در اين سفرها از تجدّد علمى و تمدّن نوين توشه برمىگرفت ولى از وصيتنامه‌اش كه بعنوان فرزندش نوشته است ، چنين برمىآيد كه از مردم زمانه سخت\r\n\r\n\r\n","description":"","footnote":"\r\n( 1 ) - الذريعه بخش 1 از جزء 9 . ص 261 .\r\n","page_name":" 318 ","page_number":324},
  {"content":"\r\n\r\nدلتنگ بوده و با يك روح نامطمئن نسبت به همه تحصيل سود و نفع مادى را ، كه بلاترديد معلول شغلش بوده است ، توصيه كرده است . ما عين آن وصيتنامه را كه در ماه‌هاى آخر عمر ، يعنى ذيقعدهء سال 1345 هجرى قمرى نوشته است از آخرين صفحه كتاب « كشف المعارف » نقل مىنمائيم :\r\n« نور چشمى غلامرضا ! وصيّت مىكنم كه شراكت كردن و نزد كسى امانت فرستادن با ما ميمنت ندارد . و بوعده مال خريدن در تجارت عيب نيست ولى نسيه فروختن با ما سازگار نيست . و حفظ شرف و حيا كردن از اين مخلوق مضرّ است به دنيا . و بايد همه را بىدين و دزد بدانيد اگرچه مجتهد باشد ، تا وقتى كه درستى آنها معلوم شود . و در تجارت رحم و انصاف خلاف قاعده است بايد هميشه مال را ارزان بخريد و گران بفروشيد . و زياد از منفعت خرج كردن حماقت است . و با احمق و مردم بىاعتبار و بىاحترام رفاقت كردن باعث بىاحترامى و بىاعتبارى است . و در مقام تنگدستى دلتنگ نباشيد و خود را گم نكنيد . سعى و تدبير را از دست ندهيد . و از دوست عاقل صاحب شغل و كسب تجارت مشورت بكنيد . و با آدم بيكار مصاحبت ننمائيد . و به غير از كسب و خيال خريدوفروش خيال ديگر نكنيد . و سرّ دادوستد خود را فاش نكنيد . و اظهار فقر نكنيد . توكّل بر خدا نموده كار بكنيد . و كارى كه دوست داريد او را كوچك نپنداريد و اهمالى نكنيد . و هركار كوچك قابليت دارد كه بزرگ شود . و بهيچكس بدى نكنيد كه با تو دشمن شود . و بهيچكس خوبى نكن كه نحوست دارد و در عوض بدى كند .\r\n بر بدان نيكى به نيكان بد مكن * خويش را مشغول ديو و دد مكن \r\nو السلام . ملا عبد المناف ابن صفر على حكيم الهى اردبيلى - تاريخ تحرير فى 14 شهر ذيقعده الحرام 1345 » .\r\nحكيم الهى طبع شعر هم داشته و ابيات زير نمونه‌اى از سروده‌هاى وى مىباشد :\r\n اى طاير خجسته همايون پيكرم * بسيار غم مخور كه كمى مانده بگذرم\r\nمن نامدم كه غصهء دنيا و غم خورم * از بهر آب و دانه بلاها كشد سرم\r\nبايد شكست اين قفس عار و ننگ را * تا در نشست بشاخهء سرو صنوبرم \r\n\r\n","description":"","footnote":"","page_name":" 319 ","page_number":325},
  {"content":"\r\n\r\n اى خضر راه عشق خدا را بگو به من * تا از كدام راه روم كوى دلبرم\r\nهرچند غرق بحر گناهم ز شش جهت * دارم اميد عفو ز خلاق اكبرم\r\nشايد شفاعتم بكند حضرت رسول * دارم اميد لطف ز مولاى قنبرم \r\n\r\nحلمى اردبيلى :\r\nاو نيز از دانشمندان آذربايجان بشمار مىآمد . به سير و سفر علاقهء زيادى داشت . پس از مسافرتهاى زيادى سرانجام در اصفهان توطن نمود . در شعر استعداد كافى داشت و اشعارش مورد توجّه و پسند اهل ادب بود .\r\nابيات زير كه بنام او ضبط شده توانائى او را در اينباب نشان مىدهد :\r\n نخواهم سايه افتد بر زمين از نخل بالايش * كه پندارم ز پا افتاده‌اى افتاده در پايش\r\nز كجاست بخت آنم كه تو چون فرشته ناگه * ز درم چنان درآئى كه مرا خبر نباشد \r\nاز شرح‌حال و تاريخ حيات و مماتش در كتابهاى موجود بيش از اين مطلبى عنوان نشده است .\r\n\r\nحمد الله اردبيلى :\r\nاز فضلاى قرن دهم هجرى است . نوشته‌اند كه مردى بغايت متبحّر و متفرد بوده در علوّ فضيلت و ادراك و جامعيّت بين اقران و امثال مقام والائى داشته است . مدتى در شيراز مىزيسته و « تقى الدين » در تذكرهء « عرفات العاشقين » گفته است كه قبل از سال 1000 هجرى او را در آن شهر ملاقات كرده است .\r\nحمد اللّه اشعار خوبى ميسروده و رباعى زير نمونه‌اى از سروده‌هاى وى مىباشد :\r\n آن روز كه روى دل بسويم كردى * ديدار حريص وصل رويم كردى\r\nاكنون ز دو چشم خويش مىپالايم * خونها كه ز هجر در گلويم كردى \r\n\r\nحمزهء اردبيلى :\r\nمؤلف دانشمندان آذربايجان بنقل از « نجوم الّسماء » آورده است كه « مولانا حمزه » از حكماى معروف اردبيل بود و از شاگردان محقق اردبيلى بشمار مىآمد . در 1099 به مرض طاعون درگذشت و فرائد و تعليقاتى از او بيادگار ماند .\r\nدر اين نوشته سهو و خطائى به نظر مىرسد و آن اينكه خود محقق در سال 993 فوت\r\n\r\n","description":"","footnote":"","page_name":" 320 ","page_number":326},
  {"content":"\r\n\r\nشده و در صورتى كه مولانا حمزه در سال 1099 درگذشته باشد نمىتواند شاگرد بيواسطهء او باشد مگر آنكه تصوّر شود كه حمزه عمر زيادى كرده و 106 سال بعد از درگذشت استادش زنده بوده است .\r\n\r\nخداوردى اردبيلى :\r\nاز دانشمندان قرن يازدهم هجرى است . در سال 1071 قمرى در سفريكه باصفهان كرده در مدرسهء جدّه شرح اشارت را با خط خود استنساخ نموده است . بيش از اين از شرح حالش مطلبى عنوان نگرديده است .\r\n\r\nخطائى :\r\nتخلّص شعرى شاه اسماعيل اوّل است . او درعين‌حال كه اهل جنگ و مبارزه بود در شعر و شاعرى نيز استعداد قابل توجّهى داشت و از شعراى قرن دهم هجرى بشمار مىآمد . او در 25 ماه رجب 892 هجرى قمرى از « عالمشاه » دختر « اوزون حسن آق‌قويونلو » در اردبيل به دنيا آمد و سالهاى اول عمر را ، پس از شهادت پدرش در شيروان ، باسارت در قلعهء استخر فارس گذرانيد و پس از آنكه آزاد گشت در قسمت ديگرى از دوران طفوليت خويش مجبور باقامت در لاهيجان گرديد .\r\nدر سال 905 هجرى هنگاميكه سيزده سال داشت باردبيل آمد و از آنجا با هفت هزار نفر از مريدان به قصد خونخواهى پدرش به شيروان حمله نمود و « فرّخ يسار » را در محلّى بنام « جانى » شكست داد و بسوى نخجوان پيش راند و « الوند ميرزا » را مغلوب ساخته عازم تبريز گرديد .\r\nاو بسال 906 هجرى اعلام سلطنت كرد و بنام شاه اسماعيل بر تخت نشست و تا سال 930 كه بدرود زندگى گفت دائما در حال جنگ و اردوكشى گذرانيد . با اينحال هرگاه كه فرصتى يافت اشعارى سرود و ديوانى كه معروف به « ديوان خطائى » است از خود بجاى گذاشت . « 1 »\r\nاين ديوان مشتمل بر سه قسمت است . يكى ديباچهء مستقل ديگرى « نصيحت‌نامه » و سوم « دهنامه » ، كه مجموعهء غزليات اوست و تعداد ابياتش كلا در حدود 3815 بيت مىباشد . مؤلف الذريعه مىنويسد نسخهء خطى اين ديوان كه « يارى شيرازى » از\r\n\r\n\r\n","description":"","footnote":"\r\n( 1 ) - شاعر ديگرى كه نزديك به زمان شاه اسماعيل زندگى مىكرده نيز خطائى تخلص نموده است و ديوان يوسف و زليخا ، كه به زبان تركى و بنام سلطان يعقوب جانشين اوزون حسن آق‌قويونلو سروده شده است ، از اوست .\r\n","page_name":" 321 ","page_number":327},
  {"content":"\r\n\r\nشاگردان « سلطانمحمد خندان » خطّاط معروف قرن دهم هجرى ، در سال 953 نوشته به صورت مذهّب و مجدول در كتابخانهء « سلطان القرائى » در تبريز موجود است « 1 » .\r\nمصنّفات ديگرى بنام « مناقب الاسرار » و « بهجت الاحرار » نيز به دو منسوب است .\r\nخطائى بزبانهاى فارسى و تركى شعر مىگفت . ابيات زير نمونه‌اى از سروده‌هاى فارسى اوست « 2 » .\r\n دل كشتهء آن موى كه بر روى تو افتد * جان كشتهء آن چين كه بر ابروى تو افتد\r\nبىخوابم از آن خواب كه در چشم تو بينم * بيتابم از آن تاب كه در زلف تو افتد\r\nدر غيبت من گفت رقيب آنچه توانست * روشن شود آن روز كه بازو به تو افتد \r\n\r\nذكرى اردبيلى :\r\nنام او جزو شعراى قرن سيزدهم ثبت شده و مؤلف دانشمندان آذربايجان اشاره كرده است كه اشعار او به زبان تركى بوده است بدون آنكه از شرح‌حال وى مطلبى عنوان كند .\r\n\r\nرابط اردبيلى :\r\nبه « شاه كاظم » معروف بوده و در قرن يازدهم مىزيسته است .\r\nاو در اواخر عمر در هند ماندگار شده و مثل دراويش زندگى مىكرده است . از تاريخ وفات و شرح حياتش چيزى بدست نيامده ولى ابياتى از سروده‌هاى او باقى مانده است . از جمله :\r\n آنم كه در سرم هوس تخت و تاج نيست * محتاجم و به هيچ كسم احتياج نيست\r\nگفتى رفتى ، بآستان تو كه نه * مستم خواندى ، بنرگسان تو كه نه\r\nگفتى دل‌وجان بجاى ديگر دادى * اى جان و دلم قسم بجان تو كه نه \r\n\r\nراغب اردبيلى :\r\n« مير يوسف » نام داشته و راغب تخلّص مىنموده است . از تاريخ حيات و شرح‌حالاتش مطلبى در مآخذ به چشم نمىخورد جز آنكه مؤلّف « آتشكدهء آذر » او را سيد عاشق‌پيشه دانسته و آورده است كه « گويند در حين وفات معشوق را بر بالين خود يافته و اين ابيات را سروده است :\r\n\r\n\r\n","description":"","footnote":"\r\n( 1 ) - الذريعه ، بخش 1 از جزء 9 . ص 298 . لازم بيادآورى است كه نسخهء خطى بسيار زيبائى از ديوان خطائى در كتابخانهء سلطنتى ايران ، موجود است . اين نسخه در سال 1088 هجرى به خط ابو تراب نور الدين محمد اصفهانى ، با خط نستعليق نوشته شده است . كتاب مزبور با اين بيت پايان يافته است :\r\n « خطائى چوخ خطاليدور خطالى * خطائيدن دريغ ايتمه عطائى » \r\n( 2 ) - نمونهء اشعار تركى وى در صفحهء 65 جلد دوم اين كتاب ذكر شده است .\r\n","page_name":" 322 ","page_number":328},
  {"content":"\r\n\r\n « اى دل قرار گير نه وقت طپيدن است * اى ديده خون مبار كه هنگام ديدن است\r\nمى در قدح كنيد حريفان و گل بجيب * رسم عزاى ما نه گريبان دريدن است \r\n\r\nسالم اردبيلى :\r\nاز او نيز ، كه از سخنوران قرن دوازدهم هجرى نوشته‌اند ، شرح حالى در دست نيست . اين بيت در جنگى كه بسال 1125 هجرى نوشته شده است بنام او ثبت گرديده است :\r\n آئينه در كفت دل فولاد اگر نداشت * پيش رخت چگونه سپر كرد سينه را \r\n\r\nسامى اردبيلى :\r\n« سام ميرزا » فرزند شاه اسماعيل اول روز سه‌شنبه 21 شعبان 923 متولد شد . در ايام جوانى عليه سلطنت برادرش شاه طهماسب اول ، عصيان كرد و بهندوستان رفت . بعدها از اين كار پشيمان شد نامه‌اى ببرادر نوشت و مورد عفو قرار گرفت . در سال 969 باز عصيان كرد و دستگير گرديده در قلعهء قهقهه زندانى گشت و با خانواده‌اش در آنجا زندگى مىنمود . در سال 974 روزى در آن قلعه با دو تن از فرزندان القاص ميرزا نشسته مشغول صحبت نمود ناگاه زلزلهء شديدى اتفاق افتاد و سقف ريخت و همهء آنها در آنجا كشته شدند .\r\nسام ميرزا مرد اديبى بود و شعر نيز مىسرود . او در سال 967 ديوانى بعنوان « تحفهء سامى » جمع كرده است و نوشته‌اند كه حاوى احوال 6664 نفر از شعراى معاصر وى مىباشد . ابيات زير از سروده‌هاى خود اوست :\r\n اى همچو پرى از من ديوانه رميده * نى با تو سخن گفته و نى از تو شنيده\r\nاى واى بر آن عاشق محروم كه هرگز * صد بار ترا ديده و گويا كه نديده\r\nآزرده شد از چشم من امشب كف پايت * دردا كه كف پاى ترا چشم رسيده\r\nمرغ دل سامى بهواى سر كويت * در دام بلا مانده و يك دانه نچيده \r\nعبدى شيرازى در خصوص مرگ وى گفته است :\r\n بتاريخ جهان زد قهقهه كبك خرامنده * كه نبود دائما جام بقا اندر كف ساقى\r\nچو گفتم چيست حال سام و سال تاريخش * بگفتا در جوابم « دولت طهماسب شد باقى » \r\n\r\nشيخ ستار اردبيلى :\r\n« شيخ ستار بن عبد الوهاب » از متأخرين فضلاى حوزهء علميهء نجف بشمار مىآمده ، از « ميرزا حبيب الله رشتى » كسب علم\r\n\r\n","description":"","footnote":"","page_name":" 323 ","page_number":329},
  {"content":"\r\n\r\nكرده و ملازم درس او بوده است . او تقريرات استادش را در شش مجلّد جمع‌آورى كرده و در اينباب زحمت زيادى متحمل گشته است .\r\nشيخ ستار در سال 1312 هجرى در نجف درگذشته و بخاطر موقعيت علمى و شخصيّت ارزنده‌اش در ايوان طلاى حضرت على ( ع ) دفن گشته است .\r\n\r\nشيخ ستار بن محمد صالح اردبيلى :\r\nمؤلف « تاريخ اردبيل و دانشمندان » از شيخ ستار بن محمد صالح اردبيلى نام برده و او را از دانشمندان قرن سيزده هجرى نوشته است كه در رياضيات اطلاعات و خبرويت داشته است . او در سال 1207 هجرى مجموعه‌اى مشتمل بر « صحيفة الاسطرلاب » ، « حاتميه » ، « تشريح الافلاك » و « بيست باب » نوشته و يا آنها را حاشيه كرده است .\r\n\r\nشيخ ستار بن محسن اردبيلى :\r\nمؤلف مذكور در فوق از شيخ ستار بن محسن اردبيلى نيز ياد كرده است كه در سال 1336 هجرى بدرود زندگى گفته است . او از علماى معاصر اردبيل است و در اين شهر علاوه بر حوزهء درس حاكميت شرع و مرجعيت دينى داشته از جهت وثاقت مورد قبول عامّه بوده است . شيخ ستار تحصيلات خود را در نجف بپايان رسانيده و از شاگردان مبرز « شيخ محمد حسن ممقانى » و « آخوند ملا كاظم خراسانى » بشمار مىآمده است « 1 » .\r\n\r\nشيخ سراج حمزهء اردبيلى :\r\nاز علماى قرن هشتم هجرى بوده و از فقهاى بزرگ در مذهب شافعى بشمار مىآمده است . در مآخذى كه در تدوين اين گفتار از آنها استفاده كرده‌ايم نام و شرح‌حالى از او ديده نشد جز در كتاب دانشمندان آذربايجان كه ويرا از شاگردان تاج الدين اردبيلى گفته و آورده است كه شيخ سراج فقه را نزد آن دانشمند فراگرفته است .\r\n\r\nسعدى اردبيلى :\r\nطبيب بوده و در قرن نهم هجرى به حذاقت در طبابت شهرت داشته است . كاتبى نيشابورى در حق وى گفته است :\r\n\r\n\r\n","description":"","footnote":"\r\n( 1 ) - در صفحهء 350 جلد اول اين كتاب سخنى از او بميان آمده است .\r\n","page_name":" 324 ","page_number":330},
  {"content":"\r\n\r\n سعدى اردبيلى آنكه بطبّ * در جهان مثل او بشر نبود\r\nهركه را شربتى دهد به مرض * حاجت شربت دگر نبود « 1 » \r\n\r\nسلامى اردبيلى :\r\nدانشمند باذوقى بوده و وزارت پسر « صدر الدين خان معصوم بيگ » را داشته است . اشعار نيكو مىسروده و اين بيت نمونه‌اى از سروده‌هاى اوست :\r\n هجران بدان رسيد كه هرچند مىدهم * دل را بوصل مژده تسلّى نمىشود \r\nسلامى رفيقى داشت كه با وجود آنكه از شعر و شاعرى اطلاع و بهره كافى نداشت با اينحال گاهى كلمات چندى را با هم به صورت شعر تلفيق نموده و كلامى تخلص مىكرده است . يكى از معاصرين در حق آنها گفته است .\r\n دو چيزند بدتر ز تير حرامى * سلام كلامى كلام سلامى \r\n\r\nسمطورى اردبيلى\r\nنامش جزو دانشمندان آمده و بنوشتهء دانشمندان آذربايجان ، مؤلّف « حديقه الشعرا » نيز از او بدين عنوان ذكر كرده است . با اينحال تاريخ حيات و شرح زندگانى او روشن نيست .\r\nنوشته‌اند از سمطورى ديوانى باقى مانده است كه بنام او به « ديوان سمطورى اردبيلى » معروف مىباشد .\r\n\r\nشرف الدين اردبيلى :\r\nمؤلف تاريخ اردبيل و دانشمندان مىنويسد كه « شرف الدين ابى شرف الدين ابو عبد الله اردويلى » از علماى كثير الزهد و رياضت‌كش و باصفا بود . در قرن هفتم هجرى مىزيست و در « سميساطيهء » مصر متوطن گشت .\r\nاو از شاگردان « برهان الدين موصلى » بود و از فضل و دانش بهرهء كافى داشت و جمع زيادى نيز از محضر او استفاده مىكردند . وفاتش در چهارم ماه محرّم 675 هجرى اتفاق افتاد و در كنار مرقد استادش كه مجاور قبر « صهيب رومى » بود ، مدفون گرديد .\r\n\r\n\r\n","description":"","footnote":"\r\n( 1 ) - يكى از دوستان شوخ‌طبع مصراع آخر را به طرز ديگرى تفسير مىنمود و به شوخى حذاقت را از سعدى سلب مىكرد .\r\n","page_name":" 325 ","page_number":331},
  {"content":"\r\n\r\n\r\nشمس عطار اردبيلى :\r\nاز شعراى و عرفاى والامقام آذربايجان است . بعضى از نويسندگان مقامش را از شمس تبريزى برتر و سيرتش را عاليتر دانسته‌اند خود او در بيتى گفته است :\r\n شمس از اردبيل كرده طلوع * شمس تبريز تحت طلعت اوست \r\nديوان منظومى داشته و در ادب و شعر از اساتيد مسلم بوده است . ديوان او به ترتيبى كه ما در صفحهء 363 جلد دوم اين كتاب نقل كرده‌ايم بدست بازماندگانش از بين رفته و اگر نسخ ديگرى از آن در اختيار ديگران نباشد بايد متأسف بود كه آن ديوان براى هميشه از دست رفته است . در بعضى از كتابها بتناسب مطالب ، ابياتى از اشعار شمس به چشم مىخورد و مخمس زيرين نمونه‌اى از آنهاست كه او در مدح مولى امير المؤمنين على عليه السلام سروده است :\r\n ز ازل جمال تو زد رقم ، ز تجليّات على على * بفزود حسن تو دمبدم ، بملمّعات على على\r\nنگهت چو رفت بسوى عدم ، كند التفات على على * سپه وجود كشيد علم ، سوى ممكنات على على\r\nتوئى جلوه‌گاه شه قِدم ، بصفات و ذات على على * نه مرا رهى است بكوى تو ، كه چو گو بسر بدوم شها\r\nنه نشانه‌اى است ز سوى تو ، كه رسم بسدرهء منتهى * نه مِيَم به كف ز سبوى تو ، كه مرا ز خويش بكند رها\r\nفتدم به كف نه ز موى تو ، كه دو عالمى دهمش بها * نه مجال ديدن روى تو ، ز مشعشعات على على\r\nنه ز تيغ تو به من اين عطا ، كه به خون خويش وضو كنم * نه رهم دهى بسوى فنا ، بگسلم ز خود به تو رو كنم\r\nنه ز حبس تن كنيم رها ، بفلك چو مهى تك‌وپو كنم * همه‌جا تو مىزنيم صلا ، بكجا ور و بچه سو كنم \r\n\r\n","description":"","footnote":"","page_name":" 326 ","page_number":332},
  {"content":"\r\n\r\n كه بديده ديد نتوان ترا ، ز ملمّعات على على * نه ببجر ذات تو انتها ، كه بفلك عقل گذر توان\r\nنه بكنه توره وهمها ، كه كسى بوهم دهدم نشان * نه مرا دهى تو لب ثنا ، صفتت كنم به دو صد زبان\r\nبجهان نه صاحب گوش تا ، كه من آنچه هست كنم بيان * نه فراخ عرصهء وهمها ، كه كنم ثنات على على\r\nمنم از غمت غريق بكا ، تو بقهقهات متبسّمى * من چون كليم به كف عصا ، تو به لن ترا مترنّمى\r\nمى من يمت يرنى مرا ، ز قرار برده ترحّمى * به خدا بمرگ شدم رضا ، نه تجبّرى نه تحكّمى\r\nسر و جان چه هست بيا بيا ، كه جهان فدات على على * همهء طوايف انبياء ، بدرت ستاده كليم سا\r\nبدل استغاثه به كف عصا ، همه را به سر هوس لقا * همه گشته مست مى لقا ، دل من ترا شده مبتلا\r\nنه كليمم آنكه روم ز جا ، بيكى ترانهء لن ترى * چو كشى ز سر نرود شها ، هوس لقات على على\r\nز تجليّت ولهات من ، چو كليم محو سطور جان * بتعلّقت صلوات من ، چو خدا بر احمد خوش‌بيان\r\nز تنفّخت نفخات من ، كه ز نفخ من شده حى جهان * قبسات آتش ذات من ، همهء جهان و جهانيان\r\nشده ليك ذات و صفات من ، به تو محوومات على على * برخت كه هست كتاب من ، تو كتاب اكبر و اعظمى\r\nبود اين مديح عذاب من ، كه تو از كتاب معلّمى * به تو راجع است حساب من ، كه مشير آدم و عالمى\r\nتو سرشته‌اى گل و آب من ، به خدا خداى مجسّمى \r\n\r\n","description":"","footnote":"","page_name":" 327 ","page_number":333},
  {"content":"\r\n\r\n نبود بجز تو اياب من ، بدم ممات على على * تو دم از ازل بدميده‌اى ، بلب مليح بر آتشم\r\nبسماع جان بشنيده‌اى ، كه ز جام عشق تو سرخوشم * من و چون گداى خميده‌اى ، تو شهنشى و تو ذو الحشم\r\nز من ار تو دست كشيده‌اى ، بكش از تو دست نمىكشم * بروم كجا كه تو مىروى ، چو سگ از قفات على على\r\nبه كف كليم عصا دهى ، كه برآر چشمه ز سنگها * به عقيق شوق لقا دهى ، كه برو بكام نهنگها\r\nبه من شكسته هوا دهى ، كه درآر نام ز ننگها * عبثم صداع چرا دهى ، زده‌ام به تو چنگها\r\nكه شهى ارض و سماء دهى ، نكنم رهات على على * چه خوش است گر نگهى بشرف ، بزنى بجان متواليم\r\nبكشيم چرا بسوى سقر ، بنماى چون توزاليم * ز مواج كفر بكشم بدر ، من اگرچه كافر غاليم\r\nغم كفر دين نكشم دگر ، هله در غم تو خياليم * ببرند اگر سر من ز سر ، نرود هوات على على\r\nهوسم به عقل و كمال نى ، نظرم بحسن و جمال نى * بسرم هواى جلال نى ، بدلم غم زر و مال نى\r\nبكفم عصاى سوآل نى ، ز تو هم نواى تعال نى * برسم به تو پروبال نى ، بطواف كوت مجالى نى\r\nكه مرا بجز تو خيالى نى ، به حق خدات على على * دو جهان شده فداى من ، بنمودمت دل‌وجان فدا\r\nشده كائنات گداى من ، بدرت چو من شده‌ام گدا * چو رضاى تست رضاى من ، برضاى من برود قضا\r\nچو اگر كنى تو رهاى من ، به خدا منت نكنم رها \r\n\r\n","description":"","footnote":"","page_name":" 328 ","page_number":334},
  {"content":"\r\n\r\n ببرند اگر دم ناى من ، نرود هوات على على * تو مفلّق شب غاسقى ، تو مربّى مى رازقى\r\nهمه ذرّهء حب فالقى ، به لباس خلقى و خالقى * تو شموس شمس مشارقى ، به زبان شمس تا ناطقى\r\nبفداى آن دل صادقى ، نه چنين بود ره عاشقى * انا من شعاعك حارق ، تو بقهقهات على على \r\nشمس اردبيلى اشعار زيبائى به زبان تركى نيز سروده است و در مدايح و مراثى خاندان رسالت نيز قصايد مطلوبى دارد .\r\nدر گفتار پانزدهم در اين كتاب شعر ديگرى نيز بنام حسين جان از او نقل شده است .\r\n\r\nشيخى اردبيلى :\r\nمؤلف دانشمندان آذربايجان نام او را جزو دانشمندان اين ناحيت ثبت كرده و جزو سخنوران آذربايجان ذكر نموده است . بنوشتهء او از شيخى ديوانى مانده است كه بنام وى به « ديوان شيخى » معروف است و حاوى اشعارى مىباشد كه او سروده است و يك بيت آن چنين است :\r\n شيخى ز نامهء عمل ما مپرس از آنك * ما ز آب ديده نامهء اعمال شسته‌ايم \r\n\r\nحاج مير صالح مجتهد اردبيلى :\r\n« حاج مير صالح بن عبد الرحيم موسوى اردبيلى » از قريهء كلخوران برخاسته و در نجف اشرف تحصيلات علمى خود را در محضر « آسيد حسين كوه‌كمرى » بپايان رسانيده است . او بطوريكه در صفحهء 169 جلد اول اين كتاب اشاره شده از كياست و فراست فراوان بهره‌مند بوده و بزعم بعضى از ارباب نظر استعداد آن را داشته است كه بزعامت عالم تشيع برسد ولى به قصد اقامت در موطنش نجف را ترك و با تدريس و افاضه در حوزهء علميهء اردبيل شهرت وسيعى بدست آورده است . از آثار او تقريرات استاد در دو جلد و نيز حاشيه بر رسائل شيخ مرتضى انصارى است .\r\nوى در چهاردهم صفر سال 1319 قمرى در اردبيل بدرود زندگى گفته و در كنار\r\n\r\n","description":"","footnote":"","page_name":" 329 ","page_number":335},
  {"content":"\r\n\r\nمسجدى كه بنام او معروف است دفن گشته است . فرزندان حاج مير صالح بنام خانوادگى انوارى شناخته مىشوند .\r\n\r\nصالح اردبيلى :\r\nدانشمندى است از ولايت اردبيل كه شرح زندگيش معلوم نيست ولى كتابى دارد بنام « حقيقة العالم » كه بنا بنوشتهء مؤلف « تاريخ اردبيل و دانشمندان » در سال 1320 هجرى در تفليس چاپ شده است .\r\n\r\nصدر الممالك اردبيلى :\r\n« ميرزا نصر الله صدر الممالك » متخلص به « نصرت اردبيلى » از دانشمندان قرن 13 هجرى است . از فصاحت و طلاقت لسان بهرهء كافى داشت و در زمرهء عرفاى عهد خود بشمار مىآمد . صحبت اغلب علماى عصر و رهروان طريقت را دريافته و در تصوّف از « حسن عليشاه » تلقين و ارشاد كسب كرده است . تحصيلات خود را در اردبيل گذرانيده و مدتى نيز در اصفهان بتكميل آن پرداخته است . بعنوان معلّم « محمد ميرزا » فرزند « عباس ميرزا » ، كه بعد از فتحعليشاه بنام محمد شاه بر تخت نشسته است ، بدربار قاجار راه يافت و در عهد سلطنت وى بوزارت وظايف رسيد . بعد از فوت آن پادشاه مدتى در قم و سپس در عراق بسر برد و سرانجام در سال 1271 هجرى در آنجا درگذشت . « 1 » فرزند وى بنام « ميرزا هادى » هم از فضلاى عصر خود بوده و در سال 1306 خورشيدى بدرود زندگى گفته است .\r\nصدر الممالك اشعار خوبى مىسروده و « نصرت » تخلّص مىنموده است . ديوانى به همين نام دارد و طبق نوشتهء الذريعه نسخه‌اى از آن نزد فخر الدين نصيرى مىباشد . اين ابيات نمونه‌اى از اشعار اوست :\r\n\r\n\r\n","description":"","footnote":"\r\n( 1 ) - در مرآت البلدان تاريخ وفات او 1273 قمرى و محلّ درگذشتش كرمانشاه نوشته شده است ولى دانشمندان آذربايجان درگذشت او را بطوريكه در متن آمده است 1271 ضبط كرده است . مجمع الفصحا تأليف عليقليخان مخبر الدوله هدايت هم به همين قرار مرگ او را در ششم محرّم 1271 هجرى در عراق عرب نوشته است ( مجمع الفصحا ، عليقلى مخبر الدولهء هدايت . سنگى . تهران . 1295 هجرى قمرى ) .\r\n","page_name":" 330 ","page_number":336},
  {"content":"\r\n\r\n كمند زلف جانان بس بلند است * بهرجا مىبرد دل در كمند است\r\nپسند خاطر پير مغان شو * كه زاهد هرچه گويد ناپسند است\r\nز راهت مىبرد گويد كه راه است * فريبت مىدهد گويد كه پند است\r\nچو خوبان زلف خود را شانه كردند * ز كفر و دين مرا ديوانه كردند\r\nبپاى عاشقان بندى نهادند * بعالم نامشان ديوانه كردند\r\nبگوشم در ازل مىگفت ساقى * كه خون دل در اين پيمانه كردند\r\nبزاهد مسجد و محراب دادند * چو ما را خادم ميخانه كردند\r\nز نصرت دوستى نايد كه او را * ز خويش و آشنا بيگانه كردند \r\nاين رباعيها هم از اوست :\r\n چه خوش است چشم حسرت برخ تو باز كردن * سر زلف تو گرفتن سفر دراز كردن\r\nتن كشتگان تيغت نه كفن نه غسل خواهد * تن بىكفن ندانم چكند نماز كردن\r\nبخلوت قمرم شب ولى ز بيم سحر * ستاره بار دو چشمم بسوى پروين است\r\nقياس تا نكنى بار كوه بر مورى * كه بار عشق تو بر دل هزار چندين است\r\nبسويم يكنظر مستانه كردند * مرا آسوده از پيمانه كردند\r\nبهر ويرانه‌اى گنجى نهادند * مرا تنها همى ديوانه كردند \r\nصدر الممالك مجموعهء ديگرى بنام « مثنوى » نيز داشته است « 1 » .\r\n\r\nصدر الدين موسى :\r\nفرزند ارشد شيخ صفى الدين و جانشين وى در ارشاد خلايق بوده است . در سال 704 هجرى ، كه چهار سال از رحلت جدّش « شيخ زاهد گيلانى » مىگذشت در روز عيد فطر پا بعرصهء هستى گذاشت و 31 سال در خدمت پدر بزيست و 59 سال بعد از وى نيز صاحب خرقه و\r\n\r\n\r\n","description":"","footnote":"\r\n( 1 ) - الذريعه . جزء 19 . صفحه 100 .\r\n","page_name":" 331 ","page_number":337},
  {"content":"\r\n\r\nسجّادهء وى گرديد . بسال 794 در اردبيل درگذشت و در كنار قبر پدرش به خاك سپرده شد .\r\nاولين بناى بقعهء اصلى شيخ صفى الدين كه گنبد اللّه اللّه است بدستور وى ساخته شد . زاهدى عالم و عابدى فاضل بود . علوم دينى و تفسير قرآن تدريس مىكرد و بقول « سيد محمد نوربخش » از اوتاد اولياى طريقت و از پرهيزكاران و سخىترين و جوانمردترين آنها بشمار مىآمد . او سالك مجاهد بود و مكاشفت داشت . صفات ظاهرى او حكايت از سيرت روحانى وى مىكرد . مردى داراى فراست و صاحب كرامت بود و در امر شريعت و طريقت استقامت مىنمود و از بس‌كه علوّ همّت و جوانمردى داشت و اطعام فقراء و مساكين مىكرد به « خليل عجم » لقب يافته بود .\r\nشيخ صدر الدين از طبع شعر بهره‌مند بود و اشعارى ميسرود ، اين ابيات از سروده‌هاى اوست :\r\n صوفى صافى دلم ساز انا الحق مىزند * نه بتقليد و ريا ، اللّه مطلق مىزند\r\nباده‌هاى لايزالى خوردم از خمّ صفا * هايهوى اين دلم بر طاق ازرق مىزند\r\nهركه او طالب بود روزى بمطلوبى رسد * هركه طالب نبود او از دور بق‌بق مىزند\r\nجرعه‌اى نوشيده‌ام روز الست از دست حق * تا ابد جان و دلم اللّه صدّق مىزند\r\nهركه او مرشد ندارد كى تواند راه يافت * پرّ تيغ معرفت بر فرق احمق مىزند\r\nگر تو خواهى بشنوى سر اّنا الحق هرزمان * صدر دين بن صفى دائم دم از حق مىزند \r\n\r\nصدر العلماء اردبيلى :\r\n« ميرزا محمد اسحق بن ميرزا كاظم بن رجبعلى اردبيلى » ملقّب به « صدر العلماء » از دانشمندان بزرگ دورهء قاجاريه است . او در غرّهء ربيع الاول 1233 هجرى قمرى به دنيا آمد و بعد از 73 سال در سوم محرّم 1306 هجرى بدرود زندگى گفت . او اولين‌بار بوسيلهء كتابى بنام « گل و ريحان » كه در كيفيّت سلوك بعضى اهل عرفان ، از شيعه و اهل يقين تأليف كرد در دربار قاجار شناخته شد . اين كتاب بوسيلهء « حاج ميرزا آغاسى » به « محمد شاه » عرضه شد و مورد پسند قرار گرفت و محمد اسحق فرمانى يافت كه بموجب\r\n\r\n","description":"","footnote":"","page_name":" 332 ","page_number":338},
  {"content":"\r\n\r\nآن يكصد تومان نقد و پنجاه خروار جنس مقرّرى در حق وى تعيين گشت و اين واقعه در سال 1262 قمرى بود .\r\nناصر الدين ميرزا هنگاميكه بسلطنت رسيد پاس مقام علمى محمد اسحق را محفوظ داشت و در سال 1266 هجرى مقرّرى ويرا به دويست تومان و يكصد خروار جنس افزود و دو سال بعد بخاطر تأليف كتاب « رياض ناصرى » ويرا بلقب « صدر العلماء » ملقّب ساخت . رياض ناصرى در تاريخ بود و بقول مؤلّف الذريعه ، صدر آن را در شصت روز تحرير نمود . « 1 »\r\nتأليفات صدر العلماء مجموعه‌اى است كه بنام « گلزار يوسفى » موسوم گشته و حاوى يك مقدمه و چهارده سير و خاتمه است و جمعا در هفت مجلّد مىباشد . مجلد اول كه حاوى مقدمه است « بستان العارفين » نام دارد و مجلد بزرگى است كه آن را به خواهش « ميزا يوسف مستوفى الممالك » نوشته و به هفت قسمت تقسيم كرده است . قسمت اول در معرفت عرفا از حضرت پيامبر ( ص ) ، على ، ائمّه و بعضى از عرفا . قسمت دوم در سير و سلوك ، قسمت سوّم در مجاهدات . قسمت چهارم در شكستن شهوت . قسمت پنجم در عزلت . قسمت ششم در چيزى كه شرع بدان امر كرده است . قسمت هفتم در چيزى كه شرع از آن نهى كرده است .\r\nمستوفى الممالك در باغ شخصى خود در ونك شميران ، معروف بباغ « يوسفيّه » كه قبر « قلندر عليشاه » معروف نيز در آنجاست ، تأليف چنين كتابى را از صدر العلماء تقاضا كرده بود و صدر آن را در 3 محرّم 1297 هجرى بپايان رسانيد .\r\nاز مجلدات ديگر « گلزار يوسفى » يكى نيز « حدائق ناصرى » در اخلاق است كه صدر العماء در سال 1295 آن را نوشته است .\r\nفرزند صدر العلماء شيخ يوسف نام داشته و او نيز به همان لقب مشهور بوده است . وى در نجف سكونت داشت و از علماى آنحوزه بشمار مىآمد . در سال 1372 هجرى قمرى براى حج بيت الله الحرام بمكّه رفت و پس از انجام مناسك در شهر مدينه درگذشت و در آنجا به خاك سپرده شد .\r\n\r\n\r\n","description":"","footnote":"\r\n( 1 ) - الذريعه الى تصانيف الشيعه . جزء 20 . تاليف شيخ بزرگ تهرانى . 1390 هجرى قمرى .\r\n","page_name":" 333 ","page_number":339},
  {"content":"\r\n\r\n\r\nميرزا صفر\r\nدر يك جنگ خطى كه قبل از سال 1111 هجرى قمرى نوشته شده از او اشعارى به زبان تركى و فارسى ضبط گشته است بدون آنكه بشرح‌حال و تاريخ حيات و ممات وى اشاره‌اى شده باشد . « 1 »\r\nابيات زير از اشعار فارسى اوست :\r\n وجودم را نه بى جا آفريدند * براى درد و غم و جا آفريدند\r\nغبار سينه و خون دلم را * بهم سودند و دنيا آفريدند\r\nبمجنون تلخ باشد لعل شيرين * كه او را مهر ليلى آفريدند\r\nپريشانى عالم جمع كردند * سر زلف چليپا آفريدند \r\nاين ابيات نيز نمونه‌اى از اشعار تركى او مىباشد :\r\n خم اولدى بار غم آلتيندا بيد مجنون تك * نهال قامتيم اى سرو بوستان سن سيز\r\nشكسته‌حال پريشان و زار و محزونم * بيله كچر گونوم اى عمر ناتوان سن سيز\r\nبيله كچه اگر اى گل فراق ايّامى * بو عمرى ايسته منم داخى بير زمان سن سيز \r\n\r\nشيخ صفى الدين اردبيلى :\r\nابو الفتح اسحق بن امين الدين جبرئيل در سال 650 هجرى در كلخوران ، كه قريه‌اى است در سه كيلومترى شمال اردبيل ، ديده بجهان گشود . پدرش از ثروتمندان و كريمان بود و مشرب عرفانى داشت . صفى الدين تنها شش سال از نعمت وجود پدر بهره‌مند بود و اين دوره ، با همهء كوتاهى ، در تكوين شخصيت وى اثر بسيار نمود . زيرا بعقيدهء علماى تربيت سنين از سه تا شش سالگى بهترين دوره فراگيرى انسان مىباشد . ترديد نيست كه مراقبت مادرش نيز در تكميل فضائل معنوى وى اثر داشت .\r\nشيخ صفى معروفتر از آنست كه بتوان در اين مختصر او را تعريف نمود ما در جلد اول و دوم اين كتاب بتناسب مقال مطالبى دربارهء او نوشته و گفته‌ايم كه صرفنظر از جنبهء عرفانى ، وى از دانشمندان بزرگ بشمار مىآمد . و قرآن تفسير مىكرد و در علم قرآن\r\n\r\n\r\n","description":"","footnote":"\r\n( 1 ) - اين جنگ صاحبان پيشين خود را يك‌بيك از دست داده و فعلا نوبت نگهدارى آن بنگارنده رسيده است .\r\n","page_name":" 334 ","page_number":340},
  {"content":"\r\n\r\nاطلاعات وسيعى داشت . درعين‌حال اديب و سخنور بود و به زبان آذرى و فارسى شعر مىسرود و ما نمونهء اين اشعار را در مجلّدات پيشين آورده‌ايم و در اينجا رباعى زير را ، كه در كتاب دانشمندان آذربايجان بنام وى ثبت شده است ، از آن كتاب نقل مىنمائيم :\r\n صاحب كرمى كه صد خطا مىبخشد * خوش باش صفى كه جرم ما مىبخشد\r\nهركس كه جوى مهر على در دل اوست * هرچند گنه كند خدا مىبخشد \r\nاين هم يك نمونه از دوبيتىهاى او كه به زبان آذرى سروده است :\r\n صفيم صافيم كنجان نمايم * بدل درده ژرم تن بىدوايم\r\nكس بهستى ره نبرده باويان * از به نيستى چو ياران خاك پايم \r\n\r\nطاهر اردبيلى :\r\n« محمد كاظم ابن ميرزا آقا » از شعراى قرن يازدهم هجرى است و بسال 1085 در اصفهان درگذشته است . ديوانى دارد كه طبق نوشتهء « سخنوران آذربايجان » نسخه‌اى از آن به شماره 35 / 5403 در كتابخانهء ملك تهران موجود است . در جنگ خطى فوق الذكر كه در اختيار نگارنده است دو رباعى زير بنام ميرزا طاهر نوشته شده و چنين به نظر مىرسد كه از گفته‌هاى او باشد :\r\n عاشقم از حسرت خوبان دلم صدپاره است * هريكى زان پاره‌ها در گوشه‌اى آواره است\r\nمىبرد خواب عدم آخر ترا بيدار باش * آمدورفت نفسها جنبش گهواره است\r\nفغان كه در همهء روزگار يارى نيست * كزو بر آئينه خاطرم غبارى نيست\r\nمده بديدهء خود رخصت نظارهء غير * در اين زمانه به چشم خود اعتبارى نيست . « 1 » \r\n\r\nطاير اردبيلى :\r\n« ميرزا رحيم مكتبى اردبيلى آستارائى » از دانشمندان معاصر است . از مريدان « جلال الدين محمد مجد الاشراف » از اقطاب سلسلهء عرفاى ذهبيّه بود و « طاير » تخلّص مىنمود .\r\nاشعار خوب و روانى دارد كه به صورت مثنوى سروده است و اين چند بيت نمونه‌اى از آنها\r\n\r\n\r\n","description":"","footnote":"\r\n( 1 ) - جاى تأسف است كه در گذشته‌هاى دور نيز انسانها چنين غيرقابل اعتماد بوده‌اند و همانند زمانى كه ما زندگى مىكنيم مردم به چشم خود هم « اعتبارى » نداشته‌اند .\r\n","page_name":" 335 ","page_number":341},
  {"content":"\r\n\r\nمىباشد كه در مدح مراد خود جلال الدين محمد گفته است :\r\n باز بخت خفته‌ام بيدار شد * طاير طبعم پى گفتار شد\r\nباز مكتوبى ز جانانم رسيد * جذبه‌اى اندر دل و جانم رسيد\r\nاى جمالت مطلع شمس و قمر * وى جلالت فوق ادراك بشر\r\nاى جلال الدّين شه گردون‌سرير * وى بغم درماندگانرا دستگير\r\nعشق تو احيا كند صدمرده را * در سر وجد آورد افسرده را\r\nجود تو عام است و احسانت تمام * ريزه‌خوار خوان فيضت خاص و عام\r\nطاير درمانده را اى ذو الكرم * وارهان از دست نفس بدشيم \r\n\r\nظهير الدين كبير قاضىزاده اردبيلى :\r\n« ظهير الدين بن اويس بن محمد اللطيفى الشهير به قاضىزاده » از مشاهير علماى حنفى مذهب آذربايجان است . در تبريز حوزهء درس وسيعى داشت و فضلاى بزرگى از محضر درس او بهره‌مند بودند . در عهد سلطنت شاه اسماعيل اول صفوى مىزيست و با او در معاركهء « چالدران » شركت نمود . پس از پايان اين جنگ سلطان سليم عثمانى گروهى از معاريف آذربايجان را باسارت باستانبول برد و قاضىزاده يكى از آنها بود .\r\nظهير الدين مردى باوقار و فاضل و سخندان بود و فصاحت بيان داشت . از علوم مختلفه بهره‌مند بود و مخصوصا از جهت انشاى مطالب و شعر و حسن خط در عهد خود كم‌نظير بود بدينجهت در دربار عثمانى مقام و منزلتى يافت و حتى براى وى 80 درهم مقررى روزانه معين گرديد . او وقايع عهد سلطان سليم را بقلم آورد و نيز « وفيات الاعيان ابن خلگان » را بنام وى به فارسى ترجمه كرد . امّا عمر سليم باتمام كتاب وفا نكرد و در سال 926 هجرى كه كتاب به نصف رسيده بود ، درگذشت . بقراريكه نوشته‌اند نسخه‌اى از اين كتاب در كتابخانهء مجلس ملّى تركيه موجود است .\r\nسلطان سليم به قاضىزاده احترام فوق العاده قائل بود و لذا در سال 923 ، كه بتسخير ممالك عرب توفيق يافت ، ضبط حلب و شام و مصر را به دو واگذاشت . ظهير با همهء اين احترامات دل در وطن داشت و چه‌بسا كه بفكر انتقام واقعهء چالدران بود . شايد بدين سبب بوده كه « احمد پاشا » نايب السلطنه مصر را با خود دمساز كرد و با اميدوار ساختن\r\n\r\n","description":"","footnote":"","page_name":" 336 ","page_number":342},
  {"content":"\r\n\r\nوى بمساعدتهاى شاه اسماعيل او را بافتتاح باب مكاتبه با شاه ايران و اظهار مذهب تشيع و اعلام آن در منابر واداشت و كار بدانجا رسيد كه احمد پاشا اعلان استقلال كرد و خود را از حيطهء خلافت عثمانى رها گردانيد . ليكن وى در اين كار توفيق نيافت و قاضىزاده نيز با او بدست عثمانيها گرفتار شد و روز پنجشنبه سوم ربيع الاول سال 930 هجرى ، سالى كه شاه اسماعيل در ايران درگذشت ، سر ظهير الدين را از تن جدا كردند و بر دروازهء « زويله » در قاهره آويختند .\r\n\r\nعابد اردبيلى :\r\nمؤلف دانشمندان آذربايجان از دانشمند ديگرى از اردبيل نام مىبرد و او را باسم « مولانا محمد بن احمد » معروف به « عابد » معرفى مىكند . بنا بنوشتهء اين كتاب او مردى فاضل و عابدى صالح بوده همعهد با مؤلّف « رياض العلماء » در اردبيل زندگى مىكرده است و بواقع عابد بوده و با زهد و تقوى مىزيسته است . عابد تأليفات ارزنده‌اى داشته كه از جملهء آنها ترجمهء « تشريح الافلاك » است و حواشى ديگرى به زبان فارسى نيز بنام او ضبط شده است .\r\n\r\nعارف اردبيلى :\r\nاز سخنوران قرن هشتم هجرى است . در عهد « سلطان اويس جلاير » بنا بدعوت « شروانشاه اعظم كيكاوس بن كيقباد » ( 774 - 745 ) به شروان رفته براى تعليم و تدريس پسر او برگزيده شده است . عارف در سرودن شعر از اساتيد فن بوده و منظومه‌اى بعنوان « فرهادنامه » بنام آن پادشاه سروده است و در آغاز چنين گفته است :\r\n در آن موضع كه دائم بود آباد * يكى ديدم ز فرزندان فرهاد\r\nاز او تا كوه‌كن قومش برابر * باستادى ز يكديگر فزونتر\r\nاگر هشيار مىگشتى و گر مست * كتابى داشت پيوسته در دست\r\nدر او گفته حكايتهاى فرهاد * كه ميلش با گلستان از چه افتاد\r\nنوشته قصّهء شيرين تمامى * نه بر وجهى كه مىگويد نظامى\r\nنموده حال فرهاد آنچه ديده * وزان پس حال فرزندان و دوده \r\n\r\n","description":"","footnote":"","page_name":" 337 ","page_number":343},
  {"content":"\r\n\r\n كه بوده هريكى استاد كارى * ز هريك بازمانده يادگارى\r\nهنرهائى كز ايشان داستان است * يكى ز آنها دز شاه اخستان است\r\nگلستان شماخى را دزى هست * كه روئين‌دژ نمايد پيش او پست\r\nبر او از سنگ ديدم صورتى چند * به خوبى در جهان بىمثل و مانند\r\nفراز باره صورت كرده از سنگ * به دو يكباره برده آب ار تنگ\r\nشنيده يك‌بيك استاد ز استاد * كه هست افكار فرزندان فرهاد\r\nبباكو هم دزى دريا گرفته است * دز نوشهر كاب آنجا گرفته است\r\nدگر رعنا و زيبا دستكارى * كه ماند از كار ايشان يادگارى\r\nبگورستان باكو گنبدى هست * زند هركس كه بيند دست بر دست\r\nپديد از دور چون خورشيد تابان * فراز كوه بيش از پره تابان\r\nز ديوان دز كشيده سنگ خارا * نهاده بر سر كوه آن بنا را\r\nبصنعت گنبدى را بركشيده * كه مثلش گنبدى گردون نديده\r\nبهم آورده و دز را بطرزى * كه پيدا نيست كانجا هست درزى\r\nقلندروار پير ژنده‌پوش است * ز پر گلگلى پير خموش است\r\nكلاه بيست تركى بر سر اوست * مرقّع خرقهء خوش در بر اوست\r\nبه شكل خربزه شيرين كلاهى * هلالى چند پيدا كرده ماهى\r\nكلوآسا به خدمت ايستاده * قدمهاى كلك بر سر نهاده\r\nبهرجا كار ايشانرا شنيدم * و ليكن شرح آن كردم كه ديدم\r\nچو اين افسانه را خواندم ز دفتر * به خوبى دلپسند آمد سراسر\r\nاساس تازه بنهادم سخن را * به گفتن زنده كردم كوه‌كن را\r\nدر اين گفتن چو جارى گشت خامه * نهادم نام آن فرهادنامه \r\nعارف فرهادنامه را بدين سياق ادامه مىدهد و تاريخ ختم آن را چنين مىگويد :\r\n ز هجرت بود با عين و الف ذال * سه‌شنبه آخر صيف اول سال \r\nكه با حروف ابجد ( الف - 1 ، ع - 70 ، ذ - 700 ) سال 771 هجرى مىشود .\r\n\r\n","description":"","footnote":"","page_name":" 338 ","page_number":344},
  {"content":"\r\n\r\nمؤلف دانشمندان آذربايجان پس از ذكر مراتب فوق نوشته است يگانه نسخهء اين منظومهء را در كتابخانهء « اياصوفيا » در استانبول ديده است كه تحت شماره 3335 ضبط است و اشعار مذكور را از آن نسخه نقل كرده است .\r\n\r\nعامل الدين اردبيلى :\r\n« ميرزا طاهر منشىباشى » متخلّص به « عامل الدين » از سلسلهء ذهبيّه و از مريدان و ستايشگران « جلال الدين محمّد مجد الاشراف » متوفاى سال 1331 قمرى است . اشعار خوبى مىسروده و ابيات زير نمونه‌اى از آنهاست :\r\n اى هويدا از جمالت گشته انوار الهى * عبد درگاهت شدن خوشتر مرا از پادشاهى\r\nخسرو مالك رقابى ذرّه‌ات به ز آفتابى * گر بهر ويرانه تابى گردد آنجا گنج گاهى\r\nمأمنى جز خانهء عشقت همه عالم نباشد * زين طريقم خوبتر نبود بعالم هيچ راهى\r\nبىتو شهد و شير و شكر زهر آيد در مذاقم * با تو بودن خوشتر است از بىتو با صد عزّ و جاهى\r\nجامى از آن سلسبيل روشنت بخشا بجانم * تا رهم زين عجب و نخوتها و باشم خانقاهى\r\nتا قبلهء من گشته تجلّاى جمالت * غافل نشده قلب حزينم ز خيالت\r\nخرّم تن و جانى كه شب و روز غنوده * در ظلّ سراپردهء ايوان جلالت\r\nهمسايه شدستيم برندان سحرخيز * شايد برهانيم دل از باد بطالت\r\nاى عامل دين حالتى از عشق بدست آر * ورنه چه ثمر زين همهء قال و مقالت \r\n\r\nعبد الرحمن كواكبى\r\nتيره‌اى از فرزندان ابراهيم صفوى كه از امراى بزرگ اردبيل بود ، چندى پيش به شامات مهاجرت كرده در آنجا توطن اختيار نمودند و با نام كواكبى در آنحدود و بعدها در جهان عرب شهرت و معروفيت بزرگى يافتند . عبد الرحمن فرزندى از اين خانواده است كه در سال 1849 ميلادى ( 1266 هجرى ) در حلب به دنيا آمده و در آن شهر تربيت يافته است .\r\nدر زمان او ، كه عثمانيها بر شامات تسلط داشتند مردم از ظلم و ستم آنان در زحمت بودند .\r\nعبد الرحمن عليه آنها بپاخاست و نهضتى در آن منطقه به راه انداخت . عثمانيها او را\r\n\r\n","description":"","footnote":"","page_name":" 339 ","page_number":345},
  {"content":"\r\n\r\nگرفتند و پس از مدتها حبس كردند . او همهء آنها را تحمل كرد و براى بيدارى مسلمين به زنگبار ، حبشه ، هند و نقاط ديگر سفر كرد و سرانجام در مصر رحل اقامت افكند و در سال 1902 ميلادى يا 1320 هجرى در آنجا درگذشت .\r\nعبد الرحمن كه در جهان عرب بعنوان يك انقلابى بزرگ و آزادىخواه شناخته مىشود بموازات تلاشهاى سياسى كتابهائى نيز برشته تحرير درآورد كه معروفترين آنها « امّ القرى » و « طبايع الاستبداد » مىباشد « 1 » .\r\n\r\nعبد اللطيف بن عبيد الله :\r\n« عبد اللطيف بن عبيد الله بن عوض بن محمد الاردبيلى الشروانى القاهرى » برادر « محمود البدر » است كه در مصر مثل برادرانش به « ابن عبيد اللّه » شهرت داشته است . از علماى مذهب حنفى بوده و در قاهره تدريس مىكرده است . وفات او بسال 854 هجرى اتفاق افتاده است .\r\n\r\nملا عبد الله اردبيلى :\r\nاز وى بعنوان يكى از فقهاى بزرگ قرن دوازدهم هجرى ياد شده است . بنا بنوشتهء مؤلّف دانشمندان آذربايجان و ديگرانى از نويسندگان ، او محضر درس اساتيد بزرگى مثل « ملّا حسين خوانسارى » و « ملا محمد باقر سبزوارى » را درك كرده و نيز از آخوند « ملا محمد باقر مجلسى » اجازهء روايت داشته است . صاحب تذكره هم از تلمّذ وى نزد آخوند سبزوارى ياد كرده و دراينباره نوشته است كه ديگر از تلامذه‌اش فاضل كامل و رع المعى ملا عبد الله اردبيلى است كه كتاب شرح لمعه را نزد او خوانده و اجازهء روايت گرفته است .\r\n\r\nشيخ عبد الله ثمرينى :\r\nاو از علماى معاصر اردبيل است . از قريهء ثمرين برخاست و در مراكز علمى دينى مثل نجف اشرف تكميل معلومات نمود و در همهء رشته‌ها بويژه علوم عقلى بمقام والائى رسيد . مراجعت او باردبيل مقارن با ايّامى بود كه شادروان آقا ميرزا على اكبر در اين ولايت در كانون قدرت مذهبى قرار داشت و علومى مثل فلسفه و حكمت را مجال رشد و رواج نبود .\r\n\r\n\r\n","description":"","footnote":"\r\n( 1 ) - دايرة المعارف الحديثه . احمد عطية اللّه . قاهره 1952 . ص 553 .\r\n","page_name":" 340 ","page_number":346},
  {"content":"\r\n\r\nاين وضع سبب شد كه شيخ عبد الله به قدر علم و دانش خود موقعيتى بدست نياورد و مثل اكثر دانشمندان آنعهد اردبيل مجهول القدر بماند . حوزهء درسش محدود بتعداد معدودى از طلاب گرديد كه از او حكمت مىآموختند .\r\nثمرينى قريب 55 سال عمر كرد و روز سه‌شنبه چهارم شهريور 1320 در قريهء ثمرين بجوار رحمت حق پيوست . مرگ او بطور غيرمترقبه‌اى اتفاق افتاد بدينمعنى كه او مرد شجاعى بود ، در اسب‌سوارى مهارت زيادى داشت و براى دفاع از خود هموارى خنجرى در زير عبا بر كمر مىبست . روز سوّم شهريور سوار بر اسب از قريهء ثمرين به سمت شهر حركت كرد . بى خبر از آنكه ايران مورد حمله روس و انگليس قرار گرفته و سپاه شوروى از مرز گذشته با آرايش جنگى رو باردبيل پيش مىآيد . او در بين راه با چنين نيروئى مواجه شد و آنها كه آخوند را سوار بر اسب و شمشير بر كمر ديدند درصدد دستگيرى وى برآمدند ولى او فرصت به آنها نداده عنان اسب را بسوى دهكده برگرداند و در حالى كه از پشت رگبار گلوله به سمت او مىباريد خود را سالم از معركه بدر برد . امّا بقول برادرش از هول اين واقعه زهره‌ترك شد و روز بعد در آن قريهء بدرود زندگى گفت .\r\n\r\nعبد الجمال الاردبيلى :\r\nسخاوى در جزء پنجم از مجموعهء « الضوء الامع لا هل قرن التاسع » از او نام مىبرد و جزو دانشمندانى كه مذهب حنفى داشته‌اند بشمار مىآورد . تاريخ وفات او شعبان 869 هجرى بوده است .\r\n\r\nشيخ عبد الله كورائيمى :\r\nكورائيم قريهء بزرگى است كه در جنوب شهر و بفاصلهء 35 كيلومتر از آن قرار دارد . شادروان شيخ عبد اللّه از آن قريه بود و بدينجهت به « كورائيمى » شهرت يافت . او با ثمرينى همعهد بود ولى بر خلاف او در فقه و اصول تبحّر داشت و از فقهاى بزرگ زمان خود بشمار مىآمد . كثرت عائله و مشكلات مادى زندگى او را ده‌نشين ساخت و او در كورائيم اقدام بايجاد مدرسى براى تربيت طلاب كرد . در مواقعى كه به شهر مىآمد طلبه‌هاى اردبيل اطراف او را گرفته از محضرش بهره‌مند مىگشتند و از اطلاعاتش استفاده مىنمودند .\r\n\r\n","description":"","footnote":"","page_name":" 341 ","page_number":347},
  {"content":"\r\n\r\n\r\nآقا ميرزا على اكبر اردبيلى :\r\nاز علماى معاصر اردبيل است در سال 1269 هجرى قمرى در اين شهر به دنيا آمد . مقدمات و سطح را در اردبيل و زنجان و بروجرد فراگرفت و براى تكميل معلومات عازم نجف شد . در محضر « ميرزاى شيرازى » ، « سيد حسين كوه‌كمرى » و ديگر اساتيد علم ، خارج را بپايان رسانيد و بدرجهء اجتهاد رسيد .\r\nآنگاه بزادگاهش برگشت و پس از فوت مرحوم « حاج مير صالح مجتهد » عالم بلامنازع محل گرديد .\r\nاقامت او در زادگاهش مصادف با حوادثى در ايران ، مثل ضعف دولت قاجار ، آغاز نهضت مشروطيت ، جنگ بين الملل اول و انقلاب كبير روسيه و . . . گشت و به تفصيلى كه ما در گفتار پنجم از جلد اول و نيز در فصل اول همين گفتار آورده‌ايم وى در كانون كليهء اين اتفاقات در اين خطه قرار گرفت .\r\nاو در وعظ و سخن گفتن روش خاصى داشت و مستمعين خود را گاهى با عنوان « خران خدا » مورد خطّاب قرار مىداد . از لحاظ سياسى مخالف آخوند ملا محمد كاظم خراسانى پيشواى تشيع زمان خود و رهبر نهضت مشروطيت بود و بدينجهت با برادر خود مرحوم حاج ميرزا يوسف نيز كه از علماء برجستهء نجف و از نزديكان مرحوم خراسانى بود دل‌خوشى نداشت . او شخصا در مدرسه‌ايكه در جوار مسجدش بود تدريس مىكرد و طلاب بالنسبه زيادى را تربيت نمود . مسجد او در زمان حياتش مركز بحث و فحص مسائل اجتماعى روز اعمّ از دينى و سياسى بود .\r\nاو طبع شعر هم داشت و اصول دين و بعضى مسائل مذهبى را براى فهم عوام به زبان تركى بنظم مىآورد . مجموعهء گفته‌هاى وى در اينباب ، محتواى كتابى را تشكيل مىدهد كه به « اصول الدين عوامى » معروف است . بنوشتهء « دائرة المعارف اسلام » كتاب ديگرى بنام « اصول الدين مسلمين » به فارسى از او موجود است كه بطبع هم رسيده است « 1 » و به صورت سوال و جواب مىباشد .\r\n\r\n\r\n","description":"","footnote":"\r\n( 1 ) - دائرة المعارف اسلام و همگى شيعه ص 217 .\r\n","page_name":" 342 ","page_number":348},
  {"content":"\r\n\r\nاز آثار قلمى ديگر وى بقول الذريعه ، « كشف الخطاء خوانسارى » است كه در احوال « شيخ احمد احسائى » و ردّ عقايد شيخيّه مىباشد و در ايران بطبع رسيده است . « 1 » رسالهء عمليهء آقا ميرزا على اكبر در باب زكات و ربا و مزارعه و مكاسب محرّمه است و بنام « معذرة العباد » خوانده مىشود . مرگ وى بسال 1306 خورشيدى يا 1346 قمرى در اردبيل اتفّاق افتاد .\r\n\r\nخواجه على سياهپوش :\r\n« سلطانعلى بن صدر الدين موسى » مشهور به « خواجه على سياهپوش » فرزند و جانشين شيخ صدر الدين و نوّهء شيخ صفى الدين بود و از سال 794 هجرى كه پدرش درگذشت تا زمان وفاتش ، كه در 18 رجب 830 هجرى در بيت المقدس اتفاق افتاد ، صاحب خرقه و سجّاده بود و بارشاد خلايق اشتغال داشت . شرح‌حال او و ملاقاتش با امير تيمور گوركان در جلد اول اين كتاب ( صفحهء 71 ) آمده و نيز اشاره گشته است كه قبر وى در بيت المقدس به « سيد عجم » معروفيّت داشته است . خواجه على عارفى فاضل و عالم بوده و اشعار نيكوئى مىسرود و ديوان اشعارش از « مبداء تا مقطع » در ميان طالبان مشهور بود اين غزل از سروده‌هاى اوست :\r\n منم آن بحر بامعنى كه موج پرگهر دارم * منم آن روح ريحانى كه از معنى خبر دارم\r\nنيم از عالم صورت كه از صورت درآويزم * بملك عالم معنى مقام معتبر دارم\r\nدر اين زندان جسمانى دل و جانم فرونايد * نه آخر طالب خاكم كه حرص سيم و زر دارد\r\nكه من از عالم جانم در اين پستى كجا مانم * ببال همّت معنى زنُه ايوان گذر دارم\r\nمنم شهباز سلطانى بوقت صيد در معنى * بسى قطع منازلها برون از بال و پر دارم\r\nطلسم جسم بشكستم بكوى دوست بنشستم * تو اين معنى كه مىبينى من از جاى دگر دارم\r\nچنان مستغرق عشقم بغيرم نيست سودائى * ره وحدت گزين كردم نه در سر شور و شر دارم\r\nعلى بردار دل از جان اگر مشتاق ديدارى * ز جان بايد گذر كردن چو بر جانان نظر دارم \r\n\r\n\r\n","description":"","footnote":"\r\n( 1 ) - الذريعه الى تصانيف الشيعه . جزء 12 . صفحات 33 و 224 .\r\n","page_name":" 343 ","page_number":349},
  {"content":"\r\n\r\n\r\nميرزا علينقلى اردبيلى :\r\nكتاب دانشمندان آذربايجان از وى در رديف دانشمندان آن خطّه نام برده و نوشته است كه ميرزا علينقى در مشهد اقامت داشت و نشر علم و ترويج فنون مىكرد . مرگ او بسال 1135 اتفاق افتاد و در آن شهر به خاك سپرده شد .\r\nمؤلف الذريعه نيز در صفحهء 295 جزء بيستم از كتاب خود ، از كتابى بنام « مراحل الوصول الى علم الاصول » نام برده و مصنّف آن را « مولا علينقى بن ميرزا بابا اردبيلى » نوشته است . او مىگويد كه مجلّد ثانى اين كتاب با تاريخ 1238 قمرى نزد « شيخ زين العابدين المهربانى السرابى » و قطعهء مسّوده آن با خط خود علينقى نزد « سيد آقا تسترى » مىباشد .\r\nچنين به نظر مىرسد كه اين هردو علينقى يكنفر باشد و نويسندگان دو مأخذ فوق الذكر هريك از جهتى او را شناخته و معرفى كرده‌اند .\r\n\r\nعيشى اردبيلى :\r\nنام او جزو دانشمندان آذربايجان ذكر شده بدون آنكه از حالات و حيات وى مطلبى عنوان شود . مؤلف دانشمندان آذربايجان رباعى زير را از يك جنگ خطّى بنام وى ضبط كرده است :\r\n نشد نخل اميدى سبز در باغ تمنّايم * در اين محنت‌سرا با طالع خود در تماشايم\r\nبهر نوعى كه باشد زين گلستان مىبرم فيضى * گلى گر نبودم در دست خارى هست در پايم \r\n\r\nشيخ غلامحسين غروى اردبيلى :\r\nاز علماى باتقواى متأخر اردبيل است . در نجف تحصيل كرده از شاگردان بنام مرحوم نائينى و آقا سيد ابو الحسن اصفهانى بوده است . اردبيليها ، پس از احراز مقام اجتهاد وى ، به منظور بهره‌گيرى از وجودش جمعى از معاريف را بنجف فرستاده او را كه در آنجا شهرت و معروفيّتى يافته بود بزادگاهش آوردند .\r\nاو حوزهء درسى در اردبيل ترتيب داد و بامور نابسامان طلّاب رسيدگى كرده به وضع آنان سروصورتى بخشيد و با وجوه شرعى كه بوى داده مىشد رفاه نسبى براى آنان تأمين\r\n\r\n","description":"","footnote":"","page_name":" 344 ","page_number":350},
  {"content":"\r\n\r\nنمود . عالم باورع و تقوائى بود . با قناعت زندگى مىكرد و در وجوه شرعى آنچنان امانت بخرج مىداد كه خانواده‌اش فرداى روز فوتش از جهت امور زندگى دچار عسرت گرديد .\r\nاو درصدد برقرارى نماز جمعه در اردبيل برآمد و چندين جمعه نيز آن را اقامه نمود ولى بر اثر ناهماهنگيهاى ملّايان بالاخره آن را ترك كرد .\r\nمرحوم غروى در روزهاى وحشتناك بعد از بيستم آذر 1325 درصدد يارى بيگناهان برآمد و از قتل و كشتار نفوس بيگناه بدست اراذل و اوباش جلو گرفت « 1 » . او در مسجد محمديه كه سابقا به « قره‌كوللوك » مشهور بود اقامهء جماعت مىكرد . مرگ وى بسال 1328 خورشيدى اتفاق افتاد و جنازه‌اش با تعطيل عمومى در شهر ، بقبرستان معروف « باغ كلانتر » منتقل و به خاك سپرده شد . از آثار قلمى او تقريرات مرحوم نائينى است كه به نيكوترين وجهى آن را تحرير كرده است .\r\n\r\nفائض اردبيلى :\r\n« ملا حيدر على خلف مسيح اللّه اردبيلى » معروف به « فائض » در قرن يازده هجرى مىزيسته و بسال 1081 بدرود زندگى گفته است . او مثل پدر از حسن خط بهرهء وافى داشته و در فنّ تاريخ استاد بوده است . اشعارى هم به شكل مثنوى مىسروده و كتابى بنام « مهر و وفا » تدوين كرده است كه بنا بنوشتهء الذريعه ، در 1043 هجرى جمع‌آورى گشته و نسخه‌اى از آن در كتابخانهء ملّى تهران بشمارهء 4 / 564 ف نگهدارى مىشود . بيت اول آن كتاب :\r\n شكر كه ديباچهء مهر و وفا * گشت مشرّف بسپاس خدا \r\nو بيت آخر آن :\r\n مونس من باد محبّت تمام * كار دلم باد وفا و السّلام \r\nرباعيات زير نيز از سروده‌هاى اوست :\r\n فائض سخن راست ز ما باور كن * مژگان بندامت گناهى تر كن \r\n\r\n\r\n","description":"","footnote":"\r\n( 1 ) - در صفحهء 117 اين كتاب بدين كار اشارتى رفته است .\r\n","page_name":" 345 ","page_number":351},
  {"content":"\r\n\r\n پروانه شبى بخواب ما آمده گفت * شب رفته چه مرده‌اى چراغى بر كن\r\nامشب به من آن ماه كه از مهر قرين بود * بزمم ز صفا رشك صنمخانهء چين بود\r\nگمناميم از آفت شهرت برهانيد * كارى كه فلك كرد بكام دلم اين بود \r\nپسر فائض نيز طبع شعر داشته و در مادّه تاريخ درگذشت پدرش گفته است :\r\n تاريخ وفات فائضاى مرحوم * كردند رقم كه شد « برحمت و اصل » \r\n\r\nفائق اردبيلى :\r\nكتاب « دانشمندان آذربايجان » يك جمله در حق وى نوشته و آن را از « حديقة الشعرا » نقل كرده است و آن جمله اينست كه « فائق اردبيلى از سخنوران قرن سيزدهم هجرى بوده است » .\r\n\r\nفردى اردبيلى :\r\nدر قرن دهم هجرى مىزيسته و از دار الارشاد اردبيل بوده است . بنوشتهء پيشينيان مردى نيكوخصال و پسنديده احوال بوده بيش از بيست سال از عمر خود را در صحبت شعرا و فضلا گذرانيده و هماره سعى بر آن مىنموده است كه در صفات و كمال از اقران و ياران برتر باشد .\r\nفردى در سال 989 هجرى به قصد تكميل معلومات بشيراز رفت و پس از مدتى به دار المؤمنين كاشان مهاجرت كرد و در آنجا نيز با فضلا و دانشمندان همصحبت گرديد .\r\nاو در شعر و ادب استاد بود و اشعار لطيفى مىسرود . نوشته‌اند كه فضلا او را از لحاظ فصاحت و لطافت اشعارش همطراز « قيدى شيرازى » دانسته‌اند ولى نمونه‌اى از اشعارش را ثبت نكرده‌اند .\r\n\r\nكوثرى اردبيلى :\r\nاز او كه شاعر توانائى بوده بعنوان مردى درويش‌مسلك و صوفىمنش نام برده شده است و اين بيت به دو منسوب مىباشد :\r\n تو چنان جفا پسندى كه اگر خدنگ نازت * سوى دل گشاد يابد بكرشمه بازدارى \r\nدر مآخذيكه نام او در آنها آمده از تاريخ حيات و شرح‌حالاتش مطلبى عنوان نگشته\r\n\r\n","description":"","footnote":"","page_name":" 346 ","page_number":352},
  {"content":"\r\n\r\nولى گفته شده است كه او از خلفاى « محمودى » است و محمودى از اهالى « پسخان گيلان » است كه در سال 800 هجرى ظهور كرده طريقهء « نقطويان » را تأسيس نموده است .\r\n\r\nماهر اردبيلى :\r\nاز او نيز شرح‌حالى در دست نيست فقط نوشته‌اند كه نامش « محمد قلى » و خود از اهالى صحراى مغان بوده و در اردبيل شغل عطارى داشته است . از استعداد ادبى قابل توجّهى برخوردار بوده و در شعر از استادان پيروى مىنموده است .\r\nبنابر نوشتهء دانشمندان آذربايجان ديوان مختصرى دارد كه پر از اشعار خوب است و ابيات زير نمونه‌اى از آنها مىباشد :\r\n در گوش و زبان و دل مردم سخن توست * در خلوت هركس كه رسى انجمن توست .\r\nاز كنج دهانش هوس بوسه نمودم * خنديد چو گل گفت زياد از دهن توست . \r\n\r\nمايلى اردبيلى :\r\nاز شعراى دورهء شاه عباس اول بوده ذوق سرشار و طبع روانى داشته است . در فن موسيقى استاد بوده از آلات موسيقى نى و طنبور را خوب مىنواخته است . او اشعار عاشقانهء بلندى دارد اين بيت از گفته‌هاى اوست :\r\n بزم خالى ديدم امشب چون صراحى پيش يار * ريختم در جام اخلاص آنچه در دل داشتم \r\n\r\nمجرمى اردبيلى :\r\nاز شرح‌حال و تاريخ وفاتش اطلاعى در دست نيست ولى نوشته‌اند كه سخنور خوشگو بوده است . براى نمونه اين بيت را از اشعار او شاهد آورده‌اند :\r\n از جنون منّت پذيرم زانكه يارم عمرهاست * از نظر رفته است و با او گرم گفتارم هنوز \r\n\r\nشيخ محسن نجفى :\r\nاز فقهاى معاصر اردبيل است . اوايل قرن 14 هجرى در اين شهر به دنيا آمد . مقدمات و سطح را در آنجا ياد گرفت و چون از هوش و استعداد زياد بهره‌مند بود براى ادامهء تحصيل به نجف اشرف\r\n\r\n","description":"","footnote":"","page_name":" 347 ","page_number":353},
  {"content":"\r\n\r\nرفت و از محضر اساتيد روز نظير آقا سيد ابو الحسن اصفهانى و مرحوم نائينى كسب علم و دانش نمود و پس از نيل بدرجهء اجتهاد و تحصيل اجازات لازم بزادگاهش برگشت .\r\nاو اولين مجتهد اردبيلى است كه در قرون اخير اقامهء نماز جمعه را در اين شهر معمول داشت . مردم چنان كه رسم است ابتدا با اشتياق تمام از آن استقبال كردند ولى كم‌كم و بر اثر مطالبى كه ديگران در باب عدم وجوب آن شايع نمودند از شركت در آن بازايستادند و سرانجام آن را با تعطيل مواجه ساختند .\r\nشيخ از اساتيد دانشمند حوزهء علمى اردبيل بود و علاوه بر طلاب دانشجويان دانشگاهى را هم در علوم عقلى و نقلى تعليم مىنمود . پس از آنكه دولت بتأسيس دفاتر اسناد رسمى اقدام نمود او قبول تصدى آن را با شئون روحانيت متناسب دانست و بدليل آنكه امور دفاتر مزبور كلّا اسلامى و فقهى است و فقها بايد براى رعايت موازين شرعى آنها را در اختيار بگيرند خود تصدى يكى از آنها را پذيرفت ولى اين امر مورد ايراد ديگران قرار گرفت .\r\nشيخ در سال 1325 خورشيدى به مشهد رفته اقامت نمود و در سال 1335 در آنجا بدرود زندگى گفت .\r\n\r\nحكيم ميرزا محمد اردبيلى :\r\nدر قرن يازده هجرى مىزيسته و از حكما و ادباى آن قرن بشمار مىآمده است . صائب در اردبيل با وى ملاقات كرده و بنا بنوشتهء دانشمندان آذربايجان چهارده بيت از اشعار او را در بياض خود نقل نموده است . ابيات زير از سروده‌هاى وى مىباشد :\r\n چراغى از رخت در رهگذر زلف نه كامشب * درين ظلمت پريشان روزگارى خانه مىسازد\r\nهمزبانى كو كه يكدم هم‌نفس باشد مرا * بيكسى چون خويش مىخواهم كه كس باشد مرا\r\nهرزه‌گرد باغ چون بلبل نيم‌پروانه‌ام * مىتوانم كرد پروازى كه بس باشد مرا \r\n\r\n","description":"","footnote":"","page_name":" 348 ","page_number":354},
  {"content":"\r\n\r\n بلبل بفغان من بخموشى غم دل را * هركس بزبانى كه توانست ادا كرد\r\nدر مستى و خوابم نشود عشق فراموش * آسودگى افتاده به بيهوشى ديگر\r\nعارف سخن از پير نهان نتواند * و اصل صفت وصل بيان نتواند\r\nچون قطرهء پيوسته به دريا گم شد * گم‌گشته ز گم كرده نشان نتواند . \r\n\r\nميرزا محمد اردبيلى :\r\nاز دانشمندان و عرفاى قرن يازدهم هجرى است . در كاشان سكونت داشته و در آنجا نيز درگذشته است . بسبب مقام علمى كه داشته بعنوان « محقّق اردبيلى » معروف گشته ولى حاج ملا على نراقى در كتاب معروف « الخزائن » خود ، ويرا چنين معرفى نموده است :\r\nميرزا محمد الاردبيلى الاصل و كاشانى المسكن كه مشهور بمحقّق است و قبر او در بيدگل است از قراى كاشان ، از جملهء عرفا بوده از شاگردان قاضى اسد اللّه قهيبائى ، كه او نيز از جملهء عرفاست و در كاشان در قرب دروازهء فين مدفون است در مقبرهء شاه شمس و حال مشهور است بمقبرهء قاضى اسد اللّه و فوت قاضى اسد الله در سنهء يكهزار و چهل و هشت 1048 هجرى واقع شده . . . »\r\nميرزا محمد كتاب ارزنده‌اى بنام « رياض العارفين و منهاج السالكين » در عرفان و تصوّف تأليف نموده و نسخهء عكس‌بردارىشدهء آن از نسخهء خطى در دو مجلد بشمارهء 6525 در كتابخانهء مركزى دانشگاه تهران موجود مىباشد . ميرزا محمّد در ابتداى كتاب خويشتن را « ميرزا محمد بن سلطانمحمد اردبيلى الاب ملقب بمحقق مقيم دار المؤمنين كاشان » معرفى كرده و با احاطهء كاملى كه به قرآن مجيد و احاديث و علوم زمان خود داشته است كتابش را در بهترين شكلى تدوين نموده است .\r\n\r\n","description":"","footnote":"","page_name":" 349 ","page_number":355},
  {"content":"\r\n\r\n\r\nمحمد بن حمزه ننه‌كرانى :\r\nاز دانشمندان متأخر است كه از قريهء « ننه‌كران » سه فرسخى شمال غربى اردبيل برخاسته و در نجف اشرف از محضر درس مرحومين « مامقانى » و « شربيانى » استفاده كرده است . صاحب الذريعه نوشته است كه « سيد مير محمد بن حمزة الموسوى الاردبيلى » كتابى دارد كه از سه مجموعه تشكيل يافته است . مجموعهء اول در 378 صفحه بقطع ربعى در سه موضوع : در بعضى نوادر و قصص و حكايات عبرت‌آميز ، در توحيد و امامت ، در فضائل اهل بيت ( ع ) و تاريخ آنها .\r\nمجموعهء دوم . در نصايح و مواعظ و فضائل . مجموعهء سوم در انساب بعضى سادات كه نسبت به مجموعهء اول كوچكتر و در يك‌صد صفحه است . « 1 »\r\nالذريعه يادآور شده است كه اين كتاب نزد پسر كوچك مير سيد محمد بنام سيد فخر الدين مىباشد . « 2 » سيد محمد در سال 1364 قمرى درگذشته است .\r\n\r\nمحمد بن عبد الكريم الاردبيلى :\r\n« محمد بن عبد الكريم بن محمد الشمس الاردبيلى » از علماى مذهب شافعى در مصر بوده و جزو فقها بشمار مىآمده است .\r\nالسخاوى مىنويسد كه نام جدّ وى در جاى ديگر عبد الله نوشته شده است و اضافه مىكند كه او از خواص ميرآخور « جان بيگ » بوده بدفعات به سفر حج توفيق يافته است . محمد در سال 886 هجرى در مكه مجاور شده و ديگر بقاهره بازنگشته است .\r\n\r\nمحمد بن عبيد الله الاردبيلى :\r\n« محمد بن عبيد الله بن عوض بن محمد الاردبيلى الّشروانى القاهرى » از دانشمندان مذهب حنفى در قرن نهم بوده و در مصر بعنوان ابن عبد الله شناخته مىشده است . در « الايتمشيّه » و « الابو بكريّه » و « امّ السلطان » قاهره درس مىداده در سنه 819 در آنجا درگذشته است . « 3 »\r\n\r\n\r\n","description":"","footnote":"\r\n( 1 ) - الذريعه الى تصانيف الشيعه ، شيخ آقابزرگ تهرانى . مجلد 20 ، چاپ اسلاميه . 1390 . ص 118 .\r\n( 2 ) - آقاى سيد فخر الدين موسوى مؤلف « تاريخ اردبيل و دانشمندان » مىباشد .\r\n( 3 ) - الضوء الامع . جزء 8 . ص 139 .\r\n","page_name":" 350 ","page_number":356},
  {"content":"\r\n\r\n\r\nاستاد مولا محمد بن على اردبيلى :\r\n« حاج محمد اردبيلى غروى حائرى » پسر على اردبيلى است در قرن يازدهم هجرى مىزيسته و در 17 ذيقعده 1098 هجرى قمرى در اصفهان از مجلسى دوم اجازهء اجتهاد گرفته و گويا در اينموقع حدود 40 سال داشته است .\r\nاو كتاب معروفى بنام « جامع الروات » دارد كه مهمترين سند قابل استناد جهان تشيّع امروز از حيث رجال است . خود اردبيلى در باب تأليف اين كتاب مىگويد چون مسئله راويان و چگونگى روايت آنها از حيث ثقه بودن خود و صحّت رواياتشان مشكلات زيادى ايجاد مىكرد من بدين فكر افتادم كه در اين باب خدمتى انجام دهم و لذا بيست سال بمطالعهء كتابهاى مربوط اعمّ از شيعه و سنّى پرداختم و كتاب را در سال 1100 هجرى بپايان رسانيدم . « 1 »\r\nصاحب الذريعه مىگويد كه وقتى كتاب بپايان رسيد مولا محمد بن على جشنى در مدرسهء مباركه در اصفهان ، كه در يكى از هجرات آن مىزيست ، ترتيب داد و جمعى از علما و دانشمندان را بدان دعوت نمود . براى تنظيم ديباچهء كتاب هريك از آنان جمله‌اى نوشتند . مجلسى دوّم  « بِسْمِ اللَّهِ الرَّحْمنِ الرَّحِيمِ » *  ، آقا جمال محقّق خوانسارى « الحمد للّه » ، ميرزا علاء الدين گلستانه « الّذى » ، ميرزا محمد رحيم عقيلى « زيّن قلوبنا » ، شيخ جعفر قاضى « بمعرفة الثقات » ، آقا رضى الدين برادر آقا جمال « و العدول » ، ملا محمّد سراب تنكابنى « و الاثبات و الاعيان » . و ديگران هريك جمله‌اى نوشتند تا دو سطر . نسخه را بمؤلف كتاب دادند كه در اوّل كتاب آن را با خط خود ذكر نمايد . و اين كار علماى بزرگ آن روز مقام علمى مولا اردبيلى و اهميّت كار او را مىرساند .\r\nدر نيمقرن اخير كه رياست حوزهء علميهء تشيّع در قم با مرحوم حاج آقا حسين بروجردى بود او درصدد تأليف كتابى در علم الّرجال برآمد و گروهى را مأمور اين كار كرد و چون ارزش جامع الّروات بالاتر از آنها گشت لذا آن كتاب بعنوان بهترين سند در اين زمينه پذيرفته شد و با چاپ مكرّر آن مرجع قابل اطمينانى در دست علاقمندان قرار\r\n\r\n\r\n","description":"","footnote":"\r\n( 1 ) - تاريخ پايان كتاب را شب 19 ربيع الاول سال 1100 هجرى قمرى نوشته‌اند .\r\n","page_name":" 351 ","page_number":357},
  {"content":"\r\n\r\nگرفت .\r\nتصنيف ديگر وى تصحيح الاسانيد است كه براى راوىشناسان ارزشمند مىباشد .\r\n\r\nمحمد بن موسى الاردبيلى :\r\nحكيم و دانشمند بزرگ عصر خود بوده و دو كتاب يكى در حكمت نظرى بنام « اسرار الحكمه » و ديگرى در حكمت عملى بنام « مداوات النفوس » نوشته است .\r\nمؤلف الذريعه نام ويرا « ابى جعفر محمد بن موسى الاردبيلى » نوشته و بدون آنكه در باب شرح‌حال و تاريخ حياتش مطلبى عنوان كند آورده است كه كتاب مداوات النفوس او در تهذيب اخلاق است و حاوى پنج فصل مىباشد و فصل اول آن در تعريف خلق است . اين كتاب به خط « شهاب الدين بحرانى » در سال 737 هجرى نوشته شده و صاحب الذريعه از وجود آن در نجف ، نزد آقا « سيد حسين بن سيد ابى القاسم التبريزى » طبيب خبر داده است .\r\n\r\nمحمد حسين اردبيلى :\r\nدر مجلد 23 الذريعه بمناسبت تأليف كتابى بنام « رسالة فى المنطق » از او ياد شده و اضافه گرديده است كه نسخهء خطى آن از قرن يازدهم هجرى باقى است كه شخصى بنام « محمد رضا بن گلمحمد » با خط نستعليق نوشته و هم‌اكنون به شماره 1 / 4056 در كتابخانهء مجلس شورايملّى مىباشد .\r\n\r\nمحمد طاهر اردبيلى\r\nگنجينهء دانشمندان دربارهء او چنين نوشته است : « مرحوم مبرور شيخ العلماء العاملين ، حجت الاسلام و المسلمين حاج ميرزا محمد طاهر اردبيلى نجفى ، از شيوخ علماء و اكابر اساتيد و مدرسين حوزهء علميهء قم بوده‌اند . وى فرزند مرحوم حاج عبد الظاهر مدرس اردبيلى ، كه از علماء آذربايجان و علماء بىبديل آنسامان بوده است ، بوده . در ذيحجّه 1308 قمرى در اردبيل متولد شده و ادبيات را از والد مبرورش استفاده و بعد دو سالى در مشهد از محضر مرحوم اديب نيشابورى استفاده كرده و بعد منتقل باصفهان شده ده سال\r\n\r\n","description":"","footnote":"","page_name":" 352 ","page_number":358},
  {"content":"\r\n\r\nدر اين شهر باستانى اقامت نموده و از محضر مدرسين بزرگ چون مرحوم آخوند گزى ، آيت الله درچه‌اى و ديگران استفاده نموده و هم از محضر آخوند ملا محمد كاشى استاد مرحوم آيت الله بروجردى و آقاى حاج ميرزا رحيم ارباب ، بهره‌هاى وافى برده و بعد مهاجرت نجف اشرف نموده و از محاضر دروس آيات بزرگ اصفهانى و نائينى و عراقى استفاضه نموده و بعد بقم آمده بامر مرحوم آيت الله العظمى بروجردى اقامت را اختيار و بتدريس فقه و اصول و هيئت و نجوم پرداخته تا اينكه داعى حق را ، بعد از رحلت مرحوم آيت اللّه بروجردى اجابت و در ارض پاك قم مدفون گرديده است . از آثار ايشان است : « ايماآت در نجوم ، شرح صمديّه ، اين الهيئة و الاسلام ، حويشه الكفايه » .\r\n\r\nمحمود بن عبيد الله الاردبيلى :\r\n« محمود بن عبيد اللّه بن عوض بن محمد البدر بن الجلال بن التاج الاردبيلى الشروانى القاهرى » معروف به محمود البدر از بزرگان اهل سنّت در مذهب حنفى است . در اواسط ماه صفر 794 در نزديكيهاى جامع الازهر در قاهره به دنيا آمده و در خدمت پدرش عبيد الله بن عوض تربيت يافته و به تحصيل علم پرداخته است . در اندك‌زمانى مقدمات را فراگرفته و قرآن را حفظ كرده است . در 12 سالگى از اطلاعات وسيع برخوردار بوده و سرانجام از بزرگان علما و دانشمندان شده است در دستگاه « امير يشبك » تقرّب يافته و حواشى و كتيبه‌هائى تحرير نموده است . همّت عالى داشته بكسانيكه بحضورش مىرفته‌اند\r\n\r\n","description":"","footnote":"","page_name":" 353 ","page_number":359},
  {"content":"\r\n\r\nمحبت مىكرده است . در گفتار شيرين و جذّاب بوده و با مردم زود مأنوس مىشده است . روز جمعه 14 شعبان 875 هجرى در قاهره بدرود زندگى گفته است . « 1 »\r\n\r\nمحنتى اردبيلى :\r\nدر كتاب دانشمندان آذربايجان نامى از او ديده مىشود ولى از حالات وى چيزى عنوان نگرديده است و فقط اين بيت از او نقل شده است :\r\n آه گرم از دل دمادم مىكشم * آه كاندر خانه افتاد آتشم \r\n\r\nمحوى اردبيلى :\r\n« مولانا ملا عبد العلى محوى اردبيلى » در اواخر قرن دهمّ هجرى در شهر اردبيل تولد يافته ولى معلوم نيست كه چگونه دست تقدير او را در اوايل حيات به فارس و شيراز كشانيده است . عمر زيادى نكرده ليكن از هوش و ذكاوت زيادى بهره‌مند بوده و اشعار خوبى نيز مىسروده است . در دورهء حيات كوتاه سفر زيادى كرده و بعد از سير و سياحت در شيراز و اصفهان ، در اوايل 1020 هجرى راه هند در پيش گرفته نزد رستم ميرزاى صفوى ، حكمران « تته » در آن كشور رفته است .\r\n« عبد الغنى » مؤلف « ميخانه » مىگويد كه محوى در سال 1023 در راه « اجمير » با او همراه بوده و در آن تاريخ 27 سال داشته است . بگفتهء او محوى در راه اين بيت را انشاء كرد :\r\n رهى در پيش دارم كاخر عمر است انجامش * بهرجا مرگم آسايش دهد منزل كنم نامش \r\nو كمى بعد گفت كه اين بيت مرا امسال خواهد برد . وى در آن ايّام به « برهانپور » رفت و از قضا پيش‌بينىاش تحقق يافت و بعد از اندك‌زمانى در سال 1024 داعى حق را لبيّك گفت . اين دو بيت نيز از اوست :\r\n بوى گلى نمىرسد آه مگر ز بخت من * خواب گرفت در چمن قافلهء نسيم را\r\nخواهم ز بتان شعلهء داغى به لحد برد * اين هم دل من نيست كه با من نگذاريد \r\nدر صفحهء 102 جلد اول آتشكدهء آذر نيز اين بيت بنام وى نقل شده است :\r\n\r\n\r\n","description":"","footnote":"\r\n( 1 ) - الضوء الامع . جزء 10 . ص 138 .\r\n","page_name":" 354 ","page_number":360},
  {"content":"\r\n\r\n صفيرى سر نزد در هيچ حال از من مگر وقتى * كه در دام آمدم صياد غافل را خبر كردم . « 1 » \r\n\r\nمستوفى اردبيلى :\r\nاز او شرح‌حالى در مآخذ ديده نمىشود و فقط در كتاب دانشمندان آذربايجان بدين بيت از وى اشاره شده است :\r\n به اين ناز و ملاحت گر بسير بيستون آئى * نثار مقدمت فرهاد سازد جان شيرين را \r\n\r\nمفتى الشيعه :\r\nآيت الحق سيد محمد تقى از فقهاى بزرگ يكقرن اخير اردبيل است . پدرش سيد مرتضى از فقهاى دانشمند و باذكاوت اماميّه در نجف اشرف بود . او حدود سال 1282 هجرى قمرى در نجف به دنيا آمد و هنوز كودك بود كه پدرش بزادگاهش در خلخال برگشت و پس از چندى قصد توطن در اردبيل نمود . نشوونماى محمد تقى در اين شهر صورت گرفت و مقدمات و سطح را نيز در همين شهر ، نزد پدر و مرحوم حاج مير صالح مجتهد فراگرفت و از محضر دانشمند بزرگ مرحوم شمس الحكماى معروف نيز رياضيات و هيئت و طب آموخت . در چهل و يكسالگى بنجف اشرف رفت و در حوزهء درس آخوند ملا كاظم\r\n\r\n\r\n","description":"","footnote":"\r\n( 1 ) - آتشكدهء آذر . جلد 1 . تهران . 1336 .\r\n","page_name":" 355 ","page_number":361},
  {"content":"\r\n\r\nخراسانى و ديگران شركت نمود و با احراز درجهء اجتهاد خود نيز بتدريس پرداخت . در نهمين سال اقامت بيمار شد و مجبور به بازگشت باردبيل گرديد و چون بهبود يافت در اين شهر ، كه در آنزمان مركزى جهت تربيت علماى دينى براى قفقاز و گيلان و قسمت بزرگى از آذربايجان بود ، بتدريس پرداخت و در رفع مشكلات دينى مرجعى براى مردم شد . او رسالهء عمليّه بنام « شجرة التقوى لثمرة يوم الجزا » چاپ و منتشر نمود و گروهى نيز از او تقليد كردند .\r\nمرد متوّرع و باتقوائى بود و عليرغم نياز شخصى در وجوه شرعيّه تصرف نمىنمود و خود مؤدّيان اينقبيل وجوه را بايصال آنها به صاحبان استحقاق ترغيب مىكرد و بدينجهت در بين عامّه حرمت خاصّى داشت .\r\nوفات او در آخرين شب ذيقعدهء سال 1361 هجرى كه مصادف با وفات حضرت امام محمد تقى ( ع ) بود اتفاق افتاد و در مجاورت مسجد جمعه به خاك سپرده شد .\r\nتأليفات ارزنده‌اى از مرحوم آسيد تقى باقى است كه از جملهء آنها يكدوره تقريرات درس خارج آخوند ملا كاظم خراسانى ( دوره‌ايكه از 7 ربيع الاول سال 1323 شروع شده است ) و نيز يادداشتهائى از تقريرات دورهء دوم تدريس خارج ايشان ( كه از دهم ربيع الاول 1327 آغاز گشته است ) مىباشد .\r\nتعليقه‌اى بر كتاب الاصول آخوند ( از اوّل تا فصل عام و خاص و در اصول علميه تا اصالة البرائه ) ، حاشيه بر مكاسب شيخ انصارى ( از اول تا قسمتى از خيارات ) ، كتاب الوقف ، كتاب الرّهن ، رساله‌اى در فرق بين حق و حكم ، نظرياتى در حول كتاب طهارت شيخ انصارى از آثار ديگر اوست .\r\nفرزند ذكور منحصربفرد آقا سيد تقى بنام آقاى سيد محمد مفتى الشيعه از علماى مقبول العامهء حوزهء علميه قم است و در آن شهر سكونت دارد و بقرار مسموع كتابخانهء شخصى وى حاوى نسخ ارزنده‌اى از كتابهاى خطى و چاپى مىباشد .\r\n\r\nمولانا مقدّس اردبيلى :\r\n« ملّا احمد بن محمّد » معروف به « مقدس اردبيلى » يا « محقق اردبيلى » از اعاظم علماى اسلام در مذهب تشيّع است .\r\n\r\n","description":"","footnote":"","page_name":" 356 ","page_number":362},
  {"content":"\r\n\r\nاو در قرن دهم هجرى زندگى مىكرد و در ورع و تقوى و فقه و كلام وحيد عهد خود بشمار مىآمد . بهتر است او را از قول « علامهء مجلسى » شناخت كه گفته است « محقّق اردبيلى در ورع و تقوى و زهد و فضل بنهايت مطلوب رسيد و من ، يعنى مجلسى ، در متقدمين و متأخرين مثل او را نشنيده‌ام . جلالت و وثاقت و امانت وى معروفتر از آنست كه گفته شود و يا كلمات و عبارات قادر به بيان آنها گردد . فقيه و متكلّم عظيم الشأن و جليل القدر و والامقام بود و با تقوىترين ، برترين و پاكترين مردم زمانش به حساب مىآمد » . او در جاى ديگر گويد :\r\n و الاردبيلى من الاعاظم * عنه استجاز صاحب المعالم\r\nمقدس ذو ورع و رفعه * وفاته فى الالف الّا السبعه \r\nآنگاه مجلسى بذكر مؤلّفات مقدس مىپردازد و مىگويد كه او مصنفات گرانقدرى دارد و از جملهء آنها از « آيات الاحكام » نام مىبرد كه به « زبدة البيان » موسوم مىباشد . و نيز از « مجمع الفايدة و البرهان فى شرح ارشاد الاذهان » ، « حديقه الشيعه » به زبان فارسى ، « شرح الهيات التجريد » و « تعليقاته على شرح المختصر العضدى » و غير از اينها از حواشى و رسائل و جوابهاى مسائل ياد مىكند .\r\nمقدس تأليفات ديگرى نيز دارد كه از جملهء آنها « اثبات الواجب » ، « مناسك الحج »\r\n\r\n","description":"","footnote":"","page_name":" 357 ","page_number":363},
  {"content":"\r\n\r\nو مقاله « در امر شىء » مىباشد و نسخه‌اى از مناسك الحج وى در كتابخانهء رضويّه مشهد موجود است .\r\nدر كتابها مطالب زيادى در حق او نوشته‌اند و در باب زهد و تقوى و معنويّت وى سخنانى گفته‌اند . او از اهالى قريهء نيار ، دو كيلومترى شرق اردبيل است . در نجف اشرف درس خوانده بعاليترين مقام فقاهت روز در عالم تشيع رسيد و رياست حوزهء علميّهء نجف را برعهده گرفت . سلاطين و حكام وقت به دو احترام خاصى قائل بودند مخصوصا شاه عباس بزرگ صفوى ارادت خاصى به او مىورزيد و مكاتباتى با او داشت .\r\nنوشته‌اند كه مقدس شاه عباس را در نامهء خود بعنوان « بانى ملك عاريه عبّاس » مورد خطاب قرار مىداد و شاه نيز در مكتوبات خويش به دو ، خود را « كلب آستان على » مىنوشت .\r\nمقدس شاگردان بزرگى تربيت نمود كه بعدها در حوزهء علميّه جانشين وى گشتند .\r\nبعد از فوت مقدس رياست حوزهء علميهء نجف ابتدا به « ملّا عبد اللّه شوشترى » ( استاد شيخ بهاء الدين ) ، سپس به « شيخ حسن بن زين العابدين عاملى » ( شهيد دوم ) صاحب « معالم الاصول و منتقى الجمان » و بعد به « سيد على » صاحب « مدارك » تفويض گرديد و بالاخره « امير فيض اللّه تفرشى » و « امير علّام » در جاى استاد افاضهء علم نمودند .\r\nهنگام رحلت مقدس از وى پرسيدند بعد از شما به كه رجوع كنيم فرمود در شرعيات به امير علّام و در عقليّات به امير فيض اللّه .\r\nمقدس در سال 993 هجرى ، يعنى هفت سال به آغاز قرن يازدهم مانده بدرود زندگى گفت . جنازهء او را در نجف اشرف در جوار تربت مقدس حضرت على بن ابيطالب ( ع ) در حجره‌ايكه در ايوان مطهّر واقع است ، به خاك سپردند .\r\nملا احمد اردبيلى كه مىگويند در حال حيات اگر در مسائل دينى و فقهى بمشكلى برمىخورد از ضريح حضرت امير ( ع ) جواب مىگرفت ، بعد از مرگ نيز كليددار حرم مطهّر گرديد . بدينمعنى كه خدّام آستانه شبها پس از آنكه همهء بيوتات حرم را بسته و قفل مىنمايند كليدها را در مقبرهء او مىگذارند و فقط كليد اين مقبره را با خود مىبرند .\r\nمقدس طبع شعر نيز داشته و گاهى اشعارى مىسروده است . اين ابيات به دو منسوب است :\r\n\r\n","description":"","footnote":"","page_name":" 358 ","page_number":364},
  {"content":"\r\n\r\n ز تنم نمانده موئى كه دو صد شرر ندارد * خبرى ز سوز حالم دل بى خبر ندارد\r\nشرر است باد نخلى كه دمد ز نخل ايمن * شجر نياز عاشق بجز اين ثمر ندارد\r\nمده از خمار بيمم كه من از الست مستم * مى كهنه‌اى حريفان غم دردسر ندارد\r\nنفسى ز نفس بگسل نفسى برآر از دل * همه گر دعا شود لب به خدا اثر ندارد . « 1 » \r\nسالخوردگان اردبيل ، بنقل از گذشتگان خود كرامات و مقاماتى در حق او بيان مىنمايند و برخى از علماء و دانشمندان نيز در باب قدس و تقواى وى سخنانى بر زبان مىآورند كه گاهى براى آدمى غيرقابل‌تصوّر و يا غيرقابل‌قبول مىشود « 2 » . بااينحال آنچه مسلّم است اينست كه ملا احمد مقدس اردبيلى بر اثر علم و دانش وسيع خود بعنوان « محقّق اردبيلى » ، و در نتيجهء زهد و قداست و تقوايش بنام « مقدس اردبيلى » در جهان اسلام معروفيّت عمومى دارد .\r\n\r\n\r\n","description":"","footnote":"\r\n( 1 ) - مرحوم حكيم الهى اردبيلى نيز ، كه ما در صفحهء 318 از او ياد كرده‌ايم در پشت يك جلد چاپى از « مقامات ابن صفار » خود ، اين اشعار را با خط خوش نوشته و آنها را بمقدس مرحوم نسبت داده است و نگارنده اين كتاب را نزد فرزند او آقاى غلامرضا منافى ديده است .\r\n( 2 ) - ما قسمتى از اين گفته‌ها را بطور اجمال در اينجا مىآوريم :\r\nالف - مىگويند محمد پدر مقدس در قريهء نيار زندگى مىكرد . او روزى در جوانى مشغول آبيارى مزرعهء خود بود . آبيكه بدانجا مىآمد سيبى با خود آورد . محمد آن را برگرفت و خورد ولى ساعتى بعد ، از اين كرده پشيمان شد زيرا خود را مالك سيب ندانست . مجراى آب را به طرف سربالا پيش گرفت و سرانجام بباغى رسيد كه درختانى از آن ، شاخه بخارج داده و آن سيب از آنها بوده است . نزد باغبان رفت و حليّت خواست . او گفت كه اين باغ مال من و برادرم است . من سهم خود را حلال كردم ولى برادرم در نجف ساكن است و من اختيارى از جانب وى ندارم . محمد كه سخت ناراحت بود به قصد نجف عزيمت كرد تا ضمن زيارت قبور ائمه از صاحب نصف سيب نيز حليّت بخواهد . در نجف نزد وى رفت ولى او حلال كردن آن را مشروط بر آن داشت كه محمد با دختر وى وصلت كند و در تعريف دخترش گفت كه وى كر است و كور و شل و لال ، محمد كه با وسايل آن روز آنهمه راه آمده و با تحمّل شدايد و سختىها بنجف رسيده بود برگشتن را بدون اخذ نتيجه معقول نيافت و تن به قضا داد . عقد جارى شد و شب زفاف ، كه محمد منتظر يك موجود كر و كور و شل و لال بود دختر خوش‌جمال و صحيح و سالمى را در حجله ديد و وقتى از بيماريها و نقائصى كه پدرش در حق وى گفته بود ، پرسيد ، دختر مطالب پدر را چنين تعبير كرد كه مراد وى از كرى نشنيدن حرفهاى ناصواب ، منظور از كورى نديدن نامحرمان ، مقصود از شل بودن نرفتن به جاهاى ناباب و مفهوم معنوى لال بودن اجتناب از غيبت و سخنهاى حرام است . -\r\n","page_name":" 359 ","page_number":365},
  {"content":"\r\n\r\nاين جمله از حاج آقا حسين بروجردى رئيس مذهبى عالم تشيّع در نيمهء دوم قرن چهاردهم هجرى است كه روزى در جلسهء درس و در حضور بيش از يكهزار عالم و طلبه گفت كه « عدالت را دو نفر با خود بردند . ملا هاشم بحرانى و مولانا شيخ احمد محقّق اردبيلى » .\r\n\r\nملحى اردبيلى :\r\n« قاضى ابو عمرو مسعود بن حسين » معروف به « ملحى اردبيلى » روز عاشوراى سال 421 هجرى چشم بجهان گشوده است . براى تحصيل ببغداد رفته در آنجا از فقهاى بنام گشته است و پس از مدتى به دمشق سفر كرده است . ابن عساكر در كتاب تاريخش و هم نويسندگان ديگر در نوشته‌هاى خود او را از اركان علمى آذربايجان بشمار آورده‌اند امّا از حالات و تاريخ وفاتش مطلبى عنوان نكرده‌اند . « 1 » ملحى از حيث فقه و ادب بويژه حسن طريقت در احكام و قضاوتهايش شهرت داشته است .\r\n\r\n\r\n","description":"","footnote":"\r\n- مقدس حاصل اين ازدواج و فرزند آنچنان پدرى است كه در راه ترس از خدا بخاطر نصف سيب آنهمه سختىها را تحمل نمود و مادرى كه اينچنين كر و كور و شل و لال بود .\r\nب - معروف است كه مقدس در سفرى باردبيل آمده در نيار منزل كرده بود . در آنزمان نيار كدخدائى داشت بنام كريم كه مرد عياشى بود . شرب خمر مىكرد و مستى مىنمود و طبعا مقدس سخت از وى رنجيده‌خاطر و دلگير بود . شبى در خواب ديد كه به او دستور مىدهند برود و كريم را كه مرده است غسل دهد . از خواب بيدار شد و با به ياد آوردن معصيتهاى كريم آن را « غيرروحانى » پنداشت و بخواب رفت . بار ديگر آن صحنه تكرار شد ولى مقدس باز با همان انديشه سر ببالين گذاشته خوابيد . براى بار سوم آن دستور به او داده شد و خود وى مورد عتاب قرار گرفت . او برخاست وضو كرد و لباس پوشيده به در خانهء كريم آمد . در زد .\r\nزن كريم با حالت گريه پشت درآمد . مقدس حال كريم را پرسيد . او گفت مرده است . مقدس شرح‌حال و چگونگى مرگ وى را سوآل كرد . زن گفت كريم شب مست و خوشحال به خانه آمد ، چون هوا خوب بود گفت كه رختخوابش را در حياط خانه بيندازم . روى آن دراز كشيد و باينطرف و آنطرف غلط مىزد زيرا هوا خوب و ستارگان بسيار ديدنى و زيبا بودند . در اين موقع او كه خيلى واله بود آهى كشيده خطاب به شخص نامعلومى گفت « كريم آن نيست كه مقدس عابد را ببخشد . كريم آنست كه كريم عاصى را بيامرزد » . نيمه‌هاى شب بود كه وقتى آمدم لحاف را برويش بكشم ديدم كه مرده است .\r\nاين گفته روح مقدس را تكان داد و چنان كه در خواب دستور يافته بود كريم را غسل داده شخصا كفن و دفنش را مباشرت نمود .\r\n( 1 ) - طبقات الشافعيه - جمال عبد الرحيم الاسنوى . المتوفى بسنهء 772 هجرى . جزء اول . بغداد . 1390 .\r\n","page_name":" 360 ","page_number":366},
  {"content":"\r\n\r\n\r\nمير آخور اوغلى :\r\nمرحوم حاج ميرزا محمد على معروف به « مير آخور اوغلى » از علماى بزرگ نيمهء اول قرن چهاردهم هجرى اردبيل بوده است . در اردبيل به دنيا آمده تحصيلات مقدماتى را در آنجا گذرانيده است . در سنين جوانى بنجف رفته و با سعى و كوششى كه داشته از شاگردان ممتاز حوزهء درسى مرحوم « فاضل دربندى » شده است . سرانجام در علوم عقلى و نقلى بهرهء كافى يافته با نيل بدرجهء اجتهاد بزادگاهش بازگشته است . او در مسجد جنّت‌سرا اقامهء جماعت مىكرد و بحل و فصل مرافعات مردم مىپرداخت و در اين كار مهارت خاصى ابراز مىداشت . مردى صريح اللهجه بود و با خرافه‌پرستى بشدت مبارزه مىنمود و بدين‌سبب مورد احترام خاص و عام بود . كلمات قصار حكمت‌آميزى بيان مىداشت و هنوز سالخوردگان اردبيل برخى از آنها را به ياد دارند و جملهء معروف وى « حسين سنون دين سيز عزا داروه قربان اولوم » را بر زبان مىآورند .\r\nمىگويند روزى مردى به دو مراجعه كرده گفت خانه‌ام در كنار شهر است و شب هنگام كه به منزل مىروم از حملهء سگها مىترسم . دعائى به من ياد بده كه از مزاحمت آنها در امان باشم . شيخ گفت براى دفع شر سگ اين آيه را مىخوانند و  « نُقَلِّبُهُمْ ذاتَ الْيَمِينِ وَ ذاتَ الشِّمالِ وَ كَلْبُهُمْ باسِطٌ ذِراعَيْهِ بِالْوَصِيدِ »  ولى بدان كه سگ عربى نمىداند و نبايد چوبدستى را از خود دور كنى .\r\nاو حوزهء درسى نيز داشت و از تأليفاتش كتاب منطقى است در شرح حاشيهء\r\n\r\n","description":"","footnote":"","page_name":" 361 ","page_number":367},
  {"content":"\r\n\r\nملا عبد الله . اين كتاب بچاپ نرسيده و نسخهء خطى آن نزد بازماندگانش مىباشد . او در سال 1328 هجرى قمرى درگذشته و قبرش در بقعهء شيخ صفى الدين در ايوان مشرف به مسجد جنت‌سرا مىباشد .\r\n\r\nمؤمن اردبيلى :\r\nمؤلف الذريعه در صفحهء 161 از جزء 12 كتاب خود از كتابى بنام « كنز الفوائد » نام مىبرد كه در شرح « ارشاد الاذهان » علامهء حلّى مىباشد . او مؤلف اين كتاب را « مؤمن اردبيلى » ذكر مىكند و اضافه مىنمايد كه مجلّدات طهارت و صلوة آن در گنجينهء كتب حاج ميرزا باقر طباطبائى تبريزى معاصر موجود است ولى ابدا تاريخ ندارد و بدينجهت عصر شارح معلوم نمىباشد .\r\n\r\nنظام الدين اردبيلى :\r\n« مولى نظام الدين بن مولى احمد الاردبيلى » از جمله دانشمندان بنام اردبيل است كه در قرن دوازدهم هجرى مىزيسته است . او طبع شعر داشته و يكى از تأليفات خود بنام « عنوان نامها » را ، كه در علم نحو است ، بنظم نوشته و اين مجموعه بنا بنوشتهء الذريعه در 1267 هجرى طبع گشته است . نسخهء خطى آن با خطّ محمد جعفر بن رستمعلى تبريزى كه در 1287 نوشته شده نزد شيخ مهدى شرف الدين بوده است . اين كتاب با اين بيت :\r\n زيب عنوان حرفهاى شگرف * نام آموزگار دفتر حرف \r\nآغاز گشته و با اين بيت :\r\n تا بجايست نامهء ايّام * باد عنوان نامهايش نام \r\nبپايان رسيده است و برخى از دانشمندان با توجه بمصراع آخر كتاب است كه آن را بنام « عنوان نامها » شناخته‌اند .\r\nنظام الدين كتاب ديگرى بنام « شرح شواهد » دارد و يكى از نسخه‌هاى آن در 1215 هجرى با « عنوان نامها » يك جا نوشته شده و بقول مؤلف الذريعه در آن آمده است كه « و له شواهد عوامل ملا محسن الّذى توّفى سنهء 1150 »\r\nچهل حديث خطى مير محمد تقى بن الحسن الحسينى موجود در گنجينهء كتابهاى\r\n\r\n","description":"","footnote":"","page_name":" 362 ","page_number":368},
  {"content":"\r\n\r\nآستانهء رضوى در خراسان با خط همين نظام الدين مىباشد . « 1 »\r\n\r\nنظام الدين اردبيلى :\r\n« نظام الدين ولد شمس الدين » خطّاط هنرمندى است كه از دار الارشاد اردبيل برخاسته و در قرن نهم هجرى در اردبيل بكتابت اشتغال داشته است . بنا بنوشتهء دانشمندان آذربايجان خطوط ستّه را خوب مىنوشته و مخصوصا خط نستعليق را خوب و پاكيزه كتابت مىكرده است . نوشته‌اند كه نظام الدين در سال 920 هجرى هنوز در حال حيات بوده است .\r\n\r\nنكهت اردبيلى :\r\nاز او نيز بعنوان شاعر در كتابها يادشده و « دانشمندان آذربايجان » اين بيت را بنام وى ضبط كرده است :\r\n قطرهء آب حيات عمر ابد مىبخشد * التفات كم صاحبنظران بسيار است \r\n\r\nنورى اردبيلى :\r\nدر عهد شاه عباس اول مىزيسته و از شعراى آنعهد بشمار مىآمده است . اين بيت به دو منسوب است :\r\n بر دور رخت خط بود آن هاله كشيده * يا دود دل ماست بخورشيد رسيده « 2 » \r\n\r\nوارثى اردبيلى :\r\nاز اصيل‌زادگان اردبيل بوده است . در قرن دهم مىزيسته و بحسن سيرت و كمال قريحت معروف بوده است و مخصوصا از جهت تواضع و خلق نيكو شهرت عمومى داشته است . پس از مدّتى از اردبيل عزم عراق عجم و خراسان كرده به سير و سياحت گذرانيده است . در سال 989 هجرى به استرآباد « گرگان امروزى » رسيده مورد احترام علما و التفات سكنهء آنجا قرار گرفته است . در ادب و شعر توانائى كافى داشته اشعار نيكوئى مىسروده است و اين ابيات نمونه‌اى از آنهاست :\r\n وارثى را بارها گفتم كه ترك عشق كن * حرف من نشنيد چندانى كه دشمن‌كام شد\r\nبزندگيم كدام آرزو برآوردى * كه روز بازپسين نخل ماتمم باشى \r\n\r\n\r\n","description":"","footnote":"\r\n( 1 ) - الذريعه . مجلد 23 صفحه . 142 و مجلد / 1 . صفحه 413 .\r\n( 2 ) - نبايد پنداشت كه ما هرجا بنام يك اردبيلى با يك بيت شعر برخورده‌ايم او را جزو دانشمندان آورده‌ايم . بلكه ، اينها را ديگران در عداد دانشمندان ذكر كرده‌اند و ما نقل قول كرده‌ايم .\r\n","page_name":" 363 ","page_number":369},
  {"content":"\r\n\r\n\r\nواله اردبيلى :\r\nدر نود و هفتمين صفحهء جنگ خطىايكه در صفحهء 335 اين كتاب ضمن حالات « طاهر اردبيلى » بدان اشاره شده است ، قصيده‌اى ثبت و در بالاى آن‌چنين عنوان گشته است « لراقمه محمد هادى طبيب اردبيلى متخلص به واله » . اين نوشته نشان مىدهد كه محمد هادى در قرن يازدهم هجرى « 1 » يا سالها قبل از آن در شهر اردبيل طبابت مىكرده و طبع شعر نيز داشته است . جاى تأسف است كه از حالات و تاريخ حيات و ممات او مثل ديگر دانشمندان اردبيل نوشته‌هائى باقى نمانده است تا آدمى بدرستى آنانرا بشناسد و از آثار و افكار علمى و ادبى و اجتماعى آنان آگاهى يابد . قصيدهء مذكور چنين است :\r\n شبى كه بود ز حيرت زبان نطقم لال * دلم ز درد گرانمايه خاطرم ز ملال\r\nدماغ خسته ز زلف بتان پريشانتر * تن از جدائى هم‌صحبتان بسان هلال\r\nز تيغ حادثه مجروح خاطر محزون * مشبّك از ستم چرخ سينه چون غربال\r\nجگر كباب ز جور سپهر بوقلمون * دو ديده اشك‌فشان دم‌بدم سحاب مثال\r\nنه مونسى كه سرشكى ز ديده پاك كند * نه همدمى كه كنم پيش او بيان احوال\r\nدل شكسته ز شادى هزار مرحله دور * اميد عافيت از چرخ بىمدار محال\r\nدر اين معامله بودم كه ناگه از سر لطف * درآمد از در دل نيمشب خيال مثال\r\nبتى كه ماه فلك از غمش هلال شده * مهى كه مهر ز نورش نموده كسب كمال\r\nفروغ مجلس رندان لاابالى عشق * طراز مسند جاويد ملك حسن و جمال\r\nبگريه گفتمش اى مونس شكسته‌دلان * فروغ حسن تو باشد مصون ز بيم زوال\r\nگل حيات من از جور چرخ پژمرده * بدوش و گردن من زندگى است بار دوال\r\nبه غير آيهء يأس آيهء دگر نايد * بمصحف دل صدپاره گر گشايم فال\r\nز درد داغ ستم لمحه‌اى نيم فارغ * ز سوز ياد وطن نيستم دمى خوشحال\r\nبه حال خويش فرومانده‌ام ز خوشحالى * ندانم اينكه چه باشد بروزگار مآل\r\nعنايتى كن و رحمى ز روى لطف بگوى * كه چيست چارهء درد من اى پريشانحال \r\n\r\n\r\n","description":"","footnote":"\r\n( 1 ) - بطوريكه نوشته‌ايم تاريخى كه در ذيل يكى از صفحات داخلى جنگ مزبور گذاشته شده 1111 هجرى است .\r\n","page_name":" 364 ","page_number":370},
  {"content":"\r\n\r\n بخنده گفت كه بس كن شكايت دوران * هرآنچه كرده نصيبت قضا مرنج و منال\r\nبر آستان رضا نه ز دل سر تسليم * بهرچه كرده خدا شو صبور و فارغ‌بال\r\nبرآر دست تضرع بر آستان كسى * كه هست باعث ايجاد و قبلهء آمال\r\nشه سرير نبوت محمّد ( ص ) عربى * محيط عالم دانش جهان فضل و كمال\r\nگره ز غنچهء خاطر گشود و با دل شاد * از اين مقال شدم غوطه‌ور ببحر خيال\r\nبعون فضل الهى بلمحه‌اى گفتم * قصيده‌اى كه بود مطلعش بدين منوال\r\nزهى كه يافت رسالت ز ذاتت استقلال * زهى رسيده نبوت ز نسبتت بكمال\r\nاگر نه ذات تو بودى غرض ز فيض وجود * وجود عالم و ما فيه بود امر محال\r\nترا خدا و از او هم جدا نمىدانم * ز روى بيّنه گويم سخن نه روى جدال\r\nچو هست ذات تو معلول و اوست علّت تام * كه انفكاك علّت و معلول هست امر محال\r\nبود بقبضهء حكم تو . . . « 1 » * زهى شرافت قدر و زهى كمال جلال\r\nاگر كند بخلاف مصالح تو مدار * بجز فساد نيايد ز جوهر فعّال\r\nخورد مفرّح كافور صبح مادرِ دهر * شود عقيم و نزايد ترا عديل و مثال\r\nز فيض رايت عدل تو كرده اهل ستم * درازدستى و پاى فرار استبدال\r\nحضيض صحن حريم تو اوج هفت‌اورنگ * غبار درگه تو توتياى چشم غزال\r\nبراى رُفتن خاك در تو چاكروار * قرار يافته روح الامين بصفّ نعال\r\nبطوف درگه تو مىشتافت شام و سحر * حريم كعبه اگر مىشدش به تن پر و بال\r\nشدست ناصيهء آفتاب زرد از آن * چرا نگشته بساق حريم تو خلخال\r\nترازوايكه بدان قدر مهر تو سنجند * سپهر كفّهء او باشد و زمين مثقال\r\nدلى كه مهر و هواى تو اندر او باشد * يقين كه هست ز بيم عقاب فارغ‌بال\r\nاگرچه نامه‌ام از معصيت پر است چه غم * كه هست مهر تو در روزنامهء اعمال\r\nبجاى ديگر اگر اول التجاء كردم * بديدم آنچه نبيند كسى بخواب و خيال\r\nكنون بدرگه تو روى التجاء دارم * پذير عذر مرا اى شه همايون‌فال\r\nبه طرف درگه تو بسته‌ام ز جان احرام * گواه دارم و كافى است ايزد متعال\r\nبه خاك مقدمت افزون‌تر است شوق دلم * ز اشتياق دل عاشقان بحسن و جمال \r\n\r\n\r\n","description":"","footnote":"\r\n( 1 ) - كلمات جاى نقطه‌چينها در موقع صحافى دفترچه از بين رفته است .\r\n","page_name":" 365 ","page_number":371},
  {"content":"\r\n\r\nبايد اظهار تأسّف نمود كه باقى اين قصيده در آن جنگ ديده نمىشود و با وجود اشارتى كه در آخر صفحهء 99 به « بقيهء آن در صفحهء ديگر » شده گويا صفحه يا صفحات بعد از بين رفته و اشعارى از كلام « ميرزا صفر » در صفحهء بعد از آن قرار گرفته است .\r\n\r\nوالهى اردبيلى :\r\nدر كتاب دانشمندان آذربايجان از شاعرى بنام والهى اردبيلى نام برده شده و اين بيت بعنوان نمونه‌اى از اشعار وى درج گرديده است :\r\n خدنگش مىگذشت از سينه دل بگرفت پيكانش * چو مهمانى كه ناراضى رود گيرند دامانش \r\n\r\nوفائى اردبيلى :\r\nاو نيز از جمله شعرائى است كه مؤلف دانشمندان آذربايجان در كتاب خود نامش را ذكر كرده و بنقل از تحفهء سامى او را از شعرائى دانسته است كه نوپيدا شده‌اند . ولى كى و در چه تاريخ ؟ معلوم نيست . بيت زير مطلعى از يكى از اشعار اوست كه بعنوان نمونه ثبت گشته است :\r\n فداى سر و قدت جان من جوانى من * مباد بىتو دمى عمر و زندگانى من \r\n\r\nيعقوب اردبيلى :\r\nشاعر بافضيلتى بوده و به چند زبان شعر مىسروده است . به همان اندازه كه در ادب و شعر مهارت داشته در آداب سپاهيگرى نيز برازنده بوده است . از حالات او خبرى جز اين مختصر در دست نيست مگر دو رباعى زير ، كه در دو زبان ، بعنوان نمونهء اشعار وى نقل شده است :\r\n يعقوبم و بيت الحزنى من بيله‌رم * اول يوسف گل پيرهنى من بيله‌رم\r\nاى غم نه بيلور مردم بىدرد سنى * گل‌گل كه منى سن و سنى من بيله‌رم\r\nرشتهء دستت بلا گلگون كريته * تو بدستان هزاران خون كريته\r\nدر آئينه نظر كن تا بوينى * كه بينم زندگانى چون كريته \r\n\r\n","description":"","footnote":"","page_name":" 366 ","page_number":372},
  {"content":"\r\n\r\n\r\nحاج ميرزا يوسف مجتهد :\r\nدر جلد اول اين كتاب ، هنگاميكه از شادروان حاج ميرزا محسن مجتهد سخن گفته‌ايم اشاره كرده‌ايم كه وى 15 پسر داشت . برخى از آنان طريق تحصيل علوم دينى پيش گرفته بمقام اجتهاد رسيدند و بعضى از آنها در زمرهء دانشمندان بزرگ عهد خود درآمدند و شادروان حاج ميرزا يوسف از مبرّزين آنهاست .\r\nاو بسال 1271 قمرى در اردبيل تولد يافت . پس از تحصيل مقدمات ، در سال 1295 كه بعنوان مشايعت جنازهء پدرش بنجف اشرف رفته بود از مراجعت باردبيل انصراف يافت و سرانجام در آنجا ماندگار شد و بكسب علم و دانش پرداخت . در سال 1300 درجهء اجتهاد يافت و بر اثر هوش و تلاش از محضر علماى بزرگ مثل مرحوم آخوند ملّا كاظم خراسانى ، حاج شيخ محمد تقى شيرازى ، شيخ زين العابدين حائرى مازندرانى ، آقا شيخ على يزدى و شيخ محمد خراسانى استفاده‌هاى شايانى كرد و اجازات علمى دريافت نمود . او آراسته بمراتب علمى و فضايل اخلاقى بود و عباراتى كه اساتيد مذكور در اجازات خود نسبت بوى به كار برده‌اند علّو مقام او را مىرساند . مرحوم شيرازى مراجعت او را باردبيل باكراه پذيرفته نوشته است كه « بقاء ايشان در اين اماكن شريفه و اشتغال بتدريس الزم بود ليكن به جهت اهداء ناس و حفظ نواميس مسلمين از مهالك ، مانع از حركت به آن صفحات نشديم . »\r\nاقامت او در اردبيل مقارن با دوران حكومت و اقتدار برادرش آقا ميرزا على اكبر بود ولى رفتار وى با او تفاوت زيادى داشت و متانت و وقار و حسن خلق و فضايل علمى و اخلاقى او همه را وادار باحترام و اكرام وى مىنمود . او بار اول قريب هشت سال در اردبيل مانده و سپس بنجف برگشته است ولى تقريبا 28 سال بعد يعنى در سال 1332 قمرى بار ديگر بزادگاهش آمده و تا سال 1339 در آنجا اقامت نموده است . بنابراين قسمت اعظم عمر خود را در نجف گذرانيده و سرانجام در 11 شعبان 1339 قمرى دعوت حق را لبيّك گفته است .\r\nدر نهضت مشروطيّت ايران او از آن طرفدارى مىكرده و از اين حيث از مشاوران بسيار نزديك مرحوم آخوند ملا كاظم خراسانى بوده است .\r\n\r\n","description":"","footnote":"","page_name":" 367 ","page_number":373},
  {"content":"\r\n\r\n\r\nسيد يونس نجفى اردبيلى :\r\nدر سال 1293 هجرى قمرى در اردبيل به دنيا آمد . پدرش سيد فتحعلى نيز از دانشمندان مورد احترام بود . او تحصيل را از دوران كودكى آغاز كرد و مقدمات و سطح را نزد پدر و ديگران آموخت . پانزده سال داشت كه براى ادامهء تحصيل بزنجان رفت و در مدت دو سال اقامت در آنجا از محضر مرحومين آخوند ملا قربانعلى و آخوند ملا سبز على علوم نقلى و عقلى فراگرفت . آنگاه بنجف اشرف رفت و از مجالس درس آخوند ملا كاظم خراسانى و سيد محمد كاظم يزدى بهره‌مند شد و بمقام اجتهاد رسيد و خود از اساتيد مبرّز حوزه گرديد . پس از 36 سال اقامت در آنجا يعنى سال 1346 قمرى بزادگاهش برگشت و پس از چندى عازم مشهد مقدس شد و زعيم علمى آن منطقه گرديد . در واقعهء مسجد گوهرشاد كه در سال 1353 قمرى اتفاق افتاد باردبيل تبعيد شد . « 1 » پس از وقايع شهريور 1320 مراجعت وى بمشهد بلامانع گشت و سيد در سال 1364 قمرى بار ديگر بدانجا بازگشت . مرگ او بسال 1377 هجرى قمرى در تهران اتفاق افتاد و جنازه‌اش با تجليل كم‌نظير بمشهد انتقال يافت و در مجاورت حرم حضرت رضا ( ع ) مدفون گرديد .\r\nمرد رشيد و صريح اللهجه و بيباك بود « 2 » و در علم و تقوى در زمان خود فرد اول بشمار مىآمد . شاگردان بزرگى تربيت نمود و تأليفاتى نيز از خود باقى گذاشت كه از جملهء آنها دورهء كامل فقه ، صلوة المسافر ، قاعدهء لا ضرر ، رساله‌اى در ترتّب حاشيه بر عروة الوثقى ، فروعات اجمالى ، معتقدات القاصر در اصول عقايد ، رسالهء عمليّه بنام وجيز المسائل كه سه كتاب اخير بطبع هم رسيده است .\r\n\r\n\r\n","description":"","footnote":"\r\n( 1 ) - علّت تبعيدش باردبيل تعصّب و ايستادگى او در واقعهء مسجد گوهرشاد و اعتراض بر كشته شدن جمعى در آن مسجد بوسيلهء مأموران دوران رضا شاه بوده است .\r\n( 2 ) - مرحوم اردبيلى در امر بمعروف و نهى از منكر از هيچكس و هيچ مقامى رودربايستى نداشت . در يكى از سفرهاى محمد رضا شاه پهلوى بمشهد ، ملاقاتى بين آن دو در حرم حضرت رضا ( ع ) صورت گرفت و آقاى اردبيلى بعد از آنكه از شاه خواست روى زمين بنشيند و بحرفهاى او گوش كند از او پرسيد كه « چرا نماز نمىخواند » .\r\nشاه گفت كه نماز مىخواند ولى تظاهر نمىكند . سيد گفت كه تظاهر تو به نماز خواندن به حال اسلام مفيد است و من ، بنام مفتى مذهبى بشما توصيه مىكنم كه در نماز كوتاهى نكن و حتى بدان تظاهر هم بنما تا مردم بدانند كه شاه آنها مسلمان است و واجبات دينى را بجا مىآورد .\r\n","page_name":" 368 ","page_number":374},
  {"content":"\r\n\r\n\r\nسيد يونس سيد يونسى :\r\nاو در نيمه دوم حيات مرحوم حاج سيد يونس نجفى زندگى مىكرد و از اينجهت به سيد يونس كوچك معروف بود .\r\nخانوادهء وى از قريهء كلخوران برخاسته پدرش شادروان « آقا مير محيى الدين » هم از علماى مورد احترام اردبيل بود .\r\nسيد يونس بسال 1320 هجرى قمرى در اردبيل به دنيا آمد . دورهء تحصيلات مقدمات را در اين شهر و در حضور پدر و مدرسين ديگر بپايان رسانيد آنگاه عازم قم گشت و از محضر درس مرحوم شاه‌آبادى ، حاج شيخ مهدى مازندرانى و ميرزاى همدانى استفاده نمود و در فقه و اصول نيز در حوزهء درس مرحوم حجّت كوه‌كمرى شركت كرد و از شاگردان مبرز آنحوزه گرديد . در سال 1370 هجرى كه مجتهد جامع الشرايطى شده بود بامر و اجازهء مراجع علمى باردبيل بازگشت و ادارهء امور دينى حوزه را بدست گرفت .\r\nاو صرفنظر از مراتب علمى مرد نجيب و مهربانى بود و در رفع گرفتاريهاى مردم تكاپوى زيادى مىنمود . مدرسهء ملّا ابراهيم را تعمير كرد و مدرسهء جنب مسجد آقا ميرزا على اكبر را كه به صورت انبارى درآمده بود از ادارهء آموزش و پرورش بازپس گرفته نوسازى و داير نمود . كتابخانه‌اى براى طلاب علوم دينى بوجود آورد و از وجوهات شرعى كه دريافت مىكرد زندگى بالنسبه مرفهى براى آنان فراهم ساخت . آقاى سيد يونس كه بنام خانوادگى سيد يونسى شناخته مىشد در 23 مرداد سال 1353 خورشيدى برابر 25 رجب 1394 بموت فجاه در اردبيل درگذشت و جنازه‌اش با تجليل كامل بقم منتقل و در قبرستان شيخان به خاك سپرده شد .\r\nاينها عده‌اى از دانشمندان اين سرزمينند كه نام آنان در كتابها آمده و يا ياد آنها در خاطرها باقى مانده است . شك نيست كه همهء دانشمندان و انديشمندانى كه در طول تاريخ بس طولانى اردبيل از اين خطه برخاسته‌اند در اين تعداد خلاصه نمىشوند و علما و شخصيتهاى علمى ارزنده‌اى هم بوده‌اند كه گذشت ايام يا حوادث روزگار آثار آنها را بتاراج داده و نامشانرا از صفحات تاريخ زدوده است يا هرآينه براى نگارنده امكان و حوصلهء مراجعه بمآخذ بيشتر فراهم نگشته و اين وظيفه بر عهدهء پويندگان جوان در نسل معاصر اردبيل يا نسلهاى آيندهء آن واگذار شده است .\r\n\r\n","description":"","footnote":"","page_name":" 369 ","page_number":375},
  {"content":"\r\n\r\nآنچه درخور توجه است اينست كه در ايام حيات اين بزرگان ، علم و دانش زمان معطوف بمسائل دينى و ادبى و بعبارت ديگر همان مطالبى بوده است كه آنان در راه تحصيل آن كوشيده و ياد و اثرى از خود باقى گذاشته‌اند و طبيعى است كه با توسعهء علوم رياضى و تجربى و پيدايش دانش كيهانى و . . . اردبيل در نسلهاى جديد خود دانشمندان بزرگوارى در آن رشته‌ها نيز بجامعهء بشريت تقديم خواهد كرد و بدينسان بر افتخارات تاريخى خود خواهد افزود .\r\nاين فصل را با عكس زير كه در آن جمعى از وعاظ نيمقرن اخير اردبيل ديده مىشوند بپايان مىرسانيم .\r\nاز چپ براست : « رديف اول : امام جماعت مسجد قره‌دگنك ، حاج مير فاضل ، شيخ العلماء صدوقى ، دانشمند گرانقدر آية الحق حاج ميرزا احمد فقيه ، پيشنماز مسجد سلطان‌آباد ، شناخته نشد . »\r\n« رديف دوم : ملا مصطفى واعظ ، آقا مير درويش واعظ ، حاج ملا لطيف مجد الواعظين ، ملا يعقوب قطب الواعظين ، حاج شيخ حسن امين الواعظين ، آقا شيخ حميد مسائلى . »\r\n\r\n","description":"","footnote":"","page_name":" 370 ","page_number":376},
  {"content":"\r\n\r\n\r\nگفتار سيزدهم اقتصاد در گذشته‌هاى اردبيل\r\n\r\nمقدّمه :\r\nانسان همواره سعى بر آن دارد كه طرقى بينديشد و وسايلى بدست آورد تا بتواند بنحو صحيح و مؤثرى از مواهب طبيعت برخوردار شود و از رستنىها ، كانها ، آب‌وهوا و ساير داده‌هاى محيط خود ، به طرز كاملى بهره‌مند گردد . اين بهره‌بردارى و چگونگى آن را در عرف علمى و اجتماعى « اقتصاد » مىنامند .\r\nاقتصاد موضوع تازه‌اى نيست و تا اوايل پيدايش بشر قدمت دارد ولى شكل آن متناسب با رشد مغزى انسان و پيشرفتهاى علمى و تجربى او متغير بوده است . پيشينيان ما همواره در كيفيت استفاده از نعمات طبيعت تلاش مىكردند و بقدريكه دانش زمان و وسايل و ابزار موجود ميسّر مىساخت در بارور كردن آن كوشش مىنمودند بدون آنكه اقتصاد را ، مثل امروز تعريف كنند و يا آن را داراى مقام و ارزش اساسى در همهء شئون اجتماعى خود بدانند .\r\nاز قرن نوزدهم ، بويژه از هنگاميكه پيشوايان مكاتب اشتراكى نظريّات خود را در باب اين امور ابراز كردند ، و اثرات اقتصاد را در نهادهاى اجتماعى و سياسى جوامع انسانى به صورت مباحث علمى مطرح نمودند ؛ اقتصاد وجههء جديدى براى خود كسب كرد و خود موضوع بررسىها و فرضيه‌هاى نوينى گرديد كه بحث در آنها خارج از موضوع گفتار ما در مورد « اردبيل در گذرگاه تاريخ » مىباشد .\r\n\r\n","description":"","footnote":"","page_name":" 371 ","page_number":377},
  {"content":"\r\n\r\nمنظور ما از عنوان « اقتصاد در گذشته‌هاى اردبيل » توجه به طرز عمل و نحوهء بهره‌بردارى گذشتگان اين ولايت از مواهبى بوده است كه طبيعت بطور وفور در اختيار آنها گذاشته و تلاش و كوششى كه آنها در اين زمينه بجاى آورده‌اند . ترديد نيست كه آنچه از رستنىها و دامها بدست مىآيد يا از معادن و كانها استخراج مىشود مواد خام هستند و به همان شكل نمىتوانند قابل استفاده باشند . از اينرو بايد در آنها دگرگونيهائى بوجود آورد و مواد مذكور را قابل استفاده كرد و اين كار را صنعت مىنامند .\r\nداده‌هاى طبيعى و فرآورده‌هاى صنعتى در همهء نقاط و جوامع انسانى يك‌سان و بيك اندازه نيست . مثلا در يك ناحيه گندم و پشم زياد بدست مىآيد و در نقطهء ديگر نفت و آهن بيشتر توليد مىشود . در اين صورت مبادلاتى بين آنها صورت مىگيرد و اين كار بازرگانى نام دارد .\r\nبازرگانى نياز به راهها و طرق ارتباطى دارد تا حمل كالا بين مناطق مختلف ميسّر گردد . از اينرو طرق مواصلاتى از لوازم اقتصادى بشمار مىآيد و بدون آنها امر بازرگانى متعذّر مىباشد .\r\nبدينطريق براى مطالعهء اقتصاد يك منطقه بايد در مورد كشاورزى ، دامدارى ، معادن ، صنعت ، بازرگانى و راههاى آن بررسى كرد و ما در اين قسمت از كتاب موارد فوق را در ناحيهء اردبيل و در گذشته‌هاى آن ، بطور اجمال مورد مطالعه قرار مىدهيم .\r\n\r\n","description":"","footnote":"","page_name":" 372 ","page_number":378},
  {"content":"\r\n\r\n\r\nفصل اول كشاورزى و دامدارى اردبيل :\r\n\r\nمقدمه :\r\nانسان ، مثل هرموجود زندهء ديگر ، حياتش به طبيعت بستگى دارد و نيازمنديهاى زندگى خود را از طبيعت بدست مىآورد .\r\nمخصوصا خوردوخوراك خويش را ، كه عامل اصلى رشد و بقاست ، از طريق كشاورزى تأمين مىنمايد و با كشت و زرع غلّات و حبوبات ، پرورش باغات و ميوجات ، جاليزكارى و نظاير آنها نيازهاى غذائى خويشتن را فراهم مىسازد . امّا همه‌جاى روى زمين براى چنين كارى مناسب نيست و قسمت بزرگى از خشكيهاى آن يخبندان ، كوير ، كوهستان و يا فاقد آب و استعدادهاى لازم است و بدينجهت مثلا در يك قطعهء 1648 هزار كيلومتر مربعى آن ، كه بنام ايران ناميده مىشود ، فقط 30 % اراضى قابل استفاده مىباشد . حال آنكه از كلّ اين مساحت نيز عملا بهره‌بردارى نمىگردد و بموجب آماريكه در كتاب « اقتصاد كشاورزى » آمده در اين محدوده ، يعنى ايران ، در زمان تدوين آن كتاب 5 / 13 % زمينهاى قابل كشت زير كشت مىرفته ، 20 % آنها تحت آيش قرار داشته و از 5 / 66 % ديگر ، با آنكه قابل استفاده بوده عملا استفاده نمىشده است .\r\nدر آن تاريخ ، يعنى زمان نشر آن كتاب 7 % زمينهاى ايران را مراتع تشكيل مىداده ، 11 % آن جنگل بوده ، 1 % مجراى آبها و يا محلّ جمع شدن آنها ، 2 % منازل و كارخانه‌ها و راهها را بوجود مىآورده و سرانجام 49 % باقى غيرقابل استفاده بوده است . « 1 »\r\nگرچه از زمان تدوين و نشر كتاب مزبور تاكنون ممكن است در ارقام و نسبتهاى مذكور تغييراتى به عمل آمده ، و اصولا هم مىبايست به عمل آمده باشد ، ولى با توجه باينكه در 25 سال اخير ، بر اثر وابستگيهاى بيش از حدّ اقتصادى و سياسى ايران بخارج ، كشاورزى كشور سير نزولى داشته است شايد بتوان در زمان جمع‌آورى اين مجموعه ، ارقام فوق را نزديك بواقع دانست و به وضع كشاورزى در ايران توجه يافت .\r\n\r\n\r\n","description":"","footnote":"\r\n( 1 ) - اقتصاد كشاورزى ، دكتر احمد هومن ، جلد اول ، دانشگاه تهران ، 1341 ، ص 379 .\r\n","page_name":" 373 ","page_number":379},
  {"content":"\r\n\r\n\r\nمبحث اول كشاورزى در اردبيل :\r\nاردبيل ، از حيث كشاورزى ، يكى از نقاط مستعد ايران بشمار مىآيد و نوع خاك و آب و هواى آن ، اين منطقه را از نواحى حاصلخيز اين كشور قرار مىدهد و طبعا خوانندگان كتاب مىدانند كه اين ولايت در گذشته هم يكى از مراكز غلّهء ايران بوده و گاهى صادرات آن بديگر نقاط ، از رقم پنجاه هزار تن در سال تجاوز مىكرده است و اين رقم از يك شهرستان ، با توجه بامكانات فنى و كشاورزى در نيمقرن پيش ، رقم شايان توجهى بوده است .\r\n\r\nخاك زراعتى اردبيل :\r\nكشاورزى اصولا با عوامل خاصى بستگى دارد كه اهمّ آنها نوع خاك ، هوا ، آب ، بذر ، و وسايل كار و كوشش كشاورزان است .\r\nخاك زراعتى اردبيل از تجزيهء سنگهاى آتشفشانى سبلان تشكيل يافته « 1 » و در دامنه‌هاى البرز ، كه بنام كوههاى طالش معروف است و در اردبيل آن را « باغرو » مىخوانند ، نيز خاكهاى تجزيه‌شدهء البرز ، زمينهاى زراعتى اين منطقه را تشكيل مىدهد و بدينجهت بقول مؤلف كتاب « آثار البلاد و اخبار العلماء » خاك آن اعلاست . « 2 »\r\nتركيبات خاكهاى زراعتى اردبيل و عناصر تشكيل‌دهنده و خواص هريك از آنها مسائلى است كه در كتب و مجلات علمى مربوط بكشاورزى ايران عنوان مىشود و خارج از مطالب اين كتاب است ولى بطور اجمال مىتوان گفت كه خاك منطقهء اردبيل ، بويژه در نقاطى مثل مغان ، استعداد بيشترى براى زراعت دارد و در صورتى كه كشاورزان و كشتكاران ، تجاربى را كه ابا عن جدّ بدست آورده‌اند با دست‌آوردهاى علوم كشاورزى و روشهاى جديد علمى مربوط سازند ، بدون ترديد از زمين و زراعت خود\r\n\r\n\r\n","description":"","footnote":"\r\n( 1 ) - فرهنگ روستائى ، تقى بهرامى ، 1317 ، تهران ، چاپ خودكار . ص 13 .\r\n( 2 ) - آثار البلاد و اخبار العلماء ، زكريا بن محمود القزوينى ، بيروت ، 1960 ، ص 291 .\r\n","page_name":" 374 ","page_number":380},
  {"content":"\r\n\r\nبهرهء كافى مىبرند .\r\nزمينهاى زراعتى را معمولا با دادن كود ، اعمّ از حيوانى يا شيميائى ، تقويت مىنمايند ولى بايد گفت كه اين امر در بين روستائيان اردبيل كمتر معمول است و با آنكه وجود تعداد زيادى دام و احشام در هرقريه بهترين امكان را از اين حيث فراهم مىسازد ، بااينحال كمتر ديده مىشود كه دهقان اردبيلى حتى فضولات گاو و گوسفند خويش را به مصرف كود برساند و بدينطريق در تقويت اراضى خود قدمى بردارد .\r\nدهقانان اردبيل اين ماده را ، بجاى آنكه در زراعت مورد استفاده قرار دهند ، به صورت تپاله به مصرف سوخت مىرسانند و نيازهاى حرارتى خود را ، از گرم كردن منزل گرفته تا پختن غذا و نان ، بدان وسيله تأمين مىنمايند و بدينجهت صاحبنظران در آرزوى آنند كه با دلسوزىهاى دولت ، وسايل ديگر حرارت ، باارزانترين و سهلترين طريق ، در دسترس آنان قرار گيرد و براى بهره‌ورى بيشتر زمين و رشد زراعت ، كودهاى حيوانى با يك برنامهء صحيح در كشاورزى مصرف گردد .\r\nدست‌اندركاران كشاورزى علمى معتقدند كه مرداب « شواربيل » ، كه ما از آن در جاى ديگر نيز سخن گفته‌ايم ، به مقدار زيادى كود ، از نوع نيتراتهاى مفيد در خود دارد و اگر از آن به صورت مخزن براى آبيارى استفاده نشود بهتر است كه با وسايل علمى ، مواد مذكور استخراج گردد و با ارزانترين قيمت در كشاورزى اين منطقه مورد مصرف قرار گيرد .\r\nبارى مساحت كلّى منطقهء اردبيل بالغ بر 4900 كيلومتر مربع است « 1 » كه قريب 860 كيلومتر مربع آن دشت و بقيه كوه و تپّه و ماهور است . كوهستانى بودن منطقه مانع\r\n\r\n\r\n","description":"","footnote":"\r\n( 1 ) - در كتاب « جغرافياى تاريخى گيلان ، مازندران و آذربايجان » آمده است كه  James . B . Fraser  در ژوئيه 1822 ( 1237 هجرى ) از اردبيل ديدن كرده . و وسعت آن را 60 كيلومتر در 40 كيلومتر نوشته است . هيئت مطالعاتى واحد آب وزارت آب و برق ايران هم در گزارش مطالعاتى تيرماه 1352 خود مساحت اين ولايت را / 4400 كيلومتر مربع اعلام داشته است . ولى آمارنامهء استان آذربايجان شرقى اين مساحت را / 4900 كيلومتر مربع ذكر كرده است .\r\n","page_name":" 375 ","page_number":381},
  {"content":"\r\n\r\nاز كشت و برداشت محصول نيست بلكه قسمت اعظم اراضى زراعتى را كوهپايه‌ها تشكيل مىدهد و بدينجهت غالبا به صورت ديم زراعت مىشود . طبق گزارش هيئت مطالعاتى وزارت نيرو « 1 » سطح زير كشت منطقهء اردبيل در سال 1352 خورشيدى ، كه دوران توقف و سقوط كشاورزى در ايران بوده است ، بالغ بر 278930 هكتار بوده و بنا بمدلول گزارش مذكور ، اين مقدار رقم نسبتا بزرگى مىباشد و حكايت از فعاليت زياد كشاورزى در حوزهء اردبيل دارد .\r\nاين مساحت مربوط باراضى زراعتى 376 پارچه قراء آن مىباشد . ليكن سابقا يعنى تا سى سال پيش كه شهرستان اردبيل شامل خلخال ، سراب ، مشكين ، گرمى ، آستارا ، بيله‌سوار و مغان ، بود ، تعداد دهستانها و نيز اراضى قابل كشتش به چندين برابر قراء فعلى و اراضى آن بالغ مىگرديد . ولى امروز آن بخشها خود شهرستان شده‌اند و دهستانهاى آنها نيز از ردهء قراء اردبيل خارج گشته است . از قراء فعلى اردبيل 177 پارچهء آنها در حومهء شهر ، 117 قريه در بخش نير و 82 روستا جزو بخش نمين مىباشد .\r\n\r\nآب‌وهواى اردبيل :\r\nاردبيل از نواحى سردسير ايران است و در همهء كتابها كه ذكرى از آب‌وهواى آن بميان آمده اينچنين از آن تعريف گشته است با اين تفاوت كه با وجود سردى ، هواى آن سالم و مطبوع مىباشد و بدينجهت در گذشته‌ها نيز سلاطين ايران از آنجا بعنوان ييلاق استفاده مىكرده‌اند . « 2 »\r\nدر مغرب منطقه اردبيل ، بين كوههاى سبلان و بزغوش ، دالانى بطور طبيعى بر اين ناحيه باز شده و عبور هوا از آنجا ، موجب جريان بادهاى سرد و گرم ، و متغير بودن درجهء حرارت آن گشته است . ما در جلد اول اين كتاب ، در گفتار اول ، آنجا كه بعنوان « يك نظر اجمالى دربارهء جغرافياى اردبيل » مطالبى نوشته‌ايم ، اشارتى هم به هواى اردبيل كرده از چگونگى هوا و جهت وزش بادها و نظاير آنها سخن گفته‌ايم كه مكمّل اين\r\n\r\n\r\n","description":"","footnote":"\r\n( 1 ) - گزارش نيمه‌تفصيلى آبهاى زيرزمينى منطقهء اردبيل ، ادارهء كل آبهاى زيرزمينى وزارت نيرو ، تيرماه 1352 ، راهنماى 135 ، رديف اردبيل .\r\n( 2 ) - لغتنامهء دهخدا . صفحهء 1690 .\r\n","page_name":" 376 ","page_number":382},
  {"content":"\r\n\r\nقسمت از نوشته‌ها مىباشد و بدين‌جهت از آوردن تمام آنها خوددارى مىنمائيم . ولى در باب ميزان حرارت و رطوبت و بارندگى ، آخرين آمار منتشر شده را ، كه با مطالب مذكور در جلد اول هم تفاوتهائى دارد ، از روى « آمارنامهء آذربايجان شرقى » « 1 » بشرح زير نقل مىنمائيم :\r\nآمارنامهء مذكور در تيرماه 1356 و با نتيجه‌گيرى از سرشمارى عمومى 1353 خورشيدى ، از طرف مركز آمار ايران چاپ و منتشر شده است و مىتوان گفت در زمان تدوين اين مجموعه آخرين مدرك رسمى در باب آمار منطقه مىباشد و قابل‌توجه است كه ارقام آن با مندرجات كتاب « تقسيمات اقليمى و رستنىهاى ايران » « 2 » نيز تفاوت دارد .\r\nما چنين مىپنداريم كه چون اوضاع جوّى و اقليمى به قدر « فورمول » هاى رياضى ، از قاطعيّت مطلق برخوردار نيستند ، از اينرو نبايد اختلافات حرارت ، بارندگى ، رطوبت و ديگر عوامل طبيعى را ناشى از اشتباه و غفلت تحقيق‌كنندگان و نويسندگان آنها بدانيم . بلكه از آنجهت كه بررسىها و نمونه‌برداريهاى آمارى ، از لحاظ زمان و كيفيّت اوضاع جوّى در شرايط يكسان صورت نمىگيرد لاجرم نتيجهء متعادلى هم بدست نمىدهد .\r\nدر چگونگى آب‌وهواى اردبيل ، درياى خزر نيز از عوامل مؤثر و قابل توجّه مىباشد و گرچه مستقيما در آن اثر نمىكند بااينحال تأثير زيادى در اين منطقه دارد . اردبيل از راه شوسهء فعلى 70 كيلومتر به آستارا ، يعنى درياى خزر ، فاصله دارد ولى اين فاصله به خط مستقيم كمتر و شايد تا نصف رقم مذكور است . اين فاصلهء كم ، گوياى اين مطلب است كه اردبيل بايد محلّ ريزش بارانهاى زيادى باشد . امّا واقعيّت غير از اين است زيرا كوههاى باغرو ، مثل ديگر قسمتهاى سلسله جبال البرز ، كه بمانند ديوارى در جنوب درياى خزر كشيده شده و فلات ايران را از بارشهاى آن دريا محروم كرده است ، حائلى بين درياى مذكور و ناحيهء اردبيل بوجود آورده و در نتيجه بارندگى را در اين منطقه كمتر\r\n\r\n\r\n","description":"","footnote":"\r\n( 1 ) - آمارنامهء استان آذربايجان شرقى ، مركز آمار ايران ، شماره مسلسل 741 ، تاريخ تيرماه 1356 خورشيدى .\r\n( 2 ) - تقسيمات اقليمى و رستنىهاى ايران ، احمد حسين عدل ، تهران ، 1339 .\r\n","page_name":" 377 ","page_number":383},
  {"content":"\r\n\r\nساخته است .\r\nبهرحال طبق آماريكه « آمارنامهء آذربايجان شرقى » بدست داده است در سال 1353 خورشيدى :\r\nحدّاكثر حرارت در اردبيل 31 درجهء سانتيگراد ، حدّاقل 5 / 19 - و متوسط آن 6 درجه بوده و تعداد روزهاى يخبندان 136 روز در سال قيد گرديده است .\r\nحدّاكثر رطوبت در بهار همان سال 95 % و حدّاقل 32 % ، در تابستان 95 % و 36 % ، در پائيز 93 % و 30 % و در زمستان 97 % و 18 % بوده است » .\r\nدر مآخذ ديگر ، مثل كتاب « تقسيمات اقليمى و رستنيهاى ايران » نيز مطالب و ارقامى دربارهء هوا و رطوبت اين منطقه ذكر شده ولى چون آمارنامهء فوق الذكر از حيث تاريخ مؤخر بر آنها مىباشد بذكر داده‌هاى آن اكتفا مىنمائيم .\r\n\r\nبارندگى در اردبيل :\r\nميزان بارندگى در اردبيل ، در همهء سالها يكسان نيست ولى متوسط بارندگى شش سالهء آن در ايستگاههائى كه بدينمنظور در نقاط مختلف شهرستان بوجود آمده بالغ بر 5 / 334 ميليمتر در سال مىباشد .\r\nرقم مزبور مربوط به از تاريخ مهرماه 1350 تا شهريور 1356 ، در 7 ايستگاه زير بدين قرار بوده است :\r\nالف - ايستگاه نير واقع در مركز بخش نير بارتفاع 1550 متر از سطح دريا و به طول جغرافيائى 59 / 47 و عرض 02 / 38 درجه ، معدل بارندگى 5 / 369 ميليمتر در سال .\r\nب - ايستگاه نمين واقع در مركز بخش نمين بارتفاع 1500 متر از سطح دريا و به طول جغرافيائى 28 / 48 و عرض 25 / 38 درجه ، معدل بارندگى 54 / 440 ميليمتر در سال .\r\nج - ايستگاه هير واقع در مركز قريهء هير بارتفاع 1490 متر از سطح دريا و به طول جغرافيائى 29 / 48 و عرض 04 / 38 درجه ، معدل بارندگى 44 / 333 ميليمتر در سال .\r\nد - ايستگاه كوزه‌تپراقى واقع در مركز قريهء كوزه‌تپراقى بارتفاع 1350 متر از سطح دريا و به طول جغرافيائى 22 / 48 و عرض 06 / 38 درجه ، معدل بارندگى 1 / 233 ميليمتر در سال .\r\nه - ايستگاه قره‌چناق واقع در مركز قريهء قره‌چناق بارتفاع 1300 متر از سطح دريا و به طول\r\n\r\n","description":"","footnote":"","page_name":" 378 ","page_number":384},
  {"content":"\r\n\r\nجغرافيائى 30 / 48 و عرض 20 / 38 درجه ، معدل بارندگى 08 / 327 ميليمتر در سال .\r\nو - ايستگاه پل الماس واقع در مركز قريهء الماس بارتفاع 1350 متر از سطح دريا و به طول جغرافيائى 12 / 48 و عرض 09 / 38 درجه ، معدل بارندگى 8 / 306 ميليمتر در سال .\r\nز - ايستگاه پل ساميان واقع در مركز قريهء ساميان بارتفاع 1150 متر از سطح دريا و به طول جغرافيائى 15 / 48 و عرض 23 / 38 درجه ، معدل بارندگى 5 / 277 ميليمتر در سال .\r\nلازم بيادآورى است كه در سال آبى 1351 - 1350 سى و پنج درصد نزولات آسمانى در منطقه اردبيل به صورت برف بوده است .\r\nكتاب « ايران‌زمين » « 1 » ميزان بارندگى اردبيل را تا 350 ميليمتر در سال قيد كرده ولى كتاب « تقسيمات اقليمى و رستنيهاى ايران » آن را قريب 262 ميليمتر بيان داشته و افزوده است كه از اين مقدار تقريبا 85 ميليمتر در بهار ، 87 ميليمتر در زمستان و بقيه در پائيز و گاهى در تابستان مىبارد و بيشتر بارندگى بين بهمن‌ماه و ارديبهشت صورت مىگيرد و متوسط آن تا 1 / 61 ميليمتر مىرسد .\r\nعلاوه بر منابع مذكور « هيئت بررسى واحد آب وزارت آب و برق » نيز كه در سال 1352 مطالعاتى در اين منطقه به عمل آورده است در گزارش خود معدّل ريزشهاى آسمانى شانزده سالهء اين ناحيه را 387 ميليمتر نوشته است .\r\nبا همهء اين احوال ، تاريخ گذشتهء اردبيل حكايت از خشكساليها و كم‌آبيهاى زيادى در اين منطقه مىنمايد و از قحط و غلاى حاصل از آنها ، كه موجب مرگ‌وميرها و بيماريها و مهاجرتهاى بسيارى گشته است سخن مىراند و ما به چند واقعه از آنها در مجلد اول اين كتاب اشاره كرده‌ايم . شك نيست كه امكان چنان كم‌آبىها و خشكساليها همچنان وجود دارد و تا زمانى كه از آبگيرهاى طبيعى آن مثل « نوئور » ، « درهء آغلاغان » ، « شورابيل » و غيره با آماده كردن آنها براى ذخيرهء آب استفاده نشود بىآبى و قحطى خطر بزرگى براى مردم اين ولايت به حساب مىآيد .\r\n\r\nرودهاى اردبيل :\r\nدر ولايت اردبيل رود بزرگ و پرآبى كه تمام منطقه را سيراب نمايد وجود ندارد و فقط چند نهر بالنسبه كم‌آب در آن به چشم\r\n\r\n\r\n","description":"","footnote":"\r\n( 1 ) - ايران‌زمين تأليف آقايان جليل زاهد و محمد رضا زهتابى ، تهران . چاپ پيروز . 1348 . ص 230 .\r\n","page_name":" 379 ","page_number":385},
  {"content":"\r\n\r\nمىخورد كه از كوههاى سبلان و باغرو سرچشمه مىگيرند و پس از طى مقدارى راه ، كه قسمت مهمّ آنها هم در كوهستان است ، از طريق پيوستن با رود « قراسو » به « ارس » و از آنجا بدرياى خزر مىريزند .\r\n\r\nنهر بالخلو :\r\nيكى از نهرهاى اينحوزه « بالخلوچاى » است كه نسبت بنهرهاى ديگر بزرگتر و براى كشاورزى مفيدتر مىباشد .\r\nسرچشمهء اين رود با شهر تقريبا 60 كيلومتر فاصله دارد و در دامنهء سبلان واقع است . وجه تسميهء آن به « بالخلو » بسبب وجود ماهى « قزل‌آلا » در قسمتى از مسير علياى آن مىباشد . در قسمتهاى ديگر نيز ، مخصوصا در مواقعى كه آب زياد است ماهى سفيد رودخانه‌اى زياد ديده مىشود .\r\nمنظور از مسير عليا ، درّهء « آغلاغان » و قسمتهاى بالاتر از آنست كه ماهى قزل‌آلا به مقدار زيادى در آنجا زندگى مىكند . اهالى محلّ بر اين عقيده‌اند كه چون درجهء حرارت آب اين نهر ، بعد از درهء مزبور فرق مىكند از اينرو ماهى مذكور از آن قسمت بپائينتر نمىآيد .\r\nعرض بستر اين نهر در نقاط مختلف فرق دارد و از 30 تا 60 متر متفاوت مىباشد .\r\nمحلّ اصلى سرچشمهء آن از مبداء تا درهء آغلاغان ، كه در حدود شش كيلومتر است ، به شكل زاينده‌رود است و نامگذارى آن درّه به « آغلاغان » هم به همين مناسبت مىباشد زيرا مقدار زيادى چشمه در آن مىجوشد و در عالم تشبيه چنان به نظر مىرسد كه دره در حال گريستن مىباشد . « 1 »\r\nمجموع اين آبها در آن درهء عميق بهم رسيده ، با صداى عظيمى از بين صخره‌ها به سمت اردبيل جريان مىيابد و از مجاورت قراء « لدى ، گوندوغان ، سرخاب ، مزرعه ، گوگرچين ، گوگمه ، ايرنجى ، بوران ، قره‌تپه ، و يرسق » گذشته به « نير » ، در شش فرسخى شهر مىرسد و از آن ببعد با :\r\n1 - نهريكه از طرف گردنهء « صائين » و ارتفاعات « يورتچى » و جوار دهستانهاى\r\n\r\n\r\n","description":"","footnote":"\r\n( 1 ) - در زبان تركى گريستن را « آغلاماق » مىگويند كه صفت مشبّهء آن يعنى آغلاغان معادل گريان فارسى مىباشد .\r\n","page_name":" 380 ","page_number":386},
  {"content":"\r\n\r\n« سارىقيه ، اورتاكند ، ايلانجيق و برجلو » به طرف نير مىآيد .\r\n2 - نهريكه از درّهء « پيرنق ، كمال‌آباد ، ديمان ، جوراب » باسم « قره‌چاى » به طرف « يامچىعليا » جارى است .\r\n3 - آبهائيكه از دهستانهاى « گلستان ، تجرق و شيران » مىگذرد .\r\n4 - آبهائيكه از قراء « سرعين ، گنزق ، آق‌قلعه » مىآيد .\r\nمتصل مىشود و پس از گذشتن از داخل شهر ، به طرف شمال مىرود و در 15 كيلومترى اردبيل در قريهء « پائين انزاب » به « قره‌سو » مىپيوندد .\r\nمقدار متوسط آب بالخلو در اوايل بهار تقريبا 400 سنگ ، اوايل تابستان 190 و اوايل پائيز در حدود 230 سنگ است ولى در سالهائيكه بارندگى در اوايل پائيز كم باشد مقدار آب اين نهر نيز كم مىشود . « 1 » بموجب يك گزارش رسمى موجود در واحد آب وزارت نيرو ، مقدار آبى كه سالانه از اين رودخانه در « دبى » پل الماس ، 12 كيلومترى اردبيل ، مىگذرد 5 / 116 ميليون متر مكعب است .\r\nآب بالخلو قريب دو سوم يعنى 50 كيلومتر از طول مسير 75 كيلومترى خود را در كوهستان جريان دارد و فقط 25 كيلومتر آن در جلگه است و بدينجهت از همهء آب آن در زراعت استفاده مىشود و در صورتى كه در فصول زراعتى آب آن بيشتر باشد اراضى قراء « قره‌تپه ، و يرسق ، يامچى عليا و سفلا ، شاهبلاغى ، سقّز لوچاى ، رضا قلى قشلاقى ، آغ‌قلعه ، آلماس ، خرابه كوئول ، حكيم قشلاقى ، حاج سليم قشلاقى ، شام‌اسبى ،\r\n\r\n\r\n","description":"","footnote":"\r\n( 1 ) - واحد آب در اردبيل « ال » ناميده مىشود و آن عبارت از يك مجراى مربّع‌شكل 20 * 20 سانتىمتر و سرعت 130 سانتىمتر در ثانيه است . براى واحدهاى بزرگ آب « دگيرمانليق » به كار مىرود يعنى آبى كه آسيا را بگرداند و مقدار آن چهار برابر ال مىباشد .\r\nلازم بيادآورى است كه واحد بين المللى آب ميزان آبيست كه از مجراى 10 * 10 سانتىمتر با سرعت 10 سانتىمتر در ثانيه بگذرد . غير از واحد بين المللى واحد ديگرى نيز در ايران معمول است كه بنام « سنگ » ناميده مىشود و آن مقدار آبى است كه از مجرائى بابعاد 10 * 10 سانتىمتر و با سرعت 130 سانتىمتر در ثانيه عبور كند .\r\nبا اين حساب يك « ال » 52 برابر واحد بين المللى يا 52 ليتر در ثانيه ، و دگيرمانليق 208 ليتر آب در ثانيه مىباشد . ميزان آب هرسنگ قانونى ايرانى نيز 13 ليتر در ثانيه است .\r\n","page_name":" 381 ","page_number":387},
  {"content":"\r\n\r\nملّا باشى ، ملّا يوسف ، جيرال ، كلخوران ، گلمغان ، بابلان ، قطب‌آباد ، ججين ، نيار قره‌لر ، زره‌ناس ، آقبلاغ ، قولوغا ، سلطان‌آباد ، گيلانده ، قصاب‌تپه » مىتوانند از آب آن مشروب شوند .\r\nبراى بهره‌بردارى از آب بالخلو ، در قسمتهائى از مسير آن ، بند يعنى سدهاى كوچك با چوب و تخته و سنگ و شاخهء درخت و غيره مىزنند تا آب آن را بر جويبارهاى فرعى سوار كرده به قراء و مزارع ببرند . تعداد اين بندها گاهى از 20 تجاوز مىكند .\r\nدر قسمتهاى علياى مسير براى استفادهء عادلانه از اين نهر اصول صحيح و حساب شده‌اى وجود ندارد و چه‌بسا كه در فصل آبيارى ، ساكنان قراء بالادست بنحو غيرمتعارف از آن بهره‌بردارى مىكنند در حالى كه در دهستانهاى پائين‌دست روستائيان در شدّت كم‌آبى دست و پا مىزنند . بااينحال بايد گفت كه در قسمتهائى از آن از قديم الايام رسم و رسومى برقرار گرديده است كه بهرحال مورد قبول ساكنان قراء ذينفع مىباشد .\r\nنهر بالخلو چندين بار مسير خود را در داخل شهر تغيير داده و قبل از احداث نارين‌قلعه در جاى ارك سابق ، بستر اين نهر در مسير خيابان فعلى شيخ صفى و مجاورت محوطهء بقعه بوده و جهانگرد هلندى بنام  « Cornelius de Bruin »  كه در سال 1703 ميلادى اردبيل را ديده نوشته است كه پل هشت‌چشمه‌اى بر روى آن قرار دارد « 1 » .\r\nآب نهر بالخلو در زمستان يخ مىبندد . در سالهاى پيش ، كه يخ‌سازهاى برقى و دستگاههاى يخ‌سازى معمول نبود ، كسانى كه شغل آنها يخ‌فروشى بود در زمستان يخهاى روى آب اين نهر را ، كه گاهى بضخامت 40 سانتىمتر مىرسيد ، با تبر به صورت قطعاتى بريده در انبارهاى مخصوصى بنام « بوزخانه » يا يخچال نگهدارى مىكردند و در فصل گرما براى فروش عرضه مىنمودند .\r\nبايد يادآور شد كه با هواى خنك اردبيل نياز كمترى به يخ پيدا مىشود و لذا از يخهاى انبارشده غالبا در بستنىسازى و نظاير آن استفاده مىنمودند . امروزه با پيدا شدن\r\n\r\n\r\n","description":"","footnote":"\r\n( 1 ) - جغرافياى تاريخى گيلان ، مازندران ، آذربايجان ، شوراى مركزى جشنهاى شاهنشاهى ، تأليف ابو القاسم طاهرى 1347 . ص 105 . بنقل از سفرنامهء « كورنليوس دوبروين » ، چاپ لندن . ج / 1 . 1737 ص 169 .\r\n","page_name":" 382 ","page_number":388},
  {"content":"\r\n\r\nدستگاههاى سردكننده اين كار نيز متروك گرديده و يخ مورد نياز بوسيلهء يخ‌سازهاى برقى فراهم مىشود .\r\nنهر بالخلو ، در اواخر فروردين بر اثر آب شدن برفهاى سبلان و نزول بارانهاى بهارى گاهى به صورت سيلابى خروشان درمىآيد و بآباديهاى اطراف مسير خود آسيب مىرساند .\r\nخود شهر نيز از اين حيث در طول تاريخ صدمات زيادى ديده است .\r\nدر صفحات 2 و 3 جلد اول اين كتاب مطالب كوتاهى در مورد اين نهر عنوان شده و بهرحال با احداث ديوارهاى سنگى در دو طرف آن ، امروزه خطر خرابى در شهر كمتر شده ولى در قرائى كه در كنار مسيل واقعند اين خطر همچنان باقى است .\r\n\r\nقره‌سو :\r\nاين رود بزرگترين و پرآب‌ترين رودهاى حوزهء اردبيل است ولى جاى تأسف است كه هرچند آبش بيشتر و مسيرش طولانىتر است امّا بهره‌گيرى از آن براى زراعت كمتر مىباشد .\r\nاين رود از كوههاى باغرو و قلّهء « اسبنه » و چشمهء « خانبلاغى » در داخل جنگل شمال ، سرچشمه گرفته و از شمال شرقى به طرف شمال غربى اردبيل جريان مىيابد و پس از گذشتن از معبر معروف « دوجاق » « 1 » راه مشكين را پيش مىگيرد و بعد از آنكه نهرهاى « خياوچاى ، مشكين‌چاى ، انارچاى و اهرچاى » كه سه‌تاى اول از ارتفاعات سبلان سرازير مىشوند ، بدان مىپيوندند در « اصلاندوز » مغان نزديك تپه‌هاى نادرى ، به رود ارس مىريزد .\r\nطول آن در حوزهء اردبيل ، يعنى از سرچشمه تا دوجاق ، بالغ بر 108 كيلومتر مىشود و قسمت عمدهء آن در جلگه جريان دارد . قراسو در بهار حدود 3500 سنگ ، اوايل تابستان 1500 سنگ و اوايل پائيز قريب 2000 سنگ آب دارد . و مقدار تخليهء آن در سال آبى 1351 - 1350 در ايستگاه طالب قشلاقى 227 ميليون متر مكعب بوده است « 2 » كه مقدار قابل ملاحظه‌اى مىباشد با اينهمه چون بستر آن تقريبا شش متر از اراضى\r\n\r\n\r\n","description":"","footnote":"\r\n( 1 ) - در مورد دوجاق در صفحهء 14 جلد اول اين كتاب اشارتى بيك داستان محلى رفته است .\r\n( 2 ) - گزارش مطالعات نيمه‌تفصيلى آبهاى زيرزمينى منطقهء اردبيل . وزارت آب و برق . واحد آب . 1352 - 1351 .\r\n","page_name":" 383 ","page_number":389},
  {"content":"\r\n\r\nاطراف پائينتر است لذا استفاده زراعتى شايسته‌اى از آن به عمل نمىآيد .\r\nدر مسير اين رودخانه محلّهاى مناسبى براى سدسازى وجود دارد و مطالعاتى نيز در گذشته در اينباب صورت گرفته و چنين اظهارنظر گشته است كه اگر در ناحيهء « شيران » چهل كيلومترى مشگين‌شهر ، در گدارى كه مناسب براى اين كار است سدّى به طول 150 تا 300 و ارتفاع 50 متر زده شود مخزنى با ظرفيت 450 ميليون متر مكعب آب بوجود خواهد آمد و با آن حدود 55 هزار هكتار اراضى حاصلخيز اطراف آبيارى خواهد گشت ولى صد حيف كه همهء طرحهاى مربوط بمنطقهء اردبيل ، تا اين تاريخ كه ، اين مجموعه را گرد مىآوريم ، از حدّ گفتار نگذشته و بمرحلهء اجرا نرسيده است .\r\n\r\nنهر گلمغان :\r\nنهر ديگرى از كوه سبلان سرچشمه مىگيرد كه بمناسبت عبورش از مجاورت قريهء « گلمغان » در غرب اردبيل آن را نهر گلمغان مىگويند . اين نهر نيز پس از آنكه تقريبا به طول 30 كيلومتر از سرچشمهء خود دور مىشود به قراسو مىپيوندد و چون آب آن كم است و در بهار و تابستان و اوايل پائيز به زحمت مىتواند براى آبيارى دهستانهاى « گلمغان ، حسن باروق ، نوران ، اندرآب ، شمس‌آباد ، ايرديموسى و مير اشرف » كفايت كند از اينرو در اواخر بهار و فصل تابستان مازادى ندارد تا به رود مذكور ، يعنى قراسو ، بريزد .\r\nميزان آب اين نهر در اوايل بهار حدود 120 سنگ ، اوايل تابستان 24 سنگ و اواسط پائيز 45 سنگ برآورد شده است و تقريبا 7 كيلومتر از مسير آن نيز در كوهستان است و باقى در جلگه جريان دارد .\r\n\r\nنهر ائردى و نشئه‌رود :\r\nائردى ( ا - ر - د - ى ) نام نهر ديگرى است كه بمناسبت جريانش در اراضى قريهء « ائردى » بدان نام خوانده مىشود .\r\nاين نهر نيز مثل گلمغان از سبلان سرچشمه مىگيرد و طول مسير آن قريب 30 كيلومتر مىباشد . امّا بر خلاف نهر گلمغان قسمت اعظم اين مسير ، يعنى 20 كيلومتر آن در كوهستان واقع است و تقريبا ده كيلومتر در جلگه جريان دارد .\r\nميزان آب آن تقريبا به قدر نهر گلمغان است يعنى در اوايل بهار حدود 120 سنگ ، اوايل تابستان 32 و در پائيز قريب 50 سنگ مىباشد كه به مصرف آبيارى اراضى\r\n\r\n","description":"","footnote":"","page_name":" 384 ","page_number":390},
  {"content":"\r\n\r\nدهستانهاى « ائردى كرد كندى ، ديولق ، قلعه‌جوق ، عموقين ، حمل‌آباد ، ديوله‌سر ائردى » مىرسد .\r\nنهر ديگرى نيز از سبلان در حوزهء قريهء « ثمرين » جريان دارد كه به « نشئه‌رود » معروف است . طول آن قريب 32 كيلومتر است كه تقريبا 15 كيلومتر آن در كوهستان و بقيه در جلگه است و قراء « تپه ثمرين ، چهل‌گز ، چناقرد ، ديجوجين ، باروق ، شهريور ، گرجان ، جبه‌در ، ساميان و معصوم‌آباد » از آن استفاده مىنمايند .\r\nميزان آبدهى نشئه‌رود در اوايل بهار بالغ بر 125 ، در اوايل تابستان 40 و در پائيز نزديك به 60 سنگ مىباشد .\r\n\r\nقورىچاى :\r\nاز دامنه‌هاى كم‌ارتفاع « باغرو » نيز نهرى در حوزهء اردبيل جارى است كه بستر آن در حدود 30 كيلومتر طول دارد و 18 كيلومتر آن در كوهستان مىباشد . اين نهر كه بنام « قورىچاى » يعنى رود خشك معروف است غالبا حالت سيلابى دارد و بدينجهت در مواقع عادى آب آن به مصبّش يعنى قراسو ، نمىرسد . ميزان معمولى آب آن ، غير از مواقع سيلاب ، در اوايل بهار حدود 40 سنگ است ولى در اوايل تابستان غالبا خشك مىشود و اگر آب داشته باشد از 30 سنگ تجاوز نمىنمايد و چون پائيز فرامىرسد آب آن به 50 تا 60 سنگ بالغ مىگردد . اراضى قراء « كورائيم ، بوسجين ، مهماندوست عليا و سفلى ، حاج محمود ، شمس‌آباد ، خانقشلاقى ، گوراديل ، كمىآباد ، رضىآباد ، نيار ، پيره‌قوم ، آقبلاغ رستمخان ، چنذانق ، قره‌لر ، تازه‌كند ، گيلانده » مىتوانند از آب اين نهر آبيارى بشوند . « 1 »\r\n\r\nآبهاى زيرزمينى :\r\nبطوريكه ملاحظه مىشود اين نهرهاى كم‌آب براى مشروب ساختن اراضى وسيع زراعتى اردبيل كفايت نمىكند و لذا براى آبيارى آنها و نيز به منظور به زير كشت درآوردن اراضى باير ،\r\n\r\n\r\n","description":"","footnote":"\r\n( 1 ) - نگارنده در سالهاى 1328 ، 1329 خورشيدى معاونت ادارهء فرهنگ اردبيل را بر عهده داشت و از طرف آن اداره مجلّه‌اى بنام « نشريهء فرهنگ اردبيل » منتشر مىنمود كه حاوى مطالب سودمند علمى و اجتماعى و تاريخى -\r\n","page_name":" 385 ","page_number":391},
  {"content":"\r\n\r\nكه مستعد كشاورزى است ، استفاده از منابع ديگر ضرورت دارد و مهمترين آنها آبهاى زيرزمينى مىباشد .\r\nبا توجه باينكه جلگهء اردبيل در ميان دو رشته‌كوه قرار دارد و هردو كوه نيز بتناسب و به قدر لازم از نزولات آسمانى برخوردارند به نظر مىرسد كه آبهاى زيرزمينى كافى در آن منطقه وجود دارد و بطوريكه در مجلد اول اين كتاب ، صفحه 5 اشاره كرده‌ايم در برخى از نقاط از جمله در خود شهر ، عمق اين آبها به 3 و منتها به 6 متر مىرسد . بگفتهء كارشناسان عمق سطح آب مخصوصا در منطقه مركزى و تبخيرى دشت اردبيل كمتر و گاهى هم‌سطح زمين است .\r\nدر قديم با آنكه ميزان كشت به قدر امروز نبوده بااينحال اردبيليان پيشين از طريق حفر قنوات ، يا باصطلاح محلى « كهريز » ها ، كه تحريف‌شدهء « كاريز » مىباشد ، از اين آبها استفاده مىكردند و اين نكته در اغلب سفرنامه‌هاى جهانگردان ديده مىشود و حتى لغت‌نامهء دهخدا هم ، كه چاپ و نشر آن در تاريخ معاصر ما صورت گرفته است ، در صفحهء 1690 در ذيل اردبيل مىنويسد كه زمين آهكى و درخت كم است ولى « بواسطهء كاريزها به خوبى مشروب مىشود » و پيش از دهخدا نيز « ديكسيونر » جغرافيايى جهان در مورد اردبيل بدين امر اشاره كرده نوشته است « زراعت آنجا با هوشيارى تمام عمل مىشود و در آبيارى آن از قناتهاى زياد استفاده مىگردد . » « 1 »\r\nيادآورى اين نكته لازم است كه چون عمق آبهاى زيرزمينى در اين منطقه كمتر است از اينرو بين قناتهاى اينحوزه با قناتهاى مناطق ديگر ، بويژه مناطق شرق و جنوب و\r\n\r\n\r\n","description":"","footnote":"\r\n- بود . يكى از مقالات آن نشريه كه در چند شماره درج گرديد تحت عنوان « جغرافياى كشاورزى اردبيل » بود كه بقلم آقاى آصف رئيس وقت ادارهء كشاورزى اردبيل تهيه و تنظيم گشته بود . ما در گردآورى مطالب فوق ، مخصوصا در باب رودهاى اردبيل از آن مقاله هم استفادهء زيادى كرده‌ايم . لازم بيادآورى است كه سازمان جغرافيائى كشور در سال 1353 خورشيدى كتابى بنام فرهنگ رودهاى ايران در 363 صفحه منتشر كرده و در آن رودهاى ايران را به ترتيب حروف تهجى با ذكر شهرستان و روستاهائيكه مشروب مىسازند درج كرده است براى تحصيل اطلاعات ديگر در مورد رودها و دهستانهاى اردبيل مىتوان بدان كتاب مراجعه نمود .\r\n( 1 ) - ديكسيونر جغرافيائى جهان . فرانسه . ج / 1 ، پاريس ، 1856 .\r\n","page_name":" 386 ","page_number":392},
  {"content":"\r\n\r\nمركز ايران ، از لحاظ طول مجرى ، فرق فاحشى به چشم مىخورد زيرا براى آفتابى شدن كاريزى در اردبيل ، كه مادر چاه آن مثلا ده متر عمق دارد ، طول زيادى لازم نيست و حدّاكثر از چند صد متر و گاهى از چند پشته تجاوز نمىنمايد حال آنكه در نواحى جنوبى و مركزى ايران ، مثل سيرجان و يزد و غيره عمق مادر چاهها گاهى متجاوز از 150 متر مىشود و مسافت بسيار زيادى لازم است تا بتوان آب را از آن ژرفا بسطح زمين آورده آفتابى ساخت . « 1 »\r\n\r\nاحداث چاه براى آبيارى :\r\nطبق گزارش هيئت مطالعاتى نيمه‌تفصيلى آبهاى زيرزمينى منطقهء اردبيل ، وابسته به وزارت نيرو ، طولانىترين قنات حوزهء اردبيل در قريهء « جبه‌در » است كه طول آن در حدود 5 / 1 كيلومتر مىباشد و 20 ليتر در ثانيه آبدهى دارد . در سال 1351 خورشيدى در شهرستان اردبيل 31 رشته قنات جريان داشته و ميزان تخليهء آنها در سال بالغ بر 9 ميليون متر مكعب بوده است . يادرآورى اين نكته لازم است كه قناتهاى اردبيل غالبا در غرب و شمال و جنوب شهر است و در شرق و مركز آن قناتى ديده نمىشود .\r\nدر منطقهء اردبيل چشمه‌سارهاى زيادى نيز وجود دارد كه از آب آنها براى شرب و زراعت استفاده مىشود . برخى از اين چشمه‌ها آبدهى زيادى دارد مثلا چشمهء « بيوك‌چاى » در نزديكى كلخوران در پاره‌اى از ايام سال قريب 80 ليتر در ثانيه آبدهى دارد و ميزان آبدهى چشمهء « گاميش گولى » در سرعين به 50 ليتر در ثانيه بالغ مىشود .\r\nترديد نيست كه با پيشرفت تمدن و استفاده از برق در امر كشاورزى و آبيارى ، ترتيب استفاده از آبهاى زيرزمينى نيز دگرگون گشته و امروزه احداث چاه و بيرون آوردن آب بوسيله تلمبه‌هاى برقى جانشين قنات و « كهريز » شده است .\r\nاين نوع چاهها غالبا بر دو قسمند چاههاى عميق ، كه عمق آنها به 90 و 100 متر و گاهى بيشتر مىرسد ، و چاههاى نيمه‌عميق كه بعمق 10 تا 15 و 20 متر و بطور حلقه‌اى\r\n\r\n\r\n","description":"","footnote":"\r\n( 1 ) - در سيرجان ، در سال 1328 قناتى به نگارنده ارائه شد كه بقول گوينده ما در چاه آن 180 متر عمق داشت .\r\n","page_name":" 387 ","page_number":393},
  {"content":"\r\n\r\nكنده مىشود . در چاههاى نيمه‌عميق معمولا يك چاه در وسط و چند حلقهء ديگر بفاصلهء كوتاهى در اطراف آن مىكنند و كف هريك از آنها را از طريق يك مجراى زيرزمينى ، به چاه وسطى ، كه بمنزلهء مادر چاه است ، مربوط مىسازند . آنگاه وسيلهء تلمبه‌هاى برقى يا « موتورى » آب را از آن چاه بيرون مىآورند ولى چاههاى عميق را معمولا در هرحوزهء آبدهى يك ميله احداث مىنمايند .\r\nچون كندن و استفاده كردن از چاههاى نيمه‌عميق آسانتر و كم‌خرجتر از چاههاى نوع اول است از اينرو غالبا در منطقهء اردبيل از آن استقبال مىشود و در اطراف شهر و دهستانهاى مستعد احداث آن روزبروز بيشتر مىگردد . آمار هيئت مطالعاتى آبهاى زيرزمينى اردبيل وابسته بوزارت نيرو حكايت از آن دارد كه ميزان تخليه ، يعنى آبگيرى از 368 فقره چاههاى نيمه‌عميق حوزه اردبيل در سال 1351 خورشيدى بالغ بر 000 / 722 / 27 متر مكعب بوده است . در حالى كه در همين مدت از 12 چاه عميق رويهم‌رفته 6 / 7 ميليون متر مكعب آب بدست آمده است .\r\nاحداث چاههاى عميق بيشتر وسيلهء بخش عمومى ، يعنى دولت و شهرداريها صورت مىگيرد و در تاريخ تنظيم اين مجموعه ، بجز سه حلقه چاه‌هاى عميق ، كه براى تأمين آب مورد مصرف مردم در جنوب شهر ، يعنى كنار « قلخان‌تپه » « 1 » كنده شده ، نه حلقه چاه عميق ديگر در اين ولايت موجود است كه دو حلقهء آن در داخل شهر است و سر آنها گرفته شده بلااستفاده مانده است « 2 » . ميزان آبدهى سه حلقه چاه عميق كه آب مشروب شهر را تأمين مىكند 250 متر مكعب است .\r\n\r\n\r\n","description":"","footnote":"\r\n( 1 ) - در يك كيلومترى جنوب غربى اردبيل ، در كنار جادهء آسفالته و مشرف بر نهر بالخلو تپهء نيم‌كره‌اى بزرگى است كه شبيه به سپرهاى قديم مىباشد و بدانجهت آن را قلخان تپه مىگويند زيرا « قلخان » در تركى بمعنى سپر مىباشد . در نزديكى آن تپه سه حلقه چاه عميق كنده شده و آب آنها پس از جمع‌آورى در مخزنى كه در بالاى ارتفاعات سمت غربى « شورابيل » احداث گشته است وارد لوله‌كشى شهر شده به مصرف شرب اهالى مىرسد .\r\nميزان آبدهى اين سه حلقه چاه را در حدود 250 متر مكعب در ساعت نوشته‌اند .\r\n( 2 ) - اين دو حلقه چاه عميق در تابستان 1332 خورشيدى ، هنگاميكه نگارنده شهردارى اردبيل را بر عهده داشت در دو ميدان « پير عبد الملك » و ميدانى كه آن روز « ميدان ژاندارمرى » ناميده مىشد و بعد از كودتاى 28 مرداد -\r\n","page_name":" 388 ","page_number":394},
  {"content":"\r\n\r\nبه نظر كارشناسان كه مبتنى بر مطالعات « ژئوفيزيكى » است قسمتهاى غرب و شمال غربى دشت اردبيل بهيچوجه براى حفر چاه‌هاى عميق مناسب نيست . ولى نواحى شرقى و جنوب شرقى آن از اين حيث استعداد كافى دارد .\r\nدر قريهء « آبىبيگلو » نيز چاه « آرتزينى » زده شده و آب آن قابل شرب مىباشد .\r\nاهالى اردبيل و قراء اطراف گاهى از اين آب بعنوان معالج سنگ كليه استفاده مىنمايند زيرا يكنوع از اين سنگها با خوردن اين آب تجزيه شده از بين مىرود .\r\nميزان فوران آب اين چاه كم است و ساكنان قريه در اينباب معتقدند كه حفركنندگان آن در انجام وظيفهء خود كوتاهى كرده عمق چاه را پنج متر كمتر از حدّ مقرر كنده‌اند و بدينجهت آب چاه فوران زيادى ندارد .\r\nگزارش رسمى واحد آب وزارت نيرو حاكى است كه در سال 1351 خورشيدى ميزان تخليه كلّى در دشت اردبيل 7 / 54 ميليون متر مكعب بوده و 4 / 10 ميليون متر مكعب آن بوسيلهء چشمه‌سارها صورت گرفته است .\r\n\r\nمناطق مستعد براى احداث سدّ :\r\nدر منطقه اردبيل سدّى كه مقدار معتنابهى آب را به منظور استفاده زراعتى و صنعتى ذخيره كند وجود ندارد . ولى طبيعت خود مخازن بزرگى بوجود آورده كه اگر مردم بخواهند و دستگاه ادارى كشور را بدينكار وادار نمايند ذخاير عظيم آب بدست مىآورند و از اين راه سطح كشت و برداشت را در اينحوزه به چندين برابر مىرسانند .\r\nيكى از اين مخازن در جنوب شرقى اردبيل ، در ارتفاعات كوه باغرو ، واقع است و فاصلهء تقريبى آن تا شهر قريب 35 كيلومتر مىباشد .\r\nاين مخزن بنام « نوئور » مشهور است و آن درّهء وسيعى است كه تقريبا 2500 متر طول\r\n\r\n\r\n","description":"","footnote":"\r\n- 1332 ميدان « مجسمه شاهنشاه » و پس از انقلاب اسلامى ايران « ميدان امام خمينى » نامگذارى گرديد ، احداث شد . اما صد حيف كه شهردارى بعدها سر چاه دوم را بسته با نصب مجسمه بر بالاى آن ، آن را بلااستفاده گذاشت و در ميدان پير عبد الملك نيز ، اراضى محوطهء ميدان را به منظور تأمين درآمد جهت شهردارى بمردم فروخت و لاجرم سر چاه را نيز كه در گوشهء تنگى پشت يكى از مغازه‌ها مانده ، بست و با وجود نياز مردم و منطقه به آب بيش از يكربع قرن اين دو منبع را بلااستفاده رها ساخت .\r\n","page_name":" 389 ","page_number":395},
  {"content":"\r\n\r\nو 1500 متر عرض دارد و در ارتفاع 2500 مترى واقع شده است . كوهها و ارتفاعات ديگر اطراف آن را فراگرفته و طبيعت آن را به صورت درياچه‌اى درآورده است كه بيش از 50 متر عمق دارد و مىتواند متجاوز از 200 ميليون متر مكعب آب در خود جمع نمايد .\r\nدر قسمت شمالى آن گدارى بالنسبه كم‌عرضى است كه جريان آب در طول هزاران سال مجرائى براى خود باز كرده و سبب تخليهء درياچه گرديده است . كارشناسانى كه از آن ديدن كرده‌اند معتقدند با احداث دو سد در معبر « قانلودره » ، يكى بعرض 50 تا 80 و ارتفاع 30 متر و ديگرى 40 تا 60 و ارتفاع 10 متر ، مىتوان علاوه بر ظرفيت خود نوئور ، با پيدايش مخزن جديد ، حدود 140 ميليون متر مكعب ديگر نيز آب ذخيره نمود و با ساختن راهى به طول 8 كيلومتر و عرض 2 متر مساحت بسيار زيادى از اراضى قراء « هير ، كرگن ، بقرآباد ، دوئول ، كلخوران ، بايندرق ، آراللوى بزرگ و كوچك ، رضىآباد ، خليل‌آباد ، ايوريق ، تپراقلو ، پيره‌قوم » و غيره را مشروب ساخت . بعلاوه با توجه بارتفاع اين مخزن مىتوان با نصب توربينهاى بزرگ ، برق ارزان‌قيمت مورد احتياج منطقه اردبيل را فراهم آورد .\r\nنزولات آسمانى بر كوههاى اطراف نوئور بالنسبه زياد است و مقدار متوسط آن در سال بالغ بر 524 ميليمتر مىشود . علاوه بر آن تعداد زيادى چشمه نيز در داخل درّه از شكاف كوهها و سطح آن مىجوشد كه بعضى شمارهء آنها را متجاوز از يكصد چشمه مىدانند اگرچه بعضى ديگر از غلوّكنندگان عدد هزار را در مورد آن چشمه‌ها به كار مىبرند . مقدار اين آبها نيز ، براى آبگيرى درياچه معتنابه مىباشد .\r\nدومين مخزن طبيعى در حوزهء اردبيل « شورابيل » نام دارد كه در يك كيلومترى جنوب شهر واقع است . آن نيز درهء عميق و مسدودى است كه در حدود 1500 متر طول و 1200 متر عرض دارد و عمق آن به 30 تا 50 متر مىرسد و موقعيت بسيار خوبى براى ذخيرهء آب دارد . اين مخزن بطوريكه گفتيم به حالت بسته است و راهى براى خروج آب ندارد از اينرو كف آن بر اثر آبهائيكه ، در زمستان و بهار بدان مىريزد ، به صورت مردابى درمىآيد و چون مقدارى نمك و املاح طبيعى ديگر بمرور ايام در آن جمع شده بدانجهت لجن آن به صورت داروئى براى معالجهء درد مفاصل و رماتيسم به كار مىرود .\r\n\r\n","description":"","footnote":"","page_name":" 390 ","page_number":396},
  {"content":"\r\n\r\nدر شرايط فعلى ، هرگاه در زمستان و بهار بارندگى زياد شود ، يا آب نهريكه از بالخلو منشعب و براى آبيارى اراضى دهستانهاى مجاور از كنار آن مىگذرد ، در پائيز و زمستان بدان بريزد شورابيل به صورت درياچه‌اى درمىآيد . در غيراينصورت آب آن در تابستان خشك مىشود و لايهء نمكى بضخامت تقريبى 5 تا 7 سانتىمتر كف آن را مىپوشاند .\r\nاگر اين درّه از لحاظ زمين‌شناسى و نوع خاك بررسى شود و مجرائى براى جريان آب آن به نهر بالخلو ، كه از كنارش مىگذرد ، احداث گردد مخزنى با ظرفيّت حدّاقل 140 ميليون متر مكعب آب در اختيار كشاورزان حوزهء اردبيل قرار مىگيرد و اراضى قراء زيادى ، كه بوسيلهء نهر مزبور آبيارى مىشود بنحو مطلوب آبيارى مىگردد . « 1 »\r\nدر مسير علياى بالخلو ، بويژه در اوايل بستر و قسمتى از مسير كوهستانى آن نيز جاى مناسبى براى بستن سدّ وجود دارد و آن درّهء آغلاغان مىباشد و اگر روزى اقدامى در اينباب به عمل آيد قرائيكه در مسير اين نهر واقعند تا دورترين نقطهء منطقه از حيث آب گشايش زيادى خواهند يافت . در اين منطقه نيز بوسيلهء كارشناسان فنى بررسىهائى به عمل آمده و احداث چنين سدّى عملى و مفيد تشخيص گرديده است ولى در آنمورد نيز طرحها از قلمرو گفتار بمرحلهء كردار نرسيده است .\r\nموضوع احداث سدّ بر روى آبهاى اردبيل از دورانهاى گذشته مورد توجّه كشاورزان اين منطقه بوده و مثلا « ژنرال ماژور دارسى تاد » از افسران « صنف توپخانهء بنگالهء انگليس » كه اين شهر را ديده از وضع كشاورزان آن در سال 1836 ميلادى ( 1252 هجرى ) مطالبى گفته و يادآور شده است كه « خود مردمان محلّ معتقد بودند كه هزينهء ساختمان سدّى به منظور آبيارى فقط پنجهزار تومان ( يا چهار هزار ليرهء آنروزى )\r\n\r\n\r\n","description":"","footnote":"\r\n( 1 ) - در سال 1332 خورشيدى ، هنگاميكه شادروان دكتر محمد مصدق نخست‌وزير ايران بود از طرف دولت هيئتى برياست وزير كار كابينه بنام آقاى دكتر عالمى براى رسيدگى به نيازمنديهاى مردم باردبيل آمد . در آن زمان نگارنده شهردارى آن شهر را بر عهده داشت . در برنامه‌ايكه براى بازديدهاى هيئت تنظيم گشت مشاهدهء شورابيل ، اين مخزن طبيعى آب ، نيز گنجانيده شد تا باشد كه اين آرزو تحقق يابد و كم‌آبى قسمتى از ولايت اردبيل از آن راه بر طرف گردد . هيئت محل را بازديد كرد و اصل مسئله را پسنديد . قرار شد كارشناسانى از مركز اعزام دارند تا نوع خاك و وضع محلّ را بررسى نمايند ولى با سقوط آن دولت اين امر نيز منتفى گشت و در 27 سالى كه امروز از آن تاريخ مىگذرد قدمى در اين كار برداشته نشد .\r\n","page_name":" 391 ","page_number":397},
  {"content":"\r\n\r\nمىرسيد » . « 1 » جاى تأسف است كه اين آرزو از زمان فتحعليشاه قاجار تاكنون هنوز هم تحقق نيافته است .\r\nبطوريكه در قسمت « قراسو » گفته‌ايم مناطق مستعدى در مسير آن رود براى سدبندى وجود دارد كه اميد است روزى مورد توجه قرار گيرد يا لااقل با نصب تلمبه از آب آن براى مشروب ساختن اراضى حاصلخيز اطراف استفاده شود .\r\nبايد توجه داشت كه منابع مذكور براى آبيارى زمينهائى است كه وضعيت طبيعى استفاده از آب جارى را در آنها ميسّر مىسازد و بعبارت ديگر زراعت آبى در آنها صورت مىگيرد ولى قسمت مهمّى از اراضى كشاورزى اردبيل در شيب‌ها و دامنه‌هاى كوههاى اردبيل قرار دارد و كشت‌وكار در آنها به صورت ديم عمل مىشود و آبيارى آنها از طريق بارندگيها صورت مىگيرد . بنابراين اگر سال ، باصطلاح خود كشاورزان ، خوش بگذرد يعنى بارندگى به قدر كافى باشد ، محصول آنها رضايت‌بخش مىشود . آنچنانكه در زراعتهاى ديم در جاهاى ديگر ايران نيز چنين است و چگونگى زراعت آنها با عنايات آسمانى بستگى دارد .\r\n\r\nروشهاى زراعت در اردبيل :\r\nبارى آبيارى در دهستانهاى اردبيل ، مطابق عرف و سنتّى انجام مىشود كه از قديم الايام در آنها مرسوم است . بدينمعنى هرقريه و ديهى سهم معينى از آبهاى جارى مجاور خود دارد و اين سهم در خود دهستان نيز بر حسب ساعت يا شبانه‌روز بين مزارع و كشتزارها تقسيم مىشود و آبيارى با نوبت معين و مشخصى ، كه بهرحال مورد قبول كشاورزان است صورت مىگيرد . از اينرو بندرت اتفاق مىافتد كه كسى بر آن رسم و نوبت تجاوز كند و اگر هر آينه چنين شود جنگ و جدالى رخ مىدهد و موجب شتم و لطم و گاهى قتل كسانى از دهقانان مىگردد . نهريكه اكنون بين دو قريهء ججين و نيار جارى است بسبب قتلى كه براى استفاده از آب آن در گذشته‌هاى دور صورت گرفته امروز هم به « قانلىچاى » يعنى نهر خون معروف است .\r\n\r\n\r\n","description":"","footnote":"\r\n( 1 ) - نقل از كتاب « جغرافياى تاريخى گيلان ، مازندران و آذربايجان » نشريه شوراى مركزى جشنهاى شاهنشاهى ايران ، ابو القاسم طاهرى . دانشگاه . 1347 . ص 143 .\r\n","page_name":" 392 ","page_number":398},
  {"content":"\r\n\r\nقبل از كشت بايد زمين را شخم زده آماده نمود . اين كار معمولا در ماه‌هاى اول بهار و دو ماه آخر پائيز صورت مىگيرد زيرا در آن ايام زمين بر اثر بارندگى نرمتر و هوا نيز براى كار كردن مساعدتر مىشود . شخم اراضى طبق سنت قديمى يعنى با گاو و گاوآهن به عمل مىآيد ولى از ربع قرن پيش استفاده از « تراكتور » در بيشتر روستاها معمول گشته و اين وسيلهء جديد در دشتها و اراضى بالنسبه مسطح وارد عمل گرديده است . گزارشهاى كارشناسان رسمى حاكى از آنست كه « در نيمى از روستاهاى اردبيل كشاورزى به صورت مكانيزه انجام مىگيرد . » « 1 »\r\nچون در اردبيل براى زراعت از كود استفاده نمىشود از اينرو قسمتى از اراضى را تحت آيش قرار مىدهند . بدينمعنى كه آنها را پس از شخم مدتى به همان حال باقى مىگذارند و در سال بعد زير كشت درمىآورند . در بعضى از نقاط ايران آيش گاهى دوساله و حتى سه ساله مىشود تا خاك بتواند به مقدار كافى از هوا « ازت » جذب نمايد ولى در منطقهء اردبيل با توجه باستعداد خاك ، مدت آن از يك كشت تجاوز نمىكند .\r\nكشت نيز در اردبيل در دو فصل انجام مىگيرد پائيز و بهار . كشت بهاره در اين منطقه « يازليق » « 2 » خوانده مىشود و حاصل آن با محصول زراعت پائيزه فرق دارد .\r\nموقع كشت پائيزه از مهرماه شروع مىشود و تا موقعى كه هوا مساعد باشد ادامه مىيابد .\r\nدر نقاط كوهستانى كه برف و سرما زود مىرسد اين كار زودتر از نقاط ديگر آغاز مىگردد ، ولى كشت بهاره از بعد از عيد نوروز ، هنگاميكه هوا خوب و زمين بالنسبه خشك باشد ، شروع مىشود و تا ظهر روز چهاردهم ارديبهشت‌ماه ، يعنى 45 روز بعد از عيد نوروز طول مىكشد . معروف است كه بعد از آن تاريخ و گاهى حتى از بعدازظهر روز چهاردهم ببعد هرتخمى كه كاشته شود محصولى نخواهد داشت .\r\nپاشيدن تخم معمولا با دست صورت مىگيرد و حتى در مزارعى هم كه با « تراكتور » شخم مىشود غالبا با دست تخم مىافشانند . پس از پاشيدن تخم بار ديگر زمين را شخم\r\n\r\n\r\n","description":"","footnote":"\r\n( 1 ) - مرحوم سيد محمد سيدى از جمله كسانى است كه براى استفاده از ماشين‌آلات كشاورزى در امر زراعت در اين منطقه پيش قدم بوده است .\r\n( 2 ) - « ياز » در تركى به بهار مىگويند و يازليق بمعنى بهاره مىباشد .\r\n","page_name":" 393 ","page_number":399},
  {"content":"\r\n\r\nمىزنند و باصطلاح خود روستائيان آن را برمىگردانند تا تخمها زير خاك برود و علاوه بر مصونيت از شرّ پرندگان ، در بستر خاك قرار گرفته آماده نموّ شود .\r\nنوع تخمها در گذشته محلّى بود . درعين‌حال بيشتر كشاورزانى كه غلّات و حبوبات مىكاشتند بهترين اقسام آنها را براى بذر تهيّه مىنمودند و بدين منظور گاهى آنها را با پول خريدارى مىكردند و يا با موجوديهاى جنسى خود معاوضه مىنمودند . در سالهاى اخير كه معاملات خارجى ايران افزايش يافته تخم انواع غلّات و دانگىها را از خارج ، بويژه آمريكا وارد كرده بين زارعان پخش مىنمايند . حدّ متوسط بذرپاشى در اردبيل 45 كيلوگرم در هرهكتار مىباشد .\r\nدرو كردن غالبا با داس صورت مىگيرد و خرمن‌كوبى نيز با « ول » انجام مىشود .\r\nول عبارت از تختهء ضخيمى شبيه يك لنگه در است كه در زير آن قطعات سنگ چخماق را ، كه لبه‌هاى تيز آن مثل چاقو برنده است ، نصب كرده‌اند و بوسيلهء دو رأس گاو بر روى خوشهء خشك گندم و جو مىگردانند و سپس با شانه و استفاده از باد ، دانه‌ها را از كاه جدا مىسازند .\r\n\r\nآنچه در اردبيل بيشتر كاشت و برداشت مىشود :\r\nگرچه مؤلف جغرافياى كشاورزى نوشته است كه اهالى اردبيل ، مثل اغلب ايرانيان مىخواهند همه‌جا همه‌چيز بكارند بااينحال بايد گفت كه آب‌وهواى نسبتا سرد كشت انواع نباتات را در اين منطقه محدود ساخته و آنها را تقريبا منحصر بغلّات يعنى گندم « 1 » و جو ، و حبوبات يعنى نخود ، لوبيا ، لپه ، عدس و ماش ، و دانه‌هاى روغنى مثل بزرك و كنجد كرده است .\r\nمفيدترين رستنى كه در بيست سال اخير در حوزهء اردبيل معمول گشته چغندرقند است كه از بهترين نوع آن در ايران مىباشد ولى از آنجا كه در اين شهرستان و ولايات مجاور كارخانهء قند نيست و حمل چغندر بنقاط دوردست نيز صرفهء اقتصادى ندارد لذا\r\n\r\n\r\n","description":"","footnote":"\r\n( 1 ) - گندم منطقهء اردبيل بويژه در ناحيهء مغان به سه قسم مىباشد « خرده بوغدا » يا گندم ريز كه زود مىرسد .\r\n« سارى بوغدا » يا گندم زرد كه نان خوش‌طعمى دارد و « ايرى بوغدا » يعنى گندم درشت كه سفيد و درشت مىباشد .\r\n","page_name":" 394 ","page_number":400},
  {"content":"\r\n\r\nبناچار مزارع چغندركارى براى تهيّهء بذر مورد استفاده قرار مىگيرد . و چون بذر حاصل از نظر مرغوبيت جنس در ايران ممتاز شناخته شده است از اينرو دولت نيز كشت آن را ترويج مىنمايد و براى بهتر كردن محصول مزارع چغندركارى ايران ، بذر اردبيل را خريدارى و در سطح كشور بين چغندركاران توزيع مىكند .\r\nحبوبات نيز در اردبيل به خوبى به عمل مىآيد و نوع آن مرغوب مىباشد و مرغوبيت آن از حيث قيمت در بازارهاى اقتصادى به خوبى به چشم مىخورد و گرانتر از محصولات مشابه نقاط ديگر ايران خريدوفروش مىشود .\r\nكشت علوفهء دام در دهستانهاى اردبيل بسيار معمول است و بهترين نوع آن يونجه و اسپرس مىباشد كه در اين منطقه بدوّمى « خشه » مىگويند و هردو از كاشتنىهاى پرسود بشمار مىآيد . يونجه و اسپرس اگر بموقع آبيارى شود هفت سال بهره مىدهد و هر سال نيز دستكم دوبار و غالبا سه‌بار درو مىشود . بطوريكه در گفتارهاى پيشين هم اشاره كرده‌ايم اولين دروى آنها را « پشه‌دره » مىگويند كه به نظر مىرسد تحريف‌شدهء كلمهء « پيش‌درو » يا « پيشين‌درو » مىباشد و دومين درو را « هوه‌دره » مىخوانند كه آن هم شايد « اول‌درو » بوده است كه چنين تحريف گشته است « 1 » .\r\nيونجه و اسپرس گلهاى زيبا و معطرى دارند و علاوه بر آنكه مطبوعترين غذا براى دامها مىباشند عامل اصلى مرغوبيت عسل اردبيل و معروفيت آن نيز بشمار مىآيند و زنبورهائى كه از اين گياهان در دامنه‌هاى سبلان استفاده مىكنند بهترين عسل را تهيّه مىنمايند .\r\nعلوفه را پس از آنكه درو مىكنند مدتى در بيابان در جلوى آفتاب مىگذارند تا خشك شود آنگاه آنها را به صورت دسته‌هاى بزرگى جمع كرده با بندهائى كه از خود آنها تاب مىدهند مىبندند و هريك از آن بسته‌ها را « بند » يا « باغ » مىگويند .\r\nدامهاى منطقهء اردبيل ، بر اثر زود رسيدن زمستان و سرماى شديد آن گاهى نزديك\r\n\r\n\r\n","description":"","footnote":"\r\n( 1 ) - ما از لحاظ لغت‌شناسى زبان تركى و يا آذرى قديمى ، از ريشهء اين كلمات بىاطلاعيم و مثل بعضى از اهل محلّ آنها را « پيش يا پيشه‌درو » و « اول‌درو » تعبير كرديم . شايد خود آن كلمات اساسا از فارسى دريافت نشده و در خود زبان محلّى قديم مفاهيم خاصى داشته باشد .\r\n","page_name":" 395 ","page_number":401},
  {"content":"\r\n\r\nچهار ماه و بلكه بيشتر در طويله مىمانند و بدينجهت است كه دامداران بايد غذاى آنها را در تابستان و پائيز تهيّه كرده انبار نمايند . انبار كردن علوفه در فضاى باز صورت مىگيرد و دهقانان بندهاى يونجه يا اسپرس خشك شده را به صورت استوانه‌اى ، كه رفته رفته حالت مخروط ناقص به خود مىگيرد ، در حياط منزل يا پشت‌بام طويله رويهم مىچينند و چنين هيئت جمع شده را « تايا » مىخوانند . چيدن تايا يك امر فنّى است و طورى صورت مىگيرد كه باران و برف به داخل آن نفوذ نكند و موجب ضايع شدن علوفه نگردد و باد و طوفان نيز آن را نيندازد .\r\nانواع سبزيجات خوردنى مثل تره ، پياز ، جعفرى ، گشنيز ، نعنا ، ريحان ، مرزه و غيره نيز در اردبيل كاشته مىشود و محصول آنها بر اثر لطافت هوا بسيار لطيف و معطر مىگردد . علاوه بر آنها سيب‌زمينى ، چغندر ، كلم ، زردك ( هويج ) ، ترب ، شلغم ، آفتاب‌گردان و نظاير آنها نيز به عمل مىآيد و سالانه مقادير زيادى صادرات دارد .\r\nطبق آمار رسمى در سال 1351 خورشيدى در حوزهء اردبيل 30 هزار هكتار كشت آبى گندم و 120 هزار هكتار ديمى بوده و هرهكتار بطور متوسط 1400 كيلو بهره داده است .\r\nجو نيز 8 هزار هكتار آبى و 32 هزار هكتار ديمى كاشته شده و بطور متوسط 1800 كيلو محصول از هرهكتار برداشته شده است . حبوبات در 5600 هكتار آبى و 1400 هكتار ديمى با حاصلى بطور متوسط 1400 كيلو ، چغندرقند 380 هكتار آبى با محصول 8000 كيلو در هكتار و علوفه در 80 هزار هكتار زراعت شده است . در مساحت 1550 هكتار نيز چغندر بوته‌اى كاشته شده بوده است .\r\n\r\nدرختان و رستنيهاى ديگر :\r\nبر خلاف آنچه « ياقوت حموى » نوشته است كه « يك درخت ميوه نه در داخل شهر و نه در خارج و نه در فضائى كه واقع است وجود ندارد » در منطقهء اردبيل درخت ميوه نيز خوب مىرويد و محصول هم مىدهد ولى نوع آن محدود بمناطق سرد مىباشد . بهتر از همه گوجهء درختى ، گلابى ، گيلاس ، آلبالو و به در آن به عمل مىآيد . گيلاس و آلبالوى آن بسيار لطيف و مرغوب است . گلابى نيز در دو نوع نطنز و خودرو مىباشد و نوع نطنز آن از حيث عطر و طعم ممتاز است .\r\n\r\n","description":"","footnote":"","page_name":" 396 ","page_number":402},
  {"content":"\r\n\r\nبايد گفت كه بعلّت عدم استقبال مردم در مورد كاشتن و پرورش درختان ميوه ، و فقدان باغهاى بزرگ ، محصول آنها به قدر كافى نيست و بدينجهت ميوه‌هاى مورد مصرف اهالى بيشتر از خارج آورده مىشود . تا چندى پيش ميوه‌هاى مذكور از آباديهاى نزديك مثل مشكين و آستارا تأمين مىشد ولى در سنوات اخير كه فاصلهء شهرها ، بسبب بهتر شدن جاده‌ها و سرعت ماشينها ، از حيث زمان بحدّاقل رسيده است اين قبيل خوردنيها را از نقاط دور و نزديك مىآورند مثلا پرتقال از فلسطين ، موز و آناناس از آفريقاى جنوبى ، خربزه از مشهد ، هندوانه از گرگان و جيرفت ، خيار از اصفهان ، نارنگى از پاكستان ، سيب از لبنان ، انگور از ملاير و بالاخره انجير و انار از ساوه وارد مىنمايند . از درختان بىثمر ، بيد ، قلمه ، سپيدار ، اقاقيا در اين منطقه خوب رشد مىكند ولى از آنجا كه مردم اين شهر بغرس اشجار علاقهء كمترى نشان مىدهند تعداد آنها نيز بميزانيكه مورد انتظار است نمىرسد .\r\nدر اردبيل جاليزكارى معمول نيست زيرا بعلّت سردى هوا محصول خوب بدست نمىآيد و قبل از آنكه هندوانه و خربزه رشد كافى يافته قابل بهره‌بردارى باشد فصل سرما فرامىرسد . خيار به مقدار كم در اين منطقه به عمل مىآيد و محصول آن‌كه نوعا معطر و خوش‌خوراك است در اواسط پائيز دست مىدهد ولى با نزول سرما امكان بهره‌بردارى بيشتر از آن فراهم نمىشود و بدينجهت صرفهء اقتصادى ندارد .\r\nسرماى هوا همچنان امكان كشت بادنجان ، گوجه‌فرنگى ، فلفل سبز را در اين منطقه نمىدهد و بدينجهت كسى اقدام بكشت آنها نمىنمايد ولى گل آفتاب‌گردان رشد كافى مىيابد .\r\nبا آنكه هواى لطيف اردبيل براى پرورش گل استعداد دارد بااينحال از آن نيز استقبال كمترى مىشود . سبب آن در گذشته كمى آب و در عصر حاضر بيعلاقگى مردم مىباشد . گلهائى كه در اردبيل به خوبى رشد مىكند بر دو نوعند . يكدسته درختى هستند كه بهترين آنها گل سرخ ، گل محمّدى ، كه نوع معطرى از « رز » مىباشد ، گل زرد ، نسترن سفيد و قرمز است . بوته يا درختچهء اينها ساليان دراز در زمين مىماند و در سرماى شديد منطقه نيز مقاوم مىباشد . ولى دستهء ديگر گلهاى فصلى است كه در اول بهار\r\n\r\n","description":"","footnote":"","page_name":" 397 ","page_number":403},
  {"content":"\r\n\r\nكاشته مىشوند و با فرارسيدن زمستان و سرما از بين مىروند و در اردبيل غالبا آنها را گلهاى علفى مىنامند . از بهترين آنها مىتوان از شب‌بو ، اطلسى ، زنبق ، شمعدانى ، ميمونى يا اژدردهان ، كوكب ، داودى ، عطربو ، مريم و لاله‌عباسى ، كه به گل صباح معروف است ، نام برد .\r\nبرخى از گلها مثل شمعدانى ، شب‌بو ، عطربو را بيشتر در اواخر تابستان بگلدان مىگذارند و فصل سرما را در اطاق يا جاى گرم ديگرى نگه مىدارند پاره‌اى از گلها نيز مثل آويز اصولا در گلدان نگه‌دارى مىشود .\r\nدر اردبيل يكنوع شب‌بوى ساده و ريزى كاشته مىشود كه از كثرت عطر آن را دريائى مىخوانند . اينقبيل گلها ، چنان كه از نامشان پيداست شبها باز مىشوند و اوايل شب بوى آنها حياط خانه‌ها را معطر مىسازد .\r\n\r\nآفات نباتى و حشرات و خزندگان موذى :\r\nآفات نباتى بخصوص براى سردرختىها در درجهء اول سرما و تگرگ و در وهلهء ثانى « ليسه » است كه شايد از نوع كرم ابريشم باشد . زيرا آن هم برگ درختان را مىخورد و در اطراف خود تار كوچكى مىتند و اگر فصل اجازه دهد مبدّل به پروانه مىشود . اين آفت بيش از همه بدرختان سيب و گوجه هجوم مىآورد و در اندك‌زمانى آنها را از برگ و ميوه لخت‌وعور مىسازد .\r\nصاحبان باغات و درختها غالبا در گذشته در مقابل اين آفت و آفات ديگر حالت تسليم داشته‌اند و چون راه مبارزه‌اى نمىشناختند دست بكارى نمىزدند . ولى امروزه با پيدايش سموم نباتى كم‌وبيش با آن مبارزه مىشود و گرچه اين كار عملا حالت تفنّن دارد بااينحال خود مقدّمهء اميدى براى آگاهى و اقدام مردم در آينده به نظر مىآيد .\r\nزراعت غلات نيز با آفاتى همراه است و علاوه بر « سن » و « ملخ » و « قره‌جه » « 1 » و « كم‌آبى » ، موش نيز از عمده‌ترين آنها بشمار مىآيد . پيدايش موش در سنواتى صورت مىگيرد كه در زمستان بارندگى و يخبندان كم شود و مجالى براى فعاليّت آن حيوان فراهم گردد . در چنين مواقعى موشها در مزارع زادوولد كرده با ايجاد سوراخهاى بىشمار\r\n\r\n\r\n","description":"","footnote":"\r\n( 1 ) - قره‌جه يا سياهك نوعى آفت است كه در گندم پيدا مىشود و برخى دانه‌هاى سياه قاطى گندم گشته آرد را تيره‌تر مىسازد .\r\n","page_name":" 398 ","page_number":404},
  {"content":"\r\n\r\nتخمهاى زير خاك را بيرون مىآورند و كشتزار را به زمين خشك و بايرى مبدل مىسازند .\r\nهجوم ملخ گاه‌بگاه اتفاق مىافتد و زراعت را به كلى نابود مىسازد و اگر بموقع با آن مبارزه نشود قسمت اعظم منطقه را فرامىگيرد . در سال 1325 خورشيدى ناحيهء پولادلو مورد حملهء ملخ مراكشى قرار گرفت و در كمترين مدت بيش از يكهزار هكتار زراعت از بين رفت .\r\nاردبيل منطقهء سردسير و تا حدّى مرطوب است از اينرو حشرات موذى در آن نسبتا كمتر پيدا مىشود و مثل همنوعان خود در نقاط گرمسير نيز خطرناك نمىباشد .\r\nدر ساختمانهاى كهنه و قديمى عقرب ديده مىشود ولى نيش آن كشنده يا خيلى آزاردهنده نيست . مار هم در شهر و بيابان وجود دارد ولى اردبيليان جمله‌اى را بعنوان ضرب المثل بر زبان دارند كه « هرجا قلّهء سبلان ديده شود سمّ مار اثرى ندارد » . بااينحال در بعضى از قسمتهاى خشك كوههاى باغرو مارهاى سمّى وجود دارد كه سمّش مهلك مىباشد . دشت مغان ، كه چندين قرن به حال طبيعى و بدون كشت افتاده بود ، و نيز نواحى گرمسيرى اطراف آن ، در گذشته مركز مارهاى خطرناك و مهلك بود . اين مارها مصون از هرگونه تعرّض توليدمثل نموده آن منطقهء وسيع را پر كرده بود و بعضى از آنها كه به « كوره مار » شهرت داشت ، و اهل محلّ آن را به صورت « كوره‌مال » مىگفتند ، آفتى براى سكنه و مواشى بشمار مىآمد . در 25 سال اخير با اجراى برنامهء عمران و آبادانى آن دشت ، مبارزه با مار نيز آغاز گشت و تعداد آن بحدّاقل رسيد .\r\nهواى صاف و بالنسبه سرد اردبيل مانع رشد و نموّ پشهء مالاريا مىباشد و با وجود قرب جوار منطقه با گيلان و جنگلهاى آن ، اثرى از اين حشره در اردبيل ديده نمىشود ولى پشه‌هاى محلّى مثل هر جاى ديگر در آنجا نيز هست و يكنوع ريز آن‌كه در اردبيل بدان « هونى » مىگويند گاهى در تابستان و نزديك غروب آفتاب مزاحم مردم مىگردد .\r\nاردبيليان در گذشته براى دفع شرّ اين حيوان « پهن » دود مىكردند و پشه‌ها را فرار مىدادند .\r\nدر گذشته‌هاى نه‌چندان دور ، « ساس » بلائى براى مردم اين شهر به حساب مىآمد .\r\n\r\n","description":"","footnote":"","page_name":" 399 ","page_number":405},
  {"content":"\r\n\r\nاين حشره ، كه از بادكوبه آمده بود در آنجا بنام « تاختابيتى » ، يعنى شپش‌تخته و در اردبيل « مله » ناميده مىشد . در جرز درها و ديوارها لانه كرده تخم‌گذارى مىنمود و تعداد آن در اندك‌زمانى بيشمار مىگشت و در بهار و تابستان چون شب فرار مىرسيد از سوراخها بيرون آمده بانسانها حمله مىكرد و در تاريكى خون آنها را مكيده با ايجاد خارش خواب و آرام را بر آنان حرام مىساخت . خوشبختانه از روزيكه داروهاى ضد حشره مثل « د . د . ت » و نظاير آن پيدا شده نسل اين حشره موذى هم برافتاده است .\r\nسابقا شپش نيز در اين ولايت وفور داشت و لباسهاى زيرين كثيف بچه‌ها و پيرمردان و فقرا و دهقانان و گيس زنها محلّ زندگى و مركز نشوونماى آن بود . همچنين كيك در اطاقهائى كه كف آنها خاك‌آلود بود پيدا مىشد و مثل شپش داخل لباسهاى زيرين مىگشت و با مكيدن خون آدمى سبب خارش‌هاى سخت مىگرديد . اين دو حشره ، كه اولى را در اردبيل « بيت » ( بى - ت ) و دومى را « بيره » ( بى - ره ) مىگفتند امروزه از بين رفته و شايد بندرت در روستاهاى دورافتاده نمونه‌هائى از آنها به چشم بخورد .\r\nكنه ، كه موذىتر از حشرات فوق الذكر است و با گزيدن انسان او را بيمار مىسازد در پاره‌اى از دهستانها وجود داشت و در برخى از دهستانها مثل بخش نير اين حشره بلائى براى غيرمحلّىها بشمار مىآمد ولى با نوشدن اكثر خانه‌هاى روستائى و هرآينه سمپاشى آنها ، از اين حشره هم امروزه كمتر نشانى مىتوان يافت . ميزبان اين حيوان بيش از همه گوسفند بود و پيدايش آن در شهر و روستاها نيز از طريق نگهدارى گوسفند و يا پشم آن صورت مىگرفت .\r\nبر خلاف نقاط گرمسير مثل تهران ، در اردبيل سوسك خانگى يافت نمىشود ولى يكنوع ريز آن در حمامهاى عمومى قديم ديده مىشد كه در كنج سقف و گنبد حمامها زندگى مىكرد و از حيث جثه نيز كوچكتر بود .\r\nمورچه در اردبيل زندگى مىكند ولى بر خلاف نقاط گرمسير از حيث اندام كوچكتر و از لحاظ حركت كند مىباشد . موريانه ، بدان شكل كه در ديگر نقاط ايران ديده مىشود در اردبيل وجود ندارد « 1 » ولى « بيد » خطرى براى لباسهاى پشمى بشمار\r\n\r\n\r\n","description":"","footnote":"\r\n( 1 ) - مورچه را در اردبيل « قارشقا » و موريانه را « مورگنه » مىگويند .\r\n","page_name":" 400 ","page_number":406},
  {"content":"\r\n\r\nمىآيد . موش خانگى ، مثل همه‌جاى ايران در اردبيل نيز هست ولى از حيث جثه و اندام كوچكتر از همنوعان خود در نقاط گرمسير مىباشد . گربه بر خلاف گفته « ابو حامد اندلسى » « 1 » ، كه در زمان او در اين ولايت خريدوفروش مىشده است ، بتعداد زياد وجود دارد و بدانجهت تعداد موشها نيز افزون نمىباشد .\r\nدو نوع زنبور در اردبيل پيدا مىشود . يكنوع كه رنگ زرد دارد و بدان « آرى چىبىنى » « 2 » گفته مىشود موذىتر از نوع ديگر است زيرا نه‌تنها عسلى نمىدهد نيشش نيز زهرآلوده‌تر و آزاردهنده‌تر مىباشد . نوع دوم رنگش تيره است و همان زنبورعسل مىباشد كه به « بال‌چىبىنى » معروف است . نيش اين حيوان نيز سمّى است ولى در محلّ آن را براى بدن انسان مفيد مىدانند و چنين مىگويند كه اگر زنبورعسل آدمى را نيش بزند « بادهاى بدن از بين مىرود . »\r\nمگس هم آفتى است كه در گذشته بيشتر مردم را آزار مىداد و چون هواى بهار و پائيز نسبتا سرد مىشود اين حشره در اين فصول به داخل اطاقها هجوم مىآورد و زحمت بيشترى فراهم مىكرد . اكنون با پيدايش سموم ضد حشرات مصونيت از شر مگس نيز بيشتر شده است .\r\n\r\nحيوانات وحشى :\r\nدر خود اردبيل از درندگان وحشى بجز گرگ ديده نمىشود ولى در كوهستانهاى اطراف بويژه دامنه‌هاى باغرو خرس و گراز زياد است . اين دو حيوان در دامنه‌هاى سبلان نيز زندگى مىنمايند .\r\nروباه در همه‌جاى اين منطقه يافت مىشود و خرگوش نيز بتعداد نسبتا زيادى به چشم مىخورد اما شغال مخصوص نواحى جنگلى است و در شهر و اطراف آن ديده نمىشود .\r\nشايد وفور دام بويژه گوسفند در روستاهاى اردبيل سبب شده است كه گرگ در اين ولايت زياد باشد . اين حيوان در تابستان كم‌آزار است ولى در زمستان ، بخصوص در\r\n\r\n\r\n","description":"","footnote":"\r\n( 1 ) - جلد اول اين كتاب . صفحهء 110 .\r\n( 2 ) - « چبين » ( چه - بين ) اصلا به مگس و زنبور گفته مىشود و كلمهء آرى ممكن است همان كلمهء عارى باشد زيرا اين حيوان عارى از كندو و شان و عسل مىباشد .\r\n","page_name":" 401 ","page_number":407},
  {"content":"\r\n\r\nمواقعى كه برف بيشتر ببارد و دشت و كوه را بارتفاع بالنسبه زيادى بپوشاند ، گرگ خطرناك مىشود و بآباديها و حتى داخل شهر روى مىآورد و هرآينه بآدميان نيز حمله مىنمايد . چنين گرگ را در اردبيل « يالقوزك » يا « يالقوزقورد » مىگويند و اشخاص بيرحم و جرى را نيز بدان تشبيه مىنمايند . « 1 » گرگ براى دامداران بلائى بشمار مىآيد زيرا اگر با گله بآغل آنها درآيد ، بجاى آنكه بكشتن و خوردن يكى اكتفا كند همهء گوسفندان را مىكشد و از اينروست كه آن را خائن نيز مىگويند و انسانهاى بىانصاف را بدان صفت يعنى « خه‌يين‌قورد » مىخوانند . « 2 »\r\nپلنگ نيز در كوهستانهاى باغرو ديده مىشود و ندرتا بجلگه نيز مىآيد . « 3 » روستانشينان اطراف سبلان نيز از بودن پلنگ در ارتفاعات اين كوه سخن مىگويند .\r\nسگ حيوان اهلى است ولى در گله‌هاى مواشى و آلاچيقهاى شاهسونان سگهاى مهاجمى نگه‌دارى مىشود كه بافراد ناشناس حمله مىنمايد . اين نوع سگها از حيث جثه بزرگتر و از حيث درندگى قوىتر مىباشند ، تا آنجا كه گله را هم در مقابل گرگ حفاظت مىكنند . در روستاها نيز دهقانان سگ نگه مىدارند و آن را از لوازم زندگى دهقانى مىشمارند اما نگهدارى اين حيوان بين شهريها معمول نيست و چون شرعا نجس - العين مىباشد مردم از آن دورى مىجويند .\r\n\r\nجنگل و مراتع :\r\nنوشته‌هاى مورخان و جهانگردان پيشين حكايت از آن دارد كه تا چند قرن پيش جنگلهاى شمال تا نزديكى شهر گسترش داشته و بقول « ياقوت حموى » در « معجم البلدان » در هجومهاى تاريخى پناهگاه مردم شهر بوده است . در اين حملات مردم بدانجا پناه\r\n\r\n\r\n","description":"","footnote":"\r\n( 1 ) - « يالقوز » در تركى تك‌وتنها است و « قورد » نيز به گرگ گفته مىشود و گرگهاى مزبور را از آنجهت چنين مىنامند كه تك‌وتنها داخل شهر و آبادى مىشوند و به انسان حمله مىنمايند .\r\n( 2 ) - خائن را به صورت « خه‌يين » تلفظ مىكنند .\r\n( 3 ) - در حدود چهل سال پيش بچه پلنگى به شهر آمده بود و زارعى كه در جوار دروازهء آستارا معروف به « خرمن‌يرى » خرمن داشت آن را گرفته بيك كباب‌پز فروخته بود و او كه بنام بابا كوتاهى ناميده مىشد آن حيوان را در پستوى دكانش بنمايش گذاشته بود و با دريافت وجهى از اشخاص آنانرا اجازهء تماشا مىداد .\r\n","page_name":" 402 ","page_number":408},
  {"content":"\r\n\r\nمىبردند و چون دشمن از معابر آن درست آگاهى نمىداشت باتلاقها مانع ورود آنها بجنگل مىگشت و در نتيجه اهالى از قتل و كشتار محفوظ مىماند .\r\nامروز فاصله شهر تا جنگل بدان اندازه نيست و بىتوجهى گذشتگان در استفاده از درختان تعداد زيادى از آنها را از بين برده و فاصلهء جنگل را تا شهر بيشتر كرده است و اين فاصله در نزديكترين قسمت آن به شهر قريب 25 كيلومتر شده است .\r\nدرختان موجود در اين قسمت از جنگل ستبر و تنومند نيست بلكه غالبا به صورت درختان بوته‌اى مثل فندق و غيره مىباشند . در منطقهء اردبيل اين بوته‌ها استعداد درخت شدن دارند . در سنوات اخير بعضى از روستانشينان مجاور درصدد پيوند زدن به آنها برآمده و كم‌وبيش محصول آنها را براى فروش عرضه مىدارند و طبيعى است كه اگر در اينباب كوشش شود مطلوب آنها ، كه تحصيل درآمد است ، بدست خواهد آمد و جنگل و درختان آن نيز از تعدّى ناصواب مصون خواهد ماند .\r\nدر گذشته استفادهء عمده مردم از جنگل تهيهء سوخت براى زمستان بود . آنان با تبر درختان را مىانداختند . تنهء آنها را به صورت هيزم و شاخه‌ها را به صورت زغال درآورده براى فروش عرضه مىداشتند . گروهى نيز در داخل جنگل درختان تنومند را براى تهيهء الوار و تيرهاى چوبى مىبريدند .\r\nامروزه با افزايش عرضه مواد سوختى معدنى ، مثل نفت و گاز ، نياز بهيزم و زغال چوب كمتر شده و بحدّاقل ممكن رسيده است . با ورود تيرها و « پروفيل » هاى آهنى و آلومينيومى در صنعت ساختمانى نيز تيرهاى چوبى و پنجره‌هاى تخته‌اى جاى خود را به اينها داده است . اميد است كه اين قبيل وسايل جديد روزبروز بيشتر شود و سودجوئيهاى ناصواب جنگل‌ها را مثل گذشته دستخوش يغما قرار ندهد .\r\nدر سنوات اخير دولت براى صيانت جنگلها قوانين مخصوصى بتصويب رسانيده است كه اجراى صحيح آنها نيز وسيله‌اى براى بقاى اين منابع طبيعى خواهد بود .\r\nامّا مرتع در منطقهء اردبيل بسيار زياد است زيرا قسمت اعظم از مناطق مرتفع كه بعلّت شيب تند و علل ديگر قابل غله‌كارى نيست خودبخود به صورت بهترين مراتع درآمده و علفهاى طبيعى آن‌ها چراگاههاى خوبى براى دامها بويژه گوسفند گشته است .\r\n\r\n","description":"","footnote":"","page_name":" 403 ","page_number":409},
  {"content":"\r\n\r\nعلاوه بر اينها در هرروستا نيز در قسمت اعظم زمين‌هائى كه كشت ندارند علفهاى بيابانى مىرويد و براى دامهاى آن ده علفچر خوبى مىباشد .\r\nدر اين اواخر دولت با گذراندن قانون ، مراتع را ملى اعلام كرد و نابخردانه مانع از تعليف دامها در آنها گرديد و بدينوسيله سبب معطل ماندن مراتع و از دست رفتن دامها شد .\r\nترديد نيست كه براى ترويج دامدارى و رفع نياز كشور از حيث فرآورده‌هاى دامى ، بايد امكان بهره‌گيرى از مراتع فراهم مىشود و نيز در بهبود وضع آنها با اصول فنى اقدام گردد .\r\n\r\nمبحث دوم دامدارى در اردبيل\r\nبشر براى رفع نيازمنديهاى حياتى خويش تنها از طريق كشاورزى اقدام ببهره‌گيرى از محيط طبيعى خود نمىنمايد بلكه از موجودات جاندار نيز بطرق مختلف استفاده مىكند و يكى از آنها دامدارى مىباشد .\r\nدامدارى مثل كشاورزى تابع شرايط خاص است و استعداد محيط بويژه وجود مراتع طبيعى از اهمّ آنها بشمار مىآيد تا خوراك و آسايش حيوان تأمين شود و رشد و توليدمثل آن ميسّر گردد و منطقهء اردبيل از اين حيث از جمله نقاط مستعد و مستغنى ايران بشمار مىآيد .\r\nما در جاى ديگر نيز گفته‌ايم كه اردبيل از لحاظ موقعيت طبيعى از مناطق كم‌نظير جهان است زيرا با يكساعت راه بجنگل ، و با دو ساعت به دريا مىرسد . همچنين بفاصله يكساعت با مراتع سرسبز و ييلاقات سبلان و با دو ساعت با منطقهء گرمسير و دشت پربار مغان ارتباط مىيابد و شايد اين تنها اردبيل است كه در بين شهرهاى دنيا از چنان امتياز و ويژگى طبيعى بهره‌مند مىباشد .\r\nدامدارى از قرون گذشته در اين منطقه معمول بوده و بخش بزرگى از امور اقتصادى ساكنان آن را تشكيل مىداده است و اين امر در وهلهء اول مرهون مراتع طبيعى اين ناحيه بوده است زيرا آب‌وهواى مراتع مذكور ، بخصوص در ناحيه‌ايكه از دشت مغان تا\r\n\r\n","description":"","footnote":"","page_name":" 404 ","page_number":410},
  {"content":"\r\n\r\nدامنه‌هاى سبلان كشيده شده است ، طورى است كه دامها در تمام فصول سال مىتوانند در آنها بچرند و بدون نياز بآغل و سرپناه زندگى كنند .\r\nچنانچه قبلا هم اشاره كرده‌ايم دشت مغان از نقاط گرمسير ايران است و بنابراين در فصل زمستان و اوايل بهار ، جز در سنواتيكه برف زيادى ببارد و سرماى سخت سبب يخبندان شود ، زمين آن سبز است و دامها براحتى از آن استفاده مىكنند . كم‌كم كه هوا در اين ناحيه رو بگرمى مىگذارد و علفها زرد و خشك مىشود گلّه‌ها به سمت دامنه‌هاى سبلان به حركت درمىآيند . در اين نقاط به همان نسبت كه علفهاى مغان رو به زردى مىگذارند ، برفها آب مىشود و علفهاى تازه از زير برف درآمده قابل تعليف مىگردد و گله‌ها نيز به همان نسبت رو به بالا پيش مىروند . و در چلّهء تابستان ، كه در مغان و اطراف آن علفها به كلى خشك شده و توقف در دشت بسبب گرما سخت گشته است ، از علفهاى سرسبز ارتفاعات سبلان تغذيه مىكنند . و هنگاميكه در اين منطقه سرما آغاز مىشود به همان طريق كه آمده بودند بازمىگردند و روزيكه دشت مغان بر اثر بارندگيهاى پائيز از نو سبز گشته و هوا مساعد شده است بدانجا مىرسند و اين رفت و برگشت هرسال تكرار مىشود .\r\nدشت مغان سابقا فاقد زراعت بود و شهر و آبادى بزرگى نداشت و ساكنان آن همان عشاير شاهسون بودند كه در چادر زندگى مىنمودند و با گله‌هاى خود در تمام طول سال از مغان بسبلان و برعكس در حركت مىبودند . دولت ايران دفعات متعدّد تصميم باسكان يا باصطلاح « تخته‌قاپو » « 1 » كردن آنها گرفت تا بدينوسيله آنها را بكشاورزى وادارد و اين دشت حاصلخيز را آباد سازد ولى توفيق نيافت . شك نيست كه اگر اسكان آنها با يك روش صحيحى صورت مىگرفت و در باب دامدارى و كشاورزى و منازل و ما يحتاج عشاير بنحو دلسوزى اقدام مىشد ممكن بود بنتايج مطلوبى منجرّ شود ولى گردش كارها چنان نمىبود و آنكس كه براى اينقبيل كارهاى بنيادى گمارده مىشد بيش از هرچيز سود خود را در پيش روى خويش مىگذاشت و در راه برآورده شدن آن\r\n\r\n\r\n","description":"","footnote":"\r\n( 1 ) - « قاپو » بمعنى در است . چون عشاير مزبور در چادر زندگى مىكردند در منزل آنها در بمفهومى كه دارد وجود نداشت بلكه در ورود و خروج را قطعهء نمدى تشكيل مىداد . نظر دولت بر آن بود كه آنها در خانه‌هاى بنّائى شده ، كه معمولا درهاى آنها از تخته مىشود ، سكونت كنند و « تخته‌قاپو » شوند .\r\n","page_name":" 405 ","page_number":411},
  {"content":"\r\n\r\nبيش از خود موضوع همّت مىگماشت .\r\nقرنها و سالها گذشت تا دولت بفكر آبرسانى بر آن دشت افتاد و زمينها را بين مردم تقسيم كرده آبروهائى ، كه از رود ارس بداخلهء دشت كشيد ، آنانرا وادار بكاشت نمود و بدين‌ترتيب قسمت بزرگى از زمينها را كه به صورت چراگاه درآمده بود بكشتزار مبدل ساخت ولى اين امر نتوانست دامدارى را از آن منطقه براندازد و عشاير را از داشتن گله‌هاى بزرگ گوسفند محروم سازد . فقط در سنوات اخير بود كه قوانين ناصوابى براى ملّى كردن مراتع و ممنوعيّت چرا در آنها بتصويب رسيد و با منع تعليف احشام در آنها در اردبيل نيز ، مثل همه‌جاى ديگر ايران ، دامدارى رو بانقراض گذاشت .\r\n\r\nدامهاى اردبيل :\r\nبيشترين دامى كه در ولايت اردبيل پرورش داده مىشود گوسفند است . نژاد گوسفند اردبيل با اغلب نقاط ايران و دنيا فرق دارد بدينمعنى كه اين نژاد از گوسفندان ، داراى دنبه‌هاى بزرگى بوده قسمت اعظم چربى بدن را در آنجا ذخيره مىنمايند ولى در نژادهاى ديگر معمولا چربى آنها در لابلاى عضلات و گوشت جا دارد و بدينجهت گوشت آنها چندان مطبوع نمىباشد .\r\nدر سنواتى كه در قشلاق علف بسيار برويد و حيوان بدون حركت زياد چرا كند دنبه رشد بيشترى مىيابد و سنگينى آن زحمتى براى خود وى فراهم مىسازد تا آنجا كه گاهى سنگينى دنبهء برخى از آنها ، هنگام حركت سريع يا پريدن از جويبار و غيره ، سبب شكستن ستون فقرات حيوان مىشود و لاجرم منتهى ببريدن سرش مىگردد .\r\nگلّه‌هاى گوسفند در اين منطقه سالى دوبار نتاج مىدهند و طبق بررسى صاحبنظران دستكم بيست درصد ميشها دوبار در ييلاق و قشلاق بچّه مىزايند و اين خود يكى از علل ازدياد سريع تعداد آنها مىباشد . در سنوات گذشته كه هنوز مشكلاتى براى دامدارى بوجود نيامده بود سالانه بيش از يكصد هزار رأس گوسفند از اين ناحيه به روسيه و شهرهاى ايران صادر مىگرديد .\r\nسردى هواى منطقه سبب مىشود كه محصول پشم گوسفندان نيز بيشتر شود و از لحاظ اقتصادى درآمد بيشترى نصيب صاحبان خود گرداند . طبق نوشتهء كتاب جغرافياى\r\n\r\n","description":"","footnote":"","page_name":" 406 ","page_number":412},
  {"content":"\r\n\r\nكشاورزى « 1 » هرگوسفند در سال 4 تا 5 « گيروانكه » « 2 » پشم مىدهد و پشم‌چين اول بسيار لطيف و گرانبها مىشود . پشم گوسفندان اين منطقه نوعا مرغوب است و بعد از پشم گوسفندان ناحيهء ماكو بهترين نوع پشم آذربايجان مىباشد .\r\nشك نيست كه چگونگى اوضاع طبيعى بويژه سردى و گرمى هوا در زندگى و ازدياد گلّه‌ها تأثير كلّى دارد و از اين راه در اقتصاد منطقه نيز اثر مىگذارد . آنچه مىتوان گفت اينست كه دامدارى در اين ناحيه ، و به ترتيبى كه بيان شد ، جز بهاى گوسفندان اوليه و مزد چوپان ، هزينهء چندانى ندارد و اگر دولت از حيث امنيّت منطقه و بهداشت گلّه‌ها مراقبت لازم به عمل آورد اين ناحيه مىتواند تعداد زيادى گوسفند پرورش دهد و قسمت مهمى از نياز كشور را از لحاظ گوشت و پشم و غيره بر طرف سازد . اما صد حيف كه اقدامات ناصواب در باب ملّى نمودن مراتع و ممانعت از تعليف دامها در آنها ، سبب از بين رفتن گوسفنددارى در اين ولايت گرديد و تعداد گلّه‌ها به كمتر از يك‌چهارم سابق رسيد .\r\nعلاوه بر اين گلّه‌ها ، در روستاهاى اردبيل نيز نگهدارى گوسفند مرسوم است و كمتر دهقانى يافت مىشود كه چند رأس گوسفند نداشته باشد . اينعده از گوسفندان بهار و تابستان و پائيز در مراتع دهكده مىچرند و در زمستان نيز وقتى كه برف آنها را مىپوشاند در آغل و طويله زندگى مىكنند و با علفهاى خشكى كه صاحبان آنها براى چنين ايامى ذخيره كرده‌اند تغذيه مىگردند .\r\nبعد از گوسفند بيشترين دامهاى اردبيل را گاو تشكيل مىدهد و گاوهاى اين منطقه بتشخيص مطّلعين ، بهترين نژاد گاوهاى شيرده منطقهء آذربايجان مىباشد . دام‌شناسان شكل بدن ، صورت ، چشم ، شاخ ، گردى و بزرگى و رگهاى پستان اين گاوها را دليل بر خوبى جنس و پرشيرى آنها مىدانند و معتقدند كه اگر در تربيت و پرستارى گاوهاى اين حوزه توجه شود مىتوان آنها را در عداد پرشيرترين گاوهاى دنيا درآورد .\r\nهم‌اكنون نگهدارى گاو در شهرستان اردبيل به صورت ابتدائى است و مراقبت لازم در\r\n\r\n\r\n","description":"","footnote":"\r\n( 1 ) - جغرافياى كشاورزى ، دكتر تقى بهرامى . دانشگاه تهران . 1333 . ص 214 .\r\n( 2 ) - « گيروانكه » از اوزان معمول در قفقاز است و معادل 88 مثقال مىباشد .\r\n","page_name":" 407 ","page_number":413},
  {"content":"\r\n\r\nاينباب به عمل نمىآيد . حيوان را صبحها پس از دوشيدن شير ماده‌ها ، از طويله درآورده بچوپانان مىسپارند و آنها كه غالبا جوانان بىاطلاع يا پيران از كارافتاده‌اند حيوان را بمراتع مشخصّى برده بچرا وامىدارند و چون غروب نزديك شود آنها را بدهكده برگردانده تحويل صاحبانشان مىدهند . اينان بار ديگر شير آنها را دوشيده براى استراحت ، شب را در طويله مىگذارند .\r\nدر دوران جفتگيرى و باردارى حيوان نيز طرز مراقبت از حيوان چنين است و كمتر اتفاق مىافتد كه در موقع زايمان از آنها بنحو اصولى مراقبت شود . گاودارى به صورت علمى هنوز در اين منطقه رسوخ نكرده و صاحبنظران چنين مىپندارند كه اگر چنان اقدامى صورت گيرد با توجه باستعداد منطقه و وفور علوفه نتيجهء بسيار خوبى از حيث فرآورده‌هاى گاوى بدست خواهد آمد .\r\nدر حال حاضر تعداد گاوهاى نريكه در روستاهاى اردبيل نگهدارى مىشود بيش از گاوهاى ماده مىباشد زيرا گاو نر از ابزار زراعت بشمار مىآيد و عامل اساسى براى شخم و خرمن‌كوبى مىباشد .\r\nاهالى اردبيل شير گاو را بهتر از شيرهاى ديگر مىدانند و در نيمقرن پيش اطبّا آن را بيش از شير دامهاى ديگر براى بيماران تجويز مىنمودند . كرهء گاو نيز تعريف بيشترى دارد و رنگ آن مايل بزردى مىباشد و در بازار گرانتر از كره‌هاى ديگر خريدوفروش مىشود .\r\nدر نقاط مساعد نگه‌دارى گاوميش نيز معمول است و منظور از نقاط مساعد دهستانهائى است كه هواى خنكتر دارند و در آنها نهرها و آبهاى راكد براى استراحت حيوان موجود است . زيرا اين حيوان طاقت گرماى زياد ندارد و چون بعلّت رنگ سياهش اشعهء آفتاب را به خود جذب مىكند از اينرو در تابستان نياز به آب راكد دارد تا ساعاتى در آن بخوابد و از گرما در امان باشد .\r\nچربى شير گاوميش بيش از شيرهاى ديگر است و لذا از آن سرشير ، و از سرشير « قيماق » تهيّه مىنمايند . قيماق عبارت از خامهء شير است با اين تفاوت كه خامه از شيرى كه آن را نپخته باشند بدست مىآيد و قيماق سرشيرى مىباشد كه آن را پخته باشند .\r\nنگهدارى بز به صورت گلّه در منطقهء اردبيل معمول نيست و اصولا از اين حيوان\r\n\r\n","description":"","footnote":"","page_name":" 408 ","page_number":414},
  {"content":"\r\n\r\nاستقبال زياد به عمل نمىآيد زيرا اردبيليان معتقدند كه گوشت و شير بز به قدر گوشت و شير گوسفند مرغوب و مطبوع نمىباشد . بااينحال در هرگلّهء گوسفند چند رأس بز نيز ديده مىشود كه در پيشاپيش گوسفندان راه مىروند و آنها را رهبرى مىكنند . يك آمار از سال 1313 خورشيدى نشان مىدهد كه در آن تاريخ جمعا در منطقهء اردبيل 20000 بز وجود داشته است .\r\nموهاى بز را در اردبيل « قزيل » مىگويند و علاوه بر مصارف ديگر از آن در ساختن تنورهاى نانوائى استفاده مىكنند بدينمعنى آن را با گل رس مخلوط نموده و از آن تنور مىسازند . موهاى مذكور مانع ترك خوردن و ريختن اطراف تنور مىگردد .\r\nدر زير « قزيل » و بر روى پوست بز ، لايهء كم‌قطرى كرك وجود دارد كه آن را در اردبيل « تيفتيك » مىگويند و از آن رشته‌هائى مىريسند و از اين رشته‌ها لباسهاى گرم بويژه دستكش و جوراب مىبافند . مقدار محصول كرك هربز در اين منطقه قريب 100 گرم در سال برآورد شده است .\r\nدر نيمقرن پيش و قرون پيش از آن تربيت شتر در اين منطقه رواج كامل داشت زيرا در آن دوره‌ها شتر تنها وسيلهء حمل بارهاى سنگين بشمار مىآمد و بجاى كاميونهاى امروزى تلقى مىشد . ولى اكنون جز در برخى از ايلات عشاير شتردارى معمول نيست و نگهدارى آن در اين طوايف نيز براى حمل باروبنهء آنها ، در موقع كوچ به ييلاق و قشلاق ، مىباشد .\r\nشتر نيز از حيث پشم و گوشت ، حيوان مفيدى به حساب مىآيد زيرا پشم آن لطيف و نرم است و مشترى زيادى دارد . در گذشته با آن پارچه‌هاى دست‌بافى بنام « يرده توخونماشال » ( يعنى شالى كه در زمين بافته مىشود ) مىبافتند و برخى از اين پارچه‌ها بقدرى ظريف مىشد كه به صورت بهترين پارچه‌هاى مرغوب در دوخت لباسهاى مردانه به كار مىرفت . گوشت شتر نيز خوردنى است ولى اردبيليان كمتر از آن اقبال مىنمايند .\r\nدر ربع قرن اخير تعدادى خوك نيز به صورت گلهء منظم و بوسيلهء ايرانيان مسيحى در اطراف شورابيل پرورش داده مىشود ولى اين كار كلا براى صدور مىباشد زيرا در اردبيل كسى از آن مصرف نمىنمايد .\r\n\r\n","description":"","footnote":"","page_name":" 409 ","page_number":415},
  {"content":"\r\n\r\nعلاوه بر دامهاى فوق پرورش اسب ، الاغ و استر يا قاطر نيز در اين منطقه معمول است و كمتر خانه‌اى در روستاها مىتوان يافت كه داراى حدّاقل يك رأس از اين چهارپايان نباشد . نگهدارى آنها براى سوارى و نيز حمل‌ونقل روستائيان مىباشد و در هنگام درو و خرمن و برداشت محصول نياز مبرمى بوجود آنها احساس مىشود . و مىتوان گفت كه چون براى اين كارها الاغ مناسبتر از حيوانات ديگر است از اينرو تعداد آن بيشتر از آنها مىباشد . با پيشرفت صنعت ماشين‌سازى ، امروزه در برخى از روستاها ماشينهاى مختلف جاى آنها را گرفته است ولى گرانى ماشين و عدم توانائى همهء روستائيان براى تهيّه و استفاده از آنها خود وسيله‌اى براى بقاى اين حيوانات شده است .\r\nپرورش ماكيان نيز در روستاها و برخى از خانه‌هاى شهرى معمول است ولى تعداد آنها محدود و فقط براى رفع نيازهاى خود خانواده مىباشد . درشتى مرغهاى اين منطقه متوسط است و با توجه به سردى هوا ايام تخم‌گذارى آنها نيز محدود است و بطور متوسط از 75 عدد در سال بيشتر نمىشود .\r\nدر اين ولايت نژاد ديگرى از مرغ و خروس ديده مىشود كه آن را « لارى » مىنامند .\r\nمرغهاى اين نژاد پاهاى بلند و كشيده و اندام درشت دارد و در گذشته نگهدارى آن بيشتر براى داشتن خروسهاى جنگى ورزيده صورت مىگرفت . زيرا خروس‌بازى در اين شهر يكى از تفريحات بشمار مىآمد و اين موضوع در برخى از سفرنامه‌هاى جهانگردان نيز كه از اين ولايت ديدن كرده‌اند به خوبى ديده مىشود .\r\nكبوتر نيز در اين شهر نگهدارى مىشود . در گذشته‌هاى دور كه كبوتربازى از تفريحات مردم بشمار مىآمد تعداد آن بسيار بود ولى امروزه بدان اندازه نمىباشد بويژه آنكه برخى از خانواده‌ها فقط براى يمن خوش اين حيوان بنگهدارى دو سه عدد از آنها اكتفا مىنمايند .\r\nشكار در اين شهر كمتر معمول است و آن هم بيشتر در مورد پرندگان بويژه كبك مىباشد و صيد ماهى نيز گاهى در قسمت علياى بالخلوچاى و عموما بوسيلهء روستائيان اطراف صورت مىگيرد .\r\n\r\n","description":"","footnote":"","page_name":" 410 ","page_number":416},
  {"content":"\r\n\r\n\r\nزنبورعسل :\r\nيكى از محصولات مفيد و ارزندهء اردبيل عسل است كه در همه جاى اين ولايت قابل بهره‌بردارى است . نگهدارى و پرورش زنبورعسل از قديم الايام در اردبيل معمول بوده و عسل ، ولو به مقدار كم ، يكى از صادرات آن را تشكيل مىداده است . امروزه اين كار وسعت بيشترى يافته و با اختلاط روشهاى تجربى محلّى با اصول علمى ، بر تعداد كندوها افزوده شده است و حتى در دشت مغان نيز پس از آزمايشهاى لازم براى نگهدارى آن مقدماتى فراهم گشته است .\r\nزنبورعسل موجود حساس است و نگهدارى و پرورش آن محتاج دقّت و مراقبت مىباشد و چنان كه در اين امر كوتاهى شود با مرگ زنبورها كندو يا همهء كندوها از بين مىرود و سرمايه و زحمتى كه براى آنها كشيده شده است نابود مىشود .\r\nبطوريكه قبلا هم اشاره كرده‌ايم اردبيليان عسل را بر دو قسم مىدانند . يك قسم را بنام عسل گيلان مىخوانند و آن محصولى است كه از كندوهاى سمت شرقى شهر و دامنه‌هاى باغرو بدست مىآيد . اين نوع عسل مثل عسلهاى ديگر شيرين است ولى وقتى درست مزمزه شود گوئى در آخر طعم تلخى از آن در ذائقه احساس مىشود . اهالى محلّ اين نوع عسل را داراى خاصيّت « سردى » مىدانند و ما در جاى ديگر در باب « سردى » و « گرمى » بعضى از خوردنيها اشاره كرده‌ايم .\r\nقسم دوم عسل سبلان است كه از حيث شيرينى تند است و عطر و طعم مطبوعترى دارد و در آباديهاى اطراف سبلان بدست مىآيد . اين نوع بر خلاف عسل گيلان خاصيت « گرمى » دارد و از اين حيث يك نوع دارو نيز بشمار مىآيد . قبلا هم اشاره كرده‌ايم هواى لطيف بويژه گلهاى مخصوص و معطر يونجه و اسپرس ( خشه ) و ديگر گلهاى دامنه‌هاى سبلان است كه اين عسل را ممتاز مىسازد .\r\nچون منطقه سردسير و نيز فاصله بين بهار و زمستان كم است از اينرو كاركرد زنبورها نيز كمتر مىشود و محصول زيادى از كندوها ، با مقايسه با كندوهاى نقاط ديگر ، بدست نمىآيد . اين امر از يكسو و سقوط اخلاقى جامعه در عصر ما ، كه بدست آوردن پول بهر شكلى كه باشد ، جانشين اصول اخلاقى و دينى و اجتماعى گشته است از سوى ديگر ؛\r\n\r\n","description":"","footnote":"","page_name":" 411 ","page_number":417},
  {"content":"\r\n\r\nدر سنوات اخير بعضى از زنبورداران را وادار براههاى ناصواب كرده است . تا آنجا كه مىگويند برخى از آنان شكر را آب كرده در دسترس زنبورها مىگذارند و آن حيوان بجاى آنكه شيرهء گلها را در شان به صورت عسل درآورد آنها را با شيرهء شكر پر مىكند و زنبوردار باايمان نيز آن را بنام عسل سبلان ببهاى گزافى مىفروشد . برخى از ثروت دوستان دوران اخير چنان در اينباب بسرعت مىدوند كه گاهى شان‌هائى را ، كه وسيلهء ماشين از موم مىسازند ، خود با شيرهء شكر پر كرده پردهء نازكى از موم آب شده بر روى آن مىكشند و در بازار بنام عسل براى فروش عرضه مىنمايند . ولى اين امر ناستوده هنوز در اردبيل رسوخ نكرده است .\r\nبارى اگر زنبورعسل با اصول صحيحى در اين منطقه نگهدارى شود منبع ثروت و درآمد خوبى براى صاحبان آن مىگردد و عسل آن رقم قابل توجهى از حيث صادرات به حساب مىآيد .\r\nكندوهاى سنتى را در اين منطقه از شاخه‌هاى نازك درختان و به صورت سبدهاى استوانه‌اى شكل مىبافتند و سطح خارجى آنها را غالبا با گل آميخته با سرگين گاو مىپوشاندند ، تا از سرما و گرما محفوظ بماند ولى از ربع قرن پيش كندوهاى چوبى ، كه با تخته و با اصول ساده‌اى ساخته مىشود ، جانشين آنها گشته و برداشت محصول را آسان نموده است .\r\nكندو را در اردبيل « پتك » مىگويند و قدما حرمت خاصّى بدان قائل بودند . آنان چنين مىپنداشتند كه اگر آدمى بدون رعايت طهارت شرعى بدان دست زند و يا با انديشهء خيانت بدان نزديك گردد زنبورها مىميرند و حيات در كندو منقرض مىشود .\r\nبراى برداشت محصول بايد زنبورها را از آن دور ساخت تا هم آدمى را نيش نزنند و هم خود زير دست و پا از بين نروند . براى اين كار سابقا از دود استفاده مىكردند ، بدينمعنى كه در ظرفى مقدارى پهن سوزانده بكندو نزديك مىكردند و خود نيز سرورو را با پارچه مىپوشانيدند آنگاه ببرداشتن عسل از كندو مىپرداختند . امروز براى اجتناب از نيش آنها از دستكش و نقابهاى مخصوص استفاده مىنمايند .\r\nدر كتاب جغرافياى كشاورزى ، كه در سال 1333 بقلم آقاى دكتر تقى بهرامى از طرف دانشگاه تهران چاپ شده ، آمده است كه ( در اردبيل ) عسل را با ماشين از موم جدا و\r\n\r\n","description":"","footnote":"","page_name":" 412 ","page_number":418},
  {"content":"\r\n\r\nبتهران صادر مىكنند ولى در زمانيكه ما اين يادداشتها را تهيّه مىكنيم گاهى از دماوند و نقاط ديگر نيز باردبيل عسل مىآورند . زيرا مسافران زيادى كه در تابستان براى استفاده از آبهاى گرم بدانجا مىآيند با شهرتيكه عسل سبلان دارد ، براى خريد آن اقدام مىكنند و تقاضا بر عرضه فزونى مىيابد .\r\n\r\n","description":"","footnote":"","page_name":" 413 ","page_number":419},
  {"content":"\r\n\r\n\r\nفصل دوّم معادن و صنايع اردبيل\r\n\r\nمبحث اول - معادن اردبيل\r\nبايد اظهار تأسف كنيم كه در اين مبحث با دست خالى با خوانندگان كتاب روبرو مىشويم و اطلاعاتى ، ولو محدود ، در باب معادن اردبيل در اختيار آنان نمىگذاريم زيرا خود نيز دراينباره اطلاعاتى نداريم . ما در اين زمينه تلاشهاى زيادى كرديم و بسازمانهاى ذيربط ، از وزارت صنايع و معادن گرفته تا سازمان زمين‌شناسى ايران مراجعه نموديم امّا جواب منطقى نيافتيم و پس از آنكه طبق عرف اداراى ايران : از اين ميز بدان ميز ، از اين اطاق بدان اطاق ، از اين اداره بدان اداره ، و از اين سازمان بدان سازمان راهنمائى شديم و شماره « تلفن » هائى با مسئولان آنها ردّوبدل نموديم سرانجام نتيجه‌اى بدست نياورديم و از مراجعات مكرّر خود ، كه مدتها بعد از استقرار حكومت جمهورى اسلامى نيز استمرار يافت ، در آنچه كه مىجستيم ناكام مانديم و گفته‌هاى مردم و شنيده‌هاى خود را كه منطوقا نمىتواند جز در موارد مشخص واجد ارزش قطعى باشد در چند سطر زير ، و براى خالى نبودن عريضه باجمال آورديم .\r\nدر بين اردبيليان شايع است كه با توجه به وضع زمين‌شناسى خاص اين منطقه ، معادن زيادى ، از نفت گرفته تا طلا در اين ولايت وجود دارد و گرچه هيچيك از آنها جز معدن گچ مورد بهره‌بردارى نيست بااينحال رگه‌هاى زيادى هم‌اكنون به صورت كان در زير خاكها و سنگها نهفته است و روزى كه ايران اوضاعى بهتر از گذشته پيدا كند و ساكنان اردبيل در باب آبادى و پيشرفت ولايتشان علاقمندى بيشتر از ديروز و امروز نشان دهند معادن مزبور مورد بهره‌بردارى قرار خواهد گرفت و اين منطقه را از اين حيث از نقاط مهم اقتصادى كشور خواهد ساخت .\r\nدر قريهء ججين يا داشكسن ذرات طلا بوفور در خاك دهكده ديده مىشود . در گذشته كسانى از روستائيان با وسايل ابتدائى درصدد شستن خاك و جدا كردن طلا\r\n\r\n","description":"","footnote":"","page_name":" 414 ","page_number":420},
  {"content":"\r\n\r\nبرآمدند ولى در اين كار توفيقى نيافتند و بيش از درآمد آن خرج كردند .\r\nدر برخى از درّه‌هاى شمال غربى منطقه نيز ترشحات نفتى از شكافهاى زمين بيرون آمده بر روى آب جمع مىشود و كسانى از آباديهاى اطراف آنها را برداشته به مصرف سوختن و روشنائى مىرسانند .\r\nچشمهء معدنى « قوتورسو » چنان كه در جاى خود گفته‌ايم ، حاوى مقدار زيادى گوگرد است . در گذشته شركتى براى استخراج آن تشكيل شد و رگه‌هائى نيز در اطراف چشمه شناسائى گرديد ولى مقتضيات محلّى و مملكتى آن را در محاق تعطيل درآورد و وجود شركت هم منتفى گشت .\r\nدر فصل اول اين گفتار در قسمت مربوط بآبها ، بوجود مواد « آزته » در باتلاق « شورابيل » اشاره كرده گفتيم كه به نظر كارشناسان لجن ته اين مخزن حاوى مقادير زيادى از مواد مذكور است و در صورتى كه استخراج شود كود شيميائى زيادى براى كشاورزان منطقه فراهم مىنمايد .\r\nمعادن گچ و « مرمريت » يا سنگهاى ساختمانى در منطقهء اردبيل زياد است و هم اكنون در قراء « حكيم قشلاقى ، داشكسن ، سيف‌آباد نمين ، ديم سقرلو ، چاى سقرلو » از اين معادن استفاده مىشود و سنگ آهك نيز در نقاط مختلف به مقدار زيادى موجود مىباشد در « نوشنق » كه از قراء بخش نمين و مجاور سيف‌آباد است ، نوعى سنگ گچ استخراج مىشود كه در اردبيل بدان « بوئرگى گج » مىگويند . در سنوات گذشته اين ماده به همان صورت سنگى براى فروش عرضه مىشد و گرانقيمت‌تر از گچهاى ديگر بود .\r\nمصرف‌كنندگان ابتدا آنها را بر روى قطعه‌سنگهاى متخلخل سابيده به صورت آرد مانندى درمىآوردند . آنگاه مقدارى سريشم بر آن افزوده با ريختن آب به شكل خمير مىساختند و بعد از دو سه روز كه بر آن مىگذشت خانه‌ها را با آن گچ‌كارى مىكردند . اين گچ پس از خشك شدن سفيدى بيشترى مىيافت و خانه‌ها و اطاقها را زيباتر مىساخت .\r\nما در مجلدات گذشته بوجود رگه‌هاى زغال‌سنگ در منطقهء صائين اشاره كرده گفته‌هاى يك شاهد عينى را در اينباب يادآور گشته‌ايم . چون مستندات رسمى از\r\n\r\n","description":"","footnote":"","page_name":" 415 ","page_number":421},
  {"content":"\r\n\r\nمراجع ذيصلاح بگفته‌هاى مزبور نداريم در باب معادن اردبيل بيش از اين سخن نمىگوئيم جز اينكه بآبهاى معدنى معروف و مشهور اين ناحيه اشاره مىكنيم و اطلاعاتى را كه در باب آنها بدست آورده‌ايم ذكر مىنمائيم :\r\n\r\nآبهاى معدنى اردبيل :\r\nاردبيل از حيث آبهاى معدنى از غنىترين مناطق ايران بشمار مىآيد و برخى عقيده دارند كه اينحوزه بسبب تعداد چشمه‌ها و تنوع آنها در ايران منحصربفرد مىباشد . زيرا علاوه بر چشمه‌هاى معدنى زيادى كه دارد خود اين چشمه‌ها از حيث گرمى و سردى آب و املاح معدنى مختلف ، متفاوت مىباشد و درعين‌حال كه مثلا چشمه‌اى با 48 درجهء حرارت از زمين مىجوشد بفاصلهء نه‌چندان دور چشمهء آب سرد معدنى ديگرى از لاى صخره‌ها بيرون مىآيد كه از كثرت برودت به زحمت مىتوان از آن به صورت استحمام استفاده نمود .\r\nوجود آبهاى معدنى اردبيل به دو كوهستان آتشفشانى البرز ، كه گفته‌ايم در اردبيل باغرو خوانده مىشود ، و سبلان بستگى دارد كه اولى در شرق و شمال شرقى اين شهرستان كشيده شده و دومى در غرب آن واقع است .\r\nقسمت اعظم آبهاى معدنى اين ناحيه در دامنه‌هاى سبلان است و در منطقه اردبيل « سرعين » و « سردابه » از معروفترين آنها بشمار مىآيد .\r\nسرعين نام قريه‌اى است كه به خط مستقيم با اردبيل كمتر از 15 كيلومتر فاصله دارد و با برخى از قراء مجاور ، مثل « گنزق » ، از روستاهاى باستانى اين منطقه بشمار مىآيد و ما در زير صفحهء 13 جلد اول اين كتاب دربارهء قريهء مذكور و تپهء تاريخى و قلعهء قديمى آن مطالبى نگاشته و از قدمت آن سخن گفته‌ايم . سالخوردگان قريه معتقدند كه يك راه زيرزمينى آن قلعه را در گذشته با آب گرم « گاميش گولى » مربوط مىساخته و كسان ديگرى نيز اظهار مىدارند كه در موقع خاكبردارى از دامنه‌هاى تپّه ، سكه‌ها و اشياء قديمى زيادى پيدا كرده‌اند .\r\nقريهء اصلى سرعين مركب از تقريبا 250 خانهء روستائى است ولى از ربع قرن پيش كه آبهاى معدنى آن شهرت يافته و مخصوصا مركز « ييلاقى » مهمى در تابستانها شده است ، بناهاى زيادى احداث گشته و در فاصلهء بين آبادى قريه و دورترين چشمه‌هاى\r\n\r\n","description":"","footnote":"","page_name":" 416 ","page_number":422},
  {"content":"\r\n\r\nموجود بنام « پهنلىسو » ، كه بالغ بر 600 متر مىشود ، خانه‌هاى نوينى به صورت مسافرخانه ، ولى نه با اصول مهندسى ، ساخته شده است . تعداد اطاقهاى اين بناهاى جديد ، كه براى سكونت مسافرين احداث گشته در سال 1357 خورشيدى بالغ بر 2300 باب بوده است .\r\nآبهاى گرم اين قريه در درّه‌اى بالنسبه باريك قرار دارد و بالغ بر 9 چشمه مىباشد كه در نقاطى دور از يكديگر واقع شده‌اند و مهمترين آنها « گاميش‌گوئلى » مىباشد .\r\n\r\nآب گرم گاميش‌گولى :\r\n« گاميش » كوتاه‌شدهء همان كلمهء گاوميش است كه نام حيوانى از خانوادهء گاو است ولى از حيث جثّه بزرگتر از آن مىباشد . رنگ سياه دارد و ندرتا برنگ قهوه‌اى سير ديده مىشود . اين حيوان در ايران ، در نواحى معتدل و پرآب زندگى مىكند و دامنه‌هاى سبلان از نقاط مستعد براى پرورش آن مىباشد . گاوميش علاقهء زيادى به آب دارد مخصوصا بركه‌ها يا نهرهائى را كه آب در قسمتى از آن ساكن باشد دوست دارد تا بتواند در آنها بخوابد و با بيرون نگه داشتن سر ، استراحت كند .\r\nگاميش‌گوئلى يكى از آن حوضچه‌ها است كه گاوميشهاى سرعين در سالهاى گذشته در داخل آن ، در نقاطيكه آب مقدارى از حرارت خود را از دست داده معتدل مىشد ، مىخوابيدند و بدين‌سبب اهالى قريه ، و بتبع آنها ديگران ، از زمانهاى پيشين اين حوضچه را گاميش‌گوئلى « 1 » يعنى بركه يا حوضچه گاوميش گفته‌اند كه امروز نيز به همين نام شناخته مىشود .\r\nگاميش‌گوئلى تا سى سال پيش گودى بىجدارى در ميان دره بود و آب چشمه در آن گودى به صورت بركه‌اى جمع مىگشت و مازاد آن از گوشه‌اى در سمت جنوب شرقى وارد نهرى مىشد و بفاصلهء يكصد و پنجاه متر آسيابى را مىگردانيد . اين آسياب در آن ايام گرانبهاترين آسيابهاى آبى صفحهء آذربايجان به حساب مىآمد زيرا بر خلاف آسيابهاى ديگر ، آب آن در زمستان يخ نمىزد و در تمام 12 ماه سال كار مىكرد . از ربع قرن پيش دور اين بركه ديوارى كشيده شده و حوضچه‌اى بمساحت تقريبا 400 متر مربع\r\n\r\n\r\n","description":"","footnote":"\r\n( 1 ) - گول  « Gueul »  در زبان تركى بمعنى بركه يا محلى است كه آب در آن جمع شده باشد .\r\n","page_name":" 417 ","page_number":423},
  {"content":"\r\n\r\nبوجود آمده است كه با عمق يكمترى محل استحمام مراجعين مىباشد . در سال 1332 خورشيدى قرار بود در كنار اين آب حمام بزرگى احداث شود و استفاده از آن بطريق بهداشتى صورت گيرد ولى اقدامات مالكان دهكده و رأى ناصواب قاضى مربوطه در دادگاه ، از اين كار خير جلوگيرى كرد « 1 » .\r\n« چشمهء آب گاميش‌گولى در تيرماه 1320 بدين شكل بود . »\r\n\r\n\r\n","description":"","footnote":"\r\n( 1 ) - در آن تاريخ نگارنده شهردارى اردبيل را بر عهده داشت . چون آبهاى معدنى خارج از مالكيت اشخاص و متعلق بجامعه بود ، درصدد تأمين موجبات استفاده صحيح عمومى از اين آبها برآمد و چون آبها در خارج از حوزهء عملكرد شهردارى بود ، از اينرو اعتبار بالنسبه مكفى از طريق شير و خورشيد سرخ براى احداث حمام بهداشتى منطور گرديد و شهردارى براى مباشرت امر در نظر گرفته شد . در نتيجه براى رفتن بدانجا جادهء مورد اطمينانى انتخاب گرديد و مقدماتى نيز فراهم گشت تا وسايل راحتى در اختيار مسافرين دهكده گذاشته شود ولى برخى از مالكان آنجا كه ورزيدگى در ارجاع امور بدادگسترى داشتند بدادگاه متوسل گشتند و سرانجام در قبال يك رشته اقدامات ناصواب ، قاضى دادگاه را وادار بصدور رأى در باب مالكيت اين آبها براى خود كردند . شايعه در آن ايام بر آن بود كه اين حكم در برابر فقط نهصد تومانى كه بقاضى مذكور داده شده بود صادر گرديده است .\r\n","page_name":" 418 ","page_number":424},
  {"content":"\r\n\r\nطرز صحيح استفاده از اينقبيل آبهاى معدنى ، طبق نظر پزشكان ، آنست كه آدمى پس از بيرون آمدن از آب بلافاصله امكان استراحت پيدا كند و دور از هرگونه پىآمدهاى نامطلوب ، منجمله جريان هوا ، از اثرات آن بهره‌مند گردد ولى در وضع فعلى استحمام در اين آب و ديگر آبهاى معدنى اردبيل چنين نيست زيرا پيمودن فاصلهء بين آب و منزل بعد از استحمام و در هواى سرد و متغير دهكده ، گاهى موجب عوارض ديگرى مىشود و بدين‌سبب ايجاد مراكز استراحت در جنب آنها لازم به نظر مىرسد .\r\nدر كشورهاى پيش‌رفته ، در اين قبيل آبهاى معدنى حدّ اعلاى توجه براى تأمين رفاه مسافرين مبذول مىشود و انواع وسايل آسايش در اختيار آنها قرار مىگيرد تا آنجا كه تابلوهاى بزرگى در باب تركيبات هريك از آبها و طرز استحمام در آنها بنحو روشن و بارزى در كنار آنها نصب مىگردد و اطلاعات لازم در باب فوايد و مضرات آنها طبق نظر پزشكان متخصص در اختيار مراجعين قرار مىگيرد . ولى در هيچيك از آبهاى معدنى منطقهء اردبيل كوچكترين اطلاعى از اين جهات وجود ندارد و حتى تا امروز تجزيهء صحيح و روشنى از طرف مقامات رسمى از آبهاى منطقه به عمل نيامده و اگر هم آمده باشد بنحو آموزنده در اختيار مردم قرار نگرفته است .\r\nدر برنامهء پنجسالهء پنجم ايران ، طرحى در زمينهء احداث حمام و مسافرخانه‌هاى جديد در اين دهكده بتصويب رسيد و مبلغى در حدود 3500 ميليون ريال براى اجراى مرحلهء اول آن برآورد گرديد « 1 » و مقدمات احداث برخى از بناهاى مورد نظر فراهم گشت و قسمتى از آنها نيز آغاز شد تا اين دهكده به صورت مركز جهانگردى زيباى جهانى درآيد و وسايل استراحت مراجعين ، در سطحى همطراز و بلكه بالاتر از مراكز مشابه آن در دنيا فراهم شود . اما با دگرگونى اوضاع اين كار متوقف گشت و استخوان‌بندى فلّزى برخى از بناها كه نصب شده بود به همان شكل باقى ماند .\r\nما در باب تركيبات آبهاى معدنى اينحوزه به دو مأخذ دسترسى پيدا كرده‌ايم . يكى كتابى است بنام « آبهاى معدنى آذربايجان » كه آقاى دكتر صادق مقدم در سال 1334\r\n\r\n\r\n","description":"","footnote":"\r\n( 1 ) - اين طرح داراى چندين مرحله بود و هرمرحله زمان اجرائى حساب‌شده‌اى داشت . طرح در سال 2000 ميلادى بپايان مىرسيد و سرعين يكى از بزرگترين و مجهّزترين مراكز جهانگردى مىشد .\r\n","page_name":" 419 ","page_number":425},
  {"content":"\r\n\r\nخورشيدى بمناسبت چهارمين كنگرهء پزشكى رامسر تأليف نموده و در زمان تدوين اين مجموعه نسخه‌اى از آن بشمارهء  RA 225 - A 9 Mo  در كتابخانهء مركزى دانشگاه تهران موجود است . در اين كتاب 11 صفحه ( از صفحهء 7 تا 17 ) بآبهاى كانى منطقهء اردبيل اختصاص يافته و اطلاعاتى دربارهء اين آبها درج گشته است كه از جهات فنى قابل استفاده مىباشد .\r\nدر آن كتاب مشخصات چشمهء گاميش‌گوئلى كه در ساعت 19 روز شنبه 11 تيرماه 1329 نمونه‌بردارى شده بدين شرح اعلام گشته است : « مقدار آب در حدود 50 ليتر در ثانيه . اندازهء گرمى آب 48 درجه . اندازهء گرمى هواى سرچشمه 13 درجه . ارتفاع چشمه از سطح دريا 1600 متر . مزه ، مزهء پسنديدهء آبهاى كانى سبك كه در آن طعم فلزى تركيبات آهن و گزندگى انيدريد كربونيك به خوبى محسوس مىباشد .\r\n PH \r\nدر سرچشمه 5 ولى در مدت كوتاهى كه از يك دقيقه تجاوز نمىنمايد اين رقم به 6 و سپس به 7 مىرسد « 1 » ، در آزمايشگاه پس از خروج  Co 2  آزاد بوسيلهء حرارت ، واكنش آب قليائى مىگردد و اندازهء قليائى بر حسب كربنات دو كلسيم برابر است با 340 / 0 گرم در ليتر . منظره ، زلال . بو ، ندارد . رسوب ، رسوب زردرنگ مختصرى از اكسيد آهن در روى سنگهاى مسير آب ديده شده . باقيماندهء آب پس از صددرجه حرارت 840 / 0 گرم در ليتر . كلرور ، 225 / 0 گرم در ليتر بر حسب  Cl  حساب شده . سولفات 276 / 0 گرم در ليتر بر حسب  So 3  حساب شده . منيزى 0034 / 0 گرم در ليتر بر حسب  Mgo  حساب شده . كالسيم 168 / 0 گرم در ليتر بر حسب  Cao  حساب شده .\r\nسنگينى آب بدرجات فرانسوى حساب شده . سنگينى تام 35 درجه ، سنگينى دائم 4 درجه » .\r\nنويسندهء آن كتاب بعد از ذكر مراتب فوق در مقام اخذ نتيجهء كلى برآمده گفته است كه « بموجب اين آزمايش آب چشمهء گاميش‌گولى را مىتوان در رديف آبهاى كلروبى\r\n\r\n\r\n","description":"","footnote":"\r\n( 1 ) -  PH  اصطلاحى است در آبهاى معدنى براى نشان دادن كيفيت شيميائى آنها معمولا اگر عدد مربوط به آن كمتر از 7 باشد حالت آسيدى و اگر بالاتر از آن ، يعنى از 7 تا 14 باشد حالت قليائى آب را نشان مىدهد .\r\n","page_name":" 420 ","page_number":426},
  {"content":"\r\n\r\nكربناته كالسيك قرار داد كه در آن مقدارى سولفات نيز وجود دارد » . آنگاه آب اين چشمه را با آبهاى معدنى فرانسه مقايسه كرده نوشته است « از لحاظ تركيب ، آب اين چشمه مشابه آب چشمه‌هاى بوربون دولانسى  Borbon de lancy  واقع در ايالت سائون و لوآر  Saon et Loire  فرانسه مىباشد . ولى آبهاى كانى سرائين از چشمه‌هاى نامبرده در فرانسه سبكتر هستند . چشمه‌هاى نامبرده داراى مقادير بسيار كمى آرسنيك ، لىتيوم ، برومور ، يدور و گازهاى راديوآكتيو مىباشد و محتمل است چشمه‌هاى سرائين نيز داراى اين تركيبات باشند » .\r\nمأخذ دوم ما در مورد آبهاى سرعين گزارش مطالعات نيمه‌تفصيلى آبهاى زيرزمينى كارشناسان واحد آب وزارت آب و برق ايران است كه در سالهاى 52 - 1350 خورشيدى انجام داده‌اند و اين گزارش در رديف 135 راهنما در تيرماه 1352 در آن واحد ضبط شده است . در اين گزارش ، كه قريب بيست سال بعد از كتاب فوق الذكر تهيه شده آمده است كه آب گاميش‌گوئلى « فاقد گوگرد و گاز  SH 2  است . مقدار گازكربنيك آزاد آن 400 ميلىگرم در ليتر است . در تجزيهء آن مىتوان نوشت  rHCo 3 RSo 4  (  rCl  و  rMg  (  rCa  (  rNa  و مىتوان آن را نمونهء آبهاى بىكربناته سديك دانست . يون بىكربنات بيش از يون كلر ولى يون سولفات مقدارش خيلى كم است . يون سديم با اختلاف زيادى بيش از يونهاى كلسيم و منيزيوم مىباشد .\r\nاين وضع در بقيهء چشمه‌هاى سرعين كم‌وبيش به چشم مىخورد . احتمالا داراى آهن و سيليس نيز مىباشد .  PH  آن در آزمايشگاه 7 بوده ولى به نظر مىرسد كه در سرچشمه بعلّت وجود گاز  Co 2  داراى  PH  آسيدى باشد . حرارت گاميش‌گولى 47 و آبدهى آن 60 ليتر در ثانيه و تقريبا ثابت است » .\r\nاز حيث تركيبات شيميائى تفاوتهائى بين اين دو مأخذ به نظر مىرسد كه اظهارنظر در آن مورد اطلاعات علمى مىخواهد ولى در باب اختلاف در ميزان آبدهى بايد گفت كه در فاصلهء بين دو تاريخ مآخذ فوق ، زلزله‌اى در آن دهكده رخ داده و بر اثر آن آب چشمهء گاميش‌گوئلى افزايش يافته است .\r\n\r\n","description":"","footnote":"","page_name":" 421 ","page_number":427},
  {"content":"\r\n\r\nآب گاميش‌گوئلى بطوريكه گفته‌ايم در وسط چشمه از چند شكاف با فشار زياد توأم با گاز از زمين مىجوشد و با صدائى شبيه صداى جوشيدن آب همراه مىباشد\r\nگرماى زياد آب ، در جاهائى كه از زمين خارج مىشود توقف طولانى در آن نقاط را متعذر مىسازد از اينرو مردم غالبا در كناره‌هاى آن ، كه با سيمان به صورت جدار و سكوّى پهنى ساخته شده و درجهء حرارت آب كمتر گشته است ، استحمام مىنمايند . در روزگار گذشته كه اين بركه بطور طبيعى و بدون حصار و جدار بود ، جويبارى از آب سرد از ته دره و كنار آن مىگذشت و از آن براى ملايم كردن آب بركه استفاده مىشد ولى امروزه آن آب سخت آلوده و راه آن نيز بسته شده است .\r\nكف استخر به صورت طبيعى و شنى باقى مانده است و با وجود عمق يكمترى آب شنها بروشنى از بالا ديده مىشود . در قديم استحمام‌كنندگان رختهاى خود را بر روى قطعه سنگهاى بزرگى كه بطور پراكنده در اطراف استخر قرار داشت مىگذاشتند . ولى امروزه از رخت‌آويزهائى ، كه دورتادور ديوارى كه به صورت حصار در اطراف استخر كشيده شده براى اين كار استفاده مىنمايند .\r\n\r\nآبهاى ديگر سرعين :\r\nگاميش‌گوئلى بزرگترين چشمهء آب گرم در دهكدهء سرعين و در منطقهء اردبيل است و بطوريكه گفتيم غير از آن نيز چشمه‌هاى ديگرى از اين نوع در آن آبادى وجود دارد كه براى هريك از آنها از قديم نامى گذاشته‌اند .\r\nيكى از آنها « سارىسو » يعنى آب زرد نام دارد و بدانجهت چنين نامگذارى شده است كه سنگهاى اطراف چشمه در گذشته بر اثر رسوبات املاح معدنى زردرنگ به چشم مىخورد . اين آب سابقا در بالاى درهء گاميش‌گوئلى و بفاصلهء تقريبا يكصد مترى غرب آن مىجوشيد و در سرچشمه بر اثر گرمى آب ، تخم‌مرغ در چند دقيقه « 1 » بسته مىشد و ميزان آبدهى آن بالغ بر 10 ليتر در ثانيه بود . امروزه سرچشمه را گرفته و آب آن را از زير بوسيلهء\r\n\r\n\r\n","description":"","footnote":"\r\n( 1 ) - بعضى از روستائيان و يا مسافران تخم‌مرغها را در دستمالى گذارده در سرچشمه كه آب گرم از زمين مىجوشيد مىگرفتند و پس از چند دقيقه آنها را كه بسته مىشد مصرف مىكردند .\r\n","page_name":" 422 ","page_number":428},
  {"content":"\r\n\r\nلوله به سراشيبى دره آورده در استخرى كه از وسط به دونيم كرده‌اند وارد نموده‌اند و نيز با لولهء ديگرى قسمتى از آب آن را به حمامى ، كه به صورت نمرهء خصوصى در پائين درّه ساخته‌اند ، برده‌اند .\r\nبالاتر از سارىسو و نزديك به آن آب ديگرى از زمين مىجوشد كه آن را « قره‌سو » .\r\nمىخوانند . قبل از آنكه محدودهء اين آب به صورت امروز شكل گيرد در محلّى كه دور آن را با سنگ و چينه محصور كرده بودند آفتابى مىشد و چون ته آن تيره و سياه به نظر مىرسيد بدانجهت آن را « قره‌سو » يا آب سياه مىگفتند . ميزان آبدهى آن تقريبا 2 ليتر در ثانيه و حرارت آن بالغ بر 39 درجهء سانتيگراد مىباشد . اين آب نيز مثل سارىسو وارد استخرى مىشود كه اطراف آن را با سنگ و سيمان ساخته و از وسط دونيم كرده‌اند تا استحمام‌كنندگان ، اول وارد حوضچهء پائين شوند و پس از شستن و تميز كردن بدن بحوضچهء بالا ، كه آب چشمه بدان مىريزد ، وارد گردند . بر ديوارهاى دور اين دو آب هم رخت‌آويزهائى نصب كرده‌اند تا استحمام‌كنندگان مثل آبهاى ديگر اين دهكده لباسهاى خود را بدان بياويزند .\r\nيكى ديگر از آبهاى سرعين « پهن‌لىسو » يعنى آب پهن‌دار است كه پائينتر از گاميش‌گوئلى و بفاصلهء تقريبى يكصد و پنجاه مترى شرق آن قرار دارد . آب اين چشمه را قريب يك و نيم ليتر در ثانيه برآورد كرده و گرماى آن را 40 درجه نوشته‌اند . نامگذارى آن بدين‌سبب بوده كه چون حوضچهء آن در قديم حصار و ديوارى نداشت پهن و خس‌و خاشاك بوسيلهء باد بدان ريخته ته‌نشين مىگشت . امروزه حوضچهء آن نيز با سنگ و سيمان ساخته شده و بر اطراف آن ديوار كشيده‌اند .\r\nچهار چشمهء مذكور كه به ترتيب وقوع عبارت از سارىسو ، قره‌سو ، گاميش‌گوئلى و پهن‌لىسو مىباشد ، در دره‌اى كه از غرب به شرق در كنار دهكدهء سرعين كشيده شده قرار دارند ولى در سمت شمال اين دره نيز چند چشمهء ديگر در داخل درّهء ديگرى از زمين مىجوشد كه بزرگترين آنها آب ژنرال مىباشد و در محلّ به « يره‌نال‌سوئى » مشهور است . در جنگ بين الملل اول كه ارتش روس ، آذربايجان و منجمله اردبيل را اشغال\r\n\r\n","description":"","footnote":"","page_name":" 423 ","page_number":429},
  {"content":"\r\n\r\nكرده بود يكى از ژنرالهاى روسى در اين چشمه استحمام كرده و آن را پسنديده بود و بدانجهت به « يره‌نال‌سوئى » معروف گشته است .\r\nفاصلهء اين چشمه تا گاميش‌گوئلى كمتر از يكصد متر است . ميزان آبدهى آن قريب 3 ليتر در ثانيه و درجه حرارت آب بالغ بر 44 درجه مىباشد .\r\nدر سمت غربى اين چشمه و در داخل دره ، چند چشمهء كوچك كنار هم وجود دارد كه مجموعا آبدهى آنها قريب 4 ليتر در ثانيه و حرارتشان در حدود 40 درجه مىباشد و به « بش‌باجى » يعنى پنج خواهران معروفند ولى در جهت شمالى آنها يعنى بالاى دره ، دو چشمهء ديگر نيز آفتابى مىشود كه چون در كنار هر دوى آنها قهوه‌خانه‌اى ساخته و چشمه را وارد محدودهء آن نموده‌اند از اينرو به آب قهوه‌خانه معروف گشته‌اند . اولى را در محلّ « يوخارى قهوه‌سوئى » و دوّمى را « اشاغه قهوه‌سوئى » يعنى قهوه‌خانهء بالا و پائين مىگويند . آب يوخارى قهوه‌سوئى گرمتر است و گرماى آن در حدود 5 / 44 درجه برآورد شده است . ميزان آبدهى آن حدود 2 ليتر در ثانيه مىباشد .\r\nدر مغرب آب قهوه‌خانه ، در وسط باغى ، چشمهء كوچكى نيز با حرارت 15 درجه و ميزان آب‌دهى بسيار كم و تقريبا هر ده دقيقه يك ليتر وجود دارد كه به « گؤزسوئى » يعنى آب چشم معروف است . اين آب بدون آنكه محمل و مجوّز پزشكى داشته باشد بين مردم به آب چشم شهرت يافته و برخى از كسانى كه درد چشم دارند چشمهاى خود را با آن آب شستشو مىدهند . شنيدنى است كه بعلّت عدم رعايت اصول بهداشتى گاهى خود اين آب سبب درد چشم و شيوع آن مىگردد .\r\nدر فاصلهء بالنسبه دورى از اين آبها دو چشمهء ديگر در كنار دهكده قرار دارد كه آب هر دوى آنها گرم است و از يكى براى شستن مردگان و از ديگرى بعنوان حمام ساكنان قريه استفاده مىشود .\r\nكتاب « آبهاى معدنى آذربايجان » در مورد چشمه‌هاى سرعين نوشته است كه « ظاهرا مبداء زيرزمينى آنها يكسان مىباشد ولى چون از شكافهاى مختلفى از زمين خارج مىشوند برحسب زيادى و كمى مقدار آب و دورى و يا نزديكى مبداء زيرزمينى ، تا جايگاهى كه چشمه آفتابى مىشود ، و همچنين در اثر نفوذ آبهاى سطحى ، تغييراتى در\r\n\r\n","description":"","footnote":"","page_name":" 424 ","page_number":430},
  {"content":"\r\n\r\nاندازهء گرمى آبها و بعضى تركيبات آن حاصل مىشود » .\r\nاگر آدمى در مراتع و دره‌هاى اطراف قريهء سرعين بگردد لجن‌زارهاى متعددى در وسط آنها مىبيند كه بر سطح آنها علف روئيده ولى عملا به صورت باتلاقى مىباشد كه پاى انسان تا مقدارى در آنها فرومىرود . اينها عموما چشمه‌هاى كوچكى هستند كه آب از آنها خارج مىشود ولى مقدار آن كم مىباشد و غالبا فقط قسمتى از خاك اطراف خود را آغشته كرده به صورت باتلاقى درمىآورد . مؤلف « آبهاى معدنى آذربايجان » بنحو ديگرى بدين موضوع اشاره كرده نوشته است « علاوه بر چشمه‌هاى نامبرده از اكثر نقاط اين منطقه از شكافهاى زمين گاز انيدريد كربنيك  CO 2  و آب كانى خارج مىگردد » .\r\nدر قريهء سرعين علاوه بر چشمه‌هاى معدنى چند چشمهء آب سرد نيز وجود دارد و آب مشروب سكنه را تأمين مىنمايد . سابقا اين آبها به صورت غيربهداشتى مورد استفاده قرار مىگرفت ولى از دهسال پيش پرآب‌ترين آنها را وارد انبارى در بالاى تپهء بزرگ قريه كرده و از طريق لوله‌كشى در دسترس مردم قرار داده‌اند .\r\nمازاد آب چشمه‌هاى گرم و سرد سرعين در مسير خود وارد درّهء غربى شرقى گشته و به صورت نهرى پس از عبور از محدودهء قراء گنزق و آق‌قلعه به بالخلوچاى مىريزد .\r\n\r\nآب ويلادرّه :\r\n« بيلادره » كه در محل به صورت « ويله‌دره » تلفظ مىشود نام قريهء ديگرى است در دامنهء سبلان كه بفاصلهء سه كيلومتر در شمال سرعين قرار دارد و نسبت به خود سرعين حدود يكصد متر بلندتر است . اين قريه در كنار يكى از دره‌هاى سبلان واقع است و عمق آن در شرق قريه گاهى بيش از يكصد متر به نظر مىرسد .\r\nدر مغرب اين دره و در بالاى آن چشمه‌هائى از زمين مىجوشد كه بر خلاف چشمه‌هاى سرعين ، آب آنها سرد ولى مثل آنها « گازدار » مىباشد . چشمهء بزرگ و اصلى قريب يكصد و پنجاه متر با آبادى قريه فاصله دارد و در كمركش كوه قرار گرفته است . از سى سال پيش اطراف آن درختكارى شده و قهوه‌خانه‌هائى براى استراحت مسافران برپا گشته است . راه باريك و خاكى مال‌رو ، كه غالبا هم آبرفتهاى تند ، عبور\r\n\r\n","description":"","footnote":"","page_name":" 425 ","page_number":431},
  {"content":"\r\n\r\nوسائط نقليه را در آن مشكل مىنمايد ، سرعين را بدين منطقه مربوط مىسازد و با آنكه سالانه بيش از پنجاه هزار مسافر بدانجا آمدوشد مىكند بااينحال نه دستگاههاى عمومى و نه مردم دهكده و نه صاحبان قهوه‌خانه‌ها هيچيك نخواسته‌اند كه اين راه را دستكارى كنند و بدينطريق براى آنان رفاهى فراهم سازند .\r\nدر كتاب « آبهاى معدنى آذربايجان » مشخصات آب ويلادره كه در ساعت 5 / 10 صبح روز يكشنبه 12 تيرماه 1329 نمونه‌بردارى شده ، چنين ذكر شده است « مقدار آب ، حدود سى ليتر در ثانيه . اندازهء گرمى آب ، 17 درجه . اندازهء گرمى هواى سرچشمه ، 21 درجه در سايه . بلندى چشمه از سطح دريا در حدود 1700 متر . منظره ، زلال . رسوب ندارد . مزّهء آب ، مزهء گواراى آبهاى گازدار . واكنش آب در سرچشمه بعلّت حضور مقدار زيادى انيدريد كربنيك ، آسيد است و  PH  آن برابر 5 است ولى اين رقم بسرعت و در مدتى كمتر از يك دقيقه تغيير يافته و سپس به 7 تبديل مىگردد ، در آزمايشگاه پس از خروج انيدريد كربنيك آزاد بكمك حرارت ، واكنش آب قليائى مىگردد و اندازهء قليائى نسبت به كربنات دو كالسيم برابر است با 225 / 0 گرم در ليتر . باقيماندهء آب پس از صد درجه حرارت 360 / 0 گرم در ليتر . كلرور 010 / 0 گرم در ليتر بر حسب  Cl  حساب شده . سولفات 090 / 0 گرم در ليتر بر حسب  So 3  حساب شده . كاليسم 116 / 0 گرم در ليتر بر حسب  Cao  حساب شده . منيزى 0063 / 0 گرم در ليتر بر حسب  Mgo  حساب شده . سنگينى آب بدرجات فرانسوى حساب شده سنگينى تام 34 درجه ، سنگينى دائم 5 / 2 درجه » .\r\nمؤلف كتاب مذكور اضافه مىكند « بموجب اين آزمايش ، آب كانى وله‌دره آبى است بىكربناته كالسيك و گازدار و سرد ، از لحاظ تركيب متشابه است با چشمهء ( سن‌گالميه  St . Galmier  ) ، واقع در ايالت ( لوار  Loire  ) در فرانسه . در بين چشمه‌هاى ايران متشابه چشمه صدقيان واقع در نزديكى شاهپور مىباشد » و آنگاه در مقايسه با آب « سن‌گالميه » مىنويسد كه « چشمهء وله‌دره تقريبا هفت برابر سبكتر از چشمهء سن‌گالميه مىباشد » و از جهت خواص آب اضافه مىكند كه « آب چشمه وله‌دره آب نوشيدنى بسيار گوارائى است . نوشيدن آن براى درمان عوارض جهاز گوارش\r\n\r\n","description":"","footnote":"","page_name":" 426 ","page_number":432},
  {"content":"\r\n\r\nسودمند است » .\r\nدر حال حاضر از اين منبع طبيعى هيچگونه استفادهء منطقى و علمى و اقتصادى نمىشود . كسانى كه در تابستان براى چند صباحى به سرعين مىروند يكروز را نيز در كنار اين آب يا قسمتهاى ديگر درّهء زيبا و سرسبز آن مىگذرانند و در اين ضمن يكى دوبار در حوضچهء كوچك آن آب‌تنى مىكنند و از آب آن نيز مىنوشند . در ديگر ايّام سال اين آب گرانبها همچنان از صخرهء كوه پائين مىآيد و در ته دره با آبهاى ديگر قاطى مىشود .\r\nدر حدود دهسال پيش از اين تاريخ كه اين مجموعه را گرد مىآوريم مقدماتى براى استفادهء صحيح از اين آب فراهم گرديد و لوله‌ها و وسايل زيادى در محلّ ريخته شد تا با لوله‌كشى آب و تعبيهء ماشين‌آلات لازم آن را داخل بطريهاى بهداشتى كرده همانند نقاط مشابه در دنيا صادر نمايند ولى بر اثر مخالفتهائى كه به عمل آمد از اين كار جلوگيرى شد و در اندك‌مدتى مسالح يادشده نيز از بين رفت .\r\nعدم توجه دولتها براى بهره‌بردارى از اين منابع طبيعى مايهء تأسف است و تأسف‌آورتر از آن كم‌علاقگى خود مردم باينقبيل منابع اقتصادى است . اگر اين منبع در نقطهء ديگرى از ايران مىبود چه سرمايه‌ها كه براى بهره‌بردارى از آن گذاشته مىشد و چه تلاش و كوششى به عمل مىآمد تا اين آب كه شبانروز از بالاى كوه بدره سرازير مىگردد و بىارزش قاطى هرزآبها مىشود در جريان اقتصادى قرار گيرد و مبدل بدرآمد و كار براى مردم گردد .\r\n\r\nآب‌معدنى سردابه :\r\nاين چشمه بفاصلهء 15 كيلومترى شمال سرعين واقع است و در اين زمان راه ماشين روى خاكى باريك و غيرفنى مسافران را از اردبيل بدانجا هدايت مىنمايد .\r\nبر خلاف سرعين و ويلادره ، كه دهكده‌اى در مجاورت آب قرار گرفته است در اطراف سردابه بفاصلهء سه كيلومترى آبادئى وجود ندارد و فقط در كنار آب چند قهوه‌خانهء گلى و چينه‌اى احداث گشته است تا در تابستان از كسانى كه بدانجا مىروند در سطح خيلى پائين پذيرائى كنند و بدينجهت آنان كه قصد اقامت چند روز دارند با خود چادر و خواربار و ديگر لوازم ضرورى بدانجا مىبرند .\r\n\r\n","description":"","footnote":"","page_name":" 427 ","page_number":433},
  {"content":"\r\n\r\nدر سردابه فقط يك چشمه است كه از شكافى در كوه بيرون مىآيد و از دو حوضچه‌ايكه با سنگ و سيمان ساخته شده مىگذرد و سپس در دامنهء سراشيب كوه مىرود و در فاصلهء يكصد مترى بجوى آب سردى ، كه آب آن از آبشارى در يك كيلومترى چشمه مىريزد ، متصل مىشود .\r\nآب اين چشمه گوگردى نيم‌گرم است و حرارت آن حدود 33 درجه مىباشد . از اينرو آدمى در داخل آن احساس راحتى مىكند تا آنجا كه گاهى برخى از استحمام كنندگان شب را در آب حوضچه مىگذرانند و با گذاشتن سر بر روى سنگ يا آجرى در كنار آب ، با تمام بدن در آن استراحت مىكنند . مقدار آبدهى آن حدود دو الى سه سنگ برآورد شده و آب‌تنى در آن براى بيماران جلدى و كبدى مفيد اعلام گشته است . در اردبيل چنين مىگويند كه علاج قطعى يرقان همين آب است و لذا غالب اين بيماران را بدانجا مىبرند و با آب‌تنى دادن و خورانيدن جرعه‌هايى از آن درمان مىكنند . شنيدنى است كه وقتى چنين بيماران را وارد آب مىكنند زردى پوست بدن آنها ، مثل مادهء چربى از بدن جدا شده در روى آب ديده مىشود و بدينطريق رنگ بدن مريض به حال طبيعى برمىگردد . توصيهء مهم بر اينقبيل بيماران اينست كه چشم خود را هم در آب باز كنند تا زردى داخل آن نيز شسته شود .\r\nكسانى كه در جهاز هاضمه بويژه در قسمت كبد احساس ناراحتى مىكنند از آب چشمه نيز مىآشامند و چون محلّ جوشيدن آب در داخل حوضچه است از اينرو استكان يا ليوان خالى را ، در حالى كه دهانهء آن را با كف دست محكم مىگيرند به زير آب و جائى كه آب از زمين مىجوشد ، مىبرند و در آنجا دست از دهانهء آن برداشته پر مىكنند و بار ديگر با دست دهانه آن را گرفته بيرون مىآورند و بدينطريق از آلوده شده آن با آب حوضچه جلوگيرى مىنمايند .\r\nبارى بطوريكه گفتيم آب سردابه تركيبات گوگردى نيز دارد و مثل تخم‌مرغ گنديده بوى نامطبوعى از آن استشمام مىشود . منظرهء آب زلال ولى مزّه آن بقول مؤلف كتاب « آبهاى معدنى آذربايجان » كم است . در روى سنگهائى كه در مسير آب قرار دارند رسوب نخودى رنگ كمى ديده مىشود كه از املاح قليائى خاكى و مختصرى گوگرد تشكيل يافته است .\r\n\r\n","description":"","footnote":"","page_name":" 428 ","page_number":434},
  {"content":"\r\n\r\nسردابه علاوه بر چشمه معدنى از حيث مناظر طبيعى نيز زيباست و هواى بسيار لطيفى دارد . در قسمت جنوب غربى آن ، يعنى بين راه ويلادره به سردابه نيز بفاصلهء تقريبى دو كيلومترى از سردابه ، چند چشمهء معدنى ديگر ديده مىشود كه آنها را « يدّى بولوك » « 1 » مىنامند . آب آنها اندكى خنكتر از آب سردابه به نظر مىرسد ولى از حيث تركيب شبيه همديگر مىباشد .\r\n\r\nآبهاى معدنى نير :\r\nنير ، كه قبل از اسلام شهركى در شش فرسخى اردبيل بوده و به ياد پايه‌گذارش « نرسى » ناميده مىشده است ، « 2 » امروزه آبادى بالنسبه بزرگى است كه در جنوب غربى اردبيل واقع است و راه شوسهء اردبيل به سراب و تبريز از وسط آن مىگذرد . اين آبادى امروز مركز بخش است و امور ادارى 117 پارچه قراء منطقه در آنجا حل‌ّوفصل مىشود .\r\nاطراف نير غالبا مناطق كوهستانى است و در بعضى از قسمتهاى آن ، كه عموما از دامنه‌هاى سبلان هستند ، چشمه‌هائى وجود دارد كه برخى از آنها در محلّ مشهور مىباشند .\r\nيكى از آبهاى اين منطقه « برجلو » نام دارد و اين نام بخاطر آنست كه اين چشمه در اراضى قريه‌اى به همين نام از زمين مىجوشد . درجهء حرارت آب در چشمه متجاوز از 45 مىباشد و ميزان آبدهى آن حدود دو ليتر است . قبل از شهريورماه 1320 خورشيدى بهمّت رئيس پاسگاه ژاندارمرى نير ، ديوار چينه و سقف چوبىاى بر محيط و قسمتى از بالاى آن احداث گشته و نير حوضچه‌اى براى استحمام مراجعين تعبيه گرديده است .\r\nشهرت اين آب بخاطر خاصيّت آن در رفع درد مفاصل بويژه در پاهاست ولى شهرت آبهاى سرعين دارندگان چنين ناراحتىها را بسوى خود مىكشاند و از آب برجلو جز خواص و كسانى كه آشنائى بدان دارند استفاده نمىنمايند .\r\nفاصلهء آب تا دهكده ، از بيراهه حدود 5 / 1 كيلومتر است ولى قهوه‌خانه‌اى در\r\n\r\n\r\n","description":"","footnote":"\r\n( 1 ) - در زبان تركى « يدّى » يعنى هفت و « بولوك  Beuluk  » يعنى قسمت مىباشد . آبهاى اين چشمه‌سار چون از هفت جا مىجوشد و هفت حوضچه دارد از اينرو به يدى بولوك مشهور گشته است .\r\n( 2 ) - در جلد اول اين كتاب ، صفحه 30 در اينباب اشاره شده است .\r\n","page_name":" 429 ","page_number":435},
  {"content":"\r\n\r\nمجاورت آب داير است كه به شكل ساده و ابتدائى از مسافران در فصل تابستان پذيرائى مىنمايد .\r\nدر مشرق برجلو ، در اراضى قريه‌اى كه به « سقزّچى » معروف است آب گرم ديگرى وجود دارد كه به آب « ساقّزلو » شناخته مىشود و نيز در اراضى « ئيلانجيق » كه دهستانى در مغرب برجلو است چشمهء ديگرى به همين نام موجود است . در منطقه ، هر دوى اين آبها براى درد مفاصل مفيد گفته مىشود بااينحال به جهت آنكه راه آنها هنوز هموار و اساسى نيست مسافرين كمترى به آنها مىروند .\r\n\r\nآبهاى معدنى ديگر :\r\nاز آب‌هاى منطقهء سبلان بايد از « قوتورسوئى » نيز نام برد . اين آب در منطقهء مشكين ، بين آن شهر و اردبيل واقع است و در جائى كه از زمين مىجوشد حدود 45 درجه حرارت دارد بنابراين در كنار آن حوضچه‌اى ساخته‌اند تا هم از درجهء حرارتش كم شود و هم آب‌تنى در آن ميّسر گردد .\r\nاين آب گوگردى است و گاز « آنيدريد سولفريك » آن از مسافت دور در هوا استشمام مىشود و با ورود آدمى در اين منطقه رنگ فلزات همراهش مثل تيغهء چاقو يا دگمه‌هاى آهنى تغيير مىكند .\r\nبهمان‌گونه كه سردابه براى يرقان اثر مىگذارد قوتورسو هم در امراض جلدى مثل جرب و « اگزما » اثر دارد و بدينجهت است كه به قوتورسوئى شهرت يافته است . در زمانهاى دور كه ايلهاى شاهسون شتر نگاه مىداشتند هرچند گاه يك بار بيمارى جلدى در آنها شيوع مىيافت و حيوان مبتلا به قوتور يا جرب مىشد و درمان آنها شستشو دادن در اين آب بود .\r\nاستحمام در اين آب احتياط زيادى لازم دارد و حتما كسانى بايد آدمى را همراهى كنند زيرا گاز متصاعد از آن ، بويژه در سرچشمه ، خطرناك است و با كوچكترين غفلتى ممكن است ببهاى جان آدمى تمام شود و در اين امر جريان هوا عامل اساسى مىباشد .\r\nدر موقع استحمام در چشمهء قوتورسوئى بايد به ترتيبى قرار گرفت كه جريان هوا يا باد ، گازى را كه از دهانهء چشمه برمىخيزد در مسير تنفس آدمى قرار ندهد و اگر چنين شود با تنفس\r\n\r\n","description":"","footnote":"","page_name":" 430 ","page_number":436},
  {"content":"\r\n\r\nكمترين مقدار اين گاز انسان دچار خفگى مىشود و به زمين مىافتد .\r\nدر چنين موقعى اطرافيان او فورى او را برداشته بجوى آب سردى كه تقريبا در پنجاه مترى پائين آن قرار دارد داخل مىكنند و او كه كاملا بيهوش و از حال رفته است در كمتر زمانى به حال مىآيد .\r\nبالاتر از قوتورسو ، در ارتفاعات سبلان آبهاى معدنى ديگرى وجود دارد كه بزرگترين آنها به « شابل » معروف است . آنچه دراينباره بايد گفت مناظر بسيار زيباى اطراف سبلان و هواى بسيار لطيف و مطبوع آن در تابستان است كه در نقاط ديگر كمتر مثل آن ديده مىشود .\r\nدر اطراف باغرو نيز چشمه‌هاى آب گرم ديده مىشود و مهمترين آنها در اردبيل بنام « خال‌خال‌سوئى » يا آب خلخال شهرت دارد . اين چشمه بر سر راه اردبيل بخلخال و نرسيده به كيوى قرار دارد و گرماى آب آن قريب 49 درجه سانتىگراد مىباشد ، و چون مطالعات علمى و پزشكى دقيقى ، مثل ديگر آبهاى گرم حوزهء اردبيل در آنجا نشده از اينرو در محل براى امراض مفصلى مثل « رماتيسم » و درد مفاصل مفيد خوانده مىشود . ميزان آب‌دهى آن كم است و بدينجهت خالى كردن و پر نمودن حوضچهء آن ساعاتى به طول مىانجامد . از كثرت حرارت ورود به اين آب براى آدمى ايجاد زحمت مىكند بويژه اگر انسان بخواهد بتدريج در آن وارد شود . از اينرو بايد بيكبار در آن فرورفت و بدينطريق از سوزش بدن راحت شد . در اطراف اين آب نيز قهوه‌خانه‌ها و دكانهائى احداث گشته است كه وسايل نيازمندى مسافران را براى فروش عرضه مىدارند و در كنار چشمه نيز ، كه بر سينهء بلندى قرار دارد چادرهائى نصب كرده‌اند و بكسانيكه مايل باقامت باشند به اجاره مىدهند .\r\nاز دامنه‌هاى باغرو آبگرم ديگرى نيز در داخل جنگل است كه به « مشه‌سوئى » يعنى آب جنگل مشهور است . آب اين چشمه بين قدماى اردبيل شهرت زيادى داشت و براى رفتن بدانجا از چهارپا استفاده مىشد . پيشينيان در باب آن چشمه داستانهائى مىگفتند و از جمله آنكه اگر شخص جنب ، قبل از آنكه در حوضچهء پائين غسل جنابت كند ، وارد\r\n\r\n","description":"","footnote":"","page_name":" 431 ","page_number":437},
  {"content":"\r\n\r\nچشمه گردد مارى از آن بالا بوى حمله مىنمايد .\r\nامروزه شهرنشينان اردبيلى كمتر از اين آب خبر دارند و يا بندرت براى استفاده از آن مىروند ولى روستائيان اطراف از آن استفاده مىنمايند . در نزديكيهاى اردبيل و جوار قريهء ملاباشى ، آب سردى از زمين بيرون مىآيد كه بدان « گوزه‌له‌خوندى » مىگويند و در گذشته گاهى برخى از بانوان اردبيلى براى آب‌تنى بدانجا مىرفتند و استحمام در آن را براى خود مفيد مىدانستند .\r\nهمچنانكه در اول اين فصل گفتيم متأسفيم كه از معدنيات اردبيل اطلاعاتى در دست نداريم و كتاب حاضر را از اين حيث نارسا مىدانيم . اميد است جوانان پرتلاش اردبيل نقص گذشتگان ، بويژه نگارنده را از اين حيث جبران نمايند و با شناسائى منابع كانى اين منطقه و نشر آن ، اطلاعات كامل و كافى در اختيار علاقمندان بگذارند .\r\n\r\n","description":"","footnote":"","page_name":" 432 ","page_number":438},
  {"content":"\r\n\r\n\r\nفصل سوّم صنايع اردبيل\r\nاردبيل تا نيمقرن پيش يك جامعهء بسته به حساب مىآمد وگرچه با نقاط ديگر روابط بازرگانى داشت ولى قسمت اعظم ما يحتاج خود را خود تهيّه مىنمود و نيازمنديهاى جامعه بدست صنعتگرانى از خود آن تأمين مىگرديد .\r\nشك نيست كه فرآورده‌هاى صنعتى بچنان وسعت و كيفيت كنونى نبود و اصولا زندگى از حيث ضروريّات و تجمّلات به قدر امروز پيچيدگى و آلودگى نداشت و بدينجهت صنايع نيز عموما ساده بود و با دست تهيّه مىگرديد و كميّت آن نيز محدود و تابع ميزان نياز و تقاضاى مردم بود . بااينحال جامعهء گذشته ، با همهء عقب‌ماندگىهاى تصورى و محروميتها و ناكاميهاى زندگى ، بر محيط مرفّه كنونى اردبيل مزيّت و برترى داشت . زيرا آنان سازندگان و توليدكنندگان بودند و اينان مصرف‌كنندگان مطلق . و در جهان انصاف همواره توليدكننده ارزنده‌تر از مصرف‌كننده مىباشد . اگرچه اين حقيقت ممكن است بر كسانى از اين مردم خوش نيايد .\r\nاگر نام بردن و شمردن نيازهاى آن روز مردم متعذر باشد مىتوان از نام بازارها و مراكزى كه در گذشته با نام صنايع شهرت داشت ، و اكثرا در عهد ما نيز به همان نامها شناخته مىشوند ، از قسمت اعظم آنها آگاه گشت .\r\nنامهاى مزبور علاوه بر نمودن صنايع متداول روز ، نشانگر مطالب ديگرى نيز مىباشد از جمله اينكه صنوف مختلف در اين شهر از يكديگر جدا بوده و هريك در قسمت مخصوصى تمركز داشته است . و نيز محلّ ساخت و فروش آنها يكى بوده و جز چند صنعت ، مثل كوزه‌گرى ، كه محلّ توليد و فروش آنها با هم فاصله داشته ، بيشتر صنعتگران در همان‌جائى كه فرآورده‌هاى خود را مىساختند در همانجا نيز براى فروش عرضه مىنمودند و بدينطريق موضوعى بنام دلال و واسطه در بين نبوده و اجناس به قيمت ارزان در دسترس خريداران قرار مىگرفته است و اين امرى است كه دولتهاى ايران ،\r\n\r\n","description":"","footnote":"","page_name":" 433 ","page_number":439},
  {"content":"\r\n\r\nهمواره سعى بر دست يافتن بر آن داشته و دارند تا قيمتها را ، كه از توليد تا مصرف گاهى به چندين برابر مىرسد ، معتدل سازند و مصرف‌كنندگان را ، كه در زير فشار سنگينى تورّم و گرانى دست‌وپا مىزنند ، بآسايش برسانند و نمىتوانند .\r\nبا توجه بمطالب مذكور نبايد انتظار داشت كه وقتى سخن از صنعت در اردبيل بميان مىآيد از كارخانه‌هاى بزرگ و كوچك يا رشته صنايع گوناگون فعلى صحبت مىشود بلكه از همان لوازمى كه يك دهقان در زندگى ابتدائى و سادهء خود بدان نياز داشته ، يا آن شهروند قرون گذشته در قلمرو حوائج خود محتاج آنها بوده و استادكاران اردبيلى آنها را تهيه مىنموده‌اند ، در اين مبحث عنوان مىگردد . اگرچه ممكن است برخى از آنها با تعريف علمى صنعت نيز انطباق نيابد .\r\nاردبيل منطقهء كشاورزى است و بر خلاف امروز ، كه دهقانان كارآمد و روستائيان ستبر و پرقدرت ، كشاورزى و دامدارى را رها كرده با استفاده از بىنظمىهاى اجتماعى دستفروشى در تهران و شهرها را به كارهاى توليدى خود ترجيح داده ده را به قصد شهرها ترك كرده‌اند ، در گذشته قسمت اعظم ساكنان اين منطقه را روستانشينان تشكيل مىدادند و آنان در كارهاى كشاورزى محتاج وسايلى بودند و اين وسايل را در وهلهء اول آهنگران و نجّاران برآورده مىساختند .\r\n\r\nآهنگرى :\r\nآهنگران دستهء معينى از صنعتگران اردبيل بودند و در بازار راستهء مخصوصى بنام « دميرچى بازار » « 1 » داشتند كه امروز نيز به همين نام خوانده مىشود .\r\nآنان هريك در اين بازار دكان معينى داشتند و كورهء مخصوصى در وسط آن مىساختند و با كمك دمهاى بزرگ و زغال چوب حرارت مطلوبى در آن بوجود ميآوردند . آنگاه قطعات آهنى را كه مىخواستند به شكل مخصوصى درآورند در آنجا سرخ كرده با انبر آهنين بر روى سندانى كه در جلوى كوره قرار داشت مىگذاشتند و آمادهء چكش زدن مىنمودند .\r\nچكش‌زنها معمولا جوانان يا ميانسالان نيرومندى بودند و با پتكهاى سنگينى بر آهن\r\n\r\n\r\n","description":"","footnote":"\r\n( 1 ) - دمير يعنى آهن .\r\n","page_name":" 434 ","page_number":440},
  {"content":"\r\n\r\nسرخ شده مىكوبيدند . خود استادكار با انبر آهن را مىگرفت و براى شكل دادن به آن ، آن را روى سندان برمىگردانيد و اگر در وسط كار و قبل از آنكه آهن به شكل مورد نظر در آيد ، سرد مىشد بار ديگر آن را در كوره مىگذاشت و قطعهء ديگرى را كه سرخ شده بود در مىآورد .\r\nآهنگران معمولا داس ، چكش ، شانه‌هاى زراعتى ، شن‌كش ، گاوآهن ، زنجيرهاى مختلف ، قفل ، قيمه‌كوب ، نعل كفش ، كلبتين ، بيل ، كلنگ ، چفت و لولاى در ، ميخ ، انبر ، نعل چهارپا ، حلقه‌هاى دور چرخهاى ارابه و درشكه ، ماله و ابزارهاى بنائى ، سه پايه‌هاى آهنى و غيره مىساختند و آنها را در قسمت جلوى دكان براى فروش مىگذاشتند .\r\n\r\nتلمبه‌سازى و چاقوسازى :\r\nبرخى از آهنگران تلمبه‌سازى مىكردند . بدينمعنى از لوله‌هاى آهنى براى كشيدن آب از چاه ، تلمبه‌هاى دستى مىساختند و با آنكه تلمبه‌هاى ساخته شده از روسيه وارد مىشد تلمبه‌هاى ساخت اينان بسبب استحكام و ارزانى قيمت مشتريهاى زيادى داشت . اينها در قسمتى از انتهاى « دميرچى بازار » فعاليت مىكردند و از اينرو آنقسمت از بازار بنام آنها « ناسوسچى بازار » « 1 » خوانده مىشد .\r\nگروه ديگر از آهن‌گران كارد و چاقو مىساختند و در قسمت ديگرى از راستهء آهنگران ، كه بنام آنها به « پچاقچى بازار » « 2 » معروف بود كار مىكردند .\r\nچاقو ، مثل امروز در آن ايّام نيز از وسايل زندگى به حساب مىآمد و هيچ خانه‌اى پيدا نمىشد كه در آن حدّاقل يك كارد نباشد . با اين تفاوت كه آنها ساخت دست صنعتگران محلى بود ولى كاردهائيكه امروز در خانه‌هاى اردبيليان مورد استفاده است محصول كارخانه‌هاى اروپا و آمريكا يا كره و فيلىپين مىباشد .\r\nدر قديم داشتن يك چاقوى كوچك در جيب هرمردى نيز معمول بود و بهترين آنها\r\n\r\n\r\n","description":"","footnote":"\r\n( 1 ) - تلمبه‌هاى دستى را در اردبيل « ناسوس » مىگفتند .\r\n( 2 ) - كارد و چاقو را در تركى « پچاق » مىگويند .\r\n","page_name":" 435 ","page_number":441},
  {"content":"\r\n\r\nبعنوان قلمتراش شناخته مىشد . تيغهء اينقبيل چاقو را از فولاد مىساختند و دستهء آنها را از شاخ گوزن درست مىكردند . برخى از چاقوسازان مهارت خاصى در كار خود داشتند و چاقوهاى ظريف و زيبائى به عمل مىآوردند و ساخته‌هاى آنها ببهاى زيادى فروخته مىشد . ساختن قيچيهاى مخصوص پشم‌چينى گوسفندان نيز از كارهاى اين گروه بشمار مىآمد .\r\nتيز كردن چاقو و قيچى با چرخهاى دستى صورت مىگرفت و بوسيلهء تسمهء چرمى ، كه توسط شاگرد دكان كشيده مىشد ، به حركت درمىآمد . ولى از نيمقرن پيش كه مهاجرين بنام « چروون » از روسيه آمدند يكنوع چرخهاى جديد معمول كردند كه بوسيلهء يكنفر و با نيروى پاى او حركت مىكرد .\r\n\r\nحلبىسازى :\r\nگروه ديگرى از آهن‌كاران اردبيل حلبىسازها بودند كه گرچه با آهن سروكار داشتند ولى خود رستهء جداگانه‌اى به حساب مىآمدند و بازار آنها هم بنام « تنكه بازار » شناخته مىشد زيرا با ورقهاى آهنى نازك كار مىكردند و چون اين ورق‌ها را در اردبيل « تنكه » مىگفتند از اينرو بازار آنها هم بدين‌نام خوانده مىشد .\r\nمحصول كار حلبىسازها ، بخارى ، لوله ، سطل ، آفتابه ، سماورهاى كوچك معروف به حلبى ، طشتك‌هاى مختلف بنام « لاخان » و امثال آنها بود و لحيمگرى هم از كارهاى اختصاصى آنها بشمار مىآمد .\r\n\r\nمسگرى :\r\nيكى از رسته‌هاى صنعت قديم در اردبيل مسگرى بود كه در بازار راستهء نسبتا بزرگ و طولانى بنام آنها « مسگره بازار » خوانده مىشد . در آن ايام نيز ، مثل امروز ، ظروف چينى از خارج مىآمد و ببهاى زيادى فروخته مىشد از اينرو تهيهء آن براى همهء خانواده‌ها ميسّر نمىبود . آنانى هم كه در خانه چينىآلات داشتند يا خريدارى مىكردند براى احتراز از شكستن ، از به كار بردن آنها خوددارى مىنمودند و در عوض از ظروف مسين استفاده مىكردند . از اينرو ساختن ظروف مسى از صنايع و كارهاى وسيع اين شهر بود و علاوه بر مسگران گروهى نيز بنام « قليچى » ، كه تحريف‌شدهء همان كلمهء قلعچى است در نقاط\r\n\r\n","description":"","footnote":"","page_name":" 436 ","page_number":442},
  {"content":"\r\n\r\nمختلف شهر به سفيدگرى ظروف مذكور اشتغال داشتند .\r\nمسگرها از اوراق مس ديگ ، قابلمه ، دورى كه نامى براى بشقابهاى گرد و بزرگ بود ، بشقاب ، قراپالان يا آبكش ، كفگير ، طشت ، آفتابه ، مجموعه‌هاى بزرگ و كوچك ، آفتابه‌لگن ، كاسه ، طاس حمام ، پياله ، تابه ، سينى و ديگر لوازم زندگى مىساختند .\r\nاوراق مس از خارج مىآمد و در اين بين مس زنجان با مرغوبيت خاصى شناخته مىشد . برخى از مسگران بر ساخته‌هاى خود نقشهائى نقر مىكردند يا اشعارى بر روى آنها مىنوشتند .\r\n\r\nزرگرى :\r\nزرگرها هم بازار مخصوصى داشتند كه بنام آنها « زرگره بازار » خوانده مىشد . اينان صنعتگران ظريف‌كارى بودند و از طلا و نقره زينت‌آلات مىساختند . مصنوعات آنها به صورت گردن‌بند ، سينه‌ريز ، النگو ، دستبند ، گوشواره ، انگشترى ، گلهاى سر بود .\r\nپيشينيان آنها علاوه بر زينت‌آلات مذكور خلخالهاى زيبا براى بستن به مچ پا ، تكمه‌هاى زرّين آويزشكل ، براى دوختن به جلوى « يل » « 1 » هاى بانوان ، مىساختند و براى اعيان و اشراف نيز انفيه‌دان از طلا و نقره درست مىكردند . در صفحهء 23 جلد دوم اين كتاب از روكش نقرهء در ورودى رواق مقبرهء شيخ صفى الدين عليه الرحمه سخن گفته نوشته‌ايم كه سازندهء آن ، با خط ريز و در زير گلهاى زيبائى كه طرح كرده خود را با اين جمله « عمل امير خان ارده‌بيلى 1020 » معرفى نموده و در چهارصد سال قبل مهارت و استادى خود را عرضه كرده است . اين در اكنون نيز باقى است و بطوريكه اشاره كرده‌ايم خواندن عبارت مذكور بدون عينك و ذره‌بين متعذر مىباشد .\r\n\r\nنجّارى :\r\nگروه ديگرى از صنعتگران اردبيل به كارهاى چوبى اشتغال داشتند و مصنوعات خود را از چوب مىساختند و در صدر آنها نجّاران بودند . اينان راستهء بخصوصى نداشتند و غالبا در محلّات و معابر شهر براى خود محلّ كار ترتيب مىدادند .\r\n\r\n\r\n","description":"","footnote":"\r\n( 1 ) - « يل » عبارت از كت مخصوصى براى زنها بود كه با شليته و شلوار مىپوشيدند .\r\n","page_name":" 437 ","page_number":443},
  {"content":"\r\n\r\nنزديكى اردبيل بجنگل و آزاد بودن استفاده از درختان آن در گذشته ، موجب وفور و ارزانى چوب در اين شهر بود ولى از سى سال پيش كه بريدن و در نتيجه خريدوفروش آن ممنوع گرديده ، چوب نيز به صورت قاچاق درآمده و بهاى محصولات آن مضاعف گشته است .\r\nچوبها را معمولا به صورت الوار از جنگل مىآوردند و نجّاران مىبايست قبلا از آنها تخته تهيه كنند . براى اين كار دسته‌اى از نجّارها صرفا تخته كردن الوار را بر عهده داشتند و آنها را ارّه‌كش مىگفتند . ارّه‌كشها در وسط دكانهاى مرتفع خود تخته‌بندهاى بلند و محكمى مىساختند و الوارها را بر روى آن قرار داده مىبريدند .\r\nبراى آنكه تخته صاف و بضخامتهاى مورد نظر بريده شود بوسيلهء نخهاى رنگ‌آلود ، بر روى آنها خط مستقيم بوجود مىآوردند و بدينطريق محل حركت ارّه را مشخص مىساختند . الوارها را عموما با ارّه‌هاى بزرگى كه بوسيلهء دو نفر كشيده مىشد مىبريدند بدينمعنى كه يكنفر در روى تخته‌بند و ديگرى در زير آن قرار گرفته اين كار را انجام مىدادند . نجّارها قطعات بريده شده را چند روزى در جلوى آفتاب خشك مىكردند و سپس به كار مىبردند .\r\n\r\nصندوقسازى و خرّاطى :\r\nساختهء نجّارها معمولا در ، پنجره ، اشكاف ، قفسهء دكان ، چهارپايه ، نيمكت ، تخت ، كرسى ، زيربخارى ، گهواره و نظاير آنها بود ولى برخى از آنها صندوق‌سازى مىكردند و براى گذاشتن لباس ، رختدان و صندوق مىساختند يا براى نگهدارى نان ، كه در خانه‌ها پخته مىشد ، صندوقهاى بزرگى درست مىكردند . صندوق‌سازى شغل ظريفى بود و برخى از استادكاران با نوارهاى آهن نقشهاى زيبائى بر روى رختدان و صندوق بوجود مىآوردند .\r\nبعضى ديگر خرّاط بودند و از چوب وسايل مخصوصى مىتراشيدند يا از قطعات آن لوازم ديگرى مىساختند . اين وسايل در درجهء اول عبارت از دلو چوبى براى كشيدن آب از چاه ، نورد براى پهن كردن خمير ، گوشت‌كوب ، قوطىهاى چوبى بجاى جعبه‌هاى مقوائى امروزى براى قنادها ، دستهء بيل ، شانه‌هاى چوبى براى باد دادن خرمنها ، دستهء\r\n\r\n","description":"","footnote":"","page_name":" 438 ","page_number":444},
  {"content":"\r\n\r\nداس و چكش ، دوك دستى براى رشتن پشم و برخى اسباب‌بازيهاى چوبى براى بچه‌ها بود .\r\n\r\nارابه‌سازى :\r\nدر نيمقرن پيش ساختن ارابه قسمت بزرگى از صنايع چوبى اردبيل را تشكيل مىداد زيرا ارابه در آن ايام بزرگترين وسيلهء نقليه و حمل بار بشمار مىآمد و علاوه بر شهر در روستاها هم از لوازم كار كشاورزى محسوب مىشد .\r\nدر آن دوران ارابه‌هاى اردبيل عموما چهارچرخه بودند و با نيروى دو گاو حركت مىكردند ولى پس از آمدن چروونها ساختن گارى نيز ، كه داراى دو چرخ بزرگ بود و با يك اسب كشيده مىشد ، معمول گرديد .\r\nمحور چرخهاى ارابه از الوار چوبى ساخته مىشد . دو سر آنها را به صورت استوانه مىتراشيدند و چرخها را بر آنها مىگذرانيدند . چون در نتيجهء كار و هوا و رطوبت چوبهاى مذكور ، بويژه انتهاى آنها ، كه چرخها در آنها حركت مىكردند ، سائيده مىشد از اينرو صنعتگران شيارى در وسط طولى محورهاى مذكوركنده ، ميله‌هاى آهنى قطورى در آنها جاى مىدادند و چرخها را ، كه در وسط طوقهء آنها نيز لوله‌هاى آهنى مىگذاشتند ، به دو سر اين ميله‌ها مىبستند .\r\nمحور جلو و عقب ارابه بوسيلهء الوار محكم ديگرى ، كه بمنزلهء « شاسّى اتوموبيل » ها بود ، از وسط بهم متصل مىشد . محلّ اتصال اين شاسّى در محور عقب ثابت و در محور جلو متحرك بود و گردش ارابه را براست و چپ ميسّر مىنمود .\r\nدو سمت ارابه ، در جلو و عقب ، باز بود ولى دو طرف ديگر آن با نرده‌هاى چوبى بلندى ، كه به شكل نردبان ساخته مىشد ، بسته مىگرديد .\r\nچرخهاى ارابه نيز از چوب تهيّه مىگرديد و استادكاران مخصوصى منحصرا بدان مبادرت مىكردند و در واقع صنف جداگانه‌اى را در اين رشته از صنايع چوبى تشكيل مىدادند . دور جدار بيرونى محيط چرخها را با حلقه‌هاى آهنى مىپوشانيدند و نيز داخل طوقه‌هاى آنها ، چنان كه گفتيم با مهارت خاص لوله‌هاى آهنى كار مىگذاشتند .\r\nاز نيمقرن پيش كه درشگه در اردبيل وسيلهء نقليهء عمومى شد ساختن آن نيز رواج\r\n\r\n","description":"","footnote":"","page_name":" 439 ","page_number":445},
  {"content":"\r\n\r\nيافت و درشگه‌هاى ظريف و زيبا كه ساختهء دست استادكاران اين شهر بود ببازار آمد و بنقل و انتقال مسافرين پرداخت .\r\n\r\nنعلبندى :\r\nدرشگه و گارى با اسب كشيده مىشد و علاوه بر آنها ، خود اسب و الاغ و استر نيز قسمت اعظم انتقال بار و مسافر را بر عهده داشت و چون در اثر كار زياد سمهاى آنها سائيده شده و در صورت عدم توجه موجبات لنگى چهارپا را فراهم مىكرد از اينرو بر پاهاى آنها نعل مىبستند و بدينطريق سلامت آنها را تأمين مىنمودند .\r\nنعلبندان ، كه در اردبيل آنها را « نالچه‌گر » مىگفتند ، بازار مخصوصى نداشتند بلكه در هركوى و برزنى دكان نالچه‌گرى به چشم مىخورد و كسانى بدينطريق امرار معاش مىكردند . نعل را آهنگران ، چنان كه گفتيم ، از قطعات آهن مىساختند .\r\nنعلبندان آنها را خريدارى كرده بوسيلهء چكش و سندان از نو پرداخت مىنمودند و شكل و اندازه‌هاى معينى بر آنها مىدادند . سپس با ميخهاى مخصوصى آنها را بر پاى ستوران مىبستند .\r\nنعلبندى مهارت خاصى لازم داشت زيرا با كوچكترين اشتباه يا بىاطلّاعى ، ممكن بود ميخ به مايهء پاى حيوان بخورد و آن را لنگ و معيوب گرداند .\r\nنعل كردن اسبهاى جوان نيز كار مشكلى بود زيرا آنها از بستن نعل و كوبيدن ميخ بپاى خود مانع مىشدند و گاهى با لگدپرانى و حركات تند سبب ناراحتى استادكار مىگرديدند . در اينموارد استادكاران ورزيده با دستگاه مخصوصى آنها را رام مىكردند .\r\nبدينمعنى كه قبلا لب پائين حيوان را در حلقهء طنابى ، كه به دو سر قطعه چوب محكمى بسته بودند ، جا داده حلقه را بدور چوب مىپيچيدند لب حيوان بدينطريق تحت فشار قرار مىگرفت و تا پايان كار كه همچنان باقى بود ، شيطنت و لگدپرانى نمىكرد .\r\n\r\nسرّاجى و پالاندوزى :\r\nاز اسب و الاغ بدون زين و پالان ، بويژه براى سوارى ، به زحمت مىتوان استفاده نمود از اينرو دارندگان اينقبيل چهارپايان درصدد تهيهء آنها برمىآمدند و از استادكارانى كه چنين وسايلى مىساختند خريدارى مىكردند .\r\n\r\n","description":"","footnote":"","page_name":" 440 ","page_number":446},
  {"content":"\r\n\r\nپالاندوزها و سرّاجها هردو اصنافى از صنعتگران به حساب مىآمدند و در راسته‌هائى كه بنام آنها « پالاندوز بازار » و « سرّاجا بازار » خوانده مىشد بساختن آنها مىپرداختند .\r\nپالانها با هم فرق داشت و نحوهء دوخت آنها براى اسب و الاغ و شتر ، همچنين در بعضى مواقع براى باربرى و سوارى ، تفاوت مىكرد . مصالح اوّليه آنها عموما بافتنىهائى مثل گليم و پلاس كهنه ، و ساقه‌هاى گندم و جو بنام « كولش » بود .\r\nپارچه‌هاى مخصوص پالان را با الگوى معينى بريده مىدوختند سپس كولش را با مهارت خاص ، و بكمك ميلهء آهنى كه نوك آن دوشاخه بود ، در آنها جاى مىدادند .\r\nگاهى براى استفاده برخى كدخدايان پير يا رؤساى طوايف ده‌نشين ، پالانرا با تكه‌هاى فرشهاى كهنه مىدوختند تا نرمتر شود و راحتى آن بيش از پالانهاى معمولى گردد .\r\nكسانى كه ابزار و وسايل لازم ، غير از كفش و چاروق ، را از چرم مىساختند ، سرّاج خوانده مىشدند . كار مهمّ سراجان در اردبيل ساختن لگام ، زين اسب ، كمربند ، شلاق يا « قمچى » « 1 » و . . . در اين اواخر چمدانهاى مسافرتى بود و همهء اينها را از چرم دبّاغى شده درست مىكردند . بهترين زين اسب را در روزگار گذشته از روسيه مىآوردند ولى در اردبيل نيز استادكارانى بودند كه زينهاى ظريف و زيبا مىساختند .\r\n\r\nكفشدوزى :\r\nكفشدوزى از قديمترين صنايع در اين منطقه بود و گرچه امروز تقريبا متروك گشته است ولى راستهء آنها همچنان بنام « باشماقچى بازار » اكنون نيز باقى مىباشد .\r\nدكانهاى اين بازار معمولا طول زيادى داشت . قسمت عقب آنها مخصوص دوختن ، و بخش جلو براى عرضه كردن كفشها و فروختن آنها بود .\r\nكفشها در دو گونهء زنانه و مردانه دوخته مىشد و بر خلاف امروز كه انواع مختلف پيدا كرده‌اند ، يا « ديك‌دابان » يعنى پاشنه‌بلند بودند و يا « ياستىدابان » يعنى پاشنه‌كوتاه . كفشهاى ديك‌دابان مردانه را معمولا « قوندارا » مىگفتند و تخت آن را نيز با چسباندن تكه‌هاى چرم ، بين چرم زيرين و كف داخل كفش ، دو لايه مىساختند\r\n\r\n\r\n","description":"","footnote":"\r\n( 1 ) - شلاقى را كه بر سر چوبى بسته در اسب‌سوارى از آن استفاده مىكنند در تركى « قمچى » مىگويند .\r\n","page_name":" 441 ","page_number":447},
  {"content":"\r\n\r\nولى نوع ديگر آن « تك‌گون » « 1 » ناميده مىشد كه رويه و تخت آن را از يك‌لا چرم مىدوختند .\r\nدهقانان قديم يكنوع كفش ديگرى به پا مىكردند كه آنها را « ساغرى » مىگفتند و زنانه و مردانه آن بيك شكل بود جز آنكه رويهء نوع زنانه را اغلب از تيماج و ياميشن رنگين يا پارچهء با حاشيهء مليله‌دار مىدوختند .\r\nكفش پاشنه‌بلند زنانه را « پوتين » و پاشنه‌كوتاه آن را ، كه سبك و نرم مىشد ، « چه‌ويك » « 2 » مىخواندند و بايد گفت كه اين هردو كلمه روسى بود و مجاورت اردبيل با روسيه و رفت‌وآمدهاى بلامانع گذشتگان اين شهر بدان نقاط ، رواج اينقبيل كلمات و اسامى را در زبان مردم اين منطقه آسان مىنمود . مردان متمكن در زمستان از روى كفش خود « كالوش » به پا مىكردند و كفش و كالوش را رويهم « پوتين كالوش » مىگفتند . كالوش عموما از روسيه مىآمد ولى كفش آن را ، كه معمولا به صورت نيم چكمه‌هاى سبك بود ، در اردبيل مىدوختند .\r\n\r\nچرمسازى :\r\nقابل توجه است كه كليهء مصالح و لوازم كفش در محلّ تهيه مىگرديد و از اينرو صنايع جنبى ديگرى ، بويژه دبّاغى و چرمسازى نيز در كمال اهميت بود . دباغخانه‌ها در دو نقطهء شمال شرقى و شمال غربى شهر و در كنار قسمت سفلاى رودخانهء بالخلو و نهر « سلّاخخانه » ، كه آن نيز منشعب از بالخلو بود ، قرار داشت و كارگران زيادى در آنها كار مىكردند . آنان پوستهاى گاو و گوسفند را ، كه از روستاها مىآمد ، و يا در شهر تهيّه مىكردند ، با اصول ابتدائى عمل آورده به صورت چرم و ميشن و تيماج درمىآوردند و علاوه بر تأمين مصرف شهر قسمتى از آنها را نيز صادر مىنمودند . چون تعداد باغخانه‌ها معدود و عرضهء چرم زياد بود از اينرو برخى از چرم‌فروشان آنها را به صورت خام صادر مىكردند . اينان پوست گاو و گوسفند را نمك‌سود كرده در جلوى آفتاب مىخشكانيدند و آنگاه بطريق خاصّى بسته‌بندى كرده به تبريز و همدان مىفرستادند .\r\n\r\n\r\n","description":"","footnote":"\r\n( 1 ) - بتلفظ فرانسوى  Tak Gueun \r\n( 2 ) -  Tchevik \r\n","page_name":" 442 ","page_number":448},
  {"content":"\r\n\r\n\r\nچاروقدوزى :\r\nبه پا كردن چاروق خاص دهقانان بود زيرا بعلّت سبكى و نرمى ، كار كردن در بيابان را آسان مىنمود و بر خلاف كفش كه همواره در اراضى خاك رسى مرطوب مقدار زيادى گل در خود جمع مىنمايد ، چاروق آنچنان آلودگى نداشت .\r\nچاروق را عموما از چرم خام مىدوختند و چون چاروقچيان مشتريان زيادى داشتند لذا در دو قسمت مجزا از هم در بازار كار مىكردند و بدينجهت چاروقچى بازار نيز در اردبيل دو بازار بود يكى نزديك خرّاطا بازار و ديگرى در حوالى زرگره بازار .\r\n\r\nنخريسى و فرشبافى :\r\nرشتهء ديگر از صنايع معمول در اردبيل فرشبافى بود كه از قديم الايام در اين منطقه رواج داشت . بويژه در روستاها وسيلهء اشتغال بانوان و دختران بشمار مىآمد .\r\nفرشهائى كه در اردبيل بافته مىشد غالبا به صورت كناره بود و نقشهاى آن‌ها نيز بيشتر به صورت طبيعت و تصوير حيوانات منظور مىشد و چون طرح آنها بوسيلهء خود دهقانان تهيّه مىگشت از اينرو اغلب به صورت ابتدائى به نظر مىرسيد . امّا در خود شهر فرشهاى زيبا و گرانبها مىبافتند .\r\nمثل كفشدوزى تمام وسايل فرشبافى نيز در محلّ تهيّه مىشد و چون دستگاه نخ‌ريسى « ماشينى » وجود نداشت ، اين كار در خانه‌ها و بوسيلهء زنان صورت مىگرفت .\r\nاينان با دستگاههاى دستى مخصوصى ، كه وسيلهء خرّاطها و بنام « داراخ » يا شانه ساخته مىشد ، پشم را شانه كرده سپس توسط دستگاه دستى ديگرى بنام « جهره » يا دوك ، آنها را مىرشتند و پشمها را به صورت رشته درمىآوردند .\r\nرشته‌ها از حيث تابيدن مختلف بود . آنهائى كه براى فرشبافى تابيده مىشد تاب كمترى مىيافت و نام « خاما » يا خامه به خود مىگرفت . ولى قسم ديگرى كه براى بافتن گليم و جاجيم رشته مىگشت تاب زيادى خورده نازكتر و محكمتر مىگرديد .\r\nيكنوع از اين رشته‌ها را بسيار نازك و محكم مىتافتند و با آن شال مخصوصى مىبافتند و از آن لباس مردانه مىدوختند .\r\n\r\n","description":"","footnote":"","page_name":" 443 ","page_number":449},
  {"content":"\r\n\r\nفرش را در دستگاههاى عمودى و گليم و جاجيم را در روى زمين مىبافتند . در شهر و بعضى از دهستانها نيز كسانى جولائى مىكردند و با دستگاههاى بافندگى ابتدائى ، كه بوسيلهء يكنفر و با نيروى دست و پاى او كار مىكرد ، پارچه‌اى بنام « شال » مىبافتند . اين شال را پس از اتمام در آب گرم خيس كرده مىماليدند تا پرزهاى آن روى پارچه را بپوشاند و آن را از شكل گونى مانند بودنش درآورد .\r\nدر برخى از روستاها بويژه در محال « اجارود » با نخهاى بسيار نازك و تابيده نوعى شال ظريفى مىبافتند كه عينا مثل پارچه بود و اشراف و متمكنين با آن لباس مردانه مىدوختند . اين نوع شال را ، كه اغلب هم با پشم شتر تهيه مىگرديد « يرده‌توخونما » « 1 » يعنى بافته شده در زمين ، مىخواندند و ببهاى بالنسبه زيادى مىفروختند .\r\n\r\nنمدمالى :\r\nقسم ديگرى از اين صنعت نمدمالى بود كه در بازار راسته‌اى بنام نمدمالان « كچه‌چى بازار » خوانده مىشد . اينان دكانهاى بزرگ و درازى داشتند و با پشم شانه خورده نمد مىساختند . بدينطريق كه پارچهء سفره‌مانند بزرگى را ، كه از گونى درست مىكردند ، در وسط دكان باز كرده پشمها را بيك ضخامت و به طول و عرض مورد نظر بر روى آن پهن مىنمودند . آنگاه پارچهء مذكور را از يك سر ، مثل لوله ، بر روى خود و پشمها مىپيچانيدند و آن را به شكل يك استوانهء درمىآوردند . سپس طناب محكمى را بدور آن پيچيده شروع بماليدن مىكردند . پنج يا شش جوان قوىهيكل كه شاگردان يا فرزندان نمدمال بودند با يك پا ، كه با فشار بر روى استوانه قرار مىدادند ، آن را رو بيك سمت دكان مىغلطانيدند و چون به آخر آن مىرسيدند جهت خود را عوض مىكردند و اين كار را براى مدتى ، كه در مجموع كمتر از سى چهل ساعت نبود ، ادامه مىدادند . وقتى استادكار ، بر مبناى تجربه و تشخيص خود ماليدن را كافى مىدانست آن را باز كرده نمد را كه به صورت زيبا و محكمى درآمده بود براى فروش عرضه مىنمود . نمد را بيشتر براى فرش كردن خانه‌ها به كار مىبردند و طبقات متوسط از آن استفاده مىنمودند .\r\n\r\n\r\n","description":"","footnote":"\r\n( 1 ) - در صفحهء 21 جلد دوم اين كتاب بدينموضوع اشاره شده است .\r\n","page_name":" 444 ","page_number":450},
  {"content":"\r\n\r\nبايد گفت كه نمد بندرت ساده و يكرنگ ساخته مىشد زيرا نمدمالان هنگام چيدن پشمها نقشهائى نيز با پشمهاى رنگين بر روى آنها طرح مىكردند و نمدهاى منقوش و زيبائى بوجود مىآوردند .\r\nفرشبافان و نمدمالان عموما از پشمهاى شسته استفاده مىكردند . از اينرو شستن پشم نيز خود شغلى براى جمعى به حساب مىآمد و ممّر معاش خانواده‌هائى از شهروندان و دهقانان را تشكيل مىداد .\r\nپشمى كه در اردبيل بدست مىآمد بيش از ميزان مصرف محلّ بود و لذا قسمتى از آن را صادر مىكردند و تجّار بخصوصى آنها را خريده آمادهء صدور مىنمودند و غالبا آنها را بروسها مىفروختند .\r\n\r\nخيّاطى :\r\nخيّاطها نيز دستهء ديگرى از صنعتگران اين شهر را تشكيل مىدادند . آنان در روزگاران گذشته ، كه ماشينهاى دوخت معمول نبود لباسها را با دست مىدوختند ولى پس از آنكه چرخهاى مزبور از راه روسيه وارد شد استفاده از آن بتدريج بين آنها متداول گرديد .\r\nشكل لباسها با « مد » هاى امروزى فرق داشت و نوعا بلند و بدون يقهء برگردان بود و به قد و اندازهء مشترى دوخته مىشد . رويهء لباس را خود مشترى مىآورد ولى آستر و دگمه و ديگر لوازم آن را خياط تهيّه مىنمود . دوخته‌فروشى معمول نبود امّا پس از آنكه چروونها باردبيل آمدند تهيه و فروش لباسهاى دوخته نيز كم‌كم متداول گرديد .\r\nخياطها در قديم ، راسته و بازار مخصوصى بنام « درزى بازار » داشتند ولى بعدها در نقاط مختلف پراكنده شدند و غالبا در محلّات و نقاط ديگر شهر بدين كار مبادرت مىنمودند .\r\nپارچهء لباس معمولا شال محلّى يا بافته‌هاى يزد و اصفهان بود ولى پارچه‌هاى اعلاى خارجى نيز از نوع « گاباردين » ، « ماهوت » و « فاستونى » بوسيلهء بزازها فروخته مىشد و متمكنين و ثروتمندان مشتريان آنها بودند . دسته‌اى از دوزندگان در دوختن عبا تخصّص داشتند و عبادوزى خود رسته‌اى از خيّاطى بشمار مىآمد .\r\n\r\n","description":"","footnote":"","page_name":" 445 ","page_number":451},
  {"content":"\r\n\r\n\r\nكلاهدوزى :\r\nدستهء ديگر از كسانى كه با سوزن و نخ كار مىكردند كلاهدوزان بودند و در « بوركچى بازار » يا بازار كلاهدوزان ، روبروى مسجد جامع فعلى كلاه مىدوختند . امروز كلاه گذاشتن تقريبا از « مد » افتاده و كلاه‌دوزى اهميت پيشين خود را از دست داده است ولى در ايام گذشته همهء شهروندان و روستانشينان مرد ، از كلاه استفاده مىكردند و كلاه نداشتن را از بىادبىهاى بزرگ اجتماعى مىدانستند و چون مردان تقريبا بطور عموم سرهاى خود را تيغ انداخته از ته مىتراشيدند لذا براى احتراز از سرما نيز بسر گذاشتن كلاه لازم مىنمود .\r\nكلاههاى آندوره بطور كلى بر دو نوع مخروطى يا استوانه‌اى بود ، كلاههاى مخروطى را ، كه در اصل به شكل هرم چهار يا پنج‌وجهى دوخته مىشد ، در محلّ « طاساكى » مىگفتند ، كه به نظر مىرسد تحريف‌شدهء « طاس‌كلاه » باشد . اين نوع كلاه مخصوص دهقانان بود و در شهر نيز بيشتر كارگران و پيشه‌وران از آن استفاده مىكردند . آندسته از شهروندان هم كه از كلاههاى نوع دوم بسر مىگذاشتند شبها از طاساكى استفاده كرده با آن مىخوابيدند و بدينجهت اينان آن را شب‌كلاه مىگفتند .\r\nطاساكى را از نمد و پارچه مىدوختند بدينطريق كه بر طبق الگوهاى مخصوص ، براى سنين مختلف ، مثلّثهاى متساوى الساقينى از نمد بريده ، بهر تكه از آن پارچه‌اى بعنوان آستر ميدوختند . سپس آنها را دوبدو در ساقهاى مساوى ، با نخ و سوزن بهم وصل كرده پس از كشيدن رويه و حاشيه‌اى بر دور قاعده ، به صورت كلاه درمىآوردند .\r\nكلاههاى نوع دوّم را از مقوا مىساختند بدينطريق كه مستطيلى از مقوّا را بر مبناى الگوهاى معيّن به صورت استوانه درمىآوردند و يكى از قاعده‌هاى آن را ، كه على الرسم اندكى تنگتر از ديگرى بود ، با مقواى دايره مانند ديگرى مىگرفتند . آنگاه به داخل آن آستر و بخارجش رويه مىدوختند .\r\nرويهء چنين كلاهها را معمولا از پارچه‌هائى مثل ماهوت و فاستونى ، برنگ مشگى تهيّه مىكردند و در اين صورت آن را كلاه اميرى مىگفتند ولى براى كلاه برخى از اعيان و\r\n\r\n","description":"","footnote":"","page_name":" 446 ","page_number":452},
  {"content":"\r\n\r\nاشراف از پوست بره ، كه از « بخارا » مىآوردند رويه مىكشيدند و چنين كلاهها را بخارائى مىناميدند .\r\nپس از تأسيس سلسلهء پهلوى نوع ديگرى كلاه لبه‌دار در ايران معمول شد كه آن را « كلاه‌پهلوى » مىگفتند و كلاهدوزان بجاى اميرى از آن مىدوختند . شكل اين كلاه شبيه اميرى بود با اين تفاوت كه در جلو لبه‌اى داشت و گويا از كلاه افسران فرانسوى تقليد شده بود . چندى از دوران كلاه پهلوى نگذشته بود كه كلاه « شاپو » براى مردان اجبارى شد و از خارج وارد اردبيل گرديد زيرا كلاهدوزان از ساختن آن درماندند . با اينحال برخى از نمدمالان با تهيهء قالب و كركهاى نرم ، شروع بساختن آن كردند و چون در بازار رقابت شكست خوردند از اين كار بازماندند .\r\nبموازات تجويز كلاه شاپو براى مردان ، براى دانش‌آموزان دبيرستان‌ها كلاه « كاسگت » و براى نوآموزان دبستانها كلاه « بره » مقرر گرديد و كلاهدوزان بناچار شكل كارهاى خود را عوض كرده كلاههاى جديد دوختند .\r\n\r\nدستكش و جوراب‌بافى :\r\nمردان و زنان اردبيل جوراب مىپوشيدند بويژه در فصل زمستان كه براى احتراز از سرما در داخل اطاق نيز از آن بىنياز نبودند .\r\nجورابهاى قديم عموما از پشم و با دست بافته مىشد و زنان روستائى مقادير زيادى از آنها را بافته براى فروش عرضه مىكردند . اين جورابها ندرتا ساده مىبود و بيشتر با نخهاى رنگين نقش و نگارهاى زيبائى در آنها ديده مىشد .\r\nبرخى از انواع آنها از حيث ظرافت و رنگ و گيرائى نقشه شاهكارى به حساب مىآمد و جزو هنرهاى زيبا شمرده مىشد .\r\nبانوان در خارج از خانه بجاى جوراب از « چاخچور » استفاده مىكردند . از نيم قرن پيش ، كه جورابهاى ماشينى از خارج وارد اين شهر شد ، آنان كه نوآورى را دوست داشتند چاخچور و جورابهاى محلى را با آنها عوض كردند و كم‌كم جورابهاى نخى و بعد « پلاستيكى » را جانشين آنها ساختند .\r\nدستكش نيز از پشم بافته مىشد و بيشتر مردها ، آن هم در زمستان از آن استفاده مىكردند . دستكش را از كرك ، كه در اردبيل به آن « تيفتيك » مىگفتند مىبافتند از\r\n\r\n","description":"","footnote":"","page_name":" 447 ","page_number":453},
  {"content":"\r\n\r\nاينرو بسيار نرم و گرم مىشد . برخى از بانوان از پشم نيز دستكش تهيّه مىكردند و گاهى آنها را رنگين و منقش مىبافتند .\r\n\r\nكوزه‌گرى :\r\nدستهء ديگرى از صنعتگران اردبيل با خاك و گل و نظاير آنها سروكار داشتند و اينان كوزه‌گران ، آجرسازان ، گچ و آهك‌پزان بودند . كوزه‌گرى مخصوص روستاى داشكسن يا ججين بود و چنان كه گفته‌ايم اهالى اين دهكده وسايل سفالى مىساختند كه در رأس آنها كوزه‌هاى آب قرار داشت . اين كوزه‌ها در اندازه‌هاى مختلف ساخته مىشد .\r\nكوچكترين آنها را « بزكچه » و بزرگترينشان را « سينگ » مىگفتند . نوع ديگرى از آن « بارداخ » نام داشت و مثل ليوانهاى بزرگ امروزى براى آبخوردن به كار مىرفت .\r\nلولهنگ را ، كه نسل مقدم آفتابه براى تطهير بود هم اينها مىساختند و نيز نوعى كوزهء بزرگ با دهانهء بالنسبه فراختر بنام « نهره » درست مىكردند كه روستائيان مشتريان آنها بودند و از ماست با تكان دادن در آن ، كره مىگرفتند . زنان شهروند علاوه بر اين كار ، نهره را براى انداختن سركه به كار مىبردند و با اين سركه ترشى دلپذير درست مىكردند .\r\nكوزه‌گران گلدان ، تنبوشه يا لوله‌هاى سفالين بنام « گنگ » ، « پىتى » يا ديزى براى پختن گوشت ، طغار ، و اشياء و اسباب‌بازيهاى ديگرى مثل تتك و دلكه « 1 » نيز مىساختند و پس از پختن و آماده كردن ، آنها را براى فروش به شهر مىآوردند .\r\n\r\nآجرسازى :\r\nدر گذشته‌هاى دور معمولا بناها را با خشت مىساختند و فقط براى زيبائى ، قسمتى از نماى آن را ، مثل اطراف در و پنجره با آجر درست مىكردند از اينرو مصرف آن كمتر بود و در شهر بيش از يكى دو كورهء آجرپزى وجود نداشت . ولى كم‌كم كه به كار بردن آجر در خود ساختمان رواج گرفت تهيهء آن نيز بيش‌ازپيش معمول شد و كوره‌خانه‌هاى بيشترى در جوار شهر و بيرون دروازهء آستارا احداث گرديد . در سنوات اخير توليد آجر در اين كارگاهها ، كه به شكل ابتدائى بود ، جوابگوى تقاضاى زياد مردم نمىشد . از اينرو در سال 1332 خورشيدى شركتى براى ايجاد كورهء آجرپزى جديد به شكل « هوفمان » بوجود\r\n\r\n\r\n","description":"","footnote":"\r\n( 1 ) - بصفحهء 100 جلد دوم اين كتاب مراجعه فرمائيد .\r\n","page_name":" 448 ","page_number":454},
  {"content":"\r\n\r\nآمد و سهامى نيز بدينمنظور پيش‌فروش گرديد . اما با پيش‌آمدن كودتاى 28 مرداد 1332 اين شركت معطّل ماند و سرانجام با استرداد سهام دريافتى به صاحبان آنها منحل شد . « 1 »\r\nافزايش تقاضا بعدها برخى از صاحبان سرمايه را بر آن داشت كه كوره‌هاى جديد با اصول علمى و فنى بسازند و نيازهاى ساختمانى را از حيث آجر بر طرف سازند . در عهديكه ما اين مجموعه را گرد مىآوريم در اردبيل شش كوره از نوع مذكور فعاليت دارد .\r\n\r\nگچ و آهك‌پزى :\r\nگچ و آهك از معدنيّات بشمار مىآيند و پس از استخراج محتاج دگرگونيهائى مىباشند تا قابل استفاده شوند .\r\nاين هردو از قديم الايام در اينحوزه وجود داشته ، از گچ براى سفيدكارى و از آهك در پى بناها و ساختمانها استفاده مىشده است . تا گذشته‌هاى نه‌چندان دور ، سيمان در اين شهر فروخته نمىشد از اينرو تمام آنچه را كه امروز سيمان انجام مىدهد از آهك مىگرفتند و در برخى موارد مثل حوض‌ها ، خزينه‌هاى حمام‌ها و نظاير آنها ، آن را با خاكستر و ماسه و زردهء تخم‌مرغ و الياف پنبه مخلوط كرده مادهء جديدى بنام ساروج تهيّه مىنمودند و جاهائى ، مثل كف حوض و غيره را كه احتمال نشت و نفوذ آب مىرفت با آن مىپوشانيدند . براى آنكه گل خمير مانند ساروج ، موقع خشك شدن ترك برندارد چندين روز آن را به نرمى ماله مىكشيدند و از خشك شدن يكبارهء آن جلوگيرى مىكردند .\r\nآهك را عمدتا در قريهء داشكسن تهيه مىكردند ولى در خود شهر نيز ، مثل كنار پل ابراهيم‌آباد ، كوره‌هائى براى پختن سنگ آهك ساخته بودند . گچ هم مثل آهك در داشكسن استخراج و تهيه مىگرديد ولى يكنوع آن از قريهء « نوشنق » در محال و يلكيج بدست مىآمد كه آن را « بوئرگى گچ » مىگفتند و ما در صفحهء 415 در اينباب\r\n\r\n\r\n","description":"","footnote":"\r\n( 1 ) - تشكيل‌دهندگان اين شركت عدّه‌اى از بازاريان روشنفكر و آزاديخواه بودند كه بتشويق نگارنده ، كه در آنزمان شهردارى آنشهر را بر عهده داشت ، بدين كار مبادرت كردند و با سهام پنجهزار ريالى كه بعلاقمندان و از جمله خود ما فروختند سرمايهء معتنابهى جمع كردند . پس از كودتاى مزبور جهات سياسى و كارشكنىهاى كسانى كه خود را شاهدوست مىگفتند مانع فعاليت اين شركت در حال تأسيس شد و بناچار وجوه دريافت شده به صاحبان آنها مسترد گرديد .\r\n","page_name":" 449 ","page_number":455},
  {"content":"\r\n\r\nمطالبى نوشته‌ايم .\r\n\r\nدوشابسازى :\r\nاز اينها كه بگذريم دوشابسازى نيز صنعتى بود كه در اردبيل رواج داشت و راسته‌اى از بازار پير عبد الملك ، كه محل كار دوشاب‌سازان بود به « دوشابچى بازار » شهرت داشت .\r\nدوشاب را از كشمش مىگرفتند بدينطريق كه كشمش را با فشار زياد به صورت خميرى درآورده با افزودن مقدارى آب ، شيرهء آن را مىگرفتند و اين شيره را به طرز خاصى پخته به صورت دوشاب درمىآوردند .\r\nگرچه كشمش از مشگين و مراغه مىآمد ولى دوشابچىهاى اردبيل مهارت چشمگيرى در ساختن دوشاب داشتند و محصول كار آن‌ها با مرغوبيت خاصى فروخته مىشد . مصرف دوشاب در آن زمان زياد بود زيرا قند و شكر از روسيه مىآمد و به قيمت بالنسبه زيادى فروخته مىشد از اينرو جز مصرف چاى ، آنچه كه از قند و شكر ساخته بود از دوشاب استفاده مىشد .\r\nپيش‌كسوت دوشابسازان اواخر سلطنت قاجاريه در اردبيل « طهماسب » نام داشته و او بوسيلهء قاطرى سنگ آسيائى بزرگى را براى گرفتن شيرهء كشمش حركت مىدادم است . از اينرو قاطر او ضرب المثلى در اين شهر گشته و هركس كه كار بيهوده‌اى انجام مىداد با عنوان « تأمزون قاطرى » بدان قاطر تشبيه مىشده است . در ديگر نقاط ايران اين امر به شكل « قاطر عصار » عنوان مىشود .\r\nدوشابچىها نخودچى هم تهيه مىكردند و در اين كار مهارت خاصى داشتند و چنان كه در صفحهء 106 جلد دوم اين كتاب گفته‌ايم ساختن نخودچى مأكول و مرغوب از سى چهل سال پيش بوسيلهء آنها در تهران و از اين راه در نقاط ديگر ايران معمول گشته است . قبل از آن در تهران و نقاط ديگر يكنوع نخودچى ريز سفت و با پوست تهيه مىشد كه چندان مأكول و مطبوع نبود .\r\nدوشابسازان از شيرهء كشمش حلواها و گزهاى گوناگونى مىساختند كه معمول‌ترين آنها گز كنجدى و گردوئى بود . اين گزها را « اوئماحلوا » مىگفتند و بچّه‌ها از مشتريهاى پروپاقرص آنها بشمار مىآمدند .\r\n\r\n","description":"","footnote":"","page_name":" 450 ","page_number":456},
  {"content":"\r\n\r\n\r\nصابون‌سازى و شمع‌ريزى :\r\nاز جمله صنايع قابل ذكر اردبيل صابونسازى بود كه در گذشتهء اين ولايت رونق بسيار داشت و در دورانى كه به چهل سال قبل منتهى مىشود اردبيل ، بمناسبت وفور چربى حيوانى از مراكز مهم توليد آن بشمار مىآمد . صابونها عموما براى رخت‌شوئى و حمام بود و صابون دست‌شوئى معطر از روسيه مىآمد . صابون‌پزها صابون را در درجات مختلف و اشكال گوناگون مىساختند و پستترين نوع آن بنام « ليغا » معروف بود كه ببهاى نازلترى عرضه مىنمودند . مقارن با زمانى كه اين صنعت بواسطهء ورود صابونهاى غيرمحلّى ، تهديد بتعطيل مىشد صابونسازان يكنوع صابون رنگين اعلاء ، به شكل نيمكره مىساختند و موادى براى نرم و سفيد نگه داشتن پوست دست و صورت بر آن مىزدند و بدينطريق در بين بانوان خوش‌سليقه مشتريان زيادى داشتند .\r\nصابونسازان در دو موقع از سال ، يعنى نزديكيهاى محرم و نوروز شمع مىساختند .\r\nشمعهاى محرّم عموما سفيد و ساده بود و براى روشن كردن در مساجد خريدارى مىشد ولى شمعهاى نوروزى رنگين بود و بر روى بدنهء سفيد آنها خطهاى سبز و زرد و قرمز كشيده مىشد و اردبيليها آنها را بر سر سفرهء چهارشنبه‌سورى يا تحويل سال نو روشن مىنمودند « 1 » .\r\nاينها از جمله صنايعى بود كه تا نيمقرن پيش در اردبيل رونق داشت و صنعتگران شهر قسمت اعظم ما يحتاج منطقه را ، كه بولايات اربعهء اردبيل معروف بود ، فراهم مىآوردند . شك نيست كه در يك چنين جامعهء بسته ، عملكرد صنايع محلّى محدود بحدود مصرف مىشد و كوشش صنعتگران بتأمين نيازمنديهاى مردم منحصر مىگرديد .\r\nبويژه آنكه همهء كارها نيز با دست فراهم مىشد و از ابزار و ماشين‌آلات جديد ، چيزى در آنها به چشم نمىخورد .\r\nدر شرايط امروز قسمت اعظم اين صنايع از بين رفته و جامعهء اردبيل از شكل توليدكننده بمصرف‌كنندهء مطلق مبدّل شده است . امروز گرچه در اين شهر « دميرچى\r\n\r\n\r\n","description":"","footnote":"\r\n( 1 ) - بصفحهء 106 جلد دوم اين كتاب مراجعه فرمائيد .\r\n","page_name":" 451 ","page_number":457},
  {"content":"\r\n\r\nبازار ، مسگره بازار ، خرّاطا بازار ، باشماقچى بازار ، و . . . » موجود است ولى ديگر در آنها اثرى از « دميرچى ، مسگر ، خرّاط ، باشماقچى دوزنده و . . . » بمفهوم اصلى به چشم نمىخورد و همهء جاهائى كه يكروز بنام دكان بود و كالاى حاصل دسترنج كارگران اردبيلى را براى فروش عرضه مىنمود امروز بعنوان مغازه تغيير نام داده و مركزى براى نمايش و فروش كالاهاى ژاپن ، آمريكا ، كره ، فرانسه ، انگلستان ، و . . . گشته است ! . . .\r\nنبايد تصوّر نمود كه ما دچار كوته‌بينى شده و خواهان آنيم كه اردبيل باز به همان شكل قرون گذشته برگردد و به صورت جامعهء سربستهء سابق ادامهء حيات دهد و بجاى ليوان بلورين دربارداخهاى گلين آب بخورد و يا ارابه و گارى را بر « ماشين » و « كاميون » ترجيح دهد . اين امر شدنى نيست و جبر زمان نيز آن را اجازه نمىدهد و ارتباط كنونى جوامع انسانى و از بين رفتن فاصله‌هاى مكانى نيز اين كار را غيرممكن مىسازد . تأسف ما از اينست كه در مقابل آنهمه كالاى مصرفى وارداتى ، مردم اردبيل چه مىسازند و چه صادر مىنمايند ؟ . . . با هزاران اسف در عصر ما جواب مناسبى براى اين سوآل نيست ولى بدون ترديد نسل جديد پرتلاش و دورانديش اردبيل پاسخهاى عملى و ارزنده‌اى به آنها خواهد داد .\r\n\r\n","description":"","footnote":"","page_name":" 452 ","page_number":458},
  {"content":"\r\n\r\n\r\nفصل چهارم بازرگانى و راههاى اردبيل\r\n\r\nمبحث اول - بازرگانى اردبيل\r\nگفتيم كه بازرگانى عبارت از مبادلهء كالاست و وقتى فرآورده‌هاى كشاورزى ، معدنى ، و يا صنعتى يك جامعه بيش از مقدار لازم براى رفع نياز اعضاى خود آن باشد قسمتى از آن را بنقاط ديگر ، كه نياز بدان دارند ، مىدهند و نيز آنچه را كه خود كم دارند از جاهاى ديگر تهيه كرده وارد مىنمايند .\r\nمبادلهء كالا در مراحل گوناگونى صورت مىگيرد كه بازرگانى بالاترين آنها مىباشد و بدينجهت براى خود تاريخ ، اصول و قواعد خاصى دارد كه حتى در دانشگاههاى بزرگ جهان نيز تدريس مىشود .\r\nمنظور از مراحل يادشده اينست كه افراد جامعه تك‌تك به وارد كردن يا صادر كردن كالا نمىپردازند و على الاصول براى رفع نيازهاى خود نيز مستقيما با بازرگانان رابطه ندارند . بلكه بين اين دو طرف عاملان ديگرى بنامهاى بنكدار ، خرده‌فروش و غيره نيز وجود دارد . بعبارت ديگر بازرگان كالاى خود را به بنكدار ، و بنكداران بفروشندگان جزء مىفروشند و اين دستهء اخير است كه آنها را بمصرف‌كننده عرضه مىدارند .\r\nچنان كه در جمع‌آورى كالاى صادراتى نيز به عكس همين طريق عمل مىنمايند .\r\nبازرگانى بر پايهء سود و زيان مىچرخد از اينرو بازرگانان گروه و جماعتى هستند كه از هوش و فراست كافى در اين كار برخوردارند و با مطالعهء عميق اوضاع و احوال و استنتاج از گذشته و حال ، نيازهاى آيندهء جامعه را در نظر مىگيرند . زيرا اگر نيازهاى جامعه و زمينهء موجودى كالا را بدقت پيش‌بينى ننمايند با زيان روبرو مىشوند و چه‌بسا كه سرمايهء خود را نيز از دست مىدهند .\r\nچنان كه حواس ظاهرى آدمى او را از تغييرات محيط ، مثل گرما ، سرما ، نور و تاريكى و غيره آگاه مىسازد ، بازرگانان نيز بايد با شمّ خاصى كه دارند علاوه بر بازار و مشترى\r\n\r\n","description":"","footnote":"","page_name":" 453 ","page_number":459},
  {"content":"\r\n\r\nاز اوضاع سياسى مبداء و مقصد كالا و طول راهى كه كالا بايد طى كند آگاه باشند و از امنيت همهء آنها اطمينان يابند . و گرنه با يك حمله و هجوم در اين مسير ، ممكن است مال التجاره از بين برود و مساعى آنها بىثمر گردد ؛ و اين نكته‌اى است كه بازرگانان اردبيل نيز در گذشته مجبور برعايت آن بوده‌اند .\r\nاردبيل ، چنان كه گفته‌ايم ، غالبا در معرض هجومهاى تاريخى و يا در مظانّ حمله و غارت عشاير قرار داشته و گاهى امنيت در چهارديوارى شهر نيز مختل مىشده است ، و اين آفت بزرگى براى بازرگانان آن بشمار مىآمده است . يك نظر اجمالى بدانچه ما در فصل چهارم گفتار پنجم جلد اول اين كتاب گفته‌ايم نشان مىدهد كه چگونه مال التجاره‌هاى موجود در اين شهر ظرف سه روز بتاراج رفت و اكثر بازرگانان معتبر و معروف به خاك سياه نشستند .\r\nسياستهاى بين المللى ، و طرز برخورد همسايه‌هاى ايران نيز بمناسبت موقعيت جغرافيائى اردبيل ، در بازرگانى آن اثر گذاشته و در طول تاريخ اوج و حضيضهائى در آن ديده شده است .  « Cornelius de Bruin »  جهانگرد هلندى ، كه در سال 1703 يعنى 277 سال قبل ، از اردبيل ديدن كرده نوشته است كه از كاروانسراهاى مهّم شهر سه تا از آن بازرگانان هندى بود . او در آن نوشته تجارت پيشين اردبيل را پررونقتر از آن زمان گفته و رفتن بازرگانان چينى را ، با اشاره باينكه ديگر از آنان اثرى ديده نمىشود ، خبر داده است .\r\nبازارهاى اردبيل به نظر او زيباتر و ظريفتر و سقفهاى آنها بمراتب بهتر ، و مرتفعتر از بازار ساير شهرهاى ايران بوده است ولى او در شگفت مانده است كه چرا در آن بازارها اثرى از زرگرى و جواهرسازى نديده است « 1 » .\r\nپيشامدهاى ناگوار و اتّفاقات گوناگون موجب دگرگونى اين اوضاع گشته و بازرگانى پررونق اردبيل بر اثر حوادث ، بويژه طاعون ، رواج خود را از دست داده بفاصلهء\r\n\r\n\r\n","description":"","footnote":"\r\n( 1 ) - جغرافياى تاريخى گيلان ، مازندران . ابو القاسم طاهرى ، نشريهء شوراى مركزى جشنهاى شاهنشاهى . تهران .\r\n1347 . ص 105 .\r\n","page_name":" 454 ","page_number":460},
  {"content":"\r\n\r\n133 سال ، يعنى در 1836 ميلادى كه « ژنرال ماژور دارسىتاد » افسر توپخانهء « بنگاله » باردبيل آمده گفته است « شهر اردبيل دو سال گذشته بواسطهء بيمارى طاعون خراب شده و جمعيت آن حدود زيادى كاهش يافته است . هنگامى كه انسان به شهر اردبيل گام مىنهد گوئى به تلهائى از ويرانه رسيده است » « 1 » .\r\nولى اردبيليان كارآمد از تلاش و كوشش باز نايستاده‌اند تا آنجا كه بفاصلهء هفت سال از اين ديدار ، مسافر ديگرى بنام « ويليام ريچارد هولمز » به اين شهر آمده و نوشته است « تجارت خارجى از راه آستارا اردبيل رونق مىگرفت و لذا جمعيت نيز رو بافزايش بود » .\r\n« ديكسيونر جغرافيائى جهان » كه در سال 1856 منتشر شده بفاصلهء 13 سال از مسافرت « هولمز » نوشته است « اردبيل براى جنگ نيست بلكه يك شهر تجارتى است .\r\nدر آنجا يك كاروانسرا ، يك بازار پر از متاع . . . ديده مىشود و . . . يك شهر محلّ برخورد تجّارى است كه از تفليس و دربند و تهران و اصفهان و ديگر شهرهاى داخلى مىروند » « 2 » .\r\nاين رونق سريع تجارى بيش از همه مرهون موقعيت جغرافيائى اردبيل بوده است .\r\nزيرا اين شهر در ملتقاى راههاى ارتباطى گيلان ، آذربايجان ، زنجان ، تهران و حتى اصفهان با قفقاز ، روسيّه ، تركيه ، و ديگر ممالك طرف معامله با ايران قرار داشت و از طريق پيش‌بندر آستارا مركز صادرات و واردات نقاط مذكور بشمار مىآمد و اين موقعيت تا مدتها بعد از جنگ جهانى اول و احداث راه‌آهن تبريز و جلفا نيز باقى بود .\r\nپيدايش خط آهن مذكور از يكسو و تغيير « رژيم » سياسى و اجتماعى و اقتصادى روسيه از سرمايه‌دارى به « سوسياليزم » ، و ناسازگاريهاى سياسى بين دولتهاى ايران و شوروى از شصت سال پيش ، موجب بهم‌خوردن اين وضع گرديد و از آن ببعد تجارت در اردبيل رو به افول گذاشت و سرانجام بازرگانى اين شهر محدود بتوليدات و مصارف خود گشت و اين خود مصيبتى از حيث اقتصاد و اشتغال براى مردم اين ولايت شد .\r\n\r\n\r\n","description":"","footnote":"\r\n( 1 ) - جغرافياى تاريخ گيلان ، مازندران ، آذربايجان . ص 143 و 155 .\r\n( 2 ) - ديكسيونر جغرافيائى جهان . جلد اول ، پاريس 1856 .\r\n","page_name":" 455 ","page_number":461},
  {"content":"\r\n\r\nاز تجارت اردبيل در گذشته‌هاى دور اطلاعات مبسوطى در دست نداريم ولى از دوران صفويّه ببعد در نوشته‌هاى مورخان و جهانگردان مطالب و يادداشتهائى دراينباره مىخوانيم و مثلا درمىيابيم كه گاهى در شبانه‌روز بالغ بر يكهزار شتر بار كالا بدين شهر وارد يا از آن بنقاط ديگر صادر مىشده است . و ترديد نيست كه اين ورود و خروج چه رونقى در عمران شهر و اشتغال و در نتيجه رفاه و آسايش مردم مىداشته است .\r\nبايد گفت كه محتواى بار همهء اين هزاران شتر ساخته‌ها و صادرات خود مردم اين شهر ، يا مصرف ساكنان اين ولايت نبود . بلكه اين نقطه بمنزلهء كانونى بود كه كالاهاى آذربايجان ، قفقاز ، گيلان ، زنجان و حتى تهران و اصفهان از طريق آن ردّوبدل مىشد و با شبكه‌هاى وسيع تجارى در مناطق ياد شده توزيع مىگرديد .\r\nگيلانيان امتعهء بازرگانى ، مخصوصا پيله و ابريشم داشتند كه در استانبول و ازمير خريداران زيادى داشت . در قفقاز و ماوراى آن محصولاتى مثل قند و شكر ، نفت ، منسوجات تهيّه مىگرديد و براى مصرف مردم گيلان و آذربايجان و ديگر نقاط ايران وارد مىشد . آذربايجانيان و زنجانيان پشم و چرم و روده و دستبافهاى صادراتى داشتند و غلّات زيادى نيز مازاد بر احتياج بدست مىآوردند كه قسمتى از آنها در قفقاز و گيلان فروخته مىشد . . . تمام اين كالاها از طريق اردبيل مبادله مىگرديد و تجارتخانه‌هاى مهمى بنمايندگى از بازرگانان مناطق نامبرده در اين شهر برپا بود و بازرگانان خود اردبيل نيز در اين امر فعاليّت وسيع داشتند .\r\nبا پيشرفت زمان و بسبب دسترسى دنياى غرب بوسايل ماشينى ، صنعت آنها سريعا توسعه يافت و مصنوعات آنها ، بويژه در زمينه‌هاى قماش ، آهن‌آلات ، بلور و چينى ، نفت ، قند و شكر و نظاير آنها افزايش چشمگيرى پيدا كرد و بتدريج مناطق مختلف ايران از جمله مشتريان علاقمند آنها گرديد و متقابلا توجه آنان نيز بخريد مواد اوليّه ، كه در اين مناطق بحدّ زيادى يافت مىشد ، بيشتر گشت و روزبروز بر رونق تجارى اين منطقه افزوده شد .\r\nدر كتاب « جغرافياى تاريخى گيلان ، مازندران و آذربايجان » از قول « ويليام\r\n\r\n","description":"","footnote":"","page_name":" 456 ","page_number":462},
  {"content":"\r\n\r\nريچارد هولمز » سابق الذكر آمده است كه « كالاى وارداتى از راه روسيه مشتمل بر آهن ، فولاد ، كاغذ ، ظرفهاى چينى و آهنى و مسى ؛ و مازو و خشكبار ، كارهاى دستى ، ابريشم ، پارچه‌هاى كتانى همدانى از مهمترين كالاى صادراتى است » « 1 »\r\nما در مجلد اوّل اين كتاب ضمن اشاره باهميت بازرگانى گذشتهء اردبيل ، از تعداد كاروانسراهاى تجارى آنجا نوشته گفته‌ايم كه تا نيمقرن پيش 15 باب كاروانسراى وسيع و بزرگ در محدودهء بازار اين شهر وجود داشت « 2 » و در هريك از آنها ، كه غالبا هم دوطبقه بودند تعداد زيادى حجرهء بازرگانى بود و چنان كه هرقسمت از بازارهاى اردبيل بيك صنف و دسته اختصاص داشت غالب اين كاروانسراها هم بيك نوع معين از مال التجاره مخصوص بود مثل سراى « دوگوچى » يعنى برنج‌فروشى ، سراى خشكبارچى يعنى خشكبارفروشان ، سراى « نوئوتچى » يعنى سراى نفت‌فروشان و هكذا . . .\r\n\r\nصادرات اردبيل :\r\nاز مطالب فوق مىتوان نتيجه گرفت كه بازرگانى اردبيل در گذشته از دو لحاظ قابل توجه بوده است . يكى از جهت مركزيّت مهّم بازرگانى در منطقه و ديگرى از حيث برآوردن نيازهاى خود اردبيل . و منظور ما در اين مبحث همين قسمت اخير است يعنى آگاهى از اينكه مردم اين ناحيه چه توليداتى داشته‌اند و مازاد آنها چه بوده است كه بعنوان صادرات مىفروختند و چه اجناس و اشيائى را از خارج وارد كرده به مصرف مىرسانيده‌اند .\r\nاردبيل چنان كه گفته‌ايم يك ناحيهء كشاورزى و دامدارى است از اينرو صادرات آن غالبا فرآورده‌هاى دامى و محصولات كشاورزى است . تربيت دام از قديم الايام در اين منطقه معمول بود و علاوه بر اينكه هردهقان و ده‌نشين ضمن اشتغال به ديگر كارهاى كشاورزى ، تعدادى گاو و گوسفند نيز نگهدارى مىكرد ، مراتع بزرگ و قابل توجه سبلان و مغان اصولا مركز نگهدارى گله‌هاى بزرگ دام بويژه گوسفند به حساب\r\n\r\n\r\n","description":"","footnote":"\r\n( 1 ) -  William Richard Holmes \r\n( 2 ) - نام اين كاروانسراها در صفحه 277 مجلد اول نوشته شده است . يادآورى مىكنيم كه غير از اين كاروانسراها كاروانسراهاى زيادى نيز در شهر وجود داشت ، كه در خارج از محوطهء بازار بود و دهقانان محصولات خود را براى فروش بدانجاها مىآوردند .\r\n","page_name":" 457 ","page_number":463},
  {"content":"\r\n\r\nمىآمد .\r\nدامنه‌هاى وسيع سلسله جبال البرز نيز ، كه در شرق اردبيل كشيده شده و بنام باغرو معروف است ، از مراكز مهّم تربيت دام بوده و مراتع سرسبز آن ييلاق بزرگى براى دامداران ناحيه بشمار مىآمد .\r\nصدور دام ، بويژه گوسفند در گذشته ، يكى از اقلام مهم صادرات اردبيل بوده و گاهى اتفاق مىافتاد كه در سال بيش از دويست هزار گوسفند از اين ولايت بخارج از كشور فروخته مىشد .\r\nفرآورده‌هاى دامى نيز رقم بزرگى از صادرات اردبيل را تشكيل مىداد و در رأس آنها پشم قرار داشت . صادرات پشم سابقا بروسيه صورت مىگرفت و در بعضى از سنوات مقدار آن به هزارها تن مىرسيد . در سنوات اخير كه فرشبافى در خود اردبيل و پشم‌ريسى و بافتن پارچه‌هاى پشمى در ديگر نقاط ايران توسعه يافته مقدارى از پشمها در خود منطقه به مصرف مىرسد مازاد نيز بدان شهرها صادر مىگردد .\r\nپوست و روده نيز يكى ديگر از صادرات دامى اردبيل بود . پوست دبّاغى شده و يا خام و نمك‌سود از صادرات قابل توجه منطقه بود و رودهء گوسفند نيز خريداران بيشترى داشت و تجار بخصوصى آنها را با اصول مطمئن و بهداشى روز ، بسته‌بندى كرده بآلمان و برخى ديگر از كشورهاى خارج صادر مىنمودند .\r\nما متأسفيم كه در دوران رواج اين كالاها ، آمارگيرى و نمونه‌بردارىهاى آمارى معمول نبوده روزى هم كه اين امر كم‌كم در اين شهرستان معمول مىگشت دامدارى منطقه بسبب برنامه‌هاى نامطلوب دولت رو بزوال مىگذاشت . اگر ما آمار صحيح و دقيقى از اين حيث در دست مىداشتيم ، بجاى نقل قول از مطلعين و سالخوردگان ، خوانندگان را با اعداد و ارقام آشنا مىساختيم و اهميت اقتصادى اردبيل را از زبان آنها بيان مىكرديم و صد حيف كه چنين سوابقى موجود نيست .\r\nرقم مهم صادرات ديگر اردبيل روغن بود كه بشهرهاى بزرگ از جمله تهران صادر مىگرديد . روغن اردبيل از حيث عطر و طعم و مرغوبيت شهرت داشت و در ابتداى امر\r\n\r\n","description":"","footnote":"","page_name":" 458 ","page_number":464},
  {"content":"\r\n\r\nكه تجّار و كسبه به درآمد مشروع اعتقاد داشتند در دو نوع مشخص تهيّه مىشد . يكى روغن خالص از كره و ديگرى روغن آميخته با چربى دنبه . و در اين قسم دوم نسبت كره با دنبه نيز بواقعيت قيد مىشد و خريدار با اطمينان خاطر معامله مىنمود . بعد از سوم شهريور 1320 كه ثروت جانشين مروّت گرديد برخى از روغن‌فروشان اقدام بتهيهء روغنهاى مخلوط كردند و در اين راه تا آنجا رفتند كه بجاى دنبه ، چربى كلّه‌هاى بز و گوسفند و مغز استخوانهاى قلم گاو را نيز از طريق جوشانيدن در آب بدست آورده داخل روغنهاى صادراتى كردند و شنيدنى است كه در مقابل اين كار بركت نيز از ثروت و مال آنها برخاست و جز حسرت و بدنامى سودى براى آنها نماند .\r\nروغن معمولا در حلبىهاى 18 كيلوگرمى ريخته مىشد و با لحيم شدن در و منافذ آن ، بتهران و نقاط ديگر ارسال مىگشت . طبق يك آمار در سال 1334 خورشيدى مقدار متوسط روغنهاى صادره از اردبيل 3500 تن بارزش 280 ميليون ريال بوده است . « 1 »\r\nصدور گوشت از اردبيل ، بنحويكه در كشورهاى پيشرفته معمول است صورت نمىگرفت ولى هنگاميكه در رشت و تهران گوشت كمياب و مظنّه بالا بود كسانى لاشه‌هاى گوسفند را در حلبهاى آهنى گذاشته بشهرهاى مذكور مىبردند و ترديد نيست كه در اين نقل و انتقال بهيچوجه اصول بهداشتى رعايت نمىگرديد .\r\nاز فرآورده‌هاى حيوانى صدور تخم‌مرغ بسيار رائج بود و در سى سال پيش كه مرغداريهاى جديد در تهران و ديگر شهرها وجود نداشت مقادير زيادى تخم‌مرغ از اردبيل وارد آنها مىشد . صادركنندگان تخم‌مرغ آنها را بوسيله كارگزاران خود در شهر و دهستانها جمع كرده در جعبه‌هاى تخته‌اى هزار عددى مىچيدند و بجاى صفحات مقوائى امروزى ، كه بنام شانه بين تخم‌مرغها مىگذارند ، فاصلهء آنها را با كاه پر مىكردند .\r\nخود مرغ نيز رقمى از صادرات اردبيل بشمار مىآمد ولى اين قلم فقط در دورهء محدودى از زمان بود زيرا قبل از هشتاد و نود سال تهران و ديگر شهرهاى بزرگ آنچنان\r\n\r\n\r\n","description":"","footnote":"\r\n( 1 ) - ارقام مذكور از پايان‌نامهء تحصيلى آقاى محمد تربيت استفاده شده است .\r\n","page_name":" 459 ","page_number":465},
  {"content":"\r\n\r\nوسيع و پرجمعيت نبودند كه نيازى بفرآورده‌هاى مناطق دوردستى مثل اردبيل داشته باشند و با وسايل حمل‌ونقل كندروى روز آنها را وارد نمايند . از ربع قرن پيش هم با تأسيس مرغدارىهاى جديد تا حدّى نياز آنها بدين كالاها كمتر شده و در شرايط فعلى نياز خود ساكنان اردبيل بمواد گوشتى بيشتر گشته است و ازدياد بىسابقهء جمعيّت ، اين نياز را بيشتر كرده است .\r\nعسل سبلان نيز ، كه شهرت وسيعى دارد ، از صادرات اردبيل بشمار مىآمد و در روزگارى كه موضوع سخن ماست صادرات آن رقم بالنسبه مهمى را تشكيل مىداد ولى از دهسال پيش كه عسل‌فروشان دست به كارهاى ناصوابى زده‌اند از مرغوبيت آن كاسته شده و از طرف ديگر خريدهاى سوقاتى كسانى كه در تابستان براى استفاده از هوا و آبهاى گرم اردبيل بدين ناحيه مىآيند امر صادرات عسل را به شكل بازرگانى از بين برده است .\r\nغلّه نيز يكى از صادرات مهم اين ولايت بود و در سالهائى كه زراعت خوب مىشد مقدار صدور آن حدود پنجاه هزار تن و گاهى بيشتر مىگرديد و قسمت اعظم آن را گندم تشكيل مىداد .\r\nدر منطقهء اردبيل كشت جو بيشتر براى تهيّهء غذاى زمستانى چهارپايان و يا تهيه نواله براى شترها صورت مىگرفت و كسى به خوردن نان جوين اقبال نمىنمود و لذا محصول آن نسبت بگندم كمتر بود و طبعا صادرات آن نيز بپاى گندم نمىرسيد . مقدار گندم صادره از اردبيل در سال كشاورزى 1334 خورشيدى بالغ بر 40 هزار تن ببهاى 160 ميليون ريال و جو قريب 25 هزار تن بارزش 50 ميليون ريال بوده است . « 1 »\r\nكشت ذرّت بعنوان غلّه در اردبيل معمول نبود ولى دانه‌هاى روغنى مثل بزرك و كنجد بسيار كاشته مىشد و صادرات آن نيز گاهى به يكهزار تن مىرسيد و مبلغى بالغ بر 90 ميليون ريال بصادرات اين منطقه مىافزود .\r\nاز اقسام حبوبات نخود و عدس اردبيل مرغوبيت و معروفيت زياد داشت و بهترين نخود نيز كه هم درشت و هم‌پزا بود از قراء باروق و ديجوجين بدست مىآمد . يكنوع\r\n\r\n\r\n","description":"","footnote":"\r\n( 1 ) - ارقام مزبور از پايان‌نامهء تحصيلى آقاى محمد تربيت استفاده شده است .\r\n","page_name":" 460 ","page_number":466},
  {"content":"\r\n\r\nلوبياى چشم‌بلبلى قرمز رنگ ريز نيز در اين منطقه كاشته مىشد كه بمناسبت طعم مطبوعش خريداران بسيار داشت .\r\nعدس اردبيل بر دو نوع بود ريز و درشت ، نوع ريز آن امروزه تقريبا از بين رفته و در ايّامى كه اين مطلب جمع‌آورى مىشود كمياب گشته است . لوبياى سفيد و ماش سبز و لپهء اعلاى اردبيل ارقام قابل توجهى در جدول صادرات آن تشكيل مىداد و در بازار تهران ، حبوبات اين منطقه با قيمت بهترى خريدوفروش مىگشت حدّ متوسط صدور سالانهء حبوبات در ربع قرن پيش بالغ بر چهار هزار تن برآورد گرديده كه بهاى آن حدود 28 ميليون ريال مىشده است .\r\nسيب‌زمينى اردبيل دو نوع بود نوعى بومى بنام « يرآلماسى » كه زردرنگ و با درشتى متوسط بود . نوع ديگر كه تخم آن را از روسيه آورده بودند به همان نام روسى « كارتوپ » ناميده مىشد و درشت و سفيدرنگ بود .\r\nدر گذشته‌هاى دور ارزانى قيمت و كمى مصرف آن در بين مردم ، كشت آن را محدود مىنمود ولى از نيمقرن پيش ، كه گرفتن شيرهء آن بنام « پاتكا » معمول گرديد زراعت آن رو بافزايش گذاشت و شيرهء مذكور كه در قنادى ، بويژه در نبات‌سازى محلّ مصرف داشت ، جنبهء صادراتى يافت . در سنوات اخير صادرات خود سيب‌زمينى هم به مقدار زيادى افزايش يافته است .\r\nدر اردبيل چغندر بومى به خوبى به عمل مىآيد و شيرينى زيادى دارد . صادرات آن سابقا كم بود ولى در اين اواخر افزايش يافته است و لبوفروشان ، بويژهء در تهران ، از مشتريان آن مىباشند . كشت چغندرقند چنان كه در جاى خود گفته‌ايم فقط براى بدست آوردن تخم آن صورت مىگيرد و صدور تخم مذكور ، كه بهترين آنها در نوع خود مىباشد رقم بسيار بزرگى از صادرات اردبيل را تشكيل مىدهد .\r\nدر محال ارشق تنباكو به مقدار زيادى عمل مىآيد و ادارهء دخانيات ايران ، و پيش از تشكيل آن ، تهيه‌كنندگان سيگار از مشتريهاى آن بشمار مىآمدند . در سراب نيز ، كه امروز به صورت شهرستانى درآمده است تنباكوى خوب بدست مىآمد .\r\nيكى از اقلام مهم صادرات اردبيل فرش بود كه از قديم الايام در اين ولايت بافته\r\n\r\n","description":"","footnote":"","page_name":" 461 ","page_number":467},
  {"content":"\r\n\r\nمىشد . فرشهاى اين ناحيه بسبب ثبات رنگ و استحكام بافت و خوبى نقشه و مرغوبيت پشم مشتريان علاقمندى داشت و برخى از ريزبافتهاى آن ببهاى گرانترى فروخته مىشد . در سنوات اخير تعداد كارگاههاى آن افزايش يافته و صادرات آن نيز زياد شده است . در ربع قرن پيش صادرات آن به حدود ده هزار قطعه در سال مىرسيد و نزديك به 30 ميليون ريال عايد صاحبان خود مىنمود .\r\nمقادير زيادى شالهاى دستباف ، وسايل چوبى مثل پارو ، نورد ، تخته‌هاى خمير پهن‌كن ، جورابهاى پشمى و دستكشهاى كركى دستباف نيز از اين شهر صادر مىگرديد و در گذشته‌هاى دور كه بافتن پارچه‌هاى ابريشمى نيز در اردبيل معمول بوده قسمتى از آن جزو صادرات منظور مىشد ولى برافتادن و توجه مردم بامور كشاورزى اين ولايت را از تهيه و صدور كالاى مذكور بازداشت .\r\n\r\nواردات اردبيل :\r\nبر خلاف امروز كه تقريبا همهء وسايل و لوازم مورد نياز مردم اردبيل از خارج وارد مىشود واردات اردبيل در گذشته محدود و عمدتا منحصر بمصنوعاتى بود كه ساخت آنها در اين شهر ميسّر نبود و رقابت اقتصادى نيز از حيث بها ، ساختن برخى از آنها را متعذّر مىنمود . اين امتعه عبارت از منسوجات ، قند و شكر ، نفت و مصنوعات فلّزى و چينىآلات بود و در حدود مصرف منطقه وارد مىشد .\r\nقبل از انقلاب 1917 روسيه واردات اردبيل از راه قفقاز صورت مىگرفت و از بادكوبه به آستارا و از آنجا باردبيل حمل مىگرديد و قسمت اعظم منسوجات وارداتى اردبيل را چيتهاى رنگين تشكيل مىداد كه شهروندان از آن رويه و آستر رختخواب ، پرده و نظاير آن تهيه مىكردند و زنان روستائى لباس يعنى پيراهن و دامن‌هاى بلند خود را از آن مىدوختند .\r\nزنان شهر غالبا « يل‌تومان » مىپوشيدند و شلوار مشكى بلندى به پا مىكردند . يل را ، كه بجاى « كت » مردان بود از پارچه و غالبا مخمل مىدوختند و شلوار آنان از يكنوع پارچهء « ساتين » مانند ، بنام « لاسگرد » بود . نوع اعلاى ديگر آن « مادم » خوانده مىشد و رنگهاى گوناگون داشت و براى دوختن شكل ديگر لباسهاى بانوان به كار مىرفت . امّا\r\n\r\n","description":"","footnote":"","page_name":" 462 ","page_number":468},
  {"content":"\r\n\r\nرنگ سياه آن مصرف زيادى داشت زيرا غالبا از آن « چارشاب » و « چاخچور » « 1 » نيز مىدوختند .\r\nچلوار براى دوختن پيراهن و زيرشلوارى بلند مردان به مصرف مىرسيد و « متيل » رختخوابها از مدقال دوخته مىشد . براى لباس مردان متمكّن پارچه‌هاى پشمى بنام « ماهوت » و « قاباردين » و « فاستونى » وارد مىشد و گاهى كفشهاى مخصوصى بنام « پوتين » نيز از روسيه مىآمد .\r\nيكنوع چيتهاى سفيد با گلهاى ريز نيز جزو واردات بود و زنها از آن چادرنماز و چارقد و پيراهنهاى زير مىدوختند . ولى براى پيراهن خواب از نوعى قماش ساده و رنگهاى مختلف بنام « پاديس » استفاده مىكردند .\r\nقند و شكر از روسيه مىآمد . قند در دو شكل كلّه و كلوخ وارد مىشد و دومى سفتتر از اولى بود و براى خوردن چاى تلخ ، كه فارسىزبانان به آن چاى قندپهلو مىگويند ، به مصرف مىرسيد . شكر وارداتى سفيد بود ولى گاهى شكر زرد نيز مىآمد و قنّادها از آن آب‌نبات مىساختند .\r\nنفت را در پيتهاى بزرگ و مكعب مستطيل‌شكل از بادكوبه مىآوردند و بوسيلهء علّافها براى مصرف مردم عرضه مىداشتند . در آن ايام پخت‌وپز با زغال‌چوب و هيزم صورت مىگرفت و از نفت فقط براى روشنائى استفاده مىشد و چون وسيلهء روشنائى غالبا چراغهاى نمره 7 و منتها نمره 10 بود از اينرو مصرف نفت زياد نبود و چه‌بسا كه سوخت يك يا دو ليتر آن در يك خانواده بيكماه طول مىكشيد .\r\nچائى نيز از روسيه مىآمد ولى توتون از كردستان و تنباكوى اعلا از سراب وارد مىشد . ادويه از طريق تهران از هندوستان و خشكبار از مراغه مىرسيد . چينىفروشان را ظروفچى مىگفتند و كالاى آنها نيز از طريق قفقاز مىآمد .\r\nشيشه در قديم الايام كمتر مىآمد . وسيلهء روشنائى اطاقها بجاى پنجره « ارسى » بود و روزنه‌هاى ريز داشت كه از چوب مىساختند . و چون نصب شيشه بر آنها گران تمام مىشد از اينرو در برخى از خانه‌ها روى ارسى كاغذ مىچسبانيدند و روى آن روغن\r\n\r\n\r\n","description":"","footnote":"\r\n( 1 ) - چارشاب همان چادرشب است . راجع به چاخچور بصفحهء 23 جلد دوم مراجعه فرمائيد .\r\n","page_name":" 463 ","page_number":469},
  {"content":"\r\n\r\nگرچك مىماليدند و بدينطريق آن را حاكى نور مىساختند . ولى در بيشتر خانه‌ها با نصب شيشه‌هاى رنگى به ارسىها زيبائى خاصى به آنها و باطاقها و تالارها مىبخشيدند .\r\nبرنج از گيلان مىآمد و يكنوع آن بنام « صدرى شلاوار » « 1 » عطر و طعم مطلوبى داشت . نوع ديگر برنج مصرفى اردبيليان به « آقائى » معروف بود و براى پختن « داشما » « 2 » به كار مىرفت .\r\nآهن‌آلات كه قسمت اعظم آن ورقهاى نازك بنام « حلبى » بود از روسيه وارد مىشد و ورقهاى مس غالبا از زنجان مىآمد .\r\nمواد كم‌مصرف ديگر مثل كاغذ ، تيغ ، قيچى ، سوزن و انگشتانه و نظاير آنها نيز جزو واردات بود و بيشتر از طريق روسيه وارد مىشد .\r\nچنان كه در بخش صادرات نيز اشاره كرده‌ايم ، فقدان آمار ما را از ميزان واردات و مصرف آنها بىاطلاع مىسازد و نوشته‌ها را از اين عامل اساسى ، كه بدون ترديد مىتواند روشنگر كيفيت زندگى پدران ما و اقتصاد منطقه در قرون گذشته باشد ، محروم مىدارد . ترديد نيست كه ميزان مصرف يا بعبارت ديگر ميزان واردات يك منطقه با تعداد نفوس و چگونگى اشتغال و درآمد آنها ارتباط دارد و چون اين عوامل در منطقه‌اى مثل اردبيل همواره متغيّر بوده است از اينرو اگر آمارى از حيث صادرات و واردات در دست مىبود بروشنى ما را از مراتب آنها نيز آگاه مىنمود و صد حيف كه چنين نيست .\r\n\r\nتجارتخانه‌هاى اردبيل :\r\nاردبيل در زمان صفويان شهر پررونقى بود . بعد از انقراض آن سلسله ، به شرحى كه در مجلدات پيشين گفته‌ايم ، از رونق آن كاسته شد . آغاز اين كار با نادر شاه افشار رخ داد و او كه از نفوذ شيخاوندان مىترسيد اردبيل را ، كه مركز و مقر آنان بود ، با چنان وضعى روبرو ساخت .\r\n\r\n\r\n","description":"","footnote":"\r\n( 1 ) - شلاوار تحريف‌شدهء « شيرآباد » است كه نام‌دهى بين آستارا و هشتپر مىباشد و برنجهاى معطرى در آن به عمل مىآيد .\r\n( 2 ) - كته را در اردبيل « داشما » مىگويند و اين بدان سبب است كه در موقع جوشيدن كته در قابلمه گاهى مقدارى از آب آن سر مىرود يعنى « داشار » .\r\n","page_name":" 464 ","page_number":470},
  {"content":"\r\n\r\nآغا محمد خان قاجار نيز روش او را دنبال كرد و در زمان جانشين وى ، يعنى فتحعليشاه قاجار ، با پيش‌آمدن جنگ ايران و روس ، اردبيل رو بويرانى گذاشت و مهاجرت جمع زيادى از سكنهء آن بنقاط دوردست ، موجب خرابى ظاهرى و اقتصاد اين شهر گشت . از اينرو وقتى نوشتهء جهانگردان را مثلا در يكقرن و نيم پيش دربارهء اين شهر مىخوانيم اردبيل را شهر كوچكى با قريب 20 هزار سكنه مىيابيم كه ژنرال « سوختلن » با لشگرى از سپاهيان تزار بدانجا درآمده و سرانجام گنجينهء بزرگ بقعهء شيخ صفى الدين را بيغما برده است و بر اثر اينقبيل حوادث متمكنين اهالى جلاى وطن كرده ، تجارت بكلّى برافتاده و شهر و خانه‌هايش رو به خرابى گذاشته است .\r\nدر زمان ناصر الدينشاه ، و نيمقرن سلطنت وى در ايران ، امنيت بالنسبه ثابتى در اركان مختلف پيدا شد و اردبيل نيز از اين امر بهره‌مند گشت . و چون موقعيت ممتازى داشت و كانون برخورد راههاى بازرگانى نقاط مهم داخل و خارج كشور بود ، در كمترين زمانى بار ديگر رونق يافت و موقعيت تجارى پيشين را بدست آورد . سراها و تجارتخانه‌ها آباد گشت . دادوستد رونق گرفت و تجار محلّى و غيرمحلى با تمام امكان به وارد كردن و صادر نمودن كالا پرداختند .\r\nتجارتخانه‌ها عموما در محدودهء بازار بود و اكثريت آنها در كاروانسراها قرار داشت ، نام اين سراها را ، كه تا شصت سال پيش همگى معمور و آباد بودند ، ما در مجلد اول آورده‌ايم . « 1 » و اينك در توضيح آن مىگوئيم كه اين سراها عبارت از محوطه‌هاى مربع شكل بسيار وسيعى بودند و حجرات بازرگانى دورتادور در چهار ضلع محيط آنها ديده مىشدند . غالب آنها دوطبقه بودند و در برخى از كاروانسراها براى آنكه رطوبت زمين به كف حجره‌ها نرسد زيرزمينهائى هم براى آنها تعبيه مىكردند . از طبقهء اول حجره به صورت دفتر تجارتخانه و از طبقهء بالا براى نگهدارى دفاتر و اسناد و گاهى استراحت در ساعات بيكارى استفاده مىنمودند .\r\nجلوى حجره‌ها بطور سراسرى ايوان باريك ، به صورت راهرو ، با تخته‌بند مىساختند و براى بالا رفتن بدانجا ، جلوى هرحجره پلكانى از تخته در وسط اين راهرو بوجود\r\n\r\n\r\n","description":"","footnote":"\r\n( 1 ) - به ذيل صفحهء 277 جلد اول مراجعه فرمائيد .\r\n","page_name":" 465 ","page_number":471},
  {"content":"\r\n\r\nمىآوردند .\r\nمحوّطهء وسط كاروانسرا فضاى باز و وسيعى بود و على الّرسم در وسط آن حوض بزرگى قرار داشت و اطراف آن باغچه‌هائى براى كاشتن گل احداث مىشد . بين حوض و باغچه‌ها تا جلوى حجره‌ها فضاى خالى بود كه به صورت خيابانهاى باز مىگذاشتند و براى چيدن كالا منظور مىداشتند . به منظور محافظت برخى از كالا مثل قند و شكر و قماش ، از برف و باران ، در بارانداز كاروانسراها انبارهاى بزرگ مىساختند . بارانداز عبارت از حياط وسيع ديگرى در جنب كاروانسرا بود و بارهاى شتران و چهارپايان در آنجا بسته يا باز مىشد تا خود كاروانسرا تميز بماند و محيط آن از جنجال شتربانان و حمّالان بدور باشد .\r\nقبلا هم گفته‌ايم كه علاوه بر بازرگانان محلى و ديگر شهرهاى ايران ، جمع كثيرى تجّار با ملّيت‌ها و مذاهب ديگر نيز در اين شهر فعاليت بازرگانى داشتند و بيش از همه كليميان و ارمنيان بودند و هردسته كاروانسراى مخصوص داشتند . كاروانسراى جهودها در مجاورت بازار زرگرها و تقريبا روبروى تيمچهء مجيديه قرار داشت و حجرات آن كلا در دست بازرگانان كليمى بود . كاروانسراى ارامنه در وسط بازار مسگران واقع بود و تجّار ارمنى در آنجا غالبا بخريد و فروش پوستهاى قيمتى مىپرداختند .\r\nتجارتخانه‌ها عموما سرقفلى داشتند و چنانچه سالخوردگان مىگويند در اوايل قرن چهاردهم هجرى نرخ آنها از 3 تا 15 هزار تومان مىرسيد . خريد و فروش تجار غالبا به وعده بود و انتقال پول در بين شهرها از طريق برات صورت مىگرفت . هرتاجر ، بسته بحدود فعاليت خود ، دفتر و بايگانى اسناد داشت و حساب سالانهء خود را بدقت نگهدارى و رسيدگى مىنمود . دريافتها و بدهىها همواره روشن بود و سود سالانه ، بويژه در بين تجار مسلمان بدرستى استخراج مىشد ، تا ميزان بدهىهاى دينى ، يعنى خمس و زكات و غيره ، دقيقا روشن شود .\r\nاكثريت قريب باتفاق بازرگانان منشى و حسابدار داشتند و آنها را بنام « ميرزا » مىخواندند . ميرزاها صاحب اسرار تجارتخانه و رويهمرفته مردان امين و صديق بودند و امانت و دلسوزى آنها گاهى به جائى مىرسيد كه برخى از تجّار آنها را با خود شريك\r\n\r\n","description":"","footnote":"","page_name":" 466 ","page_number":472},
  {"content":"\r\n\r\nمىساختند و از منافع جنس بخصوص ، يا كلّ تجارتخانه ، « دانگى » هم براى آنان منظور مىداشتند .\r\n\r\nصرافى در اردبيل :\r\nبموازات واردات و صادرات كالا ، برخى از بازرگانان اردبيل ، بشغل صرافى مىپرداختند . اينان كسانى بودند كه بجاى بانكهاى امروزى ، كارهاى پولى مردم را انجام مىدادند و خود صنف مشخّصى در بين بازرگانان بشمار مىآمدند . سرمايهء اصلى آنها درستى و صحّت عمل و دقت در انجام كارهاى مردم بود و برخى از آنها در خارج از اردبيل نيز از شهرت و معروفيّت زياد برخوردار بودند .\r\nصرّافها در بازار مغازه و يا حجره‌اى داشتند و بطور منظم دفاتر حساب ترتيب داده منشيان و حسابدارانى به خدمت مىگماشتند انتقال پول بين شهرها ، اعمّ از داخل و خارج ، معمولا از طريق آنها صورت مىگرفت و از اينرو اينان شعباتى در آن شهرها داشتند و يا طرفهائى از صرّافهاى شهرهاى مذكور را براى خود انتخاب كرده با آنان روابط پولى برقرار مىساختند و از طريق صدور حواله يا دريافت برات سفارشهاى همديگر را انجام مىدادند .\r\nپول رائج قديم سكّه بود كه از نقره و گاهى طلا مىزدند ولى معاملات على الاصول با پول نقره صورت مىگرفت . و چون حمل آن بر اثر سنگينى و بويژه در نتيجهء ناامنى راهها متعذّر و غالبا مواجه با خطر بود از اينرو تجار و كسانى كه درصدد انتقال وجهى برمىآمدند بصرافها مراجعه مىكردند و آنان با دريافت كارمزد متعارف سفارشهاى آنها را انجام مىدادند .\r\nقبل از آنكه تلگراف در اردبيل داير شود و امكان مخابرات برقى فراهم گردد حواله‌ها عموما كتبى بود و دريافت‌كنندهء حواله ، كه غالبا خود بدان شهر سفر مىنمود ، آن را بدانجا مىبرد و مبلغ آن را از محال عليه دريافت مىنمود .\r\nقبل از انقلاب اكتبر 1917 در روسيه ، بعضى از تجار اردبيلى ، كه تجارتخانه يا شعباتى در شهرهاى قفقاز و عمدتا در بادكوبه داشتند بجاى خريد و فروش كالا به كارهاى صرافى مىپرداختند و چنان كه قبلا هم گفته‌ايم پولهاى كارگران اردبيلى\r\n\r\n","description":"","footnote":"","page_name":" 467 ","page_number":473},
  {"content":"\r\n\r\nرا ، كه بعنوان مزد كار خود در آنجا دريافت مىداشتند ، از آنان گرفته پس از كسر كار مزد متداول بكسان آنها در زادگاهشان تأديه مىنمودند . پس از انقلاب اكتبر و سقوط ارزش اسكناسهاى تزارى ، بيشتر اين بازرگانان ورشكسته شده مقادير زيادى به صاحبان حواله‌ها بدهكار ماندند .\r\nصرافها غير از صدور حواله يا پرداخت برات ، بامر خريد و فروش فلّزات و سنگهاى قيمتى نيز مىپرداختند و بعبارت ديگر جواهرفروشى مىكردند . پس از تأسيس شعبهء بانكملّى ايران در اردبيل ، قسمت اعظم معاملات صرافيها از دست آنها خارج شده بدان بانك انتقال يافت و كار صرافها منحصر بخريد و فروش جواهرات و سكّه‌هاى پولى شد و چون زمينهء آنها نيز كمتر گشت صرافى بطور كلى برچيده شد .\r\nصرافهاى اردبيل در مجموع افراد روشنفكر و آگاهى بودند و در بين آنها كسانى مثل شادروان حاج محمد جعفر پيدا مىشدند كه در راه تأسيس مدرسه و بسط معارف جديد از هرگونه كمك و مساعدت دريغ نداشتند . در تلگرامى كه در صفحهء 188 اين كتاب آمده است از مساعدتهاى مالى او و برادرش براى تأسيس دومين مدرسه ياد شده است .\r\n\r\nسقوط بازرگانى اردبيل :\r\nبا پيدايش راه‌آهن تبريز - جلفا و تغيير روش حكومت ، و در نتيجه سياست و اقتصاد در روسيه ، و تصميم حكومت جديد آن كشور به بستن تمام درهاى ارتباطى ، منجمله راه اردبيل و آستارا بقفقازيّه ، بازرگانى اردبيل رو بزوال گذاشت و در اندك‌زمانى رونق خود را از دست داد . بازرگانان غيربومى بتدريج از اين شهر رفتند و كاروانسراها و حجرات زيبا و آباد آن را ، كه روزگارى براى بدست آوردنش تلاش زيادى مىكردند ، رها ساختند . از تجّار محلى نيز آنان كه دورانديش بودند راهى تهران و شهرهاى بزرگ ديگر شدند و آنهائى هم كه ماندند فعاليت خود را محدود به ميزان توليدات و مصارف محلى كردند .\r\nدر زمان سلطنت رضا شاه پهلوى در ايران تلاشى براى بهبود وضع بازرگانى صورت گرفت ولى بسبب محافظه‌كارى سرمايه‌داران به جائى نرسيد . راهنماى اين تلاش ادارهء كلّ تجارت بود كه بموجب قانون در ايران بوجود آمد .\r\nدر سال 1311 خورشيدى ادارهء مزبور بفرماندار اردبيل نمايندگى داد تا تجار را\r\n\r\n","description":"","footnote":"","page_name":" 468 ","page_number":474},
  {"content":"\r\n\r\nجمع‌آورى و آنها را وادار بتشكيل اطاق تجارت و بالمآل پيشبرد امر بازرگانى منطقه نمايد . فرماندار چنين كرد و اطاق تجارت را با عضويت شادروانان حاج مهديقلى محمدى ، حميد وهاب‌زاده ، حاج بيوك آقا واهب‌زاده ، جعفر آقا صادقى ، مشير التجار و صمدى ، كه بازرگانان انتخاب كرده بودند تشكيل داد و آن هيئت نيز در جلسهء مورخ 28 آذر 1311 خود حميد وهابزاده را بعنوان رئيس ، جعفر صادقى را نايب‌رئيس ، واهب‌زاده را منشى و محمدى را صندوقدار انتخاب نموده شروع به كار نمود ولى جز صرف وقت براى تهيهء قند و شكر مصرفى مردم قدم مهم و اساسى ديگرى برنداشت . حال آنكه مىتوانست بصادرات اردبيل رونق دهد ، در طريق تأسيس كارخانجات سرمايه‌داران را راهنمائى و مساعدت كند و اردبيل را بسوى صنعتى شدن سوق دهد و اين مطلبى است كه « جناب حكمران » اردبيل هم در بيست و يكمين جلسهء هيئت مذكور ، كه در 18 اسفند 1311 با حضور وى تشكيل شده بود ، اظهار داشته و از سستى و تساهل هيئت گله و اظهار دلتنگى نموده است .\r\nشك نيست كه هيئت نيز امكانات و تسهيلاتى را خواستار بوده و در وهلهء اول افتتاح شعبهء بانكملى ، تاسيس ادارهء ثبت اسناد ، تشكيل محكمهء صلحيه و بالاخره تعمير راه شوسهء اردبيل به تبريز و آستارا را طلب نموده است . ولى در اين تاريخ كه ما مشكلات و امكانات را مىسنجيم چنين درمىيابيم كه اگر تجّار و سرمايه‌داران اردبيل ، محافظه‌كارى و جنّت‌مكانى و بعبارت ديگر روح قناعت و رضا را كنار گذاشته مثل ديگر شهرهاى ايران در اين راه علاقه نشان مىدادند ، امروز در اردبيل نيز كارخانه‌هاى مولّد كالا داير بود و بتناسب آنها بازرگانى نيز رشد و رونقى داشت .\r\nبهرحال در تاريخى كه ما اين مجموعه را گرد مىآوريم از تجارت ، در مفهوم اقتصادى و منطقى خود ، در اردبيل خبرى نيست . و با آنكه كسانى بخريد و صدور فرش و حبوبات و غيره مشغولند ولى صادرات در قالب تجارت صورت نمىگيرد واردات نيز بر مبناى دورانديشىهاى بازرگانى استوار نمىباشد و در اينقسمت هرفروشنده و صاحب دكانى با دو روز مسافرت بتهران و يا ديگر شهرهاى بزرگ كالاهاى مورد نظر خود را خريدارى كرده مىآورد و باصطلاح خود ضمن تجارت سياحت هم مىنمايد .\r\n\r\n","description":"","footnote":"","page_name":" 469 ","page_number":475},
  {"content":"\r\n\r\nاين كار اگر سبب ارزانى جنس گردد و با قطع ايادى واسطه‌ها رفاه و آسايشى براى مصرف‌كننده فراهم آورد شايسته تحسين است ولى اگر در طريق ازدياد منافع عاملين آنها صورت گيرد ، كه مىگيرد ، مايهء تأسف مىباشد ، زيرا قيمتهاى تمام شده نامعلوم مىماند و هرآينه كالا ببهاى دلخواه فروشنده و نه خريدار ، عرضه مىشود .\r\n\r\nمبحث دوم راههاى اردبيل\r\nراه ، چنان كه اشاره كرده‌ايم ، از لوازم بازرگانى و بالمآل اقتصاد هرناحيه است .\r\nزيرا هرقدر توليدات يك منطقه زياد يا نياز آن بواردات بيشتر باشد ، تا راهى براى حمل و نقل آنها نباشد مبادلات مشكل و تحويل و تحوّل آنها متعذّر خواهد بود .\r\nشايد بر اين مبنا بوده است كه راه و راهسازى از قديم الايام در دنيا مورد توجه قرار گرفته و راههاى بين المللى مثل راه ابريشم و نظاير آن بوجود آمده و امنيت و نگاهدارى آنها وظيفه‌اى براى دولتهاى روز گشته است .\r\nاز فحواى تاريخ چنين برمىآيد كه اردبيل از زمانهاى بسيار قديم ، بوسيلهء چنين راههائى با نقاط ديگر ارتباط داشته و با يك تعبير ديگر اىبسا ارتباط برخى مناطق داخلى و خارجى ايران نيز از اين طريق صورت مىگرفته است .\r\nما در جلد اوّل به اين مطلب اشاره كرده گفته‌ايم كه « ابو دلف » در سفرنامهء خود ، كه در سال 341 هجرى قمرى نوشته ، راه تفليس بايران را از طريق اردبيل ذكر كرده « 1 » و ابن حوقل در نقشه‌ايكه در قرن چهارم هجرى در « صورة الارض » خود براى اران ، ارمينيه و آذربايجان كشيده تنها راه ارتباطى اران و ارمنستان را با ايران و آذربايجان از طريق اردبيل نشان داده است . او در اينباب مركزيت اردبيل را از حيث راه نسبت بنقاط ديگر ارائه كرده و نوشته است « راه اردبيل به بردعه ( مركز اران ) چنين است . . . راه اردبيل بزنجان اينطور است . . . راه اردبيل بمراغه از اين قرار است . . . از اردبيل تا ميانج 20 فرسخ است . . . راه اردبيل به آمد و اعمال مرزهاى جزيره بدين شرح است . . . » « 2 »\r\n\r\n\r\n","description":"","footnote":"\r\n( 1 و 2 ) - جلد اول . صفحهء 23 .\r\n","page_name":" 470 ","page_number":476},
  {"content":"\r\n\r\nتاورنيه ، جهانگرد عهد سلاطين صفوى بر اين گفته‌ها مطلب ديگر افزوده و در سفرنامهء خود نوشته است « . . . شماخى كه آن هم مقدار كثيرى ابريشم مىدهد و معبر اين شهر به طرف اسلامبول و ازمير شهر اردبيل است . » « 1 »\r\nاز اين گفته‌ها و مطالبى كه جسته‌گريخته در نوشته‌هاى ديگران ، اعمّ از متقدمين يا متأخرين ، به چشم مىخورد چنين استنباط مىشود كه اردبيل بر سرشاخه‌اى از راه معروف ابريشم قرار داشته و بدينطريق نه‌تنها خودش با نقاط ديگر مربوط بوده بلكه ارتباط نواحى مختلف در داخل و خارج ايران نيز از طريق اين شهر صورت مىگرفته است . اين امر تا نيمقرن پيش نيز برقرار بود و راه‌هاى اردبيل طرق صادرات و واردات مناطق يادشده به حساب مىآمد .\r\nاين راهها ، با توجه بوسايل نقليهء قديم عموما كاروان‌رو بود و در فواصل معيّن ، در روستاهاى بين راهها ، منزلگاههاى مناسبى قرار داشت و از دوران صفويّه ببعد نيز در نقاط صعب العبور آنها ، مثل گردنهء صائين ، پناهگاههائى بنام كاروانسراى شاه عباسى ايجاد گشت و در حدود امكانات زمان ، وسيلهء رفاه براى كاروانيان فراهم گرديد .\r\nبموازات حمل بار بوسيلهء شتر و ديگر چهارپايان ، كم‌كم استفاده از وسايل چرخدار نيز معمول گشت و ارابه و « فرقون » « 2 » بين روستاها و شهرها به راه افتاد و بدينمناسبت در وضع راهها دگرگونيهائى پديد آمد و تسطيح و رفع موانع آنها مورد توجه قرار گرفت ولى اين كار بندرت و تأنّى و بوسيلهء رهگذران و ساكنان روستاها انجام شد .\r\nدر زمان مظفر الدينشاه قاجار شخصى بنام ملك التجار باردبيل تبعيد شد و مدتى در اين شهر تحت‌نظر قرار گرفت . او كه مرد متحرك و كارآمدى بود با اجازهء حاكم وقت درصدد ترميم راه اردبيل بآستارا برآمد و بعضى از نقاط سخت آن را ، كه پرتگاهى براى چهارپايان بود ، اصلاح نمود و آن را بنام « طريق مظفرى » ناميد .\r\nبا پيدايش « اتوموبيل » در صحنهء ارتباطات بازرگانى ، لزوم احداث جاده‌هاى شوسه بشدت احساس شد و اين امر مواجه با اولين روزهاى بقدرت رسيدن رضا شاه پهلوى\r\n\r\n\r\n","description":"","footnote":"\r\n( 1 ) - جلد اول . صفحهء 117 .\r\n( 2 ) - فرقون نام روسى ارابه است با اين تفاوت كه ارابه با گاو كشيده مىشد ولى فرقون با اسب حركت مىكرد .\r\n","page_name":" 471 ","page_number":477},
  {"content":"\r\n\r\nدر ايران گرديد . او كه با تبليغات وسيع در زمينهء اصلاحات ، زمام امور را بدست گرفته بود در اين راه علاقهء شديدى نشان داد و چون ايجاد اين قبيل راهها و نگاهدارى آنها از قدرت بخش خصوصى خارج بود ، از اينرو دولت خود بدين كار اقدام كرد و از 1303 خورشيدى مقدمات احداث راه ماشين‌رو بين اردبيل و سراب و تبريز فراهم گشت . و بموازات آن بايجاد چنين راهى بين اردبيل آستارا ، اردبيل خلخال ، اردبيل مشكين‌شهر نيز اقدام شد .\r\nاين جاده‌ها همان گذرگاههاى مالروى قديمى بود كه با ريختن خاك و شن در جاهاى پست يا كندن و خاكبردارى سطحى در قسمتهاى ناهموار ، بطور ناقص و غيرفنّى تسطيح گشت و عبور و مرور محدود آن ايّام را ميسّر ساخت .\r\nآنچه بيش از همه تسريع در ايجاد چنين راهها را ضرورى مىساخت مسائل امنيت منطقه بود و دولت مىخواست با امكان عبور دادن « ماشين » ، بتواند در مواقع لازم نيروى نظامى كافى بمنطقه بياورد و با عشاير يا ديگر گردنكشان احتمالى مقابله كند .\r\nرفته‌رفته كه « ماشين » بطور اساسى وارد زندگى اجتماعى و اقتصادى منطقه شد تجديدنظر در وضع اين راهها و تعمير و مرمت شكل اينها هم ضرورت يافت . شكلى كه با آنهمه اصلاحات صورى هنوز هم از جهات فنى در حدّ پائين است و از حيث راحتى بپاى راههاى معمولى نقاط ديگر دنيا نمىرسد .\r\nبا آنكه در عصر حاضر غالب راههاى ايران « آسفالته » شده و آسايش عابرين تأمين گشته است و با آنكه بقول معروف با قير حاصله از معادن نفت ايران حتى كوره‌راههاى دهستانى و كوهستانى بيشتر ممالك اروپائى تسطيح و آسفالت شده است مع الاسف هنوز هم راههاى اين ولايت مهم و اين منطقه اقتصادى به صورت خاكى باقى مانده ، گرد و خاك در تابستان يا برف و گل‌ولاى زمستان ، توأم با دست‌اندازهاى بىشمار آسايش را از رهگذران سلب و هرآينه جان آنها را هم با خطر مواجه ساخته است و شنيدنى است كه بسبب بسته بودن آنها در زمستان ، همانند دوران محمد شاه قاجار رابطهء اردبيل با ديگر نقاط براى مدتهاى طولانى قطع مىشود .\r\nترديد نيست كه در يك منطقهء كوهستانى راههاى شوسه بايد از ارتفاعات و گردنه‌ها بگذرد ولى مگر تنها منطقهء كوهستانى دنيا اردبيل است ؟ و مگر در كداميك از مناطق\r\n\r\n","description":"","footnote":"","page_name":" 472 ","page_number":478},
  {"content":"\r\n\r\nمشابه اين شهر ، رابطهء صدها هزار شهروندان آنها ، بخاطر ده يا بيست كيلومتر راه در گردنه ، ماه‌هاى متمادى با ديگر نقاط قطع مىشود ؟\r\nدر اواخر سلطنت رضا شاه مسير جادهء مهندسى مهمى از اردبيل به طرف گيلان انتخاب شد و قسمت اعظم زيرسازى و پلهاى كوچك آن ، كه از قريهء ننه‌كران مىگذشت ، باتمام رسيد و اگر واقعهء شوم سوم شهريور 1320 مدتى ديرتر صورت مىگرفت امروزه آن راه داير بود . ولى با پيش‌آمد آن واقعه و هجوم متفقين بايران ، مهندسان و سازندگان راه مذكور كه آلمانيها بودند ، فرار كردند و راه نيز بمرور ايام از بين رفت .\r\nدر زمانى كه ما اين مجموعه را گرد مىآوريم اردبيل بوسيلهء سه جادهء خاكى درجهء دو با آستارا ، خلخال و مشكين ارتباط دارد و يك راه شوسهء درجهء دو ، كه بتازگى روى آن لايه‌اى بنام آسفالت سرد كشيده‌اند ، آن را با سراب مربوط مىسازد . يك راه فرعى ديگرى نيز ، كه از جاده مشكين جدا مىشود ارتباط اين منطقه را با گرمى و بيله‌سوار و مغان برقرار مىسازد .\r\nوقتى وضع جاده‌هاى اصلى چنين باشد مىتوان طرق ارتباطى شهر و روستاها همچنين راههاى بين دهكده‌ها را در نظر مجسم نمود . بيشتر اين روستاها فاقد راه ماشين‌رو است و اكثر آنها ، بويژه روستاهائى كه در نقاط كوهستانى قرار دارند مدتهاى زيادى در فصل زمستان در محاصره قرار مىگيرند و رابطهء آنها با ديگر نقاط مجاور به كلى قطع مىشود .\r\nاردبيليان مدتها تلاش مىكردند كه دولت فرودگاهى در اين شهر بسازد و با ايجاد راه هوائى امكاناتى از حيث ارتباط آنها با نقاط دوردست فراهم آورد . سرانجام اين خواستها به نتيجه رسيد و با تأمين اعتبار مقدمات عقد قرارداد با مقاطعه‌كار و آغاز عمليات فراهم گرديد . قرار است عمليات ساختمانى در سه سال پايان يابد و در آنمدت امكان استفاده از اين راه فراهم شود . اميد آنكه اين قرار عملى شود و بموازات آن براى راههاى اصلى و فرعى اين ولايت نيز اقدام اساسى به عمل آيد .\r\n\r\n","description":"","footnote":"","page_name":" 473 ","page_number":479},
  {"content":"\r\n\r\n\r\nگفتار چهاردهم پزشكى و بهداشت در گذشته‌هاى اردبيل\r\nطب و طبابت موضوعى است كه از اولين دوران پيدايش بشر پيدا شده و متناسب با طول عمر بشريت رشد و تكوين يافته است و در اينمدت بس طولانى تحولات زيادى به خود ديده و با دگرگونيهاى چشمگيرى به صورت كنونى درآمده است .\r\nبيمارى و پيدا كردن علاج آن‌كه در طبيعت به صورت نهادى به چشم مىخورد گويا خاص نوع انسان نيست و در برخى از تيره‌هاى حيوانات نيز از راه غريزه وجود دارد و حيوان بيمار را ناخودآگاه بسوى معالجه و مداوا مىكشاند . گربه‌ها بيمارئى شبيه دل‌درد دارند و براى رفع آن در باغچه و حياط دنبال چمن وحشى يا علفى شبيه ساقه‌هاى سبز گندم مىگردند و با خوردن آن آرامش مىيابند . سگ‌ها وقتى جراحتى پيدا مىكنند با ليسيدن آن درصدد معالجه برمىآيند و تيره‌هاى ديگر عارضهء بيمارى را با امساك از خوردن ، كه نزد ما به « پرهيز » يا « رژيم » غذائى معروف است ، معالجه مىكنند و هكذا . . .\r\nاردبيل شهر قديمى است و بلاشك ساكنان آن در هرعصر و زمانى با بيماريها و امراض گوناگونى مواجه بوده براى رفع و دفع آنها روشهائى در پيش داشته‌اند ولى صد حيف كه كمتر اثرى از اين روشها و نحوهء عملكرد قدماى آنها باقى مانده و از كسانى كه وظيفهء طبابت و پزشكى داشته‌اند نيز نام تعداد بس محدودى ، آن هم از متأخرين آنها ، در خاطرها مىباشد .\r\nبه نظر مىرسد كه اين نقص خاص اين منطقه نيست و در ديگر نقاط ايران نيز آسمان از اين حيث يك رنگ دارد . علّت آن شايد چنين باشد كه چون همانند امروز وسايل بررسى و كشف امراض و داروها در بين نبوده و امراض و بيماريها نيز غالبا بسبب بسته بودن جوامع ، اينچنين كميّت و كيفيت زيادى نداشته است ، از اينرو اطبا جز تشخيص امراض « كلاسيك » و تجويز داروى آنها كارى نداشته و بندرت اتفاق مىافتاده است\r\n\r\n","description":"","footnote":"","page_name":" 474 ","page_number":480},
  {"content":"\r\n\r\nكه از آنان كسى درصدد تحقيق دربارهء آنها برآيد و علل اساسى بيماريها را كندوكاو كند .\r\nيادآورى اين نكته لازم است كه پزشكى و طبابت اصولا بر دوپايهء مهمّ استقرار دارد .\r\nيكى شناختن نوع بيمارى ، كه بنام « تشخيص » معروف است و ديگرى آگاهى كامل بخواص داروها كه مىتوان تجويز آن را در مورد بيمار « معالجه » خواند .\r\nدر دورانهاى قديم ، چنان كه امروز نيز چنين است ، علائم و مشخصات بيماريها ، از قرنها پيش از طرف اساتيد بزرگ ، مثل بو على سينا و ديگران معيّن گشته و طرز معالجهء آنها نيز گفته شده بود . بنابراين پزشك زمان فتحعليشاه كارش تطبيق دادن حالات بيمارى با آن علائم و نوشتن نسخهء دارو ، برابر آنچه به دو رسيده بود ، بود . و چون نوع امراض به ظاهر محدود و مشخّص بود براى يك پزشك به ياد داشتن علائم آنها ميسّر بود و آشنائى بانواع داروها نيز مشكل نمىنمود . بااينحال اشكال كار در تطبيق صحيح علائم با وضع بيمار بود و براى اين كار تجربه و دقت و بالاخره حذاقت لازم مىنمود يعنى شئونيكه موجب شهرت و معروفيّت اطبا در بين اقران و امثال خود مىگرديد .\r\n\r\nتحصيلات اطبّاى قديم :\r\nبا اين بيان نبايد تصوّر نمود كه مثل امروز در قديم نيز دانشكده‌ها و دانشگاههاى خاصى در ايران براى تعليم طبابت وجود داشت و داوطلبان فراگرفتن آن با ضوابط و مقرراتى انتخاب مىگشتند . ما در قسمت مربوط بتعليم و تربيت در اين كتاب گفته‌ايم كه تحصيلات قديم نيز داراى مقاطع خاص بود و غير از مكتبخانه به دوره‌هاى مقدماتى ، سطح و خارج تقسيم مىشد . آنان كه در دورهء خارج درس مىخواندند مطالب گوناگونى مثل فقه ، اصول ، حكمت و نجوم را در سطح بالاترى فرامىگرفتند و در ضمن آنها كتب طبى مثل قانون بو على را نيز مىخواندند و بدون اينكه در بيمارستانى كارآموزى كنند يا بطور جدّى با كارآموزى در زيردست طبيب ديگرى از تجربيات او بهره‌مند شوند ، به خود حق مىدادند كه طبابت كنند و با تطبيق علائم امراض معيّن با حالات مريض ، از داروهاى مقرّر تجويز نمايند . اين بود كه آنان گاهى معمّم بودند و گاهى علاوه بر طبابت ، فلسفه و حكمت درس مىدادند . برخى در امور شرعى اظهارنظر مىكردند و بعضى نيز اديب و شاعر بودند و ما در صفحه 364 از يكى از اطبّاى اردبيل بنام « محمد هادى طبيب\r\n\r\n","description":"","footnote":"","page_name":" 475 ","page_number":481},
  {"content":"\r\n\r\nاردبيلى » « 1 » ياد كرده‌ايم كه دستكم در چهار قرن پيش در اين شهر طبابت مىكرده ، اديب و دانشمند بوده و اشعارى نيز مىسروده است و ما نمونه‌اى از اشعار او را در آنجا آورده‌ايم .\r\nبااينحال بايد گفت كه فراگرفتن طبّ همواره با چنان تحصيلى مقرون نبود و در بيشتر موارد بمنزلهء مشاغل ارثى از پدر به پسر مىرسيد و ما در شهر اردبيل از طبيبى بنام « در عكس بالا شخصى كه با لباس معمولى است مرحوم نيّر الحكما مىباشد . در سمت چپ او پسرش ميرزا محمد و در سمت راستش سرهنگ محمود خان خسروپناه فرمانده هنگ آذربايجان است و در سال 1308 خورشيدى در آستارا برداشته شده است . نفر آخر سمت چپ مصطفى خان خسروپناه برادر و آجودان فرمانده هنگ است . »\r\n« افراسياب » سراغ داريم كه فرزندش « ميرزا محمد على نيّر الحكما » قسمت اعظم طبّ را نزد او ياد گرفته و قريب هشتاد سال پيش ، از بهترين اطباى اين شهر به حساب مىآمده است . فرزند او بنام « ميرزا محمد » نيز طريق تشخيص و معالجه را از پدر آموخته و سالهاى ممتدى در اردبيل و طوالش طبابت كرده است .\r\n\r\n\r\n","description":"","footnote":"\r\n( 1 ) - او در اشعارش « واله » تخلص مىكرده است .\r\n","page_name":" 476 ","page_number":482},
  {"content":"\r\n\r\nترديد نيست كه چنين پزشكانى مدتها در كار خود ناپخته مىبودند و ديرگاهى مىكشيد كه آنها با درمان بيماران ورزيدگى يافته پخته مىشدند . همين ميرزا محمد على نير الحكما كه در بالا نام برديم اين گفته را بگونهء شوخى بر زبان مىآورد و مىگفت « هروقت براى فاتحه بقبرستان مىروم از خجالت عبا را بر سر مىكشم زيرا بيشتر خفتگان كسانى هستند كه من حكيم آنها بوده‌ام » و گاهى عبارت آخر را به صورت « من آنها را كشته‌ام » ادا مىكرد .\r\n\r\nپزشكان اردبيل در يكقرن گذشته :\r\nاردبيل ، چنان كه گفته‌ايم منطقهء پرجمعيتى بود و ساكنان روستاها و بخشهاى آن با مناطق عشايرنشين جمعيت زيادى را تشكيل مىداد . از اينرو طبيب نيز در اين شهر متعدد بود و مطبّ آنها پناهگاهى براى بيماران شناخته مىشد .\r\nبا سكونت ارامنه در اين شهر ، اطباى آنها هم در خدمت مردم بودند همچنين پزشكان يهودى ، بطوريكه در گذشته ياد كرده‌ايم ، بطبابت اشتغال داشتند . پس از آنكه ايرانيان ساكن روسيه از آن كشور اخراج شدند گروهى از آنان ، كه خود يا پدران و اجدادشان اردبيلى بودند ، بنام « چروون » بدين شهر آمدند و در بين آنها پزشكانى هم بودند كه كمر بمعالجهء مرضى بستند و در اين زمينه خدمات مفيدى كردند . شادروان دكتر « حاج بابا حاذق » ، « دكتر محمد روانخواه » معروف به « كور عبّاسلو » ، « غلامعلى طريقى » كه از اطبّاى سى چهل سال اخير در اين ولايت بودند از جملهء مهاجرين بشمار مىآمدند .\r\nاز پزشكان معروف ارمنى شخصى بنام « لوتر » در اين شهر مشهور بود . او كه هشتاد سال پيش در اردبيل طبابت مىكرد ، چون بر خلاف ديگران به سرش كلاه نمىگذاشته از اينرو به پزشك سربرهنه شهرت داشته است . در سالهاى بعد پزشكان ارمنى ديگرى هم در اين شهر بودند كه « دكتر مانوك » ، « دكتر جلاليان » ، « دكتر سامسون اوف » ، « دكتر رستم اوف » و در اين اواخر « مسيو پاول » « 2 » از شناخته‌شدگان آنها بودند .\r\nما در صفحهء 80 جلد دوم اين كتاب از يك پزشك مجرب يهودى بنام « جهود آقاجان » ياد كرده بخدمات او به بيماران اين شهر در يكقرن پيش اشاره نموده‌ايم . او\r\n\r\n\r\n","description":"","footnote":"\r\n( 2 ) - او تنها ارمنى بود كه تا آخر عمر در اردبيل ماند و در آنجا درگذشت . طبيب حاذقى بود ولى در اواخر عمر بسبب ابتلاى به الكل ناتوان گشته بود . بعد از مرگش چون دفن اجساد در داخل شهر و منجمله كليساى متروك ارامنه ممنوع بود و در قبرستان مسلمين هم دفنش ميسّر نبود از اينرو مردم او را در دامنهء « قلخان‌تپه » دفن كردند .\r\n","page_name":" 477 ","page_number":483},
  {"content":"\r\n\r\nپزشك پخته‌اى بوده و بسبب حذاقتش در طب ، بين مردم احترام زياد داشته است .\r\nدر آن ايام بر اثر رونق بازرگانى اردبيل و مركزيّت تجارى آن ، ارامنه و يهوديها ، حتى هنديها و چينىها در اين شهر سكونت داشتند و اين پزشكان نيز بدان جهت در اردبيل طبابت مىكردند . ليكن بعد از جنگ جهانى اول ، كه پيدايش راه‌آهن جلفا به تبريز ، بويژه تغيير رژيم روسيه به « سوسياليزم » مراودات بازرگانى را در اين منطقه متروك ساخت ، آنان يعنى ارامنه و جهودان و ديگران از اين شهر رفتند و در نتيجه پزشكان آنها نيز بنقاط ديگر مهاجرت نمودند .\r\nبااينحال اردبيل پزشكان مجرّب محلّى نيز زياد داشت و قبل از پيدايش دانشگاه تهران و تربيت پزشكان جديد ، آنان مرجع معالجه براى بيماران اين ولايت بشمار مىآمدند . سالخوردگان اردبيل از شادروان « ميرزا غنى شمس الحكما » ، كه از يكقرن پيش در اردبيل طبابت مىكرده است ، با احترام زياد ياد مىكنند و او را مردى نجيب ، پزشكى دلسوز ، عارفى والامقام ، شاعر و اديب برازنده‌اى مىگويند .\r\nو نيز از شادروان « ميرزا افراسياب » حكيم ياد مىكنند و مخصوصا از فرزند او بنام « ميرزا محمد على نير الحكما » ، كه در فوق از او سخن گفتيم به نيكى سخن مىگويند .\r\nنيّر علاوه بر طبابت از پيشروان نهضت مشروطيت نيز بوده و ما در صفحات 313 تا 390 جلد اول مطالبى در اين‌باره نوشته‌ايم .\r\nافراسياب در كتابى كه بنام « تحفة الصالحين » نوشته ، خود را « بن محمد حنيفه سناوندى » گفته است . او ، بگفتهء خويش ، پس از سير و سياحت در اردبيل رحل اقامت افكنده و از پزشكى دست كشيده بود . روزى بين او و شادروان « حاج مير صالح مجتهد » در منزل وى ملاقاتى دست مىدهد و مجتهد او را عالم بطبّ درمىيابد و دو جلد كتاب پزشكى به دو اهدا مىكند . يكى از دوستان افراسياب با ديدن اين تحفه او را تشويق باستفاده از آنها در نوشتن تحفة الصالحين مىكند و افراسياب با اصرار وى اين كتاب را در يك مقدمه و چهارده باب و يك خاتمه تدوين مىنمايد . « 1 »\r\n\r\n\r\n","description":"","footnote":"\r\n( 1 ) - مقدمه در دانستن طب و احوال نبض . باب اول در امراض سر . باب دوم در علل دماغ و نخاع . باب سوم در امراض چشم . باب چهارم در امراض گوش . باب پنجم در امراض بينى . باب ششم در امراض لب و زبان . باب هفتم در امراض لثه و دندان . باب هشتم در امراض حلق و سينه . باب نهم در امراض قلب . باب دهم در امراض معده . باب يازدهم در امراض جگر . باب دوازدهم در امراض طحال . باب سيزدهم در امراض امعاء و انواع -\r\n","page_name":" 478 ","page_number":484},
  {"content":"\r\n\r\nنيّر الحكما ، بگفتهء پيشينيان در بيماريهاى ريوى ، كه آن روز بيمارىهاى سينه گفته مىشد ، تخصّص داشت و بگفتهء همين سالخوردگان خود نيز با همان بيمارى درگذشت و اين گفته قدما در مورد او هم تحقّق يافت كه « هرطبيبى بدان مرض مىميرد كه در آن تخصّص دارد » . فوت او ده دقيقه بعد از تحويل سال 1310 خورشيدى و به مرض ريوى در زادگاهش اردبيل صورت گرفت .\r\nطبيب ديگرى در پنجاه سال پيش در اين شهر بود كه سيد اسماعيل علوى نام داشت ولى بعنوان « سيّد الحكماء » شناخته مىشد . مردى نجيب و سيد جليل القدرى بود و مردم براى « قدم » او ميمنتى قائل بودند . همچنين شادروان « ميرزا محمد حسين شمس الحكماء » ، كه اين لقب را از مرحوم ميرزا غنى شمس الحكما استاد و پيش‌كسوت خود استفاده كرده بود ، از اطبّاى اين شهر در نيمقرن پيش بود . او طبابت و دوا را وسيله مىدانست و شفا را از طرف خدا مىپنداشت و بدينجهت نوشتن نسخه را با خواندن دعا و استعانت از خدا توأم مىساخت .\r\nمرحوم « مشير الحكماء » نيز يكى ديگر از اطباى يك قرن پيش اردبيل به حساب مىآمد . او مدتها رئيس صحيّه ، يعنى بهدارى اردبيل بود و براى مراقبت در بهداشت عمومى سوار بر اسب از كشتارگاه و ميادين و حمّامها بازديد مىنمود . او در جوانى آواز خوشى داشت و از شاگردان شادروان « آلا پالازاوغلى » بشمار مىآمد و ما دربارهء شخص اخير در صفحهء 176 جلد اول اين كتاب مطالبى نوشته‌ايم .\r\nاز اطباى قديم اين شهر در يكقرن اخير بايد از شادروان « حاج سيد احمد فخر الحكماء » نيز ياد كرد . او سيد معمّمى بود و از محترمين شهر بشمار مىآمد . مسلك عرفان داشت و گاهى اشعارى مىسرود و اين دوبيتى از اوست :\r\n بر شمع رخت گشته دلم پروانه * از سوختنش هيچ ورا پروا ، نه\r\nعنقاى مرا هواى قاف است بسر * ليكن چه كند ز قيد غم پر ، وا ، نه « 1 » \r\n\r\n\r\n","description":"","footnote":"\r\n- اسهال . باب چهاردهم در امراض كليه و مثانه و قضيب و رحم . خاتمه مقعد و اوجاع مفاصل و عرق النساء .\r\nاين كتاب در قرن 13 هجرى نوشته شده و شش سال پيش بوسيلهء بازماندگان مؤلف آن ، بكتابخانهء ملى ايران در تهران اهدا گشته است و در قسمت كتب خطى آنجا نگهدارى مىشود .\r\n( 1 ) - مجلّهء فرهنگ اردبيل . شماره 3 . چاپ اردبيل . 1328 خورشيدى . صفحهء 122 .\r\n","page_name":" 479 ","page_number":485},
  {"content":"\r\n\r\nغير از اينان كسانى ديگرى نيز در اين رشته اشتغال داشتند و از جمله دسته‌اى بنام « كحّال » بودند كه كار چشم پزشكان را انجام مىدادند . و حتى با سوزنهاى مخصوصى كه داشتند از حدّ فاصل بين قرنيّه و صلبيّه ، عدسى كدرشدهء چشم را به داخل كرهء چشم مىانداختند و باصطلاح امروز آب‌مرواريد عمل كرده مجراى ديد مبتلايان را باز مىنمودند . در بين كحّالان كسانى مثل ميرزا على اكبر و ميرزا كاظم شهرت داشتند .\r\nجمعى از بانوان جهانديده هم در امر زايمان خدمت مىكردند و بنام « ماما » خوانده مىشدند . اينان على العموم مكتب و مدرسه نديده بودند و من عندى يا با خدمت در پيش ماماهاى مجرّب آن را ياد مىگرفتند . در بين مهاجرينى كه از روسيه آمدند ، يكى دو بانوى قابلهء تحصيلكرده نيز بودند كه براى اولين‌بار امر زايمان را در اين شهر با اصول علمى مباشرت نمودند . « 1 »\r\n\r\nانواع بيماريها :\r\nدر نيمقرن پيش و پيش از آن ، در منطقهء اردبيل بيماريها بر دو نوع ظاهر مىشد ، برخى مثل سرماخوردگى ، حصبه ، محرقه ، ذات الّريه ، سرخك و نظاير آن‌ها بومى و معروف محلّ بودند و بعضى ديگر مثل طاعون ، و با ، « تيفوس » و غيره به صورت همه‌واگير از خارج مىآمدند .\r\nآنچه قابل توجه است اينست كه گوئى طبيعت ، از حيث مرض‌آفرينى خويش ، با انسانها ، از جهت تلاش براى درمان آنها ، دائما مقابله دارد . هرچه بنى آدم در راه معالجهء بيماريها توفيق مىيابد طبيعت امراض جديد ديگرى در مقابل آنها قرار مىدهد .\r\nدر عهديكه ما زندگى مىكنيم بيشتر اطبّا اين حرف را قبول ندارند و معتقدند كه بيماريهاى جديد الظهور ، در قديم هم بوده‌اند ولى انسانها آنها را بنحو شايسته نمىشناخته‌اند .\r\nاين گفته شايد از نظر علمى درست باشد بويژه آنكه ظهور و شيوع بيماريها با شرايط محيط زيست و كيفيت عوامل كيفيت عوامل زندگى در جوامع انسانى ارتباط دارد . بااينحال براى كسانى كه از طبّ و طبابت سررشته ندارند حيرت‌آور است كه مثلا در قديم ، در جامعهء اردبيل ، بيمارى سرطان ، با اين انواع و اقسام و دامنهء گسترده كه امروزه وجود دارد ، نبود .\r\nسكتهء قلبى بسيار كم به چشم مىخورد و سالهاى سال مىگذشت تا شنيده شود كه يكنفر\r\n\r\n\r\n","description":"","footnote":"\r\n( 1 ) - در مورد تشريفات زايمان قديم در صفحهء 146 جلد دوم اين كتاب مطالبى نوشته شده است .\r\n","page_name":" 480 ","page_number":486},
  {"content":"\r\n\r\nبدان بيمارى درگذشته است . آنچه امروز بنام « آنفلوانزا » و باقسام مختلف ديده مىشود در آن ايام به صورت سرماخوردگى ساده بود و سنگ كليه و مثانه باندازه‌اى كه امروز شايع است سابقه نداشت . پزشكان امروزى حصول شرايط خاص در جامعه بويژه « ماشينيزم » را از عوامل مؤثر در ازدياد آنها مىشمارند .\r\nبيماريهاى خطرناك قديم ، غير از طاعون و و با ، ذات الّريه و سلّ بود . طاعون و و با ، مثل سيل و طوفان مىآمد و چون بهداشت بمفهوم امروزى شناخته نشده و معمول نبود هر كه را كه در سر راه خود برمىخورد دربرگرفته مىبرد .\r\nدر تاريخ وقايع متعدّدى از اين بلايا ذكر شده و مثلا « اسكندر بيگ » در « عالم‌آراى عبّاسى » مىنويسد كه در سال 981 هجرى قمرى طاعونى در اردبيل بروز كرد و « سى هزار كس تلف شد » « 1 » . و اين بلا در حالى اتفاق افتاد كه دو سال پيش از آن ، يعنى در سال 979 قحطى عظيمى در اين شهر رخ داد .\r\n« دارسىتاد ، ژنرال ماژور انگليسى » از افسران صنف توپخانهء « بنگاله » هم ، كه در دههء چهارم قرن 19 ميلادى از اردبيل ديدن كرده ، در يادداشتهاى خود گفته است كه اردبيل در خلال سالهاى 1251 و 1252 هجرى بواسطهء بيمارى طاعون خراب شده و جمعيت آن تا حدّ زيادى كاهش يافته است . « 2 »\r\nسلّ نيز از بيماريهاى لاعلاج بشمار مىآمد و هركس بدان مبتلا مىگشت از زندگى دست مىشست .\r\nذات الّريه و حصبه « 3 » و محرقه براى بهبود محتاج دوران معالجهء طولانى و سخت بود و رهائى از آنها مشكل مىنمود . سرخك ، خناق يا « ديفترى » ، آبله ، اسهال و نظاير آنها بلاى جان كودكان به حساب مىآمد و مراقبت از آنها زحمت زيادى دربرداشت و اگر مريض از دست آنها خلاص مىشد گاهى عوارض جنبى آنها به صورت بيماريهاى موذى ديگرى ، مثل دردهاى مفاصل و ناراحتىهاى سينه و گوش و غيره بيادگار مىماند و در\r\n\r\n\r\n","description":"","footnote":"\r\n( 1 ) - عالم‌آراى عباسى . اسكندر بيگ . تهران . 1334 . ص 118 .\r\n( 2 ) - جغرافياى تاريخى گيلان ، مازندران ، آذربايجان . ابو القاسم طاهرى . تهران . 1347 . دانشگاه .\r\n( 3 ) - حصبه و سرخك براى مردم اردبيل از بيماريهاى سختى بشمار مىآمد تا آنجا كه دربارهء آنها تصنيفهائى نيز ساخته بودند . يكى از آنها چنين بود :\r\n دئديم چالّام اوجادان * سسيم چيخماز باجادان\r\nاللّه سنى ساخلاسون * حصبه دن قزلجادان \r\n","page_name":" 481 ","page_number":487},
  {"content":"\r\n\r\nبرخى مثل سرخك ، اگر در دوران مرض يا ايام نقاهت مراعات غذاى بيمار نمىشد دچار عوارض ريوى مىگرديد .\r\nبيماريهاى جهاز هاضمه ، مثل ناراحتىهاى معده و كبد بيش‌وكم ديده مىشد و غالبا سوء تغذيه سبب آن مىگرديد . كچلى زياد بود و گاه‌وبيگاه امراض جلدى بويژه « قوتور » يعنى جرب نيز شيوع مىيافت . تراخم زياد ديده مىشد و درد چشم بخصوص در فصل تابستان شيوع بسيار داشت و مردم سبب آن را تماس دست آلوده با ميوه مىدانستند و در اين ميان آب خربزهء مشكين را بيش از همه مؤثر مىپنداشتند و گرما و گردوخاك را نيز از عوامل بيمارى به حساب مىآوردند .\r\nدمل ، كه به زبان محلّى بدان « چيبان » مىگويند در مفاصل و بندهاى بدن مثل زير بغل ، زير زانو ، كشالهء ران پيدا مىشد و يكنوع آن‌كه بنام « كورچيبان » « 1 » خوانده مىشد با درد و زحمت سختى همراه بود . اردبيليها درآمدن دمل را نتيجهء خوردن غذاهاى « بادآور » مىدانستند و اين اصطلاحى بود كه دربارهء خواص برخى از سبزيجات مثل ترب ، كلم ، يا حبوباتى مانند عدس بيان مىداشتند .\r\nگلمژه را « ايت‌ديرسگى » « 2 » مىگفتند و گاه‌وبيگاه در چشم بچه‌ها ديده مىشد .\r\n« اگزما » يا باصطلاح محلى « دمرو » كم بود و از عوارض غيرقابل علاج شمرده مىشد .\r\nزردزخم مخصوصا نزد اطفال بيشتر وجود داشت ولى سالك در اين منطقه هرگز ديده نمىشد .\r\nشكستگى استخوان ، بر اثر حوادث پيش مىآمد بويژه در فصل زمستان و يخبندان بيشتر اتفاق مىافتاد . بيماريهاى عصبى و صرع بسيار كم بود و در جامعهء شصت هزار شهروندى اردبيل گاهى يك يا دو نفر ديوانه پيدا مىشد . جذامى در شهر و روستا بندرت به چشم مىخورد و چند نفر از آنها كه گاه پيدا مىشدند معمولا در كنار شهر مىزيستند و از طريق گدائى امرارمعاش مىكردند . « آسم » يا تنگىنفس هم در زمستان بعضى از پيران را آزار مىداد . « مالاريا » بسبب نزديكى بجنگل بالنسبه زياد بود و كسانى كه\r\n\r\n\r\n","description":"","footnote":"\r\n( 1 ) - كورچيبان با « كورك » فرق داشت . كورك را كه برآمدگى كوچكترى بود در اردبيل « چيبيزه » ( چى . بى . زه ) مىگفتند .\r\n( 2 ) - « ديرسك » يعنى آرنج و « ايت » يعنى سگ و معنى مركب آن « آرنج‌سگ » مىشود . چون آرنج‌سگ با تكيه بر زمين سفت و سخت مىشود گويا گلمژه را هم بسبب سختى سر واكردنش بدان نام مىخوانده‌اند .\r\n","page_name":" 482 ","page_number":488},
  {"content":"\r\n\r\nبراى كار و تجارت بمنطقهء گيلان مىرفتند تب‌نوبه را غالبا با خود بسوقات مىآوردند .\r\nدل‌درد ، بهرشكل كه اتفاق مىافتاد ، بنام « سانجى » خوانده مىشد و برخى از آنها كه مردم بدون آشنائى بعلل آن ، آن را « غافل سانجى » مىگفتند حيات گرفتارشدگان را پايان مىداد . از اينجهت « غافل سانجى دوتاسان » « 1 » نفرينى شده بود كه گاهى از دهان بعضى از پيرزنان شنيده مىشد .\r\n\r\nترتيب معالجه :\r\nدر دوران گذشته بيمارستان در اردبيل معمول نبود و چنين مكانى نيز براى مداواى بيماران وجود نداشت . بيماران در خانه بسترى مىشدند و براى معاينه نزد پزشكان مىرفتند .\r\nاطباء هريك مطبّى داشتند و مريضها را در آن معاينه مىكردند . در مواقعى كه بيمار قادر به حركت نمىبود ، و يا حركت او مضرّ بر سلامتيش تشخيص داده مىشد ، دكتر را براى عيادت از او دعوت مىكردند .\r\nبراى اين كار كسان بيمار بمطب او رفته ويرا درآمدن بر بالين مريض همراهى مىنمودند . در نيمقرن پيش كه درشگه در اردبيل وسيلهء نقليهء عمومى بود آوردن طبيب بدان وسيله صورت مىگرفت و آنكس كه براى دعوت از او مىرفت درشگه‌اى را با خود برده دكتر را ، كه عموما بنام « حكيم » خوانده و شناخته مىشد ، با آن به منزل بيمار مىآورد و پس از معاينه و نوشتن نسخه نيز با همان وسيله مراجعت مىداد . كرايهء رفت و برگشت و توقف درشگه بر عهدهء كسان بيمار بود .\r\nحق المعاينهء پزشگ معين بود ولى هنگام معاينه در منزل آن را « حق القدم » مىگفتند و مقدارش نيز گاهى به دو برابر مىرسيد .\r\nطبيب‌ها فاقد وسايل امروزى از قبيل گوشى ، فشارسنج و غيره بودند و وظيفهء آنها را از حواس خود مىخواستند و بدين‌سبب ورزيدگى خاصى در شناختن علائم بيمارى داشتند .\r\nدر آنزمان آزمايشگاه ، براى تجزيه‌هاى گوناگون پزشكى ، نبود و خود طبيب با گرفتن نبض فشار خون ، تب و ضعف بيمار را تشخيص مىداد و در موارد لازم با ديدن رنگ خون و ادرار و مدفوع ، كيفيّت بيمارى را مىشناخت .\r\n\r\n\r\n","description":"","footnote":"\r\n( 1 ) - يعنى « دل‌درد ناگهانى بگيرى » .\r\n","page_name":" 483 ","page_number":489},
  {"content":"\r\n\r\nچگونگى مزاج و وضع جهاز هاضمه نزد آنان اهميت خاصى داشت و بارهاى روى زبان بيمار ، آنها را از كيفيت مزاج آنان آگاه مىساخت . در بيشتر بيماريها ، جز در امراض روده‌اى ، مداواى آنها با خالى كردن شكم آغاز مىشد و به كار انداختن مزاج ، حتى قبل از ابتلاى به مرض ، خود نوعى پيشگيرى به حساب مىآمد . تا آنجا كه اطباى قديم سالى يك يا دو بار با تجويز مسهل و ممزج ، امعاء و احشاء را يكنوع شستشو مىدادند و بموازات آن يك بار در سال نيز حجامت را ، براى جلوگيرى از غلظت خون و امراض ناشى از آن مجاز مىشمردند .\r\nآمپول زدن معمول نبود و بعدها كه چنين وسيله‌اى پيدا شد اطبّاء در مصرف آن احتياط بيشترى ملحوظ مىداشتند و در صورت لزوم تزريق را نيز شخصا انجام مىدادند .\r\nاطبّاى قديم به نحوهء تغذيه بويژه در مورد بيماران توجه خاصى داشتند و پرهيز از هر غذائى را كه با بيمارى سازگار نمىدانستند ، از لوازم معالجه مىپنداشتند . در دوران بيمارى شير را مناسبترين غذا مىدانستند و چون شير گاو كم‌چربىتر است بيشتر آن را تجويز مىكردند و گاهى آن را به صورت « فرنى » يا « شيربرنج » توصيه مىنمودند ولى از ديگر مشتقات شير ، كه باصطلاح محلّى « آغاران قاتق » مىگفتند ، بشدت باز مىداشتند .\r\nترشى به كلى ممنوع مىشد و جز ليموشيرين ، اگر پيدا مىشد ، تا حدّ امكان از ميوه‌هاى ديگر نيز منع مىنمودند . محفوظ نگه‌داشتن بيمار از تغيير هوا و سرما از توصيه‌هاى مهمّ اطباى آن دوره بود و مخصوصا محافظت وى در دوران نقاهت ، كه بدن بسبب ضعف آمادهء ابتلا به بيماريهاى ديگر مىگشت ، بشدت سفارش مىگرديد .\r\nدر سرماخوردگيهاى سخت گاهى بادكش را وسيلهء سبكى حال مريض مىدانستند و اين كار را با استكانهاى ته‌گشاد و دهن باريكى ، كه در آنزمان از شيشه و براى اين كار ساخته مىشد ، انجام مىدادند . يكنوع بادكش بزرگ ، بنام محلّى « كوپه » نيز وجود داشت كه آن را در پشت بدن ، بين دو كتف يا روى كمر مىانداختند و با پوشانيدن بيمار موجبات عرق كردن او را فراهم مىآوردند . احتراز از انداختن بادكش بر روى قلب يا محاذات آن در سينه ، بشدت توصيه مىشد . همچنين محفوظ نگه داشتن بدن از سرما و باد بعد از بادكش سفارش مىگرديد .\r\nعرق كردن طبيعى بدن ، نزد اطبّاى قديم علامت بهبود بيمارى و باصطلاح امروز ،\r\n\r\n","description":"","footnote":"","page_name":" 484 ","page_number":490},
  {"content":"\r\n\r\nغلبهء گويچه‌هاى سفيد خون بر « ميكروب » ها و « ويروس » هاى مولّد مرض تلقى مىشد و از آن ببعد مراقبت دوران نقاهت پيش مىآمد . دوره‌ايكه خطرات آن كمتر از خود بيمارى نبود .\r\nعطسه هم در امراضى مثل حصبه و محرقه از علائم شفا بشمار مىآمد . بويژه هنگامى كه اين امر با آمدن كرم كوچكى از گلوى مريض همراه مىشد .\r\nاطبّاى قديم بلافاصله پس از رفع بيمارى اجازهء حمام نمىدادند و آن را غالبا پس از رفع خطر دوران نقاهت تجويز مىكردند اما شستن دست و صورت و حتى پاهاى بيمار را در اطاق محفوظ از جريان هوا ، بلامانع مىدانستند .\r\nدر بيماريهائى مثل سرخك مراقبت پزشكان بر دو امر بود يكى عدم ابتلا به ذات الّريه و ديگرى سلامت چشم و گوش . كه براى اولى و نيز سلامت گوش محافظت از سرما را لازم مىگفتند و براى سالم ماندن چشم ، از تابش نور سفيد جلو مىگرفتند .\r\nجرّاحى در آن ايام به شكل امروز نبود و رويهمرفته در قلمرو كار پزشكان به حساب نمىآمد . جرّاحىها عموما كارهاى ساده‌اى مثل ختنه كردن اطفال ، نيشتر زدن دمل ، بستن زخم و نظاير آنها بود و بوسيلهء سلمانيها يا دلّاكهاى حمّامها صورت مىگرفت .\r\nبرخى از آنان در اين كار ورزيدگى خاصى داشتند و با وجود آنكه در اينباب تحصيلاتى نداشتند تجربه و حذاقتى در كار خود مىيافتند . ما در جائى به جرّاحى لوزهء خود نگارنده در پنجاه سال پيش بوسيلهء شادروان « استاد اوروج جراح » اشاره كرده‌ايم كه آن مرد مجرب ، كه جراحيهاى عمومى را در روسيه فراگرفته بود ، چگونه با آن وسايل ابتدائى آن را درآورد و هيچ عوارضى هم پيدا نشد .\r\nجرّاحان براى بستن زخم مرهمهائى مىساختند و براى معالجهء هرنوع از زخمها از آن مرهمها مىدادند . عدهء چنين جراحان زياد بود و در هرمحلّه يكى دو تا از آنان ، در دكان خويش ضمن اصلاح سر و صورت مشتريها ، آمادهء انجام چنين خدماتى بودند . دلّاكهاى حمامها نيز در حدّ سلمانيها بودند و نيمچه طبيبى بشمار مىآمدند .\r\nكشيدن دندان ، مخصوص سلمانى و گرفتن خون مختص دلّاك حمام بود . ولى شكسته‌بندى استخوانها و جاانداختن دررفتگى آنها بوسيلهء افراد معينى ، كه در محلّ « سنخچى » ناميده مىشدند صورت مىگرفت . در بين آنها افراد بسيار مجرّبى بودند و برخى بگفتهء سالخوردگان ، چنان ورزيدگى داشتند كه مىتوانستند تكه‌هاى كوزهء\r\n\r\n","description":"","footnote":"","page_name":" 485 ","page_number":491},
  {"content":"\r\n\r\nسفالين خرد شده را در داخل كيسه بهم متصل سازند . از معروفترين آنها در قرن گذشته قمرى مىتوان از شادروانان حاج كريم زارع ، مشهدى لطيف چايچى ، شندر شاملى دهقان ، و حاج آقا معلى كشاورز نام برد .\r\nدر قديم وسيله‌اى براى ساختن دندانهاى مصنوعى نبود و تنها از هشتاد سال پيش چنين كارى در اين شهر آغاز گشت و مرحوم « ميرزا ابو الفضل » نامى اولين دندانساز در اين شهر شناخته شد . او و كسانى مثل لطفعلى خان وكيلى ، شادروان حاج آقا هاشمى حريرى ، كه بعد از ميرزا ابو الفضل در اين شهر دندانسازى مىكردند شاگردان زيادى از راه‌كار و تجربه تربيت نمودند و اين تربيت‌شده‌ها در اردبيل ، آستارا ، مشكين ، خلخال ، بيله‌سوار ، نمين ، گرمى ، هشتپر طوالش ، رضوانشهر و حتى در خود تهران مراكزى بوجود آورده از راه دندانسازى به خدمت مردم برخاستند .\r\n\r\nداروخانه‌هاى اردبيل :\r\nدارو و دوافروشى نيز تاريخ بسيار قديمى دارد و بتدريج كه بشر گياهان مفيد و معالج را تشخيص مىداد آنها را جمع‌آورى كرده بوسايل گوناگون و منجمله از طريق فروش در اختيار بيماران مىگذاشت .\r\nدر اردبيل نيز چنين بود و از قديم فروش اينقبيل داروها رواج داشت و بيشتر عطّاران شهر انواع مختلف آنها را بمشتريها مىفروختند .\r\nكم‌كم كه داروهاى غيرگياهى معمول شد مغازه‌هاى مخصوصى بنام « اوپتيك » يا « دواخانه » گشايش يافت و كسانى از مطلعين اين رشته وظيفهء داروسازى و داروفروشى را بر عهده گرفتند . از جملهء اينان شخصى بنام مرحوم « مشهدى بابا » دوافروش بود كه در پنجاه سال پيش در اول راسته بازار اردبيل مغازهء بزرگى بنام « دواخانهء اتحاد » تأسيس نمود . او مردى نجيب و بااطلاع و علاقمند بشغل خود بود و با مشتريان با مهربانى برخورد مىكرد . شخص ديگرى بنام شادروان « حاج شيخ صادق نجفى » در سراى حاجى احمد بدين كار مبادرت مىنمود و داروهاى گوناگون را از خارج وارد كرده در اختيار دوافروشان مىگذاشت . شخص ديگرى بنام مرحوم « حاج مير صادق صفويزاده » نيز در راسته بازار ، مقابل مسجد جامع دواخانه‌اى بوجود آورد و چندى نگذشت كه شادروان « آقابالا دوافروش » هم در راستهء دوشابچىها دكان داروفروشى افتتاح نمود .\r\n\r\n","description":"","footnote":"","page_name":" 486 ","page_number":492},
  {"content":"\r\n\r\nاز دوافروشان ديگر مرحوم آقا كاظم بود كه سابقا در دواخانهء اتحاد بعنوان همكار با مشهدى بابا كار مىكرد و نيز شخصى بنام كربلاى محمد قلى در اول راستهء تازه‌ميدان مغازهء بزرگى براى فروختن دواها ترتيب داده بود . داروخانه عافيت علوى كه بوسيله مرحوم حاج سيد رضا علوى ، برادر شادروان سيد الحكما ، تاسيس شده بود و نيز داروخانهء صادقيه كه شادروان مشهدى صادق صادقيّه داير كرده بود از دواخانه‌هاى قديمى اردبيل بودند .\r\nبدينطريق قبل از آنكه داروخانه‌هاى مجهز فعلى بوجود آيد آنان نيازهاى بيماران اين ولايت را بر طرف مىساختند .\r\n\r\nداروهاى قديم :\r\nدواهاى قديم اكثرا گياهى بود و خواص آنها از پيش شناخته مىشد . تركيبات آنها بر مبناى وزن بود و داروفروش طبق نسخهء طبيب آنها را مىپيچيد و ترتيب مصرف را نيز بخريداران شرح مىداد .\r\nداروهاى گياهى عبارت از گل يا گلبرك ، ساقه ، ريشه ، ريشه و ساقه و برگهاى ذخيره‌اى ، غنچه ، ميوه و دانه‌هاى آنها به صورت تازه يا خشك و به شكل دم كرده ، خيس كرده ، جوشيده ، آب‌كشيده ، عرق‌كشيده ، كوبيده يا گرد بود و به تنهائى يا مخلوط استفاده مىشد . مصرف آنها يا به صورت داخلى بود مثل خوردن و كفلمه كردن و تنقيه و غيره و يا به صورت خارجى و موضعى مانند ماليدن روغن در عضو رنجور يا چسبانيدن ضماد بر دمل ، يا بستن مرهم بر زخمها و نظاير آنها .\r\nداروهاى غيرگياهى كم بود و بنام « جوهريات » شهرت داشت . اطباى قديم غالبا از تجويز آنها حذر مىكردند و تا مجبور نمىشدند در نسخه‌ها نمىنوشتند . تركيبات اينقبيل داروها نيز بر اساس وزن آنها بود و بر خلاف امروز ، كه كارخانه‌هاى داروسازى آنها را تهيه كرده به صورت  « Specialite ? »  و به شكل قرص و شربت و كپسول در داروخانه‌ها عرضه مىكنند ، خود داروفروش‌ها آنها را به صورت « حبّ » ، « كپسول » و « شربت » درمىآوردند و يا در كاغذهاى كوچك ، به صورت بسته‌هائى كه دكتر مىنوشت ، مىبستند .\r\n\r\n","description":"","footnote":"","page_name":" 487 ","page_number":493},
  {"content":"\r\n\r\nپزشكان امروز كه با داروهاى ساخته شده انس گرفته‌اند تركيبات لازم براى داروهاى معالج را به خوبى نمىدانند ولى سابقا تعيين اين مقادير بر عهدهء آنها بود و داروسازان نيز آنها را با وسايل ابتدائى تهيه كرده در اختيار مريض قرار مىدادند .\r\nبعبارت بهتر بجاى آنكه آنها مثل امروزيها عنوان داروسازى داشته عملا داروفروشى كنند داروفروشانى بودند كه عملا داروسازى هم مىكردند .\r\n\r\nنمونه‌اى از دستورهاى پزشكى قديم در اردبيل :\r\nاطباى قديم اردبيل دستورهاى پزشكى را در سه قسمت مىدادند يكى دستور داروئى بود و طبق آن داروهائى را كه مىبايست به مريض داده شود معيّن مىنمودند . دوم دستورهاى غذائى بود و بدانوسيله خوردنيها و آشاميدنيهائى كه براى مريض مجاز يا ممنوع بود مشخص مىشد و سوم دستورهاى مراقبتى يعنى كيفيّت بسترى كردن و محافظت بيمار از سرما و گرما و جريان هوا و نظاير آنها . و معلوم است كه اين هرسه دستور در مورد همهء بيماران يكسان نمىبود و بسته به نوع بيمارى تفاوت مىنمود . ما براى آنكه آيندگان را از چگونگى اين دستورها آگاه سازيم نمونه‌اى از آنها را در مورد برخى از بيماريها در اينجا مىآوريم : « 1 »\r\n\r\nدر بيماريهاى ياتالاق يا حصبه ، محرقه و مشابه آنها :\r\nدستور داروئى : جوشاندهء گل بنفشه ، عنّاب ، تخم گشنيز ، ماش سبز ، تخم پنيرك « 2 » كه آنها را به صورت شربت صاف‌كرده مىدادند .\r\nدستور غذائى : آش اسفناج و گشنيز يا برگ پنيرك ، به صورت صاف‌كرده .\r\nدستور مراقبتى : محفوظ نگهداشتن مريض از سرما ، جريان هوا ، حركت ، سر و صداى زياد .\r\n\r\nدر بيماريهاى اسهالى :\r\nدستور داروئى : جوشاندهء بومادران ، نهنج گل سرخ ، زردچوبه و زيرهء كرمان .\r\n\r\n\r\n","description":"","footnote":"\r\n( 1 ) - اين دستورها را از يادداشتهائى كه پزشك دانشمند شهر ما ، آقاى دكتر يوسف معمارى براى ما فرستاده است ، اقتباس كرده‌ايم .\r\n( 2 ) - پنيرك را در اردبيل « امه كومجى » مىگويند .\r\n","page_name":" 488 ","page_number":494},
  {"content":"\r\n\r\nدستور غذائى : كته ماست ، پرهيز از خوردن آب سرد .\r\nدستور مراقبتى : حركت كمتر و احيانا بستن شكم با پارچه و گرم نگهداشتن آن .\r\n\r\nدر بيمارى سرخك :\r\nدستور داروئى : دم‌كردهء گل بنفشه .\r\nدستور غذائى : صاف‌كردهء آش ماش سبز .\r\nدستور مراقبتى : محافظت از جريان هوا بويژه سرما ، محافظت از سروصداى زياد و نيز نور سفيد با پوشانيدن لباس قرمز و كشيدن پارچهء قرمز به پنجره‌ها .\r\n\r\nدر بيمارى سلّ :\r\nدستور داروئى : پنيرك ، گل بنفشه ، گل و ساقهء نيلوفر ، پرسياوش و زوفا ، عنّاب ، تخم گشنيز ، رازيانه ، تاجريزى ، پوستهء خارجى پسته .\r\nدستور غذائى : عسل ، كره ، نان ، گوشت ، كباب ، تخم‌مرغ ، پسته ، بادام و غذاهاى مقوى .\r\nدستور مراقبتى : استنشاق در هواى صاف ، احتراز از سرما و گردوخاك .\r\n\r\nدر بيمارى ذات الرّيه :\r\nدستور داروئى : دم‌كردهء پرسياوش ، زوفا ، گل بنفشه ، مغز فلوس .\r\nدستور غذائى : غذاهاى بىچربى ، پرهيز از ترشى و شيرينى .\r\nدستور مراقبتى : استراحت كامل و اجتناب از سرما ، احتراز از حركت زياد .\r\n\r\nدر سرماخوردگى و بيماريهاى ريوى :\r\nدستور داروئى : خيس‌كردهء چهارتخم ( يعنى بهدانه ، تخم ريحان ، تخم بارهنگ ، سه‌پستان ) و دم‌كردهء گل بنفشه .\r\nدستور غذائى : آش ، برنج ساده .\r\nدستور مراقبتى : گرم نگهداشتن بدن و محافظت از سرما .\r\nو انواع داروهائيكه در مورد ناراحتىهاى ديگر غالبا تجويز مىشد چنين بود :\r\n\r\nبراى رفع يبوست مزاج ،\r\nدم‌كردهء گل بنفشه ، گلبرگ و گل سرخ عراقى « 1 » ، مغز\r\n\r\n\r\n","description":"","footnote":"\r\n( 1 ) - گل سرخ اردبيل حالت قبض دارد و براى رفع اسهال داده مىشود ولى گل سرخ عراق عجم ، مثل تهران ، -\r\n","page_name":" 489 ","page_number":495},
  {"content":"\r\n\r\nفلوس ، بارهنگ ، سنا و استخودّوس ، روغن بادام شيرين ، شياف صابون ، تنقيه با جوشاندهء گل ختمى و ريشهء آن . در سنوات اخير از تركيبات شيميائى مثل سولفات دو سود و سولفات دومنيزى هم استفاده مىكردند .\r\n\r\nبراى ناراحتىهاى قلبى و رفع غصّه و غم‌باد :\r\nدم‌كردهء گل‌گاوزبان با سنبل الّطب و برگ نارنج .\r\n\r\nبراى ذات الجنب\r\nكه در محلّ به صورت ستلجم گفته مىشود : به‌دانه ، تخم ريحان ، تخم بارهنگ و تخم بالنگ .\r\n\r\nدر ناراحتىهاى معدى و درد شكم يا سانجى :\r\nبومادران ، كهلك اوتى ، تخم نيلوفر و در مورد بچه‌هاى شيرخواره رازيانه .\r\n\r\nبراى سنگ كليه و مثانه :\r\nدم‌كردهء دم گيلاس و آلبالو ، كاكل ذرّت و براى فتقهاى مادرزادى روغن الاغ .\r\n\r\nدر ناراحتىهاى سينه :\r\nريشهء ثعلب و در ناراحتىهاى سينه و شكم : گل‌گاوزبان ، سنبل الطب ، گل بابونه ، افسنطين ، آويشن .\r\n\r\nبراى رفع ضعف بدن و تقويت عمومى :\r\nليموعمانى ، پوست نارنج ، پوست بالنگ ، گل بنفشه .\r\n\r\nبراى تسكين اعصاب و ناراحتىهاى روانى :\r\nچاى مكّه . و براى معالجهء ترسيده‌ها موميائى .\r\n\r\nبراى آسم و تنگى نفس مخصوصا در اطفال :\r\nخون خرگوش و خون كبوتر .\r\n\r\nبراى زود به حرف درآمدن اطفال :\r\nتخم كبوتر و گوشت گنجشك .\r\n\r\nبراى رفع كوفتگى و ضربه‌هاى وسيع بدنى :\r\nچربى خوك و روده و پوست برّه ( به صورت ماليدن و يا كشيدن بر روى محلّ ضربه ديده ) ، گوشت كوبيده شده با سنگ بر روى سنگ .\r\n\r\nبراى « پانسمان » بريدگيها ،\r\nخاكستر كاغذ و پارچه و براى باز شدن دمل ضماد برزگ كوبيده با شير و خمير .\r\n\r\n\r\n","description":"","footnote":"\r\n- قزوين ، اراك و غيره خاصيّت لينت دارد و در مواقع يبوست مزاج تجويز مىگردد .\r\n","page_name":" 490 ","page_number":496},
  {"content":"\r\n\r\n\r\nبراى التيام زخمها\r\nمرهمى با مخلوط كردن « حنا » و « پيه » درست مىكردند و براى زخمهائى ، كه بقول آنها « آب‌كشيده » يعنى « آبسه » كرده بود دنبه و چربى بدن گوسفند مىبستند .\r\nدر مورد كسانى كه مبتلا به « شب‌كورى » بودند جگرسياه را با گرد سنگ چخماق مخلوط كرده به صورت كباب مىدادند و براى رفع ورم ملتحمهء چشم ، آن را با چائى تازه‌دم كرده و سرد شده مىشستند . در بيماريهاى چشم « قيزسوتى » يعنى شير مادرى را كه نوزادش دختر بود و او را شير مىداد معالج مىدانستند .\r\nبراى مبتلايان جرب و گال مواد گوگرددار مىدادند و گاهى آنها را جهت استحمام در چشمهء معدنى « قتورسو » « 1 » بدانجا مىفرستادند و تب نوبه را با عرق بيد معالجه مىكردند .\r\nاينها نمونه‌هائى از دستورهاى پزشكان قديم اردبيل بود . ما وقتى آنها را مىخوانيم و با انواع داروها و « آمپول » هاى كنونى مقايسه مىكنيم از تحمّل و توانائى پيشينيان خود براى كشيدن درد در شگفت مىمانيم و چنين مىپنداريم كه اگر نسل معاصر ، كه عادت برفاه و آسايش كرده و حتّى از چرخ شدن دندان كرم‌خورده‌اش بدون بيحس كردن آن رنج مىبرد ، روزى با چنان امكاناتى مواجه گردد به زحمت خواهد توانست آنها را تحمّل نمايد و مثلا حصبه و تيفوئيد را با جوشانيدهء گل بنفشه و عنّاب معالجه كند .\r\nآدمى باغور در اينقبيل مسائل چنين درمىيابد كه ذهن انسان ، با توجه بامكانات محيط ، براى خود معيارها و اندازه‌هائى مىسازد و آنچه را كه بر او واقع مىشود با آنها مىسنجد . اگر آنها در حدّ اين معيارها و سهلتر از آنها باشد ، قابل تحمّل مىداند و در غير اين صورت آن را سخت و دشوار مىشناسد . براى پدران ما ، كه امكانات محيطشان براى مسافرت ، چهارپا و كجاوه بود رفتن از يكشهر به شهر ديگر خيلى سخت نمىنمود ؛ ولى براى ما كه معيارى مثل هواپيما داريم و فى المثل فاصله بين تهران و تبريز را بيك ساعت طى مىنمائيم رفتن اين مسافت را در ده ساعت با ماشين ، سخت و خستگىآور\r\n\r\n\r\n","description":"","footnote":"\r\n( 1 ) - راجع بدين آب در صفحهء 430 سخن گفته‌ايم .\r\n","page_name":" 491 ","page_number":497},
  {"content":"\r\n\r\nمىپنداريم . راهى كه پدران ما بيش از ده روز طى مىكردند و آن را يك امر طبيعى و عادى تلقى مىنمودند . شك نيست كه در آينده كسانى كه تاريخ عصر ما را مىخوانند و مثلا پزشكى عصر ما را با طبابت پيشرفتهء زمان خود مىسنجند تعجب خواهند كرد كه فى المثل چگونه ما بر صندلى دندانسازى مىنشستيم و دندانهاى كرم‌خوردهء خود را بدين شكل درمىآورديم و از اين كار راضى هم به نظر مىرسيديم ؛ يا از درد زخم بعد از جرّاحى بيش از خود بيمارى اصلى رنج مىبرديم . « 1 » و يا براى درآوردن سنگ مثانه ، شكم خود را براى پاره كردن در اختيار جراح قرار مىداديم .\r\n\r\nبهداشت در گذشته‌هاى اردبيل :\r\nدر عهد ما مراد از بهداشت مجموع دستورها و وسايلى است كه رعايت و به كار بردن آنها براى حفظ سلامت انسان لازم است و مصونيت ويرا در مقابل بيماريها تأمين مىنمايد و اين مفهوم از قرن 19 ميلادى ، كه وجود موجودات ذره‌بينى بوسيلهء « لوئى پاستور » دانشمند نامدار فرانسوى كشف و بتدريج اثرات آنها ، مستقيم و غيرمستقيم در شئون حياتى انسان معلوم شده ، پيدا گشته است .\r\nپيش از آن تاريخ نيز آدمى با بهداشت سروكار داشت و براى پيشگيرى از بيماريها همت مىگماشت ولى كيفيت آن ، كه بنام حفظ الصحّه خوانده مىشد ، با اصول بهداشت جديد فرق مىنمود و اين تفاوت طبعا معلول محدود بودن اطلاعات پزشكى بود و دستورها نيز بنام مذهب ابداع و اجرا مىگرديد و قواعد و قوانين آن در قلمرو احكام مذهبى بدقّت روشن مىگشت .\r\nاز خلال كردن دندان و گرفتن ناخن و ستردن موهاى عورتين گرفته تا وجوب غسل و مضمضه ، يا چگونگى خوردن غذا و آب همگى تحت عناوين وجوب و استحباب و مكروه و حرام بمردم گفته مىشد و گاهى با احكام كلى نظير « النظافة من الايمان »\r\n\r\n\r\n","description":"","footnote":"\r\n( 1 ) - كسانى كه بسبب بيماريهائى تحت عمل جرّاحى قرار مىگيرند پس از به هوش آمدن ، چندين شبانه‌روز از درد شديد در موضع جراحى ، مىنالند و پزشكان هيچ وسيله‌اى جز داروهاى مسكن براى رفع اين درد ندارند . بگفتهء راديو لندن ( ساعت 10 / 20 روز يكشنبه 18 بهمن / 1360 ) اخيرا يك پزشك افغانى در انگلستان روش ساده‌اى براى اين كار يافته است بدينطريق كه بوسيلهء يك ميلهء پزشكى ، كه بوسيلهء مايع مخصوصى تا 70 و 80 درجه زير صفر سرد شده است اعصاب اطراف زخم را به مدت 30 ثانيه سرد مىكند و ديگر بيمار احساس درد نمىنمايد .\r\n","page_name":" 492 ","page_number":498},
  {"content":"\r\n\r\nلزوم رعايت بهداشت بگروندگان به دين خدا اعلام مىگرديد . در وراى اين مسائل غريزهء فطرى بشر در زمينهء گريز از رنج و بيمارى ، و تلاش در جهت سلامت و بقا هم او را وادار باحتراز از بيماريها و عوامل احتمالى آن مىنمود . شايد بر اثر اين انگيزه‌ها بود كه اردبيليان بنظافت و پاكيزگى علاقهء خاصى داشتند و شستن و تميز نگه‌داشتن تن خود را از هرجهت لازم مىدانستند . اين كار قبل از اسلام نيز به همين منوال معمول بوده و وجود حمامهاى بيمانندى در اين شهر ، كه ما در مجلدات پيشين بدانها اشاره كرده‌ايم « 1 » حكايت از علاقه و كوشش آنها در اين راه مىكرده است و اين علاقه تا امروز نيز باقى است .\r\nليكن اين كوششها در حدود دانش زمان بود و موفقيت در آن بشرايط محيط و امكانات موجود بستگى داشت . اردبيلى زمان فتحعليشاه نمىدانست كه عامل شيوع امراض « ميكروب » است زيرا دانش آن روز هنوز از آن اطلاع نداشت . از اينرو با مبتلايان افت‌وخيز مىنمود و از تماس با آنها يا ظروف و وسايلى كه مسبب انتقال بيمارى مىشد امتناع نمىكرد . در نتيجه خود نيز بفاصلهء كوتاهى گرفتار مىگشت . و اگر همچنين اطلاعى داشت و مثلا مىدانست كه سلّ ، كچلى ، جرب و تراخم وسيلهء موجودات جاندار ريز به ديگرى سرايت مىكند وسيله‌اى براى تشخيص و مبارزه با آنها نداشت و نيز قادر به ترك مراوده با همهء مردم ، باحتمال بيمارى آنها نبود .\r\nاو مجبور بود براى پاكيزه داشتن خود بحمام برود و در خزينه‌هاى عمومى ، كه به روى همه باز بود ، استحمام كند و از اين راه عوامل بيماريها را ندانسته ميزبانى نمايد . يا فى المثل ناچار بود سبزى را با آب ساده بشويد و از چاهى ، كه قرب جوار با چاههاى مستراح داشت ، آب بنوشد و چون هيچ ماده‌اى براى ضدعفونى كردن معمول و موجود نبود ضمانتى براى مصونيت وى تصور نمىشد .\r\nشهر كشتارگاه بهداشتى نداشت ذبايح خود را در كنار نهرى ، كه بنام نهر سلّاخ‌خانه ناميده مىشد ، سر بريده پوست مىكندند و چون سازمانى هم براى تشخيص بيمارى دامها و جلوگيرى از ذبح دامهاى مبتلا نبود از اينرو امكان داشت برخى سودجويان به ذبح\r\n\r\n\r\n","description":"","footnote":"\r\n( 1 ) - جلد دوم صفحه 192\r\n","page_name":" 493 ","page_number":499},
  {"content":"\r\n\r\nآنها دست زده از اينراه سلامت جامعه را در خطر اندازند .\r\nبا همهء اين احوال طبق آنچه از تواريخ مستفاد مىشود مردم اردبيل از سلامت مزاج برخوردار بودند و بر اثر آب‌وهواى لطيف و غذاهاى مطبوع و پرمايه ، تندرست و سالم مىنمودند . و جز مواردى كه بيماريهاى مسرى و لاعلاجى مثل طاعون و و با از خارج بدانجا سرايت كرده جمع كثيرى را به هلاكت مىرسانيد ، رويهمرفته مردم بيماريهاى خطرناك و واگيردارى نداشته مرگ‌وميرشان طبيعى بود و عمر متوسط نيز به بالاتر از پنجاه سال مىرسيد . ولى كودكان غالبا بر اثر عدم مراقبتهاى بهداشتى آسيب‌پذير بودند و گاهى از تراخم و كچلى و زردزخم و نظاير آنها رنج مىبردند و برخى نيز بر اثر جهالت مادران و عواطف نسنجيدهء اطرافيان از عوارض امراضى مثل سرخك و ديفترى و مخملك و مانند آنها جان خود را از دست مىدادند .\r\n\r\nتركه‌دوا :\r\nغير از اطبّا و جرّاحان ، پيرزنان و مردانى نيز بودند كه براى پاره‌اى از امراض دواهائى مىگفتند و آنها را كه بر اثر تجربهء طولانى در زندگى شناخته بودند ، تجويز مىكردند .\r\nبايد گفت كه اين امر خاص اردبيل و تاريخ گذشتهء آن نبود و امروز هم كه طبّ و پزشكى رشد وسيعى يافته باز اگر آدمى پيش ديگران اظهار كسالتى كند بلافاصله خود را در حضور پزشكانى مىيابد كه تحصيل و عنوانى ندارند ولى معالجاتى را براى آنها تجويز مىنمايند .\r\nدراينباره از قديم نيز داستانهائى بر سر زبانهاست و از جمله مىگويند نوشيروان از وزير دانشمند خود « بو ذر جمهر » پرسيد كه در كشور و قلمرو سلطنت او كدام حرفه و شغلى اكثريت دارد . وى در جواب طبابت را بر زبان آورد وى از قيافهء شاه خواند كه او اين گفته را مبالغه دانسته حيرت‌زده و ناراحت گشته است زيرا آن روز بيش از دو طبيب در پايتخت نوشيروان وجود نداشت . فرداى آن روز وى بدربار نيامد و اظهار كسالت كرد و براى آنكه از سلام ملك و اظهار ادب در محضر او باز نماند روز ديگر نالان و افتان بحضور شاه رسيد . نوشيروان از بيمارى او پرسيد و بلافاصله از داروهاى معمول روز براى معالجهء وى نام برد . بو ذر جمهر ، بقول قدما « زمين ادب بوسه داد و بعرض قبلهء عالم\r\n\r\n","description":"","footnote":"","page_name":" 494 ","page_number":500},
  {"content":"\r\n\r\nرسانيد » كه ملاحظه مىكنيد من حرفى بگزاف نگفته‌ام تا آنجا كه خود اعليحضرت هم در مقام سلطنت طبابت مىكند و اگر عنايت فرمايد ملاحظه مىكند كه در اجتماع كمتر كسى پيدا مىشود كه نامى از بيمارى بشنود و علاجى براى آن نگويد و بدينجهت است كه تعداد اطبّا بيش از هرصنف ديگرى مىباشد .\r\nداروهائى را كه در اردبيل اين افراد در مورد بيماران تجويز مىكردند « تركه‌دوا » مىگفتند و اكثر آنها همان علفيّاتى بود كه پزشكان در گذشته به بيماران مىدادند با اين تفاوت كه گاهى نسبتهاى تركيب غير از نوشتهء اطبّاء بود .\r\nدر جامعهء بسته و قديمى اردبيل ، بيماران ابتدا در خط اينان مىرفتند و به ترتيبى كه از آنها مىشنيدند خود را معالجه مىنمودند و چه‌بسا كه در مراحل ابتدائى ، نتيجه هم مىگرفتند و اگر بهبود نمىيافتند از پزشكان استفاده مىكردند .\r\nآنان در مورد هربيمارى نظر مىدادند و در برخى مواقع دستورهاى آنها ، مثل مراجعه دادن بيماران به « اجاق » ها شبيه خرافات به نظر مىرسيد .\r\nاجاق‌ها متعدّد بود ولى معروفترين آنها در دو قريهء « نيار » و « صومعه » يا بتلفظ مردم محلّ « صوما » قرار داشت . در هريك از اين دو روستا ، در يك خانهء دهقانى ، كه از قديم با اين كيفيّت شناخته شده بود ، جائى مانند اجاق ديده مىشد و على القاعده پيرزنى مباشرت تشريفات آن را بر عهده داشت . خاصيّت اجاق ، شفا دادن بكودكان مبتلا به قى و اسهال بود و چنين عمل مىشد كه پيرزن ميلهء آهنى را در آن اجاق گرم مىكرد و با آن پشت گردن بيمار را مختصر داغ مىنمود و با خاكستر گرم اجاق بر پيشانى وى مىماليد و عجب آنكه گاهى بيمارى هم بر طرف مىشد . « 1 »\r\nما نمىتوانيم در اينمورد قضاوت صحيحى بكنيم زيرا علم و اطلاع كافى در موضوع نداريم ليكن پيش خود چنين مىپنداريم كه برخورد ميله گرم بر پشت گردن نوعى يكّه دادن يا باصطلاح خارجىها « شوكه » كردن بيمار بوده است و چون در موارد « يكه\r\n\r\n\r\n","description":"","footnote":"\r\n( 1 ) - اگر اين كار را در مورد پزشكان چينى بشنويم كه با داغ كردن نقطه‌اى از بدن ، بيمارى را علاج مىكنند ، براحتى مىپذيريم . چنان كه هم‌اكنون به « طبّ سوزنى » اعتقاد يافته‌ايم . ولى چون اجاق و داغ كردن نقاطى از بدن ، در اردبيل بوده است ، از خرافات به حساب مىآوريم .\r\n","page_name":" 495 ","page_number":501},
  {"content":"\r\n\r\nخوردن » بيش از هرعضو بدن فعاليت غدّه‌ها تشديد مىشود شايد اين كار و استحصالات بيش از حدّ برخى از غدّه‌ها سبب بهبودى بيمارى مىگشته است .\r\nيكّه دادن كه در زبان محلّى بعنوان « ديسكينديرمك » شناخته مىشود در معالجهء بعضى از بيماريها ، خود از تركه دواها به حساب مىآمد . و انواع مختلفى داشت و يكى از آنها « چيم‌چش‌ديرمك » يعنى مشمئز ساختن بود كه در مورد بعضى از بيماريها اعمال مىشد .\r\nيكى از بستگان نزديك نگارنده كه در پنجاه سال پيش در حدود چهارده سال داشت مبتلا به يك بيمارى ناشناخته شد و معالجات اطباء مفيد نگرديد . او روزبروز ضعيفتر مىشد و رنگ‌پريده‌تر مىگشت . پيرزنان گفتند كه بايد او را با خورانيدن ادرار زن نازائى « چيم‌چشديرمك » و كسان وى سرانجام چنين كردند و مقدارى از آن تهيه نموده به دو خورانيدند و لحظهء بعد ماهيّت آنچه را كه او خورده بود بوى گفتند . او به سختى يكه خورد يعنى « چيم‌چش‌دى » . و با همان اشمئزاز بتدريج آن بيمارى نيز از او بر طرف گشت و صحّت كامل يافت .\r\nگاهى بعضى از اشخاص حسّاس از بوى خوش غذاها ، كه از خانه‌هاى ديگر مىآمد ، متأثر مىشدند . اين كار را در اردبيل « فكرى قالماخ » يا « اومماخ » مىگفتند .\r\nكه ترجمهء تحت اللفظى آن « ماندن فكر » مىشود ولى اين ترجمه براى يك فارسىزبان مفهومى بدان شكل كه كلمات تركى مزبور دارد ، ندارد . در اينقبيل موارد شخصى كه فكرش مانده بود دچار عوارضى مثل درد دندان يا درد چشم و غيره مىشد و به ظاهر هيچ داروئى نمىتوانست آنها را بر طرف سازد . پيرزنان مىگفتند كه بايد او را « ديسكينديرمك » .\r\nنحوهء اين كار چنان بود كه ، بدون آنكه شخص مذكور مطلع شود ، يكى از بستگانش دور از چشم او لقمه‌اى از نان ، كه در آن تكهء كباب يا خورش يا نيمروى تخم‌مرغ مىگذاشت ، در دست مىگرفت و غفلتا بر پشت وى مىزد و اين جمله را بر زبان مىآورد كه « اومدوغون بواولسون » يعنى آنچه كه فكر تو در آن مانده اين باشد . شنيدنى است كه اين حركت نيز در برخى موارد سودمند مىبود و از شخص رفع درد مىنمود .\r\n\r\n","description":"","footnote":"","page_name":" 496 ","page_number":502},
  {"content":"\r\n\r\nدسته‌اى از پيرزنان به « چپ‌چى » گرى شناخته مىشدند و گاهى نيز آنها را « بغاز اترن » مىگفتند . اينان تكه‌هاى كوچكى از خوردنيها يا تنقّلاتى را ، كه بقول معروف به گلوى كودكان پريده سبب قى و اسهال آنها مىشد ، ردّ مىكردند . در اينمواقع اطفال مذكور را نزد چپچى مىبردند و او با مالش دادن گلوى بيمار ، با شدت تمام در بينى او فوت مىكرد و تكهء گير كرده از جايش تكان خورده به دهان وى مىافتاد .\r\nمبتلايان به صرع و بيماريهاى روانى را به دعانويسها مىفرستادند و آنها با نوشتن دعا درصدد معالجهء آنان برمىآمدند ولى برخى از دعانويسان از قبول چنين مراجعه كنندگان امتناع مىكردند و آنها را باطبّاء راهنمائى مىنمودند . « 1 »\r\nبعضى از بيماريها را زنانى كه « تيكه‌اترن » ناميده مىشدند معالجه مىكردند .\r\nتيكه همان لقمهء غذا است و منظور از « اترمك » به راه انداختن و بدرقه كردن مىباشد .\r\nاينقبيل بيماران كسانى بودند كه در قسمت پائين معده ، بويژه در اطراف ناف ، احساس ناراحتى مىكردند و چنين مىپنداشتند كه لقمه‌اى در آنجا گير كرده يا ، آبى در اطراف ناف جمع شده و شخص را چنين ناتوان و بيحال نموده است .\r\nتيكه‌اترنها آنها را ناشتا به پشت مىخوابانيدند و دستور جمع كردن پاها را مىدادند . آنگاه براى آنكه دستهايشان سهل و نرم حركت كند مقدارى كره و چربى بر ناف و شكم مريض ماليده با انگشتان دو دست ، محلّ ماندن تيكه را در جهت معينى مالش مىدادند و از حركتى كه در رودهء بيمار احساس مىنمودند به راه افتادن تكه را از جايش اعلام مىداشتند . براى آنكه هرآينه تكه بجاى اولش برنگردد دو تكه پارچه را به صورت گلوله در دو طرف ناف مىگذاشتند و پارچهء محكمى از روى آنها بدور كمر مىبستند و اين بسته مىبايست چند ساعتى بماند تا تكه به كلى از آن محل دور شود .\r\nبيماران مبتلا به درد پا و مفاصل را با ماليدن جوشيدهء سركه و زنجبيل درمان مىكردند و يا آنها را براى ماليدن لجن شورابيل بدانجا مىبردند .\r\nبراى دفع و رفع بواسير علفى بنام « پيشيك جيرناغى » يا ناخن گربه را كه علف شناخته‌شده‌اى است كوبيده با مقدارى پيه به صورت پمادى درآورده بموضع مىماليدند .\r\n\r\n\r\n","description":"","footnote":"\r\n( 1 ) - يكى از اين دعانويسان ملّا محرّم نامى بود كه در نيمقرن پيش اسم و رسمى در اردبيل داشت . ولى او بر خلاف دعانويسان ديگر بيماران روانى و صرع را باطبّاء راهنمائى مىنمود .\r\n","page_name":" 497 ","page_number":503},
  {"content":"\r\n\r\n« اليگى سالماخ » هم نوعى از معالجه براى بعضى از بيماران بشمار مىآمد . اليگى اصولا تخته‌اى بود كه به صورت مخروط باريك و بلند مثل دوكهاى نخريسى مىتراشيدند و بر سر چوبى كه عمود بر وسط قاعدهء آن بود نخى مىبستند و آن را براى رشتن و تاب دادند نخ‌هاى پشمى و پنبه‌اى به كار مىبردند . برخى از پيرزنان از اين وسيله براى رفع بيمارى كسانى كه بقول آنها ، مرده او را گرفته و مريض كرده بود ، استفاده مىكردند .\r\nكسانى كه مرده آنها را مىگرفت تب‌ولرز مىكردند و پس از آن ضعف بر آنها عارض مىگشت و سستى بر تمام وجود آنها تسلط مىيافت . پيرزنى كه در اينموارد به دو مراجعه مىشد اليگى خود را در دست مىگرفت و آن را به صورت شاقول آرام و ساكت نگه مىداشت و يكى از كسان بيمار نام بستگانى را كه از خانوادهء او درگذشته بود يك‌يك بر زبان مىآورد و بقول آنها ، وقتى نام آنكس كه او را گرفته بود بر زبان گوينده جارى مىگشت ، اليگى تكان مىخورد . گوينده بار ديگر نام غذاهائى را كه مىخوردند بيان مىكرد و باز وقتى نام آنچه آن مرده بدان ميل داشته است گفته مىشد اليگى باز تكان مىخورد و حركت مىكرد . با اين دو حركت نام مرده و غذائى كه مىبايست براى او احسان كنند معلوم مىگشت و پختن و احسان كردن آن غذا و يادآورى از آن مرده سبب رفع بيمارى گفته مىشد .\r\nچنين بود بيماريها و نحوهء معالجهء آنها در نزد گذشتگان شهر ما ، آنان كه اين نوشته‌ها را مىخوانند قبل از آنكه بيمحابا قلم نه بر كرده‌هاى آنان بكشند و با يك عبارت « خرافات » آنها را محكوم سازند بهتر است در قضاوت خود عجله نكنند و با دقت و بررسى در آثار روانى برخى از آنها ، اظهارنظر نمايند .\r\nقصد ما آن نيست كه خرافات را رواج دهيم يا از عملكرد ناصواب يكمشت افراد بىصلاحيت دفاع كنيم . ما هم مىدانيم كه تكان خوردن « اليگى » نمىتواند تب‌ولرز را ، كه يقينا عامل مخصوصى در بدن دارد ، از تن شخص بيمار بزدايد يا مطالبى مثل « ئولى دوتماخ » و نظاير آنها آدمى را بيمار سازد . بخصوص در اين عصر كه اصل عليّت در امور مادى باثبات رسيده است . بلكه منظور ما آنست كه قبل از قضاوت در اين موارد\r\n\r\n","description":"","footnote":"","page_name":" 498 ","page_number":504},
  {"content":"\r\n\r\nدر باب اصول ديگرى مثل « رابطهء روان و تن » در روان‌شناسى و اثرات و تبعات آن نيز توجه كنيم و مخصوصا اهميّت تلقينات روحى را كه سبب كارهاى زيادى مىشود از نظر دور نداريم و آنگاه قضاوتهاى خود را بيان داريم .\r\nدر عهديكه ما اين مجموعه را گرد مىآوريم بيش از سيصد نفر از جوانان و مردان فاضل و زحمتكش اردبيل در قسمت پزشكى و رشته‌هاى مربوط به آن مثل داروسازى و دندانپزشكى ، بمقام دكترى رسيده و به خدمت بيماران كمر بسته‌اند . اردبيل بيمارستانها و درمانگاههاى متعدد پيدا كرده و داروخانه‌هاى مجهّز بعرضهء انواع مختلف داروها اشتغال دارند . جمع زيادى از پزشكان اردبيلى در بيماريهاى مختلف تخصص يافته و گروهى نيز در نقاط مختلف ايران بمقامات عالى استادى دانشگاه و رياست بيمارستان رسيده‌اند و كسانى از آنها حتى در كشورهاى اروپا و آمريكا بدين مراحل عالى دست يافته‌اند كه شرح آنها به جلد چهارم اين كتاب ، تحت عنوان « اردبيل در عصر ما » موكول گشته است . از خداوند بزرگ براى تنظيم و چاپ و نشر آن مجلّد نيز يارى مىخواهيم تا اردبيل را بجاى « در گذرگاه تاريخ » در « آئينهء روز » نيز به‌بينيم و حالات و كيفيات كنونى آن را براى آيندگان ، به صورت تاريخ باقى گذاريم . به يارى خدا . انشاء إله .\r\n\r\n","description":"","footnote":"","page_name":" 499 ","page_number":505},
  {"content":"\r\n\r\n\r\nگفتار پانزدهم نقدها و نظريات خوانندگان در مورد مطالب مجلدات پيشين\r\nروش ما در تأليف « اردبيل در گذرگاه تاريخ » آن بود و هست كه دور از هرگونه حبّ و بغض و نظرهاى شخصى ، وقايع اين خطّه تاريخى را ، چنان كه بوده است بقلم آوريم و تا آنجا كه ممكن است شرط امانت تاريخ را در اين تأليفات حفظ كنيم و چنين هم كرديم . از وعده‌ها و وعيدها احتراز جستيم و به خواهشها و سفارشهاى نابجاى ديگران ، حتى نزديكترين كسان خود ، مطلبى را حذف يا موضوعى را اضافه ننموديم ؛ درشتىها يا نوازشهائى را كه ديگران با ما كرده بودند ناديده گرفته با اين روحيّه بجمع‌آورى و تنظيم و چاپ مطالب پرداختيم .\r\nشك نيست كه چون ما در تمام وقايع و حوادث حضور نداشتيم تمام آنچه را كه نوشته‌ايم دور از نقص و نارسائى نپنداشتيم و در هردو مجلّد پيشين ، از دانشمندان و صاحبان‌نظر يادآورى اشتباهات و سهو و نسيان را تقاضا نموديم .\r\nآنچه از اين نظريّات تا موقع چاپ مجلّد دوم رسيده بود ، در گفتار دهم آن جلد عينا آورديم و ضعف يا صحّت آنها را يادآور شديم . اكنون نوبت به ارائهء نظريه‌هائى رسيده است كه تا چاپ اين مجلّد از كتاب اعلام گشته و قسمت اعظم آنها مربوط بمطالب جلد دوم مىباشد . و اينك در اين قسمت بدرج آنها مىپردازيم :\r\n\r\nيك تذكار از طرف خود مؤلف\r\nنخستين تذكار را از طرف خود مؤلف عنوان مىكنيم و آن از قلم افتادن يك كلمهء « بن » بعد از لفظ « صالح » در صفحهء 63 جلد اول كتاب مىباشد . توضيح آنكه در سطر چهارم آن صفحه بنقل از زيارتنامهء موجود در مقبرهء امامزاده حمزه در كلخوران ، از كتاب « بحر الانساب ابن عتبه » نوشته‌ايم كه « فرزندان صالح امام موسى الكاظم ( ع ) . . . » .\r\nحال آنكه اصل نوشته چنين است « فرزندان صالح بن امام موسى الكاظم ( ع ) . . . » . و لذا از دارندگان مجلدات اول و دوم تمنى داريم كه در آن صفحه و نيز سطر 21 صفحهء 188\r\n\r\n","description":"","footnote":"","page_name":" 500 ","page_number":506},
  {"content":"\r\n\r\nجلد دوم ، بعد از لفظ صالح كلمهء « بن » اضافه فرمايند . همچنين در سطر پنجم صفحهء 192 جلد دوم ، عبارت « حمزة بن موسى الكاظم يا صدر الدين بن موسى » را به صورت « امامزاده حمزه و امامزاده صدر الدين » تصحيح كنند و نيز در سطر هفتم صفحهء 296 و سطر پنجم صفحهء 301 مجلد دوم ، عبارت « بن موسى بن جعفر ع » و « بن موسى الكاظم ع » را حذف نمايند .\r\n\r\nنقدى از آقاى سيد لطفعلى حبيبى :\r\nآقاى سيد لطفعليخان حبيبى برادر كهتر مرحوم جعفر قليخان حبيبى مىباشد كه ما در صفحات 241 و 343 جلد اول اين كتاب از او ياد كرده‌ايم .\r\nايشان در نامه‌ايكه نوشته‌اند نكاتى را بدين‌سان يادآور شده‌اند :\r\n« 1 - عكس صفحهء 9 جلد دوم كتاب مربوط باولين دورهء سربازگيرى نيست زيرا مرحوم بهادرى سالها بعد از آن تاريخ فرماندار اردبيل شد . فرمانداريكه در زمان او سربازگيرى آغاز شد مرحوم لشگرى بود .\r\n2 - بيرق زردوز مورد اشاره در صفحهء 135 جلد دوم متعلق به مسجد گازران است نه عالىقاپو و به بيرق نادر شاه مشهور است و فعلا هم در امانت معتمدين محلّه مىباشد .\r\n3 - كوچهء پيرمادر در جنوب شرقى شهر است نه شمال شرقى ( صفحهء 186 ) و باغملّى در سمت شمالى نارين‌قلعه واقع است نه سمت غربى ( صفحهء 16 )\r\n4 - در صفحهء 338 با تأييد اينكه در آن تاريخ ابو الحسن خان طهماسبى نامى مصدر كار نبود نام خانوادگى ابو الحسن خان پورزند بود نه زند . زند نام خانوادگى سرهنگ غلامعلى خان بود كه احداث باغملّى در زمان فرماندارى نظامى ايشان صورت گرفت .\r\n5 - در صفحه 334 مرحوم مير جهانگير خان جوادخانى كدخداى محلّهء دروازه بود نه گازران . در ضمن عكسى كه با علامت « + » به رحمت الله ( لعنت الله ) نسبت داده شده شبيه او نيست . من او را از نزديك مىشناختم . او از علاقمندان حضرت سيد الشهدا ( ع ) بود و در مجالس سوگوارى آنحضرت با وضع خاصى اشك از چشمهايش جارى مىشد . او دو پسر و يك عيال داشت . بعد از آن واقعه بين پسرش بنام سعد الله و مادر و برادر ديگرش دعوائى رخ داده و از عمل پدر دلتنگى شد . در اين دعوا كه با خنجر به سعد الله حمله مىكنند سه انگشت او قطع گرديد . من عين انگشتهاى قطع‌شده را در خانهء آنها واقع در عباسيه ديده بودم .\r\n\r\n","description":"","footnote":"","page_name":" 501 ","page_number":507},
  {"content":"\r\n\r\n6 - بنظرم جولان ( صفحهء 360 ) اهل حصارلو نبود و اهل نوشهر ( نوشار ) بود . نوشهر هم از محال فولادلو است نه اينانلو .\r\n7 - محلّ دستگيرى حاج‌بابا خان ، كه در جلد اول در دفتر ميرزا احمد خان مستوفى گفته شده در دفتر برادرم مير جعفر قليخان حبيبى اتفاق افتاده است » .\r\n\r\nنامه‌اى از آقاى امير احمدى :\r\nبا اظهار امتنان از تذكارات آقاى حبيبى بنامه‌ايكه آقاى همايون امير احمدى بتاريخ 10 مرداد 1353 از تبريز براى ما فرستاده‌اند اشاره مىكنيم .\r\nايشان با يادآورى اينكه مندرجات دو جلد اول و دوم « اردبيل در گذرگاه تاريخ » را مطالعه نموده‌اند نوشته‌اند كه « در مورد خانوادهء بنده ( خانوادهء امير عشاير خلخالى و مادربزرگم عظمت فولادى ) بكرات مطالبى ذكر شده است كه اكثرا با حقيقت وفق نمىدهد » آنگاه از مؤلف گله كرده‌اند كه چرا براى كسب اطلاعات دست‌اول ببازماندگان اين دو خانواده مراجعه ننموده است و اضافه نموده‌اند كه « اين نامه را من باب فتح الباب مكاتبات و شايد مذاكرات حضورى مىنويسم » . آقاى امير احمدى در خاتمهء نامه مرقوم داشته‌اند كه « بنده نمىخواهم مانند جوابگوئى بمزخرفات آقاى احمد احرار در كتاب مردى از جنگل ، در جاى ديگر پاسخگوئى بكنم . اگر جلد سوم يا متمّمى داشته باشيد در آنجا اقدام بتصحيح گردد شايسته‌تر است » .\r\nبايد گفت كه ما هرجا دربارهء امير عشاير خلخالى و خواهرش عظمت خانم فولادى اشاره‌اى كرده‌ايم جابجا از مآخذ آنها هم نام برده‌ايم . با دريافت نامهء آقاى امير احمدى بسيار خوشحال شديم كه با استفاده از اطلاعات ايشان نكات تاريك تاريخ را روشن و هرآينه اشتباهات قطعى را اصلاح مىنمائيم و لذا در تاريخ 8 شهريور 1353 شرحى بحضور ايشان ، به نشانىايكه در نامه داده بودند نوشته و در اينباب قبول منّت كرديم ولى از بخت ناسازگار خود تاكنون بدريافت جوابى نايل نگشتيم .\r\n\r\nرفع يك ابهام تاريخى بوسيلهء آقاى فتحعلى امينى :\r\nآقاى فتحعلى خان امينى در ضمن نامه‌اى كه بيكى از دوستان خود ، در باب تاريخ اردبيل نوشته و ايشان آن نامه را بما داده‌اند در باب غارت كتابهاى بقعهء شيخ صفى و حمل آنها بوسيلهء « ژنرال سوختلن » روسى به « پطروگراد » بنكته‌اى اشاره كرده كه از نظر تاريخى\r\n\r\n","description":"","footnote":"","page_name":" 502 ","page_number":508},
  {"content":"\r\n\r\nقابل‌توجه مىباشد و آن اينكه معتمدين آن روز اردبيل ، كه مرحوم حاج محمد حسن امينى جدّ ايشان هم يكى از آنها و يا در صدر آنها بوده است هنگاميكه روسها اشياء و اثاثيه ، بقعه را جمع و قصد حمل بروسيه داشته‌اند به بقعه رفته آنها را « پس گرفته در جايش گذاشته ولى روسها پنجاه جلد از كتابها ( را ) ، كه خيلى نفيس و ذيقيمت و مصوّر تاريخى بوده ، برداشته‌اند . ولى به اين پنجاه جلد كتاب از غراف سوختلن فرمانده قشون رسيد گرفته كه پس از مطالعهء آنها عينا پس دهند . همان رسيد در كتابخانهء شيخ صفى موجود بود . موقعى كه آقاى خلخالى بازرس از طرف دربار مأمور حمل اشياء بموزهء مركز بود و من خودم نيز يكى از اعضاى كميسيون رسيدگى باشياء بقعه بودم ، رسيد را جزو اشياء بمركز بردند » .\r\nآقاى امينى اضافه مىكند كه بر اثر اقدامات حاج محمد حسن امينى ، سوختلن با حكمى كه از طرف « نامستينق پاسكويچ » فرمانده كل كشور قفقاز براى ايشان آورد تعداد ششصد عدد باجاخلى طلا هم داد تا در صفوهء شيخ صفى خرج نمايند « جدّ مرحومم نيز ششصد عدد باجاخلى را بامامجمعهء مرحوم تحويل داده رسيد گرفته‌اند » .\r\nآقاى امينى در پايان‌نامه آورده است كه « آقاى سعيد نفيسى در كتاب تاريخ خود مىنويسد كه اردبيليها ششصد عدد باجاخلى طلا قيمت كتابها را از روسها گرفته‌اند .\r\nدر صورتى كه صرف غلط است . ششصد عدد باجانلى قيمت يكجلد كتاب است كه از بقعه برده‌اند . بعلاوه اگر قيمت كتابها بود يقينا ( روسها ) در مقابل قيمت ، رسيدشان را مىگرفتند ( در حالى ) كه عينا همان رسيد در موزهء پهلوى است . پس اين سنخ نوشتن سعيد نفيسى به حيثيت اردبيليها لطمه مىزند » .\r\nما خوشوقتيم كه ايشان اين نكته را روشن و ابهام را بر طرف ساختند ، درعين‌حال تأسف مىخوريم كه برخى اسناد و مدارك موجود در بيت امينى ، در حريقى كه بچه‌ها ندانسته هنگام تخريب آن بسبب خيابان‌كشى ، ايجاد كرده‌اند ؛ سوخته است و شهر تاريخى ما از داشتن آنها ، كه ممكن بود تاريكيهاى ديگرى را نيز روشن كند ، محروم گشته است .\r\n\r\nيادآوريهائى از طرف آقاى رزّاق خيّر :\r\nآقاى خير پنجمين فرزند ذكور شادروان حاج محمد حسين حبيب‌الهى است . ايشان در نامه‌اى كه براى ما فرستاده‌اند نكاتى را يادآور گشته‌اند :\r\n\r\n","description":"","footnote":"","page_name":" 503 ","page_number":509},
  {"content":"\r\n\r\n1 - در صفحهء 336 جلد اول آمده است كه با رسيدن خبر آغاز جنگ بين الملل اول ، روسها در اردبيل شروع به تيراندازى هوائى كردند . آقاى خير در اينباب مىگويد كه اينها اين كار را براى عادت دادن اسبهاى خود مىكردند و در حالى كه لگام اسب را در يك دست داشتند ، با تفنگهاى خود و نزديك گوش آنها تير هوائى مىانداختند تا آنها در ميدان جنگ از صداى سلاحها رم نكنند .\r\n2 - در صفحه 347 جلد اول نوشته‌ايم كه مردى بنام يونس ، به قصد كشتن آقا ميرزا على اكبر وارد اطاق وى شد . آقا كه سرش به پائين و مشغول مطالعه بود بناگاه سر برداشت و با صداى ( خوخ ) او ، يونس ترسيده فرار نمود .\r\nآقاى خيّر دراينباره مىنويسد كه « آقا ميرزا على اكبر خيلى آروغ مىزد و با صداى بلند ( عوع ) مىكرد . وقتى كه يونس را ديده با اشارهء دست مسئولش را سوآل و درعين‌حال ( عوع ) آروغ از دهانش درآمده و تصادفا اين دو قسمت بموقع واقع شده و يونس هم به خيال اينكه آقا از نيّت او باخبر است و مسخره‌اش مىكند وحشت‌زده فرار نموده است . »\r\n3 - در صفحهء 351 جلد اول گفته شده است كه حاج حسينقلى صراف در راه آستارا بدست قره‌نامى كشته شد . آقاى خيّر نوشته است كه « سال ديگر همان قره ، در همانروز و در همان محلّ ، تيرى بسرش ، جائى كه با محلّ تيرخوردگى حاج حسينقلى مطابقت مىكرده ، اصابت كرد . با همان درشگه‌ايكه جنازهء حاج حسينقلى را آورد ، او را هم آوردند و همان قرآن‌خوان كه در مجلس فاتحهء حاج حسينقلى قرآن خوانده بود در مراسم اين يكى هم قرآن خواند . مجلس ختم حاج حسينقلى در مسجد عالىقاپو ترتيب داده شده بود مجلس ترحيم قره نيز در مسجد پير عبد الملك برگزار شد كه برادر حيدرى عالىقاپو بود . انتقام خدا هميشه بعد از يكسال انجام مىشود چطور كه انتقام مرحوم حاج بابا خان هم درست يكسال بعد صورت گرفت » .\r\n\r\nنامه‌اى از شادروان محمد افراسيابى :\r\nآقاى محمد افراسيابى فرزند ارشد مرحوم نيّر الحكما بود كه ما در صفحهء 476 اين كتاب هم بدان اشاره كرده‌ايم . او در نامه‌اى ، كه در دوران حيات خود براى ما نوشته ، گفته است :\r\nدر صفحهء 205 جلد اول كه در مورد قتل شادروان ملا اماموردى مشكينى نوشته‌ايد ، در آن روز على بيگ نامى كه قبلا مريض دكتر افراسيابى بود و نوكرى خادمباشى را داشت پنهانى و با عجله به منزل ما آمده بپدرم گفت كه فورى از منزل و شهر خارج شود .\r\n\r\n","description":"","footnote":"","page_name":" 504 ","page_number":510},
  {"content":"\r\n\r\nعده‌اى از مستبدين نامه نوشته اعدام شما را خواسته‌اند . در اين گفتگو بود كه عده‌اى تفنگدار حكومت در جلو درب اجتماع كرده به زور به داخل خانه آمدند . پدرم فورى از راه بالا پشت‌بام به پشت‌بام رفت و از آنجا بخانهء مير اسد الله نام همسايه فرود آمده بكوچه رسيد و بخانهء غفار خان موقّر ، كه خانواده‌اش مريضهاى پدرم بودند رفت و ماجرا را گفت . گويا كسانى در آن منزل بوده‌اند و اين خبر را بخادمباشى داده‌اند . بفاصلهء كوتاهى چهار تفنگدار خادمباشى آمده پدرم را دستگير و بقلعه برده‌اند .\r\nحاكم مراجعين زيادى داشته و لذا نير الاطبا را در اطاق فراشباشى نگه مىدارند .\r\nفراشباشى خبر او را به حاكم مىدهد و حاكم مىگويد ببريد راحتش كنيد . او فراشها را مىخواهد كه حكم حاكم را اجرا كنند . پدرم اصرار مىكند كه بايد خود حاكم را به بيند . سرانجام او را باطاق حاكم مىبرند . حاكم پدرم را مىشناخت و در گذشته با او دوستى داشت ولى در اين موقع خود را بكلّى بيگانه نشان مىدهد . نيّر گذشته‌ها را به ياد او مىآورد و چون مىبيند اثر ندارد مأيوس مىشود .\r\nدر اين فاصله خبر دستگيرى پدرم در شهر شايع مىگردد . جمعى از شخصيّتهاى محلّى نزد نايب الصدر مىروند و او را وادار باقدام مىكنند . او حاج مير عباس را كه سيد محترمى بود نزد حاكم مىفرستد و خواست مردم را براى جلوگيرى از قتل طبيب شهر به او مىگويد . در همين هنگام ريش‌سفيدان محلّات هم بقلعه نزد حاكم مىروند و سرانجام پدرم را آزاد ساخته با خود بخانهء نايب الصدر مىبرند . » .\r\n\r\nتوضيحاتى از آقاى دكتر يوسف معمارى :\r\nآقاى دكتر معمارى چشم‌پزشك متخصّص و مجرّب شهر ما ، كه علاوه بر طبابت در ادبيّات نيز ورود بيشترى دارد و اشعار دلپذيرى بتركى و فارسى مىسرايد ؛ دربارهء تاريخ اردبيل علاقهء زيادى نشان مىدهد و نكاتى را در جهت رفع نقائص آن تذكار مىنمايد . بخشى از نوشته‌هاى ايشان در جلد دوم كتاب عنوان گشته و اينك يادآوريهائى را كه بعد از انتشار آن جلد فرستاده شده است در اينجا مىآوريم :\r\n« 1 - در باب پيدايش اردبيل ، عده‌اى بناى آن را به « ارد » پادشاه اشكانى نسبت مىدهند و آن را اردويل مىخوانند . برخى نيز از راه طنز و شوخى اردويل مىگويند ( مثل ارديبهشت ) ، كه در حقيقت شهر نبوده بلكه شهر مانند بوده است .\r\n\r\n","description":"","footnote":"","page_name":" 505 ","page_number":511},
  {"content":"\r\n\r\nكلمهء « بيل » نيز به صورت پسوند و پيشوند استعمال شده مثل « شورابيل » ، « بيلادرق » ، « بيله‌سوار » و غيره .\r\n2 - شعر معروف\r\n « ز بعد هفتاد ، برفى برافتاد * به قدر اين تير ، به حق اين پير » \r\nبطوريكه مرحوم ميرزا آقا ذبيحيان نقل مىكرد بر يك تير چوبى در كنار مقبرهء پير شمس الدين نقر شده بود . چنين بارندگى در اردبيل سابقه دارد چنان كه در شب 15 خرداد 1346 و جمعه 12 خرداد 1357 در اردبيل برف باريده است .\r\n3 - در واقعهء غارت اردبيل بوسيلهء عشاير ، حاجى يحيى نامى از ساكنين پير شمس الدين عمامهء سبزى بر سر و كمربندى بر كمر بسته به شكل يك سيد واجب الاحترام قرآنى را در دست گرفته بيكى از خانهاى شاهسون مىگويد « شما را بجدّم قسم مىدهم اين قرآن را بما ببخشيد » و منظورش اين بوده كه بخاطر قرآن بخانه‌هاى ما تجاوز نكنيد . خان كه مرد باهوشى بوده قرآن را از دست او گرفته مىبوسد و بعد مىگويد بگير سيّد من اين قرآن را به تو بخشيدم .\r\n4 - شرايط زمان و مكان اجازه مىدهد كه در باب قبر حاج‌بابا خان تحقيق شود و اگر امروز اين كار صورت نگيرد در سالهاى آتى چنين امكانى از دست خواهد رفت .\r\n5 - كلمهء « خوىگيرى » ( صفحهء 177 جلد اول ) با آنكه يك تركيب مناسب از كلمات فارسى است ولى مصطلح نمىباشد . همچنين عبارت « كشيده بياورند » ( صفحهء 394 جلد اول ) را فارسىزبانان مشكل درمىيابند . كلمهء « پيچيدگى » در مفهوم « دولاشماق » تركى ، نارساست و « يورت » يا « يورد » ( صفحهء 290 جلد اول ) بمعنى وطن و قرارگاه مىباشد مثل « آنايوردى » يعنى وطن مادرى . يادآورى ديگر آنكه مصراع « با دوستان مروت با دشمنان مدارا » ( صفحهء 409 جلد اول ) از حافظ است و نه سعدى .\r\n6 - از اشعار ارزندهء مرحوم شمس عطّار اردبيلى ، كه در صفحات 363 و 364 جلد دوم از او سخن گفته شده قصيدهء « حسين جان » او معروف است :\r\n غريق بحر بلايم ز كربلات حسينجان * همى بنالم چون نى ز نينوات حسينجان\r\nتو داد عشق بدادى زبان عشق مرا نيست * كه گويمت به دو صد لحن مرحبات حسينجان \r\n\r\n","description":"","footnote":"","page_name":" 506 ","page_number":512},
  {"content":"\r\n\r\n چه گوى بود كه از كوى عاشقان بربودى * مولّهت شده ذرّات كائنات حسينجان\r\nجهان بذات صفت دمبدم فداى من آمد * كه من بذات صفت گشته‌ام فدات حسينجان\r\nبعشقبازيت اوهام انبياى معظّم * چو شه در عرصهء شهمات گشته مات حسينجان\r\nقيامتى كه بگويند آن نبود كه زينب * بدور نعش تو زد حلقه با بنات حسينجان\r\nدو كون درخور يك موى اصغر تو نباشد * چو كار بر تو فتد چيست خونبهات حسينجان\r\nز هست و نيست گذشتى و عدل نيست جزايت * بجز خدائى خود گر دهد خدات حسينجان\r\nمگر نگفتى كه من سبط احمدم نكشندت ؟ * بُريد امّت احمد سر از قفات حسينجان\r\nبه بت‌پرست روا نيست آن ستم به تو كردند * نبود نسبت خويشى به مصطفات حسينجان ؟\r\nبآشيانهء مرغى نمىتوان زدن آتش * نه خيمه ، خيمهء تو سوخت با بنات حسينجان\r\nامام هيچ نبودى بيادت هست كى كس * كه تشنه جان دهد اندر لب فرات حسينجان\r\nميان آنهمه لشگر ترا گذاشت و كجا شد ؟ * عجب ز غيرت عبّاس باوفات حسينجان\r\nهزار و سيصد و پنجاه و يك جراحت و بازت * زدند سنگ همى بر سر جدات حسينجان\r\nمخدّرات حرم سر برهنه بهر تماشا * زنان شام محنّا بقهقهات حسينجان \r\n\r\n","description":"","footnote":"","page_name":" 507 ","page_number":513},
  {"content":"\r\n\r\n سخن رسيد چو اينجا قلم شكست از اين غم * قلم نه بلكه همه پشت ممكنات حسينجان\r\nدر آرزوى تو مُردم ترحّمى چه شود گر * كه گاه و گه نظرى برفتد بمات حسينجان\r\nبه ذرّه‌ذرّهء من رشك مىبرد همى چرخ * بسوى شمس كنى ذرّه التفات حسينجان \r\n7 - مربوط به رسوم و آداب و سنن اردبيل در احوال شخصى :\r\nدر زايمان و در درست كردن دره ، غالبا بجاى كرمه از آجر مصرف نشده و خاكستر غربال‌شدهء تنور استفاده مىشد كه بخاطر پيش‌گيرى از عفونت‌ها و آسيب‌هاى خطرناك براى نوزاد و مادر با مقايسه با نوع اولى بسيار منطقى و بجا بوده است .\r\nعلاقه بداشتن نوزاد پسر مختص خانواده‌هاى اردبيلى و ايرانى نبوده و بلكه در سراسر جهان چنين بوده و هست .\r\nاولين غذاى زاهى ( زائو ) قويماق و اولين غذائى كه به نوزاد داده مىشد مخلوط كرهء تازه با تخم گياهى بنام شوئرن ( منظور رازيانه است ) بود كه گويا بخاطر تخليهء سريع روده‌هاى طفل از قيرجا ( مكونيوم ) بوده است .\r\nمنظور از نگه‌داشتن چلهء نوزاد محافظت او به مدت چهل روز از گزند آفات و بليات شناخته و ناشناخته بوده است . چون نوزاد را در مدت چلّه ( چهله ) بيشتر از هروقت ديگر آسيب‌پذير مىدانستند و برداشتن و گذاشتن نوزاد هم در موقع ورود هرتازه‌واردى در اينمدت بخاطر همين تصورات بوده است .\r\nمهمانى در رابطه با ختم قرآن طفل را در اصطلاح محلى قرآن چخما مىگفتند . در فاصلهء بين شروع آموزش قرآن تا رسيدن بمرحلهء ختم آن وقتى درس طفل به سوره‌هاى مشخصّى مىرسيد معمولا هديه يا انعامى از طرف والدين او به آخوند يا آخوند باجى فرستاده مىشد كه آن را ( پسته‌اى ) مىگفتند و لذا عمل تدريس در آن سوره متوقف مىشد تا خوانده‌ها يك بار ديگر دوره گردد كه آن را نيز دوره‌اى مىناميدند .\r\nدر جشن نامگذارى نوزاد كه معمولا در شب هفتم تولد برگزار مىشد شخص نامگذار در گوش راست نوزاد بعد از اذان اسم محمد يا فاطمه ( بر حسب پسر يا دختر بودن نوزاد ) و\r\n\r\n","description":"","footnote":"","page_name":" 508 ","page_number":514},
  {"content":"\r\n\r\nدر گوش چپ پس از گفتن اقامه اسم اصلى يا حقيقى نوزاد را مىگفت و آنوقت او را به فرد بغل‌دستى مىداد در حالى كه اين ورد را با صداى بلند مىخواند :\r\nآل بواوشاقى . وئر بواوشاقى . اللّه ساخلاسون . بو اوشاقى .\r\nچيچك در زبان تركى به معناى گل كامل نيست و بلكه گل در حال شكفتن ، و نيز جوانهء گياهى را چيچك مىگويند و در نامگذارى بيمارى آبله ، كه بدين‌نام شناخته شده شباهت ضايعات پوستى و مخاطى بيمارى با جوانهء گياهان ، بيشتر موردنظر است همانطوريكه در نامگذارى بيمارى و با نيز با نام ( اوماجا ) ، شباهت مواد دفعى بيمار را با اوماج ( خمير ريزريز ) در نظر داشته‌اند زيرا مواد دفعى بيمار كه همرازهاى كنده شده از مخاط روده مىباشد ، شبيه اوماج مىباشد و عوام باشتباه تصور كرده‌اند كه مالش يا ماليدن بيمار ( اوماق ) در معالجهء اين بيمارى مؤثر است .\r\nدر امر ازدواج بعد از خواستگارى و بلىگويان ، مراسم ديگرى بنام « مبارك اولسون » و « شام‌حنا » متداول بوده كه پس از برگزارى اين دو رسم نوبت بعقدخوانى يا ( كبين كسدى ) مىرسيده است . و ضمنا در لحظات انتقال عروس بخانهء شوهر ، طفلى از طرف اوغلان ايوى ( منسوبين داماد ) پارچه‌ايرا مثل قورشاق به دور كمر عروس مىبست در حالى كه اين ورد را با صداى بلند بر زبان مىآورد :\r\n ننه‌م باجيم قيز گلين * قدّى قامتى دوز گلين\r\nيدّى اوغلان استرم * بردنه ده قيز گلين \r\nو آن را ( بل باغلادى ) مىگفتند و در همين اثنا يكى از وظايف منسوبين داماد دزديدن و بردن چيزى از خانهء عروس بود . منسوبين عروس را نيز ( قيزايوى ) مىگفتند .\r\nمعمولا همراهان داماد يكى ( ساقديش ) ( جوان متاهل ) و ديگرى سولديش ( جوان مجرّد ) بودند ، كه اولى وظايف زناشوئى در شب زفاف را بداماد ياد مىداد و دومى در كارهاى تشريفاتى جشن ازدواج داماد را يارى مىنمود .\r\nزياد اتفاق مىافتاد كه در چهارشنبهء آخر سال برف مىباريد . در چنين شرايطى با تمام مشكلاتى كه براى مراسم اين روز فراهم مىشد كسى در انجام آن كوتاهى نمىكرد و مخصوصا كودكان با خواندن دسته‌جمعى بيت زير شور بيشترى مىيافتند :\r\n\r\n","description":"","footnote":"","page_name":" 509 ","page_number":515},
  {"content":"\r\n\r\n اولدوزى فشنگ توپ تاراقّا * چرشنبه قالدى قار آلتدا \r\nچلّه كسمك در روز چهارشنبهء آخر سال بيشتر براى گشودن بخت دختران دم‌بخت و شوى نكرده و بچه‌دار شدن زنان نازا بود كه در اينجا نيز مثل چلّهء زمستان و چلّهء نوزاد ، منظور از چله همان چهلهء فارسى است ، كه در نتيجه هدف دختر ، يا خانمى كه بسراغ قطع كردن چلّه مىرفت ازدواج كردن و يا بچّه‌دار شدن در مدت چهل روز آينده بود .\r\nدر صفحهء 19 جلد دوم : در زيرنويس صفحه مرض وباسير صحيح نيست و تحرير و تلفظ صحيح آن بواسير است .\r\nدر صفحهء 61 جلد دوم : اگر زبان يا لهجه‌اى كه امروزه اهالى و ساكنين شاهرود خلخال و عنبران و حومهء اين دو منطقه تا حوالى طوالش تكلّم مىكنند باقيمانده‌اى از زبان آذرى دورهء شيخ صفى الدين بوده باشد دربارهء ارتباط ريشهء آن با ريشهء زبان فارسى نمىتوان ترديد كرد . دقّت در مقياس زير آن را روشن‌تر مىكند : در ده ژريا درده جر - دردگر . چشى اوكا يا چمى اوكا - چشم واكن . چند گلا ( گله ) يا چن قلا - چند تا .\r\nمگريه - گريه مكن .\r\nدر صفحهء 63 جلد دوم . خوش‌نشين بيشتر بده‌نشينانى كه زمين مرزوعى نداشته و از راه كارگرى براى ديگر كشاورزان امرارمعاش مىكنند گفته مىشود .\r\nدر صفحهء 74 جلد دوم . در زيرنويس بجاى كلمهء اسرافيل اشتباها اسرائيل نوشته شده كه در غلطنامه نيز اصلاح نشده است .\r\nدر صفحهء 98 جلد دوم .\r\n بهار آمد بهار آمد خوش آمد * سيزون بوتازه بايراموز مبارك\r\nگونوز گوندن ايلوز ايلدن مبارك * يومورتانى يدّى رنگه بويالّار\r\nيدّى رنگى تحويل اوسته قويالّار * اوشاقلاردا قابوخلارين سويالّار\r\nامير المؤمنين تخته چخاجاق * يزيدون بويننا نوختا سالاجاق \r\n\r\n","description":"","footnote":"","page_name":" 510 ","page_number":516},
  {"content":"\r\n\r\nبه بيت مورد نظر در آخر توجّه شود كه ضمن خبر دادن از فرارسيدن بهار و جشن نوروز در بيت اخير ، خواسته‌اند به عيد نوروز جنبهء مذهبى هم بدهند .\r\nصفحهء 100 جلد دوم . مربوط به زيرنويس . كلمهء يه‌ميش را در زبان تركى بيشتر به خربزه اطلاق مىكنند تا كشمش و سبزه . با اينهمه در بعضى دهات كشمش را هم يميش مىنامند .\r\nصفحهء 103 جلد دوم . مربوط به زيرنويس . كلمهء گل اصالت تركى دارد و از فعل گلمك گرفته شده است و همطراز آن در زبان فارسى خندان و هم‌معنى آن شكوفه است .\r\nصفحهء 104 جلد دوم . آچار به معناى كليد از فعل آچماق گرفته شده و امروزه در زبان فارسى هم متداول است .\r\nصفحهء 105 جلد دوم . فشنگ مورد استفاده در چهارشنبه‌سورى را در تهران فشفشه مىگويند و موشك كمتر استعمال مىشود .\r\nصفحهء 109 جلد دوم . گندم بريان را در اصطلاح محل قورقا مىنامند كه از فعل قوئورماق گرفته شده است .\r\nصفحهء 110 جلد دوم . غير از عدد هفت اعداد ديگرى مثل دوازده و چهل نيز از قديم الايام مورد توجه بشر قرار گرفته است . از عدد هفت مىتوان هفته كه ايام آن در زبان عامى اردبيل بشرح زير است [ سوت‌گونى . دوزگونى . حمام‌گونى ( يا هفته‌اوچى ) .\r\nچرشنبه آخشامى . چرشبنه . جمه آخشامى ( آدنا آخشامى ) . جمه ( آدنا ) 
  ] . و هفتم ( در تولد و ازدواج و فوت ) ، هفت شهر عشق ، هفت‌خوان رستم ، هفت‌گنبد آسمان ، هفت‌سين ، هفت بجار ، هفت خيال و . . . نام برد .\r\nصفحهء 171 جلد دوم . جملهء ( و چون مجلس طيار مىگشت ) شايد براى خوانندهء فارسىزبان آن مفهومى را كه براى ما تداعى مىكند تداعى ننمايد .\r\nدوبيتى مندرج در صفحهء 180 جلد دوم كه از روى درب مسجد جمعه نقل شده است بايستى به اين شكل بوده باشد .\r\n چو اين باب مقدس تازه كردند * چو بشمرديم تاريخش خلف شد \r\n\r\n","description":"","footnote":"","page_name":" 511 ","page_number":517},
  {"content":"\r\n\r\n دعاى او عزيزان خلف خواند * كه عمرش در پى غفلت تلف شد \r\nبنابراين معلوم مىشود كه در تاريخ يادشده درب مسجد را عوض كرده‌اند و ساختمان تجديد نشده است كه خود با استنباط و استدلال كتاب نيز موافق است .\r\nيكى از نكات بسيار جالب تا نيم قرن پيش وضعيت بازارهاى اردبيل بوده است كه هرصنفى براى خود بازار اختصاصى داشته است كه متأسفانه به علت بىتوجهىهاى مسئولين و خيابان‌كشىهاى غلط اين نظم امروزه به هم خورده است . شايد لازم بدانيد در كتابى كه مربوط به سرگذشت اين شهر مىباشد ، براى اطلاع آيندگان حدّاقل نامى از اين بازارها برده شود .\r\nدواتگر بازار ( بازار حلبىسازان ) . علّافا بازار ( بازار علافان ) . باشماقچى بازار ( بازار كفشدوزان و كفش‌فروشان ) . قيصّريه . تره‌بار بازار ( بازار ميوه‌فروشان ) . دوگچى بازار ( بازار برنجفروشان ) . نخودچى و دوشابچى بازار ( بازار نخودچى و دوشاب‌فروشان ) .\r\nتويوخچى بازار ( بازار مرغفروشان ) . شوشه‌گر بازار ( بازار شيشه‌گران ) . راسته‌بازار ( بازار عتيقه و لوكس‌فروشان ) . بوركچى بازار ( بازار كلاهدوزان ) . بزّازا بازار ( بازار بزازان ) . فرشچى بازار ( بازار فرش‌فروشان ) . خرّاطا بازار ( بازار خرّاطان ) . دميرچى بازار ( بازار آهنگران ) . پچاقچى بازار ( بازار چاقوسازان ) . ناسوسچى بازار ( بازار تلمبه سازان ) . چاروقچى بازار ( بازار چاروق‌دوزان ) . اونچى ميدان ( ميدان آردفروشان ) .\r\nپانبوقچى بازار ( بازار پنبه‌فروشان ) . زرگره بازار ( بازار زرگرها ) . تزه بازار ( بازار تازه ) كچه‌چى بازار ( بازار نمد و پشم‌فروشان ) . ارابه بازارى ( بازار ارابه‌سازان ) . نعلبنده بازار ( بازار نعلبندان ) . مسگره بازار ( بازار مسگران ) . قليچى بازار ( بازار قلع‌گران ) .\r\nبا اظهار امتنان از اينكه آقاى دكتر معمارى با چنان دقّتى كتابها را مورد مطالعه قرار داده و براى صحّت تاريخ زادگاهمان نكاتى را متذكر گشته‌اند بنقدى كه آقاى حاجى على آقا نجات از كتاب « اردبيل در گذرگاه تاريخ » نموده‌اند مىپردازيم :\r\n\r\nنقدى از آقاى نجات :\r\nآقاى نجات كه علاقهء خاصّى به پيشرفت و آبادانى اردبيل دارد ضمن نامه‌اى نكاتى را در مورد مطالب جلد دوم « اردبيل در گذرگاه تاريخ » نوشته است بدين شرح :\r\n\r\n","description":"","footnote":"","page_name":" 512 ","page_number":518},
  {"content":"\r\n\r\n« 1 - چرا شما در صفحهء 34 آقاى شريعت را حاجى نوشته‌ايد . اولا ميرزا محمد حسين شريعت حاجى نبوده و با آنكه ميليونها ثروت و طلا و املاك داشته گويا بحدّ استطاعت نرسيده بوده است .\r\nبعلاوه اگر آقاى شريعت از رضا شاه در باب راه ساحلى درياى خزر و نيز عمران دشت مغان تقاضا مىكرد لااقل خبرش در جرايد آن روز منعكس مىشد و اين سخنى است كه از ناحيهء خود آقاى شريعت و كسانش عنوان شده است . بايد بدانيد كه راه كناره را روسها در زمان جنگ دوم و براى آنكه كمكهاى جنگى آمريكا بشوروى برسد آسفالت كردند . و ثانيا همين آقاى شريعت وقتى كه قرار بود كارخانهء قند اردبيل را وارد كرده نصب نمايند بمخالفت با آن برخاست و با عنوان كردن اينكه اردبيل يك شهر مرزى است و با بوجود آمدن مسائل كارگرى در آن مشكلاتى براى مملكت پيدا خواهد شد نامه‌هائى را با عمّال و اطرافيان خود تهيه كرده بمركز فرستاد و بالاخره نگذاشت اين كارخانه ، كه روى صندوقهاى آن عنوان اردبيل نوشته شده بود ، به اين ولايت بيايد و دولت هم آنها را برضائيه فرستاده در آنجا داير ساخت .\r\nدربارهء آبادى دشت مغان هم چون اين كار با منافع مادى آقاى شريعت و مالكان بزرگ اردبيل منافات داشت و پائين آمدن بهاى گندم سبب ضرر مادّى آنها مىگرديد بنابراين آقاى شريعت هرگز بچنين كارهائى اقدام نمىنمود . »\r\nدر ضمن بيان اين مطالب آقاى نجات خطاب بمؤلف گفته است : كه شما آدم ساده و خوش‌طينت هستيد و به اين مطالب باور مىكنيد . اينها همه‌اش حرف است .\r\nبايد گفت كه مسئلهء حج يك امر عبادى است و هرمسلمانى بهتر و بيشتر از ديگران بر مراتب استطاعت خويش آگاه مىباشد . در عين آنكه آقاى شريعت ، همانطور كه آقاى نجات گفته است ، صاحب ميليونها ثروت منقول و غيرمنقول بود و از حيث مال استطاعت كامل داشت ولى وجوب حج تنها باستطاعت مالى نيست و استطاعتهاى ديگر هم لازم دارد و مرحوم شريعت خود بهتر از ما بمراتب آنها آگاهى داشته است . اين نكته را هم بگوئيم كه از دانشمندى پرسيدند حجّ همّت مىخواهد يا بايد قسمت شود تا آدمى توفيق يابد .\r\nگفت نه همّت است و نه قسمت بلكه دعوت است . اگر از كسى دعوت نشود هرچه همت كند قسمت نمىشود .\r\nدربارهء كارخانهء قند و ممانعت آقاى شريعت از نصب آن در اردبيل نيز بايد گفت كه\r\n\r\n","description":"","footnote":"","page_name":" 513 ","page_number":519},
  {"content":"\r\n\r\nاين سخن در تمام اردبيل شايع است و همهء اردبيليان آن را بيان مىنمايند و ما هم از اين حيث احساس تأسف مىنمائيم و در گذشته‌ها نيز دائما از اين ضرر بزرگ كه بجامعهء اردبيل خورده است اظهار تأثر و اندوه كرده‌ايم . كاش او و طرفدارانش چنين نمىكردند و چنين خاطرهء رنج‌آورى از خود باقى نمىگذاشتند .\r\n2 - آقاى نجات بمطالبى كه در صفحات 38 - 36 جلد دوم ، در مورد صنايع جديد نوشته بوديم ، نيز اعتراض كرده نوشته است كه اين مطالب براى مردم متمدن اردبيل توهين است . زيرا بعضى از آنها ، بر خلاف آنان كه غير از دهنشان هيچ‌جا را نديده‌اند ، در روسيه رفت‌وآمد كرده در باكو ، مسكو ، استانبول و غيره تجارت نموده‌اند . حتى بيشتر دهقانان هم پس از آنكه شخمى بر زمين خود زده تخم مىپاشيدند راه قفقاز پيش گرفته « آقاى حاجى على نجات »\r\nدر آنجا بكارگرى يا خريد و فروش مىپرداختند و فصل درو بازگشته محصول خود را برمىداشتند . و لذا اينان با مظاهر تمدّن مثل برق ، اتومبيل ، راديو و سينما آشنا بودند .\r\nاين نظر آقاى نجات همان است كه ما خود در همان صفحات عنوان كرده و اين طبقهء بخارج رفته را آشنا بمظاهر مزبور گفته‌ايم . ولى آشنائى عدّهء معدودى از سكنهء يك\r\n\r\n","description":"","footnote":"","page_name":" 514 ","page_number":520},
  {"content":"\r\n\r\nشهر بزرگ بچنين امورى ، مانع از آن نمىشود كه اكثريت مردم مثلا براى اولين بار از ديدن « اتومبيل » متعجب شوند . و يا از مشاهدهء چراغ برق حيرت نمايند . و اين كار يقينا اختصاص باردبيل ندارد و در همهء نقاط جهان در مورد هرچيز نوظهور با شدت و ضعف به چشم مىخورد .\r\n3 - در باب مذهب پيشين مردم اردبيل آقاى نجات نوشته است « آقاى احمد آقا صدرى مرحوم ( كه مشهور به حاجى مرحبا بود ) يكى از عرفاى شهرستان اردبيل بود . او نقل مىنمود كه قبل از قيام شاه اسماعيل صفوى در اردبيل ، ساكنين شهر اكثرا سنّى مذهب بودند و شيعه‌مذهبها در مقابل ايشان در اقليت مانده و هيچوقت از فعاليت خود دست‌بردار نبودند . »\r\nاين مطلب تأييدى است بر آنچه ما در صفحه 75 جلد دوم اشاره كرده گفته‌ايم كه تا آنعهد مذهب تسنن در آذربايجان و از جمله اردبيل شايع بوده است تا آنجا كه جمعى خود شيخ صفى الدين را هم در آن مذهب مىدانستند و اين مطلبى است كه در كتب تاريخ جسته‌گريخته به نظر مىرسد و سكّه‌هاى ضرب اردبيل نيز آنها را مسجّل مىدارد .\r\nاز حيث تاريخ حتى سكّه‌هائى كه « ابو نصر اسكندر بهادر » يك قرن بعد از شيخ صفى يعنى در تاريخ 841 - 823 هجرى در اردبيل زده ، در حاشيهء آنها نام خلفاى راشدين يعنى ابو بكر ، عمر ، عثمان و على را نوشته است . « 1 »\r\nآقاى نجات در دنبالهء مطلب فوق در راه تبيين فعاليتهاى شيعيان در آنزمان از قول حاجى مرحبا مىنويسد « اينها تشكيلات و جوخه‌هائى داشتند و به رئيس و رهبر حزبشان « پير » مىگفتند . مثل پير عبد الملك ، پير شمس الدين ، پير زرگر ، پير قنبلان ، پير ابو سعيد و غيره . اين اشخاص مردمان برجسته و خدائى و صاحب كشف و كرامات بودند و قبرشان فعلا در اردبيل است و مورد احترام مردم مىباشد . افراد آنها بنام درويش يا فدائى بودند لباس مخصوصى داشتند و مردمان بىباك بودند . پيراهن سفيد و بلند مىپوشيدند ( كه كفنشان بود ) . طاس كلاهى ، كه اشعارى بر آن مىنوشتند ، بسر مىگذاشتند ( كه بمنزلهء خود بود ) . كشكولى در دست داشتند ( كه ظرف اكل و شرب آنها بود ) . تبرزين برنده در دست مىگرفتند ( كه اسلحهء و وسيلهء دفاعشان بود ) . بوقى از\r\n\r\n\r\n","description":"","footnote":"\r\n( 1 ) - آثار باستانى آذربايجان شرقى . سيد جمال الدين ترابى طباطبائى . انجمن آثار ملّى . 1355 .\r\n","page_name":" 515 ","page_number":521},
  {"content":"\r\n\r\nاستخوان ( منظور شاخ گاو است ) حمايل مىكردند ( عوض شيپور ، براى كمك خواستن در مواقع ضرورى ) . . .\r\nاين صوفىها يا فدائيان وظيفه‌دار بودند در ميادين و راسته‌بازارها با هيكل و لباس مخصوصشان براى ترويج مذهب شيعه ، اشعار هيجان‌آورى در منقبت مولى امير مؤمنان ( ع ) و اولاد طاهرين بخوانند . هرگاه از طرف جمعيت و متعصبين سنّى مورد تعرض و اذيت قرار مىگرفتند آن بوق را بصدا درآورده كمك مىخواستند و فدائيها و دراويش ديگر از هرطرف با آن هيكل و تبرزين بدست مىآمدند و دسته‌هاى متعرّض را پراكنده ساخته فرارى مىدادند . جمعيّت سنى متعرض در مقابل آنها تاب نمىآوردند . »\r\n4 - آقاى نجات در مورد تكم كه در صفحهء 94 جلد دوم از آن سخن بميان آمده است نوشته است « تكمچىها كه بشارت عيد نوروز را مىآوردند اشعار زير را مىخواندند :\r\n بهار آمد بهار آمد خوش آمد * على با ذو الفقار آمد خوش آمد\r\nسيزون بوتازه بايراموز مبارك * آيوز ، ايلوز ، هفته‌ئوز گونوز مبارك\r\nجناب جبرئيل نامه گتوردى * گتور جگين پيغمبره يتوردى\r\nپيغمبر اللرين گويه گوتوردى * گوتور جگين قرآن نازل اولوبدى\r\nسيزون بوتازه بايراموز مبارك * آيوز ، ايلوز ، هفته‌ئوز ، گونوز مبارك » \r\n5 - بيرق اهدائى نادر شاه كه ما آن را متعلق بمحلّهء عالىقاپو نوشته بوديم آقاى نجات هم مثل آقاى حبيبى ، گفته است « بيرق زربفت نادر شاه كه با خطوط عالى نوشته شده و زردوزى است مخصوص محلّهء گازران است و فعلا نيز در تحويل رؤساى محلّهء نامبرده مىباشد ولى از بس كه كهنه و سائيده شده هروقت بيرون مىآورند حاملين بيرق يك پردهء بزرگ نيز زير آن باز مىكنند تا ريزه‌هاى طلاى خطوط آن اگر بريزد قابل جمع‌آورى باشد » .\r\nآقاى نجات در دنبالهء اين مطلب مىافزايد « اما علامتى كه از دوران صفوّيه در محلّهء عالىقاپوست و مايهء افتخار مىباشد طوق باستانى سنگين‌وزن لنگردارى است كه هر شخص معمولى قادر به حركت دادن آن نمىباشد . طوق نامبرده از پولاد است . دايرهء بزرگى منقش با خط عالى دورتادور كه با ظرافت و ريزه‌كارى خاصّى بريده شده و علاوه بر نقش زيبا با خط زيبائى نيز نوشته شده است . بالاى اين دايره لنگر بزرگ\r\n\r\n","description":"","footnote":"","page_name":" 516 ","page_number":522},
  {"content":"\r\n\r\nفولادين ، به شكل تيغه بلند قرار دارد كه با كوچكترين تكان ، حركت فنرى و لنگرى آن به سمت جلو صورت مىگيرد و اين حركت و لنگر آن است كه برداشتن طوق را براى هر كس مشكل مىسازد .\r\nوقتى دستهء عزاداران محلّهء عالىقاپو ، در ايام محرم آمادهء حركت بمحلات ديگر مىشود ، لواى بسيار بلند موجود در بقعهء شيخ صفى الدين را نيز كه چوب آن از نى ضخيم و بسيار گرانبها است ، و در بالاى آن پرچم نسبتا كوچكى نصب شده است مىآورند و اين لوا نيز بازمانده از دوران سلاطين صفوى و احتمالا از زمان خود شاه اسماعيل مىباشد .\r\nبايد اضافه كنم كه محلّهء پير عبد الملك هم كه برادرخواندهء حيدرى محلّهء عالى قاپوست ، يك طوق بزرگ نظير طوق محلّهء مذكور دارد . »\r\n6 - در صفحات 339 و 340 بسخنانى از مرحوم ميرزا محمد ديوانه اشاره كرده بوديم . آقاى نجات دراينباره مىنويسد « بيچاره سالهاست به مرض روانى مبتلاست ولى گفتارهاى عجيب و غريب دارد و باسواد هم هست . منهم چند جمله از او به ياد دارم .\r\nزمستان سختى بود . 15 شبانه‌روز دائما برف مىباريد . اندكى هوا آرام گرفت يعنى شبها مىباريد و روزها بارندگى نمىشد . ميرزا محمد كه از بازار مىگذشت زير يكى از روزنه‌هاى گنبدها ايستاد و با آن ژست مخصوص و با تغيّر رو به آسمان كرد و خطاب به خدا گفت ، 15 روز و شب هى براى ما برف تپاندى . از بس زياد شد خودت هم از مردم خجالت كشيدى . حالا روش تازه پيش گرفته‌اى شبها وقتى كه مردم در خوابند كار خودت را مىكنى و مخفيانه مىتپانى .\r\nروزى ميرزا محمد از بازار مىگذشت بناگاه در وسط بازار ايستاد و با ژست مخصوص رو به آسمان كرده نان و پنيرى را كه در دست داشت نشان داد و با ملاطفت و مهربانى گفت اين نان و پنير خوب چيزى است و نعمت خودت مىباشد كه به من داده‌اى ، و بيكبار حالتش دگرگون گشته با عصبانيّت گفت پس بگذار آن را راحت بخورم » .\r\n7 - آقاى نجات در قسمت ديگر نامه‌اش نوشته است « در صفحه 244 اشرف مازندران را شهر كنونى بابل نوشته‌ايد در حالى كه بابل همان بارفروشان سابق است و شهر اشرف قديم ، امروزه بنام بهشهر خوانده مىشود و نيز در صفحهء 366 ميرزا نادعلى\r\n\r\n","description":"","footnote":"","page_name":" 517 ","page_number":523},
  {"content":"\r\n\r\nمجتهدزاده است و مجتهد نيست همچنين در صفحهء 364 در بيت دوم قصيدهء عليجان كلمهء حجاز درست نيست بجاى آن بايد جهاز نوشته شود » .\r\nاز اينكه مرد محترمى در سنين بالاتر از نود سالگى با ذوق و علاقهء خاص كتاب « اردبيل در گذرگاه تاريخ » را مطالعه و نكاتى را در طريق اصلاح آن بقلم آورده است سپاسگزارى مىنمائيم و بنامهء ديگرى اشاره مىكنيم :\r\n\r\nوقايع زنجان و همكارى سيد باقر سيدين باعظيم‌زاده :\r\nدر مورد شادروان سيد باقر سيدين در صفحهء 343 جلد اول مطالبى نوشته بوديم . يكى از آگاهان از حال وى يادداشتى براى ما فرستاده ضمن آن نوشته است « او در اردبيل به دنيا آمده و پس از طى مراحل جوانى بشغل تجارت پرداخته در اردبيل در كاروانسراى شيخ الاسلام دفتر بازرگانى ترتيب داده بود . كم‌كم در اين كار شهرت و معروفيت يافت و در زنجان در سراى « ملكشاه » نيز شعبه‌اى داير كرد . او در وقايع سالهاى 1326 و 1327 قمرى و در دوران انقلابات مشروطيت در زنجان بود و هنگاميكه سپهسالار تنكابنى عظيم‌زاده مجاهد اردبيلى را با چند تن از ساير مجاهدين از تهران بزنجان فرستاد كه از طرف مشروطيت انجمن ولايتى تأسيس كند حكومت زنجان « جلال الدوله » پسر « ظلّ السلطان » بود . عظيم‌زاده در گذرها و ميادين نطقهائى راجع بآزادى و مشروطيت ايراد مىكرد لذا حكومت از ترس وى فرار كرد و ادارهء حكومتى بدست وى افتاد و بر حسب مأموريت از طرف آزاديخواهان ، بانتخاب اكثريت مردم ، انجمن را تأسيس نمود .\r\nدر اينموقع حاج سيد باقر سيدين و چند نفر ديگر از اهالى اردبيل از عظيم‌زاده تبعيّت مىنمودند و راه پيشرفت ويرا هموار مىكردند . حاج سيد باقر در مورد نطقهاى وى نوشته‌هائى له او پخش مىكرد .\r\nبعضى از آقايان زنجان كه بعلّت تصرف موقوفات مدرسهء « سيّد » با آخوند ملا قربانعلى حجة الاسلام زنجان مخالفت داشتند از اين موقعيّت استفاده كرده عظيم‌زاده را عليه آخوند تحريك نمودند نسبت باينكه نطقهاى خود را در مسجد مزبور ، كه در تصرف آخوند بود ، انجام دهد . و چون مريدهاى مسلح و غيرمسلح زيادى داشت لذا جنگ ميان مريدها و عظيم‌زاده درگرفت و تيراندازى تا مدت سه روز ادامه داشت تا اينكه بالاخره مقلدين و ساير افراد ، كه تابع آخوند بودند ، به عظيم‌زاده و ياران او حمله‌ور شده تعداد 17 نفر آنها را با خود وى قطعه‌قطعه كردند و بقيه يا فرار و يا مخفى شدند .\r\n\r\n","description":"","footnote":"","page_name":" 518 ","page_number":524},
  {"content":"\r\n\r\nدر اين حين حاجى سيد باقر نيز جزو مخفىشدگان بود كه تا مدت چندماهى با اين وضع گذرانيد و بعد از زنجان گريخت و پس از وى كار تجارت را برادر بزرگش حاج سيد محمد حسين عهده‌دار شد . ايشان هفت برادر بودند كه عبارتند از حاجى سيد محمد حسين ، حاج سيد باقر ، حاج سيد صادق ، حاج سيد يعقوب ( كه در رشت تجارت مىكرد ) ، سيد حسن و سيد جعفر ( كه در نجف تحصيل علم مىكردند ) و سيد يوسف كه از طرف برادران در همدان تجارت مىنمود . »\r\nنويسنده كه مشخصاتى از خودش ننوشته در آخرين جمله نامه‌اش نوشته است « از عاقبت كار سيد باقر سيدين اطلاع زيادى ندارم » .\r\n\r\nمقاله‌اى از آقاى مهندس عبد الصالح نعمت اللهى :\r\nمقاله‌اى از خوانندهء دانشمندى بنام « آقاى مهندس عبد الصالح نعمت اللهى » از اهواز ، بوسيلهء شادروان آقاى مهندس ايّوب واهب‌زاده و در زمان حيات او بدست ما رسيده و ايشان با مقايسهء مطالب « اردبيل در گذرگاه تاريخ » با كتاب « شيخ صفى و تبارش نوشتهء آقاى احمد كسروى » ، نكات قابل توجهى را از حيث سلسلهء نسب شيخ صفى الدين و نيز تشيّع وى عنوان نموده است .\r\nدر باب شجرهء نسب شيخ مىگويد كه « كسروى شجرهء نسب شيخ را به سه بخش كرده است : از شيخ تا فيروز شاه زريّن‌كلاه ، از اسماعيل بن محمد تا موسى الكاظم ( ع ) و در قسمت سوم آنچه ميان آن دو بخش است . او در صحّت بخشهاى اول و دوم ترديد ندارد ولى در باب بخش سوم مىنويسد كه اين بخش ناروشن است و يا خود نامهاى ساخته مىباشد و از جستجو چيزى بدست نيامده و سرانجام مىگويد بهرحال اين بىگمان است كه ميانهء پدران شيخ صفى و پسران موسى الكاظم پيوستگى نمىبود . »\r\nآقاى نعمت اللهى اين گفتهء كسروى را نقد نموده نوشته است كه او عمدا مىخواسته سيادت صفويه را منكر شود و الا وقتى خودش مىگويد « از جستجو چيزى بدست نيامده » پس چگونه از امر مجهولى نتيجهء معلوم گرفته گفته است « بىگمان است كه ميانهء پدران شيخ صفى و پسران موسى الكاظم پيوستگى نمىبود . »\r\nنويسنده در قسمت ديگر مقاله ، در باب مذهب شيخ صفى الدين ، گفته‌هاى كسروى را ردّ كرده نوشته است كه « دليل تاريخى صحيح بسيار است و اگر بخواهيم\r\n\r\n","description":"","footnote":"","page_name":" 519 ","page_number":525},
  {"content":"\r\n\r\nآن‌ها را بنويسيم كتابى جداگانه مىشود . يكى از آن دلايل سلسلهء طريقتى شيخ است ، و بعد در ذكر اين سلسله مىافزايد كه « شيخ صفى الدين مريد و خليفهء تاج الدين شيخ زاهد گيلانى ، و او مريد و خليفهء شيخ جمال الدين تبريزى ، و او خليفهء شيخ شهاب الدين اهرى ، و او خليفهء ابو الغنايم ركن الدين سجاسى ، و او خليفهء قطب الدين ابو بكر ابهرى ، و او خليفهء نجيب الدين سهروردى ، و او خليفهء قاضى وجيه الدين عمر بن عثمان المكى ، و او خليفهء اول قطب الاقطاب فى الغيبة ، الشيخ ابو القاسم جنيد بغدادى بوده و شيخ جنيد صاحب اجازهء ارشاد از امام الهمام حسن عسكرى بود » و با آنكه جنيد از شاگردان ابو على ثورى بوده و خود ابو على از تلاميذ امام شافعى به حساب مىآمد ولى تبعيت او از امام حسن عسكرى و داشتن اجازهء ارشاد از جانب آنحضرت شيعه بودن او و طريقهء وى را ، كه شيخ صفى الدين نيز به دو منتهى مىشد ، مىرساند ولى كسروى بدون توجه به اين دلايل تاريخى ، و تنها تقيّهء شيخ صفى و عمل ايشانرا بطريق شافعى دليل آورده ، در صورتى كه در زمان ما هم تقيّه هست .\r\nآقاى نعمت اللهى دربارهء انگيزهء كسروى جهت نفى سيادت و تشيّع شيخ مطالب مشروحى عنوان كرده نوشته است كه او دعوت نبوّت داشته و گفته است « اگر شما تصور مىكنيد كه پيامبران را خدا فرستاده و پيامبران داراى معجزه‌اند اين تصور باطل است و من چنين ادعائى ندارم . . . » . او در مورد ائمّه نيز از اهانت باز نايستاده و بدون توجه باينكه تصوّف و تشيّع سبقت تاريخى بيشترى بر جعفر بن محمد عليه السلام دارد او را بنيانگذار شيعيگرى و صوفيگرى معرفى نموده است ؛ حال آنكه او مروّج مذهب تشيع بوده نه بنيانگذار آن . تعجّب‌آورتر آنكه او اعمال ناهنجار بسيارى از شيعيان و صوفيان را دليل ردّ شيعيگرى و صوفيگرى مىداند غافل از آنكه تشيّع و تصوّف غير از رفتار بعضى افراد مغرض و يا بىاطلاع مىباشد .\r\nما از زحمتى كه ايشان در تهيهء مقالهء سودمند خود بر عهده گرفته و براى رفع پاره‌اى ابهامات تاريخى به نوشتن آن مبادرت كرده است سپاسگزاريم و از محمدتهاى ايشان در باب كتاب « اردبيل در گذرگاه تاريخ » تشكر مىنمائيم و اين گفتار از كتاب را با نظر علمى يك پزشك محترم بپايان مىآوريم .\r\n\r\n","description":"","footnote":"","page_name":" 520 ","page_number":526},
  {"content":"\r\n\r\n\r\nو در پايان يك توضيح پزشكى از آقاى دكتر نجف‌زاده :\r\nآقاى دكتر حسن نجف‌زاده پزشك دانشمند اردبيلى كه از جراحان طراز اول تهران است ، در يك گفتگوى حضورى در مورد « شوك » و « شوكه شدن » ، كه ما در صفحهء 434 جلد اوّل كتاب نوشته‌ايم ، توضيحى داده به كار بردن « نوعى سكتهء مغزى » را بجاى آن مناسب دانست .\r\nما در آن صفحه داستان « غضب كرده شدن » پليسى بنام رحمت الله را آورده بوديم كه بعد از آن واقعه او را بنام لعنت اللّه خواندند و بدستور مقامات مذهبى به پايش طناب بسته با طبل و شيپور در بازار و كوچه‌هاى شهر گرداندند . در آنجا در مورد غضب كرده شدن نوشته بوديم كه اين حالت ممكن است از لحاظ روانشناسى بيك حالتى تعبير شود كه آن را باصطلاح خارجى « شوك » مىگويند و بر اثر تحريك شديد عصبى حاصل مىگردد .\r\nآقاى دكتر متذكّر شد « از لحاظ پزشكى شوك و شوكه شدن حالتى از اتفاقات بدنى است كه همواره با رنگ‌پريدگى همراه است و علامت مميّزهء آن هم در پزشكى همين پريدگى رنگ مىباشد . در اين حالت خون بيشتر متوجه اعماء و احشاء و جهازات داخلى مىگردد و صورت و سيماى آدمى رنگ خود را از دست مىدهد و به سفيدى متمايل مىشود . مىتوان حالت رحمت الله را در آنموقع به سكتهء مغزى تعبير نمود زيرا در اين نوع سكته‌ها خون بيشتر در سر و صورت مىماند و رنگ آنها تيره‌تر مىگردد و شايد هم بدين‌سبب است كه آن را قرالماغ يا سياه شدن مىگويند . »\r\n\r\nيادآورى اصلاحى از آقاى دكتر وهابزاده :\r\nآقاى دكتر جواد - وهابزاده پزشك دانشمند و استاد دانشكدهء پزشكى شهر ما در نامهء خود نكاتى را در مورد اصلاح دو نكته از مطالب جلد دوم كتاب يادآورى كرده است :\r\n1 - اسكناسى كه تصوير پشت و روى آن در صفحهء 32 چاپ شده است از سومين « سرى » اسكناسهاى بانكملى ايران است و نه از اولين سرى . لازم بتوضيح است كه اولين سرى از اسكناسهاى بانكملى در سال 1310 شمسى چاپ و روز اول سال 1311 بجريان گذاشته شد و اين سرى معروف به سرى كلاه كوچك است كه تصوير شاه در آن تصويرى است رخ ( نه نيمرخ ) و امضاهاى آن يكى مربوط به دكتر « كورت ليندن بلات » آلمانى ، كه مدير كل بانكملى بود و امضاى دوم مربوط به دكتر « على علامير » مفتش دولتى در بانكملى مىباشد .\r\n\r\n","description":"","footnote":"","page_name":" 521 ","page_number":527},
  {"content":"\r\n\r\nاسكناسهاى دورهء سوم در سال 1314 بجريان گذاشته شده‌اند و معروف بكلاه بزرگ ميباشند كه در آن عكس نيمرخ شاه و امضاى سرتيپ رضا قلى امير خسروى مدير كل بانك و عبد الحسين هژير مفتش دولت چاپ شده است .\r\n2 - در پانوشت صفحهء 76 چنين آمده است : ( در مآخذ مورد استفاده حساب « انفى نىتزيمال  Infinithesimal  » علم « جفر » ترجمه گشته است ) . به نظر ميرسد كه اين نادرست باشد و رابطه‌اى بين حساب انفىنىتزيمال و علم جفر وجود نداشته باشد .\r\n Infinithesimal \r\nبمعنى « بىاندازه خرد » و « بىنهايت كوچك » و « مقادير عددى نزديك به صفر » است و خود قسمتى از حساب عالى است كه تركيبى است از حساب « انتگرال » و حساب « ديفرانسيل » .\r\nو اما علم « جفر » از علوم غريبهء متداول در نزد مسلمين است و فنى است كه توسط آن امور نهانى را بازگويند و يا دانشى كه از غيب اخبار كند ( از فرهنگ فارسى دكتر محمد معين - جلد اول )\r\n\r\nپايان جلد سوم :\r\nدر اينجا مطالب جلد سوم « اردبيل در گذرگاه تاريخ » را بپايان مىرسانيم . يك نظر اجمالى بمندرجات هرسه جلد نشان مىدهد كه آنچه بر اين سرزمين و مردم آن گذشته ، از دوران قبل از اسلام تا 1357 خورشيدى ، بقدريكه ميسور بوده و مدارك و مآخذ مورد استفادهء مؤلف نشان داده است ، برشتهء تحرير درآمده و علاوه بر حوادث گوناگون تاريخ ، كيفيات اجتماعى مثل زبان ، مذهب ، آداب و سنن ، فرهنگ و معارف و . . . يا اوضاع طبيعى و اقتصادى مانند آب‌وهوا ، كشاورزى و دامدارى ، صنعت و تجارت و . . . موضوع سخن قرار گرفته است و در ضمن نظريات و نقدهاى مطّلعين و دانش‌پژوهان نيز در زمينهء اصلاح نواقص و اشتباهات در جاى خود عنوان گشته است .\r\nترديد نيست كه ما هم مثل هرنويسندهء ديگر سعى بر آن داشته‌ايم كه حاصل ساليان دراز مطالعات و تحقيقات و تحريرات خود را آنچه كه ممكن بوده از عيب و نقص بر كنار داريم . بااينحال ، اذعان مىنمائيم كه آنچه نوشته‌ايم همهء وقايع نيست و احتمالا نقص و نارسائيهائى هم ، در برخى از مطالب آن ، وجود دارد و بدينجهت نه‌تنها از ارباب فضل و كمال بلكه از همهء مطّلعين و آگاهان درخواست داريم كه براى رفع نقائص آن ، كه بهرحال مربوط بيك خطهء باستانى از ميهن ماست ، قدمى برداشته نگارنده را آگاه سازند .\r\n\r\n","description":"","footnote":"","page_name":" 522 ","page_number":528},
  {"content":"\r\n\r\n\r\nاعتذار :\r\nذكر اين نكته را ، چنان كه در پايان مجلدات پيش نيز گفته‌ايم ، بعنوان پوزش لازم مىدانيم كه :\r\n« با آنكه در دستور زبان فارسى ، مثل هرزبان زندهء ديگر ، براى اوّل شخص و دوم شخص مفرد ضماير « من » و « تو » وضع گرديده بااينحال در گفته‌ها و نوشته‌ها معمولا بجاى اوّلى كلماتى مثل اينجانب ، بنده ، فدوى ، ارادتمند و . . . و در عوض دوّمى الفاظى مانند شما ، سركار ، جنابعالى ، حضرتعالى و . . . به كار مىبرند زيرا لفظ « من » مايه‌اى از خودخواهى و نخوت دارد و از ضمير « تو » نيز يك حالت تحقير استنباط مىشود .\r\nدر اين كتاب ، جائى كه مىبايست ضمير اول شخص مفرد استعمال شود ، بدليل مذكور از به كار بردن لفظ « من » خوددارى گرديده و چون موردى هم براى كلماتى مثل بنده ، اينجانب ، فدوى و نظاير آن نبوده است ناگزير غالبا از ضمير جمع استفاده شده است .\r\nاين كار علاوه بر آنكه عذرش نزد عقلا مقبول است پيش خدا نيز مطلوب مىباشد زيرا بدستور اولياى دين او ، هرفرد مسلمان در شبانه‌روز او را ده مرتبه ، در نمازهاى واجب ، با ضمير جمع مورد خطاب قرار مىدهد و به پيشگاه مباركش معروض مىدارد :   إِيَّاكَ نَعْبُدُ وَ إِيَّاكَ نَسْتَعِينُ ، اهْدِنَا الصِّراطَ الْمُسْتَقِيمَ . . . » .  \r\n\r\n","description":"","footnote":"","page_name":" 523 ","page_number":529},
  {"content":"\r\n\r\n\r\nمآخذيكه در تأليف اين كتاب از آنها استفاده شده است :\r\nآبهاى معدنى آذربايجان . دكتر صادق مقدم . تهران . 1334 .\r\nآتشكدهء آذر . تهران . 1336 .\r\nآثار البلاد و اخبار العباد . زكريّا بن محمود القزوينى . بيروت . 1960 .\r\nآثار باستانى آذربايجان شرقى . سيد جمال الدين ترابى طباطبائى . انجمن آثار ملى . 1355 .\r\nآمار رسمى وزارت معارف و اوقاف و صنايع مستظرفه . تهران . وزارت معارف . مربوط بسال تحصيلى 11 - 1310 .\r\nآمارنامهء استان آذربايجان شرقى . مركز آمار ايران . تهران . شمارهء مسلسل 741 . 1356 .\r\nاردبيل در گذرگاه تاريخ . باباصفرى . تهران جلد اول 1350 و جلد دوم 1353 .\r\nاقتصاد كشاورزى . دكتر احمد هومن . دانشگاه تهران . 1341 .\r\nالانساب . قاضى ابى السعيد . بيروت . 1912 .\r\nايران‌زمين . جليل زاهد و محمد رضا زهتابى . تهران . چاپ پيروز . 1348 .\r\nبيت المقدس و تحوّل قبله . خليل كمره‌اى . تهران . كتابفروشى اسلاميه .\r\nپايان‌نامهء تحصيلى دورهء ليسانس . محمد تربيت . دانشكدهء حقوق . 1334 .\r\nتاج المناقب . نسخهء خطى . كتابخانهء ملك . مجموعه شماره 4379 .\r\nتاريخ اردبيل و دانشمندان . سيد فخر الدين موسوى ننه‌كرانى . نجف اشرف . 1347 .\r\nتاريخ عالم‌آراى عباسى . اسكندر بيگ . تهران . 1334 .\r\nتاريخ فرهنگ آذربايجان . حسين اميد . تبريز . 1333 .\r\nتاريخ فرهنگ آذربايجان . محمد على صفوت . چاپ قم . تاريخ آغاز تحرير 1329 .\r\nتاريخ فرهنگ ايران . عيسى صديق . تهران . چاپ دانشگاه . 1347 .\r\nتشيّع و تصوّف در اسلام . دكتر كامل مصطفى الشيبى . ترجمهء عليرضا ذكاوتى قراگوزلو . تهران . 1359 .\r\nتقسيمات اقليمى و رستنيهاى ايران . احمد حسين عدل . تهران . 1339 .\r\nجغرافياى تاريخى گيلان ، مازندران و آذربايجان . ابو القاسم طاهرى . شوراى مركزى جشنهاى ايران .\r\n1347 .\r\nجغرافياى كشاورزى . دكتر تقى بهرامى . چاپ دانشگاه . تهران . 1333 .\r\nجنگ خطى متعلق به خود نگارنده . تاريخ تحرير 1111 قمرى .\r\nخاطرات خليل ملكى\r\nدائرة المعارف اسلامى و همگى شيعه . عبد العزيز صاحب جواهر .\r\n\r\n","description":"","footnote":"","page_name":" 524 ","page_number":530},
  {"content":"\r\n\r\nدائره المعارف الحديثه . احمد عطية اللّه . قاهره . 1952 .\r\nدانشمندان آذربايجان . محمد على تربيت . تهران . چاپ مجلس .\r\n« ديكسيونر » جغرافيائى جهان . فرانسه . ج / 1 . پاريس . 1856 .\r\nالّذريعه الى تصانيف الشيعه . شيخ آقا بزرگ تهرانى .\r\nروزنامهء آذربايجان . تبريز . شماره‌هاى مختلف .\r\nروزنامهء اطلاعات . تهران . شماره‌هاى مختلف .\r\nروزنامهء بامداد . تهران . شماره‌هاى مختلف .\r\nروزنامهء پليس . تهران . 1329 قمرى .\r\nروزنامهء جودت . اردبيل . شماره‌هاى مختلف .\r\nروزنامهء شمس ايران . اردبيل . شماره‌هاى مختلف .\r\nروزنامهء قبس . اردبيل . شماره‌هاى مختلف .\r\nروزنامهء كشور . تهران . شماره‌هاى مختلف .\r\nروزنامهء كيهان . تهران . شماره‌هاى مختلف .\r\nسخنوران آذربايجان .\r\nسفرنامهء ابو دلف . ترجمهء ابو الفضل طباطبائى . تهران . 1342 .\r\nسفرنامهء تاورنيه . ترجمهء ابو تراب نورى . تهران . 1331 .\r\nشرح رجال ايران در قرون 12 و 13 و 14 . مهدى بامداد . تهران . 1347 .\r\nصورة الارض . ابن حوقل . ترجمهء دكتر جعفر شعار . تهران . 1345 .\r\nالضوء الامع لاهل قرن التاسع . السخاوى . قاهره . 1354 .\r\nطبقات الشافعيه . جمال الدين عبد الرحيم الاسنوى . بغداد . 1390 .\r\nفتوح البلدان . امام ابى الحسن بلادزى . بيروت . 1978 م .\r\nفرهنگ روستائى . دكتر تقى بهرامى . تهران . چاپ خودكار . 1317 .\r\nفهرست چاپى ميكروفيلمهاى كتابخانهء مركزى دانشگاه تهران .\r\nقرآن مجيد .\r\nكشف المعارف . ابن صفار حكيم الهى اردبيلى .\r\nگذشته چراغ راه آينده . جامى . 1355 .\r\nگزارش نيمه‌تفصيلى آبهاى زيرزمينى اردبيل . وزارت نيرو . ادارهء كل آبهاى زيرزمينى . تيرماه 1352 .\r\nلغتنامهء دهخدا . چاپ تهران .\r\nمجلّهء جوان . تهران . 1357 .\r\n\r\n","description":"","footnote":"","page_name":" 525 ","page_number":531},
  {"content":"\r\n\r\nمجلّهء خواندنيها . تهران . شماره‌هاى مختلف .\r\nمجلّهء فردوسى . تهران . 1351 .\r\nمرده‌خواران لنين‌گراد . آناتول داروف . ترجمهء ذبيح الله منصورى . تهران . انتشارات علمى .\r\nمرگ هست بازگشت نيست . تهران .\r\nمعجم البلدان . ياقوت حموى . تهران . 1965 .\r\nمقامات حكيم الهى اردبيلى . اردبيل . چاپ احمديه . 1323 قمرى .\r\nالمنجد . لغتنامهء عربى . چاپ بيروت .\r\nنشريهء فرهنگ اردبيل . اردبيل . چاپ صابر . 1328 .\r\nيادداشتهاى خطى مرحوم ميرزا عباس محسنى .\r\n\r\n","description":"","footnote":"","page_name":" 526 ","page_number":532},
  {"content":"\r\n\r\n\r\nاسامى خاصّى كه در اين كتاب آمده است :\r\n\r\nالف - اشخاص\r\n\r\nآ :\r\nآتاكشى اوف 101\r\nآتاقليچ تركمن 34\r\nآتش‌بيات ماكو 58\r\nآخوند گزى 353\r\nآرداشس آوانسيان 48 ، 46 ، 35 ، 34\r\nآغا محمّد خان قاجار 465\r\nآقا بالا دوافروش 468\r\nآقا بالا واهب‌زاده 299\r\nآقا بزرگ تهرانى 350 ، 333\r\nآقا جان جهود 477\r\nآلاپالاز اوغلى 479 ، 252\r\n\r\nالف :\r\nابراهيم ارباب ( حاج ميرزا ) 188 ، 91\r\nابراهيم آقا بزّاز 188\r\nابراهيم ( ملّا ) 292\r\nابراهيم باستانى پاريزى 80\r\nابراهيم بن محمّد 293\r\nابراهيم صراف تبريزى ( حاجى ) 188\r\nابراهيم صفوى 339 ، 248\r\nابراهيم قلعه‌جوقى ( شيخ ) 294 ، 293\r\nابراهيم مجتهد ( حاج ميرزا ) 188 ، 187\r\nابن بزّاز 306 ، 294\r\nابن تميم بن سعد مصرى 300\r\nابن حجر 298\r\nابن حوقل 470\r\nابن الصلاح 309\r\nابن عبيد الله 340 ، 309\r\nابن عساكر 360\r\nابن هلال 294\r\nابو بكر ( خليفه ) 515\r\nابو بكر ابهرى 520\r\nابو بكر وليواتى مصرى 306\r\nابو تراب نور الدين محمد اصفهانى 322\r\nابو حامد اندلسى 401 ، 295\r\nابو الحسن اصفهانى ( آقا سيد ) 353 ، 348 ، 344 ، 297\r\nابو الحسن پورزند ( سرتيپ ) 501\r\nابو الحسن يعقوب بن موسى الاردبيلى 295 ، 155\r\nابو دلف 470\r\nابو ذرعهء اردبيلى 298 ، 297\r\nابو سعيد اردبيلى ( شيخ ) 298\r\nابو عبد الله محمد بن خفيف 297\r\nابو عبد الله دبيشى 300\r\nابو الفتح اميرشاهى 226\r\nابو الفرج بن عبد الرحمن 295\r\nابو الفضل فرهى 35\r\nابو الفضل فضلى ( حاج ميرزا ) 296\r\nابو القاسم اشترى 34\r\nابو القاسم صدوقى ( ستوان ) 92 ، 90 ، 88\r\n\r\n","description":"","footnote":"","page_name":" 527 ","page_number":533},
  {"content":"\r\n\r\nابو القاسم صرّاف ( حاجى ) 188\r\nابو القاسم طاهرى 392 ، 382\r\nابو القاسم كاشانى ( سيد ) 140\r\nابو على ثورى 520\r\nابول آقا ( شازدا ) 528\r\nابو محمد جعفر بن محمد الاردبيلى 300\r\nابو نصر اسكندر بهادر 515\r\nابو نصر جنيد اردبيلى 300\r\nابو هشيم بن حمدون الاشحى 300\r\nابى الحسن بلاذرى ( امام ) 291\r\nابى زرعه 295\r\nابى الفرج اردبيلى 298\r\nاحتشام صدر 77\r\nاحسان طبرى 35 ، 34\r\nاحمد احرار 502\r\nاحمد احسائى ( شيخ ) 343\r\nاحمد ايمهانى 35\r\nاحمد بن محمد البدر الاردبيلى 300\r\nاحمد پاشا 337 ، 336\r\nاحمد حبيب الله‌زاده 226\r\nاحمد سره 225\r\nاحمد سعيدى ( ميرزا ) 258\r\nاحمد شاه 192\r\nاحمد صدر ( حاجى مرحبا ) 515\r\nاحمد صراف ( كربلائى ) 188\r\nاحمد قوام ( قوام السلطنه ) 108 ، 107 ، 106 ، 105 131 ، 114 ، 109\r\nاحمد كسروى 519 ، 294\r\nاحمد فخر الحكماء ( سيد ) 479\r\nاحمد فقيه 370\r\nاحمد محسنى ( دكتر ) 220\r\nاحمد مرتضوى ( آقا سيد ) 299\r\nاحمد مستوفى 502 ، 97 ، 96\r\nاحمد مقدس اردبيلى 356 ، 320 ، 301 ، 181 360 ، 359 ، 358 ، 357\r\nاحمد مهران 234 ، 233\r\nاحمد ميرخاصّ ( سيد ) 103 ، 102 ، 101\r\nاحمد هومن 373\r\nاخى فرج زنجانى 305\r\nاديب نيشابورى 352\r\nاديسون 258\r\nارد اشكانى 505\r\nاروج جرّاح ( استاد ) 485\r\nاروجعلى فرش‌فروش 35\r\nاردبيلى ( ستوان ) 90\r\nارفع ( سرلشگر ) 102\r\nاستالين 70 ، 47\r\nاسحق وهابزاده 143\r\nاسد الله اديب امينى ( سروان ) 92 ، 91 ، 90\r\nاسد الله فرج اللهى ( حاجى ) 123\r\nاسد الله قهيبائى 349\r\nاسعد پاشا 302\r\nاسكندر بيگ 481 ، 20\r\nاسلاميه ( كتابفروش ) 24\r\nاسماعيل ارباب ( حاج ) 188\r\nاسماعيل اردبيلى 294\r\nاسماعيل بن محمد 519\r\nاسماعيل جرو 121\r\n\r\n","description":"","footnote":"","page_name":" 528 ","page_number":534},
  {"content":"\r\n\r\nاسماعيل حسينى ( سيد ) 229\r\nاسماعيل حكاك ( سارى ) 118 ، 75\r\nاسماعيل ديباج 226\r\nاسماعيل صفوى ( شاه ) 323 ، 321 ، 248 ، 239 515 ، 337 ، 336\r\nاسماعيل علوى ( سيد الحكما ) 479\r\nاسماعيل مجتهدى ( سيد ) 212\r\nاسماعيل والىزاده 235 ، 226 ، 137\r\nافراسياب بن محمد ( طبيب ) 478 ، 476\r\nاكبر افشار 34\r\nالفارسى 304\r\nالقاص ميرزا 223\r\nالوند ميرزا 321\r\nاللهقلى تاجر ( حاجى ) 189\r\nالهى اردبيلى 304 ، 303 ، 302 ، 301\r\nالياس اردبيلى 301\r\nامامجمعه 503\r\nامام شافعى 520\r\nامامقلى ضيائى مهر ( ستوان ) 92 ، 89 ، 88\r\nاماموردى مشكينى ( ملّا ) 504 ، 90\r\nام كلثوم اردبيلى 304\r\nامير اعلم ( دكتر ) 213 ، 131\r\nامير تيمور گوركان 343\r\nامير جمال الدين عطاء الله 304 ، 301\r\nامير عباس هويدا 146\r\nامير عشاير خلخالى 502\r\nامير علّام 358\r\nامير عليشير نوائى 301\r\nامير غياث الدين شيرازى 301\r\nامير فيض الله تفرشى 358\r\nامير كبير ( سازمان مطبوعاتى ) 38\r\nامير معزّز گروسى 120\r\nامير يشبك 353\r\nامين الدين جبرئيل 334 ، 283\r\nانشائى ( مهندس ) 51\r\nانوارى 330\r\nانوار خامه‌اى 34\r\nانوشيروان ( ساسانى ) 494\r\nاورنگى ( دكتر ) 58\r\nاوزون حسن 321\r\nاويس اردبيلى 305\r\nايپكچيان 47\r\nايرج اسكندرى 34\r\n\r\nب :\r\nبابا ( حاج مير ) 188\r\nبابا حسن 305\r\nبابا دوافروش ( مشهدى ) 486\r\nبابا سنائى 195\r\nبابا قلى اردبيلى 305\r\nبابا كوتاهى 402\r\nباتمانقليچ ( سرهنگ ) 127 ، 126\r\nباقر سيدين ( حاج سيد ) 519 ، 518\r\nباقر طباطبائى تبريزى ( حاج ميرزا ) 362\r\nباكير اردبيلى ( شيخ ) 306\r\nبالاش آذراوغلى 51\r\nبانو باغبان 306 ، 305\r\nبايندر ( سرهنگ ) 121 ، 120\r\n\r\n","description":"","footnote":"","page_name":" 529 ","page_number":535},
  {"content":"\r\n\r\nبرونو 184\r\nبرهان اردبيلى 306\r\nبرهان الدين عبد الله 309\r\nبرهان الدين موصلى 325\r\nبزرگ علوى 35 ، 34\r\nبزمى اردبيلى 307 ، 306\r\nبشير بن حامد اردبيلى 307\r\nبصر اردبيلى 300\r\nبقائى اردبيلى 308\r\nبنى آدم ( شريف الدوله ) 215\r\nبو ذر جمهر 494\r\nبو على سينا 475\r\nبهاء الدين بيرنگى ( ميرزا ) 204 ، 203\r\nبهزاد آستارائى 222\r\nبهمن شمالى 34\r\nبيضاى اردبيلى 308\r\nبيوك آقا عباس‌زاده ( ميرزا ) 221\r\nبيوك آقا واهب‌زاده ( حاجى ) 122 ، 97 ، 96 ، 78 469 ، 299\r\n\r\nپ :\r\nپاسكيويچ ( ژنرال ) 503 ، 233\r\nپاول ( مسيو ) 477\r\nپلسنر ( آلمانى ) 157\r\nپول ( انگليسى ) 258\r\nپولادين ( سروان ) 236 ، 235\r\nپير ابو سعيد 515\r\nپير زرگر 515\r\nپير شمس الدين 515 ، 506\r\nپير عبد الملك 517\r\nپير قنبلان 515\r\n\r\nت :\r\nتاج اردبيلى 324 ، 308\r\nتاج الدين اردبيلى 309\r\nتاج السعيدى اردبيلى 310\r\nتزريقى اردبيلى 310\r\nتفهنّى 309\r\nتقى آقا بزّاز ( حاجى ) 188\r\nتقى الدين 320\r\nتقى الدين عبد القادر مصرى 309\r\nتقى ارانى ( دكتر ) 34 ، 33\r\nتقى بهرامى 412 ، 407 ، 374\r\nتقى شاهين 34\r\nتقى كىنژاد ( مهندس ) 35 ، 34\r\nتقى وهابزاده ( حاجى ) 96 ، 94 ، 78\r\nتيتوس ( رومى ) 23\r\n\r\nث :\r\nثانى صفوى 312 ، 311\r\n\r\nج :\r\nجان بيگ 350\r\nجان پولاد ( سرهنگ ) 19\r\nجعفر پيشه‌ورى 55 ، 48 ، 39 ، 35 ، 34 101 ، 78 ، 71 ، 69 ، 68 ، 61 ، 60 106 ، 105 ، 103\r\nجعفر ( حاج سيد ) 519\r\nجعفر شيرانى 212\r\nجعفر صادقى 468\r\n\r\n","description":"","footnote":"","page_name":" 530 ","page_number":536},
  {"content":"\r\n\r\nجعفر قاضى ( شيخ ) 351\r\nجعفر قلى حبيبى 502 ، 501\r\nجعفر كاويانى 58\r\nجلال الدوله 518\r\nجلال الدين دوانى 312 ، 304 ، 303 ، 301\r\nجلال الدين محمد ( مجد الاشراف ) 339 ، 336 ، 335\r\nجلاليان ( دكتر ) 477\r\nجلالى نائينى 47 ، 46 ، 34\r\nجليل زاهد 376\r\nجمال الدين ابو الحسن صدر الدين اردبيلى 295 ، 294\r\nجمال الدين اردبيلى 312\r\nجمال الدين تبريزى 520\r\nجمال الدين ترابى طباطبائى 515\r\nجمال الدين شيرازى 309\r\nجمال الدين عبد الرحيم الاسنوى 360\r\nجمال الدين يوسف اردبيلى 312\r\nجمال الدين محقق خوانسارى ( آقا ) 351\r\nجنونى اردبيلى 313\r\nجنيد بغدادى 520\r\nجنيد شيرازى 298 ، 297\r\nجواد آقا تاجر تبريزى ( حاجى ) 188\r\nجواد مجتهدزاده ( حاجى ) 143 ، 120\r\nجودت 55\r\nجولان 502\r\nجهانگير خان جواد خانى ( مير ) 501\r\nجيمز فريزر 375\r\n\r\nچ :\r\nچنگيز خان 150\r\n\r\nح :\r\nحاج آقا حسين بروجردى ( آيت إله ) 360 ، 353 ، 351\r\nحاج امين 91\r\nحائرى يزدى 140\r\nحاتم خان كيكلو 78\r\nحاج بابا حاذق ( دكتر ) 477\r\nحاج بابا خان 506\r\nحاج حسينقلى صراف 504\r\nحاجى آقا امامجمعه ( ميرزا ) 293\r\nحاجى آقا ( مجاهد ) 236\r\nحاجى اردبيلى 313\r\nحاجى معلّم 222\r\nحالى اردبيلى 314 ، 313 ، 245 ، 174\r\nحافظ شيرازى 298\r\nحبيب الله رشتى ( ميرزا ) 323\r\nحبيب الله منصورى 34\r\nحبيب اللهى آستارائى 221\r\nحبيب ايرديموسى ( شيخ ) 314\r\nحجابى اردبيلى 315\r\nحجّت كوه‌كمرى ( آيت إله ) 369\r\nحسن آرتيست 258\r\nحسن اردبيلى 315\r\nحسن ارسنجانى 146\r\nحسن امين الواعظين 370\r\nحسن بن زين العابدين عاملى ( شهيد دوم ) 358\r\nحسن بن على بن محمد بن على طبرسى 234\r\nحسن بن موسى الاردبيلى 315\r\nحسن بيگ 286 ، 285\r\n\r\n","description":"","footnote":"","page_name":" 531 ","page_number":537},
  {"content":"\r\n\r\nحسن تقىزاده ( سيد ) 76 ، 40\r\nحسن جودت 96 ، 83 ، 78 ، 77 ، 69 ، 51 231 ، 228 ، 118 ، 97\r\nحسن جلالى 226\r\nحسن ( حاج سيد ) 519\r\nحسن حبيبى ( سيد ) 34\r\nحسن رشديّه ( ميرزا ) 186\r\nحسن سجّادى ( دكتر ) 34\r\nحسن شفيع‌زاده 226\r\nحسن عسگرى ( ع ) 520\r\nحسنعلى ( ملا ) 313 ، 245 ، 174\r\nحسنعليخان اميرى 143 ، 123\r\nحسن على شاه 330\r\nحسنعلى شهروزى 17 ، 16\r\nحسن فرزانه 137\r\nحسن نجف‌زاده ( دكتر ) 521\r\nحسن وحيدى 210\r\nحسين 103\r\nحسين ( حاجى ، معروف به شمر حسين ) 257\r\nحسين آخوندزاده ( مشهدى ) 191 ، 190\r\nحسين اردبيلى ( سيد ) 316\r\nحسين اردبيلى ( ملّا ) 234\r\nحسين بن ابى القاسم تبريزى ( سيد ) 352\r\nحسين بن الحسن العاملى الكركوكى ( مير ) 232\r\nحسين بن على ( ع ) 308\r\nحسين بن عمرو الاردبيلى 291\r\nحسين تربيت 34\r\nحسين جبلعاملى ( مير سيد ) 180 ، 156\r\nحسين جلائى 138\r\nحسين جهانى 35\r\nحسين خوانسارى ( آقا ) 340\r\nحسين درايه 226\r\nحسين رشديّه ( ميرزا ) 187\r\nحسينعلى ( ملّا ) 174\r\nحسينقلى صراف 504\r\nحسينقلى كاظمى 191 ، 190\r\nحسين كوه‌كمرى ( سيد ) 342 ، 329\r\nحسين لنكرانى ( شيخ ) 40 ، 39\r\nحسين مستشارى 226\r\nحسين مكّى 140\r\nحسين نيكخو 225\r\nحفص بن عمر اردبيلى 318\r\nحكيم الهى اردبيلى 318\r\nحكيم الهى بن صفار اردبيلى 359 ، 319 ، 318 ، 230\r\nحكيم الدوله 131\r\nحلمى اردبيلى 320\r\nحمد الله اردبيلى 320\r\nحمزه ( ع ) ( امامزاده ) 501\r\nحمزهء اردبيلى 321 ، 320\r\nحميد آموزگار ( ميرزا ) 198 ، 197 ، 196 ، 189 222 ، 200 ، 199\r\nحميد داوران 226\r\nحميد مسائلى ( آقا شيخ ) 370\r\nحميد وهابزاده 469\r\nحيدر خان ( ميرزا ) 190\r\nحيدر صفوى ( سلطان ) 301\r\n\r\n","description":"","footnote":"","page_name":" 532 ","page_number":538},
  {"content":"\r\n\r\n\r\nخ :\r\nخانحسين احمدزاده : 97 ، 96 ، 77 ، 69 ، 35\r\nخداداد نور اللهى ( حاجى ) 194\r\nخداويردى اردبيلى 321\r\nخسرو حبيبى ( مهندس ) 145\r\nخسرو خان يورتچى 126\r\nخطائى 322 ، 321\r\nخلخالى ( سيد عبد الرحيم ) 234\r\nخليل آذرپادگان 117 ، 109 ، 97\r\nخليل اشراقى ( ملا ) 51\r\nخليل كمره‌اى 24\r\nخليل ملكى 47 ، 45 ، 34\r\nخواجه نصير الدين طوسى 156\r\nخواندمير 234\r\n\r\nد :\r\nداراخچى 118\r\nدارسىتاد ( ژنرال ) 481 ، 455 ، 391\r\nداروف 25 ، 24\r\nدرچه‌اى ( آيت الله ) 353\r\nدرخشان ( سرتيپ ) 102 ، 61 ، 60 ، 59\r\nدرويش امير اردبيلى 304\r\nدولتشاهى 61\r\n\r\nذ :\r\nذبيح الله منصورى 25\r\nذكائى ( حمد الله ) 201\r\nذكرى اردبيلى 322\r\nذو الفقار اوجان‌نوين 51\r\nذو الفقار فرش‌فروش 77 ، 35\r\n\r\nر :\r\nرابط اردبيلى 322\r\nراغب اردبيلى 322\r\nربابه آخوند باجى 205\r\nرجبعلى نسيمى 34\r\nرحمت الله ( لعنت الله ) 521 ، 501\r\nرحمت الله حبيب الهى 102 ، 86 ، 83\r\nرحيم ( كربلائى ) 188\r\nرحيم آصف 386\r\nرحيم ارباب ( حاجى ميرزا ) 353\r\nرحيم الموتى 34\r\nرحيم معين 123 ، 120 ، 118 ، 116 ، 96\r\nرزّاق ( باشكسن ) 122\r\nرزّاق خيّر 504 ، 503\r\nرستم‌اف ( دكتر ) 477\r\nرستم ميرزا صفوى 354\r\nرسول 129\r\nرسول ( حاجى ) 188\r\nرسول پورمرادى 35\r\nرسول صميمى 138\r\nرشيد السلطنه 78\r\nرشيد الملك 214 ، 193 ، 188\r\nرضا ابراهيم‌زاده 34\r\nرضا پهلوى ( شاه ) 44 ، 34 ، 33 ، 32 ، 13 ، 10 ، 471 ، 468 ، 206 ، 125 ، 106 ، 100 ، 46 ، 45\r\nرضا رادمنش 34\r\nرضا رسولى 58\r\nرضا روستا 35 ، 34\r\n\r\n","description":"","footnote":"","page_name":" 533 ","page_number":539},
  {"content":"\r\n\r\nرضا علوى ( حاج سيد ) 487\r\nرضا فهيمى 233\r\nرضا كتابچى 258 ، 143\r\nرضا هدايت اللهى ( سيد ) 210\r\nرضى الدين 351\r\nرضى شيخ الاسلامى 258\r\nركن الدين سجاسى 520\r\nروح الله وطن‌فدا 35\r\nرومانوف 30 ، 24\r\nريچارد هولمز 456 ، 455\r\n\r\nز :\r\nزاهد گيلانى ( شيخ ) 520 ، 331\r\nزردشت 153\r\nزريو ( سرهنگ ) 94 ، 92 ، 88 ، 86 ، 80 ، 79\r\nزكريّا بن محمود القزوينى 374\r\nزكى خواجوى 34\r\nزنوزى 113 ، 111 ، 97 ، 77\r\nزين العابدين حائرى مازندرانى 367\r\nزين العابدين قيامى 58 ، 55\r\nزين العابدين المهربانى السرابى 344\r\n\r\nس :\r\nسارى بالتاچى 257\r\nساسانيان 11\r\nسالم اردبيلى 323\r\nسامسون اوف ( دكتر ) 477\r\nسام ميرزا ( سامى اردبيلى ) 323 ، 310\r\nسبزعلى ( آخوند ملّا ) 368\r\nسپهسالار تنكابنى 518\r\nستّار آخمازلى ( ميرزا ) 196 ، 194 ، 193\r\nستّار بن عبد الوهّاب ( شيخ ) 324 ، 323\r\nستّار بن محسن 324\r\nستّار بن محمّد صالح ( شيخ ) 324\r\nستّار خان 53\r\nستّارزاده 34\r\nالسخاوى 304\r\nسراج حمزه اردبيلى ( شيخ ) 324\r\nسراج لشكر 201\r\nسراج مير 59\r\nسردار ناصر 221 ، 220\r\nسعد اللّه ( پسر رحمت الله ) 501\r\nسعدى اردبيلى 325 ، 324\r\nسعدى شيرازى 316 ، 29 ، 21\r\nسعيد نفيسى 503\r\nسلام الله جاويد ( دكتر ) 106 ، 105 ، 58 ، 55 ، 34 117 ، 109 ، 108 ، 107\r\nسلامى اردبيلى 325\r\nسلطان اويس جلاير 337\r\nسلطان سليم عثمانى 336\r\nسلطان محمد خندان 322\r\nسلطان محمّد غزنوى 149\r\nسلطان محمود غزنوى 149\r\nسلطان مسعود غزنوى 149\r\nسلطان يعقوب 321\r\nسلطنت منصورى ( بانو ) 127\r\nسليمان صارمى 77\r\n\r\n","description":"","footnote":"","page_name":" 534 ","page_number":540},
  {"content":"\r\n\r\nسليمان محسن اسكندرى 35\r\nسوختلن ( ژنرال ) 502 ، 465\r\nسهام السلطان بيات 61 ، 59\r\nسيد آقا تسترى 344\r\nسيد حسن گازرلى ( اردبيلى ) 317\r\nسيد كاظم طباطبائى 315\r\nسيف قاضى 107\r\nسيف الله سيّاح سجادى 34\r\nسيماى مشهدى 310\r\n\r\nش :\r\nشاه‌آبادى ( مجتهد ) 369\r\nشاه صفى 311\r\nشاه عبّاس اوّل 363 ، 358 ، 234 ، 233\r\nشاه عبّاس دوم 311\r\nشربيانى ( مجتهد ) 350\r\nشرف الدين اردبيلى 325\r\nشعبان زمانى 34\r\nشفيع صدر 69\r\nشكر حريرى ( حاجى ) 200\r\nشكر اللّه كيخسروى 118\r\nشمس الحكماء 355\r\nشمس الدين اصفهانى 289\r\nشمس الدين قنات‌آبادى 140\r\nشمس العلماء 188\r\nشمس پهلوى 131\r\nشمس تبريزى 326\r\nشمس عطّار اردبيلى 506 ، 329 ، 326\r\nشهاب الدين اهرى 520\r\nشهاب الدين بحرانى 352\r\nشهاب قاضى ( مير ) 188\r\nشيخ الاسلام ( حاج ) 202 ، 188 ، 187\r\nشيخ العلماء صدوقى 90\r\nشيخ بهائى 358 ، 315\r\nشيخ شبسترى 303\r\nشيخ صفى الدين 283 ، 260 ، 255 ، 232 ، 115 332 ، 331 ، 312 ، 305 ، 297 ، 296 ، 294 520 ، 519 ، 515 ، 503 ، 334\r\nشيخ محمّد خيابانى 43 ، 42 ، 41\r\nشيخى اردبيلى 329\r\n\r\nص :\r\nصائب 348\r\nصادق ( حاج سيد ) 519\r\nصادق صادقيه 487\r\nصادق صفوىزاده ( مير ) 486\r\nصادق عدالت 226\r\nصادق نجفى ( حاج شيخ ) 486\r\nصادق مقدم ( دكتر ) 419\r\nصالح اردبيلى 330\r\nصالح بن موسى الكاظم ( ع ) 500\r\nصالح مجتهد ( حاج مير ) 478 ، 342 ، 330 ، 202\r\nصدر الدين ( ع ) ( امامزاده ) 501\r\nصدر الدين خان معصوم بيك 325\r\nصدر الدين موسى ( شيخ ) 331 ، 294 ، 232 ، 155\r\nصدر العلماء اردبيلى 333 ، 332\r\nصدر المعالى 201\r\n\r\n","description":"","footnote":"","page_name":" 535 ","page_number":541},
  {"content":"\r\n\r\nصدر الممالكى اردبيلى 331 ، 330\r\nصدر جمالى 96\r\nصفر ( ميرزا ) 366 ، 334\r\nصمد بزّاز ( مهدى ) 188\r\nصمد بهرنگى 284\r\nصمدى 469\r\nصهيب رومى 325\r\n\r\nض :\r\nضيائى 55\r\nضياء الدين طباطبائى ( سيد ) 82 ، 76 ، 46 ، 39\r\nضياء الموتى 35 ، 34\r\nضياء عراقى ( مجتهد ) 353\r\n\r\nط :\r\nطاهر اردبيلى 335\r\nطاير اردبيلى 335\r\n\r\nظ :\r\nظلّ السلطان 518\r\nظهير الدين كبير قاضىزاده 337 ، 336 ، 305\r\n\r\nع :\r\nعابد اردبيلى 337\r\nعارف اردبيلى 338 ، 337\r\nعالمشاه 331\r\nعالمى ( دكتر ) 391\r\nعامل الدين اردبيلى 399\r\nعبّاس ( حاج مير ) 505\r\nعبّاس آذرى 35\r\nعبّاس آموزگار 200\r\nعبّاس اقبال 294\r\nعبّاس محسنى ( ميرزا ) 192 ، 191 ، 190 ، 46 199 ، 193\r\nعبّاس معين‌آزاد ( سرهنگ ) 92\r\nعبّاس ميرزا قاجار 330\r\nعبّاس نراقى 34\r\nعبّاسقلى ارباب‌زاده ( ميرزا ) 90\r\nعبّاسقلى مؤتمن ( ميرزا ) 221\r\nعبد الحسين خادم معارف 203\r\nعبد الحسين مستوفى ( ميرزا ) 228\r\nعبد الحسين نوشين 35\r\nعبد الرحمن كواكبى 340 ، 339\r\nعبد الرحيم صراف ( حاج ) 188\r\nعبد الصالح نعمت اللهى 520 ، 519\r\nعبد الصمد كامبخش 47 ، 35 ، 34\r\nعبد الظاهر 352\r\nعبد العزيز ( صاحب جواهر ) 234\r\nعبد العظم واهب‌زاده ( ميرزا ) 190\r\nعبد الغنى 354\r\nعبد الكريم صدر 188\r\nعبد اللطيف بن عبيد الله اردبيلى 340\r\nعبد الله اردبيلى ( ملّا ) 340\r\nعبد الجمال الاردبيلى 341\r\nعبد اللّه ثمرينى ( شيخ ) 341 ، 340\r\nعبد الله شوشترى ( ملّا ) 358\r\nعبد الله كورائيمى ( شيخ ) 341\r\nعبد الله مستوفى 100 ، 45 ، 44 ، 42\r\nعبدى بيگ 232\r\nعبدى شيرازى 323\r\n\r\n","description":"","footnote":"","page_name":" 536 ","page_number":542},
  {"content":"\r\n\r\nعبيد الله بن عيوض 353\r\nعثمان بن عفّان 515\r\nعرب خان آغرواز اوغلى 315\r\nعزت الله عتيقه‌چى 34\r\nعزت ضياءبخش ( حاجى ) 51\r\nعزيز صابر 231 ، 228\r\nعزيز فرهنگى 77 ، 51\r\nعزيز فرهودى ( ميرزا ) 206 ، 174 ، 173\r\nعصام الدين ( مولانا ) 310\r\nعظمت فولادى 502\r\nعظيم خادم ملت 55\r\nعظيم‌زاده 518\r\nعلاء الدين گلستانه ( ميرزا ) 351\r\nعلامهء مجلسى 357 ، 351 ، 340\r\nعلوى ( دكتر ) 143\r\nعلى ( امير المؤمنين ع ) 324 ، 297 ، 147 ، 37 515 ، 358 ، 333 ، 326\r\nعلى ( سيد ) 358\r\nعلى اردبيلى 351\r\nعلى اصغرزاده ( آستارائى ) 222\r\nعلى اصغر فرزين 96 ، 77 ، 69\r\nعلى اكبر مجتهد ( آقا ميرزا ) 196 ، 193 ، 192 208 ، 203 ، 201 ، 200 ، 199 ، 197 504 ، 367 ، 343 ، 342 ، 340\r\nعلى اكبر شاندرمنى 34\r\nعلى اكبر كحال 480\r\nعلى النظام طوسى 309\r\nعلى اميرخيزى 35 ، 34\r\nعلى بن موسى الرضا ( ع ) 295\r\nعلى بيگ 504\r\nعلى رزم‌آرا ( سپهبد ) 136\r\nعلى رضا ذكاوتى قراگوزلو 38\r\nعلى روائى 132\r\nعلىزاده آستارائى 221\r\nعلى سياه‌پوش ( خواجه ) 343\r\nعلى شبسترى 109 - 108 ، 107 ، 59 ، 55\r\nعلى شرفى 34\r\nعلى شيد 34\r\nعلى صادقپور 34\r\nعلى علائى 229\r\nعلى عناصرى 120\r\nعلى قرشىزاده ( سيد ) 123\r\nعليقلى خان مخبر الدوله 330\r\nعلى كلكى ( سيد ) 223\r\nعلى منصور 131 ، 130\r\nعلى نجات ( حاجى ) 515 ، 514 ، 512 ، 231 517 ، 516\r\nعلى نراقى ( حاجى ملّا ) 349\r\nعلينقى اردبيلى 344\r\nعلينقى حكمى ( دكتر ) 34\r\nعلى يزدى ( شيخ ) 357\r\nعماد الموتى ( مير ) 34\r\nعمر ( خليفه ) 515\r\nعمر سعد 257\r\nعيشى اردبيلى 344\r\n\r\n","description":"","footnote":"","page_name":" 537 ","page_number":543},
  {"content":"\r\n\r\n\r\nغ :\r\nغازار سيمونيان 34\r\nغريب ميرزا 301\r\nغفار بيگ 194\r\nغفار خان موقر 505\r\nغفور ملك التّجارى 120\r\nغلام تاجر تبريزى ( حاجى ) 188\r\nغلام تركپور 258\r\nغلام غلامين ( حاجى ) 191 ، 190 ، 123\r\nغلامحسين 129\r\nغلامحسين چروون 83\r\nغلامحسين حبيب الهى ( حاجى ) 228 ، 69\r\nغلامحسين صدرزاده 138\r\nغلامحسين غروى اردبيلى ( حاج شيخ ) 344 ، 117 345\r\nغلامخان خامسلو 103\r\nغلامرضا الهامى 58\r\nغلامرضا اميرى 123\r\nغلامرضا منافى 359 ، 319\r\nغلامعلى خان زند ( سرهنگ ) 501\r\nغلامعلى طريقى 477\r\nغلام منصورى ( مير ) 125 ، 103 ، 101\r\nغلام يحيى 70\r\nغنى شمس الحكماء ( ميرزا ) 479 ، 478\r\nغياث الدين ( طبيب ) 233\r\nغيظعلى شعفى ( ستوان ) 92 ، 90\r\n\r\nف :\r\nفائض اردبيلى 346 ، 345\r\nفائق اردبيلى 346\r\nفاضل ( حاج مير ) 370\r\nفاضل دربندى 360\r\nفاضل شربيانى 299\r\nفاطمى ( ستوان ) 89 ، 88\r\nفتح الله ( حاجى ميرزا ) 174\r\nفتحعلى ( سيد ) 368\r\nفتحعلى امينى 503 ، 502\r\nفتحعليشاه 465 ، 392 ، 292\r\nفخر الدين موسوى ننه‌كرانى ( سيد ) 350\r\nفخر الدين نصيرى 330\r\nفرح ديبا ( پهلوى ) 146\r\nفرخ خان خامسلو 103\r\nفرخ يسار 321\r\nفردى اردبيلى 346\r\nفرضى دهقان 69 ، 35 ، 34\r\nفريدون ابراهيمى 59 ، 58\r\nفريدون كشاورز ( دكتر ) 70 ، 69\r\nفضل الله بزّاز ( حاج ميرزا ) 188\r\nفضل الله زاهدى ( سرلشگر ) 141 ، 140 ، 139 ، 115\r\nفضل الله سليمى ( ميرزا ) 214\r\nفضل الله شيخ الاسلامى 228\r\nفضل الله گركانى 34\r\nفضلعلى هدى 123\r\nفيروز شاه زرّين‌كلاه 519\r\n\r\nق :\r\nقادرى ( سرتيپ ) 17\r\n\r\n","description":"","footnote":"","page_name":" 538 ","page_number":544},
  {"content":"\r\n\r\nقاسم تركپور 111 ، 77 ، 35\r\nقاسم چشم‌آذر 35\r\nقاسم خان ( حاجى ) 188\r\nقربانعلى ( آخوند ملا ) 518 ، 368\r\nقره‌مجاهد 504\r\nقلندر عليشاه 333\r\nقلى اوف 70\r\nقمر خانم 221\r\nقهرمانخان شجاعى 120\r\nقيدى شيرازى 346\r\n\r\nك :\r\nكاتبى نيشابورى 324\r\nكاظم ابريشمى 78\r\nكاظم رحيمپور 84 ، 83 ، 82 ، 81\r\nكاظم شاهرخى 34\r\nكاظم صادقيه 235\r\nكاظم كحّال ( ميرزا ) 480\r\nكاظم دوافروش ( ميرزا ) 487\r\nكامل مصطفى الّشيبى ( دكتر ) 38\r\nكبيرى 58\r\nكراشام 28\r\nكريم ( كدخداى نيار ) 360\r\nكريم مبصر روشنى 17\r\nكريم مشيرزادهء مؤيدى 226\r\nكلامى اردبيلى 325\r\nكلبعلى خان نخجوان ( سرهنگ ) 13\r\nكوثرى اردبيلى 346\r\nكورنليوس دوبروين 454 ، 382\r\nكيكاوس بن كيقباد 337\r\n\r\nگ :\r\nگدار ( مسيو ) 233\r\nگريبايدوف 233\r\nگلعلى خيّامى 96 ، 77 ، 75\r\nگنجه‌اى ( عكّاس ) 258\r\nگنجعلى ( حاجى ) 194\r\n\r\nل :\r\nلطفعلى حبيبى ( سيد ) 516 ، 501\r\nلطفعلى خان ( امير تومان ) 185\r\nلطيف مجد الواعظين ( حاجى ) 370 ، 128\r\nلطيفه وحيدى ( بانو ) 146\r\nلوتر ( طبيب ) 477\r\nلومير ( فرانسوى ) 258\r\n\r\nم :\r\nمانوك ( دكتر ) 477\r\nماهر اردبيلى 347\r\nمايلى اردبيلى 347\r\nمترجم السلطنه 200\r\nمجتبى احمد سجّادى 34\r\nمجرمى اردبيلى 347\r\nمجلل السلطان 193\r\nمجيد تدين 235 ، 208 ، 207 ، 206\r\nمجيد ( ملّا ) 85\r\nمجيد محمدىوند 75\r\nمحرّم ( ملّا ) 497\r\n\r\n","description":"","footnote":"","page_name":" 539 ","page_number":545},
  {"content":"\r\n\r\nمحسن زمانفام 35\r\nمحسن صدر الاشراف 103\r\nمحسن كلاهدوز 129\r\nمحسن مجتهد ( حاج ميرزا ) 367 ، 256\r\nمحسن نجفى ( شيخ ) 347\r\nمحمّد ( ص ) ( حضرت ) 318\r\nمحمد ( پدر مقدس اردبيلى ) 359\r\nمحمد ديوانه ( ميرزا ) 517\r\nمحمد اردبيلى ( حكيم ميرزا ) 348\r\nمحمد افراسيابى 504 ، 476\r\nمحمد باقر سبزوارى 340\r\nمحمد بن حمزه ننه‌كرانى ( مير سيد ) 350\r\nمحمد بن زكريّاى رازى 309\r\nمحمد بن عبد الكريم اردبيلى 350\r\nمحمد بن عبيد الله الاردبيلى 350\r\nمحمد بن على اردبيلى ( مولا ) 351\r\nمحمد بن موسى الاردبيلى 352\r\nمحمد بهرامى ( دكتر ) 35 ، 34\r\nمحمد بىريا 59 ، 56\r\nمحمد تربيت 460\r\nمحمد تقى ( ع ) ( حضرت ) 356\r\nمحمد تقى بن حسن ( امير ) 362\r\nمحمد تقى شيرازى ( شيخ ) 367\r\nمحمد تقى ( آقا سيد ) مفتى الشيعه 356 ، 355\r\nمحمد تقى ملك الشعرا ( بهار ) 316 ، 218\r\nمحمد تنها 34\r\nمحمد جعفر بن رستمعلى تبريزى 362\r\nمحمد جعفر صراف ( حاجى ) 468 ، 188\r\nمحمد جليلى 113 ، 112 ، 78 ، 77 ، 75 ، 70\r\nمحمد حسن امينى ( حاجى ) 503\r\nمحمد حسن جمال‌پور صوفى 226\r\nمحمد حسين مامقانى ( شيخ ) 350 ، 324 ، 229\r\nمحمد حسين ( حاج سيد ) 519\r\nمحمد حسين آيرم 215\r\nمحمد حسين اردبيلى 352\r\nمحمد حسين بن محمد تقى 302\r\nمحمد حسين حبيب الهى ( حاجى ) 503 ، 228 ، 68\r\nمحمد حسين سوسيال 200\r\nمحمد حسين شمس الحكماء 479\r\nمحمد خراسانى ( شيخ ) 367\r\nمحمد ذكرى 229\r\nمحمد رحيم عقيلى 351\r\nمحمد رضا بن گلمحمد 352\r\nمحمد رضا پهلوى ( شاه ) 368 ، 125 ، 108 ، 10\r\nمحمد رضا زهتابى 379\r\nمحمد رضا قدوه 34\r\nمحمد روانخواه ( دكتر ) 477\r\nمحمد ساعد مراغه‌اى 37\r\nمحمد سراب تنكابنى ( ملّا ) 351\r\nمحمد سيّدى ( سيد ) 393\r\nمحمد شاه قاجار 332 ، 330\r\nمحمد شمس‌زاده 229\r\nمحمد شورشيان 34\r\nمحمد صادق صدر جمالى 96\r\nمحمد صادق ( حاج ميرزا ) 293\r\nمحمد طاهر اردبيلى 352\r\n\r\n","description":"","footnote":"","page_name":" 540 ","page_number":546},
  {"content":"\r\n\r\nمحمد على ( حاجى ) بزّاز 188\r\nمحمد على تربيت 302\r\nمحمد على جبروتى 176\r\nمحمد عليخان 222\r\nمحمد عليخان ( ميرزا ) 228 ، 190 ، 189 ، 188\r\nمحمد على صفوت 233 ، 225 ، 218 ، 215\r\nمحمد عليشاه قاجار 228 ، 193 ، 125\r\nمحمد على شريفى 35\r\nمحمد على فروغى 10\r\nمحمد قدس 203 ، 201 ، 193 225 ، 218 ، 214 ، 213 ، 204\r\nمحمد على مناف‌زاده ( حاجى ) 123\r\nمحمد على ميرآخور اوغلى ( آخوند ميرزا ) 361 ، 316\r\nمحمد على ننه‌كرانى 51\r\nمحمد على نيّر الاطباء 479 ، 478 ، 477 ، 476\r\nمحمد فرجامى 34\r\nمحمد فشاركى 299\r\nمحمد قاضى 107\r\nمحمد قلى دوافروش 487\r\nمحمد كاشى ( ملّا ) 353\r\nمحمد كاظم خراسانى ( آيت اللّه ) 293 ، 171 368 ، 367 ، 356 ، 355 ، 342 ، 324 ، 314\r\nمحمد كاظم يزدى ( آيت الله ) 368 ، 299\r\nمحمد كواكبى 306\r\nمحمّد مظلومى 118\r\nمحمد مصدق ( دكتر ) 138 ، 136 ، 115 ، 114 391 ، 197 ، 141 ، 140 ، 139\r\nمحمّد معرفت 212\r\nمحمّد مفتى الشيعه ( سيد ) 356\r\nمحمد ننه‌كرانى 35\r\nمحمد نوربخش ( سيد ) 332\r\nمحمد وليخان تنكابنى 185 ، 187\r\nمحمد همايونى 226\r\nمحمدى روئين‌دژى 222 ، 39\r\nمحمود بقراطى 35 ، 34\r\nمحمود بن احمد بن محمد الاردبيلى 296\r\nمحمود بن عبيد الله الاردبيلى ( البدر ) 353 ، 340\r\nمحمود پژوه 34\r\nمحمود خسروپناه ( سرهنگ ) 476\r\nمحمود رشديّه 212\r\nمحمود صالحى 229\r\nمحمودى 346\r\nمحنتى اردبيلى 354\r\nمحيى الدين ( آقا مير ) 369\r\nمحوى اردبيلى 354\r\nمختارى ( سرپاس ) 100\r\nمرتضى انصارى ( شيخ ) 329 ، 294\r\nمرتضى پير ( دكتر ) 51\r\nمرتضى خلخالى ( سيد ) 355 ، 299\r\nمرتضى رضوى 34\r\nمرتضى سجّادى ( دكتر ) 34\r\nمرتضى محسنى 226\r\nمرتضى يزدى ( دكتر ) 35 ، 34\r\nمريم ( بيت المقدس ) 24\r\nمستوفى اردبيلى 355\r\nمسلم بن عقيل ( ع ) 141\r\n\r\n","description":"","footnote":"","page_name":" 541 ","page_number":547},
  {"content":"\r\n\r\nمسيّب ( ميرزا ) رهبر 206 ، 205 ، 186\r\nمشير التّجار 469 ، 123\r\nمشير الحكماء 479\r\nمصطفى خسروپناه 476\r\nمصطفى دادجوى ( حاجى ) 55\r\nمصطفى ( ملا ) واعظ 370\r\nمظفر الدين شاه 471 ، 134 ، 66\r\nمظفر بقائى ( دكتر ) 140\r\nمظهر الدوله 190\r\nمعتصم السلطنهء فرخ 30\r\nمعصوم كاشانى ( حاج مير ) 77 ، 51\r\nمنصور ركنى 35\r\nمعين ديوان 201\r\nمكرّم ترابى 55\r\nملحى اردبيلى 360\r\nملك التّجار 471\r\nممش خان خلخالى 18\r\nمنتخب‌زاده 190\r\nمنذر بن قيس 297\r\nمنوچهر ركنى ( سرتيپ ) 142\r\nمؤمن اردبيلى 362\r\nمؤمن هدايت اللهى 211\r\nموسى ( حضرت ) ( ع ) 50\r\nموسى ( سيد ) 55\r\nموسى الكاظم ( ع ) ( حضرت ) 519 ، 500 ، 294\r\nموسى سبطى 226\r\nموسى كيوانى ( شيخ ) 55\r\nمهتاش ( دكتر ) 58\r\nمهدى دانشور 34\r\nمهدى شرف الدين ( شيخ ) 362\r\nمهديقلى محمّدى ( حاجى ) 469\r\nمهدى لاله 34\r\nمهدى مازندرانى ( شيخ ) 369\r\nمهدى ملك‌افضلى 226\r\nمهدى مهدوى الاصل ( سيد ) 210\r\nمهر على ملّا 292\r\nمير اسد اللّه 505\r\nمير باقر اوف 70 ، 47\r\nميرزا آغاسى ( حاجى ) 332\r\nميرزا آقا ذبيحيان 506\r\nميرزاده 129\r\nميرزازاده 113 ، 111 ، 97 ، 77\r\nميرزاى شيرازى ( مجتهد ) 342\r\nميرزا هادى صدر الممالكى 330\r\nميرزاى همدانى 369\r\nمير غفور فاضلى 244\r\n\r\nن :\r\nنائينى ( مجتهد ) 348 ، 353\r\nنادر شاه 150\r\nنادعلى مجتهدى 517\r\nناصر الدينشاه 333 ، 42\r\nناصر روائى 222 ، 201\r\nنايب الّصدر 187 ، 130 ، 120 ، 109 513 ، 505 ، 189 ، 188\r\nنجيب الدين سهروردى 520\r\nنصرت اجيرلو 78\r\nنصرت اعزازى 34\r\n\r\n","description":"","footnote":"","page_name":" 542 ","page_number":548},
  {"content":"\r\n\r\nنصرت الله جهانشاهلوئى افشار 101 ، 100 ، 47 ، 34\r\nنصرت حبيب الهى 228 ، 69 ، 68\r\nنظام الدين اردبيلى 362\r\nنظام الدين بن شمس اردبيلى 363\r\nنظام الدين رفيعى 55\r\nنعمت الله نصيرى ( سرهنگ ) 140\r\nنفيسى ( دكتر ) 131\r\nنقى وكيلى 143\r\nنكهت اردبيلى 363\r\nنور الدين الموتى 35 ، 34\r\nنورى اردبيلى 363\r\nنيّر احمدى ( سيد احمد ) 230\r\n\r\nه :\r\nهاشم بحرانى ( ملّا ) 360\r\nهاشم مصطفوى ( سيد ) 123\r\nهاشم وكيلى 143\r\nهمايون امير احمدى 502\r\nهوشيار ( استوار ) 90\r\nهيئت بررسى واحد آب وزارت آب و برق 379\r\n\r\nو :\r\nوارثى اردبيلى 363\r\nواقد اردبيلى 291\r\nواله اردبيلى 475 ، 364\r\nوالهى اردبيلى 366\r\nوثوق الدوله 46\r\nوثوق ديلميان 55\r\nوجيه الدين عمر بن عثمان المكّى 520\r\nوفائى اردبيلى 366\r\nوكيل الرعايا 138\r\nويليام ناكس دارسى 134\r\n\r\nى :\r\nيارى شيرازى 321\r\nياقوت حموى 402 ، 12\r\nيحيى ( حاج ) 506\r\nيعقوب اردبيلى 366\r\nيعقوب ( حاج سيد ) 519\r\nيعقوب قدس 78 ، 77 ، 60 ، 38 ، 35 226 ، 205 ، 113 ، 112 ، 111 ، 97 ، 96 ،\r\nيعقوب قطب الواعظين ( ملّا ) 370\r\nيوسف افتخارى 34\r\nيوسف بن صدر العلماء ( شيخ ) 333\r\nيوسف ثقفى 34\r\nيوسف رئيسى ( سيد ) 120\r\nيوسف ضياء ( ميرزا ) 191 ، 190\r\nيوسف عظيما 58\r\nيوسف مجتهد ( حاج ميرزا ) 367\r\nيوسف مستوفى الممالك ( ميرزا ) 333\r\nيوسف معاون ( سيد ) 191 ، 190\r\nيوسف معمارى ( دكتر ) 505\r\nيوسف هدايت اللّهى ( سيد ) 210\r\nيونس 504\r\nيونس نجفى ( آيت الله اردبيلى ) 368 ، 102\r\nيونس سيد يونسى ( حاج سيد ) 369 ، 139\r\n\r\n","description":"","footnote":"","page_name":" 543 ","page_number":549},
  {"content":"\r\n\r\nاسامى خاصّى كه در اين كتاب آمده است :\r\n\r\nب - امكنه\r\n\r\nآ :\r\nآبىبيگلو 389\r\nآخماز 194\r\nآرالّوى بزرگ 390\r\nآرالوّى كوچك 390\r\nآزاديستان 43 ، 41\r\nآستارا 112 ، 111 ، 104 ، 89 ، 88 ، 70 377 ، 376 ، 237 ، 221 ، 214 ، 144 ، 473 ، 455 ، 402\r\nآصلاندوز 383\r\nآغلاغان 390 ، 380 ، 379\r\nآقادگيرمانى 122\r\nآقبلاغ 382\r\nآقبلاغ رستمخان 385\r\nآق‌قلعه 426 ، 381\r\nآلماس 381\r\nآلمان 24 ، 21 ، 19 ، 15\r\nآمد 470\r\nآمريكا 55\r\n\r\nالف :\r\nائردى 385 ، 384\r\nابراهيم‌آباد 293 ، 121\r\nابربكوه 49\r\nاجمير 354\r\nاچدكان 293 ، 292 ، 250\r\nاحمديهء شيراز 314\r\nارس 383 ، 380\r\nارشق 21\r\nارمنستان 470\r\nازمير 471\r\nاسبنه ( قله ) 383\r\nاسپانيا 282\r\nاستانبول 471 ، 339 ، 336 ، 302\r\nاستخر فارس 321\r\nاسترآباد 363 ، 315\r\nاستراليا 22\r\nاسكندريه 290\r\nاصفهان 321 ، 320 ، 315 ، 292 455 ، 397 ، 354 ، 352 ، 351 ، 336\r\nافغانستان 15\r\nاقيانوس هند 10\r\nالابوبكريه 350\r\nالبرز 416 ، 377 ، 374\r\nالجاروخيّه 298\r\nامّ السلطان قاهره 350\r\nالايتميشيّه قاهره 350 ، 309\r\nاندرآب 384\r\n\r\n","description":"","footnote":"","page_name":" 544 ","page_number":550},
  {"content":"\r\n\r\nانزاب 381\r\nانگلستان 55 ، 40 ، 39 ، 32 ، 23 ، 22\r\nانگوت 224 ، 223 ، 222\r\nاورتاكند 381\r\nاوكراين 19\r\nاونارچاى 383\r\nايرديموسى 384 ، 314\r\nايرنجى 380\r\nايلانجيق 381\r\nايوريق 390\r\n\r\nب :\r\nبابل ( بارفروش ) 517\r\nبابلان 382\r\nباروق 385\r\nباسمنج 109\r\nباغرو 401 ، 388 ، 380 ، 377 ، 374 ، 21\r\nباغ كلانتر 84\r\nباغميشه 31\r\nباغونيّه 297\r\nباكو ( بادكوبه ) 400 ، 337 ، 236 ، 70\r\nبالخلوچاى 382 ، 381 ، 380 ، 293 ، 117 410 ، 390 ، 388 ، 383\r\nبايندرق 390\r\nبردعه 470\r\nبرجلو 381\r\nبرلين 236\r\nبرهانپور 354\r\nبزغوش ( كوه ) 376\r\nبش باجى 425\r\nبغداد 309 ، 307 ، 296 ، 295 ، 291\r\nبقرآباد 390\r\nبقعهء شيخ صفى الدين 196 ، 147 ، 143 ، 128 362 ، 216\r\nبوران 380\r\nبوربون دلانسى ( فرانسه ) 421\r\nبوسجين 385\r\nبهشهر 517\r\nبيت المقدس 343 ، 24\r\nبيدگل كاشان 349\r\nبيله‌سوار 376 ، 224 ، 223 ، 222 ، 221 ، 88\r\nبيمارستان بو على 143 ، 93 ، 19\r\nبيوك‌چاى ( چشمه ) 387\r\n\r\nپ :\r\nپاكستان 397\r\nپسخان گيلان 346\r\nپطروگراد ( لنين‌گراد ) 502 ، 233 ، 24\r\nپل آلماس 381 ، 378 ، 143\r\nپل ساميان 378\r\nپيهن‌لىسو 423 ، 417\r\nپير شمس الدين 200\r\nپير عبد الملك 504 ، 389 ، 388 ، 200 ، 117\r\nپيرمادر 240\r\nپيرنق 381\r\nپيره‌قوم 390 ، 385\r\n\r\nت :\r\nتازه‌كند 385\r\nتازه‌ميدان 296\r\n\r\n","description":"","footnote":"","page_name":" 545 ","page_number":551},
  {"content":"\r\n\r\nتبريز 336 ، 281 ، 242 ، 13 ، 10\r\nتپهء ثمرين 385\r\nتپهء نادرى 383\r\nتجرق 381\r\nتركيه 455 ، 15\r\nتفليس 470 ، 455 ، 330\r\nتوپراقلو 390\r\nتهران 17 ، 16 ، 10 ، 9\r\n\r\nث :\r\nثمرين 385 ، 341 ، 340 ، 122 ، 86 ، 49\r\n\r\nج :\r\nجبه‌در 387 ، 385\r\nجوراب 381\r\nجه‌ييد 85\r\nجيرال 397 ، 382\r\n\r\nچ :\r\nچاپخانهء احمديّه 230 ، 227\r\nچاپخانهء جلائى 232\r\nچاپخانهء جودت 231 ، 119 ، 118\r\nچاپخانهء صابر 232\r\nچاپخانهء مروت 231\r\nچاپخانهء مقصودى 232\r\nچاپخانهء ناهيد 232\r\nچالدران 336 ، 147\r\nچاله‌ميدان 142\r\nچاىسقرلو 415\r\nچلوند 222\r\nچناقرد 385\r\nچنذانق 385\r\nچهل‌گز 385\r\nچين 55\r\n\r\nح :\r\nحاج سليم قشلاقى 381\r\nحاج محمود 385\r\nحبشه 340\r\nحسن باروق 384\r\nحسينيّهء مجتهد 256\r\nحكيم قشلاقى 414 ، 381\r\nحلب 339 ، 336\r\nحمّام پير 298 ، 228 ، 190\r\nحمّام حاج صادق 250\r\nحمام حاج ميرزا حبيب 117\r\nحمل‌آباد 385\r\n\r\nخ :\r\nخان‌بلاغى 383\r\nخان‌چمنى 240\r\nخانقشلاقى 385\r\nخرابه كوئول 381\r\nخراسان 363 ، 301\r\nخرمن‌يرى 402\r\nخزر ( دريا ) 380 ، 377\r\nخسروآباد مغان 311\r\nخلخال 355 ، 299 ، 281 ، 242 ، 222 ، 221 ، 201 473 ، 472 ، 376\r\nخليل‌آباد 390\r\nخياوچاى 383\r\n\r\n","description":"","footnote":"","page_name":" 546 ","page_number":552},
  {"content":"\r\n\r\n\r\nد :\r\nداشكسن 415 ، 414 ، 392 ، 382 ، 252 ، 244\r\nدبيرستان پهلوى 216 ، 144 ، 128\r\nدبيرستان صفوى 143 ، 137 ، 128 ، 109\r\nدربند 455\r\nدرّهء آغلاغان 89\r\nدرياچهء نوئور 390 ، 389 ، 379 ، 292\r\nدماوند 413\r\nدمشق 360 ، 298 ، 291\r\nدندانقان 149\r\nدوئول 390\r\nدوجاق 383\r\nديجوجين 385\r\nديمان 381\r\nديم‌سقرلو 415\r\nديولق 385\r\nديوله‌سر 382\r\n\r\nر :\r\nرامسر 420\r\nرباط 291\r\nرشت 281\r\nرضا قلى قشلاقى 381\r\nرضىآباد 385 ، 390\r\nروسيهء شوروى 459 ، 55\r\nروم 307\r\n\r\nز :\r\nزاهدان 49\r\nزره‌ناس 382\r\nزنجان 470 ، 456 ، 455 ، 368 ، 54 ، 9\r\nزنگبار 340\r\nزويله 337\r\n\r\nس :\r\nسائون ( فرانسه ) 421\r\nسارىسو 424 ، 423\r\nسارىقيه 381\r\nسالاريّه 92 ، 19\r\nساميان 385\r\nساوه 397\r\nسبزوار 40\r\nسبلان 383 ، 380 ، 376 ، 295 ، 145 ، 21 421 ، 416 ، 411 ، 405 ، 404 ، 401 ، 384\r\nسراب 126 ، 89 ، 88 ، 86 472 ، 376 ، 221 ، 144\r\nسراى حاج رحيم 230\r\nسراى ملكشاه زنجان 518\r\nسراى وكيل 130\r\nسرخاب 380\r\nسرخس 281\r\nسردابه 416\r\nسرعين 416 ، 387 ، 381 ، 314 ، 146 426 ، 424 ، 423\r\nسعدآباد 15\r\nسقزلو 381\r\nسلطان‌آباد 382\r\nسن‌گالميه ( فرانسه ) 427\r\n\r\n","description":"","footnote":"","page_name":" 547 ","page_number":553},
  {"content":"\r\n\r\nسوريه 291\r\nسومنات 149\r\nسيرجان 387\r\nسيف‌آباد نمين 415\r\nسيمساطيّه 325\r\n\r\nش :\r\nشام 336\r\nشام‌اسبى 381 ، 144 ، 143\r\nشاه‌بلاغى 381\r\nشريف‌آباد قزوين 105\r\nشماخى 471 ، 310 ، 293\r\nشمس‌آباد 385 ، 384\r\nشهريور 385\r\nشورابيل 414 ، 390 ، 388 ، 379 ، 375\r\nشيخان ( قبرستان ) 369 ، 139\r\nشيرآباد 464\r\nشيراز 354 ، 301\r\nشيران 384 ، 381\r\nشيروان 321\r\n\r\nص :\r\nصائين 415 ، 380 ، 37 ، 18\r\nصومعه ( صوما ) 495\r\n\r\nط :\r\nطالب قشلاقى 383\r\nطالش ( طوالش ) 476\r\n\r\nظ :\r\nظاهريّه البرانيّه 298\r\n\r\nع :\r\nعالىقاپو 504 ، 30\r\nعراق 330 ، 15\r\nعراق عجم 363\r\nعربستان 291\r\nعشق‌آباد 17\r\nعموقين 385\r\n\r\nف :\r\nفرانسه 55\r\nفلسطين 397 ، 46\r\n\r\nق :\r\nقافلانكوه 106\r\nقانلوچاى 392\r\nقانلودره 389 ، 92\r\nقاهره 353 ، 309 ، 293 ، 291\r\nقره‌تپه 381 ، 380\r\nقره‌چاى 381\r\nقره‌چناق 378\r\nقره‌سو ( چشمه ) 424 ، 392 ، 381 ، 380\r\nقره‌سو ( رودخانه ) 384 ، 383\r\nقره‌كلّوك 345\r\nقره‌لر 385 ، 382\r\nقزوين 311 ، 9\r\nقصاب‌تپه 382\r\nقطب‌آباد 382\r\nقفقاز 176 ، 70 ، 46 ، 33 ، 32 ، 17 456 ، 455 ، 407 ، 355 ، 316\r\nقلخان‌تپه 477 ، 388\r\n\r\n","description":"","footnote":"","page_name":" 548 ","page_number":554},
  {"content":"\r\n\r\nقلعه‌جوق 385 ، 293\r\nقلعهء قهقهه 323\r\nقم 369 ، 356 ، 351 ، 353 ، 330 ، 311 ، 181\r\nقوئلوغا 382\r\nقوتورسوئى 414\r\nقورىچاى 385\r\nقوشاتپه 237\r\nقهوه‌سوئى ( چشمه ) 425\r\nقيصريه 83\r\n\r\nك :\r\nكاشان 349 ، 346 ، 307\r\nكانادا 22\r\nكتابخانهء اسعد پاشا\r\nكتابخانه اياصوفيا 339\r\nكتابخانهء رضويهء خراسان 363 ، 358\r\nكتابخانهء سلطان القرائى ( تبريز ) 322 ، 313\r\nكتابخانهء مجلس شورايملى 352\r\nكتابخانهء مركزى دانشگاه 420\r\nكتابخانهء ملك ( تهران ) 335\r\nكتابخانهء ملى ( تهران ) 345\r\nكردستان 54\r\nكردكندى 385\r\nكرگن 390\r\nكرمانشاه 330 ، 281\r\nكلخوران ( شيخ ) 390 ، 387 ، 382 ، 334 ، 329 ، 283\r\nكمال‌آباد 381\r\nكمىآباد 385\r\nكوچهء دكتر شمس 258\r\nكوچهء عارف 258 ، 35\r\nكورائيم 385 ، 341\r\nكوزه تپراقى 378\r\nكيوى 431\r\n\r\nگ :\r\nگازر 317 ، 316\r\nگازران 516 ، 501\r\nگاميش‌گوئلى 418 ، 417 ، 416 ، 387 424 ، 423 ، 421 ، 420\r\nگرگان 397\r\nگرجان 385\r\nگرمى 376 ، 224 ، 223 ، 222 ، 221 ، 88\r\nگلستان 381\r\nگلمغان 384 ، 382\r\nگنبد الله الله 332\r\nگنزق 426 ، 416 ، 381\r\nگزسوئى ( چشمه ) 425\r\nگوراديل 385\r\nگوگرچين 380\r\nگوگمه 380\r\nگون‌دوغان 380\r\nگيلان 456 ، 455 ، 399 ، 355 ، 286 ، 285 ، 47\r\nگيلانده 385 ، 382\r\n\r\nل :\r\nلاهيجان 321\r\nلبنان 397\r\n\r\n","description":"","footnote":"","page_name":" 549 ","page_number":555},
  {"content":"\r\n\r\nلدى 380\r\nلوار ( فرانسه ) 427 ، 421\r\n\r\nم :\r\nمالت 23\r\nمال‌ميدانى 240 ، 201\r\nماوراء النهر 310\r\nمجه‌مير 118\r\nمدرسهء احمديّه 218 ، 215 ، 213\r\nمدرسهء انورى 221 ، 218 ، 216\r\nمدرسهء پوراندخت 220\r\nمدرسهء پهلوى ( آستارا ) 222\r\nمدرسهء تديّن 224 ، 209\r\nمدرسهء تربيت 224\r\nمدرسهء توفيق 224\r\nمدرسهء جعفريّه 189 ، 188 ، 187\r\nمدرسهء جهان علوم 212\r\nمدرسهء حكمت 221\r\nمدرسهء حكيم نظامى ( آستارا ) 222\r\nمدرسهء خيام ( آستارا ) 222\r\nمدرسهء رشديّه 212\r\nمدرسهء رشيديّه 195 ، 193\r\nمدرسهء رفعت 212\r\nمدرسهء روشن 193\r\nمدرسهء سنائى 221 ، 218 ، 216\r\nمدرسهء سعدى 221 ، 218 ، 216\r\nمدرسهء شرافت 189\r\nمدرسهء صالحيّه 175\r\nمدرسهء صداقت 224 ، 212\r\nمدرسهء فارابى 222\r\nمدرسهء فردوسى ( نمين ) 220\r\nمدرسهء محمديّه 199 ، 196\r\nمدرسهء معرفت 212\r\nمدرسهء ملا ابراهيم 369 ، 175\r\nمدرسهء مباركه ( اصفهان ) 351\r\nمدرسهء مهستى بنات 220 ، 218\r\nمدرسهء ميرزا على اكبر 175\r\nمدرسهء ناصرى 201\r\nمدرسهء نشر معارف 192 ، 190\r\nمدرسهء نصرتيه 222 ، 189 ، 185\r\nمدرسهء نظامى ( آستارا ) 221\r\nمدرسهء هدايت 224 ، 211 ، 210\r\nمدينه 333 ، 297 ، 291\r\nمراغه 470 ، 97 ، 27\r\nمراكش 291\r\nمرند 242\r\nمزرعه 380\r\nمسجد الاقصى 301\r\nمسجد جامع 175 ، 129\r\nمسجد جمعه 201\r\nمسجد جنّت‌سرا 361\r\nمسجد حاج مير صالح 175\r\nمسجد سيّد ( زنجان ) 518\r\nمسجد شاه 136\r\nمسجد عالىقاپو 504\r\nمسجد گوهرشاد 368\r\nمسجد مجد 92\r\n\r\n","description":"","footnote":"","page_name":" 550 ","page_number":556},
  {"content":"\r\n\r\nمشكين‌چاى 383\r\nمشكين‌شهر 223 ، 222 ، 221 ، 91 ، 90 ، 88 ، 86 472 ، 384 ، 383 ، 376 ، 224\r\nمشهد 397 ، 368 ، 348 ، 344 ، 316 ، 281\r\nمصر 350 ، 336 ، 291\r\nمعصوم‌آباد 385\r\nمعلاة 304\r\nمغان 224 ، 223 ، 153 ، 134 ، 133 ، 88 ، 21 405 ، 404 ، 376\r\nمكّه 350 ، 333 ، 307 ، 304 ، 291\r\nملّاباشى 382\r\nملاير 397\r\nملّا يوسف 382\r\nموريس ( جزيره ) 10\r\nمهماندوست سفلى 385\r\nمهماندوست عليا 385\r\nميانج ( ميانه ) 470 ، 243\r\nمير اشرف 384\r\n\r\nن :\r\nنارين‌قلعه 382 ، 190 ، 13\r\nناصرّيّه الجوانيّه 298\r\nنجف اشرف 333 ، 329 ، 314 ، 299 ، 292 ، 181 359 ، 359 ، 355 ، 352 ، 347 ، 344 ، 340\r\nنشئه‌رود 385 ، 384\r\nنمين 415 ، 378 ، 376 ، 221 ، 220 ، 87 ، 86\r\nننه‌كران 473 ، 350 ، 34\r\nنوران 384\r\nنوشنق 415\r\nنوشهر ( نوشار ) 502 ، 292\r\nنيار 495 ، 385 ، 382 ، 358 ، 198\r\nنير 400 ، 381 ، 380 ، 378 ، 376\r\n\r\nه :\r\nهرات 301\r\nهمدان 32\r\nهندوستان 354 ، 340 ، 150 ، 32 ، 22\r\nهير 390 ، 378\r\n\r\nو :\r\nويرسق 381 ، 380\r\nويله‌دره ( بيلادرق ) 427 ، 426\r\n\r\nى :\r\nيامچى سفلى 381\r\nيامچى عليا 381\r\nيره‌نال‌سوئى ( چشمه ) 425 ، 424\r\nيزد 387\r\nيورتچى 380\r\nيوسفيّه ( باغ ) 333\r\nيونان 290\r\n\r\n","description":"","footnote":"","page_name":" 551 ","page_number":557},
  {"content":"\r\n\r\nاسامى خاصّى كه در اين كتاب آمده است :\r\n\r\nج - كتاب و روزنامه\r\n\r\nآ :\r\nآبهاى معدنى آذربايجان 427 - 426 ، 425 ، 419\r\nآتشكدهء آذر 355 ، 322\r\nآثار البلاد 374\r\nآثار باستانى آذربايجان 515\r\nآداب بحث مجهول مطلق 310\r\nآمارنامهء آذربايجان شرقى 378 ، 377 ، 375\r\nآيات الاحكام 357\r\nآيات الرجعه 314\r\n\r\nالف :\r\nاثبات الواجب 302\r\nاثبات الواجب مقدس اردبيلى 357\r\nاخلاق ناصرى 156\r\nارشاد الاذهان علامهء حلّى 362\r\nاز مبداء تا مقطع 343\r\nاسرار الحكمه 352\r\nاسرار الهدايه 295\r\nاشكال التأسيس سمرقندى 302\r\nاصول الدين عوامى 342\r\nاصول الدين مسلمين 342\r\nاصول كافى 356\r\nاقتصاد كشاورزى 373\r\nامّ القرى 340\r\nالانساب 300 ، 297 ، 295\r\nانيس القلوب و غاية المطلوب 300\r\nانموزج 312\r\nالانوار لاعمال الابرار 312\r\nايماآت در نجوم 353\r\nاين الهيئة و الاسلام 353\r\nايران‌زمين 379\r\n\r\nب :\r\nبحر الانساب قاضى ابى السعيد 155\r\nبستان العارفين 333\r\nبصائر الدرجات 314\r\nبهجت الاحرار 322\r\nبيت المقدس و تحوّل قبله 24\r\nبيست باب 324 ، 302\r\nتاج المناقب 302\r\nتاريخ اردبيل و دانشمندان 301 ، 299 ، 294 350 ، 325 ، 306 ، 305\r\nتاريخ فرهنگ آذربايجان ( حسين اميد ) 193 ، 189\r\nتاريخ فرهنگ ايران 157\r\nتاريخ نادر 172\r\nتحرير اقليدس 302\r\nتحفهء سام ميرزا 366 ، 323 ، 310\r\nتحفة الصالحين 478\r\nترجمهء الانوار الولايه 314\r\n\r\n","description":"","footnote":"","page_name":" 552 ","page_number":558},
  {"content":"\r\n\r\nترجمهء عشقيه 314\r\nترجمهء فصل الخطاب 314\r\nتشريح الافلاك 337 ، 324\r\nتشيّع و تصوّف در اسلام 38\r\nتفسير شاهى 302\r\nتقسيمات اقليمى و رستنيهاى ايران 378 ، 377 379\r\nتكملة الاخبار 232\r\nتمييز المشرب 314\r\nتنبيه الغافلين 172\r\nتهذيب الاصول علّامه 302\r\nتهذيب الاصول عميدى 315\r\n\r\nج :\r\nجامع الروات 351\r\nجغرافياى تاريخى گيلان ، مازندران و آذربايجان شرقى 481 ، 456 ، 455 ، 392 ، 382 ، 375\r\nجغرافياى انتخاباتى 40\r\nجغرافياى كشاورزى 414 ، 412 ، 407\r\n\r\nح :\r\nالحاوى 309\r\nحاتميه 324\r\nحاشيه بر تهذيب اصول فقه 310\r\nحاشيه بر تهذيب منطق 310\r\nحاشيه بر گلشن راز 314\r\nحاشيه بر مكاسب شيخ انصارى 356 ، 314\r\nحدائق ناصرى 333\r\nحديقة الشعرا 346 ، 325\r\nحديقة الشيعه 357\r\nحقيقة العالم 330\r\nحاشية الكفايه 353\r\n\r\nخ :\r\nخاطرات خليل ملكى 45\r\nخاطرات دكتر قاسم غنى 80\r\nالخزاين 349\r\nخلاصة الاشعار تقى كاشانى 310\r\nخواندنيها 248\r\n\r\nد :\r\nدائرة المعارف اسلام و همگى شيعه 342 ، 234\r\nدائرة المعارف بريتانيكا 156\r\nدائرة المعارف جغرافيائى جهان 455 ، 386 ، 156\r\nدائرة المعارف الحديثه 340\r\nدانشمندان آذربايجان 307 ، 303 ، 302 ، 294 344 ، 340 ، 329 ، 325 ، 324 ، 313 366 ، 363 ، 354 ، 348 ، 347 ، 346\r\nدهنامه 321\r\nدورهء كامل فقه 368\r\nديباچهء منظوم بر سبع المثانى 314\r\nديوان حالى 314\r\nديوان خطائى 322 ، 321\r\nديوان سمطورى 325\r\nديوان يوسف و زليخا 321\r\n\r\nذ :\r\nالذريعه الى تصانيف الشيعه 313 ، 305 ، 304 343 ، 333 ، 331 ، 330 ، 322 ، 321 ، 318 ، 315 363 ، 361 ، 352 ، 351 ، 350 ، 345 ، 344\r\n\r\n","description":"","footnote":"","page_name":" 553 ","page_number":559},
  {"content":"\r\n\r\n\r\nر :\r\nرساله‌اى در تصوّف 314\r\nرساله فى المنطق 352\r\nروزنامهء آذربايجان 74 ، 51 ، 44\r\nروزنامهء آژير 44 ، 42\r\nروزنامهء اتفاق 227\r\nروزنامهء اطلاعات 145 ، 119 ، 61 ، 58 ، 53\r\nروزنامهء انجمن تبريز 188\r\nروزنامهء ايران 316\r\nروزنامهء بامداد 242\r\nروزنامهء برگ سبز 230 ، 227 ، 189\r\nروزنامهء بهار آذربايجان 229\r\nروزنامهء پليس 190\r\nروزنامهء پيك روز 229\r\nروزنامهء جودت 228 ، 57\r\nروزنامهء خراسان 316\r\nروزنامهء دامن حق 229\r\nروزنامهء دفاع مردم 229\r\nروزنامهء رعد 82 ، 46\r\nروزنامهء شمس ايران 229 ، 133\r\nروزنامهء قبس 229 ، 228\r\nروزنامهء كشور 48 ، 46\r\nروزنامهء ملى 187\r\nرياض العارفين و منهاج السالكين 349\r\nرياض العرفاء 337 ، 302\r\nرياض ناصرى 333\r\n\r\nز :\r\nزبدة البيان 357 ، 301\r\n\r\nس :\r\nسخنان كوتاه حضرت على ( ع ) 314\r\nسخنوران آذربايجان 335 ، 311\r\nسلسلة النسب صفويه 306\r\n\r\nش :\r\nشجره التقوى لثمرة يوم الجزا 355\r\nشد الازار 297\r\nشرح الهيات التجريد 357\r\nشرح تذكره چغمينى 302\r\nشرح حاشيهء ملا عبد الله 360\r\nشرح شمسيّه 302\r\nشرح شواهد 362\r\nشرح صمديّه 353\r\nشرح صيغ العقود 304\r\nشرح كبير 309\r\nشرح مواقف 302\r\nشرح هدايه 302\r\nشواكل الحور فى شرح هياكل النور 304 ، 303\r\n\r\nص :\r\nصحيفه الاسطرلاب 324\r\nصريح الملك 232\r\nصفوة الصفا 305 ، 294 ، 260\r\nصلوة المسافر 368\r\nصوميهء شيخ بهائى 315\r\n\r\nض :\r\nالضوء الّامع لاهل قرن التاسع 354 ، 350 ، 341 ، 309 ، 304\r\n\r\n","description":"","footnote":"","page_name":" 554 ","page_number":560},
  {"content":"\r\n\r\n\r\nط :\r\nطبايع استبداديه 340\r\nطبقات السنيّه فى تراجم حنفيّه 309\r\nطبقات الشافعيّه 360\r\nطبقات الشيعه 307\r\n\r\nع :\r\nعالم‌آراى عباسى 481 ، 20\r\nعرفات العاشقين 320\r\nعروة الوثقى 368\r\nعلوم الحديث 309\r\nعنوان نامها 362\r\n\r\nف :\r\nفتوح البلدان 291\r\nفروعات اجمالى 368\r\nفرهادنامه 338 ، 337\r\nفرهنگ روستائى 374\r\nفرهنگ معين 243\r\n\r\nق :\r\nقاعدهء لا ضرر 368\r\n\r\nك :\r\nكبرى 310\r\nالكشّاف زمخشرى 312\r\nكشف الخطاء خوانسارى 343\r\nكشف المظنون 318\r\nكشف المعارف 300\r\nكنز العرفان 310\r\nكنز الفوايد 362\r\n\r\nگ :\r\nگذشته چراغ راه آينده 102 ، 59 ، 44\r\nگزارش نيمه‌تفصيلى آبهاى زيرزمينى ايران 389 ، 383 ، 376\r\nگلزار يوسفى 333\r\nگلستان سعدى 172\r\nگلشن راز 303 ، 301\r\nگل و ريحان 332\r\nگنجينهء دانشمندان 352\r\n\r\nل :\r\nلغتنامهء دهخدا 386 ، 376 ، 243\r\n\r\nم :\r\nمثنوى صدر الممالك اردبيلى 331\r\nمجلّهء جوان 35 ، 34\r\nمجلّهء فردوسى 281\r\nمجمع الفايده و البرهان 357\r\nمجمع الفصحاء 330\r\nالمحاكمات بين الطبقات 302\r\nمدارك الاصول 358\r\nمداوات النفوس 352\r\nمرآت البلدان 330\r\nمراحل الوصول الى علم الاصول 344\r\nمرده‌خواران لنين‌گراد 25\r\nمرگ هست و بازگشت نيست 89 ، 79\r\nالميزان شمس الدين ذهبى 309\r\nمطالع 310\r\nمعالم الاصول 358\r\nمعتقدات القاصر 368\r\n\r\n","description":"","footnote":"","page_name":" 555 ","page_number":561},
  {"content":"\r\n\r\nمعجم البلدان 402 ، 12\r\nمعجون الاسرار الاطباء 294\r\nمعذرة العباد 343\r\nمقامات ابن صفار حكيم الهى 230 ، 218\r\nمقتل عمر 233\r\nمقدمه الاحمديه 233\r\nمقدمهء اسرار الهدايه 295\r\nمقدمهء مجموعهء عربخان 315\r\nمكشف القلوب 294\r\nمناسك الحج 357\r\nمناقب الاسرار 322\r\nمنهاج البيضاوى 298\r\nنهج الفصاحه فى شرح نهج البلاغه 302\r\nمواقف 302\r\nمهر و وفا 345\r\nميخانه 354\r\nميزان الادب 310\r\n\r\nن :\r\nنشريهء فرهنگ اردبيل 479 ، 385\r\nنصاب الصبيان 172\r\nنصيحتنامه 321\r\n\r\nو :\r\nوجيز المسائل 368\r\nوظيفة الاطفال 230 ، 172\r\nوفيات الاعيان ابن خلّگان 336\r\n\r\n","description":"","footnote":"","page_name":" 556 ","page_number":562},
  {"content":"\r\n . \r\n","description":"","footnote":"","page_name":" 557 ","page_number":563},
  {"content":"\r\n . \r\n","description":"","footnote":"","page_name":" 558 ","page_number":564},
  {"content":"\r\n . \r\n\r\n","description":"","footnote":"","page_name":" 559 ","page_number":565}
  ]