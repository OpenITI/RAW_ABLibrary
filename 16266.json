[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nواژه شناسى\r\nاصطلاحات اصول فقه\r\nگردآورى و تأليف\r\nاحمدقلى زاده\r\nمسلسل انتشار هفتم\r\nبهار 1379\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nقلى زاده ، احمد ، 1351 .\r\nواژه شناسى اصطلاحات اصول فقه / گردآور و تاليف احمد قلى زاده .\r\n- تهران : بنياد پژوهشهاى علمى فرهنگى نور الاصفياء ، 1379 .\r\n224 ص . 10000 ريال\r\n4 - 06 - 5927 - 964 isbn :\r\nفهرست نويسى براساس اطلاعات فيپا .\r\n1 . اصول فقه - - اصطلاحات و تعبيرها . 2 . علوم اسلامى - - اصطلاحات و تعبيرها . الف . عنوان .\r\n2 و 8 ق 2 / 147 bp\r\n3103 / 297\r\nكتابخانه ملى ايران\r\n27225 - 78 م\r\nواژه شناسى اصطلاحات اصول فقه\r\nگردآورى و تأليف : احمدقلى زاده\r\nناشر : بنياد پژوهشهاى علمى فرهنگى نورالأصفياء\r\nتعداد صفحات و قطع : 224 صفحهء وزيرى\r\nنوبت چاپ : اول ، بهار 1379\r\nتيراژ : 3000 جلد\r\nچاپ : نهضت\r\nقيمت : 1000 تومان\r\nمراكز پخش :\r\nمركز نشر نورالاصفياء تهران : صندوق پستى 1657 - 14155 تلفن 879445\r\nقم : خيابان ارم ، نبش كوچهء شريعت ، شماره 550 تلفكس : 745011\r\nانتشارات شكورى : قم ، خيابان ارم ، پاساژ قدس : 744568 - 742428\r\nشابك : 4 - 06 - 5927 - 964\r\n4 - 06 - 5927 - 964 isbn\r\nاى . اى . ان : 9789645927064\r\ne . a . n : 9789645927964\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن ناشر :\r\nبه نام او دانش اصول فقه را محققان در علوم دينى همواره بعنوان يكى از پراهميت‌ترين و پايه‌اىترين علم اهميّت داده‌اند ، اين اهميت نه تنها به دليل وسعت محدودهء مباحث مطرح در آن علم نسبت به ديگر علوم مرتبط با دين ، بلكه نشأت گرفته از گسترهء بلند تأثيرگذارى و تعامل آن با علوم ديگرى مىباشد كه هريك خود محدوده‌اى مشخص دارند .\r\nممكن است در نظر نخستين اندازهء تأثيرگذارى آن در دامنهء استنباطات فقهى و حقوقى ديده شود ، اما به محض ورود و غور در آن هر انديشمند و محققى در مىيابد كه نه تنها فقه و حقوق اسلامى كه علوم بسيارى همچون حديث‌شناسى ، قرآن‌شناسى ، لغت ، رجال ، درايت ، منطق و حتى تاريخ‌شناسى نيز در تعامل مؤثر با آن است .\r\nازاين‌رو درست شناختن مفاهيم و اصطلاحات آن علم به مثابهء كليدهاى فهم متون و ابزارهاى تحقيق و كنكاش در آن اهميّت خود را نشان مىدهد ، چرا كه اصطلاحات در هر علمى داراى چنان جايگاه پراهميّتى است كه با بىخبرى از آن نه در فهم متون و عبارات و مفاهيم آن علم موفق خواهيم بود و نه در بيان مقاصد و خواسته‌ها و نظرات .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتفسير و ترجمهء اصطلاحات نيز كارى فنى ، تخصصى و دشوار است كه دقت و اطّلاعات بسيارى را نيز مىطلبد و البته همواره در مسير تكامل و تكميل قرار دارد .\r\nآنچه در اين كتاب تقديم به خوانندگان ارجمند مىگردد كوششى زيبا و گرانقدر در زمينهء شناسايى واژه‌ها و اصطلاحات اصول فقه است كه فاضل گرامى جناب آقاى احمد قلىزاده نسبت به تدوين و تحقيق آن اقدام فرموده‌اند ، كه در ميان اندك كتبى كه در اين موضوع تدوين گرديده ، از برجستگىها و دقت نظرهاى ارزنده و قابل توجهى برخوردار است .\r\nاميدواريم اين تلاش مورد توجه پژوهشگران و دانشجويان در مباحث اصولى فقهى و حقوقى قرار گيرد و براى مؤلّف نيز در تكامل و تكميل هرچه بيشتر اين اثر و نيز تدوين و تحقيق موضوعات و مباحث ديگرى كه نياز به تحقيق و پژوهش دارند آرزوى توفيق الهى داريم .\r\nو السلام\r\nعلى لسان الدين رستگار جويبارى\r\nبنياد پژوهشهاى علمى فرهنگى نور الأصفياء\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيش‌گفتار\r\nعلم اصول فقه همواره در ميان پژوهشگران حقوق و فقه اسلامى از جايگاه ويژه‌اى برخوردار بوده است . چرا كه مهم‌ترين ابزار براى فقيهان در جهت اجتهاد و تشخيص احكام و مبانى حقوقى اسلام را تشكيل مىدهد .\r\nاز مباحث الفاظ و مفاهيم دلالى گرفته تا حدود برائت و احتياط شرعى و مقررات تعارض و ترجيح دلايل متخالف همه بايستى در علم اصول تحقيق ، تدوين و تثبيت گردد و پس از گذر از اين مرحله براى اجرا به فقه و متون فقهى وارد گردد .\r\nتحقيق و تتبع در علم اصول نيز مراحل و مراتب گوناگونى دارد ، چه دانشجويانى كه مبانى كلى حقوق اسلام را مىپويند ، و چه فضلايى كه در بخش‌هايى تخصصى از اصول يا فقه به كاوش مىپردازند و چه مجتهدان و استادانى كه با ديد تخصصى و نقد و نظر به آن مىپردازند همه در آغازين مرحله بايست با اصطلاحات ويژهء اصولى آشنايى حاصل كرده و پس از درك صحيح و آسان آن مفاهيم به مراحل بعد وارد شوند .\r\nبر اين اساس واژه‌شناسى اصطلاحات اصولى از ضروريات نخستين براى هر دانش‌پژوه و محققى در اين رشته به شمار مىرود و اينجانب نظر به كمبود كتاب‌هاى مرجعى كه بتواند در اين زمينه پاسخگويى مطلوبى داشته باشد اقدام به تدوين و تحقيق اين اصطلاحات براساس ترتيب الفبايى نموده‌ام تا آن را در خدمت جويندگان محقق قرار دهم .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nلازم به ذكر است انديشهء تدوين چنين مجموعه‌اى سالها پيش در زمانى كه به اواخر دوره سطح حوزه علميه اشتغال داشتم در ذهنم شكل گرفته و بدان همت گماردم ، كه در اين زمينه بيشترين تكيه را بر كتابهاى درسى رايج در حوزه‌ها گذارده و آنها را منابع اصلى كتاب قرار دادم ، بر اين اساس از كتابهايى همچون : معالم الاصول و اصول الفقه و نيز شروح و كتب اصولى جناب استاد محمدى بهره‌هاى بسيارى برده ، در موارد اختلاف نظرات ميان بزرگان نيز تلاش بر انتخاب موارد اتفاق‌نظر داشته‌ام .\r\nلازم به ذكر است در يكى دو سال اخير كه تدوين اين كتاب مراحل پايانىاش را مىگذراند و براى چاپ آماده مىشد به كتاب فرهنگ تشريحى اصطلاحات اصول تأليف جناب آقاى ولايى برخوردم كه كار ايشان را در اين زمينه متكامل يافته ، خود نيز از آن بهره بردم و بنابراين از چاپ اين مختصر منصرف گشتم ، تا اينكه به توصيه و همكارى برادران محترم رستگار جويبارى در بنياد علمى ، فرهنگى نور الاصفياء جهت تكميل و آماده‌سازى آن اقدام نموده و در همين‌جا از تلاش‌هاى ايشان در جهت آماده‌سازى و چاپ و نشر كتاب و نيز از پدر بزرگوار و حضرت آية الله احسان‌بخش كه همواره بنده را مورد عنايت و تشويق خويش قرار داده‌اند سپاسگزارى مىكنم .\r\nقم - احمد قلىزاده\r\nنوروز 1379\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n( الف )\r\n\r\nابتلاء و عدم ابتلاء « 1 »\r\nاز شرايط تنجيز علم اجمالى اين است كه تمام اطراف علم اجمالى مورد « ابتلاء » باشد ، و الا جاى اصل برائت است .\r\nمثلا به فردى كه در ايران است نهى از نوشيدن مشروب مخصوصى كه در يخچال نخست وزير چين قرار دارد مستهجن و قبيح است ، زيرا چنين نهيى تحصيل حاصل است ، همان گونه كه امر چنين نيز قبيح است ، ملاك و معيار اين است كه چنين خطابى نزد عقلاء مستهجن باشد ، پس اگر بعضى از اطراف علم اجمالى از محل ابتلاء خارج باشد ، آن علم اجمالى منجز نخواهد بود ، اعم از اينكه خروج از محل ابتلاء به دليل عدم دسترسى و غير مقدور بودن مورد باشد و يا عدم انگيزه و بلكه انگيزهء بر عدم باشد .\r\nبنابراين نهى از خوردن مدفوع انسان قبيح و مستهجن است ، زيرا انگيزه عدم وجود دارد .\r\nبعضى از علماء منكر چنين شرطى بوده‌اند و معتقدند كه خروج از محل ابتلاء مانع تنجز علم اجمالى نيست ، زيرا تفاوت است بين خطابات كلىاى كه متوجه عامه مكلفين است ، و خطاب شخصى كه متوجه آحاد مكلفين . چون خطاب\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 27 .\r\n","page_name":" 9 ","page_number":9},
  {"content":"\r\n\r\nشخصى به فرد عاجز و غير متمكن مستهجن و محال است و اينكه انسان به شخص نابينا بگويد : به نامحرم نگاه نكن ، بديهى است كه چنين خطابى لغو و مستهجن است ، و اما خطاب كلى به مكلفينى كه از نظر حالات و عوارض متفاوت هستند لغو نخواهد بود ، بنابراين مىشود گفت ، نوشيدن مشروبات الكلى بر تمام مكلفين حرام است چه آنانى كه متمكن از شرب هستند و چه آنانى كه امكان شرب ندارند .\r\nزيرا اگر خطاب كلى مثل خطاب شخصى قبيح باشد ، بايد در احكام وضعيه نيز قائل به چنين لغوى باشيم ، مثلا : در مورد نجاست كه حكمى است وضعى بايد گفته شود كسى كه با مشروبات الكلى در تماس است و مورد ابتلاى اوست ، آن مشروبات براى او نجس است اما كسى كه اصولا تماس با مشروب ندارد ، حكم به نجاست نسبت به او قبيح است در حالى كه هيچ‌كس به چنين مطلبى ملتزم نمىشود زيرا لازمه آن اختلال در فقه است .\r\n\r\nاتحاد طريق « 1 »\r\nواژه‌اى كه مرحوم شهيد ثانى رحمه اللّه براى اولين بار به كار برده و مقصود از آن ، اينكه : آنچه كه از ظاهر نص ، به‌عنوان سبب علّت حكم به‌عنوان مناط استنتاج مىشود در مورد موضوعات ذى شمولى كه مسكوت « 2 » مانده است نيز صدق مىكند .\r\nمثلا در دعوايى كه بر عليه شخص گنگ ( كه قادر بر گفتن و شنيدن نيست ) و ميت بنا بر نصى كه داريم قسم و سوگند مدعى به‌طور استظهارى ملاك حكم قاضى قرار مىگيرد .\r\n\r\n\r\n","description":"","footnote":"\r\n( 1 ) . اين واژه در دانش رجال‌شناسى حديث نيز كاربرد دارد كه به‌معناى يگانگى سند دو روايت مىباشد ، توضيح بيشتر را از كتاب‌هاى رجالى جستجو فرمائيد .\r\n( 2 ) . مسكوت بودن از حيث عدم تصريح بوده باشد .\r\n","page_name":" 10 ","page_number":10},
  {"content":"\r\n\r\n\r\nاجتهاد\r\nاجتهاد در لغت از جهد ( به ضم جيم ) به‌معناى رنج و مشقت و ( به فتح جيم ) به‌معناى كوشش است و در اصطلاح عبارت است از :\r\n« نيروى علمى پايدار كه انسان به كمك آن بتواند تحصيل حجت بر احكام شرعى فرعى كند »\r\nدو عنصر اساسى لازم است :\r\n1 - آشنايى كامل به مدارك و اصول و قواعد كليه .\r\n2 - بهره‌گيرى صحيح از قواعد و مدارك و تطبيق آنها بر مصاديق ، ابن عبد الشكور در كتاب « مسلّم الثّبوت » در تعريف اجتهاد مىگويد :\r\n« اجتهاد عبارت است از سعى فقيه در جهت بدست آوردن حكم شرعى ظنّى » . « 1 »\r\n\r\nاجزاء « 2 »\r\nاجزاء مصدر باب افعال است از « اجزاء ، يجزئ ، اجزاء » و در لغت به‌معناى قائم مقام شدن و بىنياز كردن از شىء ديگر و كفايت كردن است و در اصطلاح اصوليين عبارت است از اينكه : اتيان به متعلق امر مولى مؤثر در حصول غرض مولى باشد و در نتيجه موجب سقوط امر مولى شود و نيازى به اتيان دوباره نباشد .\r\n\r\nاجماع « 3 »\r\n\r\n\r\n","description":"","footnote":"\r\n( 1 ) . بنقل از فرهنگ تشريحى اصطلاحات اصول ص 30 .\r\n( 2 ) . اصول الفقه - ج 2 ص 244\r\n( 3 ) . اصول فقه - ج 1 - ص 98 معالم الدين - ص 174 اصول استنباط ص 191 .\r\n","page_name":" 11 ","page_number":11},
  {"content":"\r\n\r\nاجماع در لغت به‌معناى مطلق الاتفاق است اعم از اتفاق يك امت يا اتفاق همه مردم و يا اتفاق جمع قليل ، و باز اعم از اينكه اتفاق بر حكمى از احكام شرعيه باشد يا براى امرى از امور عقلانيه ، و يا بر مسأله‌اى از مسائل علميه و فقهيه و در قرآن هم به اين معنى استعمال شده آنجا كه در سوره يوسف مىفرمايد :\r\n وَ أَجْمَعُوا أَنْ يَجْعَلُوهُ فِي غَيابَتِ الْجُبِّ  اى اتفقوا على ذلك .\r\nو اما در اصطلاح دانشمندان اسلامى چند نوع تفسير شده :\r\nالف : تعريف حاجبى : اجماع عبارت است از اتفاق‌نظر فقهاى اسلام بر حكمى از احكام شرعى .\r\nب : تعريف فخر رازى : اجماع عبارت است از اتفاق‌نظر اهل حل و عقد يعنى علماء مسلمين بر برخى از احكام شرعيه .\r\nج : تعريف غزالى : اجماع اتفاق امّت حضرت محمّد ( صلّى اللّه عليه و آله ) است بر حكمى از احكام شرعيه .\r\nاگرچه اين تعبيرات ، مختلف و متفاوت هستند ولى قدر جامع آنها اين است كه اجماع عبارت است از اتفاق‌نظر كسانى كه اجماع آنها در اثبات احكام شرعيه ارزش دارد ، بنابراين عوام و توده مردم مستثنى هستند بدليل اينكه براى آرا و انظار آنان در رابطه با اثبات حكم شرعى ارزش وجود ندارد بلكه عوام الناس تابع خواص و عالمان هستند .\r\n\r\nاجماع تقريرى\r\nاين نوع اجماع از طريق تقرير حاصل مىشود و تقرير آن است كه در منظر و مسمع معصوم ( عليه السّلام ) اجماعى تحقق يابد و امام ( عليه السّلام ) در برابر آن سكوت نمايد چنين اتفاقى از امضاء و موافقت معصوم ( عليه السّلام ) كشف مىكند و يقين\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمىكنيم كه حكم شرعى واقعى همين است و گرنه بر امام واجب بود كه از باب ارشاد جاهل و يا نهى از منكر حكم الهى را بيان كند .\r\n\r\nاجماع حدسى\r\nاين نوع اجماع از طريق حدس حاصل مىشود و به اين صورت است كه انسان از طريق تحصيل آرا و فتاواى همهء فقها گمان حاصل كند به اينكه راى معصوم همين است و اين نظريه از امام ( عليه السّلام ) به دانشمندان در طول تاريخ نسل اندر نسل رسيده است .\r\n\r\nاجماع دخولى\r\nاجماعى است كه از طريق حس حاصل مىشود يعنى امام در ميان مجمعين داخل بوده و در اين اجتماع باشكوه شركت دارد اين طريقه را گروه كثيرى از متقدمين شيعه از قبيل « سيد مرتضى و سيد بن زهره » و « محقق و علامه » و « شهيد اول و ثانى » و صاحب معالم و . . . قبول داشتند و خلاصه اين طريق آن است كه شخص مجتهدى كه مىرود و تحصيل اجماع مىكند به‌طور مجمل يقين مىكند كه امام در ميان مجمعين داخل بوده ولى شخص امام ( عليه السّلام ) را نشناسد كه معينا كداميك از اين‌ها امام بوده اين طريقه خودش دو راه دارد :\r\n1 - از راه اجماع محصل . 2 - از راه اجماع منقول به خبر متواتر .\r\n\r\nاجماع در نظر اهل سنت\r\nآنان اجماع را با همان معنايى كه در لفظ ذكر كرديم يكى از منابع استنباط احكام شرعيه مىدانند در مقابل كتاب و سنت و در عرض آنها ، و مؤسس اجماع به‌عنوان يك منبع مستقل در عرض ساير منابع اجتهاد ، علماء اهل سنت‌اند و به فرموده شيخ انصارى در رسايل ص 48 : « هم الاصل له و هو الاصل لهم » پس اهل سنت براى اجماع بما هو اجماع اصالت و استقلال قائلند و در عرض كتاب و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسنت آن را يك منبع اجتهادى مىدانند ولى عالمان شيعى براى اجماع اصالت و استقلال قائل نيستند بلكه اجماع را طريقى براى كشف قول معصوم ( عليه السّلام ) مىدانند .\r\n\r\nاجماع در مسلك اماميه\r\nبه عقيده اماميه اجماع بما هو اجماع ارزش و اعتبار ذاتى ندارد بلكه اجماع فقط طريقى است به سوى سنت بنابراين اگر از طريق اجماع به‌طور قطع و جزم به رأى معصوم رسيديم چنين اجماعى حجت است و در واقع آنچه كه حجت است همان منكشف است يعنى همان رأى معصوم كه به توسط اجماع استكشاف شده و نه كاشف يعنى نفس اجماع ، بنابراين اجماع يك دليل مستقل در عرض كتاب و سنت نيست بلكه اجماع داخل در سنت است .\r\nاجماع را دليل لبى گويند در مقابل دليل لفظى ( لب يعنى مغز و جان كلام كه همان حكم شرعى باشد ) وجه تسميه‌اش آن است كه : اجماع جان كلام را كه همان حكم شرعى باشد بازگويى مىكند و كارى به الفاظ امام ندارد كه لفظ به منزله قشر و پوستهء آن لب است .\r\n\r\nاجماع منقول به خبر واحد\r\nآن است كه يك يا چند نفر از فقهاء زحمت كشيده و فتاواى علما را تتبع كرده‌اند و براى مجتهد بعدى محصول كار خود را نقل و گزارش نموده‌اند مثلا شيخ طوسى تحصيل اجماع كرده و سپس در جلسهء درس فرموده :\r\n« اجمع الفقهاء على انّ الماء القليل ينجس بالملاقات »\r\nچنين اجماعى بالنسبه به ناقل كه شيخ طوسى باشد اجماع محصل است و بالنسبه به منقول اليه كه شاگردان درس باشند اجماع منقول ناميده مىشود .\r\n\r\nاجماع منقول به خبر متواتر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاز شعب اجماع دخولى است و آن است كه خود شخص اقوال يا فتاواى علما را تتبع نكرده بلكه مردم يك شهر يا يك عصر رفته‌اند و فتاواى علما را تتبع نموده و تحصيل اجماع كرده‌اند سپس در حد تواتر آمده‌اند و براى اين شخص نقل اجماع كرده‌اند ، تا آنجا كه اين شخص يقين كرده كه امام ( عليه السّلام ) در ميان مجمعين بوده و لو بشخصه شناخته نشده است .\r\n\r\nاجماع سكوتى\r\nبه فتوايى كه توسط فقيه يا فقهايى صادر گردد ، سپس آن فتوا در ميان فقهاى عصر منتشر شود ، و مدتى بگذرد ، و هيچ‌كس با آن مخالفت نكند ، اجماع سكوتى گويند ، اين‌گونه اجماع از نظر فقهاى اماميه فاقد ارزش است ، زيرا به ساكت نمىتوان نظرى را منتسب كرد .\r\n\r\nاجماع عملى\r\nآن است كه فقها بر زبان چيزى اظهار نكرده‌اند ولى در عمل چنين كارى كرده‌اند مثل عمل به خبر واحد ثقه كه از زمان صحابه و تابعين و اصحاب ائمه تا زمان ما مرسوم بوده است .\r\n\r\nاجماع قولى\r\nآن است كه تمام فقهاء بر امرى از امور دينيه فتوى دهند از حيث كاشفيت از قول امام ( عليه السّلام ) . براى مثال همه بگويند نماز جمعه واجب است .\r\n\r\nاجماع لطفى\r\nاجماعى است كه از طريق لطف حاصل مىشود و بيانش آن است كه : هرگاه علما عصرى از اعصار بر حكمى از احكام شرعيه اتفاق‌نظر پيدا كردند مثلا\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nهمگى فتوى به وجوب جمعه دادند و احدى از علماى عصر مخالفت ننمود ما به حكم عقل يقين پيدا مىكنيم كه اين اجماع مطابق با واقع بوده و حاكى از راى مبارك امام ( عليه السّلام ) است به دليل اينكه اگر اين اتفاق‌نظر اشتباه بود و مخالف با راى امام ( عليه السّلام ) هرآينه بر امام ( عليه السّلام ) واجب و لازم بود كه از باب قانون لطف جلو تحقق اين اجماع را بگيرد يا به اين صورت كه خود امام بيايد و اظهار مخالفت كند و يا به اين صورت كه با تصرفات ولايتى فردى را برانگيزد و راى او را برگرداند تا او مخالفت كند و اجماع درست نشود .\r\n\r\nاجماع محصل\r\nاز شعب اجماع دخولى است و آن است كه خود شخص برود و اقوال علما و دانشمندان شيعه را تتبع كند تا آنجا كه يقين كند كه به قول امام ( عليه السّلام ) دست يافته و لو شخص امام را نشناخته و اين خود سه شعبه دارد كه علامه مشكينى در حاشيه كفايه ج 2 ص 69 آورده :\r\n« و العلم الاجمالى به دخوله ( عليه السّلام ) فى المجمعين اما با استماع الفتاوى من جماعة يعلم كون احدهم الامام ( عليه السّلام ) او بالظفر بفتاوى يعلم كون إحداها فتوى الامام ( عليه السّلام ) و اما بالتركيب بحيث يعلم كون احدى الفتاوى للامام او احد الاشخاص هو بنفسه »\r\n\r\nاجماع محصل ظنى\r\nآن است كه شخص مجتهد اقوال فقها را تتبع كند تا حدى كه برايش ظن به قول معصوم ( عليه السّلام ) پيدا شود .\r\n\r\nاجماع محصل قطعى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآن است كه شخص مجتهد تمام اقوال و فتاواى فقها را تتبع كند تا جايى كه از راه اين تتبع آرا قطع به قول معصوم ( عليه السّلام ) پيدا كند اعم از اينكه به طريقهء اجماع دخولى باشد با طريق ديگر .\r\n\r\nاجماع مركب « 1 »\r\nاگر گروهى از فقها به حرمت چيزى نظر بدهند و برخى نيز به كراهت آن معتقد باشند ، از تركيب اين دو نظر چنين استنتاج مىگردد كه آن امر واجب يا مستحب نيست و به چنين اجماعى ، اجماع مركب گويند ، چنين اجماعى در كتب فقهى اماميه بسيار مورد استفاده قرار مىگيرد .\r\n\r\nاجماع مستند\r\nگفته شد كه اماميه براى اجماع نقش كاشفيت قائل است . لذا اگر در مورد اجماع به دليل لفظى برخورد كند ، و اجماع را مستند به آن ببيند ، چنين اجماعى را اجماع مستند يا مدركى ناميده و آن را مردود مىداند ، زيرا در آن صورت به مدرك و مستند مراجعه كرده ، اگر آن را قبول داشته باشد طبق آن عمل مىكند ، و الا مردود به حساب مىآورند .\r\n\r\nاجمال\r\nعبارت است از آنچه كه متكلم در مقام بيان مشروح آن نيست و غرض متكلم تعلق گرفته برگزيده و سربسته گويى .\r\n\r\nادات غايت\r\nكلمات « الى » و « حتى » است .\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 46 .\r\n","page_name":" 17 ","page_number":17},
  {"content":"\r\n\r\n\r\nاذن و اقسام آن\r\nدر اصطلاح به‌معناى موافقت قبلى با امرى است و با اجازه فرق دارد زيرا اجازه به‌معناى موافقت بعدى است .\r\nاذن بر چند قسم است : صريح ، ضمنى و فحوايى .\r\nاذن صريح : موافقت روشن و كامل با امرى است مثل اينكه پدرى به خواستگار دخترش جواب موافق دهد و در مراسم نامزدى عقد و ازدواج او هم حاضر شود و اسناد مربوط به نكاح را امضا كند .\r\nاذن ضمنى : موافقت غير روشن يا عدم مخالفت در امرى است به نحوى كه بتوان از آن رضايت شخص را استنباط كرد . مثل اينكه مال كسى را با اطلاع او و به‌طورى فضولى بفروشد و پول آن را گرفته به او بدهند و او پول را بگيرد و حرفى نزند . اذن ضمنى ممكن است به صورت اذن فحوى و شاهد حال باشد .\r\nاذن فحوائى آن عبارت است از اينكه در موردى بتوان به طريقى رضايت كسى را استنباط كرد مثل اينكه شخصى دوستى را به منزل خود ميهمان كند مىتوان گفت كه با وضو گرفتن او و نمازگزاردنش در آن منزل و يا مطالعه كتابهاى او هم راضى است .\r\n\r\nاراده « 1 »\r\nاراده در لغت و در اصطلاح به صفتى از صفات خاصهء نفس گويند ، كه به ايجاد يا ترك عملى تعلق مىگيرد ، مؤلف كتاب « ترمينولوژى » در تعريف اراده مىنويسد :\r\nاراده عبارت است از : « حركت نفس به طرف كارى معين پس از\r\n\r\n\r\n","description":"","footnote":"\r\n( 1 ) . اجود التقريرات ص 88 - كفايه الاصول . ج 1 ، ص 93 و - بنقل از فرهنگ تشريحى اصطلاحات اصول ص 49 .\r\n","page_name":" 18 ","page_number":18},
  {"content":"\r\n\r\nتصور و تصديق منفعت آن » .\r\nبراى تحقق يا ترك هر فعلى نياز به مقدماتى است كه اجمالا عبارت‌اند از :\r\nالف : تصور فعل يا ترك ؛ ب : ميل و رغبت ؛ ج : تصديق ؛ د : عزم ؛ شوق مؤكد يا اراده و بعد از اين مقدمات معلول كه حركت به سوى مطلوب باشد ، خواهد آمد ، برخى مقدمات مذكور را به شرح زير بيان مىكنند :\r\nالف : تصور فعل يا ترك چيزى .\r\nب : تصديق و باور به نيكو يا زشت بودن آن .\r\nج : اراده يا شوق مؤكد .\r\nد : طلب يا اختيار .\r\nسپس مىگويد : نظر به اينكه تصور و تصديق و اراده همگى غير اختيارىاند پس مىبايد گفت : آنچه در حركت عضلات مؤثر است نفس است و الا شبههء فخر رازى وارد مىشود كه مىگويد : عقاب جايز نيست ، زيرا فعل معلول اراده‌اى است كه غير اختيارى است ، مضافا به اينكه اگر اراده را علت فعل و حركت بدانيم ، نتيجه‌اش جبرى شدن است .\r\nپس حق اين است كه نفس بذاته مؤثر در حركات عضلات جهت انجام دادن كار است . « فهو الامر بين الامرين » در نتيجه ثواب و عقاب به جهت مؤثريت نفس كه امر اختيارى است صحيح خواهد بود .\r\nدر حقوق مراحل مختلف و فعل انفعالات دماغى را مىتوان به شرح زير بررسى كرد :\r\n1 - مرحله ظهور يا تصور : در اين مرحله ابتدا تصوير خانه و فروش آن در ذهن نقش مىبندد .\r\n2 - مرحله سنجش : در اين مرحله پس از ورود صورت خانه و فروش آن ، شخص آن را مىسنجد ، و سود و زيان آن را مورد بررسى قرار مىدهد .\r\n3 - مرحله تصميم : پس از سنجش و بررسى سود و زيان ، هرگاه فروش آن را\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمصلحت بداند ، خانه را مىفروشد ، اين تصميم همان تمايل و رضاست ، كه يكى از عناصر علّى حساب مىآيد ، اما تا اينجا هيچ عمل حقوقى انجام نگرفته است ، از اين به بعد بايد فروشنده تصميم خود را اجراء كند .\r\n4 - مرحلهء اجراى تصميم : به دنبال تصميم بر فروش ، فروشنده شروع به يك سلسله اعمال مقدماتى مىكند ، مثلا به بنگاه معاملات ملكى مىرود ، و پس از پيدا شدن خريدار با او دربارهء قيمت و شرايط معامله مذاكره مىكند ، و پس از انجام دادن مقدمات براى اجراى تصميم ، طرفين به دفترخانه مراجعه مىكنند ، و خانه رسما به خريدار فروخته مىشود ، و سند فروش را امضاء كرده ، و تصميم خود را اجرا مىكند و اثر آن انتقال ثمن و مثمن است .\r\n\r\nاقسام اراده\r\nتقسيماتى براى اراده ذكر شده كه عبارت‌اند از : الف : اراده فعلى - استقبالى ؛ ب : ارادهء حقيقى - انشائى ؛ ج : اراده تكوينى - تشريعى ؛ د : ارادهء استعمالى - جدى .\r\n\r\nارادهء استعمالى « 1 »\r\nاراده استعمالى در مقابل اراده جدى است ، و آن عبارت است از اينكه گوينده اراده كرده كه لفظ را در معنايى به كار ببرد ، اما هرگاه گوينده آن معنايى را كه از لفظ فهميده مىشود اراده كرده باشد ، به آن ارادهء جديهء گويند ، نتيجه اين دو اراده در جايى ظاهر مىشود كه اگر گوينده لفظى را به معنايى به كار ببرد ، اما مخاطب شك كند كه آيا متكلم به واقع معناى مستعمل فيه را اراده كرده ، يا اين ترتب حكم ظاهرى را ؟ مثلا به انسانى كه در روز ماه رمضان بدون عذر روزه\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 51 .\r\n","page_name":" 20 ","page_number":20},
  {"content":"\r\n\r\nخود را افطار كند ، گفته شده : « اعتق رقبة » بنده‌اى آزاد كن ، در اينجا لفظ در طبيعت رقبه استعمال شده است ، پس اراده استعماليه محقق است ، و شك در اراده جديه است ، كه اگر اراده جديه با اراده استعماليه تطابق كند ، طبعا آزاد كردن هر نوع بنده‌اى اعم از كافر يا مسلمان ، كافى است ، اكنون شك در كافى بودن بنده كافر است ، پس شك در اراده جديه است ، در چنين مواردى عقلا به « اصالة التطابق بين الارادتين » تمسك كرده و مىگويند ، اصل تحقق اراده جديد است ، لذا افعال خواه ارادى باشد يا غير ارادى اگر در تماس با حقوق مردم باشد مورد نظر قانون است .\r\n\r\nاراده استقبالى « 1 »\r\nاراده استقبالى در مقابل اراده فعلى است ، و آن اراده‌اى است كه به كارى در آينده تعلق گيرد مثل اينكه تصميم بگيرد كه در آينده به مسافرت برود ، اما اراده فعلى اراده‌اى است كه به كار فعلى تعلق گيرد ، مثل اراده كمك به مستمندان كه به دنبال آن اقدام عملى صورت مىگيرد .\r\n\r\nاراده انشايى « 2 »\r\nاراده انشايى در مقابل اراده حقيقى است ، گاهى دست فردى را گرفته و از پله‌ها بالا مىبريم ، و زمانى هم به او دستور مىدهيم كه از پله‌ها بالا برود ، اولى را ارادهء حقيقيه ، و دومى را انشائيهء گويند ، البته اين تقسيم مبتنى بر اين است كه ما لفظ اراده و طلب را مترادف دانسته ، و معتقد باشيم كه اين دو لفظ داراى دو مصداقند : مصداق حقيقى كه همان صفت نفسانى باشد ، و مصداق انشائى كه به\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 51 .\r\n( 2 ) . فرهنگ تشريحى اصطلاحات اصول ص 52 .\r\n","page_name":" 21 ","page_number":21},
  {"content":"\r\n\r\nآن طلب انشايى گويند اما اگر معتقد باشيم كه اراده و طلب مترادف نبوده بلكه با هم تباين دارند ، زيرا بعث و تحريك فعلى غير از صفت نفسانى است ، در آن صورت چنين بحثى مورد نخواهد داشت .\r\n\r\nاراده تشريعى\r\nاراده تشريعى در مقابل اراده تكوينى است ، اراده تكوينى عبارت است از اينكه فردى به‌گونه‌اى شخصى و مباشره‌اى تصميم بگيرد بر ايجاد چيزى مثل اراده الهى بر خلقت عالم ، و اراده انسان بر غذا خوردن يا دويدن .\r\nاما اراده تشريعى عبارت است از تصميم بر ايجاد كارى توسط شخصى ديگر با اراده و اختيار او ، مثل اراده الهى بر انجام دادن عبادات توسط بندگان خود با اراده و اختيار خود آنان .\r\n\r\nاراده تكوينى\r\nبه مبحث اراده تشريعى رجوع شود .\r\n\r\nاراده جدى\r\nبه مبحث اراده استعمالى رجوع شود .\r\n\r\nاراده حقيقى\r\nبه مبحث اراده انشايى رجوع شود .\r\n\r\nاراده فعلى\r\nبه مبحث اراده استقبالى رجوع شود .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nاركان قياس\r\nهر قياسى بايد داراى چهار ركن باشد به‌طورى كه هركدام منتفى شود قياس هم منتفى مىشود و آنها عبارتند از :\r\n1 - اصل : و آن عبارت است از همان مقيس عليه و يا مشبه به كه يقينا حكم براى آن در نزد شارع ثابت است مثلا خمر .\r\n2 - فرع : و آن عبارت است از همان مقيس و مشبه كه هدف ما از قياس ، اثبات نمودن حكم شرعى براى آن است مثلا فقاع .\r\n3 - علت : و آن عبارت است از همان جهتى كه ما به الاشتراك و قدر جامع اصل و فرع است و به واسطه آن حكم ، اصل را مىخواهيم براى فرع ثابت كنيم نظير سكر براى خمر .\r\n4 - حكم : و آن عبارت است از نوع و كلى حكمى كه براى اصل ثابت است و مىخواهيم مماثل آن را با فرد ديگرش براى فرع ثابت كنيم كه حرمت مىباشد براى فقاع .\r\n\r\nاستحسان « 1 »\r\nمعناى ظاهرى استحسان انتخاب راه حل نيكوتر است و از سوى علماى طرفدار استحسان تعاريف گوناگونى شده يكى از آن تعريفات تعريف « ابو الحسن كرخى » از ائمهء مذهب حنفى مىباشد : و آن :\r\n« الاستحسان هو قطع المسألة عن نظائرها و العدول بالمسألة عن حكم نظائرها الى حكم آخر لوجه اقوى يقتضى هذا العدول »\r\nيعنى : استحسان اين است كه در مسأله‌اى از حكمى كه مسائل همسان و همانند آن دارند چشم‌پوشى كرده حكم ديگرى در آن باره بدهيم به واسطه\r\n\r\n\r\n","description":"","footnote":"\r\n( 1 ) . اصول الفقه - ج - 3 ص 205 - اصول استنباط ص 337 .\r\n","page_name":" 23 ","page_number":23},
  {"content":"\r\n\r\nدليل قوىتر كه مقتضى آن است .\r\nمثال : شخص امينى اگر در حفظ امانت كوتاهى نكند و در اثر حوادث ارضى و سماوى آن وديعه تلف شود ضامن نيست ( حكم منصوص ) سپس امور ديگرى را كه شبيه وديعه است به آن قياس كرده‌اند مثلا گفته‌اند اعيان مورد اجاره و نيز مال الشركه كه بدست مستاجر يا شريك است اگر تعدى و تفريطى در كار نباشد ضمان ندارد ولى اگر در دست ارباب حرف و صاحبان صنايع و خدمات مورد نياز مردم مال غير تلف شود او ضامن است و لو تعدى و تفريط نكرده باشد دليل اين امر استحسان است .\r\n\r\nاستحسان اجماع\r\nعبارت است از عدول از مقتضى قياس به حكم ديگرى كه براى آن اجماع قائم است .\r\n\r\nاستحسان سنت\r\nعبارت است از عدول از حكم قياس به حكمى كه مخالف آن است اما در سنت وارد شده است .\r\n\r\nاستحسان ضرورت\r\nآن است كه عدول از حكم قياس به واسطهء ضرورتى كه آن را ايجاب مىنمايد به عرصه ظهور مىرسد .\r\nمثال : از نظر شرع اسلام حجاب امرى واجب است با اين حال هرگاه ضرورتى ايجاب كند مىتوان بر خلاف اين حكم رفتار كرد و به عبارت ديگر مورد ضرورت را به موارد ديگر قياس نمىكنيم بلكه با استحسان آن را اجازه مىدهيم مثل اينكه پزشك ، جراح ، قابله مجازند به بدن زن به هنگام ضرورت و\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبه قدر حاجت نگاه كنند . و كسى كه درصدد ازدواج است مجاز است روى زنى را كه مىخواهد با او ازدواج كند براى اخذ تصميم ببيند .\r\n\r\nاستحسان قياسى\r\nعبارت از اين است كه به مقتضاى قياس خفى عمل كنيم و از قياس جلى دست بكشيم پس در حقيقت استحسان قياسى در مواردى است كه دو قياس وجود داشته باشد ، يكى جلى و ديگرى خفى ، قياس جلى را ترك كرده و قياس خفى را به كار ببنديم و دليل اين امر اين است كه اثر و نتيجهء قياس خفى در اين‌گونه موارد كه قياس مىشود از اثر و نتيجه قياس جلى صحيح‌تر است و اين مطلب در بررسى موارد به خوبى محرز مىشود مثلا هرگاه دو نفر از شخص ثالثى مشتركا طلبكار باشند هرچه وصول شود از آن هر دو است و هيچ‌يك از آنها حق ندارد مقدارى از دين را وصول كند و به خود اختصاص دهد ، بر اين قياس اگر پس از وصول مقدارى از طلب آنچه وصول شده تلف شود از آن هر دو بوده و هريك بايد به نسبت طلب خود متحمل ضرر شوند ولى به حكم استحسان آنچه را تلف شده فقط سهم گيرنده و آنچه را آن وصول نشده سهم ديگرى مىدانند .\r\n\r\nاستصحاب « 1 »\r\nاستصحاب در لغت از مصاحبه و از ريشه صحبت گرفته شده و مصدر باب استفعال است . گفته مىشود : « استصحب زيد فى سفره الكتاب » يعنى زيد در سفر خود كتاب همراه خود گردانيد .\r\nاستصحاب در اصطلاح تعريف‌هايى دارد كه بعضى از آنها خالى از مناقشه نيست و بهترين تعاريف تعريف شيخ و آخوند است :\r\n\r\n\r\n","description":"","footnote":"\r\n( 1 ) . كفاية الاصول ج 2 - ص 273 اصول فقه - ج 4 - ص 275 اصول استنباط ص 267 .\r\n","page_name":" 25 ","page_number":25},
  {"content":"\r\n\r\nشيخ انصارى در تعريف آن گفته است : استصحاب ، ابقاء ما كان است ، يعنى باقى گذاردن آنچه بوده است و مراد از باقى گذاردن ، حكم به بقاء آن است .\r\nصاحب كفايه در تعريف آن گويد :\r\n« الاستصحاب حكم الشارع بلزوم ابقاء الشىء و ترتيب آثار بقائه لدى الشك فيه »\r\nيعنى استصحاب ، حكم شارع است كه هرگاه در باقى بودن حكم به قوت قبلى شك داشته باشند لازم است به باقى بودن آن حكم كنند ، و آثار باقى بودن را برآن مشكوك بار نمايند و به‌طور خلاصه استصحاب ، حكم به بقاء چيزى است ، و ترتيب دادن آثار بقاء آن چيز است در جايى كه ثبوت آن قطعى و بقاى آن مشكوك باشد .\r\n\r\nاستصحاب جزئى\r\nعبارت است از مفهومى كه بر يك فرد صدق مىكند ، در مقابل جزئى كلى است و كلى به مفهومى گويند كه بر افراد متعدد صدق كند ، استصحاب جزئى يعنى استصحاب فرد معين مثلا : يقين داشتيم به اينكه آب حوض حياط ما كرّ است ، سپس مقدارى از آن كسر گرديد ، هم‌اكنون شك كرديم آيا آن آب از كرّ بودن خارج گرديد يا خير ؟ در اين صورت استصحاب كر جارى مىگردد ، همانند وجود غايب مفقودالاثر ، اگر شخصى مفقودالاثر شده باشد و هيچ اطلاعى از او در دست نباشد ، آيا اموال او بين ورثه تقسيم خواهد شد ؛ آيا همسر او حق اختيار زوج دارد يا خير ؟ در چنين صورتى استصحاب وجود غايب مفقودالاثر جارى مىگردد ، بنابراين نه اموال او بين ورثه تقسيم مىگردد نه همسر او حق انتخاب همسر ديگر دارد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nاستصحاب حكم تكليفى « 1 »\r\nاستصحاب حكم تكليفى در مقابل استصحاب حكم وضعى است ، و آن در جايى است كه اصل حكم تكليفى در گذشته قطعى و يقينى بوده ، اما اكنون مورد ترديد قرار گرفته است ، در آن صورت استصحاب حكم تكليفى سابق خواهيم كرد ، مثل : استصحاب وجوب نفقه ، توضيح : اينكه نفقه زوجه بر زوج واجب است ، اما اكنون ترديد در وجوب نفقه دارد ، زيرا شك در نشوز و عدم نشوز زوجه دارد ، در اين صورت استصحاب وجوب نفقه مىكند .\r\n\r\nاستصحاب حكم تعليقى\r\nاستصحاب حكم تعليقى در مقابل استصحاب حكم تنجيزى است و آن در جايى است كه « مستصحب » حكم تعليقى باشد ، مثلا در دليلى آمده : اگر انگور جوش بيايد حرام است ، پس حرمت انگور معلق به جوشيدن است و اين حرمت تعليقى است ، در صورتى كه انگور جوشيده مدتى باقى بماند ، و تبديل به كشمش شود ، در اين صورت شك در حرمت آن كشمش خواهيم كرد ، و اگر استصحاب حرمت كنيم در اين مورد استصحاب حكم تعليقى شده است .\r\n\r\nاستصحاب حكم تنجيزى\r\nاستصحاب حكم تنجيزى در مقابل استصحاب حكم تعليقى است ، و آن در جايى است كه « مستصحب » حكم قطعى و منجز باشد ، مثلا دليلى گفته بود :\r\nخوردن انگور حلال است ، سپس آن انگور تبديل به كشمش شود ، در نتيجه شك در حلال بودن آن عارض مىگردد ، در اين صورت اگر با استصحاب حليت حكم به حلال بودن آن بكنيم ، به آن استصحاب حكم تنجيزى گويند .\r\n\r\nاستصحاب حكم وضعى\r\nاستصحاب حكم وضعى در مقابل استصحاب حكم تكليفى است ،\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 64 .\r\n","page_name":" 27 ","page_number":27},
  {"content":"\r\n\r\nاستصحاب حكم وضعى مثل استصحاب علقهء زوجيت : توضيح اينكه زمانى علقه زوجيت بين حسن و مريم محرز بوده و اكنون ترديد حاصل شده كه آيا آن دو از هم با طلاق و . . . جدا شده‌اند يا خير .\r\nدر صورت چنين ترديد و شكى استصحاب علقهء زوجيت جارى مىگردد و زوجيت حكم وضعى است .\r\n\r\nاستصحاب حكمى\r\nبه مبحث « استصحاب حكم تكليفى » رجوع شود\r\n\r\nاستصحاب سببى « 1 »\r\nهرگاه جريان استصحاب معين در مورد معين باعث منتفى شدن موضوع استصحاب ديگرى گردد ، شك در استصحاب اولى را « شك سببى » و شك در استصحاب دومى را « شك مسببى » گويند . و استصحاب در مورد اول را « استصحاب سببى » و در مورد ثانى را « استصحاب مسببى » نامند ، مثال : شخصى مدعى است كه وكيل او با علم به عزل خود مورد وكالت را فروخته است . و بر همين مبنا تقاضاى ابطال معامله را از دادگاه مىكند ، در اينجا نسبت به مالكيت مشترى بر مبيع شك داريم ، و ظاهرا استصحاب عدم مالكيتش جارى است . از طرف ديگر شك در وقوع بيع در حال بقاى وكالت داريم ، در نتيجه استصحاب بقاى وكالت جارى مىگردد ، و با جريان اين استصحاب نوبت به استصحاب عدم مالكيت نمىرسد ، و استصحاب بقاى وكالت را « استصحاب سببى » نامند ، همان گونه كه استصحاب عدم مالكيت مشترى را « استصحاب مسببى » ناميده‌اند .\r\n\r\nاستصحاب عدمى « 2 »\r\nاستصحاب عدمى در مقابل استصحاب وجودى است ، و آن اين است كه\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 66 .\r\n( 2 ) . فرهنگ تشريحى اصطلاحات اصول ص 66 .\r\n","page_name":" 28 ","page_number":28},
  {"content":"\r\n\r\nعدم چيزى در سابق مسلم بوده و هم‌اكنون وجود او مورد ترديد قرار گرفته است ، مثلا پدر و مادر عليه فرزند خود شكايت به دادگاه ببرند كه ما مستمنديم ، و فرزند ما از دادن نفقه نسبت به ما استنكاف مىكند ، وقتى فرزند به دادگاه احضار مىشود در جواب اظهار مىدارد كه من تمكن نداشته بلكه معسر هستم و براساس ماده 1203 قانون مدنى كه مىگويد در صورت بودن زوجه و يك يا چند نفر واجب النفقه ديگر زوجه بر سايرين مقدم خواهد بود ، فرزند مىتواند بگويد مسئوليتى در قبال والدين ندارم دادگاه پس از رسيدگى وضع معيشتى فرزند حكم به اعسار او مىدهد پس از حكم دادگاه هرگاه شك در توان مالى او بشود مادام كه توان او محرز نشود اعسار او استصحاب مىگردد ( اعسار امر عدمى است ) .\r\n\r\nاستصحاب كلى « 1 »\r\nاستصحابى كه شامل تك‌تك اعضاى مستقل مجموعه‌اى مىباشد كه مفهوما متعددند .\r\nاقسام استصحاب كلى بر سه قسم است :\r\nالف : استصحاب كلى قسم اول ؛ ب : استصحاب كلى قسم دوم ؛ ج : استصحاب كلى قسم سوم .\r\nالف ، استصحاب كلى قسم اول : مثال : مىدانم حسن وارد اتاق شده طبعا كلى انسان با ورود او در آنجا محقق گرديده است ، و نيز مىدانم كه حسن پس از يك ساعت از اتاق خارج گرديده است اما احتمال مىدهم كه رضا هم با او در اتاق بوده كه خارج نگرديده است ، بنابراين شك دارم كه آيا در اتاق انسان هست يا خير . استصحاب كلى انسان را ، استصحاب كلى قسم اول گويند .\r\nب ، استصحاب كلى قسم دوم : مثال : مىدانم عقد ازدواجى بين دو نفر واقع شده ، اما نمىدانم آن عقد ، موقت بوده و يا عقد دائم ؟ پس به اصل عقد يقين داريم ولى امروزه پس از گذشت سه ماه شك در محرم بودن آنان مىكنم ، زيرا\r\n\r\n\r\n","description":"","footnote":"\r\n( 1 ) . استفاده از فرهنگ اصطلاحات اصول ص 66 .\r\n","page_name":" 29 ","page_number":29},
  {"content":"\r\n\r\nاگر عقد دائم بوده ، طبعا باهم محرمند ، و اگر موقت بوده اكنون به يكديگر نامحرم هستند ، در اين صورت استصحاب اصل عقد را استصحاب كلى به نحو قسم دوم گويند .\r\nج ، استصحاب كلى قسم سوم : آن نيز بر سه قسم است 1 - استصحاب كلى گاه به اين جهت است كه احتمال مىرود فردى همراه فرد متيقن وجود داشته باشد ، گرچه آن شخص متيقن مطمئنا از بين رفته اما دليلى بر از بين رفتن آن فرد احتمالى نيست . مثلا شخصى ادعاى اعسار مىكند ، و استدلال او اين است كه زلزله آمده و خانه‌اش را خراب كرده است ، و احتمال مىرود كه زمين آن منزل ويران شده متعلق به او بوده باشد ، اما وى منكر چنين ملكيتى است ، آيا مىتوان استصحاب مالكيت كرد و منكر اعسار او شد يا خير ؟ 2 - گاهى استصحاب كلى از اين جهت است كه احتمال دارد فردى هم‌زمان با از بين رفتن فرد متيقن جايگزين آن شده باشد ، مثلا پدر ، ولى فرزند صغير خود بوده ، اكنون فرزند او كبير و بالغ شده ، پس ولايت پدر از جهت صغير بودن از بين رفته است . اما احتمال دارد آن كودك هم‌زمان با بلوغ ديوانه شده باشد كه طبعا ولايت پدر باقى خواهد ماند ، آيا در اين صورت مىتوان استصحاب كلى ولايت كرد ؟ ( بدون ذكر اينكه ولايت بر اثر صغر است يا جنون ؟ ) . 3 - گاه استصحاب كلى از اين جهت است كه احتمال مىدهيم كه فرد متيقن تبديل به فرد ديگر شده ؛ مثلا يقين به وجود مشروب در ظرفى داشتيم ، سپس يقين پيدا كرديم كه در آن ظرف خمرى وجود ندارد ، يا از آن جهت كه تبديل به سركه شده ، و يا چون ريخته شده است ، در اينجا آيا مىتوان استصحاب مايع كرد ؟\r\nمورد استصحاب به مقتضاى شك و جهت خلاصى از آن است و در صورت قطع و يقين ديگر جهت و مبنايى براى اجراى آن نمىماند ، و اگر ترديد بعد از يقين و متعاقب باشد مسلما نقض يقين نخواهد كرد .\r\n\r\nاستصحاب مسببى\r\nبه مبحث استصحاب سببى رجوع شود .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nاستصحاب موضوعى\r\nاگر موضوع قضيه‌اى مسلم بوده و اكنون مورد ترديد قرار گيرد ، با استصحاب آن موضوع « استصحاب موضوعى » محقق مىگردد ، مثلا اصل « دين » و قرض رضا نسبت به امير محرز است ، اما رضا مدعى است كه « دين » خود را اداء كرده و به امير بدهكار نيست ، اما امير منكر اداى دين است ، و مدعى است همچنان رضا به او بدهكار است ، در اينجا به دليل آنكه رضا مدركى دال بر پرداخت قرض خود ارائه نمىكند ، طبعا ترديد در اداى دين خواهيم كرد ، در نتيجه استصحاب دين سابق كرده و مىگوئيم رضا بدهكار است .\r\n\r\nاستصحاب وجودى\r\nهرگاه وجود چيزى سابقا مسلم بوده و اكنون مورد ترديد قرار گرفته باشد ، استصحاب وجود سابق را « استصحاب وجودى » گويند ، مثلا : شخصى دو سال پيش از منزل خارج شده و تاكنون هيچ اثرى از او در دست نيست بنابراين اگر زنده باشد ، اموال او تقسيم نمىگردد ، و همسرش نيز حق شوهر كردن ندارد ، و اگر مرده باشد اموالش بين ورثه تقسيم مىشود و همسرش آزاد خواهد بود تا شوهر كند ، در مثال مزبور چون شخص مورد نظر تا دو سال پيش زنده بوده و اكنون حيات او مورد ترديد واقع شده ، در اين حالت استصحاب وجود او كرده و مىگوئيم هنوز زنده است . مثال ديگر : هرگاه وضو داشته‌ام پس از مدتى شك مىكنم آيا هنوز وضو دارم يا خير ؟ در اين حالت استصحاب وضوى سابق را استصحاب وجودى گويند .\r\n\r\nاستصلاح\r\nنوعى از حكم كردن به رأى است كه بر پايه مصلحت باشد و اين در مواردى به كار مىرود كه نص شرعى بر حكم وجود نداشته باشد ، و امثال و نظايرى كه داراى حكمى باشند نيز نباشند كه بتوان به آنها قياس كرد . پس اگر بتوان قياس كرد نوبت به استصلاح نمىرسد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nاستقراء\r\nاستقراء پىجوئى جزئيات ، و افراد است براى اثبات حكم كلّ .\r\nاستقراء تامّ ، مفيد قطع است ، و بهترين راه براى رسيدن بر علم ، و از بين بردن مجهول است . استقراء ناقص مفيد ظن است . مثلا هرگاه همهء حيوانات را پىجوئى كرديم و همه جسم بودند ، قطع حاصل مىشود كه هر حيوانى جسم است . ولى هرگاه چند تن از مردم شهر را ، مثلا ، صد نفر و بيشتر را يافتيم كه به زبانى سخن مىگفتند براى ما گمان پيدا مىشود كه همه مردم شهر به همان زبان سخن مىگويند استقراء ناقص از جهت آنكه مفيد علم نيست ، حجيت و اعتبار ندارد .\r\n\r\nاستدعا\r\nطلب دانى از عالى را استدعا گويند .\r\n\r\nاسباب\r\nدر اصول فقه در باب صحيح و اعم به معنى ايجاب و قبول در عقود يا ايجاب فقط در ايقاعات است .\r\n\r\nاسباب حكم عقل عملى به حسن و قبح\r\n1 - حكم عقل نظرى به كمال يا نقض بودن امرى يكى از عوامل حكم عقل عملى به حسن يا قبح آن فعل است .\r\n2 - حكم و ادراك عقل نظرى به ملايمت و ناملايمت امرى ، يكى از موجبات حكم عقل عملى به حسن و يا قبح آن عمل است .\r\n3 - وجود يك سرى خلقيات كه در درون جان انسانها است مثل شجاعت و كرامت ، لذا همگان شجاعت را حسن مىدانند و حكم به انجام و فعلش مىدهند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n4 - وجود انفعالات نفسانى كه در انسانها هست ، مثلا صفاتى كه انسان به واسطه داشتن اين صفات تحت تأثير برخى چيزها قرار مىگيرد و از آنها منتقل مىشود و حكم مىكند بر حسن يا قبح بعضى امور .\r\n5 - وجود يك سلسله عادتها ، آداب و رسومى كه در ميان مردم هست و به مقتضاى همين عادات ، انسانها كسى را كه محافظ بر اين عادات باشد را مدح و در غير اين صورت ذم مىكند كه اين حسن و قبح عادى است .\r\n\r\nاسم نكره\r\nآن لفظى است كه وضع شده براى دلالت بر يك فرد غير معين از جنس خودش . مثلا : اسد با تنوين ، دلالت دارد بر يك فرد از افراد اسد منتهى « لا على التعيين » كه قابليت دارد هر فردى از افراد باشد .\r\n\r\nاسم جنس\r\nعبارت است از لفظى كه وضع شده براى دلالت بر جنس و ماهيت با قطع نظر از افراد و مصاديق ؛ مثلا : كلمهء اسد بدون تنوين دلالت بر ماهيت اسد دارد كه حيوان درنده باشد . « مجردا عن كل قيد و خصوصية » .\r\n\r\nاستنباط\r\nاز ماده نبط است و به معنى استخراج آبهاى تحت الارضى است و در اصطلاح اين است كه فقيه از لابلاى انبوه آيات و روايات ديگر منابع احكام را استخراج بنمايد مثلا شرب خمر حرام است .\r\n\r\nاستعمال\r\nاستعمال لفظ در معنى : پس از آنكه لفظ براى معنايى وضع شود يا به كار رود ، نوعى علاقه بين آن دو پديد مىآيد به‌گونه‌اى كه تصور لفظ سبب تداعى معنى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمىشود ، و هنگامى كه كسى بخواهد آن معنى را به ديگرى برساند ، همين بس است كه آن لفظ را به كار برد ، و چون آن را كسى بشنود در پرتو همان علاقه ، ذهن او به معنى منتقل مىشود .\r\nاين به كارگيرى لفظ براى انتقال معنى به ديگرى ، استعمال ناميده مىشود .\r\nلفظ را مستعمل نامند و معنى را مستعمل فيه و ارادهء گوينده را اراده استعمالى نامند .\r\n\r\nاقسام استعمال\r\nاستعمال بر دو قسم است : استعمال حقيقى ، و استعمال مجازى ،\r\nاستعمال حقيقى : استعمال لفظ است در معنى موضوع له ، و استعمال مجازى به كار بردن لفظ است در معنى ديگرى كه وضع نشده ولى با معنى موضوع له در برخى صفات ، شباهت دارد . در استعمال حقيقى ، چون به وسيله وضع ، علاقه سببى بين لفظ و معنى بوجود آمده ، به مجرد استعمال لفظ ، معنى در ذهن شنونده وارد مىشود ، ولى در استعمال مجازى كه چنين علاقه و ارتباطى وجود ندارد با به كار بردن لفظ به‌خودىخود ، آن معنى به ذهن در نمىآيد و به قرينه نياز پيدا مىكند .\r\n\r\nاستعمال حقيقى\r\nعبارت است از به كار بردن لفظ در معنايى كه براى آن قرار داده شده است مانند استعمال اسد در حيوان مفترس .\r\n\r\nاستعمال صيغه لا تفعل\r\nصيغه لا تفعل در موارد كثيره‌اى استعمال مىشود كه برخى از آنها عبارتند از :\r\nالف : در مقام استهزاء . مثل اينكه به دشمن ناتوانت بگوئى لا تعاقبنى .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nب : در مقام اظهار نعمت . مثل اينكه به مخاطب بگوئى لا تخف فى دارى .\r\nج : در مقام انذار . مثل اينكه به مخاطب بگوئى لا تؤد حقى .\r\nد : در مقام تحقير . مثل اينكه به مخاطب بگوئى لا تكرمه .\r\nه : در مقام ارشاد به نجات از عقاب . مثل و لا تتبعوا خطوات الشيطان .\r\nو : در مقام بيان عاقبت . مثل « و لا تحسبن اللّه غافلا عما يعمل الظالمون » و موارد ديگر كه در كتب اصولى آمده است .\r\n\r\nاستعمال غلط\r\nعبارت است از استعمال لفظ در غير موضوع له بدون هيچ مناسبت مثل استعمال اسد در جسم سيال .\r\n\r\nاستعمال مجازى\r\nعبارت است از به كار بردن لفظ در معنايى غير از آنچه كه قرار داده شده است براى آن با رعايت تناسب مانند استعمال اسد در رجل شجاع .\r\n\r\nاستخدام\r\nآن است كه از مرجع ضمير ، يك معنى و از خود ضمير ، معناى ديگرى اراده شود .\r\nاستخدام انواع مختلفى دارد :\r\n1 - از مرجع ضمير ، يك معناى حقيقى آن و از ضمير ، معناى حقيقى ديگرش اراده شود .\r\n2 - از مرجع ضمير ، يك معناى مجازى آن و از ضمير ، معناى مجازى ديگرش اراده شود .\r\n3 - از مرجع ضمير ، معناى حقيقىاش و از ضمير ، معناى مجازى لفظ اراده شود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nاشتراك لفظى « 1 »\r\nوقتى يك لفظ بر موارد گوناگون اطلاق شود گاهى به اين صورت است كه آن لفظ معانى متعددى دارد و اطلاق آن بر هريك از آن موارد به اعتبار يكى از معانى آن باشد مثلا لفظ « شير » در فارسى به سه چيز اطلاق مىشود :\r\n1 - مايع سفيد رنگ خوراكى كه از پستان حيوان ماده مىدوشند .\r\n2 - حيوان درنده خاصى كه ضرب‌المثل شجاعت است .\r\n3 - دستگاهى كه وسيله باز و بسته كردن آب است .\r\nدر هر سه مورد لفظ شير به كار مىرود . و با اشاره به هركدام از آنها مىگوئيم « اين شير است » . اما در هر مورد يك معناى خاصى مورد نظر است و اين سه مورد تنها در لفظ شير باهم مشتركند ازاين‌رو گفته مىشود كه شير مشترك لفظى در اين سه چيز است .\r\n\r\nاشتراك معنوى\r\nوقتى يك لفظ بر موارد گوناگون اطلاق مىشود گاهى آن لفظ تنها يك معنى دارد و به اعتبار همان معنى بر موارد گوناگون اطلاق مىشود مانند لفظ انسان كه بر زيد و بكر و عمر و . . . اطلاق مىشود و در همهء اين موارد يك معنى از آن فهميده مىشود . در واقع اين موارد گوناگون در معناى خاصى كه لفظ انسان براى آن وضع شده مشتركند و ازاين‌رو گفته مىشود كه انسان در اين موارد مشترك معنوى است .\r\nپس مشترك معنوى يك لفظ است كه با يك وضع براى يك معناى كلّى كه داراى مصاديق متعدد است ، وضع شده است .\r\n\r\nاشعار\r\nعبارت است از اينكه بوى دلالت از او مىآيد ؛ يك اشاره دورادور دارد . به\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 3 .\r\n","page_name":" 36 ","page_number":36},
  {"content":"\r\n\r\nعبارت جامع‌تر ، اشعار ، آن دلالتى است كه عرفا متبع نيست و ظهور عرفى ندارد يعنى طورى نيست كه مخاطب بتواند به متكلم نسبت دهد كه تو همين را اراده كرده‌اى بلكه متكلم مىتواند بگويد : خير ، مراد من تنها اين نبوده بلكه اين فرد را از باب اولويت گفتيم نه اينكه حكم منحصر به همين باشد .\r\n\r\nاصالة الاباحه\r\nهرگاه در حلال يا حرام بودن چيزى ترديد كنيم ، اصل اباحه جارى كرده حكم بر عدم حرمت مىدهيم ، زيرا آنچه نيازمند نص است الزاما قانونى است ، و الا عدم الزامات قانونى احتياجى به نص ندارد . پس اصل در اشيا قبل از ورود شرع اباحه است . زيرا هيچ‌گونه دليلى ( اعم از علم يا علمى ) دلالت ندارد كه اين عمل ضرر دنيوى دارد ، و براى اثبات ضرر اخروى نيز بايد دليل شرعى اقامه گردد ، در حالى كه فرض ما بر اين است كه فاقد دليل شرعى هستيم ، زيرا اگر در واقع عقابى در كار بود ، لازم بود خداوند به ما اعلام فرمايد ، نتيجه مىگيريم هم ضرر دنيوى و هم ضرر اخروى منتفى است . در نتيجه اباحه حاكم است .\r\n\r\nاصالة الاحتياط ( اشتغال ) « 1 »\r\nاصالة الاحتياط ، اصالة الاشتغال . اين اصل يكى از اصول عملى است ، و اغلب در شبهه مقرون به علم اجمالى جارى مىشود ، و بر دو قسم است :\r\n1 - اصل احتياط عقلى : عبارت است از اصلى كه مقتضاى آن در تفويت نفع احتمالى و ايراد ضرر احتمالى جلوگيرى شود .\r\n2 - اصل احتياط شرعى : اصلى است كه به مقتضاى آن از تفويت حكم و تكليف محتمل ممانعت شود خواه با ترك باشد يا فعل .\r\nاحتمال ضرر اخروى عبارت است از رعايت آنچه كه بنا بر اقتضاى عقل از ضرر احتمالى يا فوت نفع احتمالى ممانعت كند .\r\n\r\n\r\n","description":"","footnote":"\r\n( 1 ) . اصول استنباط - ص 239 - كفاية الاصول - ج 2 - ص 182 .\r\n","page_name":" 37 ","page_number":37},
  {"content":"\r\n\r\nاين قاعده عقلى موضوع و محمولى دارد :\r\nموضوع آن چيزى است كه احتمال ضرر در آن است ، اعم از اينكه فعل خاص باشد يا ترك آن ، و محمول آن لزوم اجتناب از آن است مثلا وقتى بدانيم در روز جمعه ، پيش از نماز عصر ، يك نماز ديگر الزاما بايد بخوانيم ولى ندانيم ، آن نماز ديگر ، نماز ظهر است ، يا جمعه در اينجا عقل ، حكم مىكند كه بايد هر دو را از باب احتياط بخوانيم زيرا در ترك هريك از آنها احتمال ضرر وجود دارد .\r\nشك در وجوب و حرمت مصاديق احتياط فى الواقع با وجود مرجحاتى در احدى الطرفين است خواه عمل مشهور باشد يا بر چيزهاى معتنا به باشد\r\nشبهات در احتياط نوعا از قسم مصداقيه است از حيث شمول با توجه بر ترجيح يكى از طرفين « 1 » بررسى شوند .\r\n\r\nاصالة الاطلاق\r\nمورد به كارگيرى اين اصل ، آنجاست كه كلام مطلقى از مولى صادر شده كه قابليت تقيد به قيدى را دارد و مخاطب احتمال مىدهد كه متكلم ، قيدى آورده و مطلق را مقيد كرده باشد ، اما يقين ندارد . در اينجا به اصالة الاطلاق تمسك مىكند و وجود قيد را نفى مىكند ، مثلا مولى گفت : اعتق رقبة و عبد احتمال مىدهد كه قيد « مؤمنه » هم آورده بود ولى يقين ندارد . تمسك مىكند به اطلاق .\r\n\r\nاصالة البراءة « 2 »\r\nهرگاه مكلف در وجود حكم شرعى از وجوب يا حرمت شك داشته باشد ، و با مراجعه و به مأخذ و اينكه آنها نيز از ادله نفى و اثبات ساكت باشد ، مشهور اصوليين بر اصل برائت تمسك مىكنند . هم برائت عقلى ، و هم برائت نقلى :\r\n\r\n\r\n","description":"","footnote":"\r\n( 1 ) . اما جهت اطلاعات بيشتر به بحث مربوط مراجعه فرماييد .\r\n( 2 ) . اصول استنباط - ص 209 كفاية الاصول - ج 2 - ص 167 .\r\n","page_name":" 38 ","page_number":38},
  {"content":"\r\n\r\n1 - برائت عقلى : به اين معنى است كه قطع نظر از حكم شارع در مورد واقعه مشكوك الحكم عقل بر پايه قاعدهء « قبح عقاب بلا بيان » كه يك قاعده عقلى است ، حكم مىكند بنابراين هرگاه از طرف قانونگذار بيان نشده باشد ، يا به ما نرسيده باشد ، مخالفت كردن با آنكه مشكوك است ، نمىتواند عقابى داشته باشد و اگر شارع بخواهد بر چنين مخالفتى كيفر دهد ناپسند است .\r\nبرائت عقلى يك قاعده عقلى است كه مىتواند مانند اصول عملى ديگر ، موضوع و محمولى داشته باشد و محمول آن حكم عقل به عدم استحقاق كيفر فاعل فعل مشكوك و حكم به اينكه آن فعل حرام نيست مىباشد .\r\nمثلا هرگاه مكلف در حرمت آب خرما كه جوش آمده شك كند و در ميان مآخذ فقه دليلى بر حرمت آن نيابد ، موضوع برائت عقلى تحقق يافته است ، در اين صورت ، عقل ، حكم مىكند كه نوشيدن آن حرمت ندارد و شارب آن در خور كيفر نيست .\r\n2 - برائت شرعى : قاعده ديگر در مقام شك در حكم ، قاعده يا اصل برائت شرعى است و آن به اين معنى است كه شارع در برابر تكليف مشكوك و واقعهء مشكوك الحكم احتياط را لازم نداشته و انسان را نسبت به فعل ، يا ترك آن مختار گذاشته است ، بنابراين در هر واقعهء مشكوك الحكم كه حكم واقعى آن به ما نرسيده و در آن شك داريم شارع يك حكم ظاهرى ، جعل و وضع كرده است كه اباحهء ظاهرى يا رخصت و عدم تكليف است . مثلا هرگاه حكم تدفين ، يا دعا هنگام رؤيت هلال براى ما مشكوك باشد و دليلى بر حرمت در مثال اول و وجوب در مثال دوم ، يافته نشود شارع در هر دو به برائت و عدم اشتغال ذمه حكم كرده است .\r\n\r\nاصالة التخيير « 1 »\r\nو آن حكم عقل است بر اينكه مكلف ، مخيّر است بين انجام و يا ترك فعلى ، يا مخير است بين انجام دادن يكى از دو فعل با عدم امكان احتياط ، و اين\r\n\r\n\r\n","description":"","footnote":"\r\n( 1 ) . اصول استنباط ص 233 - كفايه الاصول - ج 2 - ص 203 .\r\n","page_name":" 39 ","page_number":39},
  {"content":"\r\n\r\nحكمى است عقلى ، و داراى موضوع و محمول .\r\nموضوع يكى از دو امر مبتنى بر تخيير مكلف به است بدون اينكه يكى بر ديگرى برترى داشته باشد . و مناطى بر احتياط نباشد چرا كه در اين صورت عنوان مزبور از موضوعيت ساقط مىشود . و محمول آن ، جواز اختيار يكى از آن دو امر است .\r\nموضوع تخيير در دو جا وجود پيدا مىكند :\r\n1 - در عمل واحد : در دوران امر بين وجوب و حرمت آن عمل ، و يا به تعبير ديگر دوران امر بين محذورين و اين در موردى است كه ما جنس تكليف مشترك بين وجوب و حرمت را كه الزام در فعل مكلف است ، بدانيم ، ولى شك داشته باشيم كه آن الزام آيا بر ايجاد فعل ، تعلق گرفته است يا بر ترك فعل . مثلا مىدانيم در مورد نماز جمعه ، براى ما مكلفين ، از طرف مولى ، الزامى وجود دارد ، ( جنس تكليف ) ، اما آن چيز كه به‌طور حتم از ما خواسته شده آيا وجوب است ، يا حرمت كه در هريك الزام كه جنس آن دو است وجود دارد ، و هيچ‌يك از وجوب يا حرمت بر ديگرى رجحان ندارد ، عقل در اين‌گونه موارد به تخيير حكم مىكند .\r\n2 - در عمل متعدد : چنانچه مورد اناطهء امر هرگاه بر دو فعل باشد ، چون نماز ظهر و جمعه ، و ما علم اجمالى بر وجوب يكى و حرمت ديگرى داشته باشيم ولى ندانيم كدام يك واجب ، و كدام يك حرام است ، در اينجا نيز عقل به تخيير حكم مىكند ، زيرا انجام دادن هر دو مستلزم ارتكاب حرام واقعى مىشود ، و ترك هر دو نيز مستلزم ارتكاب حرام است ، زيرا در صورت اول كه هر دو را انجام دهيم در حالى كه يكى از آنها حرام بود . قطع پيدا مىكنيم كه مسلما يك فعل حرام مرتكب شده‌ايم و در صورت دوم كه هر دو را ترك كنيم در حالى كه مىدانيم يكى از آنها واجب بوده ، قطع پيدا مىكنيم كه مسلما يك فعل واجب را ترك كرده‌ايم ، پس فقط يك راه بر اين انتخاب عقل باقى مىماند كه داراى ضرر كمترى است و آن راه اين است كه فقط يكى از آن دو را انجام دهيم و در اين\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nصورت علم به مخالفت واقعى حكم وجوب يا حرمت پيدا نمىشود و همين است معنى اصالة التخيير .\r\n\r\nاصالة التعيين « 1 »\r\nهرگاه مكلف بين انجام دادن دو دستور مردد بماند ، مثلا بين وجوب انجام دادن « الف » متعينا و يا وجوب انجام دادن « الف » و « ب » و « ج » مخيّرا مردد بماند ، به دليل آنكه در تمام صور « الف » مورد نظر است ( يا معينا و يا مخيرا ) عقل در چنين موردى حكم مىكند كه انجام دادن « الف » واجب است . اصوليين اين قاعده را اصالة التعيين يا قاعده التعيين العقلية ناميده‌اند .\r\nمثلا كسى كه عمدا در ماه رمضان روزه خود را افطار مىكند ، سپس در كفارهء آن علم اجمالى دارد يا به وجوب شصت روز روزه متعينا و يا بين شصت روز روزه و اطعام شصت مسكين مخيرا ؟ در آن صورت براساس قاعده و اصل مزبور چون شصت روز روزه در هر دو فرض وجود دارد پس بايد شصت روز روزه بگيرد .\r\n\r\nاصالة الحظر « 2 »\r\nحظر بر وزن هفت به‌معناى منع است ، و محظور يعنى ممنوع ، اصل حظر شبيه اصل احتياط است ، عده‌اى عقيده دارند كه اشياء در طبيعت از آن خداست ، و انسان هم جزئى از طبيعت است پس انسان و اعمال او همگى مخلوق و مملوك خداوند است ، پس تصرف انسان در ملك خداوند بدون اجازه او ممنوع است .\r\nغزالى مىگويد : « معناى اينكه جانب ترك را بر جانب فعل ترجيح بدهيم\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 86 .\r\n( 2 ) . اصول استنباط ص 221 .\r\n","page_name":" 41 ","page_number":41},
  {"content":"\r\n\r\nنياز به دليل دارد . در حالى كه نه دليل عقلى و نه دليل شرعى بر چنين ترجيحى وجود ندارد ، بلكه به عكس ترك لذات موجب ضرر دنيوى انسان است . » « 1 »\r\n\r\nاصالة الحقيقة « 2 »\r\nمورد استفاده از آن جايى است كه شك مىكنيم كه آيا متكلم ، از اين كلام معناى حقيقى را اراده كرده يا مجازى را ؟ احتمال مىدهيم كه مرادش معناى مجازى باشد ، چون احتمال نصب قرينه مىدهيم ولى يقين به وجود قرينه نداريم ، اينجا از اصالة الحقيقه استفاده مىكنيم و مىگوئيم اصل اين است كه متكلم معناى حقيقى را اراده كرده است .\r\n\r\nاصالة الحليه « 3 »\r\nبه موجب اين اصل انسان نسبت به اشياء موجود در خارج حق هرگونه دخل و تصرف را دارد ، مگر در مواردى كه دليل بر منع وارد شده باشد ، پس هرگاه در حلال يا حرام بودن چيزى شك بدوى كرديم با اجراى اصل حليت حكم بر حلال بودن مىكنيم . مثلا جايى كه نمىدانيم استعمال دخانيات حرام است يا حلال ؟ حكم بر حليت مىكنيم ، اصل حليت مترادف با اصل اباحه است . دليل اين اصل آيات و رواياتى است كه به‌عنوان نمونه برخى از آنها عبارتند از :\r\n1 - تك‌تك اشيا بر تو حلال است مادامىكه علم به حرمت بيابى .\r\n2 - در تمام امور آزادى عمل وجود دارد تا نهيى وارد گردد .\r\n3 - آنچه را كه خدا حلال كرده ، حلال است و آنچه را كه خدا حرام كرده پس همان حرام . اما آنچه را كه به سكوت برگزار كرده است شما را از تكليف و تعهد نسبت به آن معاف كرده است ، آن را به‌همين‌صورت پذيرا شويد ، خدا فراموش نكرده است .\r\n\r\n\r\n","description":"","footnote":"\r\n( 1 ) . المستصفى من علم الاصول - ج 1 - ص 64 .\r\n( 2 ) . اصول الفقه - ج 1 - ص 29\r\n( 3 ) . الوافية فى اصول الفقه ص 185 .\r\n","page_name":" 42 ","page_number":42},
  {"content":"\r\n\r\n\r\nاصالة الصّحه « 1 »\r\nاصل صحّت در كارهاى ديگران ، يك اصل عملى است و بدين معنى است كه حكم شود به درستى كارى كه ديگران انجام داده است و اينكه فعل ديگران را حمل بر صحت كنيم .\r\nبراى اين قاعده موضوع و محمولى است : موضع آن كارى است كه ديگران انجام داده و درستى و نادرستى آن مشكوك است ، و محمول آن حكم به صحت آن است و حكم بر اينكه آثار صحت را برآن عمل بار كنيم و فرق نمىكند كه آن عمل عبادت باشد يا معامله ، عقد باشد يا ايقاع و . . . گذاشته شود .\r\n\r\nاصالة الطهارة « 2 »\r\nهرگاه در طهارت يا نجاست چيزى ترديد كرديم ، با اجراى اصل طهارت حكم به طهارت مىكنيم . مبناى اين اصل روايتى است كه از امام صادق ( عليه السّلام ) كه فرمود : هر چيزى پاك و طاهر است تا علم به نجاست او پيدا كنى .\r\nآيا اصالة الطهارة از مسائل اصولى است يا خير ؟ بنا بر قول صاحب كفاية الاصول چون اين اصل فقط در باب طهارت جارى مىشود نه در جميع ابواب فقه ، به همين دليل از مسائل علم اصول نخواهد بود ، صاحب مصباح الاصول مىگويد : اين استدلال درست نيست چون اگر شرط اصولى بودن مسائل حصول نتيجه در طريق استنباط حكم شرعى است نه جريانش در جميع ابواب فقه و الا مىبايد بسيارى از مباحث اصول مطروحه از علم اصول خارج گردد .\r\nمثل « اينكه : آيا نهى در عبادت دلالت بر فساد منهى عنه مىكند يا خير ؟ » زيرا اين بحث نيز فقط در عبادات از ابواب فقه جارى است .\r\n\r\nاصالة الظهور\r\nدر جايى است كه متكلم كلامى را گفته كه ظهور در معنايى دارد اما نص\r\n\r\n\r\n","description":"","footnote":"\r\n( 1 ) . اصول استنباط ص 292 .\r\n( 2 ) . الوافية فى اصول الفقه ، ص 184 - بنقل از فرهنگ تشريحى اصطلاحات اصول ص 91 .\r\n","page_name":" 43 ","page_number":43},
  {"content":"\r\n\r\nنيست ؛ لذا احتمال ارادهء خلاف ظاهر دربارهء آن داده مىشود ، در چنين جايى از اصل فوق استفاده مىكنيم . مثل ظهور امر در وجوب با احتمال اراده استحباب .\r\n\r\nاصالة عدم الاستخدام « 1 »\r\nيعنى اصل آن است كه ضمير با مرجعش مطابق باشد و استخدام به كار برده نشده باشد .\r\n\r\nاصالة عدم الاشتراك « 2 »\r\nدر موردى است كه كلام براى معنايى وضع شده و در معناى ديگرى هم استعمال شود و ما يقين به وضع ثانوى نداشته و احتمال مىدهيم كه واضع لفظ را براى اين معنى هم وضع كرده باشد تا مشترك لفظى شود . كه تمسك به اصالة عدم اشتراك مىكنيم .\r\n\r\nاصالة عدم التقدير « 3 »\r\nمورد استفادهء اين اصل آنجايى است كه از متكلم . كلامى صادر شود و مخاطب احتمال مىدهد كه چيزى در كلام او مقدّر باشد ولى يقين ندارد . در چنين موردى اصالة عدم التقدير را جارى مىكند . مثلا خدا در قرآن از قول فرعون آورده  أَنَا رَبُّكُمُ الْأَعْلى ،  احتمال مىدهيم كلمه عبد در تقدير باشد كه به اين احتمال اعتنا نمىكنيم .\r\n\r\nاصالة عدم النقل « 4 »\r\nكاربردش در جايى است كه احتمال نقل بدهيم ، به اين معنى كه كلام در يك معنايى به كار مىرود و ما احتمال مىدهيم كه جلوتر براى معناى ديگرى وضع شده بوده و سپس از آن معنى نقل داده شده و در اين معنى استعمال مىشود\r\n\r\n\r\n","description":"","footnote":"\r\n( 1 ) . اجود التقريرات - ج 2 - ص 492 .\r\n( 2 ) . اصول الفقه - ج 1 ص 30 .\r\n( 3 ) . اصول الفقه - ج 1 - ص 30 .\r\n( 4 ) . اصول الفقه - ج 1 ص 30 - 29 .\r\n","page_name":" 44 ","page_number":44},
  {"content":"\r\n\r\nاينجا از اصالة عدم النقل استفاده مىكنيم .\r\n\r\nاصالة العموم « 1 »\r\nمورد كاربرد اين اصل ، جايى است كه متكلم ، كلام را گفته و مخاطب احتمال مىدهد كه متكلم تخصيص زده باشد و مراد واقعىاش خصوص باشد ولى يقين به وجود تخصيص ندارد اينجا تمسك به اصالة العموم مىكند مثلا مولى گفت :\r\n« اكرم العلماء » مخاطب احتمال مىدهد كه مرادش خصوص عادل بوده ولى يقين ندارد و اينجا به اصالة العموم تمسك مىكند .\r\n\r\nاصالة الوقف\r\nغزالى : برخى از معتزله مىگويند : اصل در اشياء ( قبل از ورود شرع ) اباحه است . در اين مورد برخى قائل به حظر و جمعى قائل به وقف هستند . به مبحث « اصالة الحظر » رجوع شود . بنا به نظريه توقف در هر موردى كه علم به تكليف شرعى نداشته باشيم بايد تا روشن شدن نظر شارع توقف كنيم . شيخ طوسى ( رحمه اللّه ) توقفى است همان گونه كه اخباريها اعم از شيعه و سنى طرفدار اين نظريه هستند جهت استدلال به روايات بسيارى نيز تمسك جسته‌اند .\r\n1 - امام صادق ( عليه السّلام ) مىفرمايد : در مورد مشكوك ، توقف بهتر از وقوع در هلاكت است . همانا هر حقى حقيقتى دارد و هر درستىاى نور و درخششى ، پس هرچه كه موافق كتاب خدا باشد آن را اخذ كنيد و هرچه را كه مخالف باشد رها كنيد .\r\n2 - در روايتى پس از ذكر ملاحظهء مرجحات در مورد دو خبر متعارض نهايت\r\n\r\n\r\n","description":"","footnote":"\r\n( 1 ) . اصول الفقه - ج 1 ص 30 - 29 .\r\n","page_name":" 45 ","page_number":45},
  {"content":"\r\n\r\nمىافزايد : اگر با هيچ‌يك از مرجحات مذكور ، امكان ترجيح يكى از دو خبر بر ديگرى وجود نداشته باشد ، بنابراين صبر كن تا امام خود را ببينى كه تكليف را روشن كند ، زيرا توقف در مورد مشكوك بهتر از افتادن در مهلكه است .\r\n\r\nاصل « 1 »\r\nدر اصطلاح حكمى است كه براى شخص مردد و شاك ، آورده شده و در آن هيچ‌گونه نظر به واقع ، وجود ندارد و صرفا يك حكم ظاهرى است ، به خاطر اينكه آن شخص در شك و بلاتكليفى باقى نماند . و اعم است از اينكه مثبت حكم باشد يا موضوع . مثلا هرگاه در تحريم عملى ترديد كنيم مثل اينكه ندانيم سيگار كشيدن حرام است يا حلال به كمك اصل برائت حليت آن را ثابت مىكنيم و اين اثبات فقط براى رفع تحير و ترديد در مقام عمل است بدون اينكه بتوانيم بگوئيم در واقع و عند اللّه نيز سيگار كشيدن مباح است - اين مثال اصل مثبت حكم است .\r\n\r\nاصل احتياط\r\nبه مبحث اصالة الاحتياط رجوع شود .\r\n\r\nاصل اطلاق\r\nبه مبحث اصالة الاطلاق رجوع شود .\r\n\r\nاصل برائت\r\nبه مبحث اصالة البراءة رجوع شود .\r\n\r\nاصل تأخر حادث\r\nاين اصل شبيه استصحاب عدمى است ، و از فروعات مبحث استصحاب ،\r\n\r\n\r\n","description":"","footnote":"\r\n( 1 ) . اصول استنباط ص 286 .\r\n","page_name":" 46 ","page_number":46},
  {"content":"\r\n\r\nمثلا اگر دو چيز در خارج محقق و حادث گشته اما تاريخ تقدم و تأخر حدوث يكى بر ديگرى مجهول باشد ، در اين صورت سه فرض متصور است :\r\nالف : تاريخ حدوث يكى از دو امر معلوم و تاريخ ديگرى مجهول است . در اين مورد با اعمال اصل تأخر حادث ، مىگوئيم آن امرى كه تاريخ حدوث آن مجهول است بعد از آن ديگرى ( كه تاريخ حدوث آن معلوم است ) بوده است ، لذا مبناى تشخيص را از آن احراز مىكنيم .\r\nب : در صورتى كه تاريخ حدوث هيچ‌يك از دو امر معلوم نباشد ، اصل تاخر حادث در هريك با اصل تاخر حادث در ديگرى معارضه مىكند ، و در اين حالت هر دو ساقط مىگردند .\r\nج : بر مبناى علم اجمالى بدانيم كه يكى از آن دو تقدم داشته است ، در اين صورت لحاظ آثار و لوازم الزامى است ، مثلا هرگاه پس از تحقق هبه ، واهب از هبه رجوع كند و درخواست استرداد مال موهوب را بكند و متهب مدعى گردد كه قبل از رجوع تغييرى در عين موهوبه حاصل شده است ، و براساس شق 4 مادهء « 804 » قانون مدنى واهب حق رجوع ندارد و واهب دفاع كند كه تغيير پس از رجوع او حاصل شده است و تاريخ رجوع و تاريخ تغيير مجهول باشد ، دادرس خواهان را محكوم به بىحقى مىكند ، زيرا اصل تأخر حادث در دو طرف جارى و ساقط مىگردد و در نتيجه تغيير مورد هبه پس از رجوع ثابت نمىشود و هبه به حال خود باقى مىماند .\r\n\r\nاصل تخيير\r\nبه مبحث اصالة التخيير رجوع شود .\r\n\r\nاصل تعيين\r\nبه مبحث اصالة التعيين رجوع شود .\r\n\r\nاصل حقيقت\r\nبه مبحث اصالة الحقيقة رجوع شود .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nاصل حليت\r\nبه مبحث اصالة الحليه رجوع شود .\r\n\r\nاصل شرعى\r\nهر حكم ظاهرى كه از طرف شارع مقدس جعل شده باشد ، برآن « اصل شرعى » گويند ، مثل استصحاب شرعى ، برائت شرعيه ، اصالة الطهارة ، اصالة الصحة .\r\n\r\nاصل صحت\r\nبه مبحث اصالة الصحه رجوع شود .\r\n\r\nاصل عدم تقدير\r\nبه مبحث اصالة عدم التقدير رجوع شود .\r\n\r\nاصل عدم قرينه\r\nبه مبحث اصالة عدم القرينه رجوع شود .\r\n\r\nاصل عدم نقل\r\nبه مبحث اصالة عدم النقل رجوع شود .\r\n\r\nاصل عقلى\r\nهر حكم ظاهرى كه به حكم عقل و بناى عقلا بوده باشد به آن اصل عقلى گويند . مثل برائت عقليه و جميع اصولى كه در باب الفاظ جارى مىگردد .\r\nدر قانون مدنى آمده :\r\n« اكراه به اعمالى حاصل مىشود كه مؤثر در هر شخص باشعورى بوده ، و او را نسبت به جان يا مال يا آبروى خود تهديد كند ، به نحوى كه عادتا قابل تحمل نباشد »\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر مورد اعمال اكراه‌آميز سنّ و شخصيت و اخلاق و مرد و يا زن بودن شخص بايد در نظر گرفته شود . پيامبر اكرم ( صلّى اللّه عليه و آله ) مىفرمايد :\r\n« نه چيز از امت من برداشته شد . . . به عملى كه از روى اكراه انجام داده باشند » .\r\n\r\nاصل عموم\r\nبه مبحث اصالة العموم رجوع شود .\r\n\r\nاصل محرز « 1 »\r\nعبارت است از حكم ظاهرى براى كسى كه جاهل بر واقع باشد ، بنابراين اگر در جعل چنين حكمى واقع نيز مد نظر قرار گيرد ، به آن اصل محرز يا اصل تنزيلى گويند ، به ديگر سخن در اصل محرز يا اصول تنزيلى بناى عملى بر اين است كه يكى از دو طرف شك را واقع فرض كرده و طرف مقابل را ملغى كند و شك را در طرف مقابل در عالم تشريع كالعدم قرار دهد ، وقتى در دليل استصحاب معصوم ( عليه السّلام ) مىفرمايد : « لا تنقض اليقين بالشك » يعنى بناى عملى بر بقاى متيقن كرده و حال شك را نازل منزله حال يقين و احراز قرار بده .\r\nاصول يا محرز يا تنزيلى عبارت است از : استصحاب ، قاعده تجاوز ، اصالة الصحه ، امّا در صورتى كه در مقام جعل حكم ظاهرى ملاحظه مشابهت آن با واقع نشود به آن اصل غير محرز يا اصل غير تنزيلى گويند . به بيان ديگر در اصول غير محرز يا غير تنزيلى تنها به يكى از دو طرف عمل مىشود نه آنكه انتخاب آن يكى به‌عنوان واقع و نازل منزلهء واقع ، همانند اصل برائت و اصل تخيير و . . .\r\n\r\nاصل مثبت\r\nهرگاه غرض از استصحاب اثبات يك اثر شرعى باشد ، اصل عقلى يا عادى\r\n\r\n\r\n","description":"","footnote":"\r\n( 1 ) . فوائد الاصول ج 3 ص 15 .\r\n","page_name":" 49 ","page_number":49},
  {"content":"\r\n\r\nواسطهء بين مستصحب و آن اثر را اصل مثبت نامند ، توضيح اينكه هر اصلى داراى آثار و لوازمى است ، بنابراين در هر موردى كه لازم شد اصل گشته و بر مبناى آثار و لوازم عادى و عقلى حجيت و عدم حجيت مستصحب را لحاظ مىكنند .\r\nمثال : اگر شخصى غايب مفقودالاثر شده ، اما قطع به زنده بودن او داريم ، در اين صورت بدون ترديد تمام آثار حيات و زنده بودن ، برآن شخص بار مىشود همچنين اگر اماره قائم شد كه او زنده است ، باز هم آثار حيات مترتب است ، به همين دليل گفته‌اند : مثبتات اماره حجت است ، اما اگر در وجود آن غايب مفقود الاثر شك و ترديد باشد ، و براى اثبات بقاى زوجيت همسر او بقاء و زنده بودن آن غايب را استصحاب كنند ، در صورتى كه آن زن با مرد ديگرى رابطه نامشروع برقرار سازد ، آيا با توصل به اصل استصحاب مىشود ، اين عمل را رابطه داشتن با زن شوهردار تلقى كرد يا خير ؟ در اين مورد اگر قائل بشويم كه اصل مثبت است ، و حجيت دارد ، آرى و الا خير .\r\n\r\nاصل وقف « 1 »\r\nبه مبحث اصالة الوقف رجوع شود .\r\n\r\nالاصل فى الكلام التأسيس\r\nيعنى قانون اولى ، در كلام هر متكلمى ، آن است كه تاسيس باشد ، يعنى در مقام بيان مطلب جديد باشد نه تاكيد همان مطلب اول .\r\n\r\nاصول تنزيلى\r\nاصول تنزيلى عبارتند از : استصحاب ، قاعدهء تجاوز ، اصالة الصحة « 2 »\r\n\r\n\r\n","description":"","footnote":"\r\n( 1 ) . الذريعة الى الصول الشريعة ، ج 2 - ص 808 - الوافية فى اصول الفقه ص 187 بنقل از فرهنگ تشريعى اصطلاحات اصول ص 96 .\r\n( 2 ) . به مبحث « اصل محرز » رجوع شود .\r\n","page_name":" 50 ","page_number":50},
  {"content":"\r\n\r\n\r\nاصول غير تنزيلى\r\nاصول غير تنزيلى همانند اصل برائت ، اصل تخيير و . . . « 1 »\r\n\r\nاصول عقليه\r\nاصولى است كه حاكم برآن عقل است و اين اصول متضمن جعل حكم ظاهرى از سوى شارع نيست مثل اصالة الاحتياط عقلى كه اجمالا مىدانيم احد الامرين واجب و يا حرام است ولى تفصيلا نمىدانيم كدام است ؟ اينجا مىگويد احتياط كن و در اولى هر دو را اتيان كن و در دومى هر دو را ترك كن .\r\n\r\nاصول شرعيه\r\nعبارتند از اصولى كه حاكم برآن شارع مقدس باشد چون شرع حكم نموده پس متضمن حكم ظاهرى شرعى است مثل استصحاب كه شارع فرموده :\r\n« لا تنقض اليقين بالشك بل انقضه بيقين آخر »\r\nپس اگر شك در بقاى وجوب دارى ، استصحاب كن بقاى وجوب را و مثل اصل برائت شرعى كه نمىدانى استعمال دخانيات در اسلام حرام است يا نه ، شارع فرموده :\r\n« رفع عن امتى ما لا يعلمون » .\r\n\r\nاصول لفظيهء شرعيه\r\nاصولى كه شارع در خطابات خود ، برطبق آنها مشى كرده كه همان اصول عقلائيه است و امر جديدى نيست .\r\n\r\n\r\n","description":"","footnote":"\r\n( 1 ) . به مبحث اصل محرز رجوع شود .\r\n","page_name":" 51 ","page_number":51},
  {"content":"\r\n\r\n\r\nاصول لفظيهء عقلائيه\r\nعبارتند از اصولى كه عقلاى عالم در خطابات و گفته‌هاى خودشان جارى مىكنند .\r\n\r\nاصول عمليه « 1 »\r\nيك سلسله وظايف عمليه‌اى هستند كه از سوى شارع مقدس جعل و تشريع شده‌اند به منظور بيرون بردن مكلف از حيرت و سرگردانى و هيچ‌گونه كاشفيتى از واقع ندارند يعنى اگر مكلف سر دوراهى قرار گرفت كه انجام بدهد يا نه ؟\r\nاينجا اصول عمليه به فريادش مىرسد و او را از تحير خارج مىسازد . اصول عمليه نام ديگرش ادلهء فقاهتيه است و در طول اصول لفظيه عقلائيه و ادله اجتهاديه هستند .\r\n\r\nاصول فقه « 2 »\r\nعلمى است كه در آن يك سلسله قوانين و قواعد كلى كه نتيجه آنها مبناى استدلال در طريق و راه استنباط حكم شرعى واقع مىشود بحث مىكند .\r\n\r\nاصول عامه\r\nيكى از اقسام اصول عمليه است و عبارت است از : اصول عمليه‌اى كه در جميع ابواب فقه از طهارت تا ديات مجرى و مورد جريان دارند و آنها چهار اصل مىباشند كه عبارتند از : « اصالة البراءة ، اصالة الاحتياط ، اصالة التخيير ، اصالة الاستصحاب » .\r\n\r\n\r\n","description":"","footnote":"\r\n( 1 ) . اصول فقه - ج 4 ص 267 .\r\n( 2 ) . اصول فقه - ج 1 ص 9 - اصول استنباط ص 47 .\r\n","page_name":" 52 ","page_number":52},
  {"content":"\r\n\r\n\r\nاصول خاصه\r\nاز اقسام اصول عمليه است و عبارت است از اصول عمليه‌اى كه در باب معينى از ابواب متفرقه فقه جريان پيدا مىكند و لا غير ، مثل « اصالة الطهارة ، اصالة الحلّية ، اصالة عدم التزكية » .\r\n\r\nاطراد « 1 »\r\nعبارت است از شيوع استعمال لفظ در معناى مشكوك ، و به عبارت ديگر اختصاص نداشتن استعمال لفظ بر مصداق خاص و صورت معين .\r\n\r\nاطلاق احوالى و افرادى\r\nاطلاق افرادى در موردى است كه افراد متعدد در كار است ، و اين مطلق قابل صدق بر هريك از آنها مىباشد ولى اطلاق احوالى در موردى است قابل صدق بر يك از آنهاست و لو افراد او متعددى نباشد و يك فرد باشد اما اين يك فرد حالات مختلفى دارد مثلا زيد در حال سواره بودن و يا پياده بودن ، حال مرض و سلامتى و . . . كه لفظ زيد به لحاظ اين احوال اطلاق دارد .\r\n\r\nاطلاق شمولى\r\nآن است كه نتيجهء مقدمات حكمت ، شمول بر جميع افراد باشد . مثل « احلّ البيع » يا « اكرم العالم » ، كه با الف و لام جنس آمده و در معالم هم به اين سخن تحت عنوان فايده اشاره كرده ( در بحث عام و خاص ) .\r\n\r\nاطلاق بدلى\r\nآن است كه نتيجهء مقدمات حكمت و اطلاق على البدل باشد يعنى يك فرد « لا على التعيين » را دلالت كند . مثل « اعتق رقبة » ، با تنوين تنكير .\r\n\r\n\r\n","description":"","footnote":"\r\n( 1 ) . تهذيب الاصول - ج 1 ص 42 .\r\n","page_name":" 53 ","page_number":53},
  {"content":"\r\n\r\n\r\nاعم\r\nدر اصطلاح علم اصول آن است كه صحيح و فاسد را دربر مىگيرد و شامل هر دو را مىگردد يعنى هم « تام الاجزاء و الشرائط » را و هم « ناقص الاجزاء و الشريط » را شامل مىشود .\r\n\r\nاعتبارات ماهيت\r\nملاحظات و توجه به ماهيت كه ذهن ما مىتواند ، ماهيت را بر چندين نحوه لحاظ كرده و مورد مطالعه قرار دهد و سپس براى او احكامى صادر كند .\r\n\r\nافعال تشريعى\r\nافعال تشريعى حق عبارت است از امرها و نهىها . عملى را بر مكلفين تحريم مىكند و عمل ديگرى را واجب مىسازد ، پس علت فاعلى امرها و نهىها همانا خداوند است .\r\n\r\nافعال تكوينى\r\nهمان ايجاد موجودات است .  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  .\r\nبقول حكيم شبسترى\r\n توانايى كه در يك طرفة العين * ز كاف و نون پديد آورد كونين\r\nچو قاف قدرتش دم بر قلم زد * هزاران نقش بر لوح عدم زد \r\n\r\nاقتضا\r\nدر بحث ضد آمده است و مراد از آن خصوص لابديت و حتميت ثبوت نهى از ضد در نزد امر به شىء است . خواه اين لابديت حاصل اقتضا به خود دلالت لفظيه باشد و خواه محصول حكم عقل و به استلزام عقل . و دلالت لفظيه هم خواه بنحو دلالت مطابقه باشد و خواه به دلالت تضمّنى باشد و يا التزام كه هركدام\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاز اين‌ها قائل و طرفدار دارند لذا به‌معناى اعم و جامع منظور نظر است .\r\n\r\nاقسام حكم تكليفى\r\n1 - وجوب : وجوب حكم تكليفى شرعى است كه در آن قانونگذار الزاما انجام متعلق آن را خواسته است : مثل وجوب نماز ، و به‌طور خلاصه ، عبارت است از آنچه ترك آن جايز نيست .\r\n2 - حرمت : نوعى از حكم شرعى است كه شارع الزاما عدم انجام و ترك متعلق آن را از مكلف خواسته است و به‌طور خلاصه حرام عبارت است از آنچه فعل آن جايز نيست .\r\n3 - ندب : ( استحباب ) نوعى از حكم شرعى تكليفى است كه مكلف را بر انجام دادن متعلق آن تشويق و تحريص مىكند بىآنكه در آن الزامى وجود داشته باشد و به‌طور خلاصه مندوب عبارت است از آنچه فعل آن برترى دارد .\r\n4 - كراهت : نوعى از حكم شرعى تكليفى است كه مكلف را از انجام دادن متعلق آن به‌طور غير الزامى بازمىدارد ، و به‌طور خلاصه كراهت عبارت است از آنچه ترك آن برترى دارد .\r\n5 - اباحه : نوعى از حكم شرعى تكليفى است كه در آن ، راه مكلف را باز نگاه داشته و به او آزادى و اختيار داده كه هرچه مىخواهد ، برگزيند و انتخاب هريك از فعل يا ترك ، از نظر مولى يكسان است و به‌طور خلاصه مباح عبارت است از آنچه فعل و ترك آن جايز و برابر است .\r\n\r\nاقسام خبر واحد\r\nخبر واحد به ملاحظهء شرايط راوى چهارگونه است :\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nصحيح ، حسن ، موثق ، يا قوى و ضعيف .\r\n1 - خبر صحيح : خبر واحدى را كه راوى و راويان آن همگى دارندهء شرايط ( بلوغ ، عقل ، اسلام ، ايمان ، توفيق و عدالت ) باشند خبر صحيح گويند .\r\n2 - خبر حسن : خبر واحدى است كه راويان آن‌همه يا بعضى توثيق شده باشند لكن همه دوازده امامى باشند .\r\n3 - خبر موثق يا قوى : خبر واحدى است كه يكى يا تمام راويان آن شيعه دوازده امامى نباشند .\r\n4 - خبر ضعيف : خبر واحدى است كه يكى يا همه راويان آن واجد تمام يا بعضى شرايط لازم براى راوى نباشد و توثيق نشده باشند مثل خبر واحد .\r\n\r\nاقل و اكثر « 1 »\r\nاقل و اكثر در اصطلاح اصول ، دو فعل هستند كه يكى كمتر از ديگرى ، و ديگرى بيشتر از آن است كه در مقام تعلق تكليف مورد ملاحظه قرار گرفته‌اند .\r\nمثلا قطع داريم چيزى واجب ، يا حرام ، متوجه ما شده ، ولى متعلق اين تكليف براى ما مردد است بين اقل و اكثر ، و امر وجوب ، يا حرمت داير بين آن دو مىباشد : اقل ، حرام است ، اكثر ، يا اقل واجب است يا اكثر .\r\n\r\nاقل و اكثر ارتباطى « 2 »\r\nعبارت است از اينكه اگر در واقع اكثر واجب باشد اتيان اقل ارزش ندارد و وجود آن همانند عدمش است به عبارت ديگر تمام اجزاء و شرايط مجموعه‌اى واحد و بهم پيوسته مىباشد و كمبود يك جزء همان و بىارزش بقيه اجزاء همان ، مثلا شك داريم كه آيا نماز 9 جزئى بر ما واجب است يا 10 جزئى كه اگر\r\n\r\n\r\n","description":"","footnote":"\r\n( 1 ) . تهذيب الاصول - ج 2 ص 377 .\r\n( 2 ) . اجود التقريرات ص 186 .\r\n","page_name":" 56 ","page_number":56},
  {"content":"\r\n\r\nدر واقع ده جزء واجب باشد اتيان 9 جزء ارزش ندارد و « كانّه لم تأت به شىء اصلا » .\r\n\r\nاقل و اكثر استقلالى « 1 »\r\nعبارت است از اينكه : اگر هم در واقع اكثر واجب باشد ، اتيان اقل به همان اندازه مايه امتثال امر و موجب برائت ذمه است فى المثل شك داريم كه 100 تومان بدهكاريم يا 150 تومان ؟ اگر 100 تومان به طلبكار داديم به همان مقدار برائت ذمه حاصل مىشود يا مثلا شك داريم كه 100 نماز قضا واجب است يا 150 نماز در اقل و اكثر استقلالى تقريبا همه فقها مىگويند نسبت به اقل اشتغال ذمه قطعى است و به حكم عقل امتثال آن واجب است و نسبت به اكثر در اصل وجوب آن شك داريم و اصل برائت بلامانع جريان مىيابد .\r\n\r\nاكراه و عناصر اكراه\r\nاكراه عملى است تهديدآميز كه از طرف كسى نسبت به ديگرى ، به منظور تحقق بخشيدن فعل يا ترك مورد نظر اكراه‌كننده\r\nعناصر اكراه عبارتند از : 1 - عمل آميخته به تهديد باشد ، 2 - وعيد به آن عمل مؤثر در شخص باشعور باشد ( باشعور يعنى عاقل و رشيد ) 3 - تأثير نوعى باشد نه شخصى ، به دليل آنكه افراد تهديدشونده متفاوت‌اند ، ممكن است عملى نسبت به فرد يا گروهى اكراه تلقى نشود ، امّا نسبت به فرد يا گروه ديگر اكراه صدق كند ، مثلا طرف اكراه‌شونده بچه باشد ، طبعا نوع بچه‌ها از تهديد مىترسند ، و در آنها مؤثر است . 4 - نتيجه اكراه بايد به صورت وجود بيم خطر و ضرر در جان يا مال يا عرض خود يا خويشاوندان نزديك باشد ( تشخيص خويشاوند نزديك با عرف است « 2 » 5 - ميزان تهديد بايد به اندازه‌اى باشد كه\r\n\r\n\r\n","description":"","footnote":"\r\n( 1 ) . تهذيب الاصول - ج 2 ص 377 .\r\n( 2 ) . مادهء 204 قانون مدنى .\r\n","page_name":" 57 ","page_number":57},
  {"content":"\r\n\r\nموجب سلب قصد انشاء نشود ، و الا اجبار خواهد بود ، و اثر اكراه و اجبار متفاوت است ، زيرا عقد مكره غير نافذ است « 1 » ولى عقد قصد انشاء ( اجبارى ) باطل است « 2 » 6 - شخص تهديد شونده علم به عدم توانايى تهديد كنند در اجراى تهديد نبايد داشته باشد . و الا تهديد محقق نمىشود « 3 » در مادهء 202\r\n\r\nالّا\r\nالّا به سه معنى به كار مىرود .\r\n1 - الّاى وصفيه : آن است كه صفت واقع شود براى ما قبل خودش . الاى وصفيه هميشه به‌معناى « غير » استعمال مىشود : مثل : « لو كان فيهما آلهة الّا اللّه » كه الّا به‌معناى غير است .\r\n2 - الّاى استثنائيه : مانند « جاءنى القوم الّا زيدا » كه اين قسم دلالت مىكند بر انتفاى حكم مستثنى منه از مستثنى .\r\n3 - الّاى حصريه : عبارت است از « الّا » در كلام منفى و بعد از ادات نفى واقع مىشود مثل : « لا صلاة الّا بطهور . لا صلاة لجار المسجد الّا فى المسجد » .\r\n\r\nالتماس\r\nطلب مساوى از مساوى را التماس گويند .\r\n\r\nالفاظى كه دلالت بر عموم مىكنند\r\n1 - الفاظى كه به واسطه مادهء خود دلالت بر عموم دارد و براى عموم وضع شده است مانند لفظ « كل ، جميع ، اى » و « كافه » مثل « اكرم كل عالم و . . . »\r\n2 - امورى كه به توسط هيئت ، دلالت بر عموم مىكنند مثل :\r\n\r\n\r\n","description":"","footnote":"\r\n( 1 ) . مادهء 203 و 1070 قانون مدنى .\r\n( 2 ) . ماده 190 قانون مدنى .\r\n( 3 ) . مادهء 205 قانون مدنى .\r\n","page_name":" 58 ","page_number":58},
  {"content":"\r\n\r\nالف : نكره در سياق نهى : « لا تضرب احدا » .\r\nب : نكره در سياق نفى : « ما جاءنى من احد » .\r\nج : جمع محلى به الف و لام : « اكرم العلماء » .\r\nد : مفرد محلى به الف و لام : « احلّ اللّه البيع و حرّم الربوا » .\r\n\r\nاماره « 1 »\r\nاماره در لغت به معنى نشانه است .\r\nدر اصطلاح ، طريقى است به سوى حكم شرعى واقعى كه براى جاهل به عنوان حكم واقعى قانون‌گذارى شده است . و به عبارت ديگر اماره چيزى است كه ( به جهت اينكه موجب ظن است ) ، شارع آن را معتبر شناخته است ، مثل خبر عادل ( واحد ) و ظواهر كتاب .\r\nاماره داراى دو ويژگى است :\r\n1 - نسبت به واقع داراى كشف و حكايت ، ناقص است كه به خاطر همين نقص اعتبارش معلوم نيست مگر آنچه با دليل واقعى از جانب شارع ثابت شود .\r\n2 - اين كشف ناقص به وسيله قانونگذار ، معتبر شناخته شود ، و به وسيلهء دليل قطعى ، پيروى از آن دستور داده باشد و همان كشف ناقص را تكميل و طريقيّت آن را امضاء و تأييد كرده باشد .\r\n\r\nاماره حكميه\r\nوقتى حكم و قانون الهى براى انسان مجهول باشد ، و اماره تعيين تكليف كند ، به آن امارهء حكميه گويند ، مثلا نمىدانيم اگر مبيع قبل از قبض تلف گردد به\r\n\r\n\r\n","description":"","footnote":"\r\n( 1 ) . اصول فقه - ج 3 ص 14 .\r\n","page_name":" 59 ","page_number":59},
  {"content":"\r\n\r\nپاى بايع حساب مىشود يا مشترى ؟ پس از تفحص در روايات ديديم كه معصوم مىفرمايد : هر كالاى فروخته‌شده‌اى كه قبل از قبض تلف گردد از مال فروشنده تلف شده است ، و اين روايات نوعا علامت و اماره از واقع‌اند ، و شارع به جهت مصالح كلىتر آنها را حجت قرار داده است .\r\n\r\nاماره موضوعيه\r\nاگر در جايى شبهه موضوعى شد ، مثلا اتومبيلى در تصرف شخصى است ، ولى در مالكيت آن شخص ترديد است ، در واقع ترديد در موضوع يعنى مالك است نه مقررات مالكيت ، لذا براساس قاعده « يد » و « تصرف » كه علامت و اماره مالكيت است ، حكم به نفع متصرف مىشود ، زيرا تصرف مالكانه كاشفيت نوعيه از مالكيت دارد ، به همين دليل شارع آن را حجت قرار داده است .\r\n\r\nامتثال « 1 »\r\nامتثال : فرمانبردارى كردن ، فرمانبردارى از دستور مولى است حاصل اينكه امتثال موافقت كردن خارجى ، با تكليف ، و انجام دادن متعلق تكليف است .\r\nشيخ انصارى ( ره ) چهار مرحله براى امتثال حكم شرعى ذكر كرده است .\r\n1 - امتثال تفصيلى . و آن در جايى است كه مكلف تفصيلا مكلف به را مىداند و آن را انجام مىدهد و به اين نوع ملحق مىشود ، هرگاه مكلف به وسيله طريق شرعى و اماره ثابت شده باشد ، اگرچه آن طريق شرعى مفيد علم ، يا حتى مفيد ظن هم نباشد .\r\n2 - امتثال اجمالى . و آن در عمل به احتياط تحقق پيدا مىكند .\r\n\r\n\r\n","description":"","footnote":"\r\n( 1 ) . اصول استنباط ص 186 .\r\n","page_name":" 60 ","page_number":60},
  {"content":"\r\n\r\n3 - امتثال ظنى . و آن در جايى است كه شخص گمان دارد ، چيزى مكلف به است و آن را انجام مىدهد .\r\n4 - امتثال احتمالى . مثل اينكه چيزى بين وجوب و حرمت مردد باشد و مكلف فقط ملتزم به يكى از آن دو ( وجوب و حرمت ) شود .\r\n\r\nامر « 1 »\r\nطلب عالى از دانى را امر گويند .\r\n\r\nامر ظاهرى\r\nآن امرى است كه به توسط اصلى از اصول عمليه يا اماره‌اى از امارات ثابت گردد . مثلا اگر خبر واحد قائم شد بر اينكه در عصر غيبت به جاى نماز جمعه ، ظهر واجب است و يا استصحاب قائم شد بر وجوب نماز جمعه در عصر غيبت ، اين اصل يا آن اماره هركدام حكم ظاهرى درست مىكنند ولى يقين نداريم كه حكم اللّه واقعى در لوح محفوظ همين باشد بلكه شايد غير از اين باشد .\r\n\r\nامر عقيب توهم حظر\r\nگاهى از ناحيه مولى و متكلم مستقيما منعى و حظرى نرسيده ولى مخاطب و عبد پيش خود چنين مىپنداشت كه انجام اين كار ممنوع است ؛ بدنبال اين توهم منع ، مولى او را به انجام اين كار امر مىكند ؛ اين امر را عقيب توهم الحظر گويند .\r\n\r\nامر عقيب حظر\r\nگاهى مولى جلوتر مخاطب و عبد را از انجام كارى منع نموده و پس از مدتى دوباره به انجام آن كار امر مىكند ؛ اين را امر عقيب الحظر گويند .\r\n\r\n\r\n","description":"","footnote":"\r\n( 1 ) . اصول الفقه ج 1 - ص 59 .\r\n","page_name":" 61 ","page_number":61},
  {"content":"\r\n\r\n\r\nامور اعتبارى محض\r\nعبارت است از امورى كه نه ما به ازاى خارجى دارند و نه منشأ انتزاع خارجى بلكه صرفا يك امر اعتبارى محض است كه تابع اعتبار معتبر است . و در عالم اعتبار موجود است و مادامىكه معتبر او را اعتبار بكند هست ؛ و اگر اعتبار نكند نيست مثل : ملكيت و زوجيّت و . . . كه مادامىكه عقلا اضافه ملكيت به زيد و مثلا خانه ، اعتبار كنند ملكيت هست و همين‌كه اين اعتبار را برداشتند ديگر ملكيت و اضافه‌اى در كار نيست .\r\n\r\nامور انتزاعى\r\nعبارتند از امورى كه ما به ازاى خارجى ندارند و خودشان در خارج حقيقتا موجود نيستند و لكن منشأ انتزاع خارجى دارند ، يعنى عقل ما و ذهن ما اين امور را از آن واقعيات خارجيه انتزاع كرده است مثل : فوقيّت ، تحتيّت ، ابوّت و نبوّت و . . .\r\n\r\nامور خارجيه\r\nامورى كه خارج از ذات و ماهيت واجبند مثل وضو نسبت به نماز .\r\n\r\nامور داخليه\r\nامورى كه مقوم واجب و داخل در حقيقت آن هستند مثل نماز نسبت به ركوع و سجود .\r\n\r\nامور واقعى و نفس الامرى\r\nامور واقعى عبارت است از امورى كه ما به ازاى خارجى دارند و مطابق خارجى دارند ( و در خارج حقيقتا موجود هستند ) همانند : علم و تقوى ، عدالت ، و . . . كه ملكات و كمالاتى هستند كه در شخص عالم و متقى و عادل وجود دارند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nاوامر و نواهى مولويه\r\nاوامر و نواهى مولويه عبارت است از امرها و نهىهايى كه مستقلا و جداى از حكم عقل نيز اطاعت و عصيان دارند و امتثال مىطلبند مثل امر به نماز و نهى از شرب خمر .\r\n\r\nاوامر و نواهى ارشادى\r\nآن است كه استقلالا و جداى از حكم عقل اطاعت و عصيان ندارد بلكه ارشاد به همان حكم عقل است كه اگر شرع هم نمىفرمود عقل ما چنين حكم مىكرد و شرع مطلب تازه‌اى نياورده است .\r\n\r\nانسداد شخصى « 1 »\r\nآن است كه در خصوص يك مسئله معينى تحصيل علم براى شخصى ممكن نيست قطع نظر از اينكه در ساير مسائل ممكن باشد يا خير .\r\n\r\nانسداد صغير\r\nآن است كه بگوئيم راه علم به سوى احكام شرعيه فقط از طريق اخبار و روايات مسدود است و نه از ساير طرق از قبيل اجماع - ظاهر كتاب و . . . رواياتى كه فعلا در دسترس ما است 95 % آنها خبرهاى واحد بدون قرينه‌اند و خبر واحد اين‌چنين ظنى الصدور است و لذا براى ما قطع به حكم از اين طريق پيدا نمىشود ولى از طريق ديگر مىتوانيم تحصيل علم كنيم .\r\n\r\nانسداد كبير\r\nآن است كه راه علم به معظم احكام شرعيه از همهء طرق و راهها به روى ما\r\n\r\n\r\n","description":"","footnote":"\r\n( 1 ) . اصول فقه - ج 3 ص 29 .\r\n","page_name":" 63 ","page_number":63},
  {"content":"\r\n\r\nمسدود است يعنى نه از طريق خبر واحد مىتوان علم به حكم شرعى پيدا كرد چون ظنى الصدور است و نه از طريق اجماع منقول و نه از طريق شهرت و . . . از هيچ‌كدام نمىتوان علم به حكم پيدا كرد كه در اين صورت انسداد كبير حاصل است .\r\n\r\nانسداد نوعى\r\nآن است كه در نوع مسائل خاص و احكام مترتب برآن راه علم مسدود است .\r\n\r\nانصراف\r\nآن است كه از شنيدن لفظ مطلق ، ذهن ما منصرف و متوجه شود به سوى يك فرد يا يك صنف ديگر از آن لفظ مطلق ، نه به سوى معناى آنكه اطلاق دارد .\r\nمثلا از شنيدن كلمهء حيوان ، ذهن عرف انصراف پيدا مىكند به غير انسان ، ولى خود انسان به ذهن نمىآيد .\r\n\r\nانصراف بدوى\r\nآن است كه انصراف سرچشمه از خود لفظ نگرفته بلكه سبب و منشأ خارجى دارد . مثلا : به آن ، فرد يا صنف معينى در خارج غلبه وجودى دارد يا انسانهاى يك منطقه با آن صنف سروكار زيادترى دارند و در اثر اين ارتباط زياد ، ذهنشان مأنوس شده با اين فرد يا صنف و از شنيدن آن لفظ همين مصداق به ذهن آنها مىآيد بدون اينكه ظهور لفظى در كار باشد . مثلا با شنيدن كلمهء انسان ذهن ما منصرف مىشود به سفيدپوست و در هر منطقه‌اى مردم آنجا با صنف خاصى از يك مطلق انس دارند يا غلبه وجودى دارند ، تا مطلق گفته شود ، آن فرد به ذهن مىآيد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nانصراف ظهورى\r\nآن است كه منشأ انصراف ذهن به سوى يك فرد يا يك صنف از افراد يا اصناف مطلق ، بنا بر ظهور خود لفظ در آن فرد يا صنف ، در اثر كثرت استعمال در معنى باشد . يعنى اين لفظ مطلق ، در خصوص فرد يا صنف ، آن‌قدر زياد استعمال شده كه در اثر كثرت استعمال ، ظهور در اين معنى پيدا كرده به‌طورى كه هرگاه به‌طور مطلق به كار برده مىشود همين فرد يا صنف به ذهن مىآيد .\r\nمثلا : كلمه حيوان ، در لغت وضع شده براى مطلق ما له الحياة ، خواه انسان يا ساير حيوانات منتهى عند العرف ، اين كلمه خيلى زياد در غير انسان استعمال شده و در اثر كثرت استعمال ، ذهن هميشه از اين كلمه انصراف پيدا مىكند به غير انسان از ساير حيوانات مثل بقر ، غنم و . . .\r\n\r\nانحلال « 1 »\r\nانحلال به‌معناى منحل شدن است كه در علم اصول در موارد ذيل مورد استفاده قرار مىگيرد .\r\nالف : انحلال در مورد اجمالى به‌معناى تكليف : مثال : رضا علم اجمالى دارد به وجوب « الف » يا « ب » . سپس علم تفصيلى و قطعى به وجوب « الف » و عدم وجوب « ب » پيدا مىكند ، در اينجا علم اجمالى اول منحل گشته ، و علم تفصيلى جديدى حادث گشته ، كه اين زوال علم اول و حدوث علم دوم را انحلال گويند .\r\nب ، انحلال حكم تكليفى : صور انحلال حكم تكليفى به موجب انشاء حكم :\r\n1 - انحلال به واسطه احكام مستقله متعدد : مثلا وقتى دستور از ما فوق صادر مىگردد كه « هر عالمى را احترام كنيد » در اين فرمان انشاء حكم يكى است ، اما\r\n\r\n\r\n","description":"","footnote":"\r\n( 1 ) . فرهنگ تشريحى اصطلاحات اصول ص 130 .\r\n","page_name":" 65 ","page_number":65},
  {"content":"\r\n\r\nعقل و عرف آن را به انشائات مستقله‌اى ، به تعداد افراد عالم تقسيم مىكند . مثل اين است كه به‌طور جداگانه براى احترام هر عالمى فرمان صادر شده باشد . به بيان ديگر اگر صد عالم وجود داشته باشد ، با احترام همهء آنان صد امتثال تحقق يافته است ، و اگر فقط پنجاه نفر از آنان را احترام كنند ، طبعا پنجاه امتثال و پنجاه عصيان محقق شده است .\r\n2 - انحلال به واسطه اجزاى متعدد : مثلا وقتى مولى فرمود ، « نماز صبح واجب است » اين وجوب داراى وحدت حقيقى است كه به اعتبار اجزاى خود تعدد اعتبار پيدا مىكند ، زيرا نماز مركبى است كه تمام اجزاى و ابعاض آن با همان حكم واجب شده است . پس حكم در مورد مركب به تعداد اجزاى آن مركب منحل گشته است .\r\nج : انحلال حكم وضعى : هنگامى كه با انشاى واحد حكم وضعى صادر مىشود :\r\n1 - گاهى اين حكم به احكام وضعيهء مستقله متعدد منحل مىگردد ، مثلا فروشنده اجناس مختلفه‌اى در را معرض فروش قرار داده ، و براى هر جنسى قيمتى مشخص كرده است ، حال مىخواهد براى هر جنسى بيع مستقلى انجام دهد ، مىگويد : اين اجناس مختلفه را فروختم با قيمتى كه براى هريك معين كرده‌ام ، در اينجا گرچه با يك صيغه بيع را محقق كرده است ، اما اين يك بيع و تمليك به بيع و تمليكهاى متعدد مستقل منحل مىشود ، به‌گونه‌اى كه هريك احكام خاص خودش را خواهد داشت .\r\n2 - گاهى به اجزاء غير مستقلهء متعددى تقسيم مىشود مثلا فروشنده بگويد :\r\nاين خانه را فروختم ، گرچه بيع بيش از يكى نبوده ، اما به دليل آنكه خانه داراى اجزاء است ، طبعا به تعداد اجزاى مركب منحل مىگردد ، در نتيجه هر جزء از خانه مورد معامله ضمنى است ؛ و اگر بعد از معامله معلوم گردد كه بعضى از مبيع مال غير بوده ، در آن صورت خريدار خيار تبعض صفقة دارد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nاهمال\r\nجايى است كه متكلم در مقام بيان نيست و متكلم مىبيند نه مصلحت اقتضاء دارد بيان را و نه عدم بيان را و در هيچ‌كدام غرض نيست و لذا كلامش را مهمل مىگذارد به اين اهمال مىگويند .\r\n\r\nايقاعات\r\nعبارتند از : انشائاتى كه فقط داراى ايجاب است و قبول ندارد به عبارت ديگر يك‌طرفه است نه طرفينى مانند : عتق كه فقط مولى مىگويد « انت حرّ » يا « اعتقتك فى سبيل اللّه » و عبد از قيد رقيت آزاد مىشود چه قبلت بگويد يا نگويد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\n( ب )\r\n\r\nبناى عقلا\r\nبناى عقلا عبارت است از روش عموم مردم در گفتگو در باب معاملات و روابط اجتماعى آنان بر گرايش عمومى و عرف عمومى « بناى عقلاء » گفته مىشود . مثل رجوع به خبره ، عمل بر ظاهر كلام .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n( ت )\r\n\r\nتبادر « 1 »\r\nعبارت است از سبقت گرفتن يك معنى به ذهن انسان در مقابل ساير معانى مثلا در ذهن ما هزاران معنى انبار شده ، حال انسان وقتى لفظ خاصى را مىشنود از آن معانى ذهنى يكى زودتر از همه حاضر مىشود اين تبادر است ، تبادر دو قسم است :\r\n1 - تبادر يك معنى از نفس لفظ بدون هيچ‌گونه قرينه‌اى ( مثل تبادر حيوان مفترس از رأيت اسدا )\r\n2 - تبادر معنى از لفظ به كمك قرينه « مثل رأيت اسدا يرمى » كه با آمدن قرينه معناى مجازى تبادر مىكند حال قسم اولى علامت حقيقت بودن است نه قسم ثانى .\r\n\r\nتباين\r\nهرگاه نسبت بين دو مفهوم كلى چنين باشد كه هيچ‌گاه هيچ‌يك از آنها بر هيچ فردى از افراد آن ديگرى صادق و منطبق نباشد مانند مفهوم حجر با شجر و انسان با بقر آن دو نسبت را تباين كلى يا تباين مطلق و اين دو كلى را متباينين خوانند .\r\n\r\n\r\n","description":"","footnote":"\r\n( 1 ) . اصول الفقه ج 1 ص 23 .\r\n","page_name":" 69 ","page_number":69},
  {"content":"\r\n\r\n\r\nتبعيت\r\nچهار معنى دارد :\r\n1 - تبعيت به‌معناى مجازيت و عرض بودن است .\r\n2 - تبعيت به‌معناى مجرد تأخر در وجود باشد .\r\n3 - تبعيت به‌معناى معلول بودن باشد .\r\n4 - تبعيت به‌معناى ترشح نمودن وجوب مقدمه است از وجوب ذى المقدمه منتهى نه به اين معنى كه وجوب ذى المقدمه علت باشد و وجوب مقدمه معلول بلكه به اين معنى كه وجوب ذى المقدمه باعث و انگيزه و داعى مولى باشد براى امر به مقدمه و واجب كردن مقدمه در حق مكلفين .\r\n\r\nتجرى\r\nتجرى يعنى تمرد و بىاعتنايى به قانون و بىپروا بودن در انجام دادن جرم و گناه . شخصى با علم به اينكه كارى جرم و گناه بوده ، و آن را مرتكب شود ، سپس معلوم گردد كه آن كار گناه نبوده به چنين شخصى « متجرى » گويند .\r\nسؤال : آيا تعميم بر گناه و قصد مخالفت با مولى تجرى است ، يا به آن عمل خارجى تجرى گويند ؟ هريكى از دو قول طرفدارانى دارد .\r\nسؤال : آيا تجرى از نظر عقل قبيح ، و از نظر شرع حرام و موجب مجازات و عقاب است ؟ برخى از علماى اصول معتقدند تجرى بر اراده منطبق بوده و قبح عقلى و حرمت شرعى ندارد . زيرا قبح عقلى و حرمت شرعى ، دنبال امر اختيارى است و اراده امرى است غير اختيارى . به بيان ديگر « ما وقع لم يقصد و ما قصد لم يقع »\r\nشيخ انصارى تجرى را به شش صورت زير ترسيم فرموده است :\r\n1 - عزم بر معصيت . 2 - عزم همراه با انجام دادن بعضى از مقدمات . 3 - عزم همراه با انجام دادن بعضى از امورى كه اعتقاد به معصيت بودن آنها دارد .\r\n4 - انجام دادن امورى كه احتمال مىدهد كه آنها معصيت باشند با اميد به اينكه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمعصيت در ضمن آن محقق خواهد شد . 5 - انجام دادن امورى و بىاعتنا به حرام بودن يا نبودن آن عمل و بىمبالات بودن در اين امر . 6 - انجام دادن امورى به اميد اينكه معصيت و گناه نباشد و ترس از گناه بودن آن عمل .\r\nسپس شيخ مىگويد : تمام شش قسمى كه ذكر شد در بىمبالاتى يا كم‌مبالاتى نسبت به معصيت مشترك هستند ، لذا همگى داراى قبح عقلى بوده ، اما از نظر حرمت شرعى و عقاب جاى تأمل دارد « 1 » .\r\n\r\nتجزى\r\nتجزى در لغت به‌معناى بخش كردن و پاره‌پاره كردن است ، و در اصطلاح به اجتهاد در پاره‌اى از احكام را گويند و چنين مجتهدى را « مجتهد متجزى » نامند در مقابل مجتهد مطلق .\r\n\r\nتحقيق مناط « 2 »\r\nاهل سنت . اجتهاد را بر سه عمل اصلى بخش كرده‌اند :\r\nتحقيق مناط ، تخريج مناط ، تنقيح مناط ، تحقيق مناط ، بررسى كردن دربارهء متعلق حكم و موضوع آن است ، براى بدست آوردن معنى صحيح و دقيق ، مثلا هرگاه كسى مىخواهد مايعى را بنوشد كه محتمل است خمر باشد بايد تحقيق كند تا احراز نمايد كه آن چيز آيا شراب است يا نيست ؟ پس هرگاه بعد از تحقيق بر او مسلم شد كه اين خمر است و بايد از آن بپرهيزد .\r\n\r\nتخريج مناط « 3 »\r\nبيرون آوردن حكم و در اصطلاح عبارت است از اينكه ، شارع حكمى را بدون ذكر مناط و سبب آن ، قانون‌گذارى كند و آنگاه فقيه ، با نظر و عقل خود علت و مناط آن را بيرون آورده استنباط مىكند كه ، مثلا شارع مقدس رباى در\r\n\r\n\r\n","description":"","footnote":"\r\n( 1 ) . فرائد الاصول ص 8 - فرهنگ تشريعى اصطلاحات اصول ص 139 .\r\n( 2 ) . قوانين الاصول - ج 2 ص 85 .\r\n( 3 ) . قوانين الاصول - ج 2 - ص 85 .\r\n","page_name":" 71 ","page_number":71},
  {"content":"\r\n\r\nگندم را حرام كرده است ، و فقيهى استنباط مىكند كه : گندم به علت پيمانه‌اى بودن ، مكيل بودن ، داراى حكم حرمت‌شدهء و با اين‌گونه برداشت ، حكم مزبور را براى هر چيز پيمانه‌اى ثابت مىداند .\r\nتخريج مناط از اقسام قياس مستنبط العلة است كه شيعه آن را حجّت نمىداند .\r\n\r\nتخصص\r\nآن است كه عنوان عام ، از همان به دو امر بدون اينكه تخصيص بخورد فى حد نفسه شامل اين افراد نمىشد كه خروج موضوعى دارند .\r\nمثلا وقتى مىگويد : « اكرم العلماء » ، اينجا جهال تخصصا بيرون هستند و نيازى به تخصيص ندارند . نظير استثناى منقطع كه « جاءنى القوم الا حمارا » باشد .\r\nحمار ، از اول ، داخل در قوم نبود تا بعد استثنا شود بلكه از اول ، بيرون بوده است .\r\n\r\nتخصيص\r\nعبارت از خارج نمودن بعضى از افراد موضوع از تحت شمول حكم كه براى عام ثابت است ، يا ممتاز كردن بعضى از افراد تحت شمول يك موضوع مبتنى بر بيان خصوصيت است . بعد از اينكه موضوعا داخل هستند يعنى عنوان عام فى نفسه شامل آنها هم مىشود ، لكن به توسط تخصيص و تبصره ، اين افراد را از تحت حكم عام بيرون مىبريم مثل : « اكرم العلماء الا الفاسقين منهم » .\r\nمورد تخصيص شبيه مستثناى متصل است . مثل : « جاءنى القوم الّا زيدا » كه زيد موضوعا داخل در قوم است ولى حكما خارج است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nتخصيص اكثر\r\nآن است كه متكلم ، اول عامى را بگويد سپس اكثريت افرادش را از تحت عام اخراج حكمى كند . مثلا « اكرم العلماء الّا علماء الصرف و النحو و الكلام و الاصول و الرجال و . . . » كه فقط علماى فقه در تحت آن بماند .\r\n\r\nتخصيص اقل\r\nآن است كه به واسطه تخصيص يك يا دو نفر يا 3 درصد را خارج كند كه بهترين نوعش همين است .\r\n\r\nتخصيص كثير\r\nآن است كه به واسطه تخصيص جمع كثيرى را خارج كند مثلا 40 درصد را .\r\n\r\nتخصيص قليل\r\nآن است كه به واسطه تخصيص جمع قليلى را خارج كند مثلا 10 درصد .\r\n\r\nتداخل اسباب « 1 »\r\nدر بحث مفهوم شرط به‌معناى اجتماع اسباب متعدد در تاثير در مسبب واحد و در مسبب واحد و است مثل « قتل زيد » كه اگر زناى محض كرد ، بايد كشته شود ؛ اگر لواط كرده ، هكذا ؛ و اگر مسلمانى را عمدا كشت ، هكذا حال اگر هر سه كار را كرد تداخل مىكند چون قتل زيد يك‌بار تحقق مىيابد .\r\n\r\n\r\n","description":"","footnote":"\r\n( 1 ) . اصول الفقه ج 1 ص 118 .\r\n","page_name":" 73 ","page_number":73},
  {"content":"\r\n\r\n\r\nتداخل مسببات « 1 »\r\nدر بحث مفهوم شرط به‌معناى اكتفا نمودن بر فعل واحد در مقام امتثال تكاليف متعدده مىباشد . حال : گاهى مسببات هم در اسم و هم در مسمى و حقيقت ، متفاوت هستند . مثلا يكى صلاة است ؛ يكى غسل است ؛ يكى صوم است ؛ و در اين صورت احدى قائل تداخل نشده است .\r\nگاهى مسببات در اسم مشتركند ولى در مسمى و حقيقت متفاوتند . مثلا همه نمازند ولى يكى نماز آيات يكى نماز ميت و يكى نمازهاى يوميّه كه كاملا از همه ديگر متفاوتند و در اين صورت هم تدخل در مسببات معنى ندارد .\r\nو گاهى مسببات هم در اسم و هم در ماهيت و مسمى مشتركند مثل غسل جنابت ، مس ميت ، نذر كه همه نامشان غسل است و كيفيت و حقيقتشان يكى است ، كه در اين قسم بين علماء اختلاف است و يك صورت را از اين قاعده مستثنى و تداخل مسببات را جارى مىكنند و آن صورتى است كه ما بين دو واجب عموم و خصوص من وجه باشد و دليل هركدام از دو واجب هم ، نسبت به ماده اجتماع مطلق باشد ، اينجا مسببات تداخل مىكنند و مىشود به فعل واحد اكتفا كرد . مثلا مولى فرمود « تصدق على المسكين و تصدق على ابن سبيل » حال اگر شخصى واحد هر دو صفت را داشت اگر بر چنين فرد تصدق شود هر دو تكليف امتثال شده .\r\n\r\nتراجيح « 2 »\r\nهنگامى كه دو دليل باهم تعارض كنند در اوصافى كه دارند از قبيل عدالت\r\n\r\n\r\n","description":"","footnote":"\r\n( 1 ) . اصول الفقه - ج 1 ص 118 .\r\n( 2 ) . اصول الفقه ج 3 ص 210 - اصول استنباط ص 299 .\r\n","page_name":" 74 ","page_number":74},
  {"content":"\r\n\r\nراوى ، شهرت روايت و . . . باهم متفاوت باشد مثلا راوى يكى از دو دليل اعدل از ديگرى باشد و . . . در اين صورت بر صفت تفاضل اين دو دليل اسم ترجيح مىگذارند .\r\n\r\nترتب « 1 »\r\nگاهى دو عمل كه هر دو داراى ملاك هستند و در هر دو مصلحت وجود دارد ، تصادفا با يكديگر در ظرف زمان و مكان واحد اجتماع كنند و يكى اهم از ديگرى است ( نظير : ادلهء نجاست و نماز اول وقت يا نظير نجات غريق و نماز آخر وقت و . . . ) در اينجا معنى ترتب اين است كه هم اهم امر دارد و هم مهم ، منتهى نه در عرض هم بلكه در طول هم ؛ يعنى امر به مهم مترتب به امر به اهم است گويى مولا فرموده : « انقذ الغريق و ان عصيت فصل » و يا فرموده : « ازل النجاسة عن المسجد و ان عصيت فصل و امثال ذلك . . . »\r\n\r\nترجيح بلا مرجح\r\nهرگاه دو فكر يا دو دليل در مقام معارضه با يكديگر قرار گيرند و يكى از آن دو داراى مزيتى باشد ، آن مزيت را مرجّح ( به تشديد و كسر جيم ) نامند . و دارنده چنين مزيتى را راجح گويند و نقطه مقابل آن را مرجوح خوانند . بنابراين در مقام تعارض تقديم مرجح بر راجح ترجيح بلامرجح است ، و ترجيح بلا مرجح عقلا زشت و قبح است .\r\n\r\nترك\r\nمجرد ترك امر عدمى محض است يعنى بجا نياوردن و عدم اتيان ، و ترك\r\n\r\n\r\n","description":"","footnote":"\r\n( 1 ) . اصول الفقه - ج 2 ص 308 .\r\n","page_name":" 75 ","page_number":75},
  {"content":"\r\n\r\nاعم است از اينكه ميل باطنى باشد يا نباشد مثلا اينكه گاهى انسان ذاتا از شرب خمر بدش مىآيد لذا ترك مىكند .\r\n\r\nتزاحم و اقسام آن « 1 »\r\nعبارت از توجه دو تكليف متضاد حاصله از دو حكم فعليت يافته است .\r\nتوضيح اينكه هرگاه دو حكم فعليت يافته و تصادفا برعهدهء مكلف قرار گرفته باشد و طورى كه نتواند بين آن دو را جمع كرده و هر دو را باهم امتثال كند بين آن دو تزاحم است و آن را حكمين متزاحمين خوانند .\r\nتزاحم اقسامى دارد و در اقسام تزاحم حكمين به ذكر برخى از آنها بسنده مىكنيم :\r\n1 - تزاحم ، به خاطر آنكه دو حكم ، تصادفا به يك چيز تعلق گرفته‌اند مثل اجتماع امرونهى ، مثلا امر شده به شستن جامه و نهى شده از غصب كردن ، و فرض كنيد كه مكلف جز آب غصبى در اختيار ندارد ، حكم وجوب شستن ، مكلف را به شست‌وشوى جامه مىخواند و حكم حرمت تصرف در غصب ، او را به شست‌وشو نكردن مىخواند ، زيرا شست‌وشو كردن تصرف در غصب ، و حرام است ، پس اين دو حكم متزاحم يكديگرند .\r\n2 - تزاحم بين دو ضد ، كه هر دو واجب هستند مثل اينكه : دو مؤمن در دريا در حال غرق شدن هستند و نجات هر دو واجب است ، در حالى كه مكلف جز يكى را نمىتواند نجات دهد .\r\n3 - تزاحم بين مقدمه و ذى المقدمه ، آنجا كه حرام ، مقدمه واجب شود ، يا واجب مستلزم حرام گردد ، مثلا نجات غريق به تصرف در ملك غير وابستگى داشته باشد كه حرام مقدمه واجب گرديده است ، و وجوب نجات ، با حرمت تصرف در ملك غير متزاحم يكديگرند .\r\n\r\n\r\n","description":"","footnote":"\r\n( 1 ) . اصول الفقه - ج 3 ص 213 .\r\n","page_name":" 76 ","page_number":76},
  {"content":"\r\n\r\n\r\nتساوى\r\nدو كلى متساوىاند در صورتى كه بر هرچه كه اين كلى صدق كند آن كلى ديگر هم صدق كند . به عبارت ديگر هر دو مفهوم كلى كه همه افراد و مصاديق آنها مشترك باشد و هيچيك داراى فرد و مصداقى نباشد ، كه فرد ديگرى نداشته باشد ، آن دو كلى را متساويان و نسبت بين آنها را تساوى نامند :\r\nمانند : انسان و ناطق و يا مثل مفهوم انسان و متفكر .\r\n\r\nتسلسل\r\nدر لغت به‌معناى روان شده آب و هر امرى است كه وجود آن موقوف بر وجود ديگرى باشد و در اصطلاح فلسفه ، تسلسل يعنى ترتب و ادامه سلسلهء علت و معلول تا بىنهايت . به عبارت ديگر تسلسل عبارت است از ترتب امور غير متناهى به نحوى كه مترتب لاحق ، مترتب بر مرتبت سابق ، و به دنبال آن باشد . و بالاخره امورى كه در ترتب وجودى به يكديگر پيوسته باشند\r\n\r\n[ اقسام تسلسل 
  ]\r\nتسلسل از لحاظ امور متسلسل اقسامى به شرح زير دارد :\r\nالف : تسلسل در امور اعتبارى كه بر حسب اعتبار معتبر است و آن را تسلسل يقفى ناميده‌اند ، كه با توقف و عدم اعتبار اعتباركننده متوقف مىشود . اين نوع تسلسل را باطل ندانسته‌اند . چون در حقيقت تسلسل نيست و شخص مىتواند هر اندازه كه بخواهد اوهام و تخيلات خود را دنبال هم ادامه دهد ؟ .\r\nب : تسلسل در حوادث و امور فانى ، اين نوع تسلسل باطل نيست . زيرا اجراى آن به‌طور تدريجى موجود و معدوم مىشود و جمع در يك وجود نخواهد بود ؛ و حوادث زمانى هريك در ظرف خود موجود است .\r\nج : تسلسل در علّت و معلول كه عبارت است ترتب امور غير متناهى ، كه هر مرتبتى علت لاحق و معلول سابق خود باشد ، و اين نوع تسلسل باطل و محال است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدليل بطلان تسلسل چيست ؟ چون وجود معلول يا پديده ، وجودى است وابسته . نيازمند و غير قائم به ذات خود ، و به ديگر سخن به ممكن الوجود وجود رابط هم گويند ، بنابراين هرگاه فرض كنيم چنين موجوداتى در حد بىنهايت وجود دارند لازم مىآيد كه بىنهايت وجود وابسته ، نيازمند ، قائم به غير و رابط داشته باشيم بىآنكه آن غير ، و آن وجود مستقل كه تكيه‌گاه اين وجودهاى وابسته و رابط است موجود باشد ، و اين محال است .\r\n\r\nتصور بنفسه يا تفصيلى\r\nآن است كه واضع ، خود آن معناى موضوع له را با تمام خصوصياتش تصور كند مثلا معناى انسان را با همهء اجناس و فصولى كه دارد از بعيده و قريبه .\r\n\r\nتصور به وجهه يا اجمالى\r\nآن است كه واضع حين الوضع نفس معناى موضوع له را با همهء خصوصيات تصور نكرده بلكه يك عنوان عام و كلى را تصور نموده كه آن عنوان منطبق بر اين معناى موضوع له و مشير به آن است .\r\n\r\nتصويب اشعرى\r\nشعارشان اين است كه كل مجتهد مصيب و مىگويند : خداوند در لوح محفوظ هيچ حكمى ندارد و جعل حكم از سوى خداوند تابع فتاوا و آراى مجتهدين است ، لذا اگر روزى رأى و فتواى مجتهد عوض شود حكم اللّه هم تغيير مىيابد چون همهء موضوع از براى حكم همين فتواى مفتى است و رأى او كه تغيير يافت موضوع هم تغيير يافته و با تبديل موضوع ، بالضروره حكم هم عوض مىشود بر اين اساس اصلا خلاف و واقعى در كار نيست تا بحث از مطابقت و مخالفت واقع در كار باشد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nتصويب معتزلى\r\nاين‌ها نيز شعارشان كل مجتهد مصيب است منتهى قبول دارند كه خداوند در لوح محفوظ احكامى دارد كه عالم و جاهل در آن احكام شريكند و لكن احكام واقعيه‌اى كه به درجه فعليت مىرسد و وظيفهء فعلى مكلفين مىباشد همان امورى است كه اماره بر آنها قائم شده و مؤدّاى اماره هستند و امّا احكامى كه اماره‌اى برطبق آنها قائم نشده فقط در مرحله شأنيت و اقتضا باقى مىمانند حال به عقيده اين‌ها هم اگر اماره مخالف واقع در آمد سبب اضمحلال ملاك واقع مىگردد ، و در نتيجه موجب دگرگونى در ( درك ) واقع مىشود و بر اين اساس حكم اللّه واقعى كه بر سر حد فعليت رسيده باشد تابع آراى مجتهدين است و با تبديل راى متبدل مىشود .\r\n\r\nتعادل « 1 »\r\nكلمه تعادل بر وزن تفاعل است و در لغت عرب به‌معناى توازن و هماهنگى استعمال شده و در اصطلاح اصوليين عبارت است از هم وزن و برابر بودن دو دليل متعارض در تمام جهاتى كه يكى بر ديگرى مىتوانست رجحان و برترى داشته باشد يعنى هيچ‌كدام واجد امتياز بر ديگرى نيست تا تقدم داشته باشد .\r\n\r\nتعارض در اصول\r\nآن است كه هركدام از دو دليل ، ديگرى را تكذيب نموده و مهر بطلان بر او بزند يعنى اين دليل بگويد آن دليل ديگر كذب است و واجد ملاك نيست و از مولى صادر نشده آن دليل ديگر هم بگويد كه اين دليل كذب است و ملاك صحيح را ندارد و اين منافات بين دو دليل به‌گونه‌اى است كه مكلف در عمل و چگونگى جمع بين آنها دچار سرگردانى مىشود و در هر حال قابل جمع نيستند ، تعارض داراى 7 شرط است كه در باب ( ش ) قسمت تعارض آمده است .\r\n\r\n\r\n","description":"","footnote":"\r\n( 1 ) . اصول الفقه - ج 3 - ص 210 .\r\n","page_name":" 79 ","page_number":79},
  {"content":"\r\n\r\n\r\nتعارض در لغت « 1 »\r\nتعارض در لغت عرب مصدر باب تفاعل است و مشتق است از عرض كه دو معنى دارد .\r\n1 - به‌معناى اظهار وجود كردن كه اين معنى در باب تعارض مناسب است چون هركدام از دو دليل متعارض در مقابل دليل ديگر عرض اندام و اظهار وجود مىكند .\r\n2 - به‌معناى عرض مقابل طول است كه البته اين نيز در باب تعارض صحيح است چون متعارضين بايد در عرض هم باشند نه در طول هم يعنى بايد در يك رتبه باشند نه در دو رتبه .\r\n\r\nتعبدى\r\nتعبد در لغت به‌معناى دعوت به فرمانبردارى و اطاعت است و تعبدى يعنى چيزى را بدون چون‌وچرا پذيرفتن . هرگاه مفاد حكمى مطابق هيچ‌يك از قواعد عقلى و عرفى نباشد و فكر بشر از يافتن محمل برآن عاجز باشد ، مىگويند اين حكم از باب تعبد است .\r\n\r\nتقرير\r\nآن است كه شخص در منظر و مسمع معصوم ( عليه السّلام ) فعلى را انجام دهد و يا سخنى پيرامون حكمى از قبيل شرعيه ، بر زبان جارى سازد و يا داراى اعتقاد ويژه‌اى باشد و معصوم ( عليه السّلام ) با علم و التفات سكوت نموده و جلوى اين عمل يا گفتار و يا پندار را نگيرد اين سكوت به‌معناى امضاى امام ( عليه السّلام ) است و به معناى صحه گذاشتن و امضا كردن آن قول يا فعل يا عقيده مىباشد .\r\n\r\n\r\n","description":"","footnote":"\r\n( 1 ) . كفاية الاصول - ج 2 ص 376 .\r\n","page_name":" 80 ","page_number":80},
  {"content":"\r\n\r\n\r\nتقرير در عقيده\r\nآن است كه شخصى با معتقدات ويژه‌اى در رابطه با خدا و معاد و . . . است و به محضر امام ( عليه السّلام ) رسيده و امام در برابر اعتقادات او سكوت نموده اين سكوت به‌معناى امضا و تصحيح آن است .\r\n\r\nتقرير در فعل\r\nآن است كه شخصى در مشهد و محضر امام ( عليه السّلام ) كارى را انجام دهد مثلا وضو بگيرد و امام ( عليه السّلام ) سكوت كند اين سكوت به‌معناى امضا و تصحيح آن عمل است .\r\n\r\nتقرير در قول\r\nآن است كه شخصى در محضر امام ( عليه السّلام ) حكمى از احكام خدا از قبيل وجوب جمعه را بيان كند و يا كيفيت عبادت يا معامله‌اى را بيان كند و امام ( عليه السّلام ) سكوت كند اين سكوت به معنى امضاى آن است .\r\n\r\nتنافى مطلق با مقيد\r\nتفاوت و وجه تمايزى را كه هر مطلقى با مقيدشدهء خود دارد تنافى مطلق در مقيد نامند .\r\nتوضيحا اينكه : ظاهر مطلق با ظاهر مقيد ، قابل جمع نيستند . به عبارت ديگر ، نمىخواهيم هم به ظاهر مطلق عمل كنيم و هم به ظاهر مقيد بلكه بايد در ظاهر احدهما تصرف و از ديگر رفع يد كنيم .\r\n\r\nتقسيمات اوليه\r\nواجب گاهى به دو قسم تقسيم مىشود كه يك قسم آن تقسيمات اوليه واجب است كه عبارت است از تقسيماتى كه عارض مىشود بر ذات الواجب با\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nقطع نظر از تعلق امرى به آن واجب . مثلا صلاة كه يكى از واجبات اسلامى است . فى حد ذاته به تعداد اجزاء و شرايطى كه برايش متصور است تقسيم مىشود مثلا با سوره و بىسوره ، با ركوع و بىركوع و . . . كه اين‌ها تقسيمات اوليه هستند .\r\n\r\nتقسيمات ثانويه\r\nتقسيمات ثانويه عبارتند از تقسيماتى كه عارض مىشوند بر واجب پس از تعلق امر به آن واجب كه تا حكمى نباشد اين تقسيمات در كار نيست و وجه تسميه‌اش به ثانويه بر همين اساس است كه ذات العمل اولا و بالذات منقسم به اين اقسام نمىشود بلكه پس از تعلق امر اين تقسيمات پيدا مىشوند لذا در اين مرحله ثانيه اين تقسيمات را دارد . مثال : نماز در خارج يا به قصد امتثال انجام مىگيرد و يا بدون قصد امتثال امر انجام مىگيرد اين تقسيم وقتى متصور است كه امرى باشد .\r\n\r\nتنقيح مناط\r\nمنقح كردن و پاك كردن ملاك علت حكم است كه ذكر شده و آنگاه ، در پرتو علت تنقيح شده حكم ، حكم را تعميم داده باشد .\r\nتنقيح مناط در جايى است كه قانونگذار ، حكم را به ملاك و سبب نسبت داده ، ولى مناسبات و اوصاف حالاتى را كه پيرامون آن را فراگرفته ، و دخالتى در ثبوت حكم ندارد ، منقح مىگرداند ، و آنها را از ارتباط داشتن نسبت به حكم و از اعتبار مىاندازد تا حكم ، عموميت و گستردگى خود را پيدا كند ، و فقيه بتواند در موارد مشابه به آن استناد و از آن استنباط كند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nتواتر اجمالى\r\nعبارت است از اينكه روايات مختلفه در موضوعات متفرقه ذكر گرديده كه هيچ‌كدام در لفظ و معنى متفق و متساوى به ديگرى نيست فقط چيزى كه هست آن است كه ما اجمالا يقين داريم كه بعضى از اين‌ها حتما از معصومين ( عليه السّلام ) صادر شده و عادتا اجمالا بنا را بر صحت انتساب اين روايات با توجه به شرايطى كه دارند مىگذارند .\r\nمرحوم آخوند خراسانى چون تواتر تفصيلى اين اخبار را قبول نداشته قائل بر تواتر اجمالى شده است .\r\n\r\nتواتر لفظى\r\nعبارت است از اينكه حديثى با الفاظ و عبارات معينى و مشخصى در حد تواتر براى ما نقل شود ، مثل حديث ثقلين : « انى تارك فيكم الثقلين كتاب اللّه و عترتى اهل بيتى ما ان تمسكتم بهما لن تضلّوا ابدا . . . »\r\nو يا حديث ولايت : « من كنت مولاه فهذا على مولاه اللهم و ال من والاه و عاد من عاداه »\r\n\r\nتواتر معنوى\r\nعبارت است از اينكه روايات گوناگونى در موضوعات و لسانهاى متعدد وارد شده كه از لحاظ لفظ و عبارت تواترى در كار نيست ولى تمام اين احاديث متفاوته در معنى بالتضمن و يا بالالتزام به يك مطلب دلالت دارند كه همان مطلب قدر جامع ميان همهء آنها است مانند : شجاعت امير المؤمنين ( عليه السّلام ) كه از صحنه‌هاى مختلف و وقايع متعدد بالملازمه استفاده شود از قبيل حادثه شگفت‌آور ليلة المبيت و دفاع جانانه على ( عليه السّلام ) در جنگ احد از وجود\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nپيامبر ( صلّى اللّه عليه و آله ) و به خاك افكندن فارس يليل در جنگ احزاب و . . . كه لازمه اين كارها وجود يك دنيا شجاعت و شهامت است .\r\n\r\nتوقف در مقام عمل\r\nعبارت است از اينكه مكلف برطبق هيچ‌كدام از ( مثلا ) احتمالات عمل نكند و دست روى دست بگذارد و منتظر بيان معصوم بشود .\r\n\r\nتوقف در مقام فتواى\r\nاين است كه مجتهد برطبق هيچ‌كدام از احتمالات و روايات فتواى ندهد .\r\n\r\nتعليق حكم به وصف مشعر عليّت است\r\nربط دادن ظاهرى حكم عام و يا خاصى به موضوعى با ذكر وصف آن موضوع دليل بر اين است كه آن وصف در انشاى چنين حكمى بر اين موضوع مؤثر بوده است . مثلا اگر گفتند : « به دانشجويان رزمنده بورسيه داده مىشود » در اين مثال حكم بورسيه بر موضوع به قيد رزمنده بودن بار شده است در نتيجه مىفهميم علت آن حكم همان وصف رزمنده بودن است « 1 » .\r\n\r\nتوقف جزا بر شرط در جملات شرطيه\r\nدو گونه است :\r\nالف : توقف عقلى و تكوينى :\r\nدر موردى است كه تمام موضوع براى اين جزا خود همان شرط است و\r\n\r\n\r\n","description":"","footnote":"\r\n( 1 ) . فرهنگ تشريعى اصطلاحات اصول : ص 163 .\r\n","page_name":" 84 ","page_number":84},
  {"content":"\r\n\r\nموضوع ديگرى اصلا ندارد ، به‌طورىكه وجود جزا بدون وجود آن شرط ، از محالات است و معقول نيست مانند : « ان ركب الامير فخذ ركابه » ، اخذ ركاب متوقف است بر ركوب امير و اگر ركوب امير نبود ، اخذ ركاب معنى ندارد .\r\nب : توقف جعلى و تشريعى :\r\nدر موردى است كه جزا عقلا توقف به شرط ندارد بلكه شارع يا جاعل ديگر آمده او را متوقف كرده بر يك شرطى كه با رفتن شرط هم ، حكم و جزاء قابليت بقا را دارد مثل : « ان كان زيد عالما فاكرمه » كه وجوب اكرام عقلا متوقف بر عالميت زيد نيست بلكه بدون آن‌هم قابل بقاست .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n( ث )\r\n\r\nثبوت ظاهرى\r\nآنست كه حكمى به حسب ظاهر كلام مولى استنباط گردد و از ظهور خطاب برداشت شود اگرچه مراد واقعى و جدى مولى نبوده باشد ، مثلا مولى فرموده :\r\nاكرم العلماء ، ظاهر كلام آنست كه حكم وجوب اكرام براى جميع علما ثابت است چه عادل و چه فاسق ، ولى پس از مدتى كه مخصص آمد و فرمود لا تركم الفساق منهم ، آن ظهور اولى مرتفع شده و ظهور ثانى برطبق مفاد و مدلول مخصص پديد مىآيد و معلوم مىشود كه از همان آغاز امر مراد واقعى مولى خصوص علماء عدول بوده است .\r\n\r\nثبوت واقعى و نفس الامرى\r\nآنست كه حكمى بر حسب واقع و لوح محفوظ هم ثابت بوده نه اينكه تنها از ظاهر خطاب استفاده شود ، بلكه به لحاظ وجود مصلحت و ملاك در متعلق آن حكم يعنى فعل مكلف ، واقعا مراد مولى بوده منتهى پس از مدتى آن ملاك يعنى مصلحت يا مفسده مرتفع شد و بدنبال آن حكم هم نابود شد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n( ج )\r\n\r\nجامع انتزاعى\r\nآن است كه ما بإزاء خارجى ندارد لكن منشأ انتزاع خارجى دارد مثل عنوان احد الامرين يا احد هذه الامور كه در خارج معينا اين است و اما آن عنوان احد الامرين را ذهن ما از خارج انتزاع مىكند .\r\n\r\nجامع عرفى\r\nيعنى آنكه عرف قدر جامع درست مىكند . مثل عنوان حيوان كه عرفا جامع بين افراد خودش ما عداى انسان است .\r\n\r\nجامع ماهوى\r\nآن جامعى است كه در خارج ما بازاء دارد و حقيقتا موجود است مثل انسان ، حيوان و . . . كه جامع ما بين افراد كثيره است و خارجا هم موجود است : از باب اينكه كلى طبيعى ، به عين وجود افراد موجود است .\r\n\r\nجاهل قاصر\r\nيعنى كسى كه دسترسى به هيچ طريق معتبر عقلى و شرعى ندارد ، چنين\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nانسانى اگر با حكم واقعى از در مخالفت در آمد عند اللّه و در قيامت معذور است ، يعنى عقاب نمىشود .\r\n\r\nجاهل مقصر\r\nيعنى كسى كه دسترسى به علم يا امارهء معتبره داشت و مع‌ذلك كوتاهى نمود و فحص نكرد تا اينكه در مخالفت واقع افتاد چنين انسانى در حكم عالم بوده و به عالم ملحق مىشود .\r\n\r\nجعل\r\nدر لغت به‌معناى قرار دادن ، آفريدن ، گردانيدن و غير آن آمده است . و در اصطلاح به‌معناى ايجاد به كار مىرود . مثلا : پرسيده مىشود مجعول علت چيست ؟ مقصود آن است كه آنچه علت ايجاد مىكند و به آن تحقق مىبخشد چيست ؟ وجود است يا ماهيت و يا نسبت وجود و ماهيت . كه پاسخ صحيح آن است كه مجعول همان وجود است\r\n\r\nجعل بسيط\r\nبه‌معناى آفريدن و خلق كردن است يعنى ايجاد الشى كه همان مفاد كان تامه است مانند : « جعل اللّه الانسان » : مقصود آن است كه خدا انسان را آفريد و وجود را به او افاضه كرد لازم به ذكر است كه جعل بسيط يك مفعول مىگيرد و كذا به وجود نفسى تعلق مىگيرد .\r\n\r\nجعل مركب\r\nبه‌معناى قرار دادن چيزى يا ايجاد چيزى براى چيزى است يعنى همان جعل شىء لشيء كه مفاد كان ناقصه است مانند « جعل اللّه زيدا شجاعا » كه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمقصود آن است كه شجاعت را به زيد افاضه كرد و او را شجاع گرداند بايد توجه داشت كه جعل مركب دو مفعول دارد و به وجود رابط تعلق مىگيرد .\r\n\r\nجعل يا سلب تكوينى\r\nعبارت است از ايجاد شىء در خارج و عالم تكوين و يا سلب شىء در خارج و عالم تكوين .\r\n\r\nجعل يا سلب تشريعى\r\nعبارت است از ايجاد شىء اعتبارا و در عالم تشريع ، يا سلب شىء اعتبارا و در عالم تشريع مثلا خدا بگويد : « افعل كذا » كه اين جعل تشريعى است و يا « لا تفعل كذا » كه اين نفى تشريعى است .\r\n\r\nجمع تبرعى و عقلى « 1 »\r\nعبارت از وجه‌الجمعى كه عقل با دقت و باريك‌بينى مىتراشد ولى به درجه ظهور عرفى نمىرسد و عقلاء عالم در محاورات خود چنين بنائى ندارند ، اين قسم از جمع حد و مرزى ندارد بلكه غليظترين متعارضها را مىتوان به دقت عقلى تأويل برده و بين آن دو را جمع نمود فى المثل يك دليل مىگويد : « اكرم العلماء » : و دليل ديگرى مىگويد : « لا تكرم العلماء » : عقل مىتواند بين آن دو را جمع كند به اينكه اولى را حمل بر عالم عادل و دومى را بر عالم فاسق كند ، و تنها در متعارض نص اين توجيه عقل راه ندارد چون نص قابل توجيه نيست ولى از نصوص كه بگذريم دو ظاهر و لو عام و خاص مطلق نباشند بلكه عامين من وجه يا متباينين باشند يا يك نص با يك ظاهر قابل جمع تبرعى هستند .\r\n\r\n\r\n","description":"","footnote":"\r\n( 1 ) . فوائد الاصول - ج 4 - ص 727 .\r\n","page_name":" 89 ","page_number":89},
  {"content":"\r\n\r\n\r\nجمع عرفى\r\nعبارت است از جمعى كه عرف عام و عقلاى عالم آن را مىپسندند و در محاورات خود عملا از آن بهره مىگيرند از قبيل : دليل عام و دليل خاص كه در عرف مردم توسط دليل خاص ، عام را تخصيص مىزنند و در اين مورد سرگردان نمىمانند و همچنين است در مطلق و مقيد .\r\n\r\nالجمع مهما امكن اولى من الطرح\r\nمعناى اين قاعده اين است كه مادامىكه بين دلالت دو دليل امكان جمع عرفى باشد ، لازم است آن جمع صورت گيرد .\r\nبحث در دو مقام است :\r\nالف : دليل قاعده\r\nب : شمول و عدم شمول آن نسبت به جمع تبرعى .\r\nالف : قاعده مزبور دليلى غير از حكم عقل ندارد . زيرا زمانى دو دليل به هم تعارض خواهند كرد كه شرايط حجيت در هر دو ( از نظر سند و دلالت ) كامل باشد . بنابراين در فرض تعارض تنها مانعى كه متصور است تكاذب دو دليل نسبت به يكديگر است ، با فرض امكان جمع دلالى بين دو دليل تكاذبى در كار نخواهد بود . پس مقتضى بدون مانع است . در نتيجه راهى براى حكم به تساقط هر دو با يكى از آن دو باقى نمىماند .\r\nب : قاعده مذكور شامل جمع تبرعى نمىشود : به دليل اينكه آنكه برگشت جمع تبرعى به تأويل كيفى است ، كه نه عرف اهل محاوره با آن مساعد است ، و نه شاهدى از دليل ثالث برآن وجود دارد ، طبعا بايد گفت : قاعده مذكور شامل جمع تبرعى نمىشود . و الا موردى براى دو دليل متعارض باقى نمىماند بنابراين قدر متيقن از اين قاعده جمع عرفى است زيرا تعبد به دو امر متنافى محال است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nجمله شرطيه اخباريه\r\nآن است كه تالى آن متضمن حكايت از يك واقعيتى و اخبار از يك امرى باشد منتهى مخبر در مقام اخبار گاهى به‌طور حتم و جزم اخبار مىكند ، ( مثلا مىگويد زيد آمد ) و گاهى به نحو معلق اخبار مىكند ( مثلا مىگويد : به منزل ما بيايى ما هم به منزل شما خواهيم آمد ) .\r\n\r\nجمله شرطيه انشائيه\r\nعبارت است از جمله شرطيه‌اى كه تالى آنها متضمن انشاى حكمى از احكام شرعيه باشند چون مولى در مقام انشاى حكم گاهى حكمى را به نحو مطلق و بىقيدوشرط انشاء مىكند مثلا مىگويد « صلّ » و گاهى به نحو مشروط و معلق بر امرى انشاء مىكند . مثلا : « اذا دخل الوقت فصلّ » ، حال آن حكمى كه در جمله شرطيه انشائيه انشاء مىشود فرقى نمىكند كه حكم وضعى باشد مثل : « العصير العنبى اذا غلا و لم يذهب ثلثا يكون متنجسا » و يا حكم تكليفى باشد مثل : « إن جاءك زيد فاكرمه كه وجوب اكرام » ، حكم تكليفى است .\r\n\r\nجملهء غائيه\r\nمجموعه‌اى است كه داراى مغيا ، ادات غايت ، غايت و حكم مىباشد .\r\n\r\nجواز\r\nكلمهء جواز به چهار معنى آمده :\r\n1 - جواز عقلى به‌معناى امكان در مقابل استحاله .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n2 - جواز عقلى به‌معناى حسن در قبال قبح عقلى .\r\n3 - جواز به‌معناى آزادى و توسعه در مقابل وجوب كه منع از ترك دارد و حرمت كه منع از فعل دارد و هر دو الزامى است .\r\n4 - جواز به‌معناى احتمال .\r\n\r\nجنس\r\nعبارت است از اصل طبيعت و ماهيت كه در واقع و نفس الامر ثابت است و تقرر دارد ، خواه لفظى براى او وضع شده باشد و يا نشده باشد . مثلا ماهيت انسان حيوان ناطق است . اين ماهيت ، در ظرف واقع ، ثابت است ، خواه كسى پيدا شود و نام او را انسان بگذارد و خواه چنين وضعى در كار نباشد ، ماهيت انسان ، ماهيت انسان است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n( ح )\r\n\r\nحال\r\nسه نوع حال داريم .\r\n1 - حال تلبس و اتصاف ذات به مبدأ اشتقاق . اين حال تلبس ممكن است در گذشته بوده و ممكن است الآن يا حتى در آينده باشد .\r\n2 - حال اسناد و نسبت كه مشتق را به ذات اسناد مىدهيم اين هم ممكن است به لحاظ گذشته ، آينده يا حال باشد .\r\n3 - حال نطق « سخن گفتن » كه همين حال سخن گفتن است .\r\n\r\nحجت « 1 »\r\nحجت در لغت هرآن چيزى است كه صلاحيت دارد در مقام خصومت به توسط آن عليه ديگرى احتجاج شود .\r\nاما معناى حجت در نزد اصوليين :\r\n« الحجة كل شىء يثبت متعلقه و لا يبلغ درجة القطع » هر چيزى كه متعلق خودش را ثابت كند ولى به درجه قطع نرسد در اين تعريف دو كلمه وجود دارد :\r\n1 - « يثبت متعلقه » 2 - « و لا يبلغ درجة القطع » با قيد اول كه مراد از آن اين است كه\r\n\r\n\r\n","description":"","footnote":"\r\n( 1 ) . اصول الفقه - ج 3 ص 12 .\r\n","page_name":" 93 ","page_number":93},
  {"content":"\r\n\r\nحكم اللّه واقعى در حق تو همين مؤداى اماره است ، اصول عمليه را خارج مىكند و با قيد دوم كه لا يبلع درجة القطع است قطع و جزم صددرصد را خارج مىكند\r\n\r\nحدسى\r\nآنچه كه به واسطه حدس و تخمين به‌طور اجمالى معلوم شده باشد و يا محدوده‌اى را كه براى فهم مطلبى با حدس معين كنيم حدسى مىناميم .\r\n\r\nحسن و قبح\r\nداراى سه معناى مختلف مىباشند :\r\nالف : گاهى حسن و قبح به‌معناى كمال و نقص مىآيد ، مثلا مىگوئيم : فلان امر حسن است ، يعنى يك كمالى است براى نفس و يك ارزشى است و يا فلان شىء قبيح است ، يعنى يك نقص است براى روح انسان و يك ضد ارزش به حساب مىآيد .\r\nب : حسن و قبح به‌معناى لذت و الم يا ملايمت و منافرت با نفس . گاهى حسن و قبح گفته مىشود ، و از آنها اراده مىشود اين معنى ، يعنى مىگوئيم فلان امر حسن است يعنى لذت‌بخش است براى نفس انسانى و ملائم با طبع انسان است و يا فلان امر قبيح است يعنى نفرت‌آور و ناسازگار با طبع انسان است .\r\nج : گاهى حسن و قبح گفته مىشود و از آنها اراده مىشود مدح و ذم ، يعنى مىگوئيم فلان امر حسن است ، يعنى مدح و ستايش‌آور و فلان امر قبيح است يعنى مذمت و سرزنش دارد .\r\n\r\nحسن و قبح اعتبارى\r\nبعضى عناوين هستند كه فى حد ذاته نه علّت تامه حسن و قبح هستند و نه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمقتضى آن بلكه زشتى و زيبايى آن صددرصد اعتبارى است ، اگر داخل در عنوان حسنى باشند حسن پيدا مىكنند و اگر داخل در تحت عنوان قبحى باشند قبح پيدا مىكنند و اگر داخل در تحت هيچ‌كدام نباشد ( نه حسن داشته باشد و نه قبح ) ، مثلا عنوان ضرب اگر « ضرب اليتيم للتاديب » باشد داخل در عنوان عدل است و اگر « ضرب اليتيم للتعدى » باشد داخل در عنوان ظلم و اگر « ضرب الجماد » باشد نه حسن دارد نه قبح به اين‌ها حسن و قبح اعتبارى مىگويند .\r\n\r\nحسن و قبح ذاتى\r\nافعال اختياريه ما هركدام معنون به عنوانى است مثل عدل ، صدق و حال بعضى عناوين علت است براى حكم عقلا به حسن و قبح ، يعنى تمام الموضوع براى اين حكم و هركجا كه اين عنوان باشد عقلا بطور جزم حكم به حسن يا قبح مىكنند اين قسم از حسن و قبح ذاتى مىنامند ، و علت ذاتى ناميدنش به خاطر اين است كه اين عنوان فى نفسه و مستقلا متصف به حسن و قبح مىشود بدون اينكه داخل در تحت عنوان ديگرى باشد و خلاصه محتاج به واسطه در اتصاف نيست . مثل عدل و ظلم .\r\n\r\nحسن و قبح عرضى\r\nبعضى عناوين حسن و قبح هستند يعنى عنوان يك عنوانى است كه خودش فى نفسه داخل در تحت عنوان حسنى است و مقتضى حكم عقلا به حسن است ، ولى گاهى با حفظ همين عنوان داخل در تحت عنوان قبح مىشود و باعث حكم به قبح مىگردد يعنى به واسطه عروض و عوارض داخل در تحت عنوان حسن يا قبح مىگرديده است اين قسم را حسن و قبح عرضى ناميده‌اند ، زيرا كه با عروض عوارض حسن و قبح هم عوض مىشود مانند عنوان صدق .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nحسى\r\nآنچه كه به واسطه حواس پنجگانه معلوم شده باشد حس ناميده مىشود .\r\n\r\nحصر اضافى\r\nعبارت است از نفى حكم از بعضى ما سواى مانند :\r\n وَ ما مُحَمَّدٌ  ( صلّى اللّه عليه و آله )  إِلَّا رَسُولٌ قَدْ خَلَتْ مِنْ قَبْلِهِ الرُّسُلُ *  . . . كه مؤمنين راجع به پيامبر دو امر را معتقد بودند .\r\n1 - رسول است .\r\n2 - مخلد و جاودانه است و هرگز نمىميرد .\r\nآيهء شريفه مىگويد « پيامبر منحصرا رسول است » يعنى مخلد نيست و نفى خلد مىكند ، نه نفى ساير صفات .\r\n\r\nحصر بالمعنى الاعم\r\nعبارت است از مطلق امورى كه مفيد حصر هستند و لو مستقيما و بالمطابقه نباشد ، بلكه بالملازمه و بالمفهوم باشد . مثل استثنا كه معناى التزامى آن « حصر » است ولى اختصاص به حصر ندارد و معناى مطابقىاش اخراج است مثل :\r\n« فشربوا منه الّا قليلا » كه الاى استثنائيه است ، مراد از حصر در بحث مفهوم حصر همين معناى حصر بالمعنى الاعم مىباشد .\r\n\r\nحصر بالمعنى الاخص\r\nعبارت است از همان قصر به اصطلاح علماى بلاغت كه مىگويند : « القصر فى اللغة الحبس » و منه قوله تعالى :  حُورٌ مَقْصُوراتٌ فِي الْخِيامِ . \r\nو در اصطلاح اين است كه چيزى را به چيزى ديگرى تخصيص داده شود به روش مخصوصى .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nحصر حقيقى\r\nعبارت است از نفى حكم كردن از جميع ما سوى مانند : « ما واجب الوجود لذاته الا اللّه تبارك و تعالى » .\r\n\r\nحقيقت شرعيه « 1 »\r\nاگر نقل الفاظ از معانى لغويه به سوى معانى شرعيه و حقيقت شدن اين الفاظ در اين معانى در عصر خود شارع مقدس باشد به آن حقيقت شرعيه گويند .\r\n\r\nحقيقت متشرعه « 2 »\r\nاگر در عصر شارع الفاظ به صورت مجاز و با كمك قرائن در معانى شرعيه به كار مىرفت و بعدها در عصر متشرعه در اثر كثرت استعمال در اين معانى حقيقت شدند در اين صورت به آن حقيقت متشرعه گويند .\r\n\r\nحكم و اقسام آن\r\nمدلول هر خطاب را حكم نامند . در كتاب الاصول العامه در تعريف حكم آمده : حكم اعتبار شرعى است كه به عمل مكلف تعلق مىگيرد اعم از اينكه مستقيم باشد ، يا غير مستقيم و به واسطهء منشأ انتزاع . تعريف فوق از تعريف « آمدى » جامع‌تر است و شامل احكام تكليفيه و وضعيه بوده ، و مانع از ورود غير احكام در تعريف است .\r\nحكم داراى تقسيماتى به شرح زير است : الف : حكم تكليفى - وضعى ؛ ب : اقتضايى - انشايى - فعلى - تنجيزى ؛ ج : واقعى اولى - واقعى ثانوى - ظاهرى ؛ د : مولوى - ارشادى . به هريك از اقسام حكم به ترتيب حروف الفباء\r\n\r\n\r\n","description":"","footnote":"\r\n( 1 ) . معالم الدين فى الاصول ص 26 .\r\n( 2 ) . معالم الدين فى الاصول ص 26 .\r\n","page_name":" 97 ","page_number":97},
  {"content":"\r\n\r\nتحت عنوان همين نام رجوع شود .\r\n\r\nحكم ارشادى\r\nبه مبحث « امر ارشادى » رجوع شود .\r\n\r\nحكم اقتضايى\r\nاگر عملى داراى مصلحت بوده ، و مقتضى جعل در او وجود داشته باشد ، اما مواجه با مانع شود ، و يا شرطى را فاقد گردد ، از روى مسامحه به اين مرتبهء اقتضا حكم اقتضايى يا شأنى گويند .\r\n\r\nحكم امضايى\r\nامضا در لغت به‌معناى اجازه و تنفيذ است ، و در اصطلاح به شناسايى و تنفيذ عرف با عادتى از طرف شارع گفته مىشود . در مقابل حكم تأسيسى « 1 » .\r\n\r\nحكم انشايى\r\nاگر عملى داراى مصلحت باشد ، و مانعى هم نداشته باشد ، اما از روى مسامحه ارادهء جدى به آن تعلق نگرفته باشد ، به آن حكم انشايى گويند . مثل اوامر امتحانى .\r\n\r\nحكم تأسيسى\r\nتأسيس در لغت به‌معناى پى نهادن و ايجاد كردن است ، و در اصطلاح احكامى را گويند كه در عرف وجود نداشته ، و شارع آن را ابتدائا تأسيس كرده باشد « 2 » .\r\n\r\n\r\n","description":"","footnote":"\r\n( 1 ) . به مبحث « حقيقت و مجاز » رجوع شود .\r\n( 2 ) . به مبحث « حقيقت و مجاز » مراجعه شود .\r\n","page_name":" 98 ","page_number":98},
  {"content":"\r\n\r\n\r\nحكم تكليفى\r\nحكمى است كه به موجب آن تكليف مكلف به از حيث انجام و ترك معين مىشود . حكم شرعى است كه مستقيما به افعال انسان ( مكلف ) تعلّق مىگيرد ، و رفتار انسان را در جوانب مختلف زندگانى شخصى ، عبادى ، خانوادگى ، اجتماعى ، و . . . تصحيح و توجيه مىكند و همه را سروسامان مىبخشد مثل حرمت شرب خمر ، وجوب نماز ، لزوم انفاق ، اباحه داير كردن زمين ، براى شناخت اقسام آن به قسمت الف رجوع شود .\r\n\r\nحكم تنجيزى\r\nاگر حكم به مرحلهء فعليت برسد ، و مكلف نيز بداند آگاه گردد ، به آن حكم تنجيزى گويند . در آن صورت اگر مكلف آن را انجام ندهد كيفر خواهد داشت .\r\nامام خمينى در مقابل آخوند خراسانى كه احكام را به اقتضا و تنجيز و انشا و فعليت تقسيم كرده مىگويد : « اطلاق حكم به مرتبه و مرحله اقتضا و تنجيز غلط است . زيرا اقتضا از مقدمات حكم است ، و تنجيز از لوازم آن ، بنابراين حكم دو مرتبه دارد ، و آن عبارت است از انشا و فعليت » .\r\n\r\nحكم شأنى\r\nبه مبحث « حكم اقتضايى » رجوع شود .\r\n\r\nحكم ظاهرى\r\nدر نزد اصوليين در دو معنى به كار مىرود :\r\nالف : مراد از حكم ظاهرى آن احكامى است كه توسط اصول عمليه و ادلّه فقاهتيه اثبات مىشود مثلا اصل برائت مىگويد استعمال دخانيات حلال است .\r\nب : مراد از احكام ظاهرى آن است كه از طريق امارات و اصول براى مجتهد ثابت مىگردد عند الجهل به حكم واقعى .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nحكم فعلى\r\nعملى كه داراى مصلحت بوده و مانع نداشته باشد ، و اراده جدّيه نيز به آن تعلق بگيرد به آن حكم فعلى گويند . منتهى اگر مكلف به آن دست نيابد ، و متوجّه نشود ، به جهت ترك آن ، مؤاخذه و عقاب نخواهد شد .\r\n\r\nحكم واقعى\r\nدر نزد اصوليين به دو معنى به كار مىرود :\r\nالف : مراد از حكم واقعى عبارت است از احكامى كه توسط ادلّهء اجتهاديه ثابت مىگردد ، اعم از اينكه آن ادلّه يقين‌آور باشد از قبيل نص قرآن و سنت متواتره و . . . و يا گمان‌آور باشد از قبيل ظواهر قرآن ، خبر واحد و . . .\r\nب : مراد از حكم واقعى عبارت است از احكامى كه در لوح محفوظ ثبت و ضبط است و خداوند نسبت به آنها عالم است . و ما انسانها چه عالم و چه جاهل چه كافر و يا مسلمان در آن احكام مشترك هستيم .\r\n\r\nحكم واقعى اولى\r\nعبارت است از احكامى كه از سوى شارع مقدس جعل شده به ملاحظه ذوات اشياء به عناوين اولى آنها ، با قطع نظر از عروض عناوين ثانوى مثل عنوان عسر و حرج و اضطرار و اكراه و . . . با قطع نظر از شك و جهل مكلف نسبت به حكم واقعى ، همانند بسيارى از احكام از قبيل : « الصلاة واجبه » كه حكم وجوب رفته روى ذات صلاة و اين فعل بعنوان اولى خود متعلق وجوب شده چه من بدانم و چه ندانم ، مثلا « الخمر حرام » چه من بدانم و چه ندانم .\r\n\r\nحكم واقعى ثانوى\r\nعبارت است از احكامى كه از سوى شارع مقدس وضع شده در صورتى كه عناوين ثانوى بر افعال مكلفين عارض شود مثل عنوان اضطرار و اكراه و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nضرر . . . شارع فرموده اگر آب پيدا نكردى به جاى وضو و غسل تيمم كن و نماز بخوان اين امر اضطرارى است و الّا در حال اختيار و تمكن از آب ، چنين امرى از شارع صادر نمىشد .\r\n\r\nحكم وضعى\r\nقسم ديگرى است از احكام شرعى كه مستقيما به انسان و رفتار و گفتار او مربوط نمىشود بلكه وضع مشخص و معينى را قانون‌گذارى مىكند كه به‌طور غير مستقيم بر اعمال و رفتار انسان اثر مىگذارد ، از قبيل احكامى كه پيوند زناشوئى را نظم و انضباط مىبخشد زيرا آن حكم مستقيما رابطهء معين و صحيح بين زن و مرد را قانون‌گذارى مىكند ولى به‌طور غير مستقيم بر اعمال و رفتار آن دو اثر مىگذارد ، زيرا آن زن و مرد كه پيوند زناشوئى بستند هريك نسبت به ديگرى تكاليفى پيدا مىكند .\r\n\r\nحكم شرعى ظاهرى\r\nحكم كه به ملاحظهء جهل مكلف نسبت به واقع از سوى شارع مقدس جعل گرديده يعنى شارع مقدس براى مواردى كه مكلف جاهل به حكم واقعى و مردد در آن باشد وظايفى مقرر فرموده كه نام آنها احكام ظاهريه است .\r\n\r\nحكم شرعى واقعى\r\nحكمى كه از سوى شارع مقدس به ملاحظهء ذوات اشياء با قطع نظر از علم و جهل مكلف جعل و تشريع مىگردد مثلا در نماز مصلحتى است كه به خاطر آن خداى حكيم نماز را بر بندگانش واجب كرده است خواه مكلف آگاه باشد و يا نباشد ، علم و جهل مكلف در ثبوت و عدم ثبوت اين حكم دخالتى ندارد .\r\n\r\nحكم عقل ضرورى\r\nآن است كه عقل بدون تأمل و صغرى و كبراى ساختن ، آن را ادراك مىكند ، يعنى از بديهيات است مثلا مولى گفته « اكرم العلماء » عبد با عقلش مىفهمد كه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمولى ، علماى اقصا نقاط زمين را از او نخواسته بلكه علماى بلد يا كشور خودش را خواسته است .\r\n\r\nحكم عقل نظرى\r\nآن است كه عقل ، بدون استدلال و صغرى و كبرى چيدن و دقّت نمودن ، به آن احكام نمىرسد مثلا : اگر مولائى به عبدش بگويد « اكرم جيرانى » جيران جمع مضاف است و مفيد عموم است و همه همسايه‌هايى كه دوست يا دشمن و يا مشكوك العداوة هستند را شامل مىشود و خود مولى تخصيص لفظ نياورده ، ولى عبد بعد از فكر كردن به اين نتيجه مىرسد كه مولى ، اكرام همسايه‌هاى دشمن را نمىخواهد .\r\n\r\nحكومت\r\nنظارت و تبين يك دليل نسبت به دليل ديگر است كه به صورت توسعه يا تضييق در مضمون و محدودهء آن حاكميت إعمال مىكند . به عبارت ديگر آن است كه دليل حاكم ناظر به حال دليل محكوم باشد و شارح و مفسر مضمون آن نيز باشد اين إعمال حاكميت دليل حاكم مىتواند به دلالت مطابقى و يا دلالت التزامى باشد .\r\nاگر مولى بگويد « اكرم العلماء » و سپس بگويد « الفاسق ليس بعالم ، » در اينجا گفتار دوم مولى ناظر و مفسر و حاكم بر گفتار اول او است ، چون از آن معلوم مىشود كه مولى كه عالميت فاسق را نفى مىكند . روشن است اين نفى حقيقى نيست پس منظور او عبارت است از نفى وجوب اكرام نسبت به عالم فاسق ، و اما اگر به نحو تضيق باشد مثل « اذا شككت فابن على الاكثر » كه در اين دليل محكوم است و اما دليل حاكم آن « و لا شك لكثير الشك » مىباشد .\r\nو اما مثال براى توسعه : مانند « اكرم العلماء » كه اين دليل محكوم است ، و دليل حاكم برآن « المتقى عالم » مىباشد كه طبيعتا محدودهء اكرام را نسبت به شخص متقى توسعه مىدهد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nحمل\r\nحمل ( يا اين‌همانى ) عبارت است از اتحاد ميان موضوع و محمول . وقتى مىگوئيم « الف ، ب است » حكم به اتحاد ميان الف ( موضوع ) و ب ( محمول ) كرده و يگانگى آن دو را بيان داشته‌ايم . از اينجا معلوم مىشود كه قوام حمل به آن است كه از طرفى « دو چيز » در كار باشد كه يكى موضوع و ديگرى محمول واقع شود ، و از طرف ديگر ميان آن دو چيز ، نوعى اتحاد و يگانگى وجود داشته باشد ، و هرجا دو شرط موجود باشد حمل محقق مىشود .\r\n\r\nحمل بسيط\r\nاز اقسام حمل شايع است و بدان قضيه‌اى كه حملش بسيط باشد هليهء بسيطه و يا قضيهء ثنايى مىگويند ، هليه بسيطه قضيه‌اى است كه محمول در آن « موجود » است و لذا مفاد چنين قضيه‌اى اصل ثبوت و تحقق موضوع مىباشد مانند : قضيهء خدا موجود است ، فرشته موجود است كه در همه اين‌گونه قضايا از اصل ثبوت و تحقق شىء اخبار داده مىشود .\r\n\r\nحمل ذاتى اولى\r\nحمل عبارت است از اتحاد دو امر مختلف . در صورتى كه دو چيز اتحادشان در مفهوم و ماهيت باشد ، و اختلافشان در امورى مانند اجمال و تفصيل بوده باشد حمل ميان آنها حمل ذاتى اولى ناميده مىشود . مفاد و مضمون حمل ذاتى اولى آن است كه مفهوم و ماهيت موضوع همان مفهوم و ماهيت محمول است و بطور خلاصه مفاد آن اتحاد موضوع و محمول در مفهوم است .\r\n\r\nحمل شايع صناعى\r\nحمل شايع صناعى در جايى است كه موضوع و محمول مفهوم و ماهيتشان متفاوت و مختلف است . اما در وجود و هستى با يكديگر اتحاد و دوگانگى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nدارند : يعنى يك وجود است كه هر دو مفهوم از آن انتزاع مىشود .\r\nبرخى از موارد حمل شايع صناعى عبارتند از :\r\n1 - حمل ماهيت جوهرى بر فردش ، مانند : حسن انسان است .\r\n2 - حمل مفهوم عرضى بر جوهر ، مانند : زغال سياه است .\r\n3 - حمل يك مفهوم عرضى بر مفهوم عرضى ديگر ، مانند : خندان رونده است .\r\n\r\nحمل مركب\r\nاز اقسام حمل شايع است و قضيه‌اى كه حملش مركب باشد هليه مركبه يا قضيه ثلاثى ناميده مىشود ، هليه مركبه قضيه‌اى است كه بيانگر وصفى از اوصاف موضوع و حكمى از احكام آن باشد ، و خلاصه يكى از ويژگيهاى آن مىباشد نه اصل ثبوت آن ، در يك كلمه هليه مركبه حكايت از ثبوت چيزى براى چيزى مىكند مثل آتش گرم است فرشته معصوم است .\r\n\r\nحوادث تكوينى\r\nامورى كه در جهان خارج تحقق يافتند و واقعيت خارجى دارند و تابع اعتبار و قرارداد نيستند . مثل : حرارت براى آتش ، طلوع براى شمس و . . .\r\n\r\nحوادث تشريعى\r\nيعنى امورى كه اعتبارى هستند و شارع مقدس آنها را جعل و تشريع نموده به منظور سعادت بشر مثل : واجبات ، محرمات و . . .\r\n\r\nحيثيت تعليليه\r\nآن است كه حكم روى ذات موضوع رفته باشد و اين حيثيت و عنوان نه جزء الموضوع و نه تمام الموضوع باشد بلكه علت ترتب حكم بر ذات الموضوع قرار بگيرد مثل « الخمر حرام لكونه مسكرا » كه حرمت بر ذات خمر مترتب شده و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nحيثيت « مسكر بودن » عليت دارد .\r\n\r\nحيثيت تقييديه\r\nآن است كه اين حيثيت و عنوان يا تمام الموضوع و يا جزء الموضوع براى ثبوت حكم است . مثل اكرم العالم كه عنوان « عالم » تمام الموضوع است و يا قلّد المجتهد العادل كه حيث « عدالت » جزء الموضوع است . و حكم بر مجموع بار شده نه بر ذات .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n( خ )\r\n\r\nخاص\r\nعبارت است از لفظى كه دلالت كند بر بعضى افرادى كه عنوان شامل آنها مىشود نه تمام افراد . مثلا مىگويد : « يجب اكرام بعض العلماء » كه « بعض العلماء » شامل تمامى علماى عالم نمىشود .\r\n\r\nخارج محمول\r\nمحمول به معنى خارج محمول آن است كه از ذات موضوع انتزاع شود بدون اينكه چيزى به موضوع فهميده گردد مانند : « الجسم ممكن » ، كه امكان ، چيزى نيست كه به جسم ، منضم گردد ، بلكه امكان از ذات جسم انتزاع شده ، و حمل برآن گرديده است .\r\n\r\nخبر واحد\r\nعبارت است از خبرى كه براى مخاطب و شنونده آرامش نفس و اطمينان خاطر نياورد و مفيد سكون نفس نباشد خواه راوى آن يك نفر باشد و يا افراد متعددى كه به حد تواتر نرسد و به تعبير صاحب معالم : « ما لم يبلغ حد التواتر سواء قلت رواته أم كثرت » .\r\n\r\nخبر واحد مجرد از قرائن قطعيه\r\nخبر واحد مجرد از قرائن قطعيه گاهى به كلى از قرائن عارى و برهنه است و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگاهى همراه با قرائن ظنيه و اطمينانيه است ولى به سرحد يقين نمىرسد . مثل اينكه مشهور علما به حديثى عمل كرده‌اند و يا اجماع منقولى ، موافق با آن حديث هست و . . .\r\n\r\nخبر واحد محفوف به قرائن قطعيه\r\nعبارت است از خبرهائى كه با آيات قرآن و يا با سنّت متواتره و يا با اجماع محصل قطعى و يا با حكم عقل قطعى موافق و هماهنگ باشد . چنان كه شيخ در رسايل فرموده و مثال عرفى آن را هم صاحب معالم و فصول و قوانين زده‌اند و آن اينكه شخصى خبر دهد به مرگ فرزند پادشاه و اطراف كاخ سياهپوش گردد و مخدرات حرم با شيون و زارى بيرون آيند و . . . آنها قرائن صدق خبر است .\r\n\r\nخبر متواتر\r\nعبارت است از خبرى كه براى مخاطب و شنونده آرامش و اطمينان خاطر بياورد . آن‌گونه سكون و آرامش كه شك را از دل بزدايد و درخت يقين را در سر زمين دل بكارد . و اين آرامش خاطر از راه گزارش جماعت بسيارى كه به حسب عادت توافق اين همه انسان بر كذب محال و ممتنع باشد نظير علم ما به وجود مكه ، به كلام اللّه بودن قرآن . . .\r\n\r\nخصائص وجوب غيرى\r\n1 - همان گونه كه امر به واجب غيرى يك امر مستقلى نيست لكن امر تبعى است و به تبع امر به ذى المقدمه و براى توصل به آن ما را امر به مقدمات مىكند ، همچنين واجب غير اطاعت مستقلى ندارد يعنى اين‌چنين نيست كه مكلف واجب غير را براى خود واجب غيرى انجام دهد بلكه اطاعت آن صرفا به منظور توصل به سوى ذى المقدمه است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n2 - بر واجبات غيريه استقلالا ثواب و عقابى مترتب نيست بلكه تمام ثواب بخاطر اطاعت و امتثال وجوب ذى المقدمه است و تمام عقاب هم بخاطر مخالفت ذى المقدمه .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n( د )\r\n\r\nدلالت\r\nدلالت رابطهء علمى بين دو شىء است به‌طورىكه علم بر يكى از آنها سبب انتقال ذهنى نسبت بر ديگرى گردد . معلوم اول را دال و معلوم دوم را مدلول گويند و كارى را كه دال انجام داده است دلالت نامند .\r\n\r\nدلالت اشاره\r\nدر دلالت اشاره نه اصل دلالت مقصود متكلم است به قصد استعمالى و نه صحت يا صدق كلام متوقف برآن است لكن اين دلالت به حكم عقل و با دقت عقلى از كلام فهميده مىشود ، به عبارت ديگر مدلول دلالت اشاره ، لازمه مدلول كلام است بر لزوم غير بيّن كه محتاج به استدلال است يا لزوم بيّن بالمعنى اعم كه محتاج به تصورات سه‌گانه است مثل مقدمه واجب : مثلا خدا در يك طرف آيه فرمود و  « حَمْلُهُ وَ فِصالُهُ ثَلاثُونَ شَهْراً »  « 1 » و در آيه ديگر فرموده :  « يُرْضِعْنَ أَوْلادَهُنَّ حَوْلَيْنِ كامِلَيْنِ »  « 2 » اين دو آيه را كنار هم مىگذاريم و 24 ماه را از 30 ماه كم مىكنيم 6 ماه باقى مىماند و به اين وسيله مىفهميم كه اقل مدت حمل 6 ماه است .\r\n\r\n\r\n","description":"","footnote":"\r\n( 1 ) . احقاف - آيه 15 .\r\n( 2 ) . بقره آيه 233 .\r\n","page_name":" 109 ","page_number":109},
  {"content":"\r\n\r\n\r\nدلالت اقتضا\r\nعبارت است از دلالتى كه داراى دو ويژگى زير باشد .\r\n1 - اصل دلالت ، مراد و مقصود متكلم باشد .\r\n2 - صدق كلام يا صحت كلام ، متوقف برآن دلالت باشد ؛ كه بدون آن ، كلام يا صحيح نيست و غلط است و يا كذب است و صادق نيست . بايد توجه داشت كه صحت يا صدق به صورت « مانعة الخلو » است يعنى حتما احدهما بايد باشد . در بعضى امثله ، صحت كلام و در بعضى فقط كلام و در بعضى هر دو متوقف است برآن دلالت . مثال : در حديث امام فرمود : « لا صلاة لمن جاره المسجد الا فى المسجد » در اينجا هم صحت كلام و هم صدق كلام هر دو متوقف است بر تقدير گرفتن كلمه كامله . و مراد اين است كه نماز همسايه مسجد در منزل نماز كامل نيست نه اينكه اصلا نماز نباشد .\r\n\r\nدلالت التزام\r\nدلالت لفظ بر آثار و لوازم معنى است . به عبارت ديگر دلالت لفظ بر امرى كه خارج از معنى موضوع له است ولى در ذهن با آن ملازم است كه اين دلالت دو شرط دارد :\r\n1 - بين لفظ و معنى خارج بايد ملازمهء ذهنى باشد و تنها ملازمهء خارجى بدون رسوخ در ذهن كافى نيست .\r\n2 - ملازمه بايد كاملا روشن باشد يعنى هرگاه ذهن معناى لفظ را تصور كرد بدون واسطه به لازم آن نيز منتقل مىشود .\r\n\r\nدلالت ايماء\r\nرجوع شود به دلالت تنبيه .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nدلالت تصديقيه\r\nعبارت است از دلالت كردن لفظ بر اينكه معنى آن مراد و مقصود متكلم بوده و متكلم قصدش تفهيم اين معنى به مخاطب بوده كه احراز چهار امر لازم است :\r\n1 - سامع احراز كند كه متكلم در مقام بيان و تفهيم مقصودى برآمده است .\r\n2 - احراز كند كه متكلم جدى سخن مىگويد و شوخى ندارد .\r\n3 - احراز كند كه متكلم شعور و توجه به محتواى كلامش داشته و اين معنى را هم قصد كرده است .\r\n4 - در كلام هم قرينه‌اى بر خلاف ظاهر كلام اقامه نشده باشد .\r\n\r\nدلالت تصديقيه كاشفه\r\nدلالت تصديقيه كاشفه از مراد واقعى متكلم عبارت است از دلالت كلام بر اينكه همين ظاهر كلام مراد واقعى گوينده هم هست .\r\n\r\nدلالت تصديقيه غير كاشفه\r\nدلالت تصديقيه غير كاشفه از مراد واقعى متكلم عبارت است از دلالت مجموع كلام بر معنايى كه از ظاهر كلام متكلم فهميده مىشود و براى مثال « اكرم العلماء » دلالت مىكند بر وجوب اكرام جميع علماء و ظهور در عموم دارد .\r\n\r\nدلالت تصوريه\r\nعبارت است از اينكه ذهن انسان به مجرد شنيدن يك لفظ از هر لافظى منتقل شود به‌معناى موضوع له آن لفظ و آن معنى را در ذهن خود تصور كند خواه اين معنى مقصود لافظ باشد و يا اين معنى را اصلا اراده نكرده باشد\r\nاين دلالت تصوريه دو شرط دارد :\r\n1 - لفظ براى اين معنى وضع شده باشد .\r\n2 - سامع هم علم به وضع داشته باشد\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nدلالت تضمن\r\nدلالت لفظ است بر جزء موضوع له كه اين جزء در ضمن آن معنى است مثلا ديوار خانه كسى خراب شده است اولى مىگويد خانه‌ام خراب گرديده است .\r\nالبته مراد از خانه در اين جمله ديوار خانه است نه تمام خانه .\r\n\r\nدلالت تنبيه\r\nكه به آن دلالت ايماء نيز مىگويند عبارت است از دلالتى كه مقصود و مراد متكلم مىباشد اما صحت يا صدق كلام برآن توقف ندارد و در عين حال ، از سياق كلام متكلم يقين مىكنيم كه آن دلالت را اراده كرده و يا بسيار بعيد مىدانيم كه آن را اراده نكرده باشد . حال مهم‌ترين موارد دلالت تنبيه عبارت است از :\r\n1 - مواردى كه بين دو امر ، ملازمه است يا عقلا در علت و معلول يا معلولين لعلة ثالثه و يا عرفا متكلم يكى را ذكر مىكند ، و به اين وسيله مخاطب را به جايش تنبه ديگرى مىكند مثلا به رفيق خود مىگويد من تشنه‌ام يعنى برخيز و آب بياور .\r\n2 - جايى كه كلام متكلم مقرون به چيزى باشد كه بفهماند آن چيز علت يا شرط يا مانع يا جزاء اين حكم است و يا نسبت . مثلا شخصى به امام عرض مىكند كه من در نماز ، سوره نخواندم . چه كنم ؟ امام مىفرمايد : نماز باطل است .\r\nاز اين مىفهميم كه سوره جزء نماز است .\r\n3 - آنجا كه متكلم در كلامش دو فعل يا بيشتر ذكر مىكند ، يكى را با متعلقاتش و ديگرى را بدون متعلقاتش ذكر مىكند و به وسيله آنكه متعلقش ذكر شده دلالت مىكند بر برخى از متعلقاتش فعل ديگر .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nدلالات سياقيه\r\nگاهى كلام متكلم بالملازمه دلالت دارد كه از اين كلام ، لفظ مفردى حذف شده و در تقرير است كه بدون او معنى ناتمام است يا دلالت مىكند كه معناى مفردى در تقدير است كه بدون آن مقصود ناقص است . يا اينكه كلام بالملازمه دلالت مىكند بر مفاد يك جمله لكن لزومش بيّن به معنى الاخص نيست تا داخل مفهوم باشد كه نام اين‌ها را دلالت سياقيه مىناميم ، كه بر سه قسم است :\r\nالف : دلالت اقتضاء . ب : دلالت تنبيه . ج : دلالت اشاره كه هركدام در جاى خود توضيح داده شده‌اند .\r\n\r\nدلالت قضيه شرطيه بر مفهوم\r\nقضيه شرطيه اگر بخواهد بر مفهوم دلالت كند ، بايد بر سه امر به ترتيب دلالت كند :\r\n1 - بايد دلالت بر اينكه بين مقدم و تالى ارتباط و ملازمه وجود دارد . به اين معنى كه هركجا احدهما بود ديگرى هم باشد .\r\n2 - بايد دلالت كند بر ترتب تالى بر مقدم و توقف و معلق بودن آن بر مقدم ؛ همان گونه كه مسبب مترتب بر سبب است .\r\n3 - علاوه بر اينكه دلالت بر تلازم و ترتب داشت بايد دلالت كند بر انحصار مقدم در سببيت . يعنى دلالت كند بر اينكه تنها علت و سبب براى اين تالى ، همان شرطى است كه ذكر شده ( مثلا « مجىء زيد » در مثال « إن جاءك زيد فاكرمه » )\r\n\r\nدلالت مطابقه\r\nو آن دلالت لفظ بر تمام معنى خود است از جهت آنكه لفظ براى آن نام‌گذارى شده است و از اين جهت مطابقه ناميده مىشود كه لفظ برابر با خود\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمعنى است مثلا خانه بگويد و مراد از خانه حياط و اطاقها و در و پنجره باشد .\r\n\r\nدلالت مفهومى\r\nعبارت است از معنايى كه به واسطه ملازمهء آشكارى از كلام متكلم استفاده مىشود با اين خصوصيت كه :\r\nاولا مدلول ، جمله باشد نه مفرد .\r\nثانيا لزومش لزوم بيّن بالمعنى الاخص باشد لا غير .\r\n\r\nدلالت منطوقى\r\nعبارت است از آن معنايى كه اولا و بالذات و بالمطابقه از كلام فهميده مىشود [ خواه مدلول مفرد باشد و خواه جمله ، خواه مدلول ماده باشد و خواه هيئت ، خواه مدلول اسم باشد و يا فعل و يا حرف 
  ]\r\n\r\nدليل\r\nدر اصول دليل اعم از آن است كه در منطق مصطلح است زيرا هر چيزى را كه بتواند ما را به مجهولى رساند و آن را براى ما معلوم كند دليل گويند . اعم از اينكه قياسى باشد مؤلف و مركب از چند قضيه يا قضيهء واحدى باشد و به همين لحاظ حكم عقلى ، قرآن ، سنت و اجماع و در نزد اهل سنّت قياس را نيز را دليل گويند .\r\nدر حالى كه ممكن است سه‌تاى اخير قضاياى مؤلف نباشد چنان كه جمله « أقيموا الصّلاة » دليل نماز است و جمله‌اى است مفرد نه مركب .\r\nاين معناى عام و وسيع دليل است و بدين معنا است كه شامل اماره ، اصل و دليل به‌معناى اخص هم مىشود .\r\n\r\nدليل اجتهادى\r\nدليلى كه توسط آن احكام شرعيهء واقعيه ثابت مىگردد و منحصر است به ادلهء اربعه ( يعنى كتاب ، سنت ، اجماع و حكم عقل ) .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nدليل الخطاب\r\nرجوع شود به مفهوم مخالفت .\r\n\r\nدليل اخص\r\nدليل اخص در برابر اماره و اصل است و تعريف آن چنين است .\r\n« دليل عبارت است از چيزى كه به لحاظ كشف از واقع مثبت حكمى تكليفى و كلى باشد » مانند « احل اللّه البيع و حرّم الربوا » كه حكم حلال بودن بيع و حرام بودن ربا را در عالم واقع و حقيقت شرع بيان مىكند در اين مورد فرق نمىكند كه حكم تأسيسى باشد مانند حرمت ربا يا امضايى و تقريرى باشد مانند حليت بيع .\r\n\r\nدليل فقاهتى\r\nدليلى است كه توسط آن حكم شرعى ظاهرى ثابت مىگردد .\r\n\r\nدليل عقلى\r\nعبارت است از حكمى عقلى كه با درك صحيح باشد آن ممكن حكمى شرعى بدست آيد ، چنان كه در مسئله تزاحم احكام ، عقل حكم مىكند به تخيير ، مثلا هرگاه شخصى موظف به نگهدارى دو نفر باشد و ببيند كه هر دو دچار سيل و طوفان شده‌اند و در معرض هلاكت هستند و براى او فقط نجات يكى از آنها ممكن باشد و هيچ‌يك بر ديگرى ترجيحى نداشته باشد عقل حكم مىكند به اينكه در نجات هريك از آنها مخير است . اين حكم عقل و درك عقلى موجب تحسين و تقبيح فاعل و ثواب شرعى است و ازاين‌رو مىگويند حكم عقلى دليل شرعى است - به عبارت ديگر دليل عقلى عبارت است از ادراك عقلى كه بتواند زمينه يك حكم شرعى قرار بگيرد .\r\n\r\nدليل لبّى\r\nلبّ ( به ضم لام و تشديد با ) به‌معناى عقل است . دليل لبّى همان دليل عقلى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاست كه در مقابل دليل لفظى و نقلى به كار مىرود .\r\n\r\nدليل لفظى\r\nدر علم اصول به دليلى كه بر يكى از اوصاف الفاظ برگردد ، دليل لفظى يا نقلى گويند . همانند عموم ، خصوص ، اطلاق ، تقييد ، حقيقت ، مجاز ، . . . دليل لفظى در برابر دليل عقلى يا لبّى است .\r\n\r\nدليل نقلى\r\nبه مبحث « دليل لفظى » رجوع شود .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n( ذ )\r\n\r\nذاتى باب ايساغوجى ( كليات خمس ) .\r\nعبارت است از « ما ليس خارجا عن الشّيء » يعنى : چيزى كه داخل در ذات و ماهيت يك شىء و مقوم آن است از قبيل فصول و اجناس قريبه و متوسطه و بعيده « الانسان جوهر جسم نامى حيوان ناطق » .\r\n\r\nذاتى باب برهان\r\nعبارت است از چيزهايى كه خارج از ذاتيات هستند ولى ذهن ما آنها را از خود ذات انتزاع مىكند بدون هيچ ضم ضميمه‌اى به آن ذات نظير امكان نسبت به ماهيات ممكنه كه از لوازم ذات آنها است به قول حكيم سبزوارى :\r\n فمثل الامكان هو الذاتى * لا الذاتى الايساغوجى بل ثانى \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\n( س )\r\n\r\nسببيت محضه\r\nدر باب حجيت امارات دو مبناى اساسى وجود دارد كه يكى از آنها سببيت محضه است و آن عبارت است از اينكه : قيام اماره بر امرى از امور سبب مىشود كه برطبق مؤداى اماره مصلحتى حادث گردد به اندازهء مصلحت واقع كه در صورت مخالفت اماره با واقع اين مصلحت جديده جاى خالى آن مصلحت قديمه و فائته را پر مىكند .\r\nتوجه : مبناى ديگر حجيت امارات طريقيت محضه است كه در قسمت ( ط ) آورده شده است .\r\n\r\nسد ذرايع « 1 »\r\nسدّ يعنى جلوگيرى كردن و ذرايع جمع ذريعه به‌معناى وسيله است و منظور اين است كه هر عملى كه بر حسب عادت سرانجام منجر به مفسده‌اى مىگردد به استناد اصل فوق بايستى ممنوع اعلام گردد ، به عبارت ديگر هر عملى كه وسيله حرام است بايستى از آن جلوگيرى شود .\r\nمثال : حنابله به استناد همين اصل ورود زنان را به مقابر و اماكن دفن ميت حرام مىدانند زيرا كه مىگويند عادتا زنان با رفتن به اين‌گونه اماكن و شيون كردن ، مكشوف شدن سروصورت بر اجنبى مرتكب عمل حرام مىشوند لذا\r\n\r\n\r\n","description":"","footnote":"\r\n( 1 ) . الاصول العامه للفقه المقارن ص 407 .\r\n","page_name":" 118 ","page_number":118},
  {"content":"\r\n\r\nبايد مقدمات آن را بدوا جلوگيرى نمود .\r\n\r\nسكوت معصوم ( عليه السّلام )\r\nسكوت معصوم ( عليه السّلام ) به‌طور مطلق به‌معناى امضا و تقرير فعل يا قول و يا اعتقاد نيست بلكه با دو شرط سكوت علامت رضا است :\r\n1 - سكوت امام ( عليه السّلام ) با علم و التفات باشد يعنى بداند و متوجه باشد كه شخص عملى را انجام داد يا سخنى گفت و يا عقيده‌اى را داشت مع‌ذلك امام سكوت كند و جلوگيرى نكند .\r\n2 - اين سكوت همراه با وسعت معصوم باشد يعنى امام در شرايطى كه متمكن باشد از اعلام خطاى فاعل يا قائل و در مضيفه نباشد .\r\n\r\nسنت « 1 »\r\nكلمه سنت در لغت عرب به‌معناى طريقه و سيرهء عملى آمده است .\r\nاما در اصطلاح : در روايات نبويه رسول خدا ( صلّى اللّه عليه و آله ) پيروان خويش را امر فرمود به اينكه از سنت من متابعت كنيد ، سپس اين كلمه مكرر در مكرر در قول و فعل و تقرير پيامبر به كار رفته تا آنجا كه علم بالغلبه گرديده و هرگاه به نحو مطلق استعمال شود از آن امرى كه متضمن بيان حكمى از احكام شرعيه از سوى پيامبر باشد چه با قول و چه با عمل و يا با تقرير اراده مىشود سنت به اين معنى را شيعه و سنّى قبول دارد ولى شيعه حصر و اختصاص را قبول ندارد .\r\nسنت در اصطلاح فقهاى شيعه : از آن جهت كه به عقيده دانشمندان شيعه ، امير المؤمنين ( عليه السّلام ) و فرزندان معصوم آن حضرت سلام الله عليهم اجمعين از سوى خداوند به مقام امامت تعيين و منصوب گرديده‌اند گفتار و اعمال آنان جارى مجراى گفتار اعمال پيامبر ( صلّى اللّه عليه و آله ) است ، بدين معنى كه همان‌طورىكه قول ، فعل و تقرير پيامبر واجب است همچنين قول و فعل و تقرير\r\n\r\n\r\n","description":"","footnote":"\r\n( 1 ) . اصول الفقه - ج 3 ص 61 .\r\n","page_name":" 119 ","page_number":119},
  {"content":"\r\n\r\nمعصومين ( عليه السّلام ) نيز واجب الاتباع است آنان حجتهاى خدا بر مردمند و لذا در نزد شيعه دايره سنت گسترده‌تر شده و مىگويند . « السّنّة قول المعصوم و فعله و تقريره » ، اعم از امام و پيامبر .\r\n\r\nسيره\r\nكلمهء سيره اسم مصدر است از مادهء سار يسير سيرا و مسيرا و جمع آن سير و سيرات مىباشد و به‌معناى مختلفى آمده كه يكى از آن معانى طريقه و روش است ، عرب مىگويد : فلان حسن السيرة ، اى ، حسن السلوك بين الناس و به همين معنى است :\r\nاين جملهء شريفهء : « من طابت سريرته حسنت سيرته » ، اى ، « من طابت نيته حسن سلوكه » كسى كه نيت پاك داشته باشد رفتار نيكو خواهد داشت .\r\nو اما اصطلاحا سيره عبارت است از بناى عملى انسانها در طول تاريخ بر انجام كارى و يا بر ترك آن .\r\n\r\nسيرهء عقلائيه\r\nسيرهء عقلائيه يا بناى عقلا عبارت است از بناى عملى همه عقلاى عالم و به تعبير ديگر بناى عملى عرف عام و تودهء مردم « از هر دين و مسلكى كه باشند » به انجام كارى مثل عمل به به ظواهر كلمات و يا بر ترك كارى مثل ترك آميزش با محارم .\r\n\r\nسيره متشرعه\r\nسيرهء متشرعه و يا سيرهء شرعيه و يا سيره اسلاميه عبارت است از بناى عملى مسلمين بما هم مسلمين بر انجام كارى يا بر ترك كارى كه اين سيره از اسلام نشأت گرفته نه از عرف عام ، خود سير متشرعه داراى دو شعبه است .\r\n1 - سيره عملى جميع مسلمين چه شيعه و چه سنى با همه فرقه‌هايى كه دارند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n2 - سيرهء عملى يك طائفه مسلمين مثلا سيره فرقه اماميه و شيعيان جهان .\r\n\r\nسيره‌هاى مردوعه\r\nاز اقسام سيره‌هاى عقلائيه است و عبارت است از روشهاى عمليه‌اى كه عقلاء عالم در امور زندگى خود دارند ولى شارع مقدس آن سيره را ردع و ابطال نموده و پيروان خويش را از اتباع آن سيره و اخذ به آن منع فرموده و طريقهء اختراعى و جديد خودش را به آنان ارائه فرموده مثلا عقلاء عالم در موارد زيادى براساس قياس مشى مىكنند اما شرع مقدس از عمل به آن منع نموده و بيش از 50 روايت در رابطه با بطلان عمل به قياس وارد شده .\r\n\r\nسيره‌هاى غير مردوعه\r\nاز اقسام سيره‌هاى عقلائيه است و عبارت است از سيره‌هاى كه نه مستقيما از سوى شارع مقدس ردع شده و نه امضا شده نظير اخذ به خبر ثقه و اخذ به ظواهر .\r\n\r\nسيره‌هاى ممضاة\r\nاز اقسام سيرهء عقلائيه است و عبارت است از سيره‌هايى كه شرع مقدس مستقيما آنها را امضا فرموده و بر روى آنها صحه گذاشته اگرچه قيود و محدوديتهايى در آنها جعل نموده نظير معاملات كه شارع بيع و دادوستد را حلال قرار داده يعنى امضا نموده كه اين حلال حلال امضايى است « احلّ اللّه البيع » اى امضاه .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n( ش )\r\n\r\nشبهه بدويه\r\nشبهه در لغت به‌معناى التباس و اشتباه درست به نادرست است شبههء بدويه يعنى شبههء ابتدائى و آن شبهه‌اى است كه همراه با علم اجمالى نباشد .\r\nاقسام شبههء بدويه .\r\nشبهه بدويه بر شش قسم است :\r\n1 - شبهه بدويه وجوبيه حكميه . مثال : شك در اينكه آيا موقع ديدن ماه خواندن دعا واجب است يا خير ؟\r\n2 - شبهه بدويه وجوبيه موضوعى . مثال : مىدانيم احترام عالم لازم است اما شك داريم آيا شخص حاضر عالم است يا خير ؟\r\n3 - شبهه بدويه تحريمه حكميه . مثال : ليوانى پر از مايع است ، ترديد دارم آيا نوشيدن آن حرام است يا خير ؟\r\n4 - شبهه بدويه تحريميه موضوعيه . مثال : مايعى را حاضر كردند ترديد دارم آيا خمر است يا خير ؟\r\n5 - شبههء بدويه حكميه در اقل و اكثر . مثال : شك دارم آيا خواندن سوره در نماز واجب است يا خير ؟\r\n6 - شبهه بدويه موضوعيه در اقل و اكثر . مثال : مىدانيم كه در موقع اقامهء نماز پوشيدن مواضعى از بدن لازم است ، و من قسمتى از بدن را پوشانده‌ام اما شك\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدارم آيا با همين مقدار پوشيدن محقق شده است يا خير ؟\r\nاما تكليف در شبهه بدويه : آنچه بين علما شهرت دارد ، اين است كه در شبهه بدويه برائت جارى مىگردد . اما اخباريها در شبهه بدويه وجوبيه قائل به برائت ، و در تحريميه قائل به احتياط هستند « 1 » .\r\n\r\nشبهه حكمى و موضوعى\r\nشكوكى كه مجراى اصول عمليه قرار مىگيرند گاه به شبهه حكمى و گاه به شبهه موضوعى بخش شده‌اند .\r\nشبههء حكمى : شك متعلق به حكم شرعى است ، منشا اين شك ، نبودن دليل يا اجمال دليل ، و يا تعارض دو دليل است .\r\nشبههء موضوعى : و آن شك متعلق به موضوعى ، يا شك در حكم جزئى است در صورتى كه منشا آن اشتباه امور خارجى باشد .\r\nاين شبهه در صورتى بر طرف مىشود كه در امور خارجى بررسى شود ، مثلا هرگاه شك كنيم كه اين مايع ، شراب است ، يا سركه ، يا شك كنيم كه اين خمره آيا به سركه منقلب شده است يا نه ؟ اين‌ها همه موارد شبهه موضوعى است .\r\n\r\nشبهه محصوره ، شبههء غير محصوره\r\nشبههء محصوره و غير محصوره غالبا بر شبهات واقع در اطراف علم اجمالى گفته مىشود مثلا هرگاه اجمالا بدانيم يكى از اين چند ظرف نجس است در اينجا يك علم اجمالى داريم و چندين شك تفصيلى ، به شمارهء اطراف علم اجمالى ، ( يعنى در مثال مذكور به شمارهء آن ظرفها ) كه احتمال نجاست يكايك آنها وجود دارد ، و در هريك از آنها تفصيلا شك داريم كه آيا پاك است يا نجس ؟\r\n\r\n\r\n","description":"","footnote":"\r\n( 1 ) . فرهنگ تشريعى اصطلاحات اصول ص 220 .\r\n","page_name":" 123 ","page_number":123},
  {"content":"\r\n\r\nهرگاه اطراف علم اجمالى ، تعدادى اندك باشند ، آن را شبهه محصوره گويند ، زيرا موارد مشكوك و شبهه‌ناك ، شمارهء كمى هستند ، و اگر آن چنان زياد است كه قابل شمردن نيست ، يا شمردن ، بسيار سخت است ، آن را غير محصوره گويند .\r\n\r\nشبههء مقرون به علم اجمالى\r\nاين شبهه در برابر شبههء بدوى قرار دارد ، و مراد ، شكى است كه در اطراف علم اجمالى مؤثر ، پديد آمده است به‌گونه‌اى كه در ارتكاب آن ، ظن به كيفرى اخروى وجود دارد ، و فرق نمىكند كه شبههء وجوبى ، يا تحريمى و حكمى باشد ، يا موضوعى : مثلا : هرگاه كسى اجمالا ، علم دارد نمازى بر او واجب است ، ولى شك دارد كه آن نماز واجب ، نماز ظهر است يا جمعه ، و به‌طور كلى شبههء در هر نماز واجب ، شبهه مقرون به علم اجمالى است .\r\nيا هرگاه كسى اجمالا مىداند فعلى بر او حرام است . ولى شك دارد آن فعل حرام آيا شرب خمر است يا شرب عصير عنبى ، و شبههء در هر فعل تحريمى شبهه مقرون به علم اجمالى است .\r\nدر اين قبيل شبهات فتواى مشهور علماء بر احتياط است .\r\n\r\nشبهه مصداقيه\r\nعبارت است از اينكه اجمال در ناحيه مفهوم خاص نيست بلكه معنى و مفهوم دليل خاص ، كاملا مبين است اما اجمال در ناحيه مصداق است كه آيا اين فرد به خصوص كه عنوان عام قطعا او را شامل مىشود ، داخل در عنوان خاص شده و از تحت عام حكما بيرون رفته ، يا خير ، باقى در تحت عام است ؟\r\nمثلا ما مىدانيم كه فاسق يعنى « من ارتكب الكبائر أو اصرّ على الصغائر : » ولى نمىدانيم كه آيا « زيد عالم » مرتكب كبيره ، يا مصر بر صغيره است يا نيست ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاجمال در مصداق مخصص است و از آن تعبير مىشود به « شبهه مصداقيه »\r\n\r\nشبههء مفهوميه\r\nعبارت است از اينكه : اصل معنى و مفهوم خاص براى ما مجمل و مردد باشد و ذو احتمالات باشد و ندانيم كه معناى مخصص چيست ؟ و كداميك از اين احتمالات است ؟\r\nمثلا : مولى فرمود : « اكرم العلماء » و سپس متصلا يا منفصلا فرمود : « لا تكرم الفاسقين منهم » ، ما نمىدانيم كه معناى فاسق چيست ؟ آيا فاسق يعنى « كل من خرج عن طاعة اللّه » ( اعم از مرتكب كبائر و مصر بر صغائر ) يا مراد از فاسق « من ارتكب الكبائر » است ؟ پس در اينجا مفهوم خاص اجمال دارد .\r\n\r\nشرايط حكم\r\nآن است كه تا شرط نيامده باشد ، مولى نمىتواند حكمى نمايد ؛ مثلا استطاعت ، شرط وجوب حج است ؛ يعنى تا استطاعت نيامده است مولى نمىتواند بگويد « يجب عليك الحج و . . . »\r\n\r\nشرايط شرعيه\r\nرجوع شود به مقدمه شرعيه .\r\n\r\nشرايط عامه تكليف\r\nشرايطى هستند كه كليه واجبات اسلامى ( اعم از واجبات مشروطه و يا مطلقه ) نسبت به آنها واجب مشروطند و آنها عبارتند از عقل ، قدرت ، بلوغ ، و كذا علم كه در مورد آن اختلاف مىباشد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nشرايط خبر متواتر\r\n1 - بايد راويان خبر متواتر عده زيادى در تمام طبقات باشند و الا بر كثرت در يك طبقه را كثرت نمىگويند و اين كثرت به‌طورى كه تبانى آنها بر كذب عادتا محال باشد .\r\n2 - در تمام واسطه‌ها بايد تعداد راويان براى حصول علم كافى باشد بدين معنى كه هرگاه مثلا خبرى از معصوم ( عليه السّلام ) با ده واسطه رسيده باشد بايد هريك از اين واسطه‌ها خود به تعداد كافى براى حصول علم ، راوى داشته باشد .\r\n3 - منشا اطلاع آنان بايد حسى باشد نه حدسى و علمى يعنى بايد راويان بگويند ديديم . . . يا شنيديم ولى اگر عقيده‌اى علمى را روايت كنند خبر متواترى نمىشود .\r\n\r\nشروط تعارض\r\nدو دليل هرگاه بخواهند يكديگر را تكذيب نمايند و با يكديگر متعارض باشند حتما بايد واجد هفت شرط باشند كه اين شرطهاى هفت‌گانه از مقدمات تعارض است و هرگاه يكى از آنها و يا چندتا و يا تمامى آنها در دو دليل نباشد هرگز تعارض محقق نخواهد شد كه اجمالا عبارتند از :\r\n1 - يكى از دو دليل به تنهايى و يا هر دو دليل باهم قطعى و يقين‌آور نباشند پس تعارض هيچ‌گاه ما بين دو نص قرآنى و دو خبر متواتر واقع نمىشود .\r\n2 - در حجيت هريك از دو امارهء ظنى متعارضه ظن فعلى معتبر نباشد بلكه يا بايد در هر دو دليل ظن شأنى ملاك باشد و يا لااقل در حجيت يكى از دو دليل ظن شأنى ملاك باشد و لو در آن ديگرى ظن فعلى معتبر باشد .\r\n3 - مدلول دو دليل با يكديگر متنافيين باشد بگونه‌اى كه اجتماع دو مدلول در صدق مستحيل باشد حال فرقى نيست كه تنافى مدلولها از نوع تناقض باشد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو يا از نوع تضاد و فرقى نيست كه تنافى ، تنافى ذاتى باشد يا عرضى و يا در تمامى نواحى دلالت دو دليل ( مطابقه ، تضمن ، التزام ) باشد و يا در بعضى نواحى دلالت .\r\n4 - هركدام از دو دليل واجد شرايط حجيت باشد ، يعنى هركدام از متعارضين اگر خودش فى نفسه بود و معارضى نداشت حتما حجيت فعليه پيدا مىكرد .\r\n5 - دو دليل متزاحم نباشند و گرنه باب تزاحم بابى جداگانه است و قوانين جداگانه‌اى دارد .\r\n6 - شرط ششم از شروط تعارض آن است كه احد الدليلين بر دليل حاكم نباشد .\r\n7 - شرط هفتم از شروط تعارض آن است كه يكى از دو دليل وارد بر دليل ديگر نباشد .\r\n\r\nشك\r\nشك در لغت مقابل علم است ، اما در اصطلاح برابرى دو طرف انديشه است .\r\nبه سخن ديگر جايى كه مسأله‌اى مطرح باشد ، و ذهن بين دو يا چند احتمال قرار گيرد به‌گونه‌اى كه ذهن به طرف يكى از احتمالات گرايش پيدا نكند ، مىگويند شك دارد . پس شك به اين معنى در مقابل قطع و ظن است ، زيرا قطع در موردى است كه احتمال خلاف در آن منتفى باشد ، به خلاف ظن كه احتمال خلاف در آن منتفى نيست بلكه گرايش و رجحان به يك طرف دارد . شك موضوع اصول عمليه است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nشك بدوى\r\nبه مبحث « شبهه بدويه » رجوع شود .\r\n\r\nشك در تحقق سبب\r\nسبب عبارت است از چيزى را كه هرگاه مانعى در كار نباشد باعث به وجود آمدن چيزى شود . چنان‌كه آتش سبب سوختن است . هرگاه در تحقق سبب ترديد باشد مسبب برآن مترتب نخواهد شد .\r\n\r\nشك در رافع\r\nشك در پيدايش امرى كه آن امر در صورت بروز مىتواند چيزى را كه قبلا موجود بوده از بين ببرد « شك در رافع » نام دارد . همان گونه كه به شك در رافع بودن چيزى كه فعلا موجود شده نسبت بر چيزى كه قبلا موجود بوده نيز اطلاق مىگردد .\r\nبعضى اين قسم را شك در رافعيت موجود هم نام داده‌اند .\r\n\r\nشك در مقتضى\r\nشك در بقاى مستصحب را در مسير زمان شك در مقتضى گويند .\r\n\r\nشك سارى\r\nبر شكى كه در مجراى قاعده يقين اخذ شده شك سارى گويند . به بيان ديگر وقتى علم به چيزى داريم پس شك مىكنيم آيا علم ما مطابق واقع بوده يا خير ؟\r\nاين‌گونه شك « شك سارى » گويند .\r\nمثال : علم به عادل بودن فردى داشتيم و هم‌اكنون شك مىكنم آيا آن علم\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمن مطابق واقع بوده يا خير ؟ يعنى آيا واقعا آن فرد عادل بوده يا من بىجهت چنين علمى پيدا كرده‌ام ؟\r\n\r\nشك سببى\r\nبه مبحث استصحاب سببى رجوع شود .\r\n\r\nشك طارى\r\nبر شك در بقايى كه در استصحاب اخذ شده « شك طارى » مىگويند .\r\nمثال : در گذشته يقين به امرى داشتم ، هم‌اكنون شك در بقاى آن دارم ، با اجراى استصحاب « ابقا ما كان » مىكنم . به شك در بقاى در زمان حال ، « شك طارى » اطلاق مىشود .\r\n\r\nشك مسببى\r\nبه مبحث استصحاب مسببى رجوع شود .\r\n\r\nشهرت « 1 »\r\nشهرت در لغت عرب به‌معناى شايع شدن ، آشكار شدن و بالا رفتن به كار رفته ، هنگامى كه مثلا شخصى شمشيرش را از غلاف بيرون مىكشد و بالا مىبرد عرب مىگويد : « شهر فلان سيفه » يعنى فلانى شمشيرش را ظاهر نموده و بالا برد و يا گفته مىشود سيف مشهور يعنى شمشيرى كه از غلاف بيرون آمده و بالا رفته است .\r\nو اما اقسام شهرت در اصطلاح فقها و محدثين سه قسم است :\r\n\r\n\r\n","description":"","footnote":"\r\n( 1 ) . اصول الفقه - ج 3 ص 163 .\r\n","page_name":" 129 ","page_number":129},
  {"content":"\r\n\r\n1 - شهرت روايى . 2 - شهرت عملى . 3 - شهرت فتوايى .\r\n\r\nشهرت روايى\r\nعبارت است از اينكه مشهور محدثين حديثى را روايت كرده باشند اعم از اينكه مشهور علماء و فقهاء برطبق آن عمل كرده باشند و يا عمل نكرده باشند البته مشروط بر اينكه به سر حد تواتر نرسد چنين حديثى را مىگويند خبر واحد مشهور و يا خبر واحد مستفيض .\r\n\r\nشهرت عملى\r\nعبارت است از اينكه هشتاد درصد فقها برطبق حديثى عمل نموده و برطبق آن فتوى داده باشند اعم از اينكه مشهور محدثين اين حديث را نقل كرده باشند و يا خير .\r\n\r\nشهرت فتوايى\r\nآن است كه مثلا هشتاد درصد فقها برطبق حكمى از احكام فتوى داده باشند بدون اينكه مدرك فتوى براى ما روشن باشد ، بلكه مجرد شهرت فتوائيه است حال اعم از اينكه برطبق فتوى مشهور اصلا حديثى نباشد و يا باشد ولى ما يقين داشته باشيم كه آن حديث مدرك اين فتوى نيست و يا ما شك داشته باشيم و ندانيم كه مدرك اين فتوى آن حديث است يا خير ؟\r\n\r\nشىء\r\nدر سه مورد به كار مىرود :\r\n1 - جواهر : مثل انسان و فرس . . .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n2 - افعال : مثل كتابت و خياطت و اكل و شرب . . .\r\n3 - صفات : مثل علم و قدرت و . . .\r\n\r\nشيوع استغراقى\r\nيعنى بالفعل شامل تمام افراد ماهيت مىشود .\r\n\r\nشيوع اطلاقى\r\nيعنى قابل صدق و انطباق بر هر فردى از افراد است و لو بالفعل شامل تمام افراد نباشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\n( ص )\r\n\r\nصحت حمل\r\nاز علايم حقيقت است و به اين معنى است كه حمل لفظ بر معنى مشكوك فيه صحيح است و مىفهميم كه اين لفظ براى اين معنى وضع شده است .\r\n\r\nصحت سلب\r\nاز علائم مجاز است و به اين معنى است كه حمل لفظ بر معنى مشكوك فيه ( كه شك داريم لفظ براى آن وضع شده يا نه ) صحيح نيست و مىتوان لفظ را از معنى سلب كرد .\r\n\r\nصحيح\r\nدر اصطلاح هر علمى معناى خاصى دارد مثلا در فقه به‌معناى اسقاط قضا است و در علم كلام به‌معناى موافقت با شريعت است اما در علم اصول به معناى تام الاجزاء و الشرائط مىباشد .\r\n\r\nصرف الوجود طبيعت\r\nصرف الوجود آن است كه : اين طبيعت در كتم عدم نماند و از ظلمت عدم به\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nنور هستى خارج شود ، و خاصيت صرف الوجود آن است كه « صرف الوجود يوجد به اول وجود الطبيعة » كه همان وجود و نخستين را صرف الوجود مىگويند و وجود ثانى و ثالث را صرف الوجود نگويند .\r\n\r\nصيغة النهى\r\nعبارت است از هر صيغه‌اى كه به قول قدماء دلالت بر طلب ترك نمايد ، و به قول متاخرين دلالت بر زجر و ردع عن الفعل نمايد ، خواه به صورت جملهء انشائيه و فعل نهى باشد . مثلا بگويد لا تفعل . و خواه به صورت تحذير باشد . مثل اياك ان تفعل و خواه به صورت جملهء خبرى باشد . مثل هذا الفعل ممنوع عليك و يا هذا العمل منهى عنه . و يا جملهء فعليه مثل لا تفعل ، كه اخبار در مقام انشا است و دلالت چنين جمله‌اى بر طلب ترك آكد است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n( ض )\r\n\r\nضد\r\nاصطلاح ضد در نزد اصوليين معنايى دارد و در فلسفه و منطق معناى ديگر .\r\nاما در فلسفه : ضد عبارت است از خصوص يك امر وجودى كه با يك امر وجودى ديگر ( كه بينشان كمال منافرت مىباشد ) مقايسه شود مثل : سياه و سفيد .\r\nاما در نزد اصول : كلمه ضد به‌معناى مطلق المعاند و المنافى آمده خواه آن معاند يك امر وجودى باشد مانند : اكل و شرب نسبت به صلاة كه منافى با صلاتند و خودشان هم امر وجودىاند ، و خواه يك امر عدمى باشد مانند : ترك الصلاة كه امر عدمى است و منافى صلاة است .\r\n\r\nضد خاص\r\nمطلق امور وجوديهء منافى با مأمور به را ضد خاص مىگويند مانند : اكل و شرب نسبت به صلاة كه منافى با صلاتند . وجه تسميه‌اش به ضد خاص آن است كه اين قسم از ضد در مقابل ضد عام يعنى ترك است و ترك المأمور به اعم است از اينكه همراه با فعلى از افعال وجوديه باشد و يا مجرد ترك باشد . پس\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nترك ضد عام است ، و اكل و شرب و . . . ضد خاص و هركجا كه اكل و شرب باشد ترك هم هست و لا عكس كليا يعنى ممكن است ترك باشد اما فعلى از افعال وجوديه نباشد .\r\n\r\nضد عام\r\nترك مأمور به را ضد عام گويند : مثلا ترك الصلاة كه امر عدمى است و منافى صلاة است ضد عام صلاة مىباشد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\n( ط )\r\n\r\nطريقيت محضه\r\nدر باب حجيت امارات دو مبناى اساسى وجود دارد كه يكى از آنها مبناى طريقيت محضه است و آن عبارت است از اينكه : تمام مصلحت از آن واقع و لوح محفوظ است و امارات صرفا چيزى بيشتر از طريقى به سوى واقع نيستند ، و برطبق مؤداى امارات هيچ‌گونه مصلحتى حادث نمىگردد بلكه اگر اماره با واقع هماهنگ بود واقع را در حق ما منجز مىكند ، و اگر مخالف واقع در آمد معذور خواهد بود .\r\nتوجه : مبناى ديگر سببيت محضه است كه به قسمت ( س ) مراجعه شود .\r\n\r\nطرق علميه\r\nرجوع شود به ظن خاص\r\n\r\nطلب\r\nعبارت است از اظهار نمودن خواست و ميل باطنى ، اظهار نمودن گوناگون است ، گاهى اظهار به توسط قول است كه مىگويد : « امرتك بكذا » ؛ و گاهى به توسط كتابت است گاهى به توسط اشاره و خلاصه اظهار هر چيزى كه صحيح باشد در رساندن خواسته باطنى طلب است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n( ظ )\r\n\r\nظاهر\r\nآن است كه دلالتش بر مراد متكلم ، ظن و گمان‌آور باشد و احتمال خلاف هم در آن داده شود . مثل : « اكرم العلماء » ، كه ظهور در عموم دارد ولى احتمال دارد كه مراد واقعى متكلم ، عموم علما نباشد بلكه تنها علماى عادل باشند .\r\n\r\nظن\r\nحالت نفسانى بين قطع و شك را « ظن » گويند ، اگر مسأله‌اى مطرح باشد و ذهن بين دو يا چند احتمال قرار گيرد ، اما گرايش به طرف يكى از احتمالات پيدا كند ، مىگويند ظن دارد .\r\n\r\nظن خاص\r\nعبارت است از هر امارهء ظنيه‌اى كه دليل قاطع بر حجيت و اعتبار آن اماره مخصوصه قائم شده است از قبيل : خبر واحد ثقه - ظاهر كتاب و امارات ظنيه خاصه را طرق علميه نيز مىگويند از باب اينكه اين امارات مستند به علمند .\r\n\r\nظن طريقى\r\nچنانچه از نامش نيز پيدا است فقط طريق است به سوى حكم واقعى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمحفوظ ، و ناظر بدان ، و حاكى از آن است بىآنكه در موضوع حكم اخذ شده باشد ، و اين همانند قطع طريقى است كه حكم واقعى را نشان مىدهد و خود ، كاره‌اى نيست .\r\nتنها فرقى كه بين قطع طريقى و ظن طريقى است اين است كه طريقيت قطع ذاتى آن است و قابل جعل نيست و طريقيت ظن ، عرضى است ، يعنى خود ذاتا ما را به واقع نمىرساند و حكايتى ضعيف از واقع دارد ، پس بايد به وسيلهء عقل ، يا شارع كاشفيت و حكايت ناقص ، كامل و تمام گردد .\r\n\r\nظن غالب\r\nظنى كه نزد مردم عادى به‌عنوان علم شناخته شده است ظنّ « غالب » نام دارد . به همين دليل به آن علم عادى و عرفى نيز مىگويند . همان گونه كه در فقه به آن « ظنّ اطمينانى » يا « ظنّ متاخم به علم » و يا « ظنّ قوى » نيز مىگويند .\r\n\r\nظن فعلى يا شخصى\r\nظنى كه به موجب اماره‌اى براى مكلف به مقام فعليت رسيده باشد .\r\nوجه تسميه به اين جهت است كه براى مكلف خاصى موجب ظن فعلى شده است و براى شخص مكلف معتبر است ، فعلى يا شخصى ناميده شده است .\r\n\r\nظن مطلق\r\nعبارت است از ظنى كه مبتنى بر دليل انسداد كبير است كه بر حجيت آن دلالت كند از هر طريقى كه حاصل شود ، اين‌گونه ظن حجيتش مخصوص به فرض انسداد باب علم است يعنى به نظر كسانى كه راه علم را مسدود دانستند و از اين طريق پيش مىآيند معتبر شناخته شده است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nظن موضوعى\r\nظنى است كه در موضوع حكم شرعى اخذ شده ، آن‌چنان‌كه در قطع موضوعى دربارهء آن گفته مىشود ، مثلا اگر گفته شود : هرگاه از قول مثلا فاسق ، ظن به وجوب نماز جمعه پيدا كردى ، آن نماز جمعه مظنون بر تو واجب است ، چنين ظنى ، ظن موضوعى است .\r\n\r\nظن نوعى يا شأنى\r\nآن است كه امارات در نظر غالب انسانها و نوع عقلاى عالم گمان‌آور باشد و لو براى فرد خاصى كه در وادى افراط و خوش‌باورى است ، يقين‌آور باشد و براى فردى كه در وادى تفريط و وسوسه زندگى مىكند گمان هم نياورد اما براى نوع انسانها اين‌گونه است . به بيانى ساده‌تر : ظنى كه نوعا و شأنا معتنا به باشد .\r\n\r\nظهور الفاظ در معانى\r\nظهور الفاظ در معانى از سه راه مىباشد :\r\nالف : از راه وضع واضع : مثل ظهور عام در عموم كه خيلى جاها بالوضع است و ظهور مشتق در ما تلبس بالمبدا فى الحال .\r\nب : از راه اطلاق كلام و مقدمات حكمت : مثل ظهور مطلق در اطلاقش و ظهور جملهء شرطيه در مفهوم داشتن .\r\nج : به حكم عقل : مثل ظهور صيغهء افعل و ماده امر در وجوب و ظهور هيئت و مادهء نهى در تحريم ، كه نزد متاخرين به حكم عقل است .\r\n\r\nظهور تصورى\r\nآنچه كه شنونده كلام معناى مفردات و كل را تصور كند ظهور تصورى مىباشد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nهريك از كلمات و مفردات كلام در ذهن ، ظهور در معنايى دارد كه دلالت برآن مىكند ، اين را ظهور تصورى مىگويند .\r\n\r\nظهور تصديقى استعمالى\r\nهنگامى كه متكلم از تكلم فارغ شد و سكوت كرد ، ظهور كلام در يك معنى مستقر و پابرجا مىشود كه اين ظهور تصديقى استعمالى است .\r\n\r\nظهور تصديقى جدى\r\nهنگامى كه انسان يقين كند كه قرينه‌اى ( متصل يا منفصل ) در كار نيست و زمينهء آوردن قرينه منتفى شده اينجا يقين مىكند كه مراد جدى و واقعى مولى همين اراده عام بوده است .\r\nمثلا مولى گفت : « اكرم العلماء » ، و عبد رفت و مشغول اكرام شد و قرينه‌اى نيامده ، اينجا معلوم مىشود كه در واقع اكرام همه را مىخواسته است .\r\n\r\nظهور تصديقى مراعى و متزلزل\r\nهنگامى كه متكلم مشغول سخن گفتن است ، پيش از آنكه سخنش را به پايان برساند و از تكلم فراغت پيدا كند ، كلامش ظهور در معنايى پيدا مىكند ، مثلا تا گفت : « اكرم العلماء » اين جمله ظهور در اكرام جميع علما پيدا مىكند ، اما اين ظهور متزلزل است و قابل تغيير ، اگر بدنبال آن كلام سكوت كرد ، آن ظهور در كلام پابرجاست و الا اگر جمله ديگرى آورد مثلا « الا الفساق منهم » كلام ظهور جديدى مىيابد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\n( ع )\r\n\r\nعادت\r\nعادت از « عود » و « بازگشت » و در لغت به‌معناى خوى است ، هرگاه كارى در اثر تكرار چنان مطبوع طبع شود كه انجام مكرر آن خوشايند و ترك آن دشوار شود مىگويند عادت بوجود آمده است .\r\nدر اصول فقه عادت را چنين تعريف كرده‌اند : « هى الامر المتكرر من غير علاقة عقليه » يعنى چيزى است كه بدون ملازمه عقلى تكرار مىشود .\r\n\r\nعام « 1 »\r\nعبارت است از آن لفظى كه مفهوم و معناى آن لفظ فراگيرنده باشد تمام افراد و مصاديقى را كه عنوان عام بر آنها قابل انطباق و صدق است را دربر بگيرد مثلا :\r\nعنوان « كل انسان » عام است يعنى شامل مىشود هر فردى را كه عنوان انسان بر او صدق مىكند .\r\n\r\nعام استغراقى\r\nآن است كه حكم براى جميع افراد و موضوع ثابت باشد ، آن‌هم به اين\r\n\r\n\r\n","description":"","footnote":"\r\n( 1 ) . اصول الفقه جلد 1 ص 139 .\r\n","page_name":" 141 ","page_number":141},
  {"content":"\r\n\r\nكيفيت كه هر فردى مستقلا و علىحده موضوع حكم باشد و حكم ، اگرچه به صورت ظاهر ، واحد است ولى به سيرت و در باطن ، به تعداد افراد موضوع ، انحلال پيدا مىكند و در نتيجه ، هر فردى از افراد ، به تنهايى ، امتثال و عصيانى دارد . مثلا مولى مىفرمايد : « اكرم كل عالم » . اين وجوب اكرام براى هر فردى از افراد عالم جداگانه ثابت است .\r\n\r\nعام بدلى\r\nآن است كه حكم در آنجا ثابت باشد براى يك فرد از افراد موضوع على البدل . به اين معنى كه در واقع يك فرد از افراد عام ، موضوع اين حكم است ، منتهى آن يك فرد ، تعيين نشده بلكه « لا على التعيين » گذاشته شده است كه قابل انطباق و صدق بر هر فردى از افراد عام باشد مثلا مولى فرمود : « اعتق ايّة رقبة شئت » . كلمهء « اى » عموم بدلى را افاده كند يعنى يك فرد از افراد رقبه را بايد آزاد كنى ولى مختارى كه هر فردى را انتخاب و آزاد نمايى .\r\n\r\nعام مجموعى\r\nآن است كه حكم در آنجا ثابت باشد براى مجموع افراد موضوع من حيث المجموع . به اين معنى كه مجموع افراد روى هم رفته يك موضوع مركب را تشكيل مىدهند و يك حكم بر مجموع آنها بار مىشود ، و در نتيجه در عام مجموعى ، اگر همه افراد اتيان شد ، امتثال تحقق مىيابد و اگر همه اتيان نشد و يا بعضى دون بعض ديگر اتيان شود درهرصورت يك عصيان تحقق پيدا مىكند مثلا مولى فرمود : « آمن بالأئمة » يعنى به همه 12 امام ايمان بياور پس اگر شخصى به امامت امام معتقد و امامت امام دوازدهم را انكار كند يعنى به هيچ امامى ايمان نياورده و امتثال تحقق پيدا نكرده است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nعبادت به‌معناى اخص\r\nعبارت است از اعمال و افعالى كه فقط بايد به قصد تقرب به خداوند تبارك و تعالى اتيان شود . به عبارت ديگر شرط صحت ان قصد قربت است و اگر بدون قصد قربت اتيان شود ، موجب حصول امتثال امر نمىگردد و در نتيجه اعاده لازم دارد ادائا يا قضاء . مانند نماز ، روزه ، حج ، و ساير افعال تعبدى .\r\n\r\nعبادت بمعنى اعم\r\nعبارت است از هر كارى كه قابليت دارد كه به قصد قربت اتيان شود و اگر مكلف آن عمل را به قصد قربت اتيان نمود ، مستحق ثواب مىشود ، اعم از اينكه بالفعل قصد قربت كردن در صحت آن لازم باشد ( كه بازگشت به عبادت بالمعنى الاخص مىكند ) ، با بالفعل قصد قربت در آنها لازم نيست و شرط صحت آنها نيست و اگر بدون قصد قربت هم اتيان شوند ، صحيح هستند ، اما اگر قصد قربت كند ، ثواب هم داده مىشود . نظير شستن لباس و بدن براى نماز كه بدون قصد قربت هم تطهير حاصل مىشود ، اما با قصد قربت ثواب هم برآن مترتب است .\r\n\r\nعدم صحت حمل\r\nاز علايم مجاز است و به اين معنى كه حمل لفظ بر معنى مشكوك فيه صحيح نمىباشد .\r\n\r\nعدم صحت سلب\r\nاز علايم و نشانه‌هاى حقيقت است و به اين معنى كه سلب لفظ از معنى صحيح نيست و در واقع مىتوان لفظ را بر معنى مشكوك فيه حمل كرد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nعرف « 1 »\r\nعرف در لغت دو ريشه دارد :\r\n1 - به‌معناى پياپى بودن چيزى به‌طورى كه اجزاى آن متّصل به يكديگر باشد . به يال اسب « عرف الفرس » مىگويند ، زيرا موهاى يال در كنار هم قرار دارند .\r\n2 - به‌معناى آرامش و طمأنينه است ، واژه معرفت و عرفان نيز از مادهء عرف به‌معناى دوّم است ، زيرا دانش به انسان آرامش و اطمينان مىدهد .\r\nبرخى از دانشمندان حقوق مىگويند : « منظور از عرف و عادت مذكور در ماده 3 آيين دادرسى مدنى ، عرف و عادت جامعه است به امرى كه در نتيجهء تكرار ، افراد به آن انس مفرط پيدا كرده‌اند . تعريف عرف را در اين جمله كوتاه مىتوان ديد :\r\n« العرف عادة جمهور قوم فى قول او فعل »\r\nعرف عادت اكثر افراد جامعه است در ارتباط با گفتار يا عملى . عرف خاص و عرف عام : عرف خاص عبارت است از متعارفات بين صنفى يا زمان خاص يا در كلامى مخصوص و در برابر آن عرف عام است پس سه نوع عرف خاص و عام مىتواند وجود داشته باشد .\r\nالف : عرف خاص صنفى - مثلا ممكن است خياطان دستمزد شاگردان را به طور هفتگى بپردازند و يا كشاورزان به هنگام بدست آمدن محصول و سازمانها ماهيانه . در اين صورت عرف عام آن است كه ميان بيشتر اصناف معمول است .\r\nب : عرف خاص زمانى - منظور اين است كه در زمانى كارى معمول و در زمانى ديگر متروك باشد مثل دادن هديه كه زمانى مرسوم است و زمانى متروك و عرف عام زمانى مثل جشن گرفتن در اعياد .\r\n\r\n\r\n","description":"","footnote":"\r\n( 1 ) . قوانين الاصول - ص 14 .\r\n","page_name":" 144 ","page_number":144},
  {"content":"\r\n\r\nج : عرف خاص مكانى - رسومى است كه در محلى خاص معمول باشد و در جاهاى ديگر نباشد .\r\n\r\nعرف عملى\r\nو آن عرفى است كه در بخشى از كارهاى ويژه مردم بروز مىكند ، مثل : بيع معاطاتى كه عملا عرف آن را پذيرفته است .\r\n\r\nعرف قولى\r\nو آن عرفى است كه پاره‌اى الفاظ رنگ ويژه‌اى به خود مىگيرد و از معناى لغوى دور مىگردد مثل اطلاق كلمهء « ولد » بر پسر در حالى كه ولد بر پسر و دختر اطلاق مىگردد .\r\n\r\nعقل « 1 »\r\nعقل يا قوه عاقله عبارت است از نيرويى كه خداوند متعال به انسانها عنايت فرموده و به توسط آن امور كليه و قوانين كلّى را ادراك مىكند از قبيل : اجتماع نقيضين محال است ، كل از جزء بزرگتر است و . . . مراد از امور كليه يعنى امورى كه محدود به زمان يا مكان خاصى نيستند .\r\n\r\nعقل عملى\r\nآن است كه توسط آن انسان ادراك مىكند امور كليه‌اى را كه از نوع عمل كردن و به كار بستن است و به اصطلاح از قبيل مما ينبغى ان يفعل است مثل :\r\n\r\n\r\n","description":"","footnote":"\r\n( 1 ) . اصول الفقه - ج 3 - ص 125 .\r\n","page_name":" 145 ","page_number":145},
  {"content":"\r\n\r\n« العدل حسن » يعنى سزاوار است كه انجام داده شود و يا « الظلم قبيح » يعنى :\r\nسزاوار است كه ترك شود .\r\n\r\nعقل نظرى\r\nآن است كه توسط آن انسان امور كلى را كه از نوع شناختن و دانستن است ادراك مىكند و به اصطلاح از قبيل « مما ينبغى ان يعلم » مىباشد و ربطى به مقام عمل و به كار بستن ندارد . مانند نوع قواعد منطقى ، رياضى ، فلسفى و . . . كه از نوع دانستن و باور كردن است مثل : « الواحد نصف الاثنين ، كل ممكن محتاج الى المؤثر » و . . .\r\n\r\nعقود\r\nانشائاتى كه طرفينى بوده و داراى ايجاب و قبول است مانند « عقد البيع » كه مركب است از دو بعت و اشتريت يا عقد النكاح كه مركب است از « انكحت و قبلت » .\r\n\r\nعلم جنس\r\nعبارت است از لفظى كه وضع شده است براى طبيعت و ماهيت ، منتهى با ملاحظهء حضور و تعين آن ماهيت در ذهن . مثلا : اسامه كه وضع شده براى ماهيت اسد به قيد معهود بودن او در ذهن ، با او معامله معرفه مىشود .\r\n\r\nعموم الاشتراك\r\nاستعمال لفظ مشترك در يك عنوان كلى كه هريك از معانى مصداق آن باشند مثل استعمال عين در المسمى به عين كه به آن عموم الاشتراك گويند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nعموم و خصوص مطلق\r\nبين دو كلى در صورتى عموم و خصوص مطلق است كه فقط يكى از آنها بر تمام افراد آن ديگرى صادق باشد . به عبارت ديگر بين دو كلى عموم و خصوص مطلق است در صورتى كه هركدام از جهتى عام است و از جهتى خاص . و اين در حالتى است كه دو كلى بر يكديگر صدق كند بنحو جزئيت ، مثل حيوان و انسان كه اولى را اعم و دومى را اخص مىگويند زيرا حيوان بر انسان صدق مىكند ولى انسان بر حيوان صادق نيست . زيرا از جانب حيوان اعم و از طرف انسان اخص است .\r\n\r\nعموم و خصوص من وجه\r\nاگر صدق دو كلى بر يكديگر از هر طرف بطور جزئى باشد بين آن دو عموم و خصوص من وجه است يعنى : هيچيك بر همه افراد ديگرى صادق نباشد و فقط بر بعضى صدق كند . اعم و اخص من وجه يك مورد اجتماع و دو مورد افتراق دارند مورد اجتماع آنها افراد مشتركه و مورد افتراق هريك افراد مختصه به خود آن كلى است . مثلا حيوان ابيض گاهى در موردى اجتماع مىكنند ، مانند اسب سفيد و در موردى از ابيض جدا مىشود ، مانند : كاغذ سفيد و در موردى ابيض از حيوان جدا مىگردد ، مانند اسب سياه . . .\r\n\r\nعناصر استصحاب « 1 »\r\nعناصر استصحاب 7 چيز است :\r\n\r\n\r\n","description":"","footnote":"\r\n( 1 ) . اصول الفقه ج 4 ص 278 .\r\n","page_name":" 147 ","page_number":147},
  {"content":"\r\n\r\n1 - يقين سابق : چيزى را كه تصميم به استصحاب داريم بايد به وجود آن چيز ( حكم يا موضوع ) در زمان گذشته يقين داشته باشيم .\r\n2 - شك لاحق : چيزى را كه يقين به وجود آن داشته‌ايم اكنون مورد ترديد قرار گرفته باشد .\r\n3 - اجتماع يقينى و شك در يك زمان : يعنى در حال حاضر هم يقين داشته باشيم ، و هم شك ؛ يقين بر وجود چيزى در گذشته ، و شك در باقى بودن آن تاكنون .\r\n4 - تعدد زمان متيقن و مشكوك .\r\n5 - وحدت متعلق يقين و شك .\r\n6 - تقدم زمان متيقن بر زمان مشكوك : زمان متيقن گذشته بوده و زمان مشكوك « حال » است .\r\n7 - فعليت شك و يقين : شك و يقين تقريرى كافى نيست . مثلا اگر كسى يقين پيدا كند كه وضو ندارد ، سپس از اين حالت غفلت پيدا كرده ، آن‌گاه نماز بخواند ، پس از نماز شك كند كه آيا قبل از نماز وضو گرفته يا خير ؟ در اينجا قاعده فراغ مىگويد نمازش درست است . زيرا پس از فارغ شدن از عمل . شك حادث شده است در اينجا استصحاب حدث تا وقت نماز جارى نمىگردد ، زيرا شك در وقت نماز فعليت نداشته بلكه بعد از نماز فعليت پيدا كرده است . حال اگر قائل به شرط فعليت شك و يقين نباشيم ، مىتوانيم استصحاب حدث جارى كنيم ، و نماز را باطل بدانيم\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\n( غ )\r\n\r\nغايت\r\nدر لغت به‌معناى مسافت آمده و به‌معناى نهايت و پايان هم آمده . اما در اصطلاح ، مراد از غايت ، عبارت است از كلماتى كه بعد از « الى » و « حتى » ذكر مىشوند .\r\n\r\nغير مستقلات عقليه\r\nمنظور از غير مستقلات عقليه عبارتند : از امورى كه حاكم على الاطلاق در آنها عقل نيست و عقل به تنهايى به نتيجه نمىرسد بلكه همواره صغراى استدلال را از شرع مقدس مىگيرد و كبراى كلى را كه همان حكم به ملازمه باشد از خود عقل . سپس به نتيجه مىرسد . مثلا شرع فرموده : ذى المقدمه واجب است ، عقل مىگويد ملازمه است بين وجوب ذى المقدمه و وجوب مقدماتش و از اين راه نتيجه مىگيرد ، پس مقدمه واجب هم در نزد شارع واجب است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\n( ف )\r\n\r\nفاسد\r\nدر علم اصول به معنى ناقص الاجزاء و الشرائط مىباشد .\r\n\r\nفحوى الخطاب\r\nآن است كه به‌طور قطع و جزم از كلام فهميده مىشود « ما يفهم من الكلام على سبيل القطع و الجزم » .\r\n\r\nفرق عام و مطلق\r\nاصوليين ميان عام و مطلق چند فرق قائل شده‌اند :\r\n1 - ظهور عام در عموم به عقيده بيشتر اصوليين ناشى از دلالت وضعى لفظى است در حالى كه دلالت مطلق بر اطلاق به واسطه مقدمات حكمت است و وضعى نيست .\r\n2 - دلالت عام بر عموم ناظر بر افراد است ، ولى دلالت مطلق بر اطلاق غالبا ناظر بر احوال و عوارض و كيفيات مىباشد ، مثلا دلالت تمام دانشجويان بر هر فرد عام است و دلالت دانشجويان بر دانشجوى تهرانى و شهرستانى از باب اطلاق است .\r\n3 - عام پس از تخصيص از عموميت مىافتد در حالى كه مطلق مىتواند از\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nجهتى مقيد شود و از جهت يا جهات ديگر بر اطلاق خود باقى بماند چنان‌كه اگر بگوئيد « دانشجويان تهرانى » گرچه مطلقى است كه از جهتى مقيد شده لكن مىتواند از جهت تقييد به « پسر بودن يا دختر بودن » مطلق باشد .\r\n4 - شمول عام اكثر استغراقى و شمول مطلق بدلى است .\r\n\r\nفرق ورود و تخصص\r\nدر باب تخصص ، خروج ، خروج بالتكوين و وجدانى است و منشأ تشريعى و تعبدى در كار نيست ، از قبيل جاهل كه تخصصا از علما خارج است ، و از قبيل علم وجدانى كه تخصصا از امارات و اصول عمليه خارج است .\r\nولى در باب ورود خروج منشأ تعبدى دارد يعنى اگر شارع مقدس ما را به عمل برطبق اماره متعبد نمىساخت ما بالوجدان حكم به خروج نمىكرديم ولى در سايه تعبد شارع ، حكم به خروج وجدانى مىكنيم كه اصل الخروج وجدانى است ولى منشأ الخروج تعبدى .\r\n\r\nفرقهاى حكومت با تخصيص\r\nحكومت با تخصيص پنج فرق دارد كه ذيلا بيان مىشود :\r\n1 - تخصيص اخراج حكمى است ولى حكومت اخراج موضوعى است و به تعبير كامل‌تر تصرف دليل حكم ، در عقد الوضع و يا عقد الحمل دليل محكوم است البته اولى حقيقتا و وجدانا ، ولى دومى ادعاء و تنزيلا .\r\n2 - تخصيص همواره به نحو تضييق است ولى حكومت گاهى به نحو تضييق و گاهى به نحو توسعه است .\r\n3 - در باب حكومت دليل حاكم تجسم رجحان است و هيچ مرجح ديگرى لازم نيست ولى در عام و خاص اگر دليل خاصى نص يا اظهر باشد بر دليل عام مقدم مىشود و مخصص آن است ولى اگر خاص هم مثل عام ظاهر باشد\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nظهورين مساوى و معارض خواهند بود ، و اگر احيانا عام اقوى باشد از حيث دلالت دليل ، عام مقدم است .\r\n4 - در باب حكومت اگر دليل محكوم نباشد دليل حاكم به منزله هذيان‌گويى محسوب مىشود چون دليل حاكم ناظر به دليل محكوم است پس بايد منظور اليه و مفسرى باشد بخلاف دليل خاصى كه برفرض عامى نبود و شارع مىفرمود : « لا تكرم العالم الفاسق » هذيان‌گويى نبود .\r\n5 - در باب تخصيص حتما بايد نسبت ما بين دو دليل ملاحظه شود كه عموم و خصوص مطلق باشند تا دليل خاص بر دليل عام مقدم شود ولى در باب حكومت نسبتها را ملاحظه نمىكنيم بلكه چه‌بسا دو دليل عام و خاص من وجه باشند و مع‌ذلك دليل حاكم بر دليل محكوم مقدم شود .\r\n\r\nفعل در ( نهى : زجر عن الفعل و امر : بعث الى الفعل )\r\nمراد عبارت است از همان حدثى كه مصدر با ماده فعل نهى و يا امر بر او دلالت مىكند . مثلا الضرب كه مصدر است ، و دلالت مىكند بر عمل خاص كه زدن باشد حال اين حدث گاهى امر وجودى است مثل ضرب ، شرب خمر كه تحت نهى مىرود و مىگويد : « لا تضرب ، لا تشرب الخمر . »\r\nو گاهى امر عدمى است مثل ترك كه تحت نهى مىرود و گفته مىشود :\r\n« لا تترك الصلاة و لا تترك الحج و . . . »\r\nچنان كه در باب اوامر هم گاهى فعل يك فعل وجودى است مثل صلاة ، زكات ، در صل و زكّ .\r\nو گاهى امر عدمى است مثل ترك كه مىگويد : « اترك شرب الخمر » .\r\n\r\nفقه\r\nعبارت است از علم به احكام شرعيه اعم از واقعيه و ظاهريه .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\n( ق )\r\n\r\nقاعده تلازم بين حكم عقل و حكم شرع\r\nدر اصول قاعده‌اى است كه مىگويد :\r\n« كل ما حكم به العقل حكم به الشرع و كل ما حكم به الشرع حكم به العقل »\r\nيعنى هرچه را عقل حكم كند شرع هم حكم مىكند . اما قاعده اول - كل ما حكم به العقل حكم به الشرع\r\nمعناى اين قاعده اين است كه هرچه را عقل بفهمد و درك كند شرع نيز آن را چنان كه عقل پذيرفته است مىپذيرد يعنى اگر عقل كارى را خوب و مفيد تشخيص دهد و آن را لازم شمارد مثل دفاع از جان و ناموس و مال شرع هم آن را لازم مىشمارد : و اگر عقل كارى را زيانبار ببيند و منع كند مثل تجاوز بر حقوق ديگران شرع هم آن را منع و حرام مىكند . دليل بر اين مطلب اين است كه احكام شرع مبتنى بر مصالح و مفاسدى كه از انجام آن عمل به مردم مىرسد مىباشد پس وقتى عقل در انجام كارى مصلحتى ببيند شرع هم آن را توصيه مىكند و اگر عقل كارى را مضر بداند شرع هم آن را ممنوع مىكند .\r\nاما قاعده دوم - « كل ما حكم به الشرع حكم به العقل » معناى اين قاعده اين است كه هرچه را شرع و دين حكم كند عقل نيز مىپذيرد . اين معنى در به دو امر مواردى از شك و ترديد را به ذهن مىآورد زيرا بديهى است كه در بسيارى از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nموارد شرح احكامى دارد كه عقل را در آنها راهى نيست .\r\nمثلا : در عبادات كه شرع كيفيات خاصى مقرر داشته و شرايط و موانعى پيش بينى كرده عقل ساكت است ، با توجه به اين موارد شك و ترديد اصوليين اين قاعده را چنين توجيه كرده‌اند كه گرچه در بعضى موارد عقل از درك حقايق قاصر است و حكمى ندارد ولى اگر فرض كنيم كه ديد عقل كامل مىبود و بر مصالح و مفاسدى كه شرع مىبيند وقوف و اطلاع مىيافت او نيز چون شرع حكم مىكرد : كارهاى مقيد و واجد مصلحت را كه شرع بدان امر كرده لازم مىدانست و كارهاى مضر و مفسده‌انگيز را كه شرع تحريم كرده او نيز منع مىكرد . البته در بسيارى از موارد عقل مىتواند از جهات مصلحت و مفسده كارها را تشخيص دهد و در نتيجه پابه‌پاى شرع امر و نهى كرده و آنچه را شرع بدان حكم كرده او هم حكم مىكند . مثلا در باب ربا و معاملات ربوى چون اين‌گونه معاملات رفته‌رفته موجب اختلال در امر توزيع عادلانه ثروت مىشود و اين به زيان افراد و جامعه است شرع آن را حرام دانسته و عقل نيز آن را رد كرده است .\r\n\r\nقدر متيقن خارجى\r\nآن است كه در خارج ، هر مطلقى يك دسته افرادى دارد كه يقين داريم آنها از اين مطلق اراده شده ، و لو بقيه مراد نباشد . مثلا وقتى مولى مىگويد : « قلّد المجتهد » اينجا قدر متيقن ، تقليد از مجتهد اعلم است ولى دليل ، اطلاق دارد و مىتوان به اطلاق كلام تمسك كرد و گفت : تقليد از هر مجتهدى كه جامع الشرائط باشد جايز است .\r\n\r\nقدر متيقن در مقام تخاطب\r\nما بين مخاطب و متكلم گفتگو راجع به مصداق معينى بود ، و سپس به‌طور\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمطلق امر كرد ، مثلا مولى با عبدش راجع به فوايد و منافع بىشمار گوشت گوسفند سخن مىگفتند ؛ پس از مدتى مولى به شوق آمد و گفت : « اشتر اللحم ؛ » اينجا اگرچه مطلق گفته ، ولى قدر متيقن در مقام محاوره همان گوشت گوسفند است .\r\n\r\nقرب و بعد مادى\r\nمنظور از قرب و بعد مادى ، همان قرب و بعد مكانى است كه يك موجود مادى داراى مكانى نسبت به يك موجود مادى ديگر مىتواند داشته باشد ؛ يعنى به او نزديك باشد و فاصلهء مكانى بينشان نباشد و يا كم باشد و يا از دور باشد يعنى فاصله مكانى بينشان زياد باشد .\r\n\r\nقرب و بعد معنوى\r\nمنظور از قرب و بعد معنوى ، همان رسيدن به كمالات و تقرب به مبدأ كمالات و يا دور شدن از آن ، و فاصله داشتن با كمالات است . و اصوليين اين قرب و بعد معنوى را تشبيه نموده‌اند ، به قرب و بعد مكانى از باب تشبيه معقول به محسوس .\r\n\r\nقرينه خاصه\r\nمربوط به مورد مخصوص است و كليت ندارد كه شامل ساير موارد شود .\r\nمثل اينكه در موردى مولى به عبدش گفت : اكرم رجلا ، سپس خود مولى تصريح كرد كه در امتثال اين امر مخيرى كه هر فردى از افراد رجل را كه خواستى اكرام\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nكن .\r\n\r\nقرينهء عامه\r\nيعنى قرينه‌اى كه در جميع مطلقات مىتوانيم از آن استفاده كنيم و در هر كلامى كه آن قرينه باشد ، مىتوانيم بگوئيم كه اين كلام مطلق است و ظهور در اطلاق دارد . اين قرينه عامه عبارت است از مقدمات حكمت .\r\n\r\nقطع طريقى\r\nقطع طريقى بدين معنى است كه فقط راهى است به سوى حكم واقعى ، تكليفى يا وضعى ، يا راهى است به سوى موضوع داراى حكم ، چون خمر ، و ربا به‌گونه‌اى كه خود قطع ، در حكم هيچ‌گونه دخالتى ندارد ، و در متعلق حكم ملاحظه ، و اخذ نشده است مثلا وقتى شرع مىگويد خمر حرام است آگاهى يافتن از اين حكم شرعى براى آنكه از آن اطاعت كنيم قطع طريقى است و فرق نمىكند كه قطع به حكم كلى تعلق بگيرد يا نه . مثل اينكه صرف‌نظر از افراد خارجى ، به‌طور كلى بدانيم كه خمر حرام است و يا اينكه قطع به موضوع خارجى جزئى تعلق گيرد ، مثل اينكه علم پيدا كنيم كه محتواى اين ظرف خمر است پس نوشيدن آن حرام است .\r\n\r\nقطع موضوعى\r\nقطعى است كه در خطاب اخذ شده و در حكم ، يا در موضوع حكم دخالت دارد .\r\n\r\nقصد قربت\r\nبه معانى گوناگون وارد شده كه به اهم آنها اشاره مىكنيم :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n1 - قصد امتثال امر خداوند كه چون خداوند اهل للطاعة و العبادة است ، لذا امر او را امتثال مىكنيم .\r\n2 - قصد كند شكر نعمتهاى بىپايان الهى را .\r\n3 - قصد كند تحصيل رضاى حق را يعنى : به اميد جلب رضاى حق اين عمل را به‌جا آورد .\r\n4 - به قصد محبوبيت ذاتيه عمل ، از براى مولى بجاى آورد چون هرآنچه مامور به بود محبوب مولى است .\r\n5 - به قصد ملاك و مصلحت انجام دهد كه چون در اين مصلحتى خداوند قرار داده ، من بجا مىآورم براى نيل به آن مصلحت .\r\n6 - به قصد رسيدن به ثواب و دورى از عقاب عمل را انجام دهد .\r\n\r\nقضيهء ثلاثى\r\nرجوع شود به حمل مركب .\r\n\r\nقضيهء ثنائى\r\nرجوع شود به حمل بسيط .\r\n\r\nقضيه حقيقيه\r\nاز تقسيمات قضيه موجبه به لحاظ وجود موضوع است و عبارت است از :\r\nقضيه‌اى كه حكم در آن بر موضوع مفروض الوجود مترتب شده ، اعم از اينكه افراد آن بالفعل در خارج موجود باشند و يا در آينده موجود شوند مثل كل انسان حيوان اى « كل ما وجد فى الخارج و صدق عليه الانسان صدق عليه الحيوان » .\r\n\r\nقضيه خارجيه\r\nاز تقسيمات قضيه موجبه به لحاظ وجود موضوع است و عبارت از قضيه‌اى\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nكه حكم در آن بر افرادى كه در خارج بالفعل موجودند بار شده به عبارت ديگر موضوع آن موجود خارجى بالفعل است مثل : « كل من فى العسكر قتل ، كل ما فى الصندوق نهب » .\r\n\r\nقضيه ذهنيه\r\nاز تقسيمات قضيه موجبه به لحاظ وجود موضوع است و عبارت است از :\r\nقضيه‌اى كه حكم در آن تنها بر افراد موجود در ذهن مترتب شده ، يعنى موضوع آن موجود ذهنى بالفعل است و تحقق آن در خارج مستحيل است مثل « الانسان نوع ، الانسان كلى ، شريك البارى ممتنع » .\r\n\r\nقضيه شرطيه اتفاقيه\r\nآن است كه اتصال ما بين مقدم و تالى ، تصادفى و اتفاقى باشد نه از روى علاقه . مثل : « ان كان زيد ناطقا كان الحمار ناهقا »\r\n\r\nقضيه شرطيه لزوميه\r\nآن است كه ما بين مقدم و تالى ، علاقه و ارتباط باشد و حكم به اتصال دو نسبت شود به واسطه علاقه‌اى . مثل ان كانت الشمس طالعة فالنهار موجود .\r\nحال علاقه‌اى كه در قضيهء شرطيه متصله لزوميه وجود دارد چهار نوع است :\r\nالف ) علاقهء عليت كه مقدم علت است و تالى معلول . مثل : « كلما كانت الشمس طالعة كان النهار موجودا » .\r\nب ) علاقه معلوليت كه مقدم معلول است و تالى علت . مثل : « كلما كان النهار موجودا كانت الشمس طالعة » .\r\nج ) علاقه تلازم كه مقدم و تالى ، معلول علت ثالثى هستند . « مثل كلما كان النهار موجودا كان العالم مضيئا » ، كه هر دو معلول طلوع شمس هستند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nد ) علاقه تضايف كه مقدم و تالى ، متضايفين باشند . مانند : « ان كان زيد ابا لعمرو فعمرو ابن له » .\r\n\r\nقضيه محصله\r\nآن است كه موضوع و محمول هر دو محصل باشند ، يعنى : دلالت كنند بر يك شىء موجود و يا يك خصوصيت وجودى خواه قضيه موجبه باشد مانند زيد قائم است و خواه سالبه باشد مانند زيد قائم نيست .\r\n\r\nقضيه معدوله\r\nآن است كه موضوع تنها و يا محمول تنها و يا هر دو امر معدوله باشند ، يعنى حرف سلب بر آنها داخل شده ، آن‌هم بگونه‌اى كه جزء موضوع يا محمول يا هر دو گرديده مثل : « كل لا حيوان لا انسان » .\r\n\r\nقياس اولويت و اسامى ديگر آن\r\nآن است كه حكمى از سوى شارع مقدس براى مرتبهء دانيه و ضعيفه‌اى ثابت شده و ما مىخواهيم همان حكم را براى مراتب متوسطه و عاليه ثابت كنيم بالاولوية القطعيه ، و اما وجه تسميه اسامى آن : قياس اولويت را مفهوم موافقت كلام مىگويند به اين جهت كه حكمى كه از منطوق كلام و بالمطابقه فهميده مىشود كه همسنخ و موافق است با حكمى كه از مفهوم كلام و بالالتزام فهميده مىشود ، و نيز فحوى الخطاب هم مىگويند چون اين معنى بالقطع و الجزم از اين خطاب فهميده مىشود و نيز نهى الخطاب هم مىگويند ، چون متكلم به جاى تصريح به آن تلويحا و تعريضا به آن اشاره كرده است ، و نيز قياس جلى هم مىنامند زيرا اين دلالت ، امرى است كه براى همگان قابل درك است ، و هركس كه آشناى به لغت عرب باشد مىفهمد مثلا : قرآن فرموده ، « فمن يعمل مثقال ذرة\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nخيرا يره » يعنى هركس به اندازهء يك ذره كار خير كند پاداش آن را خواهد ديد ، حال اگر مرتبه دانيه از كار خير پاداش دارد پس به طريق اولى كارهاى خير بزرگ‌تر از قبيل نماز و روزه و . . . پاداش متناسب با خودش را خواهد داشت .\r\n\r\nقياس به الغاء فارق - تنقيح مناط قطعى\r\nتنقيح در لغت به‌معناى تهذيب ، پيراستن و حذف زوائد است مناط در لغت محل آويختن و موضع تعليق و در اصطلاح علم اصول فقه به‌معناى علت است . بدين توضيح تنقيح مناط به‌معناى تعيين علت است .\r\nاين اصطلاح را محقق حلى در كتاب معتبر به كار برده ، منظور از آن اين است كه قطعا بدانيم علت حكم ، وصفى است معين و ساير اوصاف در آن دخالتى ندارند . مثلا هرگاه مورد سؤال مشخص باشد ، روشن است كه جواب ناظر برآن است و جهات ديگر مورد نظر نيست ، محقق مىگويد : هرگاه بپرسند : « در حال نجاست نماز خوانده‌ام تكليف چيست ؟ » و جواب مىشنوند : « نمازت را دوباره بخوان » به خوبى واضح است كه علت دوباره نماز خواندن چيزى جز نجاست تن و بدن نيست و خصوص شخص ، نماز معين ، هويت و اوصاف ديگر در مسئله مؤثر نمىباشد .\r\n\r\nقياس باطل\r\nدر موارد زير قياس باطل است و حتى آنان كه قياس را درست مىدانند در اين موارد آن را به كار نمىبرند .\r\n1 - در الفاظ و معانى كلمات\r\n2 - در عبادات\r\n3 - در كفارات و حدود و ديات\r\n4 - قياس مع الفارق . مثل قياس خودكشى موصى به قتل مورث\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nقياس جلى\r\nرجوع شود به قياس اولويت .\r\n\r\nقياس خفى\r\nآن است كه به‌طور قطع ندانيم كه جهات افتراق فرع و اصل تاثيرى در حكم دارد يا نه ؟ بلكه ظن به عدم تاثير آن پيدا كنيم ، مثلا : مىدانيم در موردى كه كسى ديگرى را عدوانا با شمشير و آلات برندهء ديگر بكشد قصاص خواهد شد اما در موردى كه قتل به‌وسيلهء جسم سنگينى ايجاد شده باشد قطعا نمىدانيم كه كيفيت آلت قتل در حكم مسئله مؤثر است يا خير ؟ و فقط ظن به عدم تاثير آن داريم چنين موردى را قياس خفى گويند .\r\nقياس خفى نوع مستقلى در برابر منصوص العله و مستنبط العله نمىباشد بلكه گاهى مستنبط العله و منصوص العله است ، بنابراين به اقتضاى مورد حكم خاص خواهد داشت يعنى اگر منصوص العله باشد اعتقاد علماى سنى و اكثر علماى شيعه حجت است و اگر مستنبط العله باشد به عقيدهء سنيان حجت است و به عقيده شيعيان حجت نيست .\r\n\r\nقياس در اصطلاح\r\nدر اصطلاح اصوليين تعاريف گوناگونى از خاصه و عامه وارد شده ، يكى از آن تعاريف ، تعريف مرحوم صاحب وافيه است كه مرحوم مظفر مىفرمايد : به نظر من بهترين تعريفات است و آن عبارت است از اينكه « القياس اثبات حكم فى محل بعلة لثبوته فى محل آخر بتلك العلة » . قياس عبارت است از ثابت نمودن شخص قايس حكم شرعى را در يك موضوعى به واسطه يك علت و به خاطر ثبوت آن حكم در موضوع ديگرى به واسطهء همان علت ، يعنى اينكه حكمى از\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nسوى شارع براى موضوع خاصى بطور قطع ثابت شده مثلا حرمت براى خمر ثابت شده سپس قايس مىآيد علت و فلسفه اين حكم را پيدا مىكند كه مثلا اسكار است بعد مىگويد همين علت در موضوع ديگر هم كه مثلا فقاع باشد وجود دارد ، پس او نيز بايد داراى اين حكم باشد يعنى حرام باشد و از اين طريق نتيجه مىگيرد كه پس فقاع هم مثل خمر در واقع حرام است .\r\n\r\nقياس در لغت\r\nقياس در لغت عرب ، به‌معناى تقرير و اندازه‌گيرى آمده ، عرب مىگويد :\r\nقست الثوب بالذراع يعنى : پارچه را با ذراع اندازه‌گيرى نموديم ، و به‌معناى حكم به تسويه و مساوى بودن نيز آمده ، عرب مىگويد : لا يقاس فلان بفلان فى ماله و حسبه و نسبه يعنى : فلانى با فلانى در مال و حسب و نسب مساوى نيستند و نمىتوان اين را به آن قياس نمود .\r\n\r\nقياس فقهى ( اصولى )\r\nآنچه منطقيان بدان تمثيل گويند در اصول و فقه بدان قياس گفته مىشود و به قياس فقهى معروف است اما تعريف آن :\r\nدر تمثيل يا تشبيه حكم يك جزئى را مىدانيم و نيز مىدانيم كه با جزئى ديگر شباهتى دارد و اگرچه حكم جزئى دوم معلوم نيست ولى با كمك معلوماتى كه داريم حكم دومى را هم پيدا مىكنيم ، چنان كه مثلا مىدانيم تلف شدن مبيع پيش از تحويل دادن آن به خريدار موجب فسخ معامله مىشود ، ولى حكم درباره ثمن ساكت است ، حال اگر بگوئيم مبيع و مثمن هر دو مالى هستند به همين مناسبت حكم اولى را به دومى نيز سرايت مىدهيم ، اين عمل در اصطلاح منطق و فلسفه تمثيل و تشبيه است و در اصطلاح اصول و فقه قياس .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nقياس مستنبط العلة\r\nقياس مستنبط العلة آن است كه عليّت آن را عقل درك و استنباط كند ، بدون اينكه عينا از كلام شارع فهميده شود .\r\nمثال : پيغمبر نهى فرموده از قضاوت كردن به هنگام خشم و غضب « لا يقضى القاضى و هو غضبان » آنچه عقل از اين دستور استفاده مىكند اين است كه قاضى در حال تشويش فكر و پراكندگى دل نبايد حكم صادر كند ، و با استنباط اين علت مىتوان گفت قاضى در حال پريشان فكرى ناشى از نابسامانى زندگى هم نبايد قضاوت كند .\r\n\r\nقياس منصوص العلة\r\nآن است كه از ناحيه شارع حكمى براى موضوعى ثابت شود و سپس علت آن را بيان نمايد و بعدا همان علت در موضوع ديگرى هم باشد آنگاه مجتهد اين موضوع را مقايسه كند به آن موضوع معلل و حكمى را كه براى او ثابت بود براى اين موضوع هم ثابت كند ، مثلا شارع فرموده : « الخمر حرام لكونه مسكرا » مجتهد مىگويد : اسكار كه اختصاص به خمر ندارد ، در فقاع و نبيذ هم هست پس همان حكم حرمت كه براى خمر بود براى آن دو نيز ثابت است .\r\n\r\nقياس منطقى\r\nقياس دليلى است كه از چند قضيه تاليف شده و ذاتا مستلزم اثبات قضيه ديگرى باشد مانند : انسان حيوان است ، هر حيوانى جسم است ، پس انسان جسم است .\r\n\r\nقيد احترازى\r\nعبارت است از قيدى كه در كلام آورده مىشود . براى دورى جستن از قيدها و خصوصيتهاى ديگر .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمثلا مىگويند : « واجب الوجود لذاته » ؛ تا احتراز كنند از « واجب الوجود لغيره » ، زيرا آنكه قسيم « ممكن الوجود » است واجب لذاته است نه واجب لغيره .\r\n\r\nقيد توضيحى\r\nعبارت است از قيدى كه براى توضيح مطلب مذكور مىآيد . مثل : « ممكن الوجود لذاته » كه قيد لذاته براى توضيح همان ممكن الوجود است و اينكه ممكن ، به لحاظ ذات همواره ممكن است و دو قسم ندارد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\n( ك )\r\n\r\nكراهت ارشاديه\r\nصرفا ارشاد به اقليت ثواب است و به داعى مولوى صادر نشده است .\r\n\r\nكراهت حكميه و مولويه\r\nكراهتى است كه در قبال حرمت و اباحه و استحباب و وجوب است كه وجوب ، بعث مولوى الزامى دارد ، و استحباب ، بعث مولوى رجحانى دارد و حرمت ، زجر مولوى الزامى دارد و كراهت هم زجر و ردع مولوى غير الزامى دارد .\r\n\r\nكف النفس\r\nامر وجودى است يعنى جلو ميل را گرفتن كه فعلى از افعال نفسانى و ارادى انسان است . و همچنين همراه با ميل باطنى است و الا كف‌نفس معنى ندارد .\r\nآنجا كه انسان دسترسى دارد و ميل باطنى هم دارد و مع ذلك صرفا بخاطر نهى مولى ، شرب خمر نمىكند مىگويند كف النفس كرد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\n( ل )\r\n\r\nلا خلاف\r\nيعنى ما يقين داريم كه مخالفى در مسئله نيست ، و لو همه تصريح به وفاق ندارند تا موافق باشد و اجماع حاصل شود .\r\n\r\nلا نعلم خلافا\r\nيعنى تا آنجا كه ما اطلاع داريم ، خلافى در مسئله نيست ولى نفى خلاف در واقع نمىكنيم .\r\n\r\nلحن\r\nبرگرداندن كلام از طريقى كه در آن است به اين صورت كه از تصريح به تلويح و تعريض عدول كند .\r\n\r\nلحن الخطاب\r\nرجوع شود به دلالت اقتضاء .\r\n\r\nلزوم بيّن بالمعنى الاخص\r\nعبارت است از اينكه مجرد تصور ملزوم مستلزم تصور لازم باشد مانند :\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاعمى و بصر ، علم و جهل و . . . و تمام مواردى كه بين دو امر ملكه و عدم ملكه باشد كه تصور عدم ملكه بدون تصور خود ملكه ممكن نيست ، از اين قبيل است .\r\n\r\nلزوم بيّن بالمعنى الاعم\r\nو آن لزومى كه در دلالت التزاميه معتبر است همين قسم از لزوم است ، و آن عبارت است از اينكه مجرد تصور ملزوم كافى نيست براى تصور لازم و حكم به لازم ، بلكه علاوه بر تصور ملزوم تصور لازم و تصور نسبت بين آن دو بايد بشود تا تصديق به نسبت پيدا شود ، و حكم به لازم كنيم ، مثل زوجيت براى اربعه كه بايد اربعه را تصور كنيم و زوجيت را هم تصور كنيم و نسبت بين اين دو را هم تصور كنيم ، سپس حكم كنيم به اينكه الاربعة زوج .\r\n\r\nلزوم غير بيّن\r\nعبارت است از اينكه علاوه بر تصور طرفين و نسبت بين طرفين ، نيازمند به استدلال و اقامه دليل هستيم ، براى تصديق به نسبت و حكم به لازم ، مثل :\r\n« العالم حادث » كه مجرد تصور عالم و تصور حدوث و نسبت بين اين دو كافى نيست بلكه بايد بگوييم : « العالم متغيّر - و كل متغيّر حادث » تا تصديق كنيم به اينكه : « فالعالم حادث » .\r\n\r\nلطف\r\nعبارت است از هر عاملى كه بندگان را به طاعت پروردگار نزديك مىسازد و بندگان را از معصيت الهى دور مىگرداند ، بدون اينكه اجبارى در ميان باشد ، بنابراين هرآنچه بنده را به خدا نزديك مىكند بايد خداوند زمينه آن كار را فراهم كند ، و نيز هرآنچه انسان را از نافرمانى حق دور مىسازد ، بايد زمينهء آن فراهم\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nگردد . روى اين اصل ارسال رسل براى هدايت مردم و نجات آنها از خطاها و لغزشها ، انزال كتب آسمانى ، اصل وجود امام ( عليه السّلام ) و تصرفات امام ( عليه السّلام ) لطف است .\r\n\r\nلقب\r\nمراد از لقب ، آن كلمه‌اى است كه مشعر به مدح يا به ذم باشد مثل : عالم ، متقى ، كه مشعر به مدح است و يا فاسق ، فاجر كه مشعر به ذم است .\r\nاما در اصطلاح اصول ، مراد از لقب ، اعم از كنيه و اسم است به عبارت ديگر ، هر اسم مشتق يا جامدى است كه موضوع براى حكم مولى واقع شود . مانند عنوان عبد و امة كه مىگويد : « لا تضرب العبد و لا الامة » .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n( م )\r\n\r\nماهيت\r\nيك مصدر جعلى است كه از « ما هو » گرفته شده ، و به‌معناى اسم مصدرى كه مرادف فارسى آن « چيستى » به كار مىرود ، مىباشد مفاهيم ماهوى مفاهيمى هستند كه ذات و ذاتيات مصاديق خود را منعكس مىسازند و بيان مىكنند كه اشياى خارجى چه چيزى هستند و ازاين‌رو اگر به شىء خاصى اشاره كنيد و بپرسيد كه اين چيست ؟ آنچه در پاسخ صحيح اين سؤال گفته مىشود ، ماهيت آن شىء خواهد بود ازاين‌رو گفته‌اند : « الماهية هى ما يقال فى جواب ما هو » ؟\r\n\r\nماهيت به شرط شىء\r\nوقتى ماهيت را با امور خارج از ذات مقايسه مىكنيم ، مشروط و مقيد است به وجود آن قيد ، يعنى اين حكم بر اين ماهيت بار مىشود به شرط اينكه اين قيد و خصوصيت در او باشد . مثلا : ماهيت بنده را با قيد ايمان ملاحظه مىكنيم و حكم مىكنيم به وجوب آزاد ساختن ؛ اين ماهيت مشروط است به وجود ايمان ، يعنى رقبه ، به شرط ايمان ، آزاديش واجب است اين قسم را ماهيت مخلوطه و مقيده به شرط شىء مىگويند .\r\n\r\nماهيت به شرط لا\r\nماهيت را اگر با امر خارجى ملاحظه كنيم و حكمى را براى او ثابت كنيم\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمشروط به عدم آن امر خارجى است ، يعنى اين ماهيت ، به شرط نبودن آن امر خارجى ، اين حكم را دارد . مثلا مسافر يك ماهيت است ( ذات ثبت له السفر ) وقتى او را با « معصيت بودن سفر » ملاحظه و حكم مىكنيم به وجوب قصر ، اين ماهيت مشروط به عدم اين خصوصيت اين حكم را دارد ، يعنى : « المسافر به شرط عدم كون سفره معصية يجب عليه القصر و لا يجب الاتمام » . اين را ماهيت به شرط لا مىگويند .\r\n\r\nماهيت لا به شرط قسمى\r\nوقتى ماهيت را با امر خارجى مقايسه مىكنيم تا حكمى را كه مىخواهيم بر او بار كنيم ، اين ماهيت ، نه مشروط است به وجود آن امر خارجى و نه به عدمش ؛ يعنى بودن و نبودن آن امر خارجى در ثبوت حكم براى اين ماهيت دخالتى ندارد بلكه ماهيت ، نسبت به او ، لا به شرط است . مثل ماهيت انسان نسبت به حريت كه وقتى ما حكم وجوب نماز را بر انسان بار مىكنيم و انسان را ( كه يك ماهيت است ) موضوع وجوب صلاة قرار مىدهيم ، انسان نه مشروط است به اينكه حر باشد تا نماز بر او واجب باشد و نه مشروط است به اينكه عبد باشد تا نماز بر او واجب باشد اين را مىگويند لا به شرط قسمى يا ماهيت مطلقه .\r\n\r\nماهيت لا به شرط مقسمى\r\nعبارت است از ماهيتى كه ذهن ما آن را ملاحظه و اعتبار مىكند ، در حالى كه مقايسه شده با امور خارجيه نه اينكه قطع نظر شود از امور خارجيه و ماهيت به اين لحاظ مقسم واقع مىشود براى آن اقسام سه‌گانه كه « به شرط شىء و به شرط لا و لا به شرط قسمى » .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nماهيت مطلقه\r\nرجوع شود به ماهيت لا به شرط قسمى .\r\n\r\nماهيت مخلوطه\r\nرجوع شود به ماهيت به شرط شىء .\r\n\r\nماهيت من حيث هى هى\r\nرجوع شود به ماهيت مهمله .\r\n\r\nماهيت مهمله\r\nعبارت است از ماهيت « من حيث هى هى » با قطع نظر از جميع عوارض و مشخصات خارجيه ، يعنى وقتى حواسمان را متوجه ذات و ذاتيات مىكنيم جميع خصوصيات ماهيت را ، به اين ملاحظه ، ماهيت مهمله يا ماهيت من حيث هى هى گويند ، مثلا انسان در مرحله ذات نه عالم است نه جاهل نه مرد است نه زن و . . . بلكه خودش ، خودش است و به قول فلاسفه الماهية من حيث هى هى ليست الا هى .\r\n\r\nماهيت بسيطه\r\nماهياتى كه داراى اجزاء و شرايط نيستند و بسيط هستند .\r\n\r\nماهيات جعليه و اعتباريه\r\nدر علم اصول به ماهياتى گفته مىشود كه مجعول به جعل شارع به ما هو شارع مىباشد مانند : صلاة و حج و . . .\r\n\r\nماهيات حقيقيه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبه ماهياتى گويند كه داراى جنس و فصل معينى هستند مانند انسان و درخت .\r\n\r\nماهيات مركبه\r\nاز اقسام ماهيات جعليه است كه در آن ماهيت مجموعه‌اى از اجزا و شرايط مىباشد مانند صلاة و حج . . .\r\n\r\nما يصلح للقرينيه\r\nبعضى از امور هستند كه قرينه بودن آنها براى حمل كلام ، بر خلاف ظاهر ، مسلم و قطعى نيست ، ولى صلاحيت براى قرينه بودن را دارند ، از اين‌ها تعبير مىشود به « ما يصلح للقرينيّة » مانند : عود ضمير به بعضى از افراد عام كه صلاحيت تخصيص زدن عام را دارد . و يا وقوع استثنا عقيب جمل متعدده براى مثال : سوره نور آيه 4   « وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَ لا تَقْبَلُوا لَهُمْ شَهادَةً أَبَداً وَ أُولئِكَ هُمُ الْفاسِقُونَ إِلَّا الَّذِينَ تابُوا »   .\r\n\r\nمبادى تصوريه\r\nمبادى تصوريه يك علم عبارت است از مجموعه تعريفها و حدود و رسوم آن .\r\n\r\nمبادى تصديقيه « 1 »\r\nاعتقاد و اذعان به مطلوب ، كه به آن تصور با حكم هم مىگويند به بيان ديگر اعتقاد به اينكه موضوع علم فلان و نتيجهء آن به همان و اين علم از چه علمى است را مبادى تصديقيه مىنامند .\r\n\r\n\r\n","description":"","footnote":"\r\n( 1 ) . خودآموز منظومه - زاهدى - ج 1 - ص 34 .\r\n","page_name":" 172 ","page_number":172},
  {"content":"\r\n\r\n\r\nمبادى مشتقات « 1 »\r\nهمان گونه كه مشتقات گوناگون است مبادى آنها هم متفاوت بوده و در نتيجه اتصاف ذات آنها به اين مبدأها گوناگون خواهد بود . به‌طور كلى مبادى مشتقات بر سه دسته‌اند :\r\n1 - گاهى مبدأ از فعليات است : يعنى از امورى است كه ذات بايد بالفعل متلبس به آن مبدأ باشد تا صدق اين مشتق برآن ذات صحيح باشد مثل مبدأ قيام - قعود و . . . - كه زيد بايد بالفعل در حال قيام و قعود باشد تا بتوانيم بگوئيم « زيد قائم » و اين وصف عنوانى را برآن ذات حمل كنيم .\r\n2 - گاهى مبدأ جزء كلمات است يعنى : از امورى است كه مادامىكه ذات داراى اين ملكه درونى باشد ، اين وصف عنوانى را همراه خود يدك مىكشد مثل : علم ، قضاوت .\r\n3 - گاهى مبدأ جزو حرف و صنعت‌ها است مثل : تجارت و خياطت . در اين‌گونه موارد مادامىكه شخص داراى اين حرفه باشد مشتق مزبور حقيقتا بر او صادق است .\r\n\r\nمبين « 2 »\r\nمشهور اصوليين فرموده‌اند : « المبين ما اتضح دلالته » . يعنى مبين عبارت است از قولى كه دلالتش بر معنى واضح و روشن باشد . علاوه بر اين ، تعاريف ديگرى نيز ارائه شده از جمله : « المبين قول او فعل له ظاهر يدل مراد قائله او فاعله » ، يعنى مبين عبارت است از قول يا فعلى كه واضح است و به خوبى مراد گوينده يا كننده را مىرساند .\r\n\r\nمبين بغيره\r\nآن است كه خودش فى نفسه اجمال و ابهام دارد اما به بركت غير ، مبين شده و واضح الدلالة گشته است . مثلا خداوند فرموده : « آتوا الزكاة » و ما نمىدانيم كه\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 52 .\r\n( 2 ) . اصول الفقه - ج 1 - ص 195 .\r\n","page_name":" 173 ","page_number":173},
  {"content":"\r\n\r\nزكات چه مقدار بايد داده شود . پيامبر فرموده : « فيما سقت السماء العشر و فيما سقى بالدوالى نصف العشر » ؛ اين كلام رسول مبين آن كلام خداوند است .\r\n\r\nمبين بنفسه\r\nآن است كه خودش فى حد نفسه روشن و مبين است و نيازى به مفسر ندارد مثل : « انّ اللّه على كل شىء قدير » .\r\n\r\nمتعلق حكم\r\nدر احكام تكليفيه تعبير به متعلق مىكنند مثلا : صلاة و اكرام و . . . متعلقات احكامند كه وجوب يا حرمت و . . . باشد يا در افعال اختياريه مكلف تعبير به متعلق حكم مىكنند . مثل همان اكرام و . . . مثلا در « اكرم زيدا » حكم وجوب است . موضوع حكم ، زيد است و متعلق حكم ، اكرام است . بايد توجه داشت كه در احكام تكليفيه متعلق حكم فعل انسان است مانند همان اكرام .\r\n\r\nمثبت تام و كاشف ذاتى\r\nعبارت است از قطع كه صددرصد واقع را نشان مىدهد و كمبودى ندارد تا نياز به تكميل و پشتوانه داشته باشد .\r\n\r\nمثبت ناقص و كاشف جعلى\r\nعبارت است از امور ظنيه‌اى كه شارع آنها را طريق الى الواقع قرار داده مانند :\r\nخبر واحد كه صددرصد واقع نما نيست ، بلكه 80 % واقع را نشان مىدهد و احتمال خلاف هم در آن متصور است ، فلذا نيازمند جعل جاعل است و پشتوانه قاطع مىطلبد كه عبارت مىباشد از جعل حجيت از سوى شارع مقدس .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nمجاز در اسناد\r\nعبارت است از « اسناد الشى الى غير ما هو له » نسبت دادن شىء به چيزى كه براى آن وضع نشده مثل انبت الربيع البقل و يا جرى الميزاب كه به آن مجاز عقلى هم گويند .\r\n\r\nمجاز در حذف\r\nجايى است كه لفظى و كلمه‌اى در تقدير باشد و به عبارت ديگر ، مضافى مقدر باشد . مثل : « و جاء ربّك اى و جاء امر ربّك » .\r\n\r\nمجاز در كلمه\r\nآن است كه كلمه‌اى به‌معناى كلمهء ديگرى استعمال شود . مثلا مصدر به معناى اسم فاعل يا مفعول باشد . جعلته تبصرة اى مبصرا .\r\n\r\nمجاز عقلى\r\nرجوع شود به مجاز در اسناد .\r\n\r\nمجمل « 1 »\r\nمشهور اصوليين گفته‌اند : « المجمل ما لم يتضح دلالته » ؛ يعنى مجمل عبارت است از آنچه كه دلالتش بر معنى واضح و روشن نباشد . اما از آنجا كه اجمال گاهى در گفتار متكلم و گاهى در افعال فاعل است ، فلذا مجمل را چنين نيز تعريف كرده‌اند : « المجمل قول او فعل لا ظاهر له » ؛ يعنى مجمل ، گفتار يا عملى است كه ظهور در معنايى نداشته باشد .\r\n\r\nمجمل در افعال\r\nآنجا كه اجمال در فعل باشد ، مثل اينكه پيامبر در وقت معينى ، دو ركعت\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 195 .\r\n","page_name":" 175 ","page_number":175},
  {"content":"\r\n\r\nنماز بجاى آورد و ما ندانستيم كه آيا اين عمل را به قصد وجوب انجام داد يا به قصد استحباب ، پس مراد فاعل براى ما روشن نيست .\r\n\r\nمجمل در الفاظ\r\nگاهى در لفظ مفرد است ، مثل : كلمه عين كه لفظ مشترك است و عند الاطلاق انسان نمىداند كه متكلم كداميك از معانى آن را اراده كرده است ، و گاهى در لفظ مركب و جمله است مثل : ضرب زيد عمروا فضربته ، كه نمىدانيم ضربته به زيد برمىگردد يا به عمرو .\r\n\r\nمحمول بالضميمه\r\nآن است كه تا چيزى به موضوع منضم نگردد ، محمول برآن حمل نمىشود ، مثل اينكه تا بياض به جسم منضم نگردد نمىتوان گفت : الجسم ابيض و محمول به معنى خارج محمول نقطهء مقابل آن است . رجوع به خارج محمول شود .\r\n\r\nمخصص لبى\r\nمخصصى است كه در لفظ و كلام نيست ، بلكه معنايى است بىلفظ و مغزى است بىپوست از قبيل اجماع و حكم عقل و سر اينكه اين دو را مخصص لبى گويند ، آن است كه لب به‌معناى مغز است ، و چون به توسط اجماع و عقل خود حكم شرعى ( كه مغز كلام امام است ) ثابت مىگردد ، نامش را دليل لبى گذاشتند .\r\n\r\nمخصص لفظى\r\nآن است كه از مقوله لفظ مىباشد و در كلام ذكر مىشود مثل آيهء قرآن يا حديث و يا كلام معصوم .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nمخصص متصل\r\nعبارت است از آن مخصصى كه متصل به خود عام باشد و در همان كلامى كه عام وارد شده ، خاص هم وارد شده باشد مانند « اشهد ان لا إله الا اللّه » ؛ كه « الا اللّه » در كنار « لا إله » آمده است .\r\n\r\nمخصص منفصل\r\nعبارت است از مخصصى كه در كلام مستقل و جدايى از عام وارد شده ، يعنى عام در كلام جداگانه و خاص در كلام جداگانه ديگرى واقع شده . مثلا : اول فرمود : « اكرم العلماء » و بعد از 2 ساعت فرمود : « لا تكرم الفساق من العماء » .\r\n\r\nمرجحات جهتيه\r\nعبارت است از : امورى كه به اصل صدور حديث كارى ندارد لكن جهت صدور حديث را قوت مىبخشد ، توضيح اينكه فرض كنيد حديثى صدورش از معصوم براى ما محرز و مسلم است و ما قطع به صدور آن داريم پس از اينكه اصل صدور مسلم شد در اين حديث دو احتمال وجود دارد :\r\n1 - شايد در مقام بيان حكم اللّه واقعى باشد .\r\n2 - و شايد در مقام بيان واقع نيست بلكه مصلحتى خلاف واقع را اظهار مىفرمايد . حال آن مصلحت ، مصلحت تقيه باشد و يا مصالح ديگرى كه عالم الغيب به آنها آگاه است در چنين موردى وجود مرجحات جهتيه وضعيت را روشن مىسازد ، يعنى دلالت مىكند بر اينكه آن حديث در مقام بيان واقع صدور يافته يا در جهت تقيه .\r\n\r\nمرجحات صدورى\r\nعبارت است از امورى كه اصل صدور حديث را تقويت نموده و احتمال\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nصدور را بيشتر مىكند فى المثل اگر يك حديث شهرت روايى و حديث ديگر شذوذ روايى دارد آنكه شهرت روايى دارد ، يعنى اكثر محدثين آن را نقل نموده‌اند احتمال صدورش از معصوم ( عليه السّلام ) بمراتب قوىتر است از حديثى كه شذوذ روايى دارد . مثلا يك حديث راويانش اعدل و اصدق و اورع و اوثق هستند و حديث ديگر راويانش عادل ، صادق ، موثق هستند در اينجا احتمال صدور حديث اول بمراتب بيشتر از دومى است .\r\n\r\nمرجحات مضمونى يا دلالتى\r\nعبارت است از امورى كه مضمون و محتواى يك حديث را تقويت مىنمايد و كارى به اصل صدور يا جهت صدور ندارد بلكه صرفا باعث مىشود كه مضمون يك خبر نزد مجتهد اقرب الى الواقع باشد ، براى مثال موافقت با ظاهر كتاب و سنت از اين قبيل است ، يعنى اگر دو حديث تعارض كنند كه يكى موافق با ظواهر قرآن و سنت است و ديگرى مخالف با آن ، در اينجا حديث موافق رجحان پيدا مىكند .\r\n\r\nمرجحات منصوصه\r\nدر باب تعادل و تراجيح دو روايت اگر يكى از اين مرجحات را داشته باشد بر ديگرى مقدم است و آنها :\r\n1 - الترجيح بالاحدث : يعنى هرگاه دو روايت با يكديگر تعارض كنند كه يكى از آن دو از امام سابق و ديگرى از امام لاحق صادر گرديده و يا احدهما از همين امام در زمان سابق و ديگرى از وى در زمان لاحق صادر گرديده باشد ، در اينجا به حكم روايات بايد بر حديث جديدتر عمل كنيم .\r\n2 - الترجيح بالصفات : قسم دوم از مرجحات منصوصه ترجيح به صفات راوى است از قبيل ترجيح به اعدليت ، اصدقيت ، اوثقيت ، . . .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n3 - الترجيح بالشهرة : ترجيح به واسطه شهرت به اين معنى است كه اگر دو حديث تعارض كنند و احدهما موافق با شهرت و ديگرى مخالف مشهور و شاذ باشد ، در اينجا حديث مشهور بر حديث شاذ مقدم مىشود .\r\n4 - الترجيح بموافقة الكتاب : هرگاه دو حديث با يكديگر تعارض نمودند ، و يكى از آن دو موافق با قرآن بود و ديگرى مخالف با قرآن حديثى كه موافق با كتاب است مقدم مىشود بر حديثى كه مخالف با قرآن است .\r\n5 - مخالفة العامه : اگر دو حديث با يكديگر تعارض كنند و يكى از آن دو موافق عامه باشد و ديگرى مخالف عامه ، علما فرموده‌اند حديثى كه مخالف عامه باشد راجح است و به آن بايد اخذ شود .\r\n\r\nمركبات اعتباريه\r\nتعريف : مركبات اعتباريه بر دو قسم است :\r\n1 - مركباتى كه داراى اجزاى معينى هستند كه محدود است هم از جانب قلّت و هم كثرت . مثل عشره كه مركب از ده تا يكى است اگر يك عدد از او كم يا بر او زياد كنيم ، صدق عنوان عشره محال است .\r\n2 - مركباتى كه از جانب قلّت اجزايشان محدود است . دون الكثرة كه از ناحيه كثرت لا به شرط باشد مثل كلمه و كلام كه در كلمه بعضى چيزها مقوم‌اند و باقيمانده مركب ، نسبت به آنها لا به شرط است .\r\n\r\nمسببات\r\nدر اصول فقه در بحث صحيح و اعم به‌معناى آن اثرى است كه از راه اسباب پيدا شده و بر اسباب مترتب مىگردد مثلا ملكيت كه مسبب از عقد البيع است يا زوجيت كه مسبب از عقد النكاح است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nمستقلات عقليه\r\nعبارت است از امورى كه حاكم على الاطلاق در آنها عقل است ، يعنى صغرى را عقل درك مىكند و حاكم به كبرى هم عقل است و استنتاج هم عقلى است ، اين قسمت منحصر به يك باب است و آن باب تحسين و تقبيح عقليين است ، براى مثال عقل مىگويد : العدل حسن و يا الظلم قبيح و همان عقل مىگويد : « كلما حكم به العقل حكم به الشرع » ، منتهى اولى را عقل عملى و دومى را عقل نظرى ادراك مىكند ، و آنگاه نتيجه مىگيرد : فالعدل حسن شرعا و . . . .\r\n\r\nمسلك سببيت\r\nخلاصه آن به اين شرح است : اگر اماره بر حكمى از احكام قائم شد قيام اماره باعث مىگردد كه برطبق مؤداى اماره از سوى شارع مقدس مصلحتى جعل و حادث گردد كه مساوى با مصلحت فائته واقع و يا پيش از آن باشد و در صورت خطا اماره اين مصلحت حادثه جبران‌كننده آن مصلحت فائته بوده باشد و به دنبال حدوث اين مصلحت شارع مقدس برطبق مؤداى اماره يك حكم ظاهرى جعل مىكند كه يا مماثل با حكم واقعى است اگر اماره مصيب به واقع باشد و يا مخالف آن است اگر اماره خاطى باشد .\r\n\r\nمسلك طريقيت\r\nخلاصه آن به اين شرح است : خداوند متعال در لوح محفوظ احكامى دارد كه براساس مصالح و مفاسد واقعيت جعل شده‌اند ، و در آن احكام عالم و جاهل ، مسلمان و كافر ، به‌طور مساوى شركت دارند و همگان مكلف‌اند و آن احكام هرگز قابل تغيير و تبديل نيستند چه فتواى مجتهد مطابق با آن باشد و چه نباشد ، سپس همان شارع مقدس طرق و راههايى را براى وصول به واقع جعل نموده از قبيل خبر واحد و . . . و به بندگانش اذن داده كه از اين طريق براى رسيدن به واقع حركت كنند ، حال اگر اين امارات ظنيه مطابق واقع درآمد در آن صورت\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاماره واقع را در حق ما منجز مىكند ، و بايد برطبق آن عمل كرد ، و اگر عمل كرديم به مصلحت واقع خواهيم رسيد و الا گرفتار عقاب الهى خواهيم شد و اگر اماره مخالف واقع درآمد در اين صورت فقط اماره معذريت دارد ، يعنى فرداى قيامت براى مكلف عذر و بهانه درست مىكند و او را عقاب نمىكنند و لكن هيچ‌وقت مصلحتى نصيب انسان نمىگردد .\r\n\r\nمشتق « 1 »\r\nدر اصطلاح اصوليين عبارت است از هر وصف عنوانى كه حكايت‌كننده از ذات باشد و حمل شود بر ذات به خاطر وجود يك خصوصيتى و صفتى كه در آن است كه اين صفت اولا : خارج از ذات است . ثانيا : قابل زوال است يعنى طورى است كه با از بين رفتن آن ، ذات از بين نمىرود ، مانند : الانسان كاتب و . . .\r\n\r\nمصالح مرسله « 2 »\r\nاين منبع را مالكيه و حنابله قبول دارند ولى شافعيه ، حنفيه ، اماميه و ظاهريه قبول ندارند .\r\nوجه تسميه : سميت مرسلة لانها مطلقه غير مقيد بدليل اعتبار و لا دليل الغاء .\r\nمورد آن : هر حكمى كه مجتهد در آن مصلحت عامه‌اى براى غالب مردم مىبيند و يا مفسدهء عامه‌اى براى غالب مردم ببيند اولى را واجب و دومى را حرام مىكند ، بدون اينكه از جانب شارع حكم به تحريم يا وجوب وارد شده باشد .\r\nمعناى مصالح مرسله : هى كل مصلحة لم يرد فى الشرع نص على اعتبارها بعينها او بنوعها .\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 49 - اصول الاستنباط ص 71 .\r\n( 2 ) . قوانين الاصول - ج - 2 ص 90 .\r\n","page_name":" 181 ","page_number":181},
  {"content":"\r\n\r\n\r\nمصلحت سلوكيه « 1 »\r\nمعناى مصلحت سلوكيه اين است كه شيخ مىگويد : ما هم مثل جمهور علماى شيعه قائليم به اينكه خداوند در لوح محفوظ احكامى دارد كه براساس مصالح و مفاسد واقعيه تنظيم شده است و آن احكام هرگز تغيير و تبديل پيدا نمىكنند . چه فتواى مجتهد مطابق با آن درآيد و چه مطابقت نكند . ما هم قبول داريم كه اماره‌اى كه قيام مىكند بر حكمى از احكام برطبق مؤداى اماره هيچ مصلحت جديدى حادث نمىشود . بلكه تمام مصلحت مال واقع است منتهى ما قائل به مصلحت سلوكيه هستيم . يعنى مىگوئيم در نفس سلوك برطبق اماره و رفتن اين راه و متابعت از اين اماره و تطبيق عمل برطبق عمل آن مصلحتى وجود دارد به اندازهء مصلحت واقع يا بيشتر كه جبران‌كننده مصلحت واقعى است ، و جاى آن را پر مىكند : مثلا اگر خبر واحد بگويد : در زمان غيبت ظهر واجب است ولى در واقع جمعه واجب باشد اينجا تمام مصلحت مال جمعه است ، و برطبق مؤداى اماره مصلحتى حادث نمىشود يعنى در نماز ظهر مصلحت پيدا نمىشود ولى در نفس پيمودن اين راه و طى طريق برطبق اماره مصلحتى وجود دارد كه جبران‌كنندهء مصلحت واقع است در زمان مخالفت اين دو باهم ديگر .\r\n\r\nمطلق « 2 »\r\nكلمهء مطلق در لغت عرب ، اسم مفعول از باب افعال است و مشتق از اطلاق است و اطلاق به‌معناى ارسال يعنى رها بودن و شيوع ، يعنى توسعه و گسترش داشتن است\r\n\r\n\r\n","description":"","footnote":"\r\n( 1 ) . اصول الفقه - ج 2 - ص 250 - فرائد الاصول - ص 27 - 26 .\r\n( 2 ) . اصول الفقه - ج 1 - ص 170 .\r\n","page_name":" 182 ","page_number":182},
  {"content":"\r\n\r\nدر اصطلاح اصوليين مشهورترين تعريفى كه از قديم الايام براى مطلق شده اين است كه « المطلق ما دل على شايع فى جنسه » ، يعنى مطلق عبارت است از :\r\nچنان لفظى كه دلالت مىكند بر معنايى كه اين صفت را داراست ، شايع است و توسعه دارد در جنس خودش ، يعن قابل صدق است بر افراد كثيره‌اى از افراد خودش مانند كلمهء رجل مطلق است و در محدوده افراد رجل اطلاق دارد و قابل انطباق بر هر فرد از افراد رجل هست .\r\n\r\nمطلق الوجود طبيعت\r\nاعم است از صرف الوجود طبيعت يعنى بر وجود اول طبيعت صدق مىكند و بر وجود دوم و دهم و هزارم و ميليونم هم صادق است . چون تمام اين‌ها وجودات طبيعت است يعنى طبيعت وجودىاش به وجود اين‌ها در خارج بستگى دارد .\r\n\r\nمعانى شرعيه\r\nمعانى شرعيه ، يك سلسله معانى حادثه و جديده هستند كه عربهاى دوران جاهليت و قبل از اسلام ، هيچ‌گونه انس و آشنايى با اين معانى نداشتند بلكه اين الفاظ بعد از اسلام ، از معانى لغويه به سوى اين معانى منتقل شده است مثل ، زكات ، صلاة ، صوم . . .\r\n\r\nمغيا\r\nعبارت است از جمله يا كلمه‌اى كه قبل از « الى » و « حتى » ذكر شده .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nمفهوم « 1 »\r\nمفهوم بر سه معنى اطلاق شده :\r\n1 - المفهوم ما يفهم من اللفظ : يعنى مفهوم عبارت است از آن چيزى كه از يك لفظ فهميده مىشود و نام او را معنى يا مدلول هم مىگذارند به سه اعتبار :\r\nالف : به اعتبار اينكه از لفظ ، فهميده مىشود .\r\nب : به اعتبار اينكه از لفظ معنى ، قصد مىشود .\r\nج : به اعتبار اينكه لفظ برآن دلالت مىكند ، مدلول مىنامند .\r\n2 - المفهوم ما يحصل فى الذهن : يعنى مفهوم عبارت است از صورتى كه در ذهن حاصل مىشود و ذهن او را تصور مىكند ، در مقابل مصداق كه ما يوجد فى الخارج ، حال مساوى است كه مفهوم با وساطت الفاظ باشد و يا وساطت الفاظ در كار نباشد مثل اينكه از ديدن يك شىء صورت او در ذهن حاصل شود .\r\n3 - المفهوم ما يدل عليه اللفظ لا فى حد ذاته : يعنى مفهوم عبارت است از آن معنايى كه كلام متكلم مستقيما و بالمطابقه برآن دلالت نكند بلكه به دلالت التزاميه‌اى ( كه لزوم بالمعنى الاخص دارد ) دلالت كند و اين در نقطهء مقابل منطوق قرار دارد .\r\n\r\nمفهوم اولويت\r\nرجوع شود به مفهوم موافقت .\r\n\r\nمفهوم مخالفت\r\nعبارت است از اينكه حكمى كه از مفهوم كلام استفاده مىشود ، با حكمى كه از منطوق كلام استفاده مىشود ، همسنخ و هم‌جنس نباشد بلكه متفاوت باشند در ايجاب و سلب به اينكه يكى از آنها ايجابى باشد و ديگرى سلبى باشد .\r\n\r\n\r\n","description":"","footnote":"\r\n( 1 ) . اصول الفقه الاستنباط ص 119 - قوانين الاصول - ج 1 - ص 167 .\r\n","page_name":" 184 ","page_number":184},
  {"content":"\r\n\r\nمثال : « إن جاءك زيد فاكرمه » .\r\nمنطوق آن عبارت است از وجوب اكرام برفرض مجىء زيد .\r\nمفهومش مىشود : ان لم يجيئك فلا يجب اكرامه كه عدم وجوب ، برفرض عدم مجىء است .\r\nنام ديگر مفهوم مخالفت ، « دليل الخطاب » است لانه مدلول للخطاب بالالتزام .\r\n\r\nمفهوم موافقت\r\nعبارت است از اينكه حكمى كه از مفهوم كلام استفاده مىشود ، با حكمى كه از منطوق كلام به دست مىآيد ، متفق و همسنخ و هم‌جنس باشند . يعنى هر دو ايجابى باشند ، مانند : « اكرم ولد العالم » كه به طريق اولى دلالت مىكند بر وجوب اكرام خود عالم .\r\nنام ديگر اين قسم از مفهوم فحوى الخطاب است . « يقال له فحوى الخطاب ، لان الفحوى هو ما يفهم من الكلام بسبيل القطع و معلوم ان وجوب اكرام العالم يفهم قطعا من وجوب اكرام ولده » .\r\nنام ديگر آن مفهوم اولويت است .\r\n\r\nمقدمه « 1 »\r\nعبارت است از « ما يتوقف عليه الشى » آنكه شىء متوقف به آن است ، يعنى بايد حاصل شود تا شىء متحقق شود .\r\n\r\n\r\n","description":"","footnote":"\r\n( 1 ) . اصول الفقه - ج 2 - ص 259 .\r\n","page_name":" 185 ","page_number":185},
  {"content":"\r\n\r\n\r\nمقدمات حكمت « 1 »\r\nهمان است كه به آن قرينه عامه نيز مىگويند ؛ يعنى قرينه‌اى كه در جميع مطلقات مىتوانيم از آن استفاده كنيم و در هر كلامى كه داراى قرينه باشد ، مىتوانيم بگوئيم كه اين كلام مطلق است و ظهور در اطلاق دارد .\r\nمقدمات حكمت عبارتند از :\r\n1 - مورد از مواردى باشد كه اطلاق و تقييد در آنجا ممكن باشد ( مثل تقسيمات اوليه ) اما مواردى كه تقييد ممتنع باشد ( مثل تقسيمات ثانويه ) اطلاق هم محال است و نمىتوان به اطلاق تمسك كرد و از عدم التقييد اطلاق را كشف نمود .\r\n2 - در كلام مولى قرينه‌اى بر تقييد وجود نداشته باشد و به عبارت ديگر ، مولى نصب قرينه نكند ، نه قرينهء متصله و نه قرينه منفصله . به دليل اينكه اگر نصب قرينه متصله كند ، اين قرينه متصله جلوى ظهور كلام را در اطلاق مىگيرد ، و از همان ابتدا اجازه نمىدهد كه براى كلام ظهورى در اطلاق منعقد شود و اگر قرينه منفصله باشد ، اين قرينه جلوى اصل ظهور كلام قبلى را نمىگيرد بلكه آن كلام آمده و ظهور در اطلاق هم پيدا كرده ، بعد كه قرينه منفصله آمد ، جلوى حجيت اين ظهور را گرفته و برآن مقدم شد . چون قرينه بر ذو القرينه مقدم است .\r\n3 - متكلمى كه اين كلام مطلق را گفته در مقام بيان باشد نه در مقام اهمال و اجمال‌گويى .\r\n4 - قدر متيقن در مقام تخاطب نباشد ( براى شناخت مسئله رجوع شود به قدر متيقن ) .\r\n5 - انصراف از نوع انصرافى كه منشأش ظهور خود لفظ است نباشد چون مانع اطلاق است ( براى درك بيشتر انصراف رجوع شود به كلمه انصراف و\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 184 .\r\n","page_name":" 186 ","page_number":186},
  {"content":"\r\n\r\nانصراف ظهورى و بدوى ) .\r\n\r\nمقدمات خارجيه « 1 »\r\nاز تقسيمات مقدمه وجوديه و عبارت است از امورى كه خارج از حقيقت و ماهيت واجب است و در تشكيل ماهيت سهمى ندارد و بلكه خود در خارج به يك وجود جداگانه‌اى موجود است لكن وجود واجب در خارج صحيحا متوقف برآن است ، مثل : وضوء براى نماز و قطع مسافت براى حج و . . . .\r\n\r\nمقدمه داخليه\r\nاز تقسيمات مقدمه وجوديه است و عبارت است از همان اجزائى كه در تشكيل ماهيت و حقيقت مأمور به و ذى المقدمه و واجب دخيل هستند و اين واجب از آن اجزاى مركب مىباشد ؛ نظير ركوع ، سجود ، تشهد ، سلام ، و . . .\r\nنسبت به نماز .\r\n\r\nمقدمات دليل انسداد « 2 »\r\nالف : همه ما اجمالا مىدانيم كه شرع مقدس اسلام يك سلسله واجبات و محرماتى را بر دوش ما گذاشته و اين‌گونه نيست كه ما در حوادث و وقايع مشكوكة الحكم آزاد و رها باشيم ، مانند : اطفال و بهائم .\r\nب : باب علم و علمى در اعصار متأخره از عصر معصومين ( عليه السّلام ) به روى ما مسدود است ، يعنى ما در عصر غيبت نمىتوانيم در غالب موارد قطع به احكام شرعيه و يا ظن كه به دليل قاطع حجيت آن ثابت شده پيدا كنيم هر دو طريق مسدود است .\r\nج : وقتى علم اجمالى داشتيم بر وجود يك سلسله تكاليف ، اين علم اجمالى\r\n\r\n\r\n","description":"","footnote":"\r\n( 1 ) . اصول الفقه - ج 2 - ص 270 .\r\n( 2 ) . اصول الفقه ج 3 - ص 29 .\r\n","page_name":" 187 ","page_number":187},
  {"content":"\r\n\r\nگريبان ما را مىگيرد و محدودهء تكاليف واقعيه را در حق ما منجز مىكند ، و ما حق نداريم آن احكام را ناديده بگيريم ، و متعرض آنها نشويم و به آنها عمل نكنيم .\r\nد : حال كه از طرفى علم اجمالى داريم بر وجود تكاليفى در حق خود و از طرفى بايد متعرض اين احكام شده و امتثال امر كنيم در اينجا براى امتثال چهار راه وجود دارد :\r\n1 - انسدادىها از انفتاحىها تقليد كنند .\r\n2 - در مسائل پيش آمده به احتياط عمل شود .\r\n3 - در هر مسأله‌اى كه پيش مىآيد به اصلى از اصول عمليه با حفظ مناسبات رجوع كنند ، يعنى اگر جاى استصحاب باشد برآن و اگر جاى تخيير باشد تخيير و كذا ساير اصول .\r\n4 - در هر مسأله‌اى كه پيش مىآيد به ظن خود عمل كند ، يعنى اگر ظن به وجوب داشت به وجوب اگر ظن به حرمت داشت به حرمت عمل كند و . . . اما راه اول باطل است چون انسدادى انفتاحى را خاطى و جاهل به جهل مركب مىداند .\r\nاما راه دوم باطل است چون عمل به احتياط موجب عسر و حرج و اختلال نظام زندگى است .\r\nاما راه سوم باطل است چون با وجود علم اجمالى به يك سلسله واجبات و محرمات در ميان حوادث مشكوكة الحكم ديگر حق نداريم به اصول عمليه مراجعه كنيم .\r\nه : پس از ابطال حالات سه‌گانه اول از مقدمه چهارم خودبخود طريق چهارم متعين مىشود ، يعنى در زمان انسداد باب علم و علمى بايد مراجعه به ظن مطلق و برطبق آن عمل كنيم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nمقدمه شرعيه\r\nاز تقسيمات مقدمه وجوديه خارجيه است و عبارت است از امورى كه خارج از ماهيت واجب بوده و وجود واجب در خارج صحيحا متوقف برآن است و عقل اين وابستگى را نمىتواند ادراك كند بلكه بايد از طرف شارع بيان شود ؛ مانند وضو نسبت به نماز ، استقبال الى القبله نسبت به نماز و . . . .\r\nاين‌گونه مقدمات را مقدمات شرعيه مىنامند . و نام ديگر آنها شرائط شرعيه است و وجه تسميه‌اش به اين نام آن است كه شرطيت و قيديت اين امر در مامور به از ناحيه شارع است و شارع اين‌ها را به‌عنوان شرط اخذ نموده است .\r\n\r\nمقدمهء صحت\r\nبعضى مقدمات در صحت و درستى ذى المقدمه مؤثرند نه در وجوب آنها ، مثلا قبض شرط صحت وقف است ، به اين معنى كه پيش از قبض ، عقد وقف با صيغهء ايجاب و قبول واقع شده لكن براى صحت و درستى آن بايد مورد وقف را تحويل دهد .\r\n\r\nمقدمه عادى\r\nگاهى مردم براى انجام كارى قبلا كار ديگرى را انجام مىدهند ، بدون اينكه عقلا ، يا شرعا يا قانونا بين آن دو وابستگى و توقفى وجود داشته باشد ، مثلا به ديدن بزرگان با تعيين وقت قبلى مىروند . چنين توقف و وابستگى عرفى است و به واسطه معمول و عادات مردم بوجود آمده است . در اين مثال تعيين وقت مقدمهء عادى و ديدن و ملاقات كردن ذى المقدمه است .\r\n\r\nمقدمه عقليه\r\nاز تقسيمات مقدمه وجوديهء خارجيه است و عبارت است از امورى كه اولا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nخارج از ذات و حقيقت واجب است . ثانيا وجود واجب خارجا متوقف برآن است و ثالثا عقل استقلالا مىتواند اين توقف ، وابستگى و مقدميت را ادراك كند بدون آنكه از شرع مقدس كمك بجويد ، مثل قطع مسافت نسبت به حج كه عقل توقف حج را بر قطع مسافت ادراك مىكند .\r\n\r\nمقدمهء علم\r\nگاهى انجام كارى اين فايده را دارد كه انسان مطمئن مىشود وظيفهء خود را انجام داده است گرچه آن كار به‌طور مشخص و مسلم وظيفه و تكليف او نبوده است . چنين امرى را مقدمهء علم نامند مثلا هرگاه قبله را ندانيم اگر به چهار جهت نماز بگذاريم مسلما يكى از آنها روبه‌قبله بوده و تكليف خود را ادا كرده‌ايم ، در اين مثال نماز گزاردن به جهت‌هاى ديگر مقدمهء علمى است و موجب مىشود كه يقين پيدا كنيم كه وظيفهء خود را انجام داده‌ايم .\r\n\r\nمقدمات مفوته « 1 »\r\nهمان مقدمات واجبات موقته را مقدمات مفوته گويند وجه تسميه‌اش آن است كه اين‌گونه مقدمات اگر پيش از وقت واجب و ذى المقدمه انجام نگيرند سبب تقويت واجب در وقت خودش مىگردند ، مثلا اگر پيش از موسم حج ، آدمى قطع مسافت نكند يقينا در موسم حج اين واجب از او فوت خواهد شد .\r\n\r\nمقدمه وجوب\r\nبه آن مقدمه وجوبيه نيز گفته مىشود و عبارت است از امورى كه نفس وجوب و تكليف برآن متوقف است يعنى مادامىكه نباشد وجوبى در كار\r\n\r\n\r\n","description":"","footnote":"\r\n( 1 ) . اصول الفقه ج 2 - ص 277 .\r\n","page_name":" 190 ","page_number":190},
  {"content":"\r\n\r\nنيست ، مانند حج نسبت به استطاعت مادامىكه مكلف مستطيع نشود امر به حج متوجه او نيست .\r\n\r\nمقدمه وجوديه\r\nعبارت است از امورى كه نفس وجوب و تكليف از طرف مولى مقيد و متوقف برآن نيست بلكه وجوب نسبت برآن مطلق است و لكن وجود واجب خارجا و انجام آن از سوى مكلف متوقف برآن است مثل حج نسبت به قطع مسافت و يا نماز نسبت به وضو .\r\n\r\nمقدمهء نفوذ\r\nمقدماتى در شرع و قانون وجود دارد كه نمىتوان آن را به‌طور دقيق جزو مقدمه علم يا صحت يا وجود يا وجوب دانست ، مانند : اجازهء ولى كه شرط نفوذ عقد نكاح دختر بالغ است و مانند رضايت و اجازه مالك در بيع فضولى و اجازه ورثه در ثلث ، اثر اين‌گونه مقدمات اين است كه عقد غير نافذ را نافذ مىكند ، پس بايد آن را مقدمه نفوذ عقد دانست ، و يا به مسامحه آن را جزو مقدمهء وجود يا مقدمهء صحت شمرد .\r\n\r\nمقيد « 1 »\r\nدر لغت : اسم مفعول از باب تفعيل و مشتق از تقييد است و به‌معناى قيد داشتن و محدود بودن است .\r\nدر اصطلاح اصوليين المقيد ما لا دل على شايع فى جنسه يعنى آن است كه دلالت نمىكند بر معنايى كه شايع باشد در جنس خودش .\r\n\r\n\r\n","description":"","footnote":"\r\n( 1 ) . اصول الاستنباط - ص 167 .\r\n","page_name":" 191 ","page_number":191},
  {"content":"\r\n\r\n\r\nملازمه عقليه\r\nآن است كه عقل ما حكم مىكند بر اينكه ملازمه است ما بين يك حكم شرعى و يك حكم ديگر ، و اين دو لازم و ملزومند كه هركدام با ديگرى هم با الملازمة خواهد بود خواه آن حكم ديگر يك حكم عقلى باشد ، مانند اينكه شارع فرموده : وظيفه تو در حال اضطرار اين است كه به جاى وضو يا غسل با تيمم نماز بخوانى . عقل مىگويد : ملازمه است ما بين اتيان مأمور به در حال اضطرار با سقوط امر اختيارى ، اگر اضطرار لازم شد يعنى اعاده لازم ندارد .\r\nو خواه آن حكم ديگر يك حكم شرعى باشد مثل اينكه شرع گفته فلان عمل كه ذى المقدمه است واجب است ، عقل مىگويد : ملازمه‌اى ما بين وجوب ذى المقدمه شرعا و وجوب مقدمات آن شرعا وجود دارد كه عقل برآن حكم مىكند .\r\n\r\nملكه\r\nيك حالت نفسانى است كه از ممارست و مداومت بر امرى پديد مىآيد ، و قابل زوال نيست .\r\n\r\nمنابع فقه و مدارك احكام شرعيه\r\nبه نظر دانشمندان اصولى مسلك شيعه منابع فقه و مدارك احكام شرعيه چهار امر است 1 - كتاب 2 - سنت 3 - اجماع 4 - حكم عقل .\r\n\r\nمنطوق\r\nبه معنى « ما يدل عليه اللفظ فى ذاته » يعنى آنكه كلام مستقيما برآن معنى دلالت نموده حاوى و حامل آن باشد و قالبى مناسب براى آن معنى بودن و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبه‌سان مرآت باشد خواه معنى حقيقى باشد و خواه معناى مجازى ، مثل : « إن جاءك زيد فاكرمه » كه منطوق همين ظاهر كلام است و مفهومش اين است كه « ان لم يجيئك فلا يجب اكرامه »\r\n\r\nمنصوص العلة\r\nآن است كه از سوى شرع مقدس حكمى براى موضوعى تشريع و تبيين گردد و به دنبال آن متصلا يا منفصلا فلسفه آن حكم را هم صريحا تبيين كند ، مثلا بگويد الخمر حرام و علة حرمته الاسكار كه حكم و دليل حكم را صريحا ذكر كرده است .\r\n\r\nموجبات اجمال\r\n1 - گاهى اجمال به خاطر آن است كه لفظ ، مشترك است بين چند معنى ، و قرينه‌اى بر هيچ كلام اقامه نشده و لذا نمىدانيم كدام معنى مراد است ؟\r\n2 - گاهى اجمال به خاطر آن است كه يقين داريم كه از لفظ معناى مجازى اراده شده ولى معانى مجازيه متعددند و ما نمىدانيم كداميك از اين معانى مجازيه اراده شده . مثلا متكلم مىگويد : زيد اسد ؛ حال نمىدانيم حاكى از شجاعت زيد است و يا در مقام مسخره كردن است و نهايت ترس او را مىرساند .\r\n3 - گاهى اجمال به خاطر آن است كه در كلام ضميرى ذكر شده و ما نمىدانيم كه مرجع ضمير كدام است لذا كلام مجمل شده . مثلا : از بعضى صحابه پرسيدند كه كداميك از اصحاب رسول خدا ( صلّى اللّه عليه و آله ) افضل است ؟\r\nاو جواب داد : « من بنته فى بيته » كه احتمال دارد مراد از ضمير بنته ابو بكر باشد و بيته رسول خدا و يا ضمير در بنته به رسول خدا و بيته به على ( عليه السّلام ) باز گردد . كه در صورت اول ابى بكر و در صورت دوم على ( عليه السّلام ) افضل است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n4 - گاهى اجمال به خاطر اختلال نظام جمله پيش مىآيد .\r\n5 - گاهى اجمال به خاطر وجود ما يصلح للقرينيه در كلام است كه نمىدانيم متكلم به آن اعتماد كرده يا نه .\r\n6 - گاهى اجمال به سبب اين است كه خود متكلم در مقام اهمال يا اجمال بوده و درصدد بيان نبوده است .\r\n\r\nموضوع حكم\r\nدر مورد احكام وضعيه تعبير به موضوع مىكنند مثل « الماء طاهر » يا در اعيان خارجيه ، تعبير به موضوع حكم مىكنند مانند « الخمر حرام » ( كه خمر موضوع است ) .\r\n\r\nموضوع شرعى ( مخترعه )\r\nموضوعات مخترعه عبارت است از موضوعاتى كه شرع بوجود آورده و پيش از آن وجود نداشته است ، مانند : ركوع و سجود و قنوت در نماز و غيره .\r\n\r\nموضوع عرفى\r\nمنظور از موضوع عرفى چيزى است كه پيش از شرع ميان مردم وجود داشته مانند معاملات از قبيل بيع و اجاره و غيره .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\n( ن )\r\n\r\nنسخ « 1 »\r\nكلمهء نسخ در لغت عرب به‌معناى نقل و انتقال استعمال شده . عرب مىگويد . نسخت الكتاب اى نقلت ما فيه الى الآخر ، و به‌معناى ازاله هم آمده عرب مىگويد : نسخت الشمس الظل اى ازالت الشمس الظل ، و اما در اصطلاح علماء و دانشمندان : « النسخ رفع ما هو ثابت فى الشريعة من الاحكام و نحوها » نسخ عبارت است از برداشتن چيزى كه در شرع ثابت بوده از قبيل احكام و امثال آن فى المثل مسلمانان هنگامى كه از مكه به مدينه مهاجرت نمودند براى مدت زمانى به سمت بيت المقدس نماز مىگذاردند ولى پس از مدتى دستور آمد :\r\nفول وجهك شطر المسجد الحرام . آنگاه به سوى خانه كعبه نماز گذاردند بنابراين خواندن نماز به جانب بيت المقدس نسخ شد .\r\n\r\nنسخ حكم\r\nيعنى آيه‌اى بيايد و حكم آيهء ديگر را بردارد بدون اينكه كارى با تلاوت آيه داشته باشد مانند اينكه اول در سورهء نساء فرموده :\r\n وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ \r\n\r\n\r\n","description":"","footnote":"\r\n( 1 ) . اصول الفقه ج 3 - ص 51 .\r\n","page_name":" 195 ","page_number":195},
  {"content":"\r\n\r\n شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا  طبق اين آيه حكم زناى فاحشه حبس ابد تا وقت مرگ است ولى اين حكم توسط آيهء ديگرى نسخ شده و دستور داده به اينكه : زن بدكاره همانند مرد بدكار بايد حد شرعى بر او جارى شود و در سورهء نور آيه 2 فرموده :\r\n الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ . \r\n\r\nنص\r\nعبارت است از كلامى كه صريح در مطلوب است و يك درصد هم احتمال خلاف داده نمىشود و دلالتش بر مراد و مقصود متكلم ، يقينى ( صددرصد ) است مثل « ان اللّه على كل شىء قدير » .\r\n\r\nنهى « 1 »\r\nقدماى اصوليين ، نهى را به‌معناى طلب ترك معنى كرده‌اند در مقابل مادهء امر كه به‌معناى طلب فعل است و لكن متأخرين اصول نهى را به‌معناى زجر و ردع از فعل گرفتند و مىگويند نهى « نبايد به‌جا آورى » است نه اينكه بايد بجا نياورى و به نظر متأخرين ، تفسير قدماء از باب تفسير الشىء بلازمه بوده نه تفسير الشى بمعناه المطابقى .\r\nسر مطلب اين است كه : امر ، متشكل است از « بايد » كه ( بايد به‌جا آورى ) چون در فعل مصلحت است ، و اينكه نبايد ترك شود به حكم عقل است و گرنه ترك عمل ابتدا مفسده ندارد كه مولى طلب كند عدم ترك را .\r\n\r\n\r\n","description":"","footnote":"\r\n( 1 ) . اصول الفقه - ج 1 ص 101 - اصول استنباط ص 107 .\r\n","page_name":" 196 ","page_number":196},
  {"content":"\r\n\r\nو نهى ، يك « نبايد » است كه در « نبايد اتيان كنى » چون در عمل مفسده وجود دارد و اما « بايد ترك كنى » اين لازمه آن « نبايد » است و به حكم عقل است .\r\n\r\nنهى ارشادى\r\n( از اقسام نهى در معاملات ) عبارت است از آن نهيى كه ارشاد مىكند و راهنمائى مىفرمايد مكلفين را به مانعيت يك شىء در معامله . مثلا مىگويد : با طفل و مجنون معامله نكن . يعنى مىخواهد بفرمايد كه بىخود زحمت نكش .\r\nچرا كه بر اين معاملهء تو اثرى مترتب نمىشود چون وجود جنون و طفل بودن مانع است از تحقق و صحت معامله ، و همچنين ارشاد مىكند به شرطيت يك شىء در معامله . مثلا مىگويد : ايجاب بدون قبول را انجام نده ، يعنى وجود قبول ، شرط است .\r\n\r\nنهى مولوى\r\n( از اقسام نهى در معامله است ) و عبارت است از نهيى كه به داعى زجر و ردع از يك معامله‌اى صادر مىشود . يعنى انجام اين معامله مبغوض شارع است و لذا مكلف را از انجام آن منع مىكند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\n( و )\r\n\r\nواجب « 1 »\r\nعبارت است از آن عملى كه حكم شرعى به او تعلق مىگيرد و پس از تعلق حكم شرعى اين عمل نام واجب به خود مىگيرد مثل صلاة و صوم .\r\n\r\nواجب اصلى\r\nعبارت است از آن واجبى كه بالاصاله مراد و مقصود متكلم از اين كلام بوده باشد به عبارت ديگر ، اولا و بالذات اين كلام القا شده ، به منظور افاده همان واجب مانند اقيموا الصلاة .\r\n\r\nواجب اصلى غيرى\r\nدر موردى كه نفس عمل داراى مصلحت نيست بلكه مصلحت در غير آن است « مانند و اذا قمتم الى الصلاة فاغسلوا وجوهكم » كه امر فاغسلوا اصالتا و مستقيما در مقام بيان وجوب وضو است اما خود وضو مصلحت ندارد بلكه وضو مقدمه نماز است و مصلحت در آن است .\r\n\r\nواجب اصلى نفسى\r\nدر موردى است كه نفس همين عمل داراى مصلحت باشد كه هم بالاصالة\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 87 .\r\n","page_name":" 198 ","page_number":198},
  {"content":"\r\n\r\nمقصود بالتفهيم است و هم مصلحت در نفس آن چنين ايجاب مىكند . ( مانند اقيموا الصلاة و آتوا الزكاة ) .\r\n\r\nواجب تبعى « 1 »\r\nآن است كه اصالتا ، اولا و بالذات مراد و مقصود متكلم از كلام نيست بلكه مقصود اصلى متكلم بيان مطلب ديگرى است لكن بالتبع ، ثانيا و بالعرض مثلا مولى فرموده : « اشتر اللحم » مقصود اصلى ، آماده كردن وجوب خريد گوشت است و لكن « مشى الى السوق » هم بالتبع و با محاسبه عقلى ، از آن فهميده مىشود كه چون مقدمه واجب است به تبعيت از واجب ، واجب باشد .\r\n\r\nواجب تخييرى\r\nآن است كه بديل و جانشين دارد و خود او معينا واجب نيست . مانند خصال كفارهء عمدى ، كسى كه در ماه مبارك رمضان عمدا روزه را افطار مىكند ، بر او واجب است كه يكى از سه كار را بكند ، يا دو ماه پىدرپى روزه بگيرد و يا يك بنده آزاد كند و يا شصت مسكين را اطعام كند .\r\n\r\nواجب تعبدى « 2 »\r\nدو اصطلاح و دو تعريف براى تعبدى ذكر كرده‌اند :\r\n1 - اصطلاح اول : تعبدى عبارت است از واجباتى كه قصد قربت در آنها معتبر است و شرط صحت مىباشد به‌طورى كه اگر عمل بدون قصد قربت اتيان شود صحيح نخواهد بود و از عهدهء مخاطب ساقط نمىگردد مانند : نماز ، روزه ، خمس ، و . . .\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 90 .\r\n( 2 ) . اصول الفقه - ج 1 - ص 69 .\r\n","page_name":" 199 ","page_number":199},
  {"content":"\r\n\r\n2 - اصطلاح دوم : تعبدى يعنى آن تكاليفى و واجباتى كه فلسفه و حكمتش براى ما روشن نيست ، مثل : وجوب جهر قرائت در نماز صبح و مغرب و عشاء و وجوب اخفات در قرائت در ظهرين .\r\n\r\nواجب تعيينى « 1 »\r\nعبارت است از آن واجبى كه طلب مولى و امر او بر خصوص همان واجب تعلق بگيرد ، چون‌كه مصلحت فقط در انجام همان واجب است و عمل ديگرى نمىتواند جانشين او شود و مصلحت او را تامين نمايد ، و محصل غرض مولى باشد مانند نمازهاى يوميّه .\r\n\r\nواجب توصلى « 2 »\r\nدو اصطلاح و دو تعريف براى واجب توصلى ذكر كرده‌اند :\r\n1 - اصطلاح اول : توصلى عبارت است از واجباتى كه قصد قربت در آنها معتبر نيست بلكه به هر قصدى كه اتيان شود مقصود مولى حاصل مىگردد چون مطلوب ، اصل وجود آن است نه ايجادش قربة الى اللّه تعالى ، مثل : انقاذ غريق ، دفن ميت ، ازالهء نجاست از مسجد .\r\n2 - اصطلاح دوم : توصلى . يعنى آن واجباتى كه ملاك ، مصلحت و فلسفه‌اش براى ما معلوم باشد و كاملا بدانيم كه غرض مولى از امر به اين عمل چه بوده .\r\nمثلا مىدانيم كه مولى امر كرده به نماز چون « انّ الصلاة تنهى عن الفحشاء و المنكر » .\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 90 .\r\n( 2 ) . اصول الفقه - ج 1 - ص 69 .\r\n","page_name":" 200 ","page_number":200},
  {"content":"\r\n\r\n\r\nواجب عينى « 1 »\r\nعبارت است از عملى كه بر همهء مكلفين عينا واجب مىشود و با انجام بعضى ، از عهدهء بعضى ديگر ساقط نمىشود مثل : صلاة يوميّه و صوم رمضان و . . .\r\n\r\nواجب غيرى\r\nآن است كه براى توصل و رسيدن بر يك واجب ديگرى واجب گرديده نه براى خودش ؛ پس تابع غير است اگر غير واجب بود ، آن‌هم واجب مىشود و الا فلا ، مانند طهارات ثلاث ( وضو ، غسل ، تيمم ) كه مقدمه للصلاة واجب مىشوند لا لانفسها .\r\n\r\nواجب غير موقت\r\nعبارت است از واجبى كه در شرع مقدس وقت معين و مشخصى براى آنها در نظر گرفته نشده مانند قضاى نمازهاى فوت‌شده ، قضاى روزه‌هاى فوت شده ، ازاله نجاست از مسجد ، جواب سلام ، و . . .\r\n\r\nواجب غير موقت فورى\r\nآن است كه تأخيرش از اول ازمنهء امكان جايز نباشد يعنى در اولين فرصت ممكن بايد اتيان شود . مانند ازاله نجاست ، رد سلام ، امر به معروف و . . .\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 92 .\r\n","page_name":" 201 ","page_number":201},
  {"content":"\r\n\r\n\r\nواجب غير موقت ( غير فورى )\r\nآن است كه تأخيرش از اول ازمنه امكان ، جايز باشد ، مثل نماز بر ميت قضاى نمازها و روزه‌ها ، اداى زكات و خمس . . .\r\n\r\nواجب كفائى « 1 »\r\nآن است كه بر همگان واجب مىشود ولى با انجام دادن بعضى از عهدهء ديگران ساقط مىگردد چون مطلوب در آن ، اصل فعل است از هركس صادر شود ؛ لذا با صدورش از يك نفر از بقيه ساقط مىگردد ، مثل : جواب سلام .\r\n\r\nواجب مشروط « 2 »\r\nدر مقايسه واجب با امور خارج از ذات آن گاهى واجب مشروط است و آن عبارت است از واجبى كه اصل وجوب واجب متوقف باشد بر چيزى كه وجود واجب خارجا متوقف برآن است ، مانند : صلاة نسبت به دخول وقت كه تا وقت داخل نشود وجوب محقق نيست .\r\n\r\nواجب مضيق « 3 »\r\nمقدار زمانى كه شرع مقدس براى آن اختصاص داده مساوى باشد با مقدار زمانى كه اتيان به واجب طول مىكشد ، مثلا 12 ساعت ( صوم رمضان ) .\r\n\r\nواجب مطلق « 4 »\r\nعبارت است از آن واجبى كه اصل وجوب واجب ، متوقف نباشد بر چيزى كه وجود واجب خارجا بر او متوقف است مانند صلاة نسبت به طهارت كه به\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 92 .\r\n( 2 ) . اصول الفقه - ج 1 - ص 87 .\r\n( 3 ) . اصول الفقه - ج 1 - ص 94 .\r\n( 4 ) . اصول الفقه - ج 1 - ص 87 .\r\n","page_name":" 202 ","page_number":202},
  {"content":"\r\n\r\nمجرد دخول وقت صلاة واجب مىگردد چه وضو بسازيم و چه وضو نسازيم .\r\n\r\nواجب معلق « 1 »\r\nگاهى زمان فعليت وجوب ، پيش از زمان فعليت واجب است يعنى وجوب الآن و زمان حال است ولى واجب ، آينده و استقبالى است و حالت انتظاريه دارد ، نام اين قسم را واجب معلق مىگذارند يعنى خود واجب و عمل معلق است نه وجوب مانند حج نسبت به استطاعت كه اگر فرد مثلا در ماه رمضان مستطيع شد وجوب حج بر دوش او آمده پس وجوب فعلى است اما واجب يعنى اتيان عمل استقبالى است ( در موسم حج ) .\r\n\r\nواجب منجز « 2 »\r\nگاهى فعليّت وجوب ، از لحاظ زمانى ، هم‌زمان با فعليّت واجب است يعنى زمانى كه عمل را بايد انجام بدهيم ، همان زمان وجوب بر مكلف آمده است ، مثلا واجب الآن و فعلى است و حالت انتظاريه ندارد ؛ وجوب هم الآن و فعلى است و حالت انتظاريه ندارد ، اين قسم را واجب منجر گويند يعنى وجوب هر دو فعلىاند و هيچ‌كدام معلق بر شرطى نيست مثال واضح اينكه وقت كه داخل شد نماز واجب كه بر انسان واجب مىگردد و در اينجا وجوب فعلى است و هم واجب .\r\n\r\nواجب موسّع « 3 »\r\nمقدار زمانى كه شارع براى آن معين نموده به مراتب بيشتر از مقدار زمانى است كه انجام عمل طول مىكشد . مثلا انجام عمل 1 ساعت طول مىكشد ولى\r\n\r\n\r\n","description":"","footnote":"\r\n( 1 ) . اصول الفقه - ج 1 - ص 88 .\r\n( 2 ) . اصول الفقه - ج 1 - ص 88 .\r\n( 3 ) . اصول الفقه - ج 1 - ص 94 .\r\n","page_name":" 203 ","page_number":203},
  {"content":"\r\n\r\nشارع 5 ساعت وقت معين نموده مثل نمازهاى يوميّه .\r\n\r\nواجب موقت\r\nعبارت است از واجبى كه در دين اسلام وقت خاصى براى او منظور شده مثل نمازهاى يوميّه و حج خانه خدا و روزه . . .\r\n\r\nواجب نفسى « 1 »\r\nآن است كه براى خودش و مستقلا واجب شده باشد نه به منظور رسيدن بر يك واجب ديگر مانند : صلاة يوميّه ، صيام شهر رمضان .\r\n\r\nواحد\r\nواحد گاهى در مقابل كل به كار مىرود . منظور از كل يعنى آنچه كه قابل صدق بيشتر ( مجموعهء واحدها ) باشد مثل انسان و منظور از واحد يعنى يك شخص كه قابل صدق زيادتر از يك نيست مثل زيد كه واحدى از آحاد انسان است .\r\nو گاهى : واحد در مقابل متعدد به كار مىرود ، منظور از متعدد يعنى دو يا چند عمل مثل صلاة و نظر به اجنبيه و استماع الغيبة . منظور از واحد يعنى يك عمل و يك فعل كه به يك وجود موجود مىشود نه به دو يا چند وجود .\r\n\r\nواسطه در ثبوت\r\nآن است كه حكم حقيقتا براى ذى الواسطه است ولى علت آورندهء حكم به روى ذى الواسطه ، اين واسطه است . يعنى اين واسطه نقش دلال را دارد و\r\n\r\n\r\n","description":"","footnote":"\r\n( 1 ) . كفاية الاصول - ج 1 - ص 170 .\r\n","page_name":" 204 ","page_number":204},
  {"content":"\r\n\r\nخودش كاره‌اى نيست بلكه فقط دست حكم را مىگيرد و تحويل ذى الواسطه مىدهد . مانند تغيّر كه علت اتصاف آب به نجاست است و مانند آفتاب كه واسطه است در اتصاف صورت به سياهى .\r\n\r\nواسطه در عروض\r\nآن است كه حكم حقيقتا اسناد داده مىشود به واسطه و مجازا به ذى الواسطه اسناد داده مىشود . مانند اسناد حركت به ماشين و مسافر كه به ماشين اسناد حقيقى است و به مسافر مجازى .\r\n\r\nوجوب\r\nنفس تكليف و امر شارع را وجوب گويند كه يكى از احكام خمسه تكليفى است و در برابر حرمت ، مستحب ، مكروه ، و مباح است .\r\n\r\nوجوب ذهنى\r\nنحوهء وجودى است كه آثار مورد انتظار از ماهيت در آن وجود برآن ماهيت مترتب نمىگردد ، در برابر وجود خارجى ، انسانى كه در ذهن موجود مىشود و يك علم و آگاهى را در ما پديد مىآورد علىرغم اينكه ماهيتش همان ماهيت انسان است و تعريف انسان به‌طور كامل برآن صدق مىكند در عين حال هيچيك از آثار وجود خارجى را ندارد .\r\n\r\nوجود\r\n« وجود » گاهى به صورت معناى حرفى به كار مىرود كه رابط ميان قضايا بوده و در فارسى از آن به « است » تعبير مىشود ، و زمانى به صورت معناى مصدرى به كار مىرود ، كه دربردارنده نسبت به فاعل است و مرادف فارسى آن لفظ\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n« بودن » مىباشد ، و گاهى به صورت اسم مصدرى به كار مىرود كه مرادف فارسى آن لفظ « هستى » است .\r\n\r\nوجود بنفسه\r\nوجودى است كه فى نفسه و لنفسه باشد و به نوبهء خود بر دو قسم منقسم مىشود ، يكى وجودى كه ازهرجهت مستقل است و هيچ وابستگى به غير ندارد ، يعنى نه تنها تصورش وابسته به تصور طرفين نيست - بر خلاف وجود فى غيره - و نه تنها وجودش نياز به محل و موضوع ندارد - بر خلاف وجود لغيره - وجودش نياز به علت نيز نداشته ، خودبخود موجود مىباشد ، به چنين وجودى كه همان واجب الوجود بالذات است « وجود بذاته يا بنفسه » گفته مىشود .\r\n\r\nوجود بغيره\r\nوجودى كه براى تحققش نياز به علت دارد يعنى به واسطه وجود ديگرى موجود مىگردد ، چنين وجودى را كه همان وجودهاى امكانى هستند « وجود بغيره » مىنامند .\r\n\r\nوجود خارجى\r\nمقصود از وجود خارجى در برابر وجود ذهنى ، نحوهء وجودى است كه تمام آثار مورد انتظار از ماهيت در آن وجود بر ماهيت مترتب مىگردد . يعنى اگر يك ماهيت در خارج تحقق يابد و لباس وجود خارجى را به تن كند آثارى كه مربوط به ذات و ذاتيات آن مىشود و نيز امورى كه خارج از ذات آن ماهيت است و پس از تماميت ذات برآن مترتب مىگردد ، را واجد خواهد بود .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nوجود رابطى\r\nاين واژه دو اصطلاح دارد : گاهى مقصود از آن معناى حرفى وجود است كه رابط ميان موضوع و محمول واقع مىشود ، در برابر معناى اسمى وجود كه محمول قضيه قرار دارد و گاهى نيز مقصود از آن وجود للغير مىباشد كه اين اصطلاح شايع آن است .\r\n\r\nوجود فى غيره\r\nوجودى است كه قائم به طرفين خود است و عين ربط و تعلق به آنها مىباشد ، و به بيانى : وجودى است كه بيرون از طرفين خود نيست از آنها جداناپذير است اما عين طرفين و يا جزو آن دو نيز نمىباشد ، بلكه وجودش « در طرفين » است و لذا به آن وجود فى غيره گفته مىشود .\r\n\r\nوجود فى نفسه\r\nبه آن وجود مستقل و وجود محمولى نيز گفته مىشود كه طرف ربط واقع مىشود نه آنكه خود عين آن باشد .\r\n\r\nورود « 1 »\r\nآن است كه دليلى وارد شود و موجب از بين رفتن موضوع دليل ديگرى شود به عبارت ديگر دليل وارد وجدانا و حقيقتا موضوع دليل مردود را از ميان بردارد .\r\n\r\n\r\n","description":"","footnote":"\r\n( 1 ) . اصول الفقه - ج 4 - ص 219 - اصول الاستنباط ص 300 .\r\n","page_name":" 207 ","page_number":207},
  {"content":"\r\n\r\nمثال : امارات نسبت به اصول عمليه كه موضوع آن شك حاصله از نبود بيان است ، و ادلهء امارات بر ادله اصول عقليه واردند ، براى نمونه يك مورد را شرح مىدهيم :\r\nاصالة البراءة : موضوع اصل برائت عقليه عبارت است از عدم البيان ، عقل كه مىگويد : عقاب بلابيان از مولاى حكيم قبيح است ، حال شارع مقدس ما را به خبر واحد ثقه متعبد نموده و آن را در حق ما بيان قرار داده پس منشأ شرعى دارد و لو وجدانا بيانيت نداشته باشد و لذا اگر خبر واحدى قائم شد بر حرمت استعمال دخانيات اين دليل وارد برآن اصل است چون موضوع آن اصل عدم البيان بود و خبر واحد به تعبير شرعى مىگويد : « انا البيان و اذا جاء البيان ارتفع عدم البيان » .\r\n\r\nوصف\r\nنزد اصوليين ، عبارت است از هر قيدى كه عارض بر موضوع شود و صلاحيت داشته باشد كه آن را قيد زده و دايرهء موضوع را كوچك كند ( قدرى دامنهء اطلاق او را برچيند ) خواه در اصطلاح نحويين به آن نعت بگويند يا نگويند پس وصف اصولى شامل موارد زير مىگردد :\r\n1 - نعت نحوى را : « مثل اكرم انسانا عالما » .\r\n2 - حال به اصطلاح نحوى را : « مثل جاءنى زيد ماشيا » .\r\n3 - تمييز به اصطلاح نحوى را : « مثل جاءنى برطل زيتا » .\r\n4 - ظرف به اصطلاح نحوى را : « مثل اكرم زيدا يوم الجمعة » .\r\n5 - جار و مجرور به اصطلاح نحوى را : « مثل اكرم زيدا فى المدرسة » .\r\nمسئله ديگر اينكه وصف در اصول خصوص آن وصفى است كه تكيه كرده\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nباشد بر موصوفش و موصوف آن در كلام ذكر شده باشد مانند مثالهاى بالا .\r\n\r\nوضع\r\nيعنى واضع لفظى را در مقابل معنايى قرار دهد و آن لفظ را به آن معنى اختصاص دهد .\r\n\r\nوضع تعيّنى\r\nبه اين معنى است كه كثرت استعمال لفظ در يك معنى به حدى رسيده است كه خودبخود تعين پيدا كرده و مختص به اين معنى شده به‌طورى كه هرگاه انسان مىشنود ذهنش به همين معناى جديد منتقل مىشود مثل لفظ صلاة كه در عرف متشرعه در همين عبادت معين حقيقت شده است .\r\n\r\nوضع تعيينى\r\nيعنى اينكه واضع لفظى را اختصاص بدهد به معنايى « جعلت هذا اللفظ بازاء هذا المعنى » مثل اينكه پدرى نام فرزندش را حسن بگذارد .\r\n\r\nوضع خاص و موضوع له خاص\r\nآن است كه واضع در هنگام وضع يك معناى جزئى را تصور نموده سپس لفظ را هم براى نفس ( همان معناى جزئى ) قرار دهد لاغير مانند : اعلام شخصيه مثل زيد ، حسن .\r\n\r\nوضع عام و موضوع له عام\r\nواضع در هنگام وضع يك معناى كلى را تصور نموده و لفظ را براى نفس همان معناى كلى وضع كند لاغير ، مانند اسماى اجناس مثلا : واضع معناى كلى\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nحيوان ناطق را تصور نموده و لفظ انسان را براى آن وضع كرده است .\r\n\r\nوضع شخصى\r\nشخص لفظ را به نحو بنفسه و تفصيلا تصور كند مانند زيد ، انسان و . . . كه زيد مثال براى وضع خاص و موضوع له خاص است و انسان براى وضع عام و موضوع له عام مىباشد .\r\n\r\nوضع خاص و موضوع له عام\r\nآن است كه واضع حين الوضع يك معنى جزئى را تصور كرده سپس لفظ را براى كلى آن جزئى قرار دهد ، مثلا ، تصور كند هيكل خارجى زيد را سپس لفظ زيد را براى انسان وضع كند .\r\n\r\nوضع عام و موضوع له خاص\r\nآن است كه واضع حين الوضع ، يك معناى كلى را تصور كرده ولى لفظ را براى مصاديق آن معناى كلى وضع كند نه نفس كلى كه اينجا موضوع له به وجهه تصور شده است مانند : اسماى اشاره .\r\n\r\nوضع نوعى\r\nعبارت است از اينكه نوع و كلى تصور شود آن هم بوجهه و اجمالا مانند وضع هيئت‌ها ( هيئت فعل ماضى يا مضارع يا اسم فاعل و . . . ) .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n( ه )\r\n\r\nهيئات دالة على الحصر\r\nيك سلسله هيئاتى كه در كلام پيدا مىشود كه حصر را از هيئت استفاده مىكنيم مانند :\r\nالف : مقدم كردن آنچه كه جايگاهش مؤخر است افاده حصر و اختصاص مىكند ، مثلا : مفعول اگر بر فعل و فاعل مقدم شود مفيد حصر است مثل : « اياك نعبد و اياك نستعين » كه اين حصر از جمله مستفاد است نه از ماده .\r\nب : تعريف مسند اليه به الف و لام جنس و ماهيت يا استغراق همراه با تقديم او مانند « الشجاع على » يعنى : جنس شجاعت يا تمام شجاعت على است و لا شجاع الا على .\r\n\r\nهليت بسيطه\r\nرجوع شود به حمل بسيط .\r\n\r\nهليت مركبه\r\nرجوع شود به حمل مركب .\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\n\r\nفهرست موضوعات\r\nسخن ناشر : 5\r\nپيشگفتار 7\r\n\r\n« الف »\r\nابتلاء و عدم ابتلاء 9\r\nاتحاد طريق 10\r\nاجتهاد 11\r\nاجزاء 11\r\nاجماع 11\r\nاجماع تقريرى 12\r\nاجماع حدسى 13\r\nاجماع دخولى 13\r\nاجماع در نظر اهل سنّت 13\r\nاجماع در مسلك اماميه 14\r\nاجماع منقول به خبر واحد 14\r\nاجماع منقول به خبر متواتر 14\r\nاجماع سكوتى 15\r\nاجماع عملى 15\r\nاجماع قولى 15\r\nاجماع لطفى 15\r\nاجماع محصل 16\r\nاجماع محصل ظنى 16\r\nاجماع محصل قطعى 16\r\nاجماع مركب 17\r\nاجماع مستند 17\r\nاجمال 17\r\nادات غايت 17\r\nاذن و اقسام آن 18\r\nاراده 18\r\nاقسام اراده 20\r\nاراده استعمالى 20\r\nاراده استقبالى 21\r\nاراده انشايى 21\r\nاراده تشريعى 22\r\nاراده تكوينى 22\r\nاراده جدى 22\r\nاراده حقيقى 22\r\nاراده فعلى 22\r\nاركان قياس 23\r\nاستحسان 23\r\nاستحسان اجماع 24\r\nاستحسان سنت 24\r\nاستحسان ضرورت 24\r\nاستحسان قياسى 25\r\nاستصحاب 25\r\nاستصحاب جزئى 26\r\nاستصحاب حكم تكليفى 27\r\nاستصحاب حكم تعليقى 27\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاستصحاب حكم تنجيزى 27\r\nاستصحاب حكم وضعى 27\r\nاستصحاب حكمى 28\r\nاستصحاب سببى 28\r\nاستصحاب عدمى 28\r\nاستصحاب كلى 29\r\nاستصحاب مسببى 30\r\nاستصحاب موضوعى 31\r\nاستصحاب وجودى 31\r\nاستصلاح 31\r\nاستقراء 32\r\nاستدعا 32\r\nاسباب 32\r\nاسباب حكم عقل به حسن و قبح 32\r\nاسم نكره 33\r\nاسم جنس 33\r\nاستنباط 33\r\nاستعمال 33\r\nاقسام استعمال 34\r\nاستعمال حقيقى 34\r\nاستعمال صيغهء لا تفعل 34\r\nاستعمال غلط 35\r\nاستعمال مجازى 35\r\nاستخدام 35\r\nاشتراك لفظى 36\r\nاشتراك معنوى 36\r\nاشعار 36\r\nاصالة الاباحه 37\r\nاصالة الاحتياط 37\r\nاصالة الاطلاق 38\r\nاصالة البراءة 38\r\nاصالة التخيير 39\r\nاصالة التعيين 41\r\nاصالة الحظر 41\r\nاصالة الحقيقه 42\r\nاصالة الحليه 42\r\nاصالة الصحة 43\r\nاصالة الطهاره 43\r\nاصالة الظهور 43\r\nاصالة عدم الاستخدام 44\r\nاصالة عدم الاشتراك 44\r\nاصالة عدم التقدير 44\r\nاصالة عدم النقل 44\r\nاصالة العموم 45\r\nاصالة الوقف 45\r\nاصل 46\r\nاصل احتياط 46\r\nاصل اطلاق 46\r\nاصل برائت 46\r\nاصل تاخر حادث 46\r\nاصل تخيير 47\r\nاصل تعيين 47\r\nاصل حقيقت 47\r\nاصل حليت 48\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاصل شرعى 48\r\nاصل صحت 48\r\nاصل عدم تقدير 48\r\nاصل عدم قرينه 48\r\nاصل عدم نقل 48\r\nاصل عقلى 48\r\nاصل عموم 49\r\nاصل محرز 49\r\nاصل مثبت 49\r\nاصل وقف 50\r\nالاصل فى الكلام التأسيس 50\r\nاصول تنزيلى 50\r\nاصول غير تنزيلى 51\r\nاصول عقليه 51\r\nاصول شرعيه 51\r\nاصول لفظيه شرعيه 51\r\nاصول لفظيه عقلائيه 52\r\nاصول عمليه 52\r\nاصول فقه 52\r\nاصول عامه 52\r\nاصول خاصه 53\r\nاطراد 53\r\nاطلاق احوالى و افرادى 53\r\nاطلاق شمولى 53\r\nاطلاق بدلى 53\r\nاعم 54\r\nاعتبارات ماهيت 54\r\nافعال تشريعى 54\r\nافعال تكوينى 54\r\nاقتضاء 54\r\nاقسام حكم تكليفى 55\r\nاقسام خبر واحد 55\r\nاقل و اكثر 56\r\nاقل و اكثر ارتباطى 56\r\nاقل و اكثر استقلالى 57\r\nاكراه و عناصر اكراه 57\r\nإلّا 58\r\nالتماس 58\r\nالفاظى كه دلالت بر عموم مىكنند 58\r\nاماره 59\r\nاماره حكميه 59\r\nاماره موضوعيه 60\r\nامتثال 60\r\nامر 61\r\nامر ظاهرى 61\r\nامر عقيب توهم حظر 61\r\nامر عقيب حظر 61\r\nامور اعتبارى محض 62\r\nامور انتزاعى 62\r\nامور خارجيه 62\r\nامور داخليه 62\r\nامور واقعى و نفس الامرى 62\r\nاوامر و نواهى مولويه 63\r\nاوامر و نواهى ارشادى 63\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nانسداد شخصى 63\r\nانسداد صغير 63\r\nانسداد كبير 63\r\nانسداد نوعى 64\r\nانصراف 64\r\nانصراف بدوى 64\r\nانصراف ظهورى 65\r\nانحلال 65\r\nاهمال 67\r\nايقاعات 67\r\n\r\n« ب »\r\nبناى عقلاء 68\r\n\r\n« ت »\r\nتبادر 69\r\nتباين 69\r\nتبعيت 70\r\nتجرى 70\r\nتجزى 71\r\nتحقيق مناط 71\r\nتخريج مناط 71\r\nتخصص 72\r\nتخصيص 72\r\nتخصيص اكثر 73\r\nتخصيص اقل 73\r\nتخصيص كثير 73\r\nتخصيص قليل 73\r\nتداخل اسباب 73\r\nتداخل مسببات 74\r\nتراجيح 74\r\nترتب 75\r\nترجيح بلامرجح 75\r\nترك 75\r\nتزاحم و اقسام آن 76\r\nتساوى 77\r\nتسلسل 77\r\nتصور بنفسه يا تفصيلى 78\r\nتصور به وجهه يا اجمالى 78\r\nتصويب اشعرى 78\r\nتصويب معتزلى 79\r\nتعادل 79\r\nتعارض در اصول 79\r\nتعارض در لغت 80\r\nتعبدى 80\r\nتقرير 80\r\nتقرير در عقيده 81\r\nتقرير در فعل 81\r\nتقرير در قول 81\r\nتنافى مطلق با مقيد 81\r\nتقسيمات اوليه 81\r\nتقسيمات ثانويه 82\r\nتنقيح مناط 82\r\nتواتر اجمالى 83\r\nتواتر لفظى 83\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nتواتر معنوى 83\r\nتوقف در مقام عمل 84\r\nتوقف در مقام فتواى 84\r\nتعليق حكم به وصف مشعر عليت است 84\r\nتوقف جزا بر شرط در جملات شرطيه 84\r\n\r\n« ث »\r\nثبوت ظاهرى 86\r\nثبوت واقعى و نفس الامرى 86\r\n\r\n« ج »\r\nجامع انتزاعى 87\r\nجامع عرفى 87\r\nجامع ماهوى 87\r\nجاهل قاصر 87\r\nجاهل مقصر 88\r\nجعل 88\r\nجعل بسيط 88\r\nجعل مركب 88\r\nجعل يا سلب تكوينى 89\r\nجعل يا سلب تشريعى 89\r\nجمع تبرعى و عقلى 89\r\nجمع عرفى 90\r\nالجمع مهما امكن اولى من الطرح 90\r\nجمله شرطيه اخباريه 91\r\nجمله شرطيه انشائيه 91\r\nجمله غائيه 91\r\nجواز 91\r\nجنس 92\r\n\r\n« ح »\r\nحال 93\r\nحجت 93\r\nحدسى 94\r\nحسن و قبح 94\r\nحسن و قبح اعتبارى 94\r\nحسن و قبح ذاتى 95\r\nحسن و قبح عرفى 95\r\nحسى 96\r\nحصر اضافى 96\r\nحصر بالمعنى الاعم 96\r\nحصر بالمعنى الاخص 96\r\nحصر حقيقى 97\r\nحقيقت شرعيه 97\r\nحقيقت متشرعه 97\r\nحكم و اقسام آن 97\r\nحكم ارشادى 98\r\nحكم اقتضايى 98\r\nحكم امضايى 98\r\nحكم انشائى 98\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحكم تأسيسى 98\r\nحكم تكليفى 99\r\nحكم تنجيزى 99\r\nحكم شأنى 99\r\nحكم ظاهرى 99\r\nحكم فعلى 100\r\nحكم واقعى 100\r\nحكم واقعى اولى 100\r\nحكم واقعى ثانوى 100\r\nحكم شرعى ظاهرى 101\r\nحكم وضعى 101\r\nحكم شرعى واقعى 101\r\nحكم عقل ضرورى 101\r\nحكم عقل نظرى 102\r\nحكومت 102\r\nحمل 103\r\nحمل بسيط 103\r\nحمل ذاتى اولى 103\r\nحمل شايع صناعى 103\r\nحمل مركب 104\r\nحوادث تكوينى 104\r\nحوادث تشريعى 104\r\nحيثيت تعليليه 104\r\nحيثيت تقييديه 105\r\n\r\n« خ »\r\nخاص 106\r\nخارج محمول 106\r\nخبر واحد 106\r\nخبر واحد مجرد از قرائن قطعيه 106\r\nخبر واحد محفوف به قرائن قطعيه 107\r\nخبر متواتر 107\r\nخصائص وجوب غيرى 107\r\n\r\n« د »\r\nدلالت 109\r\nدلالت اشاره 109\r\nدلالت اقتضا 110\r\nدلالت التزام 110\r\nدلالت ايماء 110\r\nدلالت تصديقيه 111\r\nدلالت تصديقيه كاشفه 111\r\nدلالت تصديقيه غير كاشفه 111\r\nدلالت تصوريه 111\r\nدلالت تضمن 112\r\nدلالت تنبيه 112\r\nدلالت سياقيه 113\r\nدلالت قضيه شرطيه بر مفهوم 113\r\nدلالت مطابقه 113\r\nدلالت مفهومى 114\r\nدلالت منطوقى 114\r\nدليل 114\r\nدليل اجتهادى 114\r\nدليل الخطاب 115\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nدليل اخص 115\r\nدليل فقاهتى 115\r\nدليل عقلى 115\r\nدليل لبّى 115\r\nدليل لفظى 116\r\nدليل نقلى 116\r\n\r\n« ذ »\r\nذاتى باب ايساغوجى ( كليات خمس ) 117\r\nذاتى باب برهان 117\r\n\r\n« س »\r\nسببيت محضه 118\r\nسد ذرايع 118\r\nسكوت معصوم ( ع ) 119\r\nسنت 119\r\nسيره 120\r\nسيره عقلائيه 120\r\nسيره متشرعه 120\r\nسيره‌هاى مردوعه 121\r\nسيره‌هاى غير مردوعه 121\r\nسيره‌هاى ممضات 121\r\n\r\n« ش »\r\nشبهه بدويه 122\r\nشبهه حكمى و موضوعى 123\r\nشبهه محصوره ، شبهه غير محصوره 123\r\nشبهه مقرون به علم اجمالى 124\r\nشبهه مصداقيه 124\r\nشبهه مفهوميه 125\r\nشرايط حكم 125\r\nشرايط شرعيه 125\r\nشرايط عامه تكليف 125\r\nشرايط خبر متواتر 126\r\nشروط تعارض 126\r\nشك 127\r\nشك بدوى 128\r\nشك در تحقق سبب 128\r\nشك در رافع 128\r\nشك در مقتضى 128\r\nشك سارى 128\r\nشك سببى 129\r\nشك طارى 129\r\nشك مسببى 129\r\nشهرت 129\r\nشهرت روايى 130\r\nشهرت عملى 130\r\nشهرت فتوايى 130\r\nشىء 130\r\nشيوع استغراقى 131\r\nشيوع اطلاقى 131\r\n\r\n« ص »\r\nصحت حمل 132\r\nصحت سلب 132\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nصحيح 132\r\nصرف الوجود طبيعت 132\r\nصيغة النهى 133\r\n\r\n« ض »\r\nضد 134\r\nضد خاص 134\r\nضد عام 135\r\n\r\n« ط »\r\nطريقيت محضه 136\r\nطرق علميه 136\r\nطلب 136\r\n\r\n« ظ »\r\nظاهر 137\r\nظن 137\r\nظن خاص 137\r\nظن طريقى 137\r\nظن غالب 138\r\nظن فعلى يا شخصى 138\r\nظن مطلق 138\r\nظن موضوعى 139\r\nظن نوعى يا شأنى 139\r\nظهور الفاظ در معانى 139\r\nظهور تصورى 139\r\nظهور تصديقى استعمالى 140\r\nظهور تصديقى جدى 140\r\nظهور تصديقى مراعى و متزلزل 140\r\n\r\n« ع »\r\nعادت 141\r\nعام 141\r\nعام استغراقى 141\r\nعام بدلى 142\r\nعام مجموعى 142\r\nعبادت به‌معناى اخص 143\r\nعبادت به معنى اعم 143\r\nعدم صحت حمل 143\r\nعدم صحت سلب 143\r\nعرف 144\r\nعرف عملى 145\r\nعرف قولى 145\r\nعقل 145\r\nعقل عملى 145\r\nعقل نظرى 146\r\nعقود 146\r\nعلم جنس 146\r\nعموم الاشتراك 146\r\nعموم و خصوص مطلق 147\r\nعموم و خصوص من وجه 147\r\nعناصر استصحاب 147\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\n« غ »\r\nغايت 149\r\nغير مستقلات عقليه 149\r\n\r\n« ف »\r\nفاسد 150\r\nفحوى الخطاب 150\r\nفرق عام و مطلق 150\r\nفرق ورود و تخصص 151\r\nفرقهاى حكومت با تخصيص 151\r\nفعل در نهى : زجر از فعل و امر :\r\nبعث الى الفعل 152\r\nفقه 152\r\n\r\n« ق »\r\nقاعده تلازم بين حكم عقل و شرع 153\r\nقدر متيقن خارجى 154\r\nقدر متيقن در مقام 154\r\nقرب و بعد مادى 155\r\nقرب و بعد معنوى 155\r\nقرينه خاصه 155\r\nقرينه عامه 156\r\nقطع طريقى 156\r\nقطع موضوعى 156\r\nقصد قربت 156\r\nقضيهء ثلاثى 157\r\nقضيهء ثنائى 157\r\nقضيه حقيقيه 157\r\nقضيهء خارجيه 157\r\nقضيه ذهنيه 158\r\nقضيه شرطيه اتفاقيه 158\r\nقضيه شرطيه لزوميه 158\r\nقضيه محصله 159\r\nقضيه معدوله 159\r\nقياس اولويت و اسامى ديگر آن 159\r\nقياس به الغاء فارق - تنقيح مناط قطعى 160\r\nقياس باطل 160\r\nقياس جلى 161\r\nقياس خفى 161\r\nقياس در اصطلاح 161\r\nقياس در لغت 162\r\nقياس فقهى ( اصولى ) 162\r\nقياس مستنبط العلة 163\r\nقياس منصوص العله 163\r\nقياس منطقى 163\r\nقيد احترازى 163\r\nقيد توضيحى 164\r\n\r\n« ك »\r\nكراهت ارشاديه 165\r\nكراهت حكميه و مولويه 165\r\nكف النفس 165\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\n« ل »\r\nلا خلاف 166\r\nلا نعلم 166\r\nلحن 166\r\nلحن الخطاب 166\r\nلزوم بيّن بالمعنى الاخص 166\r\nلزوم بيّن بالمعنى الاعم 167\r\nلزوم غير بيّن 167\r\nلطف 167\r\nلقب 168\r\n\r\n« م »\r\nماهيت 169\r\nماهيت به شرط شىء 169\r\nماهيت به شرط لا 169\r\nماهيت لا به شرط قسمى 170\r\nماهيت لا به شرط مقسمى 171\r\nماهيت مطلقه 171\r\nماهيت مخلوطه 171\r\nماهيت من حيث هى هى 171\r\nماهيت مهمله 171\r\nماهيات بسيطه 171\r\nماهيات جعليه و اعتباريه 171\r\nماهيات حقيقيه 171\r\nماهيات مركبه 172\r\nما يصلح للقرينية 172\r\nمبادى تصوريه 172\r\nمبادى تصديقيه 172\r\nمبادى مشتقات 173\r\nمبين 173\r\nمبين بغيره 173\r\nمبين بنفسه 173\r\nمتعلق حكم 174\r\nمثبت تام و كاشف ذاتى 174\r\nمثبت ناقص و كاشف جعلى 174\r\nمجاز در اسناد 175\r\nمجاز در حذف 175\r\nمجاز در كلمه 175\r\nمجاز عقلى 175\r\nمجمل 175\r\nمجمل در افعال 175\r\nمجمل در الفاظ 176\r\nمحمول بالضميمه 176\r\nمخصص لبى 176\r\nمخصص لفظى 176\r\nمخصص متصل 177\r\nمخصص منفصل 177\r\nمرجحات جهتيه 177\r\nمرجحات صدورى 177\r\nمرجحات مضمونى يا دلالتى 178\r\nمرجحات منصوصه 178\r\nمركبات اعتباريه 179\r\nمسببات 179\r\nمستقلات عقليه 180\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمسلك سببيت 180\r\nمسلك طريقيت 180\r\nمشتق 181\r\nمصالح مرسله 181\r\nمصلحت سلوكيه 182\r\nمطلق 182\r\nمطلق الوجود طبيعت 183\r\nمعانى شرعيه 183\r\nمغيا 183\r\nمفهوم 184\r\nمفهوم اولويت 184\r\nمفهوم مخالفت 184\r\nمفهوم موافقت 185\r\nمقدمه 185\r\nمقدمات حكمت 185\r\nمقدمات خارجيه 186\r\nمقدمه داخليه 187\r\nمقدمات دليل انسداد 187\r\nمقدمه شرعيه 189\r\nمقدمه صحت 189\r\nمقدمه عادى 189\r\nمقدمات عقليه 189\r\nمقدمهء علم 190\r\nمقدمات مفوته 190\r\nمقدمه وجوب 190\r\nمقدمه وجوديه 191\r\nمقدمه نفوذ 191\r\nمقيد 191\r\nملازمه عقليه 192\r\nملكه 192\r\nمنابع فقه و مدارك احكام شرعيه 192\r\nمنطوق 192\r\nمنصوص العلة 193\r\nموجبات اجمال 193\r\nموضوع حكم 194\r\nموضوع شرعى ( مخترعه ) 194\r\nموضوع عرفى 194\r\n\r\n« ن »\r\nنسخ 195\r\nنسخ حكم 195\r\nنص 196\r\nنهى 196\r\nنهى ارشادى 197\r\nنهى مولوى 197\r\n\r\n« و »\r\nواجب 198\r\nواجب اصلى 198\r\nواجب اصلى غيرى 198\r\nواجب اصلى نفسى 198\r\nواجب تبعى 199\r\nواجب تخييرى 199\r\nواجب تعبدى 199\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nواجب تعيينى 200\r\nواجب توصلى 200\r\nواجب عينى 201\r\nواجب غيرى 201\r\nواجب غير موقت 201\r\nواجب غير موقت فورى 201\r\nواجب غير موقت ( غير فورى ) 202\r\nواجب كفائى 202\r\nواجب مشروط 202\r\nواجب مضيق 202\r\nواجب مطلق 202\r\nواجب معلق 203\r\nواجب منجز 203\r\nواجب موسّع 203\r\nواجب موقت 204\r\nواجب نفسى 204\r\nواحد 204\r\nواسطه در ثبوت 204\r\nواسطه در عروض 205\r\nوجوب 205\r\nوجوب ذهنى 205\r\nوجود 205\r\nوجود بنفسه 206\r\nوجود بغيره 206\r\nوجود خارجى 206\r\nوجود رابطى 207\r\nوجود فى غيره 207\r\nوجود فى نفسه 207\r\nورود 207\r\nوصف 208\r\nوضع 209\r\nوضع تعيّنى 209\r\nوضع تعيينى 209\r\nوضع خاص و موضوع له خاص 209\r\nوضع عام و موضوع له عام 209\r\nوضع شخصى 210\r\nوضع خاص و موضوع له عام 210\r\nوضع عام و موضوع له خاص 210\r\nوضع نوعى 210\r\n\r\n« ه »\r\nهيئات دالة على الحصر 211\r\nهليت بسيطه 211\r\nهليت مركبه 211\r\n\r\n\r\n","description":"","footnote":"","page_name":" 224 ","page_number":224}
  ]