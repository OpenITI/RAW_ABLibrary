[
  {"content":"\r\n\r\nبسم الله الرحمن الرحيم\r\nكتابخانهء موزه مركز آسنا\r\nمجلس شوراى اسلامى\r\nمؤسسهء علمى فرهنگى دارالحديث\r\nسازمان چاپ و نشر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nپژوهشكدهء علوم ومعارف حديث : 184\r\nاردكانى ، محمدعلى ، - 1237\r\n[ اصول كافى - فارسى - عربى 
  ]\r\nتحفة الاولياء - ( ترجمه / اصول كافى ) محمد على بن محمد حسن اردكانى ؛ تحقيق : محمد مرادى وعبدالهادى مسعودى - قم : دار الحديث ، 1387 .\r\n4 ج . - ( پژوهشكدهء علوم و معارف حديث ؛ 184 ) . ( مجموعهء آثار كنگرهء بين المللى بزرگداشت ثقة الاسلام كلينى ؛ 18 ) .\r\nisbn : 978 - 964 - 493 - 395 - 0\r\nisbn ( set ) : 978 - 964 - 493 - 397 - 4\r\nفهرست نويسى براساس اطلاعات فيپا .\r\nكتاب نامه .\r\n1 . احاديث شيعه - قرن 4 ق . 2 . كلينى ، محمد بن يعقوب ، - 329 ق . - اصول كافى - نقد و تفسير . الف . مرادى ، محمد ، 1337 - ، محقق . ب . مسعوى ، عبدالهاى ، 1341 - ، محقق . ج . مؤسسه علمى فرهنگى دار الحديث .\r\nد . كلينى ، محمد بن يعقوب ، - 329 ق . - اصول كافى ، ه‍ . عنوان . و . عنوان : ترجمه اصول كافى .\r\n1387 2204 ك 8 ك bp 129 /\r\n212 / 297\r\nفهرست نويسى پيش از انتشار ، توسط كتاب خانهء تخصصى حديث / قم .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nشروح وحواشى الكافى ( 12 )\r\nتحفة الأولياء\r\n( ترجمه اصول كافى )\r\nمحمدعلى بن محمدحسن اردكانى\r\n( زنده در سال 1237 ق )\r\nجلد سوم\r\nتحقيق\r\nمحمدمرادى\r\nمجموعهء آثار كنگرهء بين المللى بزرگداشت ثقة الاسلام كلينى ره ( 17 )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتحقة الأولياء / ج 3\r\nمحمد على بن محمد حسن اردكانى\r\nتحقيق : محمد مرادى\r\nصفحه آرا : سيد على موسوى كيا\r\nناشر : سازمان چاپ و نشر دار الحديث\r\nچاپ : اول / 1388\r\nچاپخانهء : دارالحديث\r\nشمارگان : 600\r\nقيمت : 10500 تومان\r\nكتابخانهء موزه مركز امناء\r\nمجلس شوراى اسلامى\r\nمؤسسه علمى فرهنگى دارالحديث\r\nسازمان چاپ و نشر\r\nدفتر مركزى : قم ، ميدان شهداء خيابان معلم ، نبش كوى 12 پلاك 125 تلفن : 7740523 0251 / فاكس : 7740571 0251 / ص . پ 4468 / 37185\r\nنمايشگاه و فروشگاه دائمى علوم حديث ( قم ، خيابان معلم ) : 7740545 0251 - فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام صحن كاشانى ) تلفن : 55952862\r\nفروشگاه شماره \" 3 \" ( مشهد مقدس ، چهارراه شهدا ، ضلع شمالى باغ نادرى ، مجتمع فرهنگى تجارى گنجينهء كتاب . طبقهء هم كف ) تلفن : 3 - 2240062 0511\r\nفروشگاه شماره \" 4 \" ( مشهد مقدس ، ميدان تختى ، خيابان شهيد اسدالله زاده ، نرسيده به چهار راه پل خاكى ، دست چپ ، ساختمان كوثر ) تلفن : 8426332\r\nhttp : / / www . hadith . nte\r\nhadith @ hadith . net\r\nisbn ( set ) : 978 - 964 - 493 - 395 - 0\r\nisbn : 978 - 964 - 493 - 397 - 4\r\n* كليه حقوق چاپ و نشر براى ناشر محفوظ است *\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n( 5 )\r\nكتاب ايمان و كفر\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n[ 5 
  ] كتاب ايمان و كفر\r\nبسم اللَّه الرحمن الرحيم\r\n\r\n[ 5 
  ] كتاب ايمان و كفر\r\n« 1 »\r\nباب : در بيان طينت مؤمن و كافر\r\n\r\n1 . باب در بيان طينت مؤمن و كافر « 2 »\r\n1449 / 1 . على بن ابراهيم ، از پدرش ، از حماد بن عيسى ، از ربعى بن عبداللَّه ، از مردى ، از على بن الحسين عليهما السلام كه فرمود : « خداى عز و جل پيغمبران را از طينت عليّين « 3 » آفريد » .\r\nحاصل آنكه خدا دل‌هاى پيغمبران و بدن‌هاى ايشان را از آن طينت آفريد ، و دل‌هاى مؤمنان را از آن طينت خلق فرمود ، و خلق بدن‌هاى مؤمنان را از پست‌تر از آن قرار داد ، و كفار را از طينت سجّين « 4 » آفريد ، و خدا دل‌ها و بدن‌هاى ايشان را از آن آفريد ؛ پس در ميان\r\n\r\n\r\n","description":"","footnote":"\r\n( 1 ) . و ايمان - به كسر همزه - ، در لغت به معنى گرويدن و تصديق كردن و باور داشتن است ، و در حقيقتِ معناى شرعى آن خلافِ بسيار است ، و آنچه از احاديثِ بسيار ظاهر مىشود اين است كه ايمان ، تصديق كردن است به دل ، با اقرار به زبان و عمل كردن به اعضا و جوارح و اركان .\r\nو كفر - به ضمّ اول و سكون دويم - ، در لغت به معنى ناگرويدن و ناسپاسى كردن است ، و در شريعت ، بنابر آنچه اكثر متكلّمان گفته‌اند : عدم ايمان است از كسى كه شأنش آن باشد كه مؤمن باشد . ( مترجم )\r\n( 2 ) . و طينت - به كسر اول - ، سرشت و آفرينش است . ( مترجم )\r\n( 3 ) . و عليّين - به كسر عين و لام و ياء مشدّدتين ، بقعه‌اى است در آسمان كه ارواح مؤمنان به سوى آن بالا مىرود . و ضحاك در تفسير عليّين در سورهء تطفيف [ / مطففين 
  ] ، آيات 18 و 19 گفته است كه : عليّين ، سدرة المنتهى است . و به روايت ابن‌عباس ، لوحى است از زبرجد سبز ، معلّق در زير عرش ، كه اعمال ابرار در آن مكتوب است . و بعضى گفته اند كه : آن ، علم ديوان خير است كه فرشتگان ، اعمال نيكوكاران را در آن نويسند و درجات پادشاهان بهشت . و هيچ‌يك از اين معانى در اين‌جا مناسبتى ندارد ، و ظاهر اين است كه مراد از آن ، بهشت پنج‌گانه و زمين پنج‌گانه باشد ، كه در باب خلق ابدان ائمه و ارواح و دل‌هاى ايشان گذشت . و آن طينتى است ، از هر طينتى بلندتر و گِلى است ، از هر گِلى خوش‌تر . ( مترجم )\r\n( 4 ) . و سجّين - به كسر سين و جيم مشدّد ، زيرترين جايى از دوزخ است . و آن طينتى است ، از هر طينتى پست‌تر وگِلى است ، از هر گِلى بدتر . ( مترجم )\r\n","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nدو طينت آميزش داد ، و از اين راه است كه مؤمن ، كافر را مىزايد و كافر ، مؤمن را مىزايد . و از اين راه است كه مؤمن به گناه مىرسد و مرتكب آن مىشود ، و از اين‌جا است كه كافر به ثواب مىرسد و متوجه آن مىگردد ؛ پس دل‌هاى مؤمنان ميل دارد با نهايت شوق ، به سوى آنچه از آن خلق شده‌اند ، و دل‌هاى كافران ميل دارد با غايت شوق ، به سوى آنچه از آن آفريده شده‌اند .\r\n1450 / 2 . محمد بن يحيى ، از محمد بن حسن ، از نضر بن شعيب ، از عبدالغفّار جازى ، از امام جعفر صادق عليه السلام روايت كرده است كه فرمود : « خداى عز و جل مؤمن را از گِلِ بهشت آفريد و كافر را از گِلِ دوزخ آفريد » . و فرمود كه : « چون خداى عز و جل خير و خوبى را نسبت به بنده‌اى اراده فرمايد ، روح و تن او را خوش و پاكيزه گرداند ؛ پس هيچ چيز را نشنود از آنچه خوب باشد ، مگر آنكه آن را بشناسد و بپسندد ، و چيزى را نشنود از آنچه ناخوش باشد ، مگر آنكه آن را نشناسد و نپسندد » .\r\nراوى مىگويد : و شنيدم از آن حضرت كه مى فرمود : « سرشت‌ها سه قسم است . سرشت پيغمبران ، و مؤمن از اين سرشت خلق شده است ، مگر آنكه پيغمبران از خالص و برگزيدهء آن سرشت خلق شده‌اند ، و ايشان در اين باب اصل‌اند ، و از براى ايشان افزونى و زيادتى است كه بر غير خود دارند ، و مؤمنان فرع‌اند ، و خلق شده‌اند از گل چسبندهء سخت . و چنان كه در اصل خلقت با هم بوده‌اند و در ميانهء ايشان جدايى نبوده است ، همچنين خداى عز و جل در ميان ايشان و شيعيان ايشان جدايى نمىاندازد » .\r\nو فرمود : « طينتِ ناصبى از [ گل و 
  ] لاى سياه گنديده است . و امّا مستضعفان كه عقل پابرجايى ندارند و عداوت با اهل حق در ايشان نيست ، خدا ايشان را از خاك آفريده ، نه گل كه مخلوط بوده باشد از خاك و آب شيرين خوش‌گوار يا تلخ متعفّن . و هيچ مؤمنى از ايمان خود برنمىگردد و بيرون نمىرود ، و هيچ ناصبى از نصب و عداوت خويش دست برنمىدارد . و خدا را در باب ايشان خواست و مشيّت است ، كه آنچه خواهد ، با ايشان مىكند » .\r\n1451 / 3 . على بن ابراهيم ، از پدرش ، از ابن‌محبوب ، از صالح بن سهل روايت كرده است كه گفت : به خدمت امام جعفر صادق عليه السلام عرض كردم : فداى تو گردم ! خداى عز و جل طينت مؤمن را از چه چيز آفريد ؟ فرمود : « از طينت پيغمبران ، و به اين سبب هرگز به نجاست كفر نجس نمىشود » .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n1452 / 4 . محمد بن يحيى و غير او ، از احمد بن محمد و غير او ، از محمد بن خالد ، از ابونهشل روايت كرده‌اند كه گفت : حديث كرد مرا محمد بن اسماعيل ، از ابوحمزهء ثمالى كه گفت : شنيدم از امام محمد باقر عليه السلام كه مى فرمود : « به درستى كه خداى عز و جل ما را از اعلاى عليّين آفريد ، و دل‌هاى شيعيان ما را آفريد ، از آنچه ما را از آن آفريد ، و بدن‌هاى ايشان را از پست‌تر از آن آفريد . و دل‌هاى ايشان به سوى ما ميل مىكند و مىشتابد از غايت شوق ؛ آن دل‌ها آفريده شده است از آنچه ما آفريده شديم » ؛ پس اين آيه را تلاوت فرمود :     « كَلَّا إِنَّ كِتابَ الْأَبْرارِ لَفِي عِلِّيِّينَ * وَ ما أَدْراكَ ما عِلِّيُّونَ * كِتابٌ مَرْقُومٌ * يَشْهَدُهُ الْمُقَرَّبُونَ »     « 1 » ؛ يعنى : « نه چنان است ، به درستى كه نوشتهء نيكوكاران هر آينه در عليّين است ، و چه چيز دانا ساخت تو را كه چيست علّيّون ؟ نوشته‌اى است مسطور ، كه حروف آن مبيّن و روشن است ، يا به علامتى موسوم است كه هر كه آن را مشاهده كند ، بداند كه در او همه چيز است . حاضر شوند و ببينند آن نوشته را مقربان درگاه خدا ، يا گواهى دهند بر آنچه در آن است » .\r\nو حضرت فرمود كه : « دشمنان ما را از سجيّن آفريد ، و دل‌هاى شيعيان ايشان را آفريد ، از آنچه ايشان را از آن آفريد ، و بدن‌هاى ايشان را از پست‌تر از آن آفريد ؛ پس دل‌هاى ايشان ميل به سوى ايشان مىكند و مىشتابد از غايت شوق ؛ زيرا كه آن دل‌ها آفريده شده است از آنچه آنها آفريده شده‌اند » . از آن پس ، اين آيه را تلاوت فرمود :     « كَلَّا إِنَّ كِتابَ الفُجَّارِ لَفِي سِجِّينٍ * وَ ما أَدْراكَ ما سِجِّينٌ * كِتابٌ مَرْقُومٌ * وَيْلٌ يَوْمَئِذٍ لِلْمُكَذِّبِينَ »     « 2 » ؛ يعنى : « نه چنان است ، به درستى كه نوشتهء نابكاران هر آينه در سجين است ، و چه چيز دانا گردانيد تو را كه چيست سجين ؟\r\nنوشته‌اى است مسطور كه حروف آن مبيّن و روشن است ، يا به علامتى موسوم است كه هر كه آن را مشاهده كند ، بداند كه هيچ خير در آن نيست . واى ! و شدّت عقوبت در آن روز از براى تكذيب‌كنندگان است » . « 3 »\r\n1453 / 5 . چند نفر از اصحاب ما روايت كرده‌اند ، از سهل بن زياد و چند نفر ، از حسين بن حسن ، همه از محمد بن اورمه ، از محمد بن على ، از اسماعيل بن يسار ، از عثمان بن يوسف كه گفت : خبر داد مرا عبداللَّه بن كيسان ، از امام جعفر صادق عليه السلام وگفت : به آن حضرت عرض كردم كه : فداى تو گردم ! منم ، غلام تو ، عبداللَّه بن كيسان .\r\n\r\n\r\n","description":"","footnote":"\r\n( 1 ) . مطفّفين ، 18 - 21 .\r\n( 2 ) . مطففين ، 7 - 10 .\r\n( 3 ) . و همين حديث ، در باب كيفيت آفريدن بدن‌هاى ائمّه و ارواح و دل‌هاى ايشان گذشت ، با اختلافى در سند آن ، و ويل تا آخر آيه در آنجا نبود . ( مترجم )\r\n","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nفرمود : « امّا نسب را مىشناسم و امّا تو را نمىشناسم » . عبداللَّه مىگويد كه : به حضرت عرض كردم كه : من در جبل متولد شده‌ام و در زمين فارس نشو و نما نموده‌ام ، و من با مردمان در امر تجارات و غير آن آميزش مىكنم ؛ پس با مردى آميزش مىنمايم ، و خوش‌طورى و خوش‌خلقى و امانت از براى او مىبينم ، و چون او را تفتيش و تفحّص مىكنم و احوال او را جستجو مىنمايم ، از برايم ظاهر مىشود كه با شما دشمنى دارد ، و او را دشمن شما به جا مىآورم . و با مردى آميزش مىكنم ، و كج‌خلقى و بىامانتى و بدخويى از او مىبينم ، پس امر او را جستجو مىكنم ، و بعد از تفحص مشخص مىشود كه با شما دوستى دارد و او را دوست شما به جا مىآورم . بفرما كه اين امر چگونه مىشود ؟\r\nراوى مىگويد كه : فرمود : « اى پسر كيسان ! آيا ندانسته‌اى كه خداى عز و جل سرشتى را از بهشت و سرشتى را از دوزخ فرا گرفت و هر دو را به هم آميخت . بعد از آن ، اين سرشت را از آن سرشت ، و آن سرشت را از اين سرشت بيرون آورد ؛ پس آنچه را كه از آن گروه ديده‌اى ، از امانت و خوش‌خلقى و خوش‌طورى ، از آن چيزى است كه به ايشان رسيده از سرشت بهشت ، و ايشان برمىگردند به آنچه از آن آفريده شده‌اند ؛ يعنى دوزخ . و آنچه را كه از اين گروه شيعيان ديده‌اى ، از بىامانتى و كج‌خلقى و بدخويى ، از آن چيزى است كه به ايشان رسيده از سرشت دوزخ ، و ايشان برمىگردند به آنچه از آن آفريده شده‌اند ؛ يعنى بهشت » .\r\n1454 / 6 . محمد بن يحيى ، از احمد بن محمد ، از محمد بن خالد ، از صالح بن سهل روايت كرده است كه گفت : به خدمت امام جعفر صادق عليه السلام عرض كردم : مؤمنان از سرشت پيغمبران آفريده شده‌اند ؟ فرمود : « آرى » .\r\n1455 / 7 . على بن محمد ، از صالح بن ابىحماد ، از حسين بن يزيد ، از حسن بن على بن ابىحمزه ، از ابراهيم ، از امام جعفر صادق عليه السلام روايت كرده است كه فرمود : « در هنگامى كه خداى عز و جل خواست كه آدم عليه السلام را بيافريند ، در ساعت اول از روز جمعه ، جبرئيل عليه السلام را فرستاد ، و به دست راست خويش يك قبضه [ يك كف دست 
  ] سرشتى را گرفت ، و قبضهء او از آسمان هفتم تا آسمان دنيا رسيد ، و از هر آسمانى خاكى را فراگرفت . و يك قبضهء ديگر را از زمين هفتم كه از همهء طبقات بالاتر است گرفت ، تا زمين هفتم كه از همه دور تر است . بعد از آن ، خداى عز و جل كلمهء خود را امر فرمود ، و قبضهء اول را به دست راست خويش و قبضهء دويّم را به دست چپ خويش نگاه داشت ؛ پس آن سرشت را شكافت و دو حصّه نمود ، و آنچه را\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nكه از زمين بود افشان نمود ، افشاندنى سخت ، و آنچه را كه از آسمان‌ها بود پراكنده فرمود ، پراكنده كردنى به غايت . بعد از آن ، به آنچه در درست راست او بود فرمود كه : از تو رسولان و پيغمبران و اوصياى ايشان ، و مردمان به غايت راست‌گويان و مؤمنان و نيك‌بختان ، و هر كه نوازش [ و تكريم 
  ] او را مىخواهم ، آفريده مىشود ؛ پس واجب شد از براى ايشان ، آنچه فرمود ، چنانچه فرمود . و به آنچه در دست چپ او بود فرمود : از تو ستمكاران و مشركان و كافران و از حد درگذرندگان ، و هر كه خوارى و بىمقدارى و بدبختى او را مىخواهم ، خلق مىشود ؛ پس واجب شد از براى ايشان ، آنچه فرمود ، چنانچه فرمود . بعد از آن ، اين هر دو سرشت را به هم آميخت ، و اين است معنى قول خداى عز و جل :  « إِنَّ اللَّهَ فالِقُ الْحَبِّ وَ النَّوى »  ؛ پس « حبّ » ، سرشت مؤمن است كه خدا محبت و دوستى خود را بر آن انداخت ، و « نوى » ، سرشت كافران است كه از هر خوبى دور شدند . و جز اين نيست كه سرشت كافران « نوى » ناميده شده . از براى آنكه سرشت كافران از هر خيرى « نأى » به هم رسانيده و از آن دور شده « 1 » ، و خداى عز و جل فرموده است :  « يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ »  « 2 » ؛ يعنى :\r\n« بيرون مىآورد زنده را از مرده ، و بيرون مىآورد مرده را از زنده » . و حضرت فرمود :\r\n« پس زنده ، مؤمنى است كه سرشتش از سرشت كافر بيرون مىآيد ، و مرده‌اى كه از زنده بيرون مىآيد ، كافرى است كه از سرشت مؤمن بيرون مىآيد ؛ پس زنده ، مؤمن است و مرده ، كافر . و اين است معنى قول خداى عز و جل :  « أَ وَ مَنْ كانَ مَيْتاً فَأَحْيَيْناهُ »  « 3 » ؛ پس مردنش ، آميزش سرشت او بود با سرشت كافر ، و زندگيش در هنگامى بود كه خداى عز و جل در ميان اين دو جدايى انداخت به سخن خويش . و همچنين خداى عز و جل مؤمن را در وقت زادن از تاريكى بيرون مىبرد به سوى روشنى ، و در آن داخل مىگرداند ، بعد از آنكه در تاريكى داخل بوده ، و كافر را از روشنى بيرون مىبرد به سوى تاريكى ، و در آن داخل مىگرداند ، بعد از آنكه در روشنى داخل بوده و با آن همراهى نموده . و اين است معنى قول خداى عز و جل :  « لِيُنْذِرَ \r\n\r\n\r\n","description":"","footnote":"\r\n( 1 ) . و نأى - به فتح نون و سكون همزه بر وزن سعى - به معنى دور شدن است . و اين تغيير بنابر ظاهر ، ظاهراست ، چنانچه در حبّ نيز چنين است ؛ زيرا كه حبّ - به فتح حاء و تشديد باء - كه به معنى دانه است ، با حبّ - به ضمّ حاء - كه به معنى دوستى است ، در صورت و ظاهر خط يكى هستند . و ترجمهء ظاهر آيه اين است : « به درستى كه خدا شكافندهء دانه است به گياه ، و استخوان خرما به درخت » . ( مترجم )\r\n( 2 ) . انعام ، 95 .\r\n( 3 ) . انعام ، 122 .\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n مَنْ كانَ حَيًّا وَ يَحِقَّ الْقَوْلُ عَلَى الْكافِرِينَ »  « 1 » » . « 2 »\r\nباب ديگر از قبيل باب اول . . .\r\n\r\n2 . باب ديگر از قبيل باب اوّل و در اين باب زيادتى وقوع تكليف اوّل « 3 »\r\n1456 / 1 . ابوعلى اشعرى و محمد بن يحيى ، از محمد بن اسماعيل ، از على بن حكم ، از ابان بن عثمان ، از زراره ، از امام محمد باقر عليه السلام روايت كرده‌اند كه فرمود : « مردم اگر مىدانستند كه آغاز آفرينش يا اول امر خلائق چگونه بود ، دو نفر با هم اختلاف نمىكردند . به درستى كه خداى عز و جل پيش از آنكه خلايق را بيافريند ، فرمود : باش آبِ خوش تا بهشت و اهل طاعت خود را از تو بيافرينم ، و باش آبِ تلخ تا دوزخ و اهل معصيت خويش را از تو خلق كنم . بعد از آنكه به امر خدا موجود گرديدند ، آن دو آب را فرمود تا به هم ممزوج شدند ، و از اين جهت است كه مؤمن ، كافر را مىزايد و كافر ، مؤمن را مىزايد ؛ پس گلى را از روى زمين فرا گرفت و آن را مالش سختى داد ، ناگاه ايشان چون مورچگان مىجنبيدند . بعد از آن ، به اصحاب دست راست فرمود : مىرويد به سوى بهشت ، در حالتى كه سالم و ايمن‌ايد از هر چه بد باشد . و به اصحاب دست چپ فرمود : مىرويد به سوى آتش دوزخ ، و هيچ پروا ندارم .\r\nپس آتشى را امر فرمودتا برافروخته شد . و به اصحاب دست چپ فرمود : در آن داخل شويد . ايشان ، از آن ترسيدند و داخل نشدند . و به اصحاب دست راست فرمود : داخل شويد در اين آتش ؛ پس ايشان در آن داخل شدند . و به آتش فرمود : سرد و سلامت باش ؛ يعنى سردى معتدل كه ايشان را به جهت سردى ضرر نرسد ؛ پس آن آتش سرد و سلامت گرديد .\r\n\r\n\r\n","description":"","footnote":"\r\n( 1 ) . يس ، 70 .\r\n( 2 ) . يعنى : « قرآن را از عالم بالا فرو فرستاد ، تا بيم كند و بترساند هر كس را كه زنده باشد ؛ يعنى مؤمن باشد ؛ زيرا كه حيات ابدى به ايمان است ، و كافر حكم مرده دارد ؛ بلكه بدتر از آن است ؛ زيرا كه مرده اگر منتفع نمىشود ، متضرر هم نمىشود ، به خلاف كافر كه بر دين خود نفع نمىگيرد و متضرر مىشود ، و تا واقع شود و ثابت گردد « اين » گفتار كه وجوبِ عذاب است بر كافران و ناگرويدگان كه قبول آن نكنند . و ظاهر اين است كه استشهاد به آيه بر اين مطلب بنابر ظاهر ، ظاهر باشد ؛ چه  « لِيُنْذِرَ »  با ذال « ثخّذ » و « ليندر » با دال « ابجد » ، هر دو در كتابت به يك صورت مىباشند ، و « اندار » - به كسر همزه و سكون نون بر وزن « انذار » - ، به معنى انداختن و كم كردن ظرف است كه متاعى در آن باشد . ( مترجم )\r\n( 3 ) . و مراد از تكليف اول ، آن است كه پيش از تكليف در دار دنيا واقع شده ، به واسطهء ارسال رسل و انزال كتب ، و آن سه قسم است : اول ، آنچه در عالم ارواح صرف اتفاق افتاد ؛ و دويّم ، آنچه در وقت سرشتن طينت واقع شد ، پيش از آنكه آدم را از آن بيافريند ؛ ، سيم آنچه متحقّق گرديد بعد از آنكه آدم را از آن آفريد ، در هنگامى كه ايشان را از صلب آدم بيرون آورد ، و ايشان چون مورچگان ريزه يا ذرّات هوا در طرف راست و چپ حركت مىكردند . ( مترجم )\r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nبعد از آن ، اصحاب دست چپ گفتندكه : اى پروردگار ! از لغزش ما بگذر ، و چنان انگار كه ما را امر نفرموده‌اى و ما مخالفت نكرده‌ايم . فرمود : از لغزش شما درگذشتم و چنان انگاشتم كه شما مخالفت من نكرده‌ايد ؛ پس در اين هنگام در آن داخل شويد . و ايشان رفتند كه داخل شوند ، و از آن ترسيدند و داخل نشدند ، و طاعت و معصيت در آنجا ثابت گرديد ؛ پس اين جماعتِ مطيعان نمىتوانند كه از عاصيان باشند ، و نه آنكه گروه عاصيان از مطيعان باشند يا به عكس » .\r\n1457 / 2 . على بن ابراهيم ، از پدرش ، از ابن‌ابىعمير ، از ابن‌اذينه ، از زراره روايت كرده است كه مردى سؤال كرد ، از امام محمد باقر عليه السلام ، از قول خداى - جل‌ّوعزّ - :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى »  « 1 » تا آخر آيه . آن حضرت در جواب فرمود - و پدرش عليهما السلام مىشنيد : « حديث كرد مرا پدرم كه خداى عز و جل كفى را از خاك ؛ يعنى آن خاكى كه آدم عليه السلام را از آن آفريد ، گرفت ، و آب شيرينِ خوش‌گوار را بر آن ريخت . بعد از آن ، چهل صباح آن را وا گذاشت ؛ پس آب شور تلخ را بر آن ريخت و چهل صباح آن را وا گذاشت ، و در هنگامى كه آن سرشت برآمد ، آن را فرا گرفت و مالش سختى داد ، و خلايق مانند مورچگان ، از آن ، از طرف راست و چپ آن جناب بيرون آمدند . و همهء ايشان را امر فرمود : در آتش فرو روند ؛ پس اصحاب دست راست داخل شدند ، و آتش بر ايشان سرد و سلامت گرديد ، و اصحاب دست چپ سرباز زدند كه در آن داخل شوند » .\r\n1458 / 3 . على بن ابراهيم ، از پدرش ، از احمد بن محمد بن ابىنصر ، از ابان بن عثمان ، از محمد بن على حلبى ، از امام جعفر صادق عليه السلام روايت كرده است كه فرمود : « چون خداى عز و جل اراده نمود كه آدم عليه السلام را بيافريند ، آب را بر گل رها فرمود . بعد از آن ، قبضه‌اى از آن گل را گرفت و آن را ماليد ؛ پس آن را از هم جدا كرد و به دست خود آن را دو فرقه نمود ، و ايشان را افشاند و پراكنده فرمود . ناگاه ايشان به جنبش درآمدند . بعد از آن ، آتشى را از براى ايشان برافراشت ، و اهل دست چپ را امر فرمود در آن داخل شوند ، و ايشان به سوى آتش رفتند و از آن ترسيدند و داخل نشدند ؛ پس اصحاب دست راست را امر فرمود در آن داخل شوند ، و\r\n\r\n\r\n","description":"","footnote":"\r\n( 1 ) . اعراف ، 172 .\r\n","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\nايشان رفتند و داخل شدند . و خداى عز و جل آتش را امر فرمود تا بر ايشان سرد و سلامت گرديد . و در آن هنگام كه اهل دست چپ اين را ديدند ، عرض كردند كه : اى پروردگار ما ! از لغزش ما بگذر . و خدا قبول فرمودو از لغزش ايشان گذشت . بعد از آن ، به ايشان فرمود : در اين آتش داخل شويد ، رفتند و بر كنار آن ايستادند و در آن داخل نشدند . بعد از آن ، خدا ايشان را به حالت اول برگردانيد و دو مرتبه ايشان را گل كرد ، و از آن ، آدم عليه السلام را آفريد » .\r\nو امام جعفر صادق عليه السلام فرمود : « اين جماعت هرگز نمىتوانند كه از اين گروه باشند ، و اين گروه نمىتوانند كه از اين جماعت باشند » . و فرمود : « مىديدند كه رسول خدا صلى الله عليه و آله اول كسى بود كه داخل آن آتش شد ، و از براى همين است قول خداى عز و جل :  « قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ »  « 1 » ؛ يعنى : « بگو كه اگر خداوند مهربان را فرزندى باشد ، پس من اوّل پرستندگانم » .\r\nباب ديگر از اين قبيل\r\n\r\n3 . باب ديگر از اين قبيل\r\n1459 / 1 . محمد بن يحيى ، از احمد بن محمد ، از على بن حكم ، از داود عجلى ، از زراره ، از حمران ، از امام محمد باقر عليه السلام روايت كرده است كه فرمود : « در هنگامى كه خداى - تبارك و تعالى - خواست كه خلايق را بيافريند ، آب شيرين و آب شور تلخى را آفريد ، و آن دو آب به يكديگر آميختند ؛ پس گلى را از روى زمين فرا گرفت و آن را مالش سختى داد . و بعد از آنكه خلايق از آن بيرون آمدند ، به اصحاب دست راست فرمود - در حالى كه ايشان چون مورچگان مىجنبيدند : به سوى بهشت مىرويد با سلامت و ايمنى . و به اصحاب دست\r\nچپ فرمود : به سوى دوزخ مىرويد و باك ندارم . بعد از آن ، فرمود :  « أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ »  « 2 » ؛ يعنى : « آيا نيستم پروردگار شما ؟ گفتند :\r\nبلى ، تو پروردگار مايى . گواه شديم بر اقرار خويش ، و اين اخذ ميثاق و پيمان گرفتن ، به جهت كراهت آن است كه بگوييد در روز قيامت ، به درستى كه بوديم ما ، از اين اقرار ، بىخبران » .\r\nو حضرت فرمود : « بعد از آن ، پيمان را از پيغمبران گرفت و فرمود : آيا من پروردگار شما نيستم ؟ ! يعنى البته من پروردگار شمايم . و به درستى كه اينك ؛ يعنى محمد ، رسول من است .\r\n\r\n\r\n","description":"","footnote":"\r\n( 1 ) . زخرف ، 81 .\r\n( 2 ) . اعراف ، 172 .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nو به درستى كه اينك ؛ يعنى على ، اميرمؤمنان است . گفتند : آرى » . « 1 »\r\nتتمّهء حديث آنكه ، حضرت مىفرمايد : « پس پيغمبرى از براى ايشان ثابت شد ، و خدا پيمان را از پيغمبران اولوا العزم گرفت و فرمود : منم پروردگار شما ، و محمد رسول من است ، و على اميرمؤمنان است ، و اوصياى آن حضرت عليهم السلام بعد از او واليان امر من‌اند ، و خزينه‌داران علم من . و فرمود : مهدى چنان است كه به واسطهء او دين خويش را يارى مىكنم ، و دولت خود را به او ظاهر مىگردانم ، و به او از دشمنان خويش انتقام مىكشم ، و به او از روى طوع و رغبت و ناخوشى و كراهت معبود مىشوم ، كه مردم خواهى نخواهى مرا عبادت مىكنند . پيغمبران اولوا العزم عرض كردند كه : اى پروردگار ! اقرار كرديم و گواه شديم ، و آدم انكار نكرد و اقرار ننمود ؛ پس عزيمت از براى اين پنج تن ؛ يعنى محمد و نوح و ابراهيم و موسى و عيسى عليهم السلام در باب حضرت مهدى ثابت شد ، و آدم را عزمى بر اقرار به آن نبود و به آن دلى نبست . و اين است معنى قول خداى عز و جل كه مىفرمايد :  « وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً »  « 2 » . حضرت فرمود : « جز اين نيست كه مراد از نسيان و فراموشى ، ترك و وا گذاشتن است .\r\nبعد از آن آتشى را امر فرمودتا زبانه كشيد ، و به اصحاب دست چپ فرمود : در آن داخل شويد ، و ايشان ، از آن ترسيدند و داخل نشدند . و به اصحاب دست راست فرمود : داخل آن شويد ؛ پس ايشان در آن آتش داخل شدند ، و بر ايشان سرد و سلامت گرديد . بعد از آن ، اصحاب دست چپ عرض كردند كه : اى پروردگار ! از لغزش ما بگذر . فرمود : از لغزش شما گذشتم ، برويد و داخل آتش شويد . باز ايشان از آن ترسيدند و داخل نشدند ؛ پس طاعت و ولايت و معصيت در آنجا ثابت شد » .\r\n1460 / 2 . محمد بن يحيى ، از احمد بن محمد و على بن ابراهيم ، از پدرش ، از حسن بن محبوب ، از هشام بن سالم ، از حبيب سجستانى روايت كرده‌اند كه گفت : شنيدم از امام\r\n\r\n\r\n","description":"","footnote":"\r\n( 1 ) . و در باب نادرى كه پيش از باب آيات ولايت است ، از حديث آخر آن چنان مفهوم مىشد كه اين قول از قرآن باشد ، و نظم آيهء شريفه به طريقه‌اى باشد كه ترجمهء آن مذكور شد . و از اينجا چنين استنباط مىشود كه در قرآن چنان نباشد ، چنانچه پوشيده نيست ، با آنكه در اينجا در هر يك از دو فقرهء رسالت و امارت ، لفظ « هذا » كه به اينك ترجمه شد ، موجود است ، و در آنجا مفقود بود ، و معصوم مراد خود را بهتر مىداند ، با آن كه هرگاه كسى مرتكب خلاف ظاهرى گردد ، به جهت ظهور قرينه و امثال ، [ اگر 
  ] اين را حمل كند بر تأويل ، اصلًا سخنى [ و اشكالى 
  ] وارد نمىآيد . ( مترجم )\r\n( 2 ) . طه ، 115 .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\nمحمد باقر عليه السلام كه مى فرمود : « چون خداى عز و جل فرزندان آدم عليه السلام را از پشت او بيرون آورد ، تا از ايشان پيمان گيرد از براى خود به پروردگارى ، و از براى هر پيغمبرى به پيغمبرى ، اوّل كسى كه از برايش ، بر ايشان پيمان گرفت به اقرار كردن به پيغمبرى او ، محمد صلى الله عليه و آله بود . بعد از آن ، خداى عز و جل به آدم فرمود : بنگر كه چه مىبينى ؟ آدم عليه السلام به سوى ذرّيّهء خويش نظر نمود ، در حالى كه ايشان چون مورچگان بودند و آسمان را پر كرده بودند . آدم عليه السلام عرض كرد : اى پروردگار ! چه بسيارند ذرّيّهء من ، و از براى [ چه 
  ] كارى ايشان را آفريده‌اى ؟ پس به فرا گرفتن خويش پيمان را بر ايشان همه ، از ايشان چه اراده دارى ؟\r\nخداى تعالى فرمود : مرا پرستش كنند و با من چيزى را شريك نگردانند ، و به پيغمبران من ايمان آوردند و ايشان را پيروى نمايند .\r\nآدم عرض كرد : اى پروردگار ! پس مرا چه مىشود كه بعضى از اين مورچگان را از بعضى بزرگ‌تر مىبينم ، و بعضى ازايشان را نور بسيارى هست ، و بعضى ازايشان را نورى است اندك ، و بعضى ازايشان را هيچ نور نيست !\r\nخداى عز و جل فرمود : همچنين ايشان را آفريدم ، تا ايشان را در همهء حالت‌ها كه دارند ، بيازمايم .\r\nآدم عليه السلام عرض كرد : اى پروردگار ! مرا رخصت مىدهى در سخن گفتن ، تا سخن بگويم .\r\nخداى عز و جل فرمود : سخن بگو كه روح تو از روح من است يعنى چيز لطيف شريفى است كه من آن را به خود نسبت داده‌ام ) ، و سرشت و مزاج تو خلاف هميشه بودن من است .\r\nآدم عليه السلام عرض كرد : اى پروردگار ! اگر ايشان را آفريده بودى بر يك كالبد و يك اندازه و يك مزاج و يك آفرينش و يك رنگ و يك عمر و روزىهاى برابر ، پاره‌اى از ايشان بر پاره‌اى ستم نمىكرد ، و در ميان ايشان تحاسد و تباغض و اختلاف در چيزى از چيزها نبود ، و چنان نبود كه با هم حسد برند و بدخواه يكديگر باشند ، و با هم دشمنى كنند و در امور با هم موافقت نداشته باشند .\r\nخداى عز و جل فرمود : اى آدم ! به روح من گويا شدى و سخن گفتى ، و به ضعف مزاج و سرشت خويش ، مشقّت و زحمت دانستن آنچه تو را به آن هيچ دانشى نيست ، بر خود گذاشتى . و منم آفرينندهء بسيار دانا كه به علم خويش ، در ميان آفريدن ايشان مخالفت قرار دادم ، و به خواست من ، فرمان من در ايشان جارى مىشود ، و به سوى تدبير و تقدير من\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nباز مىگردند . هيچ تبديل و تغييرى از براى آفريدن من نيست . جز اين نيست كه من جن و انس را آفريدم از براى آنكه مرا پرستش كنند ، و بهشت را آفريدم از براى هر كه پرستش كند مرا ، و مرا اطاعت كند از ايشان ، و فرستادگان مرا پيروى نمايد ، و باك ندارم . و آتش دوزخ را آفريدم از براى آنكه به من كافر شود ، و مرا نافرمانى كند ، و رسولان مرا پيروى ننمايد ، و باك ندارم . و تو را و فرزندان تو را آفريدم ، بىآنكه مرا حاجتى باشد به تو و به ايشان . و جز اين نيست كه هر يك از تو و ايشان را آفريدم ، تا آنكه تو و ايشان را آزمايش كنم ، كه عمل كدام يك از شما نيكوتر است در دار دنيا ، در زمان حيات شما ، و پيش از آنكه بميرند . و از براى همين ، دنيا و آخرت و زندگى و مرگ و طاعت و معصيت و بهشت و دوزخ را آفريدم ، و در تقدير و تدبير خويش همچنين اراده نمودم ، و به علم خويش كه در ايشان نفوذ كرده ، در ميان صورت‌ها و تن‌ها و رنگ‌ها و عمرها و روزىهاى ايشان ، و طاعت و معصيت ايشان ، مخالفت قرار دادم .\r\nپس در ميانهء ايشان ، بدبخت و نيك‌بخت و بينا و كور و كوتاه و دراز و صاحب جمال و زشت و دانا و جاهل و مال‌دار و درويش و فرمان‌برنده و نافرمان و تندرست و بيمار ، و آنكه او را آفت و افگارى [ / رنجورى 
  ] باشد ، و آنكه با او هيچ آفتى نباشد ، قرار دادم ؛ پس تندرست ، به آن كه آفتى به او رسيده نظر مىكند ، و مرا حمد مىكند و ستايش مىنمايد ، بر آن عافيتى كه او را داده‌ام . و آنكه با او آفتى است به سوى تندرست نظر مىكند ، پس مرا مىخواند و دعا مىكند و از من سؤال مىنمايد كه او را عافيت دهم ، و بر بلاء و زحمتى كه به او داده‌ام صبر مىكند ، و به اين سبب او را به عطاى جزيل خويش ثواب مىدهم . و مال‌دار به درويش نظر مىكند ، و مرا حمد و شكر مىكند ، و درويش به مال‌دار مىنگرد ، و مرا مىخواند و سؤال مىكند . و مؤمن به كافر نگاه مىكند ، و مرا ستايش مىنمايد بر اينكه او را راه راست نموده‌ام ؛ پس از براى اينكه دانستى ايشان را آفريده‌ام ، تا آنكه ايشان را آزمايش كنم به سختى و تنگى و آفت‌ها و بيمارىها ، و در آنچه ايشان را عافيت مىدهم ، و در آنچه ايشان را مبتلا مىگردانم ، و در آنچه ايشان را عطا مىكنم ، و در آنچه ايشان را منع مىنمايم . و منم خداى صاحب ملك و پادشاهى و قدرت و توانايى . و مرا مىرسد كه همهء آنچه را كه تقدير كرده‌ام جارى نمايم ، بر آنچه تدبير نموده‌ام . و مرا مىرسد كه تغيير دهم از اين امور ، آنچه\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\nرا كه خواسته‌ام ، به سوى آنچه خواهم . و مرا مىرسد كه مقدّم دارم از اين مقدّرات ، آنچه را كه مؤخّر داشته‌ام ، و مؤخّر دارم ، آنچه را كه مقدم داشته‌ام از اين تدبيرات . و منم خدايى كه هر چه خواهم مىكنم ، و از آنچه مىكنم كسى نتواند كه مرا سؤال كند . و من خلق خود را از آنچه مىكنند ، سؤال خواهم كرد » .\r\n1461 / 3 . محمد بن يحيى ، از محمد بن حسين ، از محمد بن اسماعيل ، از صالح بن عقبه ، از عبداللَّه بن محمد جعفى و عقبه ، هر دو از امام محمد باقر عليه السلام روايت كرده‌اند كه فرمود :\r\n« خداى عز و جل خلايق را آفريد » ( تا آخر آنچه در باب رواياتى كه در باب ولايت ، كه قريب است به باب تاريخ ، گذشت ) . « 1 »\r\nباب در بيان اينكه رسول خدا اوّل كسى است كه . . .\r\n\r\n4 . باب در بيان اينكه رسول خدا صلى الله عليه و آله اوّل كسى است كه اجابت نمود ، و از براى خداى عز و جل به پروردگارى اقرار فرمود\r\n1462 / 1 . محمد بن يحيى ، از احمد بن محمد ، از حسن بن محبوب ، از صالح بن سهل ، از امام جعفر صادق عليه السلام روايت كرده است كه « بعضى ازقريش به رسول خدا صلى الله عليه و آله عرض كرد » ( تا آخر آنچه در باب مولد پيغمبر صلى الله عليه و آله مذكور شد ) . « 2 »\r\n1463 / 2 . احمد بن محمد ، از محمد بن خالد ، از بعضى از اصحاب ما ، از عبداللَّه بن سنان روايت كرده است كه گفت : به امام جعفر صادق عليه السلام عرض كردم : فداى تو گردم ! من بعضى از اصحاب خويش را مىبينم كه او را سبكى و تندى و بىعقلى عارض مىشود ، و از براى همين اندوه سختى به من مىرسد و بسيار غمناك مىشوم . و كسى را كه با ما مخالفت كرده ؛ يعنى سنّى را مىبينم ، و او را خوش‌سمت مىبينم .\r\n\r\n\r\n","description":"","footnote":"\r\n( 1 ) . مترجم ترجمه روايت را به دليل مشابهت با روايت دوم باب ( فيه نتف و جوامع من الروايه فى الولايه ) در جلد يك كافى نياورده و به آن جا ارجاع داده است .\r\n( 2 ) . مترجم ترجمه روايت را به دليل مشابهت با روايت ششم باب ( مولد النبى صلى الله عليه و آله ، در جلد يك كافى نياورده و به آن جا ارجاع داده است .\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nحضرت فرمود : « مگو خوش‌سمت ؛ زيرا كه سمت به معنى راه است ، و ليكن بگو خوش‌سيما ( و سيما نشانى است كه در رو باشد ) ؛ زيرا كه خداى عز و جل مىفرمايد :  « سِيماهُمْ فِي وُجُوهِهِمْ . . . »  « 1 » » .\r\nعبداللَّه مىگويد : عرض كردم : بلى ، او را خوش‌سيما مىبينم ، و او را عقلى است استوار ، و آرام دارد ، و براى اين امر بسيار غمناك مىشوم .\r\nفرمود : « غمناك مباش به جهت آنچه ديده‌اى از سبكى و شتاب اصحاب خويش ، و براى آنچه ديده‌اى از خوشى و نيكى سيماى آنكه با تو مخالفت كرده است . به درستى كه خداى - تبارك و تعالى - چون اراده فرمود آدم عليه السلام را بيافريند ، آن دو سرشت را آفريد . بعد از آن ، آنها را جدا نمود و دو فرقه فرمود ، و به اصحاب دست راست فرمود : خلقى باشيد به اذن من ؛ پس ايشان آفريدگانى شدند به منزلهء مورچگان كه مىشتافتند . و به اهل دست چپ فرمود :\r\nخلقى باشيد به اذن من ؛ پس ايشان خلقى شدند به منزلهء مورچگان كه مىجنبيدند . بعد از آن ، از براى ايشان آتشى را بلند ساخت و فرمود : در اين آتش داخل شويد به اذن من . و اوّل كسى كه داخل آن شد ، محمد صلى الله عليه و آله بود . بعد از آن ، پيغمبران اولوا العزم و اوصياى ايشان و پيروان ايشان ، آن حضرت را پيروى نمودند .\r\nپس به اصحاب دست چپ فرمود : در آن داخل شويد به اذن من . گفتند كه : اى پروردگار ما ! ما را آفريدى از براى آنكه بسوزانى ما را ، و نافرمانى كردند و داخل نشدند . بعد از آن ، به اصحاب دست راست فرمود : بيرون آييد از آتش به اذن من ؛ پس ايشان بيرون آمدند ، در حالى كه آتش هيچ عضوى از اعضاى ايشان را مجروح نساخته و در ايشان اثرى نكرده بود . و چون اصحاب دست چپ ايشان را چنين ديدند ، عرض كردند كه : اى پروردگار ما ! ما اصحاب خود را مىبينيم كه صحيح و سالم از آتش بيرون آمده‌اند ، پس از لغزش ما درگذر ، و ما را امر كن به آنكه در آتش داخل شويم . خداى - تعالى - فرمود : از لغزش شما درگذشتم ، اكنون در آتش داخل شويد . و چون به آتش نزديك شدند و افروختگى و زبانهء آن به ايشان رسيد ، برگشتند و گفتند : اى پروردگار ما ! ما را صبرى بر سوختن نيست ، و نافرمانى كردند ؛ پس سه مرتبه ايشان را به دخول در آن امر فرمود ، و در هر مرتبه نافرمانى مىكردند و برمىگشتند ، و سه مرتبه اصحاب دست راست را امر فرمود ، و در هر مرتبه اطاعت مىكردند و در آتش داخل مىشدند و بيرون مىآمدند . بعد از آن ، به ايشان فرمود : گل شويد به اذن من .\r\nو آدم عليه السلام را از ايشان آفريد . و حضرت فرمود : پس هر كس كه از گروه مطيعان بود ، از گروه عاصيان نمىشود ، و هر كسى كه از گروه عاصيان بود ، از گروه مطيعان نمىگردد و يا\r\n\r\n\r\n","description":"","footnote":"\r\n( 1 ) . فتح ، 29 .\r\n","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\nبه عكس . و آنچه از سبكى و شتاب اصحاب خويش و اخلاق ناپسنديدهء ايشان ديده‌اى ، ناشى [ شده است 
  ] از آنچه به ايشان رسيده ، از آلودگى و مالش به اصحاب دست چپ ، و آنچه‌ديده‌اى از سيماى نيك آنان كه با شما مخالفت كرده‌اند ، و استوارى عقل و آرام ايشان ، ناشى شده است از آنچه به ايشان رسيده ، از آلودگى و مالش به اصحاب دست راست » .\r\n1464 / 3 . محمد بن يحيى ، از محمد بن حسن ، از على بن اسماعيل ، از محمد بن اسماعيل ، از سعدان بن مسلم ، از صالح بن سهل ، از امام جعفر صادق عليه السلام روايت كرده است كه فرمود : « از رسول خدا صلى الله عليه و آله سؤال شد كه به چه چيز بر فرزندان آدم پيشى گرفتى ؟\r\nفرمود : زيرا كه من اوّل كسى هستم كه به پروردگار خود اقرار نمودم . به درستى كه خدا پيمان از پيغمبران گرفت و ايشان را بر خود ايشان شاهد گردانيد ، كه آيا من پروردگار شما نيستم ؟\r\nگفتند : بلى ، تويى پروردگار ما . پس اوّل كسى كه جواب داد ، من بودم » .\r\nباب در بيان اينكه خلايق چگونه اجابت نمودند و . . .\r\n\r\n5 . باب در بيان اينكه خلايق چگونه اجابت نمودند و جواب دادند ، و ايشان چون مورچگان بودند\r\n1465 / 1 . على بن ابراهيم ، از پدرش ، از ابن ابىعمير ، از بعضى از اصحاب ما ، از ابوبصير روايت كرده است كه گفت : به امام جعفر صادق عليه السلام عرض كردم : فرزندان آدم چگونه جواب دادند و حال آنكه ايشان چون مورچگان بودند ؟ فرمود : « در ايشان قرار داد آنچه را كه چون از ايشان سؤال كرد ، او را جواب دادند ؛ يعنى در وقت پيمان » . « 1 »\r\nباب در بيان فطرت خلايق بر توحيد\r\n\r\n6 . باب در بيان فطرت خلايق بر توحيد « 2 »\r\n1466 / 1 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه گفت : به آن حضرت عرض كردم :  « فِطْرَتَ اللَّهِ الَّتِي فَطَرَ النَّاسَ عَلَيْها »  ؛ يعنى : « ملازم شويد آفرينش خدا را ، كه خدا مردم را بر آن آفريده در اول امر ، و دست از آن برمداريد » . حضرت فرمود : « آن فطرت ، توحيد است » .\r\n1467 / 2 . على بن ابراهيم ، از محمد بن عيسى ، از يونس ، از عبداللَّه سنان ، از امام جعفر صادق عليه السلام روايت كرده است كه گفت : از آن حضرت سؤال كردم از قول خداى عز و جل :\r\n\r\n\r\n","description":"","footnote":"\r\n( 1 ) . و مراد از آن ، چنانچه گفته‌اند : قوّهء استعداديّه است ازبراى نفس ناطقه ، كه قابل كمالات و اعمال خير و نطق است ، به حيثيّتى كه چون سؤال واقع شود ، به زبان گفتار جواب دهند . ( مترجم )\r\n( 2 ) . و فطرت - به كسر فاء سعفص و سكون طاء حطّى - ، آفرينش و ابتداى كار است . ( مترجم )\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n « فِطْرَتَ اللَّهِ الَّتِي فَطَرَ النَّاسَ عَلَيْها »  « 1 » كه اين فطرت چيست ؟ فرمود : « آن فطرت ، اسلام است ، كه خدا ايشان را بر آن آفريد ، در هنگامى كه پيمان از ايشان گرفت بر توحيد و يگانگى آن جناب .\r\nو فرمود :  « أَ لَسْتُ بِرَبِّكُمْ »  « 2 » . و در آن پيمان ، مؤمن و كافر داخل بودند » .\r\n1468 / 3 . محمد بن يحيى ، از احمد بن محمد ، از ابن‌محبوب ، از على بن رئاب ، از زراره روايت كرده است كه گفت : امام جعفر صادق عليه السلام را سؤال كردم از قول خداى عز و جل :  « فِطْرَتَ اللَّهِ الَّتِي فَطَرَ النَّاسَ عَلَيْها »  . فرمود : « همهء ايشان را بر توحيد آفريد » .\r\n1469 / 4 . على بن ابراهيم ، از پدرش ، از ابن‌ابىعمير ، از ابن‌اذينه ، از زراره ، از امام محمد باقر عليه السلام روايت كرده است كه گفت : آن حضرت را سؤال كردم از قول خداى عز و جل :\r\n « حُنَفاءَ لِلَّهِ غَيْرَ مُشْرِكِينَ بِهِ »  « 3 » ؛ يعنى : « در حالتى كه ميل‌كننده باشيد از همهء اديان باطله به دين اسلام ، از براى خدا ، نه شرك‌آورندگان به او » .\r\nحضرت فرمود : « حنيفيّت و مسلمانى ( كه ملّتى است قويم ، و طريقه‌اى است مستقيم ، و ميل است به دين راست و طرف حق و درست ) ، از جملهء آفرينشى است كه خدا مردم را بر آن آفريده .  « لا تَبْدِيلَ لِخَلْقِ اللَّهِ »  « 4 » ؛ يعنى : « هيچ تبديل و تغييرى نيست از براى خلق خدا » . « 5 »\r\nو حضرت در شرح فطرت فرمود : « خدا ايشان را بر معرفت به او آفريد » .\r\nزراره مىگويد : و نيز آن حضرت را سؤال كردم از قول خداى عز و جل :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى »  « 6 » تا آخر آيه . يعنى : « و ياد كن چون فرا گرفت پروردگار تو از فرزندان آدم از پشت‌هاى ايشان ؛ يعنى بيرون آورد از صلب‌هاى ايشان نسل ايشان را ، و گواه گردانيد ايشان را بر نفس‌هاى ايشان » ، ( و ترجمهء تتمّهء آيه مذكور شد ) .\r\nو حضرت فرمود : « بيرون آورد از پشت آدم نسل او را تا روز قيامت ؛ پس ايشان بيرون آمدند چون مورچگان ، و خدا خود را به ايشان شناسانيد ، و خود را به ايشان نمود ، كه او را ديدند ( يعنى به چشم دل ، نه به چشم سر ) و اگر اين نبود ، كسى پروردگار خود را نمىشناخت » .\r\n\r\n\r\n","description":"","footnote":"\r\n( 1 ) . روم ، 30 .\r\n( 2 ) . اعراف ، 112 .\r\n( 3 ) . حج ، 31 .\r\n( 4 ) . روم ، 30 .\r\n( 5 ) . يعنى دينى كه حق تعالى از براى بندگان خلق فرموده ، و اين نهى است در صورت نفى ؛ يعنى تبديل ندهند دين خود را كه از براى ايشان خلق شده ، و يا معنا آن است كه سزاوار نيست كه آن را تغيير دهند ، و يا هيچ‌كس نيست كه آن را تغيير دهد و محو و نابود گرداند . ( مترجم )\r\n( 6 ) . اعراف ، 172 .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\nو فرمود : « رسول خدا صلى الله عليه و آله فرمود : هر كه متولّد مىشود ، متولّد مىشود بر فطرت ؛ يعنى معرفت به اينكه خداى عز و جل آفرينندهء او است . و همچنين است قول آن جناب :  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ »  « 1 » » كه در كتاب توحيد گذشت .\r\n1470 / 5 . على بن ابراهيم ، از پدرش ، از ابن‌فضّال ، از ابوجميله ، از محمد حلبى ، از امام جعفر صادق عليه السلام روايت كرده است در قول خداى عز و جل :  « فِطْرَتَ اللَّهِ الَّتِي فَطَرَ النَّاسَ عَلَيْها »  كه فرمود : « ايشان را بر توحيد آفريد » .\r\nباب در بيان بودن مؤمن در صلب كافر\r\n\r\n7 . باب در بيان بودن مؤمن در صلب كافر « 2 »\r\n1471 / 1 . حسين بن محمد ، از معلّى بن محمد ، از حسن بن على وشّاء ، از على بن ميسّر روايت كرده است كه گفت : امام جعفر صادق عليه السلام فرمود : « نطفهء مؤمن در صلب مشرك مىباشد ، و از بدى و كفر پدر چيزى به او نمىرسد ، تا آنكه چون در زهدان زن مشركه منتقل شود ، از بدى و كفر مادر چيزى به او نرسد ، تا آنكه او را بر زمين گذارد و بزايد ، و چون او را بر زمين گذارد ، چيزى از بدى به او نرسد ، تا آنكه قلم بر او جارى گردد و مكلّف شود » .\r\n1472 / 2 . على بن ابراهيم ، از پدرش ، از ابن‌ابىعمير ، از على بن يقطين ، از امام موسى كاظم عليه السلام روايت كرده است كه گفت : به آن حضرت‌عرض كردم : من ترسيده‌ام از نفرين امام جعفر صادق عليه السلام بر يقطين و آنچه زاد ؛ چه على از فرزندان يقطين بود ، و حضرت بر يقطين و اولادش نفرين و لعنت فرموده بود ؛ پس حضرت به على فرمود : « اى ابوالحسن ! امر چنان نيست كه تو اعتقاد كرده و به سوى آن رفته‌اى . جز اين نيست كه مؤمن در صلب كافر ، به منزلهء سنگريزه است در خشت خام ؛ باران مىآيد و خشت خام را مىشويد و هيچ زيان به سنگريزه نمىرساند » .\r\nباب در بيان اينكه چون خدا اراده فرمايد كه مؤمن را بيافريند\r\n\r\n8 . باب در بيان اينكه چون خدا اراده فرمايد كه مؤمن را بيافريند\r\n1473 / 1 . محمد بن يحيى ، از احمد بن محمد ، از ابن‌فضّال ، از ابراهيم بن مسلم حلوانى ، از ابواسماعيل صيقل رازى ، از امام جعفر صادق عليه السلام روايت كرده است كه فرمود : « در\r\n\r\n\r\n","description":"","footnote":"\r\n( 1 ) . لقمان ، 25 ؛ زمر ، 38 .\r\n( 2 ) . و صلب - به ضمّ صاد و سكون لام - ، استخوان پشت است كه فرزند از آن به وجود مىآيد . ( مترجم )\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nبهشت درختى است كه آن را مُزْن مىنامند » « 1 » .\r\nو حضرت فرمود : چون خدا اراده فرمايد كه مؤمنى را بيافريند ، چكيده‌اى از آن درخت بچكاند ؛ پس آن چكيده به تره و ميوه‌اى نرسد ، مگر آنكه خداى عز و جل از صلب آنكه آن را مىخورد ، مؤمنى را بيرون مىآورد ؛ خواه مؤمن آن را بخورد ، و خواه كافر » .\r\nباب در بيان اينكه صبغة اللَّه ، اسلام است\r\n\r\n9 . باب در بيان اينكه صبغة اللَّه ، اسلام است « 2 »\r\n1474 / 1 . على بن ابراهيم ، از پدرش و محمد بن يحيى ، از احمد بن محمد هر دو روايت كرده‌اند ، از ابن‌محبوب ، از عبداللَّه بن سنان ، از امام جعفر صادق عليه السلام در قول خداى عز و جل :\r\n « صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً »  « 3 » كه آن حضرت فرمود : « صبغه ، اسلام است » .\r\nو گفت حضرت در قول خداى عز و جل :  « فَقَدِ اسْتَمْسَكَ بِالْعُرْوَةِ الْوُثْقى »  فرمود : « عروهء وثقى ، ايمان است به خدا در حالتى كه تنها است و او را شريكى نيست » .\r\n1475 / 2 . چند نفر از اصحاب ما روايت كرده‌اند ، از سهل بن زياد ، از احمد بن محمد بن ابىنصر ، از داود بن سرحان ، از عبداللَّه بن فرقد ، از حمران ، از امام جعفر صادق عليه السلام در قول خداى عز و جل :  « صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً »  كه آن حضرت فرمود : « صبغه ، اسلام است » .\r\n1476 / 3 . حميد بن زياد ، از حسن بن محمد بن سماعه ، از چندين نفر ، از ابان ، از محمد بن مسلم ، از امام محمد باقر يا امام جعفر صادق عليهما السلام روايت كرده است در قول خداى عز و جل :  « صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً »  كه آن حضرت فرمود : « صبغه ، اسلام است » .\r\nو گفت آن حضرت در قول خداى عز و جل :  « فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى »  « 4 » فرمود : « عروهء وثقى ، ايمان است » . « 5 »\r\n\r\n\r\n","description":"","footnote":"\r\n( 1 ) . و مزن - بر وزن قفل - ، ابر و ابرهاى سفيد است ، و شايد كه آن درخت را مزن ناميده باشند ، از براى آنكه مانند ابر ، آب بسيارى را برداشته . ( مترجم )\r\n( 2 ) . و صبغه - به كسر صاد و سكون باء ابجد - ، در اصل لغت ، به معنى رنگ و نوعى رنگ كردن است ، و به معناى دين و آفريدن نيز استعمال مىشود ، به علامت آرايش و غير آن . ( مترجم )\r\n( 3 ) . بقره ، 130 . ايمان ما رنگ‌آميزى خدا است و كيست كه رنگ آميزيش بهتر از خدا باشد .\r\n( 4 ) . بقره ، 256 .\r\n( 5 ) . و مخفى نماند كه اگر كلينى رضى الله عنه در عنوان چنين مى فرمود : صبغه ، اسلام است و عروهء وثقى ، ايمان ، انسب و اولى بود . ( مترجم )\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nباب در بيان اينكه سكينه ، ايمان است\r\n\r\n10 . باب در بيان اينكه سكينه ، ايمان است « 1 »\r\n1477 / 1 . محمد بن يحيى ، از احمد بن محمد بن عيسى ، از على بن حكم ، از ابوحمزه ، از امام محمد باقر عليه السلام روايت كرده است كه گفت : آن حضرت را سؤال كردم از قول خداى عز و جل :\r\n « أَنْزَلَ السَّكِينَةَ فِي قُلُوبِ الْمُؤْمِنِينَ »  « 2 » فرمود : « سكينه ، ايمان است » . ابوحمزه مىگويد : و نيز از آن حضرت سؤال كردم از قول خداى عز و جل :  « وَ أَيَّدَهُمْ بِرُوحٍ مِنْهُ »  « 3 » . فرمود : « روح ، ايمان است » .\r\nو ترجمهء آيه اين است كه : « و تقويت كرد ايشان را به چيزى كه دل به آن زنده شود ، از جانب خود » .\r\n1478 / 2 . از او ، از احمد ، از صفوان ، از ابان ، از فضيل روايت است كه گفت : به امام جعفر صادق عليه السلام عرض كردم :  « أُولئِكَ كَتَبَ فِي قُلُوبِهِمُ الْإِيمانَ »  « 4 » ؛ يعنى : « آن گروه كه با دشمنان خدا دوستى نكنند ، خدا ايمان را در دل‌هاى ايشان نوشته و ثبت فرموده [ است 
  ] » .\r\nراوى مىگويد : عرض كردم : آيا ايشان را در آنچه خدا در دل‌هاى ايشان نوشته ، كارىگرى و صنعتى هست ؟ فرمود : « نه » .\r\n1479 / 3 . چند نفر از اصحاب ما روايت كرده‌اند ، از احمد بن محمد بن خالد ، از ابن‌محبوب ، از علا ، از محمد بن مسلم ، از امام محمد باقر عليه السلام كه فرمود : « سكينه ، ايمان است » .\r\n1480 / 4 . على بن ابراهيم ، از پدرش ، از ابن‌ابىعمير ، از حفص بن بخترى و هشام بن سالم و غير ايشان ، از امام جعفر صادق عليه السلام روايت كرده است در قول خداى عز و جل :  « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ »  فرمود : « سكينه ، ايمان است » . و ترجمهء آيه اين است كه او است آنكه فرو فرستاد چيزى را كه موجب آرام و آسايش است در دل‌هاى مومنان .\r\n1481 / 5 . على بن ابراهيم ، از محمد بن عيسى بن عبيد ، از يونس ، از جميل روايت كرده است كه گفت : امام جعفر صادق عليه السلام را سؤال كردم از قول خداى عز و جل  « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ »  ، فرمود : « سكينه ، ايمان است » .\r\nراوى مىگويد : عرض كردم : « وَ أَيَّدَهُمْ بِرُوحٍ مِنْهُ » ؟ فرمود : « روح ، ايمان است » . و نيز\r\n\r\n\r\n","description":"","footnote":"\r\n( 1 ) . و سَكينه - به فتح سين و كسر كاف - ، در لغت به معنى آرامش و آسايش است . ( مترجم )\r\n( 2 ) . فتح ، 4 : آرامش را بر دلهاى مؤمنان فرو فرستاد .\r\n( 3 ) . مجادله ، 22 .\r\n( 4 ) . مجادله ، 22 .\r\n","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nسؤال كردم از قول آن جناب :  « وَ أَلْزَمَهُمْ كَلِمَةَ التَّقْوى »  « 1 » . فرمود : « آن ، ايمان است » . ( و ترجمهء آيه اين است كه : و لازم گردانيد - يعنى ثابت ساخت - خداى تعالى ، كلمه‌اى را كه سبب پرهيزگارى باشد از طغيان و عدوان ) .\r\nباب در بيان اخلاص\r\n\r\n11 . باب در بيان اخلاص « 2 »\r\n1482 / 1 . على بن ابراهيم ، از محمد بن عيسى ، از يونس ، از عبداللَّه بن مسكان ، از امام جعفر صادق عليه السلام روايت كرده است در قول خداى - تعالى - :  « حَنِيفاً مُسْلِماً »  « 3 » ؛ يعنى : « و ليكن ابراهيم ميل‌كننده و گردنده بود از عقايد باطله به دين حق ، و گردن گذارنده و اقامت‌كننده به دين اسلام ، و منقاد [ و مطيع 
  ] اوامر و نواهى » . راوى مىگويد : حضرت فرمود : « يعنى خالص و مخلص بود ، كه چيزى از پرستش بتان در او نبود » .\r\n1483 / 2 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش كه آن را مرفوع ساخته به سوى امام محمد باقر عليه السلام كه فرمود : « رسول خدا صلى الله عليه و آله فرمود : اى گروه مردمان ! جز اين نيست كه خداست و شيطان ، و حق و باطل ، و هدايت و ضلالت ، و راه راست و گمراهى ، و دنيا و شتابان ، و آخرت و آخر كار ، و نيكىها و بدىها ، ( يا ثواب‌ها و گناهان ) ؛ پس آنچه از خوبىها باشد ، از براى خداست و آنچه از بدىها باشد ، از براى شيطان است » .\r\n1484 / 3 . چند نفر از اصحاب ما روايت كرده‌اند ، از سهل بن زياد ، از على بن اسباط ، از ابوالحسن حضرت امام رضا عليه السلام ، كه : « اميرالمؤمنين - صلوات اللَّه عليه - مكرّر مى فرمود :\r\nخوشا حال كسى كه عبادت و دعا را از براى خدا خالص گرداند ، و دل خويش را مشغول نسازد به آنچه چشم‌هايش ببيند ، و ياد خدا را فراموش نكند به آنچه گوش‌هايش بشنود ، و اندوه در سينه‌اش جا نگيرد به آنچه به غير او عطا شده است » .\r\n1485 / 4 . على بن ابراهيم ، از پدرش ، از قاسم بن محمد ، از منقرى ، از سفيان بن عينيه ، از امام جعفر صادق عليه السلام روايت كرده است در قول خداى عز و جل  « لِيَبْلُوَكُمْ أَيُّكُمْ أَحْسَنُ عَمَلًا »  « 4 » ؛ يعنى :\r\n\r\n\r\n","description":"","footnote":"\r\n( 1 ) . فتح ، 26 .\r\n( 2 ) . و اخلاص - به كسر همزه - ، خالص و پاك كردن است ، و با كسى دوستى بىريا داشتن ، و عبادت بىريا كردن ، و دين بىريا داشتن . حاصل آنكه اخلاص ، آن است كه از غير خدا مبرّا باشد ، و روى دل با جناب حق تعالى داشته باشد ، و هر كار كه كند ، و هر گفتار كه گويد ، قطع‌نظر از خلق كند ، و به مدح و ذمّ ايشان التفات ننمايد . ( مترجم )\r\n( 3 ) . آل عمران ، 67 .\r\n( 4 ) . هود ، 7 ؛ ملك ، 2 .\r\n","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n« حق تعالى مرگ و زندگانى را آفريد تا بيازمايد شما را ؛ يعنى با شما معاملهء آزمايندگان كند ، تا ظاهر شود كه در اهل تكليف ، كدام يك از شما نيكوتريد از روى عمل و كردار » .\r\nراوى مىگويد : حضرت فرمود : « چنان نيست كه مقصود خدا اين باشد كه عمل كدام يك بيشتر است ، و ليكن مراد اين است كه كردار كدام يك از شما صواب‌تر و درست‌تر است ، و جز اين نيست كه صواب گفتن و صواب يافتن ، ترس خداست ، و نيّت درست با ترس » .\r\nبعد از آن فرمود : « باقى گذاشتن عمل و بر هم نزدن آن ، تا آنكه خالص باشد ( و چهرهء زيبايش به غبار ناملايمى تيره نشود ) ، از خود عمل سخت‌تر است . و عمل خالص آن است كه نخواسته باشى كه كسى غير از خداى عز و جل تو را بر آن ستايش كند . و نيّت ، از خود عمل بهتر است . و بدان و آگاه باش ! كه نيّت ، عمل است » ؛ پس قول خداى عز و جل را تلاوت فرمود : «  « قُلْ كُلٌّ يَعْمَلُ عَلى شاكِلَتِهِ »  « 1 » ؛ يعنى : « بگو كه هر يك از مؤمن و كافر كار مىكند بر طريقه‌اى كه مشاكل [ و شبيه 
  ] حال و اعتقاد او باشد » . و حضرت فرمود : « يعنى كار مىكند بر نيّت خويش » .\r\n1486 / 5 . و به همين اسناد روايت است كه گفت : سؤال كردم از قول خداى عز و جل :  « إِلَّا مَنْ أَتَى اللَّهَ بِقَلْبٍ سَلِيمٍ »  « 2 » ؛ يعنى : « روزى كه مال و پسران سود ندهند ، مگر كسى را كه بيايد خدا را با دلى سالم ؛ يعنى درست و رهيده » .\r\nو حضرت فرمود : « دل سليم آن است كه پروردگار خويش را ملاقات مىكند ، و در آن دوستى كسى غير از خدا نيست . و هر دلى كه در آن شرك يا شكى باشد ، فرومايه و افتاده است . و جز اين نيست كه مراد خدا اين است كه بيايد در نزد خدا با زهد و بىرغبتى در دنيا ، كه در دنيا از حبّ آن سالم باشد ، تا دل‌هاى ايشان از براى آخرت و تحصيل آن فارغ باشد » .\r\n1487 / 6 . و به همين اسناد ، از سفيان بن عينيه ، از سدّىّ ، از امام محمد باقر عليه السلام روايت است كه فرمود : « هيچ بنده‌اى چهل روز ايمان به خدا را خالص نگردانيد ، يا فرمود : هيچ بنده‌اى چهل روز ياد خدا را نيكو نكرد ، مگر آنكه خدا او را زاهد و بىرغبت در دنيا گردانيد ، و او را به درد دنيا و دواى آن بينا كرد ، و حكمت را در دلش ثابت نمود ، و زبانش را با آن گويا فرمود » . بعد از آن ، اين آيه را تلاوت كرد كه : «  « إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ »  « 3 » ؛ يعنى : « به درستى كه آنان كه فرا گرفتند گوساله\r\n\r\n\r\n","description":"","footnote":"\r\n( 1 ) . اسرا ، 84 .\r\n( 2 ) . شعرا ، 89 .\r\n( 3 ) . اعراف ، 152 .\r\n","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\nرا و آن را خداى خويش گردانيدند ، زود باشد كه برسد ايشان را خشم سختى از جانب پروردگار ايشان ، و خوارى بزرگى در زندگانى دنيا ، و همچنان كه جزا داديم گوساله‌پرستان را ، جزا خواهيم داد دروغ‌بافندگان را » .\r\nو حضرت فرمود : « پس هيچ صاحب بدعتى را نمىبينى ، مگر خوار ، و هيچ دروغگويى را نمىبينى كه بر خداى عز و جل و بر رسول او و بر اهل بيت آن حضرت - صلى الله عليهم - افترا بندد ، مگر حقير و بىمقدار » .\r\nباب در بيان شريعت‌ها\r\n\r\n12 . باب در بيان شريعت‌ها « 1 »\r\n1488 / 1 . على بن ابراهيم ، از پدرش ، از احمد بن محمد بن ابىنصر و چند نفر از اصحاب ما ، از احمد بن محمد بن خالد ، از ابراهيم بن محمد ثقفى ، از محمد بن مروان و همه ، از ابان بن عثمان ، از آنكه او را ذكر كرده ، از امام جعفر صادق عليه السلام روايت كرده‌اند كه فرمود :\r\n« خداى - تبارك و تعالى - محمد صلى الله عليه و آله را شريعت‌هاى نوح و ابراهيم و موسى و عيسى عليهم السلام عطا فرمود ، و آنها توحيد است و اخلاص در عمل و انداختن همتايان و شريكان در عبادت ، از براى خدا . و خلقت حنيفيهء و ملّت مستقيمه ، درست و آسان ، و رهبانيت و سياحت « 2 » در آن نيست .\r\nو چيزهاى پاكيزه را در اين شريعت ، مجموعه حلال كرد ، و چيزهاى پليد را در آن حرام گردانيد ، و بار گرانى را كه بر ايشان بار بود ، بر زمين گذاشت ، و غل‌ها و بندها را كه بر ايشان بود ، برداشت .\r\n( و مراد آن است كه تكاليف شاقّه و امور مشكله را ساقط نمود . )\r\nبعد از آن ، در ميان آنها نماز و زكات و روزه و حجّ و امر به معروف و نهى از منكر و حلال و حرام و ميراث‌ها و حدود و واجبات و جهاد در راه خدا را بر او واجب گردانيد ، و پيغمبر را وضو زياد فرمود [ كه 
  ] به هيچ‌يك از ايشان نداده بود ، و او را زيادتى داد به فاتحةالكتاب كه\r\n\r\n\r\n","description":"","footnote":"\r\n( 1 ) . و شريعت ، آب‌خوردن‌گاه است . و از اينجا است كه راه و روش ، كه خداى - تعالى - قرار داده ، آن را شريعت مىگويند . و گاهى شريعت را نسبت به رسولانى كه مبيّن آن‌اند مىدهند ، و مىگويند ، شريعت محمد صلى الله عليه و آله و شريعت نوح و امثال آن . ( مترجم )\r\n( 2 ) . و رهبانيت ، امرى است مركّب از ترك زنان و عزلت از مردمان و ترك مطعومات و مشروبات لذيذه و ملبوسات‌فاخره . و سياحت به معنى دنياگردى است . ( مترجم )\r\n","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nسورهء حمد است ، و به خواتيم سورهء بقره ( كه از  « آمَنَ الرَّسُولُ »  « 1 » است تا آخر ) ، و مفصّل از قرآن ( كه از سورهء جاثيه يا قتال [ / سوره محمد 
  ] يا حجرات است تا آخر آن ) ، و غنيمت و فىء را از براى او حلال گردانيد ، و او را به ترس يارى نمود ( چه رو به هر سمتى كه مى فرمود ، تا شصت منزل مىترسيدند و ترس آن حضرت در دل ايشان مىافتاد ) ، و زمين را از برايش مسجد و پاك‌كننده قرار داد ( كه در هر موضع از آن نماز تواند كرد ، و بر هر جزوى از آن تيمّم مىنمود ، مگر آنچه به دليل بيرون باشد ) ، و او را فرستاد ، فرستادنى عامّ و شامل ، كه هر كسى را فرا گرفت ، و مبعوث بود به سوى سفيد و سياه و جنّ و انس .\r\nو جزيه و اسير كردن مشركان و فداء گرفتن « 2 » از ايشان را به او عطا فرمود .\r\nبعد از آن ، تكليف شد به چيزى كه هيچ‌يك از پيغمبران به آن مكلّف نشده بودند ، و آن ، اين است كه خدا شمشير برهنه‌اى را كه در غلاف نبود ، از آسمان بر او فرو فرستاد و به آن حضرت فرمود :  « فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ »  « 3 » » . و در قرآن  « فَقاتِلْ »  ، با فاء است ؛ يعنى : « پس كارزار كن با كافران ، كه تكليف نشدى در باب جهاد ، مگر به فعل نفس خويش » .\r\n( يعنى نه فعل غير خود ؛ زيرا كه از تخلف ديگران از جهاد ، ضررى به تو نمىرسد ؛ بلكه ضرر تو ، به ترك امر جهاد نفس است ؛ پس سبقت نما به جهاد ، اگرچه هيچ‌كس تو را يارى و همراهى نكند ، در آنچه نصرت‌دهنده و ياور و معين تو خداى - تعالى - است ، نه لشكر ) .\r\n1489 / 2 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از سماعة بن مهران كه گفت : به خدمت امام جعفر صادق عليه السلام عرض كردم و سؤال نمودم در باب قول خداى عز و جل  « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ »  « 4 » ؛ يعنى : « پس صبر كن ، چنان كه صبر كردند صاحبان عزم و آهنگ از پيغمبران مرسل » .\r\nفرمود : « ايشان ، نوح و ابراهيم و موسى و عيسى و محمداند - صلى اللَّه عليه و آله و عليهم - » . عرض كردم : چگونه ايشان اولوا العزم شده‌اند ؟ فرمود : « زيرا كه نوح مبعوث شد با كتاب و شريعتى ، و هر كه بعد از نوح عليه السلام آمد ، به كتاب و شريعت و طريقهء نوح عمل كرد ،\r\n\r\n\r\n","description":"","footnote":"\r\n( 1 ) . بقره ، آيه 285 .\r\n( 2 ) . و فداء - به مدّ و كسر فاء و به قصر و فتح آن - ، مالى است كه از براى خريدن خود داده شود .\r\n( 3 ) . نساء ، 84 .\r\n( 4 ) . احقاف ، 35 .\r\n","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\nتا آنكه حضرت ابراهيم عليه السلام با صحيف‌ها [ كتاب‌ها 
  ] و عزيمت آمد . « 1 » و بعد از آنكه آمد ، كتاب نوح را وا گذاشت ، نه از روى نگرويدن به آن ؛ بلكه به جهت مصلحت مردمان و زمان ؛ پس هر پيغمبرى كه بعد از ابراهيم آمد ، شريعت و طريقه ابراهيم ، و به صحيف‌هاى آن حضرت عمل كرد ، تا آنكه حضرت موسى آمد ، با تورات و شريعت و طريقه و عزيمتى كه داشت ، و صحيف‌هاى ابراهيم را ترك كرد ؛ پس هر پيغمبرى كه بعد از موسى آمد ، به تورات و به شريعت و طريقهء موسى عمل كرد ، تا آنكه حضرت مسيح عيسى بن مريم با انجيل و عزيمت آمد ، و شريعت و طريقهء موسى را ترك نمود ؛ پس هر پيغمبرى كه بعد از مسيح آمد ، به شريعت و طريقهء آن حضرت عمل كرد ، تا آنكه حضرت محمد صلى الله عليه و آله آمد ؛ پس قرآن و شريعت و طريقهء خويش را آورد ، و حلال آن حضرت حلال است تا روز قيامت ، و حرام او حرام است تا روز قيامت » ( كه آنچه را كه آن حضرت حلال يا حرام گردانيده ، بعد از اين تغيير و تبديلى در آن راه نيابد ؛ زيرا كه پيغمبرى بعد از او نمىآيد تا روز قيامت ) .\r\nو حضرت عليه السلام فرمود : « پس اين گروه اولوا العزم ، از رسولان‌اند عليهم السلام » .\r\nباب در بيان ستون‌هاى دين اسلام\r\n\r\n13 . باب در بيان ستون‌هاى دين اسلام\r\n1490 / 1 . حديث كرد مرا حسين بن محمد اشعرى ، از معلّى بن محمد زيادى ، از حسن بن على وشّاء كه گفت : حديث كرد ما را ابان بن عثمان ، از فضيل ، از ابوحمزه ، از امام محمد باقر عليه السلام كه فرمود : « دين اسلام بر پنج چيز بنا شده : بر نماز و زكات و روزه و حجّ و ولايت اهل بيت . و به چيزى از اينها ندا در داده نشد ، مانند آنچه به ولايت ندا در داده شد » . « 2 »\r\n1491 / 2 . على بن ابراهيم ، از محمد بن عيسى ، از يونس بن عبدالرحمان ، از عجلان بن ابىصالح روايت كرده است كه گفت : به خدمت امام جعفر صادق عليه السلام عرض كردم : مرا بر حدود ايمان مطّلع گردان .\r\nفرمود : « شهادت دادن است به اينكه خدايى نيست ، مگر خدا ، و اينكه محمد رسول خدا است ، و اقرار كردن به آنچه محمد آن را از نزد خدا آورده ، و نماز پنج‌گانه و اداى زكات\r\n\r\n\r\n","description":"","footnote":"\r\n( 1 ) . و عزيمت ، دل بر كارى بستن است و آنچه ترك آن نشايد ، به خلاف رخصت . ( مترجم )\r\n( 2 ) . ( چه ، در غدير خم در حضور جميع كثيرى ، به وضعى اظهار آن شد كه همه فهميدند ، با آنچه پيش از آن و بعد از آن اتفاق افتاده ) .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\nو روزهء ماه مبارك رمضان و حجّ خانهء خدا ، و دوستى با دوست ما ، و دشمنى با دشمن ما ، و داخل شدن ( در امر دين ) با راست‌گويان » .\r\n1492 / 3 . ابوعلى اشعرى ، از حسن بن على كوفى ، از عبّاس بن عامر ، از ابان بن عثمان ، از فضيل بن يسار ، از امام محمد باقر عليه السلام روايت كرده است كه فرمود : « دين اسلام بر پنج چيز بنا شده : بر نماز و زكات و روزه و حجّ و ولايت اهل بيت . و ندا در داده نشد به چيزى از اينها ، چنانچه ندا در داده شد به ولايت ؛ پس مردم چهار چيز را گرفتند و به آنها عمل نمودند ، و اينك « 1 » ( يعنى ولايت ) متروك شد و آن را وا گذاشتند » .\r\n1493 / 4 . محمد بن يحيى ، از احمد بن محمد بن عيسى ، از حسين بن سعيد ، از ابن‌عزرمى ، از پدرش ، از حضرت صادق عليه السلام روايت كرده است كه فرمود : « ديگ‌پايه‌هاى دين اسلام سه چيز است : نماز و زكات و ولايت اهل بيت ، كه يكى از اينها صلاحيّت به هم نمىرساند ، مگر به دو چيز ديگر كه با آن همراه و يار و مصاحب‌اند » .\r\n1494 / 5 . على بن ابراهيم روايت كرده است ، ازپدرش و عبداللَّه بن صلت هر دو ، از حمّاد بن عيسى ، از حريز بن عبداللَّه ، از زراره ، از امام محمد باقر عليه السلام كه فرمود : « دين اسلام بر پنج چيز بنا شده : بر نماز و زكات و حجّ و روزه و ولايت اهل بيت » .\r\nزراره مىگويد : عرض كردم : چه چيز از اينها بهتر است ؟ فرمود : « ولايت از همه بهتر و فاضل‌تر است ؛ زيرا كه ولايت ، كليد آنها است ، و والى كه صاحب ولايت است ، دليل است بر آنها » .\r\nعرض كردم : بعد از آن ، آنچه در پى آن درمىآيد و تالى آن است در فضيلت ، چيست ؟\r\nفرمود : « نماز . به درستى كه رسول خدا صلى الله عليه و آله فرمود : نماز ، ستون دين شما است » .\r\nو زراره مىگويد : عرض كردم : بعد از آن ، آنچه تالى ولايت و نماز است در فضيلت ، چه چيز است ؟\r\nفرمود : « زكات ؛ زيرا كه خدا آن را به نماز پيوسته و قرين آن ساخته ، و پيش از زكات به نماز آغاز فرموده ، و رسول خدا صلى الله عليه و آله فرمود : زكات ، گناهان را مىبرد » .\r\nعرض كردم : چيست آنچه تالى اينها مىشود در فضيلت ؟\r\n\r\n\r\n","description":"","footnote":"\r\n( 1 ) . در اين ترجمه ، واژه « اينك » ، ترجمه « هذا » به معناى اين است .\r\n","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\nفرمود : « حجّ خانهء كعبه خداى [ عز و جل كه 
  ] فرموده است :  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ »  « 1 » ؛ يعنى : « و از براى خدا ثابت و لازم است بر مردمان ، حجّ خانهء او ، يا قصد كردن آن به جهت ادا كردن اعمال حجّ و عمره . امّا هر كه توانايى داشته باشد از ايشان به سوى آن راهى را ( كه به واسطهء توشه و حيوان و غير آن از آنچه در استطاعت معتبر است بر رفتن قدرت داشته باشد ) . و هر كه كافر شود ؛ يعنى به حجّ نرود ، پس به درستى كه خدا بىنياز است از همهء عالميان » .\r\nو رسول خدا صلى الله عليه و آله فرمود : يك حجّ مقبول ، از بيست نماز سنّتى [ / مستحب 
  ] بهتر است . و هر كه در اين خانه يك طواف به جا آورد ، و هفت شوط را درست در آن ضبط نمايد ، و دو ركعت نماز طواف را نيكو به جا آورد ، خدا گناهان او را بيامرزد . و در روز عرفه و روز مزدلفه فرمود ، آنچه فرمود » .\r\nعرض كردم : چه چيز تابع [ / پس از 
  ] حجّ است در فضيلت ؟\r\nفرمود : « روزه » .\r\nعرض كردم : باك « 2 » روزه چيست ؟ و او را چه مىشود كه آخر همهء اينها گرديده ؟\r\nفرمود : « رسول خدا صلى الله عليه و آله فرمود : روزه سپرى است ازآتش جهنم » .\r\nزراره مىگويد : بعد از آن فرمود : « بهترين چيزها چيزى است كه چون از تو فوت شود ، از آن توبه‌اى نباشد ، غير از آنكه به سوى آن برگردى و همان را به عينه به جا آورى . به درستى كه نماز و زكات و حجّ و ولايت ، چيزى نيست كه به جاى اينها [ چيز ديگرى 
  ] نفع بخشد ، غير از آنكه [ خود 
  ] اينها را به جا آورى . و به درستى كه روزه چون از تو فوت شود ، يا تقصير كنى ، يا به سفر روى در هنگام آن ، به جاى آن چند روزى غير از آن را به جا مىآورى ، و اين گناه را به صدقه جزا مىدهى و تدارك مىكنى ، و بر تو قضايى نيست . و چنان نيست كه چيزى از اين چهار چيز ، غير آن تو را به جاى آن نفع برساند » .\r\nزراره مىگويد : بعد از آن فرمود : « بلندترين موضع امر و كوهان و كليد آن ، و درِ همه چيز و خوشنودى خداوند مهربان ، طاعت و فرمان‌بردارى است از براى امام عليه السلام ، بعد از شناختن او . به درستى كه خداى عز و جل مىفرمايد : « مَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلّى فَما أَرْسَلْناكَ\r\n\r\n\r\n","description":"","footnote":"\r\n( 1 ) . آل عمران ، 97 .\r\n( 2 ) . واژه « باك » به معناى بيم و پروا و انديشناكى است و در اينجا به معناى مشكل و وضعيت خاص است .\r\n","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\nعَلَيْهِمْ حَفيظاً » « 1 » ، بدان و آگاه باش ! كه اگر مردى در تمام شب به عبادت قيام نمايد ، و در روز روزه باشد ، و همهء مال خود را تصدّق كند ، و در تمام عمر خويش به حجّ رود ، و ولايت ولىّ خدا را نشناسد ، تا آنكه آن ولىّ را دوست دارد ، و همهء اعمالش به دلالت و رهنمايى ولىّ به سوى آن باشد ، او را بر خدا هيچ حقّى در باب ثواب آن نخواهد بود ، و از اهل ايمان نباشد » .\r\nبعد از آن فرمود : « اين گروه نيكوكار از ايشان ، خدا به فضل و رحمت خود او را داخل بهشت مىگرداند » .\r\n1495 / 6 . محمد بن يحيى ، از احمد بن محمد ، از صفوان بن يحيى ، از عيسى بن سرّى - يعنى ابو اليسع - روايت كرده است كه گفت : به خدمت امام جعفر صادق عليه السلام عرض كردم :\r\nمرا خبر ده به ستون‌هاى دين اسلام كه كسى را نمىرسد كه از شناختن چيزى از آنها كوتاهى كند ، و آنچه هر كس از شناختن چيزى از آن كوتاهى كند ، دينش بر او تباه شود ، و عملش از او مقبول نگردد . و هر كه آنها را بشناسد و به آنها عمل كند ، دينش از برايش درست شود ، و عملش از او مقبول گردد ، و تنگى و گناهى به او نرسد از آنچه در آن است ، به جهت جهالت به چيزى از امور دين كه آن را ندانسته .\r\nفرمود : « شهادت دادن است به آنكه خدايى نيست ، مگر خدا ، و ايمان آوردن به اينكه محمد رسول خدا صلى الله عليه و آله است ، و اقرار كردن به آنچه محمد آن را از نزد خدا آورده ، و در اموال حقّى هست كه عبارت است از زكات ، و ولايت و دوستى كه خداى عز و جل به آن امر فرموده ؛ يعنى ولايت آل محمد صلى الله عليه و آله ، كه طاعت و معرفت ايشان است » .\r\nراوى مىگويد : به حضرت عرض كردم : آيا در باب ولايت چيزى هست از كتاب و سنّت يا غير آن ، از چيزى ديگر كه عبارت است ازفضل و كمال مخصوصى كه شناخته شود از براى آن ، كه به او متمسّك مىشود ؟ فرمود : « آرى ، خداى عز و جل فرموده است :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 2 » . و رسول خدا صلى الله عليه و آله فرمود : هر كه بميرد در حالى كه امام خود را نشناسد ، مىميرد به روش مردن جاهليت ( كه بر كفر مىمردند ) . و آن كس رسول خدا صلى الله عليه و آله بود و على عليه السلام بود ، و ديگران گفتند كه : معاويه بود . بعد از آن ، امام حسن بود .\r\nبعد از آن ، امام حسين بود . و ديگران گفتند كه : يزيد ، پسر معاويه ، بود . و در ميان اين دو\r\n\r\n\r\n","description":"","footnote":"\r\n( 1 ) . نساء ، 80 .\r\n( 2 ) . نساء ، 59 .\r\n","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n[ گونه 
  ] امام ، به هيچ نوع تسويه و برابرى نيست » .\r\nراوى مىگويد : پس حضرت ساكت شد . بعد از آن فرمود : « زيادتر به تو بگويم ؟ » حكم اعور به حضرت عرض كرد : آرى ، فداى تو گردم !\r\nفرمود : « بعد از آن ، على بن الحسين بود . بعد از آن ، ابوجعفرمحمد بن على بود . و پيش از آنكه ابوجعفر موجود شود ، شيعيان بودند ، و ايشان مناسك حج و حلال و حرام خويش را نمىشناختند ، تا آنكه ابوجعفر عليه السلام به وجود آمد و درِ علم را از براى ايشان گشود ، و مناسك حج و حلال و حرام ايشان را از براى ايشان بيان فرمود ، به مرتبه‌اى كه مردم به ايشان محتاج گرديدند ، بعد از آنكه ايشان به مردم محتاج بودند . و امر همچنين خواهد بود ، و زمين نمىباشد ، مگر به امام ، كه بدون وجود ذىجودش برپا نخواهد بود . و هر كه بميرد و امام خود را نشناسند ، به روش مردن جاهليت خواهد مرد . و وقتى كه از همهء اوقات احتياجت بيشتر است به سوى آنچه تو بر آن هستى از اعتقاد حق ، آن وقتى است كه جانت برسد به اينجا - و به دست خود اشاره به گلوى مبارك خويش فرمود - ، و دنيا از تو بريده شود ، و در آن هنگام خواهى گفت : هر آينه بر امر خوبى بوده‌ام و اعتقاد درستى داشته‌ام » .\r\nابوعلى اشعرى ، از جعفر صادق عليه السلام مثل اين را روايت كرده است .\r\n1496 / 7 . چند نفر از اصحاب ما روايت كرده‌اند ، از سهل بن زياد ، از احمد بن محمد بن ابىنصر ، از مثنّى حنّاط ، از عبداللَّه بن عجلان ، از امام محمد باقر عليه السلام كه فرمود : « اسلام بر پنج چيز بنا شده ، و آنها ولايت و نماز و زكات و روزه ماه مبارك رمضان و حجّ است » .\r\n1497 / 8 . على بن ابراهيم ، از صالح بن سندى ، از جعفر بن بشير ، از ابان ، از فضيل ، از امام محمد باقر عليه السلام روايت كرده است كه فرمود : « اسلام بر پنج چيز بنا شده ، و آنها نماز و زكات و روزه و حجّ و ولايت اهل بيت است . و به چيزى از اينها ندا در داده نشد ، مانند آنچه ندا در داده شد به امر ولايت در روز غدير خم » ، كه روز هجدهم ماه ذىالحجة بود .\r\n1498 / 9 . على بن ابراهيم ، از محمد بن عيسى ، از يونس ، از حمّاد بن عثمان ، از عيسى بن سرىّ روايت كرده است كه گفت : به امام جعفر صادق عليه السلام عرض كردم كه : مرا خبر ده از آنچه ستون‌هاى دين اسلام بر آن بنا شده ، كه چون آنها را بگيرم و به آنها عمل كنم ، عمل من پاكيزه باشد ، و ندانستن آنچه را كه نمىدانم ، بعد از آن به من زيان نرساند . فرمود : « گواهى دادن است به اينكه نيست خدايى ، مگر خدا ، و آنكه محمد رسول خدا صلى الله عليه و آله است ، و اقرار كردن به\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\nآنچه محمد آن را از نزد خدا آورده ، و در اموال حقّى هست ، و آن عبارت است از زكات ، و ولايتى كه خدا به آن امر فرموده ؛ يعنى ولايت آل محمد صلى الله عليه و آله ؛ زيرا كه رسول خدا صلى الله عليه و آله فرمود :\r\nهر كه بميرد و امام خود را نشناسد ، به روش مردن جاهليت مىميرد . خداى عز و جل فرموده است :\r\n« أَطيعُوا اللَّهَ وَأَطيعُوا الرَّسُولَ وَاولِى الْأَمْرِ مِنْكُمْ » « 1 » ؛ پس على عليه السلام امام بود ، و بعد از او امام حسن شد ، و بعد از او امام حسين ، و بعد از او امام حضرت على بن الحسين ، و بعد از او حضرت محمد بن على . بعد از آن ، امر همچنين خواهد بود كه بعد از هر امام ، امامى باشد ؛ زيرا كه زمين صلاحيّت ندارد كه وجود داشته باشد ، مگر به امام . و هر كه بميرد و امام خود را نشناسد ، به روش مردن جاهليت مىميرد . و وقتى كه از همهء اوقات احتياج يكى از شما بيشتر است به سوى شناختن امام ، وقتى است كه جانش به اينجا رسد » .\r\nراوى مىگويد : و حضرت به دست خويش اشاره به سينه خود فرمود ، و فرمود : « در آن هنگام مىگويد : هر آينه بر امر خوبى بوده‌ام و اعتقاد درستى داشته‌ام » .\r\n1499 / 10 . از او ، از ابوالجارود روايت است كه گفت : به امام محمد باقر عليه السلام عرض كردم كه : يابن‌رسول اللَّه ! آيا دوستى مرا با شما اهل بيت مىشناسى ؟ و مىدانى كه من خويش را از هر كسى بريده و به سوى شما منتهى شده‌ام ، و با شما موالات دارم ؟\r\nابوالجارود مىگويد : حضرت فرمود : « آرى » . و مىگويد : عرض كردم : من تو را مسأله‌اى مىپرسم و توقع دارم كه مرا در آن مسئله جواب بفرمايى ؛ زيرا كه من چشمم نابينا است و كم راه مىروم ، و در هر وقت نمىتوانم كه به زيارت و ديدن شما بيايم .\r\nفرمود : « حاجت خود را بيار و آنچه مىخواهى بپرسى ، بپرس » .\r\nعرض كردم : مرا خبر ده به دين خويش كه خداى عز و جل را به آن مىپرستى ، و تو و اهل بيتت به آن ديندارى مىكنند ، تا آنكه من خداى عز و جل را به آن بپرستم و ديندارى كنم .\r\nفرمود : « اگرچه خطبه را كوتاه كردى و سخن را مختصر ادا نمودى ، و ليكن مسئله را بزرگ ساختى و از امر عظيمى پرسيدى . به خدا سوگند كه دين خويش و دين پدران خويش را به تو تعليم مىدهم . آنچه ما خداى عز و جل را به آن مىپرستيم و ديندارى مىكنيم ، گواهى دادن است به اينكه خدايى نيست ، مگر خدا ، و آنكه محمد رسول خدا صلى الله عليه و آله است ، و اقرار كردن به\r\n\r\n\r\n","description":"","footnote":"\r\n( 1 ) . نساء ، 59 .\r\n","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\nآنچه محمد آن را از نزد خدا آورده ، و دوستى از براى دوست ما ، و بيزارى از دشمن ما ، و تسليم شدن براى امر و فرمان ما ، و انتظار بردن قائم ما ، و سعى كردن در بندگى خدا و پارسايى كردن » .\r\n1500 / 11 . على بن ابراهيم ، از صالح بن سندى ، از جعفر بن بشير ، از على بن ابىحمزه ، از ابوبصير روايت كرده است كه گفت : شنيدم از ابوبصير كه امام جعفر صادق عليه السلام را سؤال مىكرد و به آن حضرت عرض كرد : فداى تو گردم ! مرا خبر ده از دينى كه خداى عز و جل آن را بر بندگان خويش واجب گردانيده ، آنچه ايشان را نمىرسد كه به آن جاهل باشند ، و غير آن از ايشان قبول نمىشود ، و بيان فرما كه آن چيست ؟\r\nفرمود : « دو مرتبه بر من تكرار كن » . ابوبصير بر آن حضرت تكرار نمود . فرمود :\r\n« گواهى دادن است به آنكه خدايى نيست ، مگر خدا ، و آنكه محمد رسول خدا صلى الله عليه و آله است ، و برپا داشتن نماز و دادن زكات و حجّ كردن خانهء كعبهء معظّم ، امّا هر كه استطاعت داشته باشد راهى را به سوى آن ، و تواند كه به جانب آن برود ، و روزهء ماه مبارك رمضان » . بعد از آن ، اندكى ساكت شد ؛ پس دو مرتبه فرمود : « و ولايت اهل بيت » . بعد از آن فرمود : « اين است آنچه خداى عز و جل بر بندگان خويش واجب گردانيده . و پروردگار عالم در روز قيامت بندگان را سؤال نمىفرمايد ، و نمى فرمايد : چرا از براى من زياد نكردى بر آنچه من بر تو واجب گردانيده‌ام ، و ليكن هر كه زياد كند ، خدا زيادتر به او عطا فرمايد . به درستى كه رسول خدا صلى الله عليه و آله سنّت‌هاى بسيار نيكو را قرار داد . فرموده كه : سزاوار است ازبراى مردمان كه آن را بگيرند و به آنها عمل نمايند » .\r\n1501 / 12 . حسين بن محمد ، از معلّى بن محمد ، از محمد بن جمهور ، از فضالة بن ايّوب ، از ابوزيد حلال ، از عبدالحميد بن ابوالعلاى ازدى روايت كرده است كه گفت : شنيدم از امام جعفر صادق عليه السلام كه مىفرمود : « خداى عز و جل پنج چيز را بر خلق خود واجب ساخت ، و در چهار چيز از آن رخصت داد » ؛ و در يكى از آنها رخصت نداد ، چه هر يك از نماز و زكات و روزه و حجّ ، گاهى ساقط مىشوند ، و ولايت ، در هيچ وقتى از اوقات و در هيچ حالى از حالات ، ساقط نمىشود .\r\n1502 / 13 . از او ، از معلّى بن محمد ، از وشّاء ، از ابان ، از اسماعيل جعفى روايت است كه مردى بر امام محمد باقر عليه السلام داخل شد و با او نامه‌اى بود . حضرت باقر عليه السلام به آن مرد فرمود :\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n« اين نامهء مخاصم است و در آن سؤال كرده از دينى كه عمل در آن قبول مىشود » .\r\nآن مرد عرض كرد : خدا تو را رحمت كند ! اينك [ / اين 
  ] همان است كه من مىخواهم ؛ پس حضرت باقر عليه السلام فرمود : « آن است كه گواهى دهى كه خدايى نيست ، مگر خدا ، در حالتى كه تنها است و او را شريكى نيست ، و آنكه محمد بنده و رسول او است ، و اقرار كنى به آنچه محمد آن را از نزد خدا آورده ، و ولايت از براى ما اهل بيت ، و بيزارى از دشمنان ما ، و تسليم كردن امر و فرمان ما و پارسايى و فروتنى ، و انتظار كشيدن قائم ما ، و آنكه ما را دولتى است كه چون خدا خواهد آن را مىآورد » .\r\n1503 / 14 . على بن ابراهيم ، از پدرش و ابوعلى اشعرى ، از محمد بن عبدالجبّار هر دو روايت كرده‌اند ، از صفوان ، از عمرو بن حريث كه گفت : بر امام جعفر صادق عليه السلام داخل شدم و آن حضرت در منزل برادرش عبداللَّه بن محمد بود . به آن حضرت عرض كردم : فداى تو گردم ! چه چيز تو را به اين منزل آورده ؟ و چه باعث شده كه به اينجا تشريف آورده‌اى ؟\r\nفرمود : « طلب كردن نزهت « 1 » » .\r\nراوى مىگويد : عرض كردم : فداى تو گردم ! آيا نمىخواهى كه دين خود را بر تو حكايت كنم ؟ حضرت فرمود : « بلى ، حكايت كن » . عرض كردم : چنين ديندارى مىكنم ؛ خدا را مىپرستم به گواهى دادن به اينكه خدايى نيست ، مگر خدا ، در حالتى كه تنها است و او را شريكى نيست ، و آنكه محمد بنده و رسول او است ، و آنكه قيامت آمدنى است و در آن شكّى نيست ، و آنكه خدا كسانى را كه در قبرها قرار دارند زنده خواهد كرد ، و بر پاى داشتن نماز و دادن زكات و روزهء ماه مبارك رمضان و حجّ خانهء كعبه ، و ولايت از براى اميرالمؤمنين على عليه السلام بعد از رسول خدا صلى الله عليه و آله ، و ولايت از براى امام حسن و امام حسين ، و ولايت از براى حضرت على بن الحسين ، و ولايت از براى محمد بن على ، و از براى تو بعد از آن حضرت - صلوات اللَّه عليهم اجمعين - ، و آنكه شما امامان منيد . بر اين اعتقاد زندگانى مىكنم و بر آن مىميرم ، و خدا را به آن پرستش مىنمايم .\r\nفرمود : « اى عمرو ! به خدا سوگند كه اين دين ، دين خدا و دين پدران من است ، و دينى است كه من خدا را به آن پرستش مىكنم در نهان و آشكار ؛ پس از خدا بپرهيزيد و زبان\r\n\r\n\r\n","description":"","footnote":"\r\n( 1 ) . و نزهت - به ضمّ نون و سكون زاى هوّز - ، در شدن از بدى است ، و نيكو و خرّم شدن و نيكو شدن . حاصل آنكه فرمود : به جهت تفريح دماغ بيرون آمده و به اينجا آمده‌ام . ( مترجم )\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\nخود را نگاه دار ، مگر از آنچه خوب باشد ، و مگو كه من خود را هدايت كرده‌ام ؛ بلكه خدا تو را هدايت كرده است ؛ پس شكر آنچه خداى عز و جل به آن بر تو انعام فرموده به جا آور ، و از آنها مباش كه چون رو آوردند ، در برابر چشم‌هاى ايشان بر ايشان طعنه زنند ، و چون پشت كنند ، در پشت سر ايشان طعنه زنند ( و مراد اين است كه با مردم نيكو معاشرت كن ، و از آنچه باعث طعن باشد دورى نما . ) . و مردم را بر دوش خويش سوار مكن ؛ زيرا كه اگر تو مردم را بر دوش خويش سوار كنى ، زود باشد كه سرهاى شانهء تو را بشكافند » .\r\n1504 / 15 . محمد بن يحيى ، از احمد بن محمد ، از على بن نعمان ، از ابن‌مسكان ، از سليمان بن خالد ، از امام محمد باقر عليه السلام روايت كرده است كه فرمود : « آيا نمىخواهى كه تو را خبر دهم به ريشهء اسلام ، و شاخه و بلندتر موضع كوهان آن ؟ » عرض كردم : بلى ، مىخواهم ، فداى تو گردم !\r\nفرمود : « اما ريشهء آن نماز است ، و شاخهء آن زكات است ، و بلندتر موضع كوهان آن جهاد است » . بعد از آن فرمود : « اگر خواهى ، تو را خبر دهيم به جميع درهاى خوبى ؟ » عرض كردم :\r\nآرى ، فداى تو گردم !\r\nفرمود : « روزه سپر است ، و صدقه گناه را مىبرد ، و ايستادن مرد در دل شب ، خدا را به ياد مىآورد » پس اين را خواند كه :  « تَتَجافى جُنُوبُهُمْ عَنِ الْمَضاجِعِ »  « 1 » كه ترجمهء آن با مابعد آن ، اين است كه : « دور مىشود پهلوهاى ايشان از خوابگاه‌هاى خويش » . « 2 »\r\n\r\n14 . باب در بيان اينكه به اسلام ، خون از ريختن باز داشته مىشود ، و بيان اينكه ثواب بر ايمان است\r\n1505 / 1 . على بن ابراهيم ، از پدرش ، از ابن‌ابىعمير ، از حكم بن ايمن ، از قاسم صيرفى ، شريك مفضّل روايت كرده است كه گفت : شنيدم از امام جعفرصادق عليه السلام كه مى فرمود :\r\n« اسلام ، به واسطهء آن ، خون از ريختن باز داشته مىشود ، و امانت ، به آن ، به صاحبش برگردانيده مىشود ، و فرج‌ها ، به آن ، حلال مىگردد ، و ثواب بر ايمان است ، كه بدون آن ،\r\n\r\n\r\n","description":"","footnote":"\r\n( 1 ) . سجده ، 17 .\r\n( 2 ) . و اين كنايه است ازشب‌خيزى ، كه چون جهانيان گرم خواب غفلت باشند ، ايشان پهلو از بستر گرم برداشته ، پروردگار خويش را مىخوانند از روى ترس و اميد ، يا در حالى كه صاحبان ترس و اميد باشند . ( مترجم )\r\n","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\nكسى مأجور و مثاب نباشد بر عملى كه از او صادر شده باشد » .\r\n1506 / 2 . على ، از پدرش ، از ابن‌ابىعمير ، از علا ، از محمد بن مسلم ، از امام محمد باقر يا امام جعفر صادق عليهما السلام روايت كرده است كه فرمود : « ايمان ، اقرار كردن و عمل است ، و اسلام ، اقرارى است بىعمل » .\r\n1507 / 3 . على بن ابراهيم ، از محمد بن عيسى ، از يونس ، از جميل بن درّاج روايت كرده است كه گفت : امام جعفر صادق عليه السلام را سؤال كردم از قول خداى عز و جل :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ »  « 1 » ؛ يعنى : « گفتند باديه‌نشينان كه ايمان آورديم . بگو كه شما ايمان نياورده‌ايد ، و ليكن بگوييد كه اسلام آورده‌ايم . و هنوز ايمان در دل‌هاى شما درنيامده است ، و بعد از اين در خواهد آمد » .\r\nراوى مىگويد : حضرت به من فرمود : « آيا نمىبينى كه ايمان غير اسلام است ! ؟ » .\r\n1508 / 4 . محمد بن يحيى ، از احمد بن محمد ، از على بن حكم ، از سفيان بن سمط روايت كرده است كه گفت : مردى امام جعفر صادق عليه السلام را سؤال كرد از اسلام و ايمان ، كه فرق ميان اين دو چيست ؟ حضرت او را جواب نداد . بعد از آن ، از حضرت سؤال نمود و باز او را جواب نفرمود ؛ پس در كوچه‌اى به هم رسيدند ، و نزديك شده بود كه آن مرد كوچ كند و از مدينه بيرون رود . حضرت صادق عليه السلام به آن مرد فرمود : « گويا رفتنت نزديك شد » . عرض كرد : آرى . فرمود : « پس مرا در خانه ببين » .\r\nبعد از آن ، حضرت را ملاقات كرد ، و او را از اسلام و ايمان سؤال كرد كه فرق ميان آنها چيست ؟ فرمود : « اسلام همان چيز ظاهرى است كه مردم برآنند ، و آن گواهى دادن است به اينكه خدايى نيست ، مگر خدا ، در حالى كه تنها است و او را شريكى نيست ، و آنكه محمد بنده و رسول او است ، و به پا داشتن نماز و دادن زكات و حجّ خانهء كعبه و روزهء ماه مبارك رمضان ، و اسلام همين است » .\r\nو فرمود : « ايمان ، شناختن اين امر است ( كه يعنى ولايت اهل بيت با آنچه مذكور شد ) ، پس اگر به اينها اقرار كند و اين امر را نشناسد ، مسلمان باشد و گمراه خواهد بود » .\r\n1509 / 5 . حسين بن محمد ، از معلىّ بن محمد و چند نفر از اصحاب ما ، از احمد بن\r\n\r\n\r\n","description":"","footnote":"\r\n( 1 ) . حجرات ، 14 .\r\n","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\nمحمد همه روايت كرده‌اند ، از وشّاء ، از ابان ، از ابوبصير ، از امام محمد باقر عليه السلام كه گفت :\r\nشنيدم از آن حضرت كه مى فرمود ، يا اين آيه را مىخواند كه :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا »  « 1 » .\r\nو فرمود : « پس هر كه گمان كند كه ايشان ايمان آورده‌اند ، دروغ گفته ، و هر كه گمان كند كه ايشان اسلام نياورده‌اند ، دروغ گفته است » .\r\n1510 / 6 . احمد بن محمد ، از حسين بن سعيد ، از حكم بن ايمن ، از قاسم شريك مفضّل روايت كرده است كه گفت : شنيدم از امام جعفر صادق عليه السلام كه مىفرمود : « اسلام ، به واسطهء آن ، خون از ريختن باز داشته مىشود ، و امانت ، به آن ، به صاحبش برگردانيده مىشود ، و فرج‌ها ، به آن ، حلال مىگردد ، و ثواب بر ايمان است ، كه بدون آن ، كسى مأجور و مثاب نباشد بر عملى كه از او صادر شده باشد » .\r\nباب در بيان اينكه ايمان با اسلام شركت دارد . . .\r\n\r\n15 . باب در بيان اينكه ايمان با اسلام شركت دارد ، و اسلام با ايمان شركت ندارد « 2 »\r\n1511 / 1 . محمد بن يحيى ، از احمد بن محمد ، از حسن بن محبوب ، از جميل بن صالح ، از سماعه روايت كرده است كه گفت : به خدمت امام جعفر صادق عليه السلام عرض كردم : مرا خبر ده از اسلام و ايمان ، كه آيا اين دو مختلف‌اند ؛ يعنى در حقيقت دو چيزاند ، يا دو لفظاند كه يك معنى دارند ؟ فرمود : « ايمان با اسلام مشاركت مىكند ، و اسلام با ايمان مشاركت نمىكند » ؛ يعنى مشاركت كلّى . عرض كردم : پس هر دو را از براى من بيان فرما .\r\nفرمود : « اسلام ، گواهى دادن است به اينكه خدايى نيست ، مگر خدا ، و تصديق كردن به رسول خدا صلى الله عليه و آله ، و به همين ( يعنى اسلام ) خون‌ها از ريختن باز داشته مىشود ، و نكاح‌ها و ميراث‌ها بر آن جارى مىگردد ( چه به محض اسلام ، نكاح و ارثى كه به جهت كفر بر او حرام بود و حق نداشت ، حلال مىشود و حق به هم مىرساند . ) . و جماعت مردمان بر ظاهر اسلامند . و ايمان ، هدايت است ، و آنچه در دل‌ها ثابت مىشود از صفت اسلام ، و آنچه\r\n\r\n\r\n","description":"","footnote":"\r\n( 1 ) . حجرات ، 14 .\r\n( 2 ) . يعنى در ميان اين دو ، عموم و خصوص مطلق است . چه در هر جا كه ايمان هست ، البته اسلام هست ، و در بعضى ازموادّ اسلام هست ، و ايمان نيست ؛ پس مؤمن و مسلمان ، مانند انسان و حيوان [ عام و خاصّ 
  ] اند . ( مترجم )\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\nظاهر مىشود از عمل . و ايمان ، يك درجه از اسلام بلندتر است ؛ زيرا كه ايمان با اسلام در ظاهر شركت دارد ، و اسلام با ايمان در باطن شركت ندارد ، و هر چند كه در گفتار و صفت با هم جمع باشند » . « 1 »\r\n1512 / 2 . على بن ابراهيم ، از محمد بن عيسى ، از يونس بن عبدالرحمان ، از موسى بن بكير « 2 » ، از فضيل بن يسار ، از امام جعفر صادق عليه السلام روايت كرده است كه فرمود : « ايمان با اسلام مشاركت دارد و اسلام با ايمان مشاركت ندارد » .\r\n1513 / 3 . على ، از پدرش ، از ابن‌ابىعمير ، از جميل بن درّاج ، از فضيل بن يسار روايت كرده است كه گفت : شنيدم از امام جعفر صادق عليه السلام كه مى فرمود : « ايمان با اسلام مشاركت مىكند و اسلام با آن مشاركت نمىكند ؛ زيرا كه ايمان چيزى است كه در دل‌ها ثابت شده ، و اسلام آن چيزى است كه نكاح‌ها و ميراث‌ها و حفظ خون‌ها بر آن جارى است . و ايمان با اسلام شركت مىكند و اسلام با ايمان شركت نمىكند » .\r\n1514 / 4 . چند نفر از اصحاب ما روايت كرده‌اند ، از احمد بن محمد بن خالد ، از حسن بن محبوب ، از ابوالصبّاح كنانى كه گفت : به خدمت امام جعفر صادق عليه السلام عرض كردم : كدام يك از اين دو افضل است ؛ ايمان يا اسلام ؟ پس به درستىكه آنان كه در نزد ما هستند ، مىگويند كه : اسلام از ايمان افضل است .\r\nفرمود : « ايمان از اسلام بالاتر است » . عرض كردم : بيان آن را به من عطا كن و مرا به آن فيروزى ده ، تا توانگر شوم و در جواب دادن خصم قوى باشم . فرمود : « چه مىگويى در باب كسى كه در مسجدالحرام از روى عمد حدث كند ؟ » عرض كردم : او را مىزنند ؛ زدنى سخت .\r\nفرمود : درست يافتى .\r\nوفرمود : « چه مىگويى در باب كسى كه در خانهء كعبه از روى عمد حدث كند ؟ » عرض كردم : او را مىكشند . فرمود : « درست يافتى . آيا نمىبينى كه خانهء كعبه از مسجدالحرام\r\n\r\n\r\n","description":"","footnote":"\r\n( 1 ) . و مراد اين است كه ايمان با اسلام ، در جميع احوال ظاهر كه در اسلام معتبر است ؛ مانند نماز و زكات و غير آن ، شركت دارد ، و اسلام با ايمان در همهء امور باطنه كه در ايمان معتبر است ، شركت ندارد ؛ زيرا كه در تصديق به ولايت با آن مشاركت ندارد ، و هر چند كه در شهادتين با هم اجتماع بسته باشند . ( مترجم )\r\n( 2 ) . در هر دو نسخه ، « بكير » آمده ، اما نسخه متن عربى يعنى « بكر » درست است ؛ ر . ك : معجم رجال الحديث ، ج 19 ، ص 28 تا ص 31 .\r\n","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\nافضل است ؟ و نمىبينى كه خانهء كعبه با مسجدالحرام شركت مىكند ، و مسجدالحرام با خانهء كعبه شركت نمىكند ؟ و همچنين ايمان با اسلام شركت مىكند و اسلام با ايمان شركت نمىكند » .\r\n1515 / 5 . چند نفر از اصحاب ما روايت كرده‌اند ، از سهل بن زياد و محمدّ بن يحيى ، از احمد بن محمد ، هر دو از ابن‌محبوب ، از على بن رئاب ، از حمران بن اعين ، از امام محمد باقر عليه السلام كه گفت : شنيدم از آن حضرت كه مى فرمود :\r\n« ايمان ، چيزى است كه در دل استقرار دارد و آن را به سوى خداى عز و جل مىكشاند و به او مىرساند ، و عمل كردن به طاعت خدا و تسليم كردن امر ما « 1 » آن را تصديق مىكند . و اسلام ، چيزى است كه ظاهر باشد از گفتار يا كردار ، و آن همان است كه جماعت مردمان برآنند از همهء فرقه‌هاى اسلام ، و به آن خون‌ها از ريختن باز داشته شده ، و ميراث‌ها بر آن جارى گرديد ، و نكاح جواز به هم رسانيده ، و همهء فرق اسلام اجتماع كردند بر نماز و زكات و روزه و حجّ ، و به همين ، از كفر بيرون رفتند ، و به ايمان تصديقى منسوب شدند . و ليكن اسلام با ايمان شركت ندارد ، و ايمان با اسلام شركت دارد ، و هر دو در گفتار و كردار جمع مىشوند ، چنانچه خانهء كعبه در مسجد الحرام واقع شده ، و مسجدالحرام در خانه كعبه نيست ، و همچنين ايمان شريك اسلام است ، و اسلام شريك ايمان نيست . و خداى عز و جل فرموده است :\r\n « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ »  « 2 » ؛ پس قول خداى عز و جل از همهء قول‌ها راست‌تر است » .\r\nعرض كردم : پس آيا مؤمن را بر مسلمان هيچ زيادتى هست در باب چيزى از فضيلت‌هاى نفسانى و احكام شرعيّه و حدود آن و غير اينها ؟ فرمود : « نه ، بلكه مؤمن و مسلم در اين باب ، جارى مجراى يك نفرند و حكم يك كس دارند ، و ليكن مؤمن را بر مسلمان زيادتى هست در باب اعمالى كه به جا مىآورد ، و آنچه به واسطهء آن به سوى خداى عز و جل تقرّب مىجويند » .\r\nعرض كردم : آيا خداى عز و جل نمى فرمايد :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 3 » ؛ يعنى : « هر كه بياورد خصلت نيكى را ، پس از براى او است ده برابر آن » . و تو فرمودى و ادّعا نمودى كه\r\n\r\n\r\n","description":"","footnote":"\r\n( 1 ) . در هر دو نسخه « امر ما » آمده ، اما متن حديث « أمره » به معانى « امر او » است .\r\n( 2 ) . حجرات ، 14 .\r\n( 3 ) . انعام ، 160 .\r\n","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\nايشان با مؤمن بر نماز و زكات و روزه و حج اجتماع دارند .\r\nفرمود : « آيا خداى عز و جل نفرموده است كه :  « فَيُضاعِفَهُ لَهُ أَضْعافاً كَثِيرَةً »  « 1 » . و مؤمنان ، به خصوص آنان‌اند كه خداى عز و جل حسنات و خوبىهاى ايشان را مضاعف مىگرداند ، و هر حسنه‌اى از ايشان را هفتاد چندان مىسازد ؛ پس اين زيادتى مؤمن است بر مسلمان ، و فضيلتى است كه مؤمن دارد . و خداى - تعالى - از برايش زياد مىكند در حسناتى كه دارد ، به اندازهء صحّت ايمانش ، اضعاف بسيار ، و خدا با مؤمنان آنچه خواهد از خوبى مىكند » .\r\nعرض كردم : مرا خبر ده كه آيا كسى كه در اسلام داخل شده ، داخل در ايمان نيست ؟\r\nفرمود : « نه ، و ليكن چنين كسى منسوب به ايمان شده و از كفر بيرون رفته است ، و زود باشد كه از برايت مثلى بزنم كه به واسطهء آن زيادتى ايمان را بر اسلام تعقّل كنى و بفهمى . مرا خبر ده كه اگر مردى را در مسجدالحرام ديدى ، آيا چنان است كه شهادت دهى كه تو او را در خانهء كعبه ديده‌اى ؟ » عرض كردم : اين شهادت از براى من جائز نيست .\r\nفرمود : « پس اگر مردى را در خانهء كعبه ديدى ، آيا شاهد مىباشى كه او در مسجدالحرام داخل شده ؟ » عرض كردم : آرى .\r\nفرمود : « اين امر چگونه مىشود ؟ » عرض كردم : آنكه در خانهء كعبه است ، به دخول كعبهء معظّمه نمىرسد ، تا آنكه داخل مسجدالحرام شود . فرمود : « درست يافتى و خوب گفتى » .\r\nبعد از آن فرمود : « همچنين است ايمان و اسلام » .\r\nباب ديگر از اين باب ، و در اين باب است كه اسلام پيش از ايمان است\r\n\r\n16 . باب ديگر از اين باب ، و در اين باب است كه اسلام پيش از ايمان است\r\n1516 / 1 . على بن ابراهيم ، از عبّاس بن معروف ، از عبدالرحمان بن ابىنجران ، از حمّاد بن عثمان ، از عبدالرّحيم قصير روايت كرده است كه گفت : با عبدالملك بن اعين به خدمت امام جعفر صادق عليه السلام [ نامه 
  ] نوشتيم ، و از آن حضرت سؤال كرديم از حقيقت ايمان كه آن چيست ؟ در جواب من با عبدالملك بن اعين نوشت كه « سؤال كردى از ايمان - خدا تو را رحمت كند . و ايمان ، اقرار كردن است به زبان و اعتقاد كردن در دل و عمل كردن به اعضا و جوارح . و ايمان ، بعضى از آن ، از بعضى ناشى مىشود ، و اجزاى آن به هم پيوسته است . و ايمان چون خانه است كه اجزا دارد ، و همچنين اسلام چون خانه است ، و كفر نيز چون\r\n\r\n\r\n","description":"","footnote":"\r\n( 1 ) . بقره ، 245 .\r\n","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\nخانه است ؛ پس گاه است كه بنده‌اى مسلمان مىباشد ، پيش از آنكه مؤمن باشد ، و مؤمن نمىباشد ، تا آنكه مسلمان باشد ؛ پس اسلام پيش از ايمان است ، و اسلام با ايمان فىالجمله مشاركت مىكند ؛ پس هرگاه بنده‌اى گناه كبيره‌اى از گناهان كبيره ، يا گناه صغيره‌اى از گناهان صغيره را كه خداى عز و جل از آنها نهى فرموده ، به عمل آورد ، از ايمان بيرون است و نام ايمان از او ساقط باشد ، و ليكن نام اسلام بر او ثابت است ؛ پس اگر توبه كند و استغفار نمايد ، به سوى خانهء ايمان برگردد ، و چيزى او را به سوى كفر بيرون نمىبرد ، مگر انكار و حلال شمردن آنچه حلال نباشد ؛ به اينكه از براى حلال بگويد كه اين حرام است ، و از براى حرام بگويد كه اين حلال است ، و به آن اعتقاد داشته باشد و ديندارى كند ؛ پس در نزد اين عقيده ، از دين اسلام و ايمان بيرون و در كفر داخل باشد ، و به منزلهء كسى است كه داخل حرم شده باشد ، بعد از آن ، داخل خانهء كعبه شود ، و در خانهء كعبه حدثى را واقع ساخته باشد ؛ پس او را از خانهء كعبه و از حرم بيرون مىكنند ، و گردنش را مىزنند ، و به سوى آتش جهنّم باز خواهد گشت » .\r\n1517 / 2 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ، از سماعة بن مهران كه گفت : سؤال كردم او را از ايمان و اسلام ، و به او عرض كردم : آيا در ميانهء اسلام و ايمان فرقى هست ؟ فرمود : « آيا از برايت مَثَل آن را بيان كنم ؟ » راوى مىگويد :\r\nعرض كردم : آن مثل را ايراد فرما . فرمود : « مَثَل ايمان و اسلام ، مثل خانهء كعبهء محرّمه است نسبت به حرم . گاه است كه كسى در حرم مىباشد و در خانهء كعبه نمىباشد ؛ و در كعبه نمىباشد تا آنكه در حرم باشد . و گاه است كه كسى مسلمان مىباشد و مؤمن نمىباشد ، تا آنكه مسلمان باشد » . سماعه مىگويد : عرض كردم : چيزى اين كس را از ايمان بيرون مىبرد ؟\r\nفرمود : « آرى » . عرض كردم : پس او را به سوى چه چيزى مىكشاند ؟ فرمود : « به سوى اسلام يا كفر » . و فرمود : « اگر مردى داخل خانهء كعبه شود و بولش از او رها شود ، او را از خانهء كعبه بيرون مىكنند ، و از حرم بيرون نمىكنند ؛ پس جامهء خود را مىشويد و خود را پاك مىكند .\r\nبعد از آن ، كسى او را از داخل شدن در خانه كعبه منع نمىكند . و اگر مردى داخل خانهء كعبه شود و از روى عناد در آن بول كند ، او را از خانهء كعبه و از حرم بيرون مىكنند و گردنش را مىزنند » .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nباب\r\n\r\n17 . باب « 1 »\r\n1518 / 1 . على بن محمد ، از بعضى از اصحاب خويش ، از آدم بن اسحاق ، از عبدالرّزّاق بن مهران ، از حسين بن ميمون ، از محمد بن سالم ، از امام محمد باقر عليه السلام روايت كرده است كه فرمود : « گروهى در اين قرآن سخن گفتند بىآنكه علم داشته باشند . و بيان آن ، اين است كه خداى - تبارك و تعالى - مىفرمايد :  « هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ »  « 2 » تا آخر آيه كه با ترجمه گذشت « 3 » ؛ پس منسوخات و آنها كه حكم آن بر طرف شده ، از جملهء متشابهات‌اند كه تأويل آنها را غير از خدا و راسخان در علم كسى نمىداند ، و محكمات آنها از جملهء ناسخات‌اند . به درستى كه خداى عز و جل نوح را به سوى قوم خويش فرستاد ، به آنكه بپرستيد خدا را به يگانگى ، و از نافرمانى او بپرهيزيد ، و از عقوبتش بترسيد ، و مرا اطاعت كنيد در هر چه امر و نهى كنم ؛ چه ، طاعت من مقرون به طاعت خدا است . بعد از آن ، ايشان را دعوت نمود به سوى خدا به تنهايى ، و اينكه او را عبادت كنند و چيزى را با او شريك نگردانند . بعد از آن ، پيغمبران عليهم السلام را مبعوث گردانيد بر اين امر ، تا به محمد صلى الله عليه و آله رسيدند ؛ پس ايشان را دعوت نمود به سوى اينكه خدا را بپرستند و چيزى را با او شريك نسازند ، و فرمود :  « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ \r\n\r\n\r\n","description":"","footnote":"\r\n( 1 ) . و كلينى - رضى الله عنه - عنوانى از براى اين باب ذكر نفرموده . و غرض و مقصود از اين باب ، چنانچه از حديث آن ظاهر مىشود ، اين است كه ايمانِ پيش از هجرت پيغمبر ، به جهت ضعف دين و كمى ياور آن ، مجرّد تصديق به توحيد خدا و رسالت محمد صلى الله عليه و آله بوده ، و بعد از هجرت ، به جهت قوّت دين و بسيارى ياوران و شايع شدن احكام در آن ، و صدور وعيد بر آن ، تصديق به ولايت و عمل بر آن علاوه شده ، و فكر به انتفا و نيستى هر يك از اينها متحقّق مىشود . آنكه ايمان به شريعت‌هاى پيش نيز همچنين بوده ، و آنكه بسيارى از اين امّت به سبب ميل دل‌هاى ايشان و رجوع نكردن به سوى رهبران ، متشابهات و منسوخات را پيروى كردند ، و محكمات و ناسخات را ترك نمودند ، و گمان كردند كه ايمان به معنى اوّل است و بس ، و ديگر معنىاى ندارد ، و ندانستند كه آن معنا منسوخ شده و به آن چيز ديگر ضميمه شده است . ( مترجم )\r\n( 2 ) . آل عمران ، 7 .\r\n( 3 ) . اوست كه اين كتاب را بر تو فرو فرستاد كه برخى از آنهاآيه‌هاى محكم و روشن‌است ، و اينها اساس كتابند ، و برخى ديگر متشابه و چند پهلوند . اما كسانى كه به دل ، كژى دارند براى تاويل و فتنه جويى از متشابهات آن پيروى مىكنند ، در حالى كه تاويل حقيقى آن را جز خدا نمىداند . ( مترجم )\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\nابْرهيمَ وَمُوسى وَعيسى أَنْ أَقيمُوا الدّينَ وَلا تَتَفَرَّقُوا فيهِ كَبُرَ عَلَى الْمُشْرِكينَ ماتَدْعُوهُمْ الَيْهِ اللّهُ يَجْتَبى الَيْهِ مَنْ يَشآءُ وَيَهْدى الَيْهِ مَنْ يُنيبَ » « 1 » ؛ پس پيغمبران را به سوى قوم ايشان مبعوث گردانيد ، با تكليف به شهادت دادن به اينكه خدايى نيست ، مگر خدا ، و اقرار كردن به آنچه آن پيغمبر از نزد خدا آورده بود ؛ پس هر كه ايمان آورد و اعتقاد كرد از روى اخلاص ، و بر اين اعتقاد مرد ، خدا به همين او را داخل بهشت گردانيد . و علّت اين ، آن است كه خدا بر بندگان خويش ستم نمىكند . و بيانش آن است كه خدا چنان نبُوَد كه بنده را عذاب كند ، تا آنكه بر آن جناب غلظت و شدّت مىكرد در كشتن و ساير معصيت‌ها ، كه خدا بر خود واجب گردانيده به سبب آنها آتش دوزخ را ، براى كسى كه به آنها عمل كند ، و بر خود لازم ساخته كه فاعل آنها را به جهنّم برد ؛ پس در هنگامى كه هر پيغمبرى را اجابت و اطاعت نمود ، هر كه او را اجابت كرد از قومش از مؤمنان ، از براى هر پيغمبرى از پيغمبران ، شرعت و منهاجى قرار داد - و شرعت و منهاج ، راه و رويه است « 2 » - . و خداى - تعالى - به محمد صلى الله عليه و آله فرمود :  « إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ »  « 3 » ؛ يعنى : « به درستى كه ما وحىكرديم به سوى تو ، چنانچه وحى كرديم به سوى نوح و پيغمبران بعد از او » . و هر پيغمبرى را به عمل كردن به راه و رويّه‌اى امر فرمود ، و از جملهء راه و رويّه‌اى كه خداى عز و جل موسى عليه السلام را به آنها امر فرموده بود ، آن بود كه شنبه‌دارى را كه تعظيم روز شنبه است - بر بنىاسرائيل قرار داد . و تعظيم شنبه آن بود كه در آن عبادت كنند و مشغول كارى نشوند و شكار ماهى نكنند ؛ پس امر چنان بود كه هر كس تعظيم شنبه مىنمود ، و حلال نمىدانست كه آنچه را كه از آن ممنوع بود به جا آورد از ترس خدا ، خدا او را در بهشت داخل مى فرمود ، و هر كه استخفاف به حقّ شنبه مىكرد ، و حلال مىشمرد آنچه را كه خدا بر او حرام گردانيده بود - از عملى كه خدا او را در آن روز ، از\r\n\r\n\r\n","description":"","footnote":"\r\n( 1 ) . شورا ، 13 . براى شما از دين ، همان را تشريع كرد كه به نوح توصيه كرده بود . و آنچه را كه بر تو وحى كرديم وآنچه‌را كه به ابراهيم و موسى و عيسى توصيه كرديم ، اين بود كه دين را بر پا داريد و در آن متفرق نشويد . بر مشركان گران است آنچه كه ايشان را به سويش مىخوانى . خداوند هر كس را بخواهد به سوى خود مىكشد ، و هر كس را كه به او باز گردد به سوى خود ره مىنمايد . ( مترجم )\r\n( 2 ) . و مراد از راه ، شريعت است كه به كتاب معلوم شود . و رويّه ، چيزى است كه از حديث و طريق مفهوم گردد . ( مترجم )\r\n( 3 ) . نساء ، 163 .\r\n","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\nآن نهى فرموده‌بود - ، خداى عز و جل او را داخل آتش جهنّم مىگردانيد . و اين در وقتى بود كه ماهيان را حلال شمردند و آنها را حبس نمودند در روز شنبه و آنها را خوردند . خدا بر ايشان غضب فرمود ، بىآنكه چنان باشند كه به خداوند مهربان شرك آورده باشند ، و نه آنكه در چيزى از آنچه موسى آن را آورده بود ، شك داشته باشند . خداى عز و جل فرموده :  « وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ »  « 1 » ؛ يعنى : « و هر آينه به حقيقت دانستيد احوال آن را كه از حدّ فرمان درگذشتند از قوم شما ، در قيام نمودن به كار شنبه . « 2 » پس گفتيم به ايشان كه باشيد به صورت بوزينگان رانده‌شدگان » .\r\nبعد از آن ، خدا عيسى عليه السلام را مبعوث گردانيد ، با تكليف به گواهى دادن به اينكه خدايى نيست ، مگر خدا ، و اقرار كردن به آنچه آن را از نزد خدا آورده بود ، و از براى ايشان شريعت و راه راست و روشنى قرار داد ؛ پس آن شريعت شنبه را كه به تعظيم آن مأمور بودند ، پس از آن بر هم زد ، و همچنين عامّهء آنچه بر آن بودند ، از راه و رويه‌اى كه موسى عليه السلام آنها را آورده بود ؛ پس هر كه راه عيسى را پيروى ننمود ، خدا او را داخل آتش جهنّم گردانيد ، و هر چند كه آنچه همهء پيغمبران آن را آورده بودند ، آن بود كه چيزى را با خدا شريك نسازند .\r\nبعد از آن ، محمد صلى الله عليه و آله را مبعوث گردانيد ، و آن حضرت ده سال در مكّه تشريف داشت ؛ پس در عرض مدّت آن ده سال « 3 » ، در مكّه كسى نمرد ، كه گواهى دهد به آن كه خدايى نيست ، مگر خدا ، و به آنكه محمد صلى الله عليه و آله رسول خدا است ، مگر آنكه خدا او را داخل بهشت گردانيد به همان اقرارى كه كرد . و آن ايمان تصديق است ، كه غير از تصديق كردن چيزى در آن معتبر نبود . و خدا هيچ‌كس را از آنان كه مردند ، در حالى كه پيرو محمد صلى الله عليه و آله بودند ، بر اين اعتقاد عذاب نفرمود ، مگر كسى كه به خداوند مهربان شرك آورده بود . و مصدّق اين مطلب آن است كه خداى عز و جل در مكّه ، در سورهء بنىاسرائيل بر آن حضرت فرو فرستاد كه :  « وَ قَضى رَبُّكَ \r\n\r\n\r\n","description":"","footnote":"\r\n( 1 ) . بقره ، 65 .\r\n( 2 ) . چه منع فرموده بوديم كه در آن روز شكار ماهى نكنند و از صبح تا شام مشغول عبادت باشند . و ايشان در آن روزبه حيله و جهودبازى ، ماهى مىگرفتند ، چنان چه در تفاسير شرح آن شده . ( مترجم )\r\n( 3 ) . پيامبر اكرم پس از بعثت ، سيزده سال در مكه بودند ، اما تا سه سال مكلف به دعوت آشكار نبودند .\r\n","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً »  « 1 » ، تا قول آن جناب تعالى :  « إِنَّهُ كانَ بِعِبادِهِ خَبِيراً بَصِيراً »  « 2 »\r\n( و حضرت بعد از ذكر آيه مى فرمايد ) : اينها ادب است - يعنى طريقهء پسنديده - . و به اصلاح و پند دادن و آموزانيدن و نهى سبُك كه شدّت و غلظتى در آن نيست ، و بر آن\r\n\r\n\r\n","description":"","footnote":"\r\n( 1 ) . اسرا ، 23 .\r\n( 2 ) . و آنچه از وسط آيه ذكر نشده اين است :         « إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً * وَ اخْفِضْ لَهُما جَناحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً * رَبُّكُمْ أَعْلَمُ بِما فِي نُفُوسِكُمْ إِنْ تَكُونُوا صالِحِينَ فَإِنَّهُ كانَ لِلْأَوَّابِينَ غَفُوراً * وَ آتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ وَ لا تُبَذِّرْ تَبْذِيراً * إِنَّ الْمُبَذِّرِينَ كانُوا إِخْوانَ الشَّياطِينِ وَ كانَ الشَّيْطانُ لِرَبِّهِ كَفُوراً * وَ إِمَّا تُعْرِضَنَّ عَنْهُمُ ابْتِغاءَ رَحْمَةٍ مِنْ رَبِّكَ تَرْجُوها فَقُلْ لَهُمْ قَوْلًا مَيْسُوراً * وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً * إِنَّ رَبَّكَ يَبْسُطُ الرِّزْقَ لِمَنْ يَشاءُ وَ يَقْدِرُ »         ؛ و ترجمهء آيات اين است : و حكم فرمود پروردگار تو به آنكه نپرستيد ؛ يعنى واجب كرد بر تو و امّتانت كه پرستش ننماييد ، مگر او را ، به آنكه نيكويى كنيد با پدر و مادر خويش ، نيكويى كردنى به غايت ، اگر البتّه برسد نزد تو بزرگسالى و كبر سن يكى از ايشان يا هر دو ( يعنى چندان زيست كنند كه پير شوند و محتاج به خدمت تو گردند ) . پس مگو به ايشان كلمهء افّ را ؛ چه آن را كسى مىگويد كه از چيزى به تنگ آمده باشد و يا بر او گران گردد ؛ يعنى چيزى مگو كه دلالت بر دلتنگى كند و از ايشان به تنگ مياى و صحبت ايشان را گران مشمر . ( و تخصيص حال پيرى ، به جهت آن است كه آن حال ، مظنّهء دلتنگى است ؛ نه آنكه حكم پدر و مادر جوان چنين نباشد . ) و بانگ بر ايشان مزن و سخن ايشان را جواب درشت مده ، و بگو به ايشان سخن نيكو از روى ادب و حرمت ( و ايشان را به نام مخوان ، بلكه بگو : اى پدر و اى مادر ) ، و فرو گذار براى ايشان بالِ خوارى و تواضع و فروتنى را ، و با ايشان نهايت عجز و انكسار به عمل آور از فرط مهربانى يا به جهت آن ، و بگو كه پروردگارا ! رحم فرما و ببخشا بر ايشان ، چنان چه پروريدند مرا در حالى كه خُرد بودم ( و مراد اين است كه بر ايشان رحمت كن ، مانند رحمت ايشان بر من ، به تربيت و شفقت و ارشاد . ) پروردگار شما داناتر است به آنچه در دل‌هاى شما است اگر شايستگان باشيد ؛ پس به درستى كه او - سبحانه - از براى بازگردندگان به حضرت او ، آمرزنده بوده و خواهد بود .\r\nو بده خداوندِ خويشى را حقّ او و آنچه بايد به او داده شود ، و بده درويش و رهگذرى را حق ايشان ، و اسراف مكن و مال خود را پراكنده مساز و آن را ميفشان ، مانند افشاندن تخم در غير وجه شرعى ؛ پراكنده ساختنى به غايت . به درستى كه اسراف‌كنندگان و صرف‌نمايندگان مال خود در معاصى برادران ، شياطين و ديوان سركش‌اند ؛ و شيطان ، بسيار منكرِ نعمت و ناسپاس بوده و خواهد بود از براى پروردگار خويش و نعمت او .\r\nو اگر البتّه اعراض كنى از ايشان و روى گردانى از محتاجان ، به جهت انتظار و طلب روزى و رحمتى كه از پروردگار خود آن را اميد دارى كه چون به تو رساند به ايشان دهى ، پس بگو به ايشان گفتارى نرم و نيكو ، و ايشان را دعا كن به فراخى روزى ، و قرار مده دست خود را بربسته به گردن خويش ؛ يعنى بخل و امساك مكن ، و مگشا آن را همهء گشادن ؛ يعنى اسراف مكن ؛ پس بنشينى در حالتى كه سرزنش كرده شده باشى و درمانده و محتاج باشى ، يا ملامت شده و درمانده گردى . به درستى كه پروردگار تو گشاده مىگرداند روزى را از براى هر كه مىخواهد ، و تنگ مىسازد بر هر كه مىخواهد . به درستى كه او - سبحانه به بندگان خود و مصالح ايشان آگاه و بينا بوده و مىباشد ( و مصالح ايشان را او مىداند و آنچه مصلحت ايشان است به عمل مىآورد ، و كسى را زهرهء [ / جرأت 
  ] اعتراض بر او نيست ) . ( اسرا : 23 - 30 ) . ( مترجم )\r\n","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\nوعده‌اى نفرموده كه ايشان را ثوابى كرامت كند ، و بر كسب كردن چيزى از آنچه از آن نهى كرده ، وعيدى ننموده كه ايشان را عقابى فرمايد ؛ بلكه مجرّد امر و نهى و بُكُن مَكُن است . و در همين سوره بعد از آيات مذكوره ، نهى از چيزى چند فرو فرستاد كه بر آنها تحذير فرمودو ايشان را ترسانيد ، و ليكن در باب آنها درشتى نكرد و بر گردن آنها وعيدِ عقاب نفرمود ، و فرمود :          « وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ إِنَّ قَتْلَهُمْ كانَ خِطْأً كَبِيراً * وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا * وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ إِنَّهُ كانَ مَنْصُوراً * وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا * وَ أَوْفُوا الْكَيْلَ إِذا كِلْتُمْ وَ زِنُوا بِالْقِسْطاسِ الْمُسْتَقِيمِ ذلِكَ خَيْرٌ وَ أَحْسَنُ تَأْوِيلًا * وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا * وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا . كُلُّ ذلِكَ كانَ سَيِّئُهُ عِنْدَ رَبِّكَ مَكْرُوهاً * ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً »          « 1 » ؛ يعنى : « و مكشيد فرزندان خود را از ترس درويشى ، و توهّم اينكه مبادا به جهت انفاق بر ايشان فقير و درويش شويد . ما روزى مىدهيم ايشان و شما را ؛ پس براى روزى ايشان مضطرب مباشيد . به درستى كه كشتن ايشان خطايى است بزرگ ؛ چه آن موجب قطع نسل است . و نزديك مشويد به زنا و گرد آن مگرديد . به درستى كه زنا خصلتى است بد و زشت و بسيار قبيح ، و بد راهى است زنا ( چه آن موجب قطع نسل است ، و سبب فتنه و نزاع و قطع حقوق پدران بر فرزندان ) . و مكشيد آن تنى را كه خداى - تعالى - كشتن آن را حرام گردانيده ؛ مانند مسلمانان و اهل ذمّه و معاهدان ، مگر به حكم راستى ( كه قصاص است يا ارتداد يا زنا ، با اجتماع شرايط كشتن ) . و هر كه كشته شود در حالتى كه ستم رسيده باشد ؛ يعنى مستوجب كشتن نباشد ، پس به حقيقت كه قرار داديم از براى ولىّ او و متولّى امر او ، بعد از كشتن او ، تسلّط و قوّتى بر مؤاخذه ، به مقتضاى قتل ، از قصاص و ديه ؛ پس بايد كه ولىّ خون اسراف نكند ، و از اندازه بيرون نرود ( در باب كشتن كشنده ، به آنكه غير كشنده را نكشد ، و كشنده را مثله نكند ، مجملًا آنكه قصاص را به طريق قرارداد شارع به عمل آورد و آنچه خود مىخواهد نكند ) . به درستى كه ولىّ خون يارى داده شده است ؛ چه خدا او را بر\r\n\r\n\r\n","description":"","footnote":"\r\n( 1 ) . اسرا ، 29 - 39 .\r\n","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nكشتن كشنده يا ديه گرفتن مسلّط فرموده ، و همين تسلّط او را بس است . و نزديك مشويد به مال يتيم و طفل بىپدر ، و در آن تصرّف مكنيد ، مگر به طريقه‌اى كه آن طريقه نيكوتر است شرعاً و عرفاً « 1 » ، تا برسد به غايت قوّت خويش ( يعنى به حدّ بلوغ رسد و آثار رشد در او ظاهر شود ) . و وفا كنيد به عهد و پيمانى كه خداى - تعالى - با شما بسته « 2 » . به درستى كه عهد مسئول است و از آن سؤال خواهيد شد ، تا به مقتضاى نقض و وفا با شما رفتار شود . و تمام پيماييد پيمانه را چون بپيماييد ، و بسنجيد به ترازوى راست يا به قپان كه ترازوى بزرگ است . اين تمامْ سنجيدن و راست سنجيدن بهتر است ( از خيانت ) ، و نيكوتر از روى بازگشت و عاقبت « 3 » . و از پىْ مَرو آن چيزى را كه نيست تو را به آن دانشى ، و به گمان تبعيّتِ آن مكن .\r\nبه درستى كه گوش و چشم و دل و همهء اين اعضا از آن پرسيده خواهد شد ( كه از گوش پرسيده شود : چه شنيدى ؟ و از چشم ، چه ديدى ؟ و از دل ، چه دانستى و اعتقاد كردى ؟ ) . و مَرو در زمين از روى مَرَح و سخت شادى كردن ، يا در حالى كه صاحب شادى سخت باشى ؛ يعنى در راه رفتن مَخَرام و متكبّرانه مرو . به درستى كه تو هرگز زمين را به پاى در آن كشيدن و سخت رفتن نمىتوانى شكافت ، و هرگز به كوه‌ها نتوانى رسيد ، از روى درازى . همهء اينها كه مذكور شد ، بدان ( يعنى آنچه نهى از آن شده ، در نزد پروردگار تو كراهت داشته شده است . ) كه پروردگارت آنها را ناخوش دارد ، و او را از آنها بد آيد . اين احكام مذكوره ، از آن چيزى است كه پروردگارت به سوى تو وحى فرمود ، از حكمت و علمى كه شناخت حق است با زيادتى عمل . و فرا مگير با خدا ، خداى ديگر را ؛ پس انداخته شوى در دوزخ ، در حالى كه ملامت كرده شده باشى ، و دور گردانيده شده از رحمت خداى - تعالى - » . و در سورهء   « وَ اللَّيْلِ إِذا يَغْشى »   « 4 » فرو فرستاد كه :    « فَأَنْذَرْتُكُمْ ناراً تَلَظَّى * لا يَصْلاها إِلَّا الْأَشْقَى * الَّذِي كَذَّبَ وَ تَوَلَّى »    « 5 » ؛ يعنى : « پس مىترسانم شما را اى اهل مكّه ! از آتشى كه زبانه مىكشد . در نيايد در آن\r\n\r\n\r\n","description":"","footnote":"\r\n( 1 ) . مانند آنكه به آن معامله كنيد تا اصل مايه براى او بماند ، و ربح آن صرف معاش او شود ، حال آنكه مال يتيم راضبط كنيد ، و غبطهء او را از دست مدهيد ، و در آن بىوجه شرعى تصرّف مكنيد . ( مترجم )\r\n( 2 ) . از تكاليف شرعيّه ، يا به عهدى كه با يكديگر بسته‌ايد ، و يا به عهدى كه با خدا مىبنديد از عهد و نذر ويمين . ( مترجم )\r\n( 3 ) . يعنى خوش فرجام‌تر است .\r\n( 4 ) . ليل ، 1 .\r\n( 5 ) . ليل ، 14 - 16 .\r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n( يعنى به طريق دوام و لزوم ) ، مگر بدبخت‌ترى كه ( حق را ) تكذيب كرد و روى بگردانيد ( از اطاعت مفروضه ) و پشت به آن نمود » . و حضرت فرمود : « اين اشقى كه خدا وعده دخول جهنّم به او داده ، مشرك است . و در سورهء   « إِذَا السَّماءُ انْشَقَّتْ »   « 1 » ، فرو فرستاد كه :       « وَ أَمَّا مَنْ أُوتِيَ كِتابَهُ وَراءَ ظَهْرِهِ . فَسَوْفَ يَدْعُوا ثُبُوراً * وَ يَصْلى سَعِيراً * إِنَّهُ كانَ فِي أَهْلِهِ مَسْرُوراً * إِنَّهُ ظَنَّ أَنْ لَنْ * يَحُورَ بَلى »       « 2 » ؛ يعنى : « و امّا آنكه داده شود نامهء كردار خويش را از پس پشتش به دست چپ ، پس زود باشد كه بخواند ؛ يعنى آواز دهد هلاكت را و گويد : واثبوراه ! « 3 » و درآيد در آتش افروخته . به درستى كه او در ميان كسان خود شادمان ( و به مال فانى و جاه ناپايدار ، به جهت فرطِ غرور شادان ) بود ، و يا فارغ بود از روزِ شمار . به درستى كه او گمان برده كه هرگز بازنگردد ، و او را بعث و نشورى نباشد . آرى ! » ( او را بازگشت خواهد بود ) . حضرت فرمود :\r\n« اين كس كه مذكور شد ، مراد از آن مشرك است .\r\nو در سورهء تبارك فرو فرستاد كه :   « كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ * قالُوا بَلى قَدْ جاءَنا نَذِيرٌ فَكَذَّبْنا وَ قُلْنا ما نَزَّلَ اللَّهُ مِنْ شَيْءٍ »   « 4 » ؛ يعنى : « در هر زمان كه گروهى انداخته شوند در دوزخ ، خازنان آن ؛ يعنى مالك و اعوان سؤال كنند از ايشان كه : آيا بيم‌كننده‌اى به نزد شما نيامد ؟ و پيغمبرى بر شما مبعوث نشد كه شما را از خدا و عذاب او بترساند ؟ گويند :\r\nآرى ، به تحقيق آمدند ما را پيغمبران ترساننده ؛ پس ايشان را به دروغ نسبت داديم و گفتيم :\r\nخدا فرو نفرستاده هيچ چيز از آنچه شما مىگوييد » . و حضرت فرمود : « اين گروه مشركانند .\r\nو در سورهء واقعه فرو فرستاد : «    وَ أَمَّا إِنْ كانَ مِنَ الْمُكَذِّبِينَ الضَّالِّينَ * فَنُزُلٌ مِنْ حَمِيمٍ * وَ تَصْلِيَةُ جَحِيمٍ »    « 5 » ؛ يعنى : « و امّا اگر مرده ، از جملهء تكذيب‌كنندگان گمراهان باشد ، پس او را است پيشكشى در قبر ، از آب گرم كرده در دوزخ ، و درآوردن در آتش سوزان در روز قيامت » . و حضرت فرمود : « اين گروه مشركانند . و در سورهء حاقّه فرو فرستاد :     « وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ * وَ لَمْ أَدْرِ ما حِسابِيَهْ * يا لَيْتَها كانَتِ الْقاضِيَةَ * ما أَغْنى    \r\n\r\n\r\n","description":"","footnote":"\r\n( 1 ) . انشقاق ، 1 .\r\n( 2 ) . انشقاق ، 8 - 15 .\r\n( 3 ) . و اين كلام ، طلب هلاكت است ؛ يعنى اى هلاكت ! كجايى كه رخ نمىنمايى ؟ بيا كه بسيار به تو مشتاقم و از نيستىتو غمناك . ( مترجم )\r\n( 4 ) . ملك ، 9 و 10 .\r\n( 5 ) . واقعه ، 92 - 94 .\r\n","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n عَنِّي مالِيَهْ »  « 1 » تا قول آن جناب :  « إِنَّهُ كانَ لا يُؤْمِنُ بِاللَّهِ الْعَظِيمِ »  « 2 » » و ترجمهء آن ، اين است : « و امّا آنكه داده شود نوشتهء خويش و نامهء اعمالش را به دست چپش ، بعد از آنكه بر بدىهاى خود واقف شود ، بگويد - از روى ندامت - : اى كاشكى كه داده نمىشدم نامهء خود را ، و نمىدانستم كه حساب من چيست ! اى كاش آن مردنى كه در دنيا به آن مُردم ، حكم‌كننده بود به فناى ابدى ، يا قطع‌كنندهء امر من ، تا زنده نمىشدم ، ( يا حكم‌كننده به مردن من ، كه الحال مىمردم ) ! دفع نكرد از من عذاب را ، مال من و آنچه مرا بود ، . . . به درستى كه او در دنيا چنان بود كه ايمان نمىآورد به خداى بزرگوار ، كه مستحقّ عظمت و بزرگوارى است » .\r\nو حضرت فرمود : « اين مشرك است .\r\nو در سورهء طسم [ / شعرا 
  ] فرو فرستاد كه :      « وَ بُرِّزَتِ الْجَحِيمُ لِلْغاوِينَ * وَ قِيلَ لَهُمْ أَيْنَ ما كُنْتُمْ تَعْبُدُونَ * مِنْ دُونِ اللَّهِ هَلْ يَنْصُرُونَكُمْ أَوْ يَنْتَصِرُونَ * فَكُبْكِبُوا فِيها هُمْ وَ الْغاوُونَ * وَ جُنُودُ إِبْلِيسَ أَجْمَعُونَ »      « 3 » ؛ يعنى : « و ظاهر ساخته شود دوزخ از براى گمراهان ، تا در آن نظر كنند و مكان‌هاى خود را ببينند . و گفته شود به ايشان بر وجه عتاب و سرزنش ، كه كجايند آنچه پيوسته آن را مىپرستيديد از غير خدا . يعنى كجايند خدايان شما كه به آنها اميدوار بوديد ؟ ! آيا هيچ يارى مىدهند شما را به دفع عذاب از شما ؟ ! يا انتقام مىكشند از براى شما ، از كسى كه شما را عذاب مىكند ؟ ! يا ممتنع مىشوند از عذاب خود و آن را از خود دفع مىتوانند كرد ؟ ! پس نگون‌سار گردانيده شوند در دوزخ ، ايشان و گمراهان و لشكرهاى شيطان ، همهء ايشان » .\r\nو حضرت فرمود : « لشكرهاى شيطان ، ذرّيّهء اويند از شياطين . و قول خدا كه حكايت است از قول ايشان :  « وَ ما أَضَلَّنا إِلَّا الْمُجْرِمُونَ »  « 4 » ؛ يعنى : « و گمراه نگردانيدند ما را و بر ضلالت نداشتند ، مگر گناهكاران » . مقصود از آن مشركان‌اند ، كه اين گروه به ايشان اقتدا كردند و ايشان را بر شركى كه داشتند پيروى نمودند . و ايشان قوم محمدند صلى الله عليه و آله ، و يكى از يهود و\r\n\r\n\r\n","description":"","footnote":"\r\n( 1 ) . حاقّه ، 25 - 28 . و آنچه از آيه ذكر نشده اين است :     « هَلَكَ عَنِّي سُلْطانِيَهْ * خُذُوهُ فَغُلُّوهُ * ثُمَّ الْجَحِيمَ صَلُّوهُ * ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ »     ؛ و كم و نابود گشت از من تسلّط و فرمانروايى من . بعد از آن ، خطاب به زبانيه رسد : بگيريد او را ؛ پس او را غل كنيد ؛ يعنى دست و پاى او را بر گردن او بنديد ؛ پس آن‌گاه درآوريد او را در آتش بزرگ . بعد از آن ، در زنجيرى كه گزِ ( / درازى ) آن هفتادگز ( / ذرع ) است ، او را داخل كنيد و در آن درآوريد ؛ يعنى آن را بر بدن او بپيچيد تا هيچ حركت نتواند كرد ، و در شرح آن غير از اين نيز گفته‌اند . ( مترجم )\r\n( 2 ) . حاقّه ، 33 .\r\n( 3 ) . شعرا ، 91 - 95 .\r\n( 4 ) . شعرا ، 99 .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\nنصارى در ايشان داخل نيستند . و مصدّق اين ، قول خداى عز و جل است :  « كَذَّبَتْ قَبْلَهُمْ قَوْمُ نُوحٍ »  « 1 » ؛ يعنى : « تكذيب كردند پيش از ايشان قوم نوح » .  « كَذَّبَ أَصْحابُ الْأَيْكَةِ »  « 2 » ؛ يعنى : « تكذيب كردند ياران ايكه « 3 » » .  « كَذَّبَتْ قَوْمُ لُوطٍ »  « 4 » ؛ يعنى : « تكذيب كردند قوم لوط » . « 5 » و حضرت بعد از ذكر سه فرقه‌اى مزبوره مى فرمايد : « در ايشان ، يهودان - كه گفتند : عُزَير پسر خدا است - داخل نيستند و نه نصارا - كه گفتند : مسيح پسر خدا است - . و زود باشد كه خدا يهود و نصارى را داخل جهنّم گرداند ، و هر گروهى را به كردارهاى ايشان داخل آتش گرداند .\r\nو قول ايشان : و گمراه نكردند ما را ، مگر گناهكاران ؛ زيرا كه ايشان ما را به سوى راه خويش دعوت كردند . در معنى همان قول خداى عز و جل است در باب ايشان ، در هنگامى كه ايشان را جمع فرموده به سوى آتش ، يا در آن جمع فرموده :  « قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ ، »  « 6 » تا قول آن جناب كه :  « كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً »  « 7 » » . « 8 » و حضرت مى فرمايد : تا آنكه چون به يكديگر رسند در دوزخ همهء ايشان ، بعضى ازايشان از بعضى بيزارى جويد ، كه از يكديگر بيزار شوند و يكديگر را لعنت كنند . و بعضى ازايشان خواهد كه بر بعضى حجّت آورد و غالب گردد ، به جهت اميدوارى گشايش و خلاص ، تا آنكه رها شوند از بزرگى آنچه بر ايشان فرود آمده ، و حال آنكه آن وقت ، وقت ابتلاء و امتحان و پذيرفتن بهانه و هنگام نجات نيست . و اين آيات و امثال\r\n\r\n\r\n","description":"","footnote":"\r\n( 1 ) . حج ، 42 ؛ ص ، 12 ؛ غافر ، 5 ؛ ق ، 12 ؛ قمر ، 9 .\r\n( 2 ) . شعرا ، 176 .\r\n( 3 ) . و « ايكه » ، بيشه‌اى بود نزديك مدائن و در آن اشجار و اثمار بسيار بود .\r\n( 4 ) . شعرا ، 160 .\r\n( 5 ) . و ظاهر اين است كه مراد حضرت عليه السلام اين باشد كه خدا در همين سوره ، بعد از آنچه مذكور شد ، قصّهء امّت‌هاى سالفه را جدا ذكر فرموده ؛ مانند قوم نوح و عاد و ثمود و قوم لوط و اصحاب ايكه ، و حضرت عاد و ثمود را ذكر نفرموده ؛ زيرا كه مقصود ، تخصيص مجرمان است . و ذكر آنچه ذكر فرموده كفايت مىكند . ليكن در قصهء نوح ، لفظ قَبْلَهُمْ موجود نيست و در جاى ديگر از قرآن چنين كلامى هست . ( مترجم )\r\n( 6 ) . اعراف ، 39 .\r\n( 7 ) . اعراف ، 38 .\r\n( 8 ) . و در قرآن در سورهء اعراف ،  « كُلَّما »  تا  « جَمِيعاً »  ، پيش از لفظ « قالَتْ » است . و ترجمهء آن به ترتيب قرآن اين است : « در هر زمان كه درآيند گروهى در دوزخ ، لعنت كنند مانند خويش را ( كه هم‌دينان ايشان باشند ) ، تا آنكه چون به يكديگر رسند در دوزخ همهء ايشان ، گويند آن گروهى كه پس‌روان ايشان بوده‌اند در دنيا ، يا از پى درآيندگان ايشان در دوزخ ، براى آنان كه پيشوايان ايشان‌اند كه : اى پروردگار ما ! اين گروه گمراه كردند ما را ، پس بده به ايشان عذابى دو چندان كه ما را هست از آتش دوزخ ؛ يكى براى گمراهى و يكى براى گمراه كردن ديگران . ( مترجم )\r\n","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\nاينها ، از آن چيزى است كه خدا آن را در مكّه فرو فرستاد ، كه خدا داخل آتش جهنّم نمىگرداند ، مگر كسى را كه مشرك باشد .\r\nپس چون خداى - تعالى - محمد صلى الله عليه و آله را رخصت داد در باب بيرون آمدن از مكّه به سوى مدينه ، اسلام بر پنج چيز بنا شد : گواهى دادن به آنكه خدايى نيست ، مگر خدا ، و آنكه محمد صلى الله عليه و آله بنده و رسول او است ، و به پا داشتن نماز و دادن زكات و حجّ خانه كعبه و روزهء ماه مبارك رمضان . و حدود و قسمت كردن ميراث‌ها را بر او فرو فرستاد ، و خبر داد آن حضرت را به همهء گناهانى كه خدا بر آنها و به سبب آنها آتش جهنّم را واجب گردانيده ، از براى كسى كه به آنها عمل كند و يكى از آنها را مرتكب گردد .\r\nو در بيان كشندهء مؤمن فرو فرستاد :  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً »  « 1 » ؛ يعنى : « و هر كه بكشد مؤمنى را به عمد و قصد ، پس جزاى او دوزخ است ، در حالتى كه جاويد است در آن ، و خدا بر او خشم گرفته و او را لعنت كرده ؛ يعنى رانده و از رحمت خود دور گردانيده ، و آماده ساخته از براى او عذاب بزرگى را » . و حضرت فرمود : « خدا مؤمن را لعنت نمىكند . خداى عز و جل فرموده :   « إِنَّ اللَّهَ لَعَنَ الْكافِرِينَ وَ أَعَدَّ لَهُمْ سَعِيراً خالِدِينَ فِيها أَبَداً لا يَجِدُونَ وَلِيًّا وَ لا نَصِيراً »   « 2 » ؛ يعنى : « به درستى كه خدا كافران را لعنت كرده ، و آماده گردانيد از براى ايشان آتش افروخته را ، در حالتى كه جاويد باشندگان‌اند در آن هميشه . نيابند دوستى و نه ياورى را كه ايشان را بيرون آورد ، يا عذاب را از ايشان باز دارد » . و حضرت مىفرمايد : « و چگونه اين حكم بسته به مشيت و خواست خدا باشد ( و تقدير آيه قتل اين شود كه ، اگر خدا خواهد چنين مىكند و اگر نخواهد نمىكند ) ، و حال آنكه در هنگامى كه جهنّم را به او جزا داده ، غضب و لعنت را به او ملحق ساخته ، و اين كلام ظاهر گردانيده كه آنها كه ملعون‌اند در كتاب خدا ، كيان‌اند . و فرو فرستاده در باب مال يتيم و هر كه آن را از روى ستم بخورد كه :  « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً »  « 3 » ؛ يعنى : « به درستى كه آنان كه مىخورند مال‌هاى يتيمان را از روى ستمكارى و ناحق ، جز اين نيست كه مىخورند در شكم‌هاى خويش آتشى را ؛ يعنى آنها را پر مىسازند از آتش . زود باشد كه درآيند يا درانداخته شوند در آتشى افروخته » . و حضرت فرمود : « بيان اين مطلب آن است كه خورندهء مال يتيم مىآيد در روز\r\n\r\n\r\n","description":"","footnote":"\r\n( 1 ) . نساء ، 93 .\r\n( 2 ) . احزاب ، 64 و 65 .\r\n( 3 ) . نساء ، 10 .\r\n","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\nقيامت ، و حال آنكه آتش در شكمش زبانه مىكشد ، تا آنكه زبانهء آتش از دهانش بيرون آيد ، و اهل موقف كه در صحراى قيامت جمع‌اند ، همه او را بشناسند كه خورندهء مال يتيم است . و در باب كيل فرو فرستاده كه :   « وَيْلٌ لِلْمُطَفِّفِينَ »   « 1 » ؛ يعنى : « واى بر كاهندگان در كيل و وزن » . « 2 »\r\nو حضرت مىفرمايد : « خدا ويل را از براى كسى قرار نداد ، تا آنكه او را كافر ناميد .\r\nخداى عز و جل فرموده‌است :  « فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ »  « 3 » ؛ يعنى : « پس واى بر آنها كه كافر شدند از وقت حاضر شدن در روز بزرگ كه روز قيامت است ، و يا از مشاهدهء احوال آن روز ، يا شهادت در آن روز » .\r\nو در باب عهد و پيمان فرو فرستاد كه :  « إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ »  « 4 » ؛ يعنى :\r\n« به درستى كه آنها كه مىفروشند و بدل مىكنند عهدى را كه با خدا بسته‌اند ، و سوگندهاى خويش را كه ياد مىكنند به بهايى اندك كه متاع حقير دنيا است ، اين گروه ، هيچ بهره‌اى نيست از براى ايشان ، در آخرت و ثواب آن . و خدا با ايشان سخن نكند ، و به سوى ايشان ننگرد در روز قيامت ؛ يعنى به ايشان خوارى رساند ، و بر ايشان غضبناك باشد ، و ايشان را پاك نسازد از پليدى گناه ، يا بر ايشان ثنا نكند ، و ايشان را مدح نفرمايد ، و از براى ايشان است عذابى دردناك يا دردآورنده » . و حضرت مىفرمايد : « خلاق به معنى نصيب و بهره است ؛ پس آنكه او را در آخرت هيچ بهره‌اى نباشد ، به چه چيز داخل بهشت مىشود . و در مدينه فرو فرستاد كه :  « الزَّانِي لا يَنْكِحُ إِلَّا زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ »  « 5 » ؛ يعنى : « مرد زناكار نكاح نمىكند ، مگر زن زناكار يا شرك‌آورنده‌اى را ، و زن زناكار به نكاح درنياورد او را ، مگر مرد زناكار يا شرك‌آورنده‌اى ، و حرام گردانيده شده است اين نكاح بر مؤمنان « 6 » » . و حضرت مىفرمايد : « پس خدا مرد زناكار را مؤمن ، و زن زناكار را مؤمنه نناميد . و رسول خد صلى الله عليه و آله فرمود - و اهل علم در آن شك ندارند كه آن حضرت\r\n\r\n\r\n","description":"","footnote":"\r\n( 1 ) . مطففين ، 1 .\r\n( 2 ) . و ويل ، كلمه‌اى است جامع جميع بدىها ؛ يعنى انواع عذاب و عتاب و شدّت محنت .\r\n( 3 ) . مريم ، 37 .\r\n( 4 ) . آل عمران ، 77 .\r\n( 5 ) . نور ، 3 .\r\n( 6 ) . و آيا حكم اين آيه منسوخ است يا حرمت ، حرمت تنزيهى است ، يا اعتياد به اين امر حرام است ، خلاف‌است . ( مترجم )\r\n","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\nفرموده‌است - : زناكننده زنا نمىكند در هنگامى كه زنا مىكند ، و حال آنكه او مؤمن باشد . و دزد دزدى نمىكند در هنگامى كه دزدى مىكند ، و حال آنكه او مؤمن باشد ( يعنى هيچ‌يك از دزد و زناكار ، در هنگام زنا و دزدى ، مؤمن نيستند ) ؛ زيرا كه چون اين عمل را به فعل آورد ، خدا ايمان را از او دور مىكند ، چنانچه پيراهن را از تن مىكند .\r\nو در مدينه فرود آمد :   « وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَ لا تَقْبَلُوا لَهُمْ شَهادَةً أَبَداً وَ أُولئِكَ هُمُ الْفاسِقُونَ * إِلَّا الَّذِينَ تابُوا مِنْ بَعْدِ ذلِكَ وَ أَصْلَحُوا فَإِنَّ اللَّهَ غَفُورٌ رَحِيمٌ »   « 1 » ؛ يعنى : « و آن كسانى كه رمى مىكنند زنان محصنه را ؛ يعنى بالغهء عاقله‌اى كه آزاد و مسلمان و عفيفه باشد ، و ايشان را به زنا نسبت مىدهند ، بعد از آن چهار گواه عادل نمىآورند ، پس بزنيد ايشان را هشتاد تازيانه ، و قبول مكنيد از براى ايشان ، شهادتى را هرگز در هيچ باب . و آن گروه ، ايشان‌اند كه فاسقان‌اند ، مگر آنان كه توبه كردند بعد از اين فسق و صالح شدند و خويش را به صلاح آوردند ، تا رسم فسق از ايشان برخاست ؛ پس به درستى كه خدا آمرزنده‌اى است مهربان » . و حضرت مىفرمايد : « خدا او را دور گردانيده است - در مدّتى كه بر سر افترا و دروغ خويش مانده باشد - ، از آنكه به ايمان ناميده شود ، و كسى او را مؤمن بنامد . خداى عز و جل فرموده‌است :  « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ »  « 2 » ؛ يعنى : « آيا كسى كه مؤمن باشد ، چون كسى است كه فاسق باشد ؟ مؤمنان و فاسقان برابر نيستند ؛ يعنى در شرف و رتبه ، يا جزا و مثوبه » . و حضرت مىفرمايد : « و خدا او را منافق قرار داده . خداى عز و جل فرموده است :  « إِنَّ الْمُنافِقِينَ هُمُ الْفاسِقُونَ »  « 3 » ؛ يعنى : « به درستى كه منافقان ، ايشان فاسقان‌اند » .\r\nو مىفرمايد : « نيز خدا او را از دوستان شيطان قرار داده . خداى عز و جل فرموده است :  « إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ »  « 4 » ؛ يعنى : « و ياد كن آن وقتى را كه گفتيم به فرشتگان كه سجده كنيد به جهت آدم ؛ پس سجده كردند ، مگر شيطان كه از جن بود ؛ يعنى بنىجان ؛ پس بيرون رفت از فرمان پروردگار خويش و عاصى شد » . و حضرت مىفرمايد : « و نيز خدا او را ملعون قرار داده ؛ پس فرموده است :   « إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ * يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ »   « 5 » ؛\r\n\r\n\r\n","description":"","footnote":"\r\n( 1 ) . نور ، 4 و 5 .\r\n( 2 ) . سجده ، 18 .\r\n( 3 ) . توبه ، 67 .\r\n( 4 ) . كهف ، 50 .\r\n( 5 ) . نور ، 23 و 24 .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\nيعنى : « به درستى كه آنان كه رمى مىكنند و دشنام به زنا مىدهند زنان محصنه را ، كه بىخبران‌اند از آنچه در بارهء ايشان مىگويند ، و مؤمنه‌اند كه به خدا و رسول گرويده‌اند ، لعنت كرده شدند در دنيا و آخرت ، و از براى ايشان است عذابى بزرگ ، در روزى كه گواهى دهد بر ايشان ، زبان‌ها و دست‌ها و پاىهاى ايشان ، به آنچه عمل مىكردند » . و حضرت مىفرمايد :\r\n« و چنان نيست كه اعضا و جوارح بر مؤمنى گواهى دهند ، جز اين نيست كه گواهى مىدهند بر كسى كه واجب شده باشد بر او سخن وعيد كه مشعر است به عذاب . و امّا مؤمن نوشتهء عملش به دست راستش عطا مىشود . خداى عز و جل فرموده است :  « فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا »  « 1 » » . و در قرآن  « فَمَنْ أُوتِيَ »  بدون أَمَّا است ؛ يعنى : « پس آنان كه داده شوند نوشتهء عمل خويش را به دست راستِ ايشان ، پس آن گروه مىخواند نوشتهء خويش را از روى بهجت و مسرّت ، و بر ايشان ستم نشود در مزد ايشان ، به مقدار پوستى كه در شكم استخوان خرما باشد - و مراد از آن چيزى است كه كم باشد - ؛ چه كمتر از آن نيز بر ايشان ستم نشود » .\r\nو حضرت مىفرمايد : « سورهء نور بعد از سورهء نساء فرستاده شد ، و مصدِّق اين مطلب آن است كه خداى عز و جل بر حضرت پيغمبر در سورهء نساء فرو فرستاده كه :  « وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا »  « 2 » ؛ يعنى : « و آن زنانى كه بيايند به خصلت زشت - كه زنا است - از زنان شما ، پس گواه طلب كنيد بر ايشان در فعل بد ايشان - كه زنا است - ، چهار شاهد مقبول الشّهاده را از شما ؛ پس اگر شهادت دادند ، پس آن زنانِ زناكننده را نگاه داريد در خانه‌ها و ايشان را حبس كنيد ، تا وقتى كه مرگْ ايشان را فرا گيرد ، و مدّت عمر ايشان را به سر آورد و بميراند ، يا آنكه خدا از براى ايشان راهى قرار دهد » . و حضرت مىفرمايد : « راهى كه خداى عز و جل فرموده اين است :    « سُورَةٌ أَنْزَلْناها وَ فَرَضْناها وَ أَنْزَلْنا فِيها آياتٍ بَيِّناتٍ لَعَلَّكُمْ تَذَكَّرُونَ * الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ »    « 3 » ؛ يعنى : « اين سوره‌اى است از قرآن كه فرو فرستاديم آن را از عالم بالا به وساطت جبرئيل ، و واجب كرديم آن را ؛ يعنى آنچه را كه\r\n\r\n\r\n","description":"","footnote":"\r\n( 1 ) . اسرا ، 71 .\r\n( 2 ) . نساء ، 15 .\r\n( 3 ) . نور ، 1 و 2 .\r\n","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\nدر آن ذكر شده از احكام ، و فرو فرستاديم در آن آيت‌هاى روشن را كه واضحة الدّلالة است بر مقصود . شايد كه شما پند پذير شويد و از محرّمات الهى بپرهيزيد . و از جملهء آنچه در آن است ، اين است كه مرد زناكننده كه محصن نباشد ( و زن زناكننده ) ، بزنيد هر يك از اين دو را صد تازيانه . و بايد كه فرا نگيرد شما را نسبت به ايشان ، مهربانى و شفقت در دين خدا و طاعت او ، اگر چنان هستيد كه ايمان داريد به خدا و روز آخر كه روز قيامت است . و بايد كه حاضر شوند عذاب ايشان را - كه عبارت است از اجراى حدّ خدا بر ايشان - ، گروهى از مؤمنان كه بر وقت اقامهء آن طائفه‌اى از ايشان حضور داشته باشند ( اگرچه يك مؤمن باشد ) » .\r\n1519 / 2 . محمد بن يحيى ، از احمد بن محمد ، از محمد بن اسماعيل ، از محمد بن فضيل ، از ابوالصّبّاح كنانى ، از امام محمد باقر عليه السلام روايت كرده است كه فرمود : « به اميرالمؤمنين عليه السلام عرض شد : آيا كسى كه گواهى دهد به آنكه خدايى نيست ، مگر خدا ، و آنكه محمد رسول خدا صلى الله عليه و آله است ، مؤمن باشد ؟ فرمود : پس واجباتى كه خدا قرارداد فرموده در كجا است ؟ ! »\r\nو ابوالصّبّاح مىگويد : و نيز از آن حضرت شنيدم كه مىفرمود : « على عليه السلام مكرّر مىفرمود :\r\nاگر ايمان ، سخن - يعنى شهادتين - مىبود ، روزه و نماز و حلال و حرام در آن فرود نمىآيد » .\r\nو نيز مىگويد : به خدمت امام محمد باقر عليه السلام عرض كردم : در نزد ما گروهى هستند كه مىگويند : چون كسى شهادت دهد كه خدايى نيست ، مگر خدا ، و آنكه محمد رسول خدا صلى الله عليه و آله است ، مؤمن است . فرمود : « پس چرا حدود بر ايشان جارى مىشود و ايشان را حدّ مىزنند ؟\r\nو چرا دست‌هاى ايشان بريده مىشود ؟ و خداى عز و جل خلقى را نيافريده كه بر او از مؤمن گرامىتر باشد ؛ زيرا كه فرشتگان خدمتكاران مؤمنان‌اند . و به درستى كه همسايگى خدا از براى مؤمنان ، و بهشت از براى مؤمنان ، و حورالعين از براى مؤمنان است » . بعد از آن فرمود :\r\n« چيست باك آنكه واجبات را انكار مىكند ، و حالش چون است كه كافر مىباشد » ؛ يعنى اگر ايمان محض شهادتين باشد ، نبايد كه منكِر واجباتْ كافر باشد ، و حال آنكه او را كافر مىدانند .\r\n1520 / 3 . على بن ابراهيم ، از محمد بن عيسى ، از يونس ، از سلام جعفى روايت كرده است كه گفت : امام جعفر صادق عليه السلام را سؤال كردم از ايمان . فرمود : « ايمان آن است كه خدا اطاعت شود و هيچ نافرمانى نشود » .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\nباب در بيان اينكه ايمان پراكنده و متفرق شده است از براى . . .\r\n\r\n18 . باب در بيان اينكه ايمان پراكنده و متفرق شده است از براى همهء اندام بدن\r\n1521 / 1 . على بن ابراهيم ، از پدرش ، از بكر بن صالح ، از قاسم بن بريد روايت كرده است كه گفت : حديث كرد ما را ابوعمرو زبيرى ، از امام جعفر صادق عليه السلام و گفت : به آن حضرت عرض كردم : اى عالم ! مرا خبر ده كه كدام يك از عمل‌ها در نزد خدا بهتر است .\r\nفرمود : « آنچه خدا چيزى را قبول نمىفرمايد ، مگر به آن » .\r\nعرض كردم : آن چه چيز است ؟ فرمود : « ايمان به خدايى كه هيچ خدايى غير از او نيست ، درجه‌اش از همهء عمل‌ها بالاتر ، و منزلتش از همهء آنها بزرگوارتر ، و بهره‌اش از آنها بلندتر است » .\r\nراوى مىگويد : عرض كردم : آيا مرا خبر نمىدهى از ايمان ، كه آيا گفتار و كردار است يا گفتارى است بىكردار ؟ فرمود : « ايمان ، همهء آن كردار است ، و گفتار ، پاره‌اى از آن كردار است به چيزى كه از جانب خدا واجب است و در كتاب خدا ظاهر ، و نور آن روشن و حجّت آن ثابت است ، و كتاب خدا از برايش به آن گواهى مىدهد و او را به سوى آن مىخواند » .\r\nراوى مىگويد : عرض كردم : فداى تو گردم ! آن را از براى من وصف كن تا من آن را بفهمم . فرمود : « ايمان ، حالت‌ها و درجه‌ها و طبقه‌ها و منزل‌ها است ؛ پس بعضى از آن ، ايمانى است تمام كه تماميّت آن به انتها رسيده ، و پاره‌اى از آن ، ايمانِ ناتمامى است كه ناتمامى آن ظاهر و هويدا است ، و برخى از آن ، ايمان راجح و افزونى است كه افزونى آن زيادتى دارد » . عرض كردم : ايمان ، ناتمام مىباشد و كم و زياد مىشود ؟ ! فرمود : « آرى » .\r\nعرض كردم : اين چگونه مىشود ؟ فرمود : « زيرا كه خداى - تبارك و تعالى - ايمان را بر همهء اندام فرزند آدم واجب گردانيده و آن را بر آنها قسمت فرموده و در آنها پراكنده نموده ؛ پس هيچ عضوى از اعضاى او نيست ، مگر آنكه از جانب ايمان گماشته شده بر چيزى كه غير از آن چيزى است كه عضو ديگر كه مانند آن است بر آن گماشته شده ؛ پس از جملهء آن اعضا ، دل او است كه به آن درمىيابد و دانش به هم مىرساند و مىفهمد ، و آن پادشاه بدن او است كه همهء اين اعضا در چيزى وارد نمىشوند و از چيزى باز نمىگردند ، مگر از رأى و فرمانى كه از او ناشى شده باشد . و از جملهء آنها ، چشم‌هاى او است كه به آنها مىبيند ، و گوش‌هاى او است كه به آنها مىشنود ، و دست‌هاى او است كه به آنها سخت مىگيرد ، و پاهاى او است كه به آنها\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\nمىرود ، و فرج او است كه جماع كردن از جانب آن است ، و زبان او است كه به آن مىگويد ، و سر او است كه روى او در آن است ؛ پس هيچ عضوى از اين اعضا نيست ، مگر آن‌كه از جانب ايمان به چيزى موكّل شده است كه غير از آن چيزى است كه عضو ديگر كه مانند آن است به آن موكّل شده است ، به آنچه از جانب خداى - تبارك اسمه - واجب است ، كه كتاب خدا به آن از براى اينها سخن مىگويد ، و به آن بر اينها گواهى مىدهد . پس بر دل واجب ساخته ، غير از آنچه بر گوش واجب ساخته ، و بر گوش واجب ساخته ، غير از آنچه بر چشم‌ها واجب ساخته ، و بر چشم‌ها واجب ساخته ، غير از آنچه بر زبان واجب ساخته ، و بر زبان واجب ساخته ، غير از آنچه بر دست‌ها واجب ساخته ، و بر دست‌ها واجب ساخته ، غير از آنچه بر پاىها واجب ساخته ، و بر پاىها واجب ساخته ، غير از آنچه بر فرج واجب ساخته ، و بر فرج واجب ساخته ، غير از آنچه بر رو ( / چهره ) واجب ساخته ؛ پس آنچه بر دل واجب شده است ازايمان ، اقرار و معرفت و اعتقاد و رضا و تسليم است به اينكه خدايى نيست ، مگر خدا ، در حالتى كه تنها است و او را شريكى نيست ، و در حالى كه خدايى است يگانه كه عديل و نظير ندارد ، و زن و فرزندى را فرا نگرفته ، و اينكه محمد بنده و رسول او است - صلوات اللَّه عليه و آله - ، و اقرار به آنچه از نزد خدا آمده ؛ خواه پيغمبر باشد و خواه كتاب .\r\nو اين مجمل آن چيزى است كه خدا بر دل واجب گردانيده از اقرار و معرفت ، و اين كار دل است . و اين است معنى قول خداى عز و جل :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً »  « 1 » ؛ و ترجمهء تمام آيه اين است كه : « كى ( / چه كسى ) كافر مىشود به خدا از پس ايمان خويش ، مگر كسى كه به جور بر آن داشته شود ، و دلش آرميده باشد به ايمان ، و عقيده‌اش متغيّر نگردد . و ليكن هر كه بگشايد به كفر سينهء خود را و به آن اعتقاد كند ، پس بر ايشان است خشم سختى از خدا ، و از براى ايشان است عذابى بزرگ » . و خداى - تعالى - فرموده :  « أَلا بِذِكْرِ اللَّهِ تَطْمَئِنُّ الْقُلُوبُ »  « 2 » ؛ يعنى : « بدانيد و آگاه باشيد ! كه دل‌هاى مؤمن به ياد خدا آرام مىگيرد » . و فرموده است :  « الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ »  « 3 » ؛ يعنى : « آن كسانى كه ايمان آوردند به دهان‌هاى خويش ، و ايمان نياورد دل‌هاى ايشان » . و فرموده :  « إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ »  « 4 » ؛ يعنى : « اگر آشكار كنيد\r\n\r\n\r\n","description":"","footnote":"\r\n( 1 ) . نحل ، 106 .\r\n( 2 ) . رعد ، 28 .\r\n( 3 ) . مائده ، 41 .\r\n( 4 ) . بقره ، 284 .\r\n","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\nآنچه را كه در دل‌هاى شما است يا نهان سازيد آن را ، خدا شما را به آن محاسبه مىكند ؛ پس مىآمرزد هر كه را كه خواهد ، و عذاب مىكند هر كه را كه خواهد » . و حضرت فرمود : « اين ، آن چيزى است كه خداى عز و جل بر دل واجب ساخته از اقرار و معرفت ، و همين عملِ آن است ، و آن سَرِ ايمان است . و خدا گفتار را بر زبان واجب گردانيده ، و آنكه تعبير و بيان كند از دل ، به آنچه بر آن بسته شده و اعتقاد نموده و به آن اقرار كرده . خداى - تبارك اسمه - فرموده است :\r\n « وَ قُولُوا لِلنَّاسِ حُسْناً »  « 1 » ؛ يعنى : « و بگوييد از براى مردمان گفتار نيكو و ايشان را به راه راست دلالت نماييد » . و فرموده :  « قُولُوا آمَنَّا بِالَّذِي أُنْزِلَ إِلَيْنا وَ أُنْزِلَ إِلَيْكُمْ وَ إِلهُنا وَ إِلهُكُمْ واحِدٌ وَ نَحْنُ لَهُ مُسْلِمُونَ »  « 2 » ؛ يعنى : « بگوييد كه ايمان آورديم به خدا ، و آنچه فرو فرستاده شده است به سوى ما ، و آنچه فرو فرستاده شده است به سوى شما . و خداى ما و خداى شما يكى است . و ما از براى او گردن نهندگانيم » . و چنين آيه‌اى در قرآن نيست . و در سورهء عنكبوت است كه :  « وَ قُولُوا آمَنَّا بِالَّذِي أُنْزِلَ إِلَيْنا وَ أُنْزِلَ إِلَيْكُمْ »  تا آخر آيه . يعنى : « و بگوييد كه ايمان آورديم به آن چيزى كه فرو فرستاده شده است به سوى ما ، و فرو فرستاده شده است به سوى شما » . تا آخر آنچه مذكور شد . و حضرت فرمود : « اين ، آن چيزى است كه خدا بر زبان واجب گردانيده ، و همين عملِ او است .\r\nو بر گوش واجب گردانيده كه دورى گزيند از داشتن خويش ، به آنچه خدا آن را حرام گردانيده ، و آنكه اعراض كند از آنچه او را حلال نيست ، از آنچه خداى عز و جل از آن نهى فرموده است ، و از ميل دادن خويش به سوى آنچه خداى عز و جل را به خشم مىآورد . و در اين باب فرموده :  « وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ »  « 3 » ؛ يعنى : « و به تحقيق كه خدا فرو فرستاده بر شما در كتاب خويش كه قرآن است - يعنى در سورهء انعام‌از آن ، آنكه چون بشنويد آيت‌هاى خدا را ، در حالتى كه گرويده نشود به آنها و ريشخند شود به آنها ، پس منشينيد با ايشان ، تا آنكه فرو روند در سخنى غير از آن » . بعد از آن ، خداى عز و جل موضع فراموشى را استثنا فرموده و از اين حكم بيرون نموده و فرموده :  « وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ »  « 4 » ؛ يعنى : « و اگر فراموش گرداند شيطان بر تو اعراض كردن از ايشان را ، پس منشين بعد از ياد كردنت سخن خدا را ، با گروه ستمكاران » . و فرموده :   « فَبَشِّرْ عِبادِ * الَّذِينَ يَسْتَمِعُونَ الْقَوْلَ  \r\n\r\n\r\n","description":"","footnote":"\r\n( 1 ) . بقره ، 83 .\r\n( 2 ) . عنكبوت ، 46 .\r\n( 3 ) . نساء ، 140 .\r\n( 4 ) . انعام ، 68 .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »  « 1 » - كه ترجمهء آن گذشت « 2 » - ، و خداى عز و جل فرموده است :      « قَدْ أَفْلَحَ الْمُؤْمِنُونَ * الَّذِينَ هُمْ فِي صَلاتِهِمْ خاشِعُونَ * وَ الَّذِينَ هُمْ عَنِ اللَّغْوِ مُعْرِضُونَ * وَ الَّذِينَ هُمْ لِلزَّكاةِ فاعِلُونَ »      « 3 » ؛ يعنى : « به حقيقت كه رستگار شدند مؤمنان ؛ آنان كه ايشان در نماز خويش خاشع و ترسانند ، و آنان كه ايشان از آنچه بيهوده و بىفايده است در گفتار و كردار رو گردانند ، و آنان كه ايشان از براى زكات كنندگانند » « 4 » ؛ و فرموده :\r\n وَ إِذا سَمِعُوا اللَّغْوَ أَعْرَضُوا عَنْهُ وَ قالُوا لَنا أَعْمالُنا وَ لَكُمْ أَعْمالُكُمْ »  « 5 » ؛ يعنى : « و چون شنوند سخن بيهوده و باطل را ، روى بگردانند از آن و گويند : از براى ما است كردارهاى ما و از براى شما است كردارهاى شما » . و فرموده :  « وَ إِذا مَرُّوا بِاللَّغْوِ مَرُّوا كِراماً »  « 6 » ؛ يعنى : « و چون اين بندگان پسنديده به چيز بيهوده و ناپسنديده‌اى بگذرند ، بگذرند در حالتى كه كريمان و بزرگواران باشند ؛ يعنى نفس خود را گرامى دارند و در آنجا نايستند » . و حضرت فرمود : « اين ، آن چيزى است كه خدا بر گوش واجب گردانيده از ايمان ، و آن ، اين است كه گوش ندهد به آنچه از براى آن حلال نيست . و همين ، عملِ آن است . و آن از جملهء ايمان و پاره‌اى از آن است .\r\nو بر چشم واجب گردانيده كه نظر نكند به آنچه خدا بر آن حرام گردانيده ، و آنكه رو بگرداند از آنچه خدا از آن نهى فرموده ، از آنچه برايش حلال نيست . و همين ، عملِ آن است . و آن از جملهء ايمان و پاره‌اى از آن است . و خداى - تبارك و تعالى - فرموده :  « قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ »  « 7 » ؛ يعنى : « بگو به مؤمنان تا چشم فرو خوابانند ، و بدن‌هاى خويش را بپوشند از ديدن نامحرم ، و نگاه دارند فرج‌هاى خود را ، و آن را از نامحرم بپوشند » . و حضرت فرمود : « پس خدا ايشان را نهى فرموده از آنكه به عورت‌هاى ايشان نظر كنند ، و از آنكه مردى به فرج برادرش نظر كند ، و فرج خود را\r\n\r\n\r\n","description":"","footnote":"\r\n( 1 ) . زمر ، 17 و 18 .\r\n( 2 ) . و بشارت ده بندگان مرا ، آنان كه سخن را مىشنوند و نيكوترين آن را دنبال مىكنند اينان كسانىاند كه خدا هدايتشان نموده و اينان‌اند خردمندان . ( مترجم )\r\n( 3 ) . مؤمنون ، 1 - 4 .\r\n( 4 ) « . يعنى در اين فعل كه عبارت است از زكات دادن ، اهتمام و شدّتى دارند . و مراد از زكات ، قدرى از مال كه آن رابيرون مىكنند ، نيست . ( مترجم )\r\n( 5 ) . قصص ، 55 .\r\n( 6 ) . فرقان ، 72 .\r\n( 7 ) . نور ، 30 .\r\n","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\nمحافظت كند از آنكه به سوى آن نظر شود . و فرموده :  « وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ »  « 1 » ؛ يعنى : « و بگو به زنان مؤمنه تا چشم‌هاى خود را فرو خوابانند ، و ديده‌هاى خويش را از ديدن نامحرم بپوشانند ، و نگاه دارند فرج‌هاى خود را » . و حضرت فرمود : « يعنى از آنكه يكى از زنان به فرج خواهر خود نظر كند ، و فرج خود را محافظت نمايد از آنكه به سوى آن نظر شود » . و فرمود : « هر چيز [ كه 
  ] در قرآن مذكور است ازنگاه‌داشتن فرج ، مراد از آن نگاه‌داشتن آن است از زنا ، مگر اين آيه ، كه مراد از آن نگاه‌داشتن فرج است ازنظر و پوشيدن آن .\r\nبعد از آن ، در آيه‌اى ديگر آنچه را كه بر دل و زبان و گوش و ديده واجب گردانيده ، جمع نموده و در رشتهء سخن كشيده و فرموده :  « وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ »  « 2 » ؛ يعنى : « و نبوديد شما كه در دل داشته باشيد و نهان كرده و پوشيده باشيد ، در آن كه گواهى دهد بر شما گوش‌هاى شما ، و نه ديدهاى شما ، و نه پوست‌هاى شما » . و حضرت فرمود : « مقصود از پوست‌ها ، فرج‌ها و ران‌ها است . و فرموده : «  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  « 3 » » كه ترجمهء آن گذشت . و حضرت فرمود : « اين است آنچه خدا بر چشم‌ها واجب گردانيده ، از فرو خوابانيدن ديده از آنچه خدا حرام گردانيده . و اين ، عملِ آنها است . و آن‌از جملهء ايمان و پاره‌اى از آن است . و بر دست‌ها واجب گردانيده كه به آنها به عنف گرفته نشوند ، و حركت داده نشوند به سوى آنچه خدا حرام گردانيده . و آنكه به آنها بطش و گرفتن سخت به عمل آيد و حركت داده شوند به سوى آنچه خداى عز و جل به آن امر فرموده . و بر دست‌ها چيزى چند واجب گردانيده : از صدقه دادن ، و صلهء رحم به جا آوردن ، و به ايشان عطا كردن ، و جهاد در راه خدا ، و طهارت از براى نمازها . و فرموده :  « يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ »  « 4 » يعنى : « اى كسانى كه ايمان آورده‌ايد ! چون خواهيد كه برخيزيد به نماز ، و محدِث [ / بى وضو 
  ] باشيد ، پس بشوييد روىهاى خود را و\r\n\r\n\r\n","description":"","footnote":"\r\n( 1 ) . نور ، 31 .\r\n( 2 ) . فصّلت ، 22 .\r\n( 3 ) . اسرا ، 26 .\r\n( 4 ) . مائده ، 6 .\r\n","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\nدست‌هاى خود را تا آرنج‌ها ؛ يعنى در حالتى كه دست‌ها تا آرنج‌ها باشد . « 1 » و مسح كنيد بعض از سرها و پاىهاى خود را تا به استخوان‌ها [ ى 
  ] برآمده از ميان قدم ( چنانچه اكثر علما گفته‌اند ، يا تا اصل ساق ، چنانچه بعضى گفته‌اند ) » . و خدا فرموده :  « فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً حَتَّى تَضَعَ الْحَرْبُ أَوْزارَها »  ؛ « 2 » يعنى : « پس هرگاه ببينيد در كارزار آنان را كه كافر شده‌اند ، پس بزنيد گردن‌هاى ايشان را ، و ايشان را بكشيد تا آنكه چون ايشان را بسيار كشتيد ، پس محكم كنيد بند را ؛ يعنى بعد از اسير كردن ايشان ، تا نگريزند ؛ پس يا منّت مىگذاريد بر ايشان ، منّت گذاشتنى بعد از آن ، و يا فداء مىگيريد از ايشان ، فداء گرفتنى ؛ يعنى شما مخيّريد ميان منّت گذاشتن و فداء گرفتن ، تا جنگ سنگينىهاى خود را بر زمين گذارد ؛ يعنى اهل جنگ اسلحهء خود را بگذارند » . و حضرت فرمود : « اين است آنچه خدا بر دست‌ها واجب گردانيده ؛ زيرا كه زدن از كار آنهااست .\r\nو بر پاىها واجب گردانيده كه به آنها رفتن به سوى چيزى از نافرمانىهاى خداى عز و جل به عمل نيايد ، و بر آنها رفتن به سوى آنچه خداى عز و جل را خوشْنود سازد ، واجب ساخته و فرموده :  « وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا »  « 3 » . و فرموده‌كه :\r\n « وَ اقْصِدْ فِي مَشْيِكَ وَ اغْضُضْ مِنْ صَوْتِكَ إِنَّ أَنْكَرَ الْأَصْواتِ لَصَوْتُ الْحَمِيرِ »  « 4 » ؛ يعنى : « و ميانه‌رو باش در رفتن خويش ، كه تند و آهسته مرو ، و فرو خوابان و كم گردان راز آواز خويش ، و فرياد مكن و نعره مزن . به درستى كه ناخوش‌ترين آوازها ، هر آينه آواز خران است » .\r\nوفرمود : « خدا در باب آنچه دست‌ها و پاىها بر نفس خويش و بر صاحبان خويش شهادت مىدهند ، از آنكه آنها آنچه را كه خداى عز و جل به آن امر فرموده و آن را بر ايشان واجب نموده ضايع كرده‌اند ، فرموده كه :  « الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ »  « 5 » ؛ يعنى : « آن روز مهر مىگذاريم بر دهان‌هاى ايشان ، و سخن مىگويند با ما\r\n\r\n\r\n","description":"","footnote":"\r\n( 1 ) . نه تا دوش ، و نه تا بند دست ، و نه تا اصل انگشتان ؛ چه دست در همهء اينها استعمال مىشود ؛ پس آرنج‌ها ، غايت‌ِمراد از دست است ، نه [ غايت 
  ] شستن ، چنانچه سنّيان فهميده‌اند . و مراد اين است كه اين قدر از دست را در وضو بشوييد . و شستن متعارف از بالا به پايين آمدن است ، نه به‌عكس ؛ پس وضوسازنده به طريقه‌اى كه در غير وضو دست خود را مىشويد ، در وضو نيز مىشويد . و اگر غير آن واجب مىبود ، خداى - تعالى - اشعارى مى فرمود . و آنچه توهّم مىشود كه آيه ظاهر در مذهب سنّيان است ، محض خطا است . ( مترجم )\r\n( 2 ) . محمد ، 4 .\r\n( 3 ) . اسرا ، 37 .\r\n( 4 ) . لقمان ، 19 .\r\n( 5 ) . يس ، 65 .\r\n","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nدست‌هاى ايشان ، و گواهى مىدهند پاىهاى ايشان ، به آنچه بودند در دنيا كه كسب مىكردند » . و حضرت فرمود : « اين نيز از جملهء آن چيزى است كه خدا بر دست‌ها و پاىها واجب ساخته ، و همين ، عمل آنها است . و آن از جملهء ايمان و پاره‌اى از آن است .\r\nو بر رو واجب گردانيده سجده كردن را از براى او در شب و روز در اوقات نمازها . و فرموده كه :  « يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ »  « 1 » » . و حضرت فرمود : « اين فريضه ، فريضه‌اى است جامع و مشتمل بر فعل رو و دست‌ها و پاىها .\r\nو در جاى ديگر ( يعنى سورهء جن ) فرموده كه :  « وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً »  « 2 » » . « 3 » و ترجمهء هر دو آيه مذكور شد . و حضرت فرمود : « يعنى در آنچه خداى - تعالى - بر اعضا واجب گردانيده ، از طهارت و نماز در آنها . و بيان اين ، آن است كه : چون خداى عز و جل پيغمبر صلى الله عليه و آله خود را از بيت المقدس كه قبلهء او بود ، به سوى كعبه گردانيده و آن را قبلهء او قرار داد ، بر او فرو فرستاد كه :  « وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ »  « 4 » ؛ يعنى : « و خداى - تعالى - چنان نيست كه ضايع گرداند ايمان شما را . به درستى كه خدا نسبت به مردمان ، به غايت مهربان و بخشاينده است » . و حضرت فرمود : « پس خدا نماز را ايمان ناميد » ، چنانچه در تفاسير بيان آن مذكور است . و فرمود : « هر كه خداى عز و جل را ملاقات كند و اعضا و جوارح خود را محافظت كرده باشد ، و هر عضوى از اعضاى او به آنچه خداى عز و جل بر آن واجب گردانيده وفا نموده باشد ، ملاقات مىكند خداى عز و جل را ، در حالتى كه ايمانش به سر حدّ كمال است ، و چنين كسى از اهل بهشت است . و هر كه در چيزى از آنها خيانت كرده باشد ، يا تجاوز نموده باشد از آنچه خداى عز و جل در آنها امر فرموده ، خدا را ملاقات كند و ايمانش كم و ناتمام باشد » . راوى مىگويد : عرض كردم : ناتمامى و تمامى ايمان را فهميدم ، اما زياد شدن آن از كجا آمد و از چه معلوم شد ؟ فرمود : « قول خداى عز و جل :   « وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ * وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ »   « 5 » ؛ يعنى : « و چون فرو فرستاده شود سوره‌اى\r\n\r\n\r\n","description":"","footnote":"\r\n( 1 ) . حج ، 77 . اى مؤمنان ركوع كنيد و سجده بگذاريد و خدايتان را عبادت كنيد ، شايد رستگار شويد . ( مترجم )\r\n( 2 ) . جن ، 18 .\r\n( 3 ) . سجده‌ها ويژه خدا است پس كس ديگرى را با خدا مخوانيد . ( مترجم )\r\n( 4 ) . بقره ، 143 .\r\n( 5 ) . توبه ، 124 و 125 .\r\n","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\nبا پاره‌اى از قرآن ، پس از جملهء منافقان كسى هست كه مىگويد با منافقى ديگر از روى انكار و ريشخند ، يا با ضعفاى مؤمنان كه : كدام يك از شما ، اين سوره ، ايمان او را افزود و زياد نمود ؟\r\nخداى - تعالى - در جواب او فرمود : پس امّا آنان كه ايمان آورده‌اند ، پس اين سوره ايمان ايشان را زياد كرد ، و حال آنكه ايشان شاد مىشوند به نزول آن . و امّا آنان كه در دل‌هاى ايشان بيمارى شك و نفاق است ، پس اين سوره پليدى ايشان را افزود ، در حالى كه آن پليدى منضمّ است به پليدى ايشان كه پيش از آن داشتند » . و فرموده :  « نَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  « 1 » ؛ يعنى : « ما قصّه مىكنيم و مىخوانيم بر تو خبر ايشان را - يعنى اصحاب كهف - به راستى و دوستى . به درستى كه ايشان جوانان و مؤمنانى چند بودند كه ايمان آوردند به پروردگار خويش ، و زياد كرديم راه‌نمونى ايشان را » . و حضرت فرمود : « و اگر ايمان ، همهء آن يكى بود كه هيچ زيادتى و نقصانى در آن نبود ، يكى از مؤمنان را بر ديگرى فضيلت و زيادتى نبود ، و هر آينه نعمت‌ها در آن برابر بود ، و مردمان همه مساوى بودند ، و تفضيل و افزونى دادن بعضى ازايشان بر بعضى باطل بود ، و ليكن به تمامى ايمان ، مؤمنان داخل بهشت مىشوند ، و به زيادتى در ايمان ، مؤمنانى كه داخل بهشت مىشوند ، از يكديگر به درجات در نزد خدا افزون مىآيند ، كه هر كه ايمانش بيشتر ، درجه‌اش در نزد خدا رفيع‌تر باشد . و آنان كه در محافظت اجزاى ايمان كوتاهى كردند ، و حقّ آن را ضايع نمودند ، به نقصانِ ايمان داخل آتش جهنّم خواهند شد » .\r\n1522 / 2 . چند نفر از اصحاب ما روايت كرده‌اند ، از احمد بن محمد بن خالد ، از پدرش و محمد بن يحيى ، از احمد بن محمد بن عيسى و هر دو از برقى ، از نضر بن سويد ، از يحيى بن عمران حلبى ، از عبيداللَّه بن حسن ، از حسن بن هارون كه گفت : امام جعفر صادق عليه السلام براى من اين آيه را خواند كه :  « إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  « 2 » . و فرمود :\r\n« گوش سؤال مىشود از آنچه شنيده ، و ديده ، از آنچه ديده و به سوى آن نظر كرده ، و دل ، از آنچه بر آن بسته و اعتقاد نموده » .\r\n1523 / 3 . ابوعلى اشعرى ، از محمد بن عبدالجبّار ، از صفوان يا غير او ، از علا ، از محمد بن مسلم ، از امام جعفر صادق عليه السلام روايت كرده است كه گفت : آن حضرت را سؤال\r\n\r\n\r\n","description":"","footnote":"\r\n( 1 ) . كهف ، 13 .\r\n( 2 ) . اسرا ، 36 .\r\n","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nكردم از ايمان كه چه چيز است ؟ فرمود : « گواهى دادن به اينكه خدايى نيست ، مگر خدا ، و اقرار به آنچه از نزد خدا آمده ، و آنچه در دل‌ها در استقرار و قرار داشته باشد از تصديق كردن به آن » . راوى مىگويد : عرض كردم : آيا گواهى دادن ، عمل نيست ؟ فرمود : « بلى ، عمل است » . عرض كردم كه : عمل از جملهء ايمان و جزء آن است ؟ فرمود : « آرى ، ايمان نمىباشد ، مگر به عمل ، و عمل بعضى از آن است . و ايمان ثابت نمىشود ، مگر به عمل » .\r\n1524 / 4 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از عبداللَّه بن مسكان ، از بعضى از اصحاب خويش ، از امام جعفر صادق عليه السلام كه گفت :\r\nبه آن حضرت عرض كردم : اسلام چيست ؟ فرمود : « دين خدا نامش اسلام است . و آن دين خدا بود ، پيش از آنكه شما باشيد ، چنان چه هستيد ، و بعد از آنكه باشيد ؛ پس هر كه به دين خدا اقرار كند ، مسلمان است ، و هر كه عمل كند به آنچه خداى عز و جل به آن امر فرموده ، مؤمن است » .\r\n1525 / 5 . از او ، از پدرش ، از نضر بن سويد ، از يحيى بن عمران حلبى ، از ايّوب بن حر از ابوبصير روايت است كه گفت : در خدمت امام محمد باقر عليه السلام بودم كه سلّا « 1 » به آن حضرت عرض كرد كه : خيثمة بن ابىخيثمه ما را از تو حديث مىكند كه تو را از اسلام سؤال كرده و تو فرموده‌اى كه : اسلام را مىخواهى بدانى ؟ هر كه رو به قبلهء ما آورد ، و به آنچه ما گواهى مىدهيم گواهى دهد ، و عبادتى كه ما مىكنيم بكند ، و دوست ما را دوست دارد ، و با دشمن ما دشمنى نمايد ، مسلمان است . فرمود : « خيثمه راست گفته است » . عرض كردم : و نيز مىگويد : تو را از ايمان سؤال كرده و تو فرموده‌اى كه : آن ايمان به خداست ، و تصديق كردن به كتاب خدا ، و آنكه خدا را نافرمانى نكند يا آن جناب نافرمانى نشود . فرمود : « خيثمه راست گفته است » .\r\n1526 / 6 . محمد بن يحيى ، از احمد بن محمد بن عيسى ، از ابن‌ابىعمير ، از جميل بن درّاج روايت كرده است كه گفت : امام جعفر صادق عليه السلام را سؤال كردم از ايمان . فرمود : « ايمان ، گواهى دادن است به اينكه خدايى نيست ، مگر خدا ، و به آنكه محمد رسول خدا است » .\r\nجميل مىگويد : عرض كردم : آيا اين گواهى ، عمل نيست ؟ فرمود : « بلى ، عمل است » .\r\n\r\n\r\n","description":"","footnote":"\r\n( 1 ) . سلام بن ابى عمره از ياران موثق امام باقر و امام صادق عليهما السلام بوده است ، ر . ك : فهرست نجاشى ، شماره 502 .\r\n","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\nعرض كردم : پس عمل از جملهء ايمان و جزء آن است ؟ فرمود : « ايمان از براى گواهىدهنده ثابت نمىشود ، مگر به عمل . و عمل ، بعضى ازايمان است » .\r\n1527 / 7 . بعضى از اصحاب ما ، از على بن عبّاس ، از على بن يسرّ ، از حمادّ بن عثمان يا حمّاد بن عمرو نصيبى روايت كرده است كه گفت : مردى از امام جعفر صادق عليه السلام سؤال نمود و عرض كرد : اى عالم ! مرا خبر ده كه كدام يك از عمل‌ها در نزد خدا بهتر است ؟ فرمود :\r\n« آنچه خدا هيچ عملى را قبول نمىفرمايد ، مگر به آن » . سائل عرض كرد : آن چه چيز است ؟\r\nفرمود : « ايمان به خدا ، كه آن درجه‌اش از همهء عمل‌ها بالاتر ، و بهره‌اش از آنها بلندتر ، و منزله‌اش از آنها بزرگوارتر است » .\r\nمن عرض كردم : مرا خبر ده از ايمان ، كه آيا گفتار و كردار است ، يا گفتارى است بىكردار ؟ و فرمود : « ايمان ، همهء آن كردار است ، و گفتار ، پاره‌اى از آن كردار است به وجوبى كه از جانب خدا است ، و آن را در كتاب خويش بيان فرموده ، و نور آن روشن و حجّت آن ثابت است ، و كتاب خدا به آن گواهى مىدهد و به سوى آن مىخواند » . به آن حضرت عرض كردم كه : اين را از براى من وصف كن تا من آن را بفهمم . فرمود : « ايمان ، حالت‌ها و درجه‌ها و طبقه‌ها و منزل‌ها است ؛ پس بعضى از آن ، ايمانى است تمام كه تماميّت آن به انتها رسيده ، و پاره‌اى از آن ، ايمانى است ناتمام كه ناتمامى آن به انتها رسيده ، و برخى از آن ، ايمانى است زائد كه زيادتى آن افزونى دارد » .\r\nعرض كردم : ايمان ، تمام مىباشد و زياد و كم مىشود ؟ فرمود : « آرى » . عرض كردم : اين چگونه است ؟ فرمود : « به درستى كه خداى - تبارك و تعالى - ايمان را بر همهء اعضاى فرزندان آدم واجب گردانيده ، و آن را بر آنها قسمت فرموده ، و بر آنها تفريق نموده ؛ پس هيچ عضوى از اعضاى ايشان نيست ، مگر آنكه از جانب ايمان گماشته است بر چيزى ، كه غير از آن چيزى است كه عضو ديگر كه مانند آن است بر آن گماشته شده ؛ پس از جملهء آن اعضا ، دل او است كه به آن درمىآيد و دانش به هم مىرساند و مىفهمد ، و آن پادشاه بدن او است كه همهء اين اعضا در چيزى وارد نمىشوند و از چيزى به آن نمىگردند ، مگر از رأى و فرمانى كه از او ناشى شده باشد . و از جملهء آنها دست‌هاى او است كه به آنها سخت مىگيرد ، و پاىهاى او است كه به آنها مىرود ، و فرج او است كه جماع كردن از جانب آن است ، و زبان او است كه نوشته را به آن مىگويد و به آن بر اينها گواهى مىدهد ، و چشم‌هاى او است كه به آنها مىبيند ، و گوش‌هاى او است كه به آنها مىشنود . و بر دل واجب ساخته ، غير از آنچه بر زبان واجب\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\nساخته ، و بر زبان واجب ساخته ، غير از آنچه بر چشم‌ها واجب ساخته ، و بر چشم‌ها واجب ساخته ، غير از آنچه بر گوش واجب ساخته ، و بر گوش واجب ساخته ، غير از آنچه بر دست‌ها واجب ساخته ، و بر دست‌ها واجب ساخته ، غير از آنچه بر پاىها واجب ساخته ، و بر پاىها واجب ساخته ، غير از آنچه بر فرج واجب ساخته ، و بر فرج واجب ساخته ، غير از آنچه بر رو واجب ساخته . و امّا آنچه بر دل واجب ساخته از ايمان ، اقرار و معرفت و تسليم و تصديق و اعتقاد و رضا است به اينكه خدايى نيست ، مگر خدا ، در حالتى كه تنها است و او را شريكى نيست ، و يگانه و پناه نيازمندان است ، و هيچ زن و فرزندى را فرا نگرفته ، و آنكه محمد صلى الله عليه و آله بنده و رسول او است » . « 1 »\r\n1528 / 8 . محمد بن حسن ، از بعضى از اصحاب ما ، از اشعث بن محمد ، از محمد بن حفص بن خارجه روايت كرده است كه گفت : شنيدم از امام جعفر صادق عليه السلام كه مى فرمود ، در حالى كه مردى آن حضرت را از قول طائفه مرجئه در كفر و ايمان سؤال نموده و عرض كرده بود كه : ايشان بر ما حجّت مىآورند و استدلال مىكنند و مىگويند كه : چنانچه كافر در نزد ما كافر است ، در نزد خدا همچنين مىيابيم مؤمن را كه چون به ايمان خويش اقرار كند ، در نزد خدا مؤمن است . فرمود : « سبحان اللَّه . چگونه اين دو چيز برابر مىتوانند بود ، و حال آنكه كفر اقرارى است از بنده ؛ پس او را بعد از اقرارش تكليف به شاهد نمىكنند و اين رنج را بر او نمىگذارند . و ايمان ادّعا است ، و جائز و ممضى نيست ، مگر به شاهد ، و شاهدِ اين ادّعا ، عمل و نيّت مدّعى است ؛ پس هرگاه اين دو شاهد متفّق باشند و اختلافى در ميان آنها نباشد ، بنده در نزد خدا مؤمن است . و كفر به هر جهتى از اين جهات سه‌گانه موجود است ؛\r\nخواه نيّت و اعتقاد باشد ، و خواه گفتار ، و خواه كردار . و جميع احكام بر گفتار و كردار جارى مىشود ، نه بر اعتقاد ؛ پس چه بسيار است كه كسى مؤمنان از برايش به ايمان گواهى مىدهند ، و احكام مؤمنان بر او جارى مىشود ، و حال آنكه او در نزد خدا كافر است . و آنكه احكام مؤمنان را بر او جارى ساخته ، نظر به ظاهر گفتار و گفتار او درست كرده و به حق و صواب رسيده [ است 
  ] » .\r\n\r\n\r\n","description":"","footnote":"\r\n( 1 ) . و مخفى نماند كه اين حديث صدر حديثى است كه پيش از اين مذكور شد ، و چون فىالجمله اختلافى در ميانهء آنها بود ، لهذا حواله ننمود . ( مترجم )\r\n","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\nباب در بيان پيشى گرفتن به سوى ايمان\r\n\r\n19 . باب در بيان پيشى گرفتن به سوى ايمان\r\n1529 / 1 . على بن ابراهيم ، از پدرش ، از بكر بن صالح ، از قاسم بن بريد روايت كرده است كه گفت : حديث كرد ما را ابوعمرو زبيرى ، از امام جعفر صادق عليه السلام و گفت : به آن حضرت عرض كردم : ايمان ، درجه‌ها و منزل‌ها است كه مؤمنان در آنها در نزد خدا از يكديگر افزون مىآيند ؟ فرمود : « آرى » . عرض كردم كه : از براى من وصف كن - خدا تو را رحمت كند ! - تا من آن را بفهمم . فرمود : « خدا در ميان مؤمنان مسابقه قرار داد كه در درجات و عرض ميدان ايمان بر يكديگر پيشى گيرند ، و چيزى چند در ميان آورد كه هر كدام از ايشان كه پيشى گيرد به آنها رسد ، چنانچه در ميان اسبان در روز گروبندى ، سَبَق « 1 » قرار مىدهند .\r\nبعد از آن ، ايشان را افزونى داد ، به اندازهء درجات ايشان در پيشى گرفتن به سوى او ؛ پس هر مردى را از ايشان بر درجهء پيشى او و اندازهء آن قرار داد ، و در آن درجه او را از حقّى كه دارد هيچ كم نمىكند ، و هيچ پيشى گرفته‌اى بر پيشىگيرندهء پيشى نگيرد ، و هيچ مفضولى بر فاضل تقدّم نجويد . و به اين ، پيشينيان اين امّت و پسينيان ايشان از يكديگر افزون آمدند . و اگر پيشىگيرنده‌اى به سوى ايمان را زيادتى بر پيشى گرفته شده نبود ، در آن هنگام ، آخر اين امّت به اوّل ايشان مىرسيد . آرى ، و بر ايشان پيشى نيز مىگرفتند ، هرگاه از براى آنكه به سوى ايمان پيشى گرفته زيادتى نبوده باشد ، بر آنكه از آن كاهلى نموده و در آخر بوده . و ليكن خدا به درجات ايمان ، پيشىگيرندگان را مقدّم داشته ، و به كاهلى و تأخير از ايمان ، صاحبان تقصير و كوتاهى را به تأخير انداخته ؛ زيرا كه ما مىيابيم از جملهء مؤمنان كه از پسينيان‌اند ، كسى را كه عملش از پيشينيان بيشتر و نماز و روزه و حجّ و زكات و جهاد و خرج كردن مالش در راه خدا از ايشان بيشتر است . و اگر سابقه‌اى چند كه مؤمنان به آنها بر يكديگر در نزد خدا غالب مىشوند نمىبود ، هر آينه پسينيان به سبب بسيارى عمل ، بر پيشينيان مقدّم بودند ، و ليكن خداى عز و جل اباء و امتناع فرموده كه درجهء آخر ايمان به اوّل آن برسد ، و آنكه خدا او را مؤخّر داشته در آنها مقدّم شود ، يا آنكه او را مقدّم داشته در آنها مؤخر شود » . عرض كردم :\r\nمرا خبر ده از آنچه خداى عز و جل مؤمنان را به سوى آن خوانده ، از پيشى گرفتن بر يكديگر به سوى ايمان . فرمود : « قول خداى عز و جل است كه :  « سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها \r\n\r\n\r\n","description":"","footnote":"\r\n( 1 ) . و سبق - به فتح سين و ياء - ، چيزى است كه به سابق و پيشىگيرنده دهند ، و آن را خطير نيز گويند .\r\n","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ »  « 1 » ؛ يعنى : « پيشى گيريد بر يكديگر به سوى موجب آمرزش كه از جانب پروردگار شما باشد ، و به سوى استحقاق بهشتى كه پهناى آن چون پهناى آسمان و زمين است ( و مراد از آن نهايت وسعت است [ كه 
  ] ) آماده شده است از براى آنان كه ايمان آوردند به خدا و رسولان او » . و فرموده :   « وَ السَّابِقُونَ السَّابِقُونَ أُولئِكَ الْمُقَرَّبُونَ »   « 2 » و ترجمهء آن مذكور شد . و فرموده :  « وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ »  « 3 » ؛ يعنى : « و پيشىگيرندگان پيشينيان ؛ يعنى آنان كه پيشى گرفتند بر مؤمنان در ايمان ، از مهاجران و انصار ، و آنان كه پيروى كردند ايشان را به طاعت و ايمان . خدا خشنود شد از ايشان ، و ايشان خشنود شدند از او » . و حضرت فرمود : « پس خدا آغاز فرموده به مهاجران پيشينيان بر اندازهء درجهء سبقت ايشان ، بعد از آن انصار را در مرتبهء دويم ذكر فرموده ، و پيروان ايشان را در احسان در مرتبهء سيم ياد نموده ، و هر گروهى را از ايشان بر اندازه‌اى در جهاد و منزل‌هاى ايشان در نزد او وضع كرده ، و در جاى خويش قرار داده . بعد از آن ، خداى عز و جل ذكر فرموده آنچه را كه به آن دوستان خود را به يكديگر تفضيل و زيادتى داده و فرموده :  « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ »  « 4 » تا آخر آيه كه ترجمه‌اش اين است : « آن جماعت پيغمبران كه قصّه‌هاى ايشان گذشت ، افزونى داديم بعضى ازايشان را بر بعضى ديگر . بعضى ازايشان كسى است كه خدا با وى سخن گفت ، و برداشت برخى از ايشان را پايه‌هاى بلند و مرتبه‌هاى ارجمند . و داديم عيسى ، پسر مريم ، را معجزات روشن و هويدا ، و قوّت داديم او را به روح پاكيزه » . و فرموده :  « وَ لَقَدْ فَضَّلْنا بَعْضَ النَّبِيِّينَ عَلى بَعْضٍ »  « 5 » ؛ يعنى : « و هر آينه به حقيقت كه افزونى داديم بعضى ازپيغمبران را بر بعضى ديگر » . و فرموده :  « انْظُرْ كَيْفَ فَضَّلْنا بَعْضَهُمْ عَلى بَعْضٍ وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  « 6 » ؛ يعنى : « بنگريد به ديدهء بصيرت ، كه از روى مصلحت چگونه افزونى داديم بعضى از آدميان را بر بعضى ديگر ، و هر آينه سراى آخرت بزرگ‌تر است از روى درجه‌ها و پايه‌ها ، و بزرگ‌تر از روى افزون دادن ؛ زيرا كه تفاوت در\r\n\r\n\r\n","description":"","footnote":"\r\n( 1 ) . حديد ، 21 .\r\n( 2 ) . واقعه ، 10 و 11 . و پيشى گيرندگانِ پيشى گيرنده‌اند كه مقربان اند .\r\n( 3 ) . توبه ، 110 .\r\n( 4 ) . بقره ، 253 .\r\n( 5 ) . اسرا ، 55 .\r\n( 6 ) . اسرا ، 21 .\r\n","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\nآخرت بيشتر است » . و فرموده :  « هُمْ دَرَجاتٌ عِنْدَ اللَّهِ »  « 1 » كه پيش از اين گذشت . و فرموده كه :\r\n « وَ يُؤْتِ كُلَّ ذِي فَضْلٍ فَضْلَهُ »  « 2 » ؛ يعنى : « و خدا را بپرستيد و آمرزش طلبيد و توبه كنيد ، تا بدهد هر صاحب افزونى را افزونى او » . و فرموده :  « الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ »  ؛ « 3 » يعنى : « آنان كه ايمان آوردند و هجرت كردند و جهاد نمودند در راه خدا ، به بذل كردن مال‌ها و جان‌هاى خويش ، بزرگ‌تراند از روى مرتبه و پلّه و پايه در نزد خدا » . و فرموده كه :   « وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً دَرَجاتٍ مِنْهُ وَ مَغْفِرَةً وَ رَحْمَةً »   « 4 » ؛ يعنى : « و افزونى دادند جهادكنندگان را بر نشستگان بىعذر و مسموع ، مزدى بزرگ ؛ يعنى پايه هاى بلند و آمرزش و بخشايشى بزرگ » . و فرمود :  « لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا »  « 5 » ؛ يعنى : « برابر نيست از شما اى مؤمنان ! هر كه نفقه كرد پيش از فتح مكّه كه پيش از عزّت اسلام بود و قبل از قوّت مسلمانان ، و كارزار كرد با دشمنان خدا ، با كسى كه نفقه كرد و كارزار نمود بعد از فتح آن . آن گروه كه در پيشْ انفاق و كارزار كردند ، بزرگ‌تراند از روى پلّه و پايه ، از آنان كه انفاق نمودند بعد از فتح و كارزار كردند » . و فرموده :  « يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ »  « 6 » ؛ يعنى : « و چون گفته شود كه : برخيزيد يا برتر رويد ، پس برخيزيد و برتر رويد ، تا بردارد خدا آنان را كه ايمان آورده‌اند از شماو آنان كه علم به ايشان عطا شده ، پايه‌هاى بلند » . و فرموده :\r\n « ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ »  « 7 » ؛ يعنى : « آن وجوب متابعت و تخلّف نكردن از رسول خدا صلى الله عليه و آله ، به سبب آن است كه ايشان چون همراه آن حضرت باشند ، نرسد ايشان را هيچ تشنگى و نه رنج و تعبى از سفر ، و نه گرسنگى در راه خدا ، و پا نگذارند در جايى كه به خشم آورد كافران را ، و نپايند از دشمن ، يافتنى ، مگر آنكه نوشته شود از براى ايشان كردار شايسته‌اى كه موجب ثواب است ؛ يعنى به هر يك از اينها كه مذكور شد ، مستحقّ ثواب شوند » . و فرموده :  « وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ »  « 8 » ؛ يعنى : « و آنچه از پيش\r\n\r\n\r\n","description":"","footnote":"\r\n( 1 ) . آل عمران ، 163 .\r\n( 2 ) . هود ، 3 .\r\n( 3 ) . توبه ، 20 .\r\n( 4 ) . نساء ، 95 .\r\n( 5 ) . حديد ، 10 .\r\n( 6 ) . مجادله ، 11 .\r\n( 7 ) . توبه ، 120 .\r\n( 8 ) . مزمل ، 20 .\r\n","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\nفرستيد از براى خويش از نيكى ، بيابيد آن را در نزد خدا ؛ يعنى ثواب آن » . و فرمود :   « فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ »   « 1 » ؛ يعنى : « پس هر كه بكند هم‌سنگ ذرّه‌اى آفتاب كه در هوا مىباشد ، يا مورچهء سرخْ نيكى را ، ببيند جزاى آن را . و هر كه بكند هم‌سنگ ذره‌اى بدى را ، ببيند سزاى آن را » . و حضرت فرمود : « اينكه مذكور شد ، ذكر درجه‌هاى ايمان و منزل‌هاى آن است در نزد خداى عز و جل » .\r\nباب در بيان درجه‌ها و پايه‌هاى ايمان\r\n\r\n20 . باب در بيان درجه‌ها و پايه‌هاى ايمان\r\n1530 / 1 . چند نفر از اصحاب ما روايت كرده‌اند ، از احمد بن محمد بن ابىعبداللَّه ، از حسن بن محبوب ، از عمّاد بن ابىالاحرص ، از امام جعفر صادق عليه السلام روايت كرده‌اند كه فرمود : « خداى عز و جل ايمان را بر هفت بهره وضع فرموده ؛ يعنى بر نيكى و راستگويى و يقين و رضا و وفا و علم و حلم . بعد از آن ، اينها را در ميان مردم قسمت نمود ؛ پس هر كه اين هفت بهره را در او قرار داد ، كامل و تمام است كه متحمل بارهاى گران مىشود . و از براى بعضى ازمردمان يك بهره را تقسيم نمود ، و از براى بعضى دو بهره ، و از براى بعضى سه بهره ، تا آنكه به هفت بهره برسند » . بعد از آن فرمود : « دو بهره را بر صاحب يك بهره بار مكنيد ، و نه سه بهره را بر صاحب دو بهره ، كه بار ايشان را سنگين كنيد و تاب برداشتن آن را نداشته باشند » . و فرمود : همچنين تا به هفت بهره منتهى شود ؛ يعنى صاحب سه بهره را چهار ، و صاحب چهار را پنج ، و صاحب پنج را شش ، و صاحب شش را هفت بهره بار مكنيد .\r\n1531 / 2 . ابوعلى اشعرى ، از محمد بن عبدالجبّار و محمد بن يحيى ، از احمد بن محمد بن عيسى هر دو روايت كرده‌اند ، از ابن‌فضّال ، از حسن بن جهم ، از ابويقظان ، از يعقوب بن ضحّاك ، از مرد سرّاجى « 2 » ، از اصحاب ما كه خدمتكار امام جعفر صادق عليه السلام بود كه گفت : حضرت صادق عليه السلام مرا با گروهى از مواليان خويش در پى شغلى فرستاد ، و آن حضرت در حيرهء كوفه تشريف داشت . راوى مىگويد : ما در پى آن كار رفتيم . بعد از آن غمناك برگشتيم . و گفت : فرشى كه داشتم در حائرى « 3 » بود كه ما در آن فرود آمده بوديم ؛ پس من آمدم با حال پريشان و مانده و خسته و خويش را انداختم ، و در بين آنكه من همچنين بودم ، ناگاه\r\n\r\n\r\n","description":"","footnote":"\r\n( 1 ) . زلزله ، 7 و 8 .\r\n( 2 ) . سراج ، زين فروش و يا سازنده زين را گويند .\r\n( 3 ) . و حائر ، بوستان و جمع شدنگاه آب را گويند . ( مترجم )\r\n","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\nديدم كه حضرت صادق عليه السلام تشريف آورد . راوى مىگويد : حضرت يكى از دو عبارت [ را 
  ] فرمود . معنى هر يك اين است كه : « ما به نزد تو آمديم » ؛ پس من درست نشستم ، و حضرت بر صدر فرش من نشست . بعد از آن ، مرا سؤال كرد از آنچه مرا به جهت آن فرستاده بود . و من آن حضرت را به آنچه بود خبر دادم . خدا را حمد كرد ؛ پس ذكر گروهى در ميان آمد . عرض كردم : فداى تو گردم ! ما از ايشان بيزارى مىجوييم ؛ زيرا كه ايشان نمىگويند آنچه ما مىگوييم . راوى مىگويد : حضرت فرمود : « آيا ما را دوست مىدارند ، و آنچه شما مىگوييد ، نمىگويند ، كه شما از ايشان بيزارى مىجوييد ؟ » عرض كردم : آرى . فرمود :\r\n« اينك در نزد ما است آنچه در نزد شما نيست ؛ پس سزاوار است از براى ما ، از شما بيزارى جوييم ؟ ! » .\r\nراوى مىگويد : عرض كردم : نه ، فداى تو گردم ! فرمود : « و اينك در نزد خدا است آنچه در نزد ما نيست . آيا خدا را چنان مىبينى كه ما را طرح كرده و انداخته باشد ؟ ! » راوى مىگويد :\r\nعرض كردم : نه ، فداى تو گردم ! به خدا سوگند كه خدا چنين نخواهد كرد . فرمود : « پس ايشان را دوست داريد و از ايشان بيزارى مجوييد . به درستى كه از جملهء مسلمانان كسى است كه او را يك بهره است ، و بعضى ازايشان كسى است كه او را دو بهره است ، و بعضى از ايشان كسى است كه او را سه بهره است ، و بعضى ازايشان كسى است كه او را چهار بهره است ، و بعضى ازايشان كسى است كه او را پنج بهره است ، و بعضى ازايشان كسى است كه او را شش بهره است ، و بعضى ازايشان كسى است كه او را هفت بهره است ؛ پس سزاوار نيست كه صاحب يك بهره را بدارند بر آنچه صاحب دو بهره بر آن است ، و او را تكليف كنند به برداشتن آنچه او برمىدارد ، و نه صاحب دو بهره بر آنچه صاحب سه بهره بر آن است ، و نه صاحب سه بهره بر آنچه صاحب چهار بهره بر آن است ، و نه صاحب چهار بهره بر آنچه صاحب پنج بهره بر آن است ، و نه صاحب پنج بهره بر آنچه صاحب شش بهره بر آن است ، و نه صاحب شش بهره بر آنچه صاحب هفت بهره بر آن است .\r\nو زود باشد كه از برايت مثلى بزنم و داستانى بيان كنم ، و آن ، اين است كه مردى همسايه‌اى داشت و آن همسايه ، ترسا [ / مسيحى 
  ] بود ؛ پس او را به سوى اسلام دعوت نمود و آن را در نظرش جلوه داد ، و ترسا او را اجابت كرد و مسلمان شد ؛ پس در سحر كوچكى نزديك به صبح ، بر در خانهء او آمد و در را بر او كوبيد . گفت : كيست كه در مىزند ؟ گفت :\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\nمن فلانىام . گفت : چه كار دارى ؟ گفت : وضو بساز و جامهء خويش را بپوش و بيا با هم برويم به مسجد تا نماز كنيم » . حضرت فرمود : « آن نومسلمان وضو ساخت و جامه‌اش را پوشيد و بيرون آمد و با همسايه همراه شد » . و فرمود : « به مسجد آمدند و آنچه خدا مىخواست نماز كردند . بعد از آن نماز صبح را به جا آوردند و ماندند تا صبح روشن شد و داخل روز شدند .\r\nآنكه پيش از آن ترسا بود ، برخاست و مىخواست كه به منزل خود رود . مرد همسايه گفت :\r\nبه كجا مىروى ؟ روز كوتاه است و زمانى كه ميان تو و ظهر است كم است » . حضرت فرمود :\r\n« پس با او نشست تا نماز ظهر را به جا آورد . بعد از آن گفت : زمانى كه در ميانهء ظهر و عصر است كم است ، و او را نگاه داشت تا نماز عصر را به جا آورد » . فرمود : « پس برخاست و خواست كه به منزل خويش برگردد . همسايه به او گفت : اينك آخر روز است و كمتر از اوّل آن است ، و او را نگاه داشت تا نماز مغرب را به جا آورد . بعد از آن خواست كه به منزل خويش برگردد . گفت : جز اين نيست كه يك نماز ديگر باقى مانده » . فرمود : « ماند تا نماز خفتن را كه آخر نمازها است به جا آورد . بعد از آن از هم جدا شدند . و چون سحر كوچكى شد نزديك به صبح ، بر در خانهء آن نومسلمان آمد و در زد و گفت : منم فلانى . گفت : چه كار دارى ؟ گفت : وضو بساز و جامه‌ات را بپوش و بيرون آى و نماز كن . در جواب گفت : از براى اين دين ، كسى را طلب كن كه از من فارغ‌تر باشد و به قدر من شغل نداشته باشد ؛ چرا كه ، من انسانى گدا و بيچاره‌ام و عيال بسيارى دارم كه بايد بار ايشان را بكشم » پس حضرت صادق عليه السلام فرمود : « او را در چيزى داخل كرد كه او را از آن بيرون برد » ، يا فرمود : « او را در مثل اين عبادت داخل كرد و او را از مثل اين دين بيرون برد » .\r\nباب ديگر از قبيل باب سابق\r\n\r\n21 . باب ديگر از قبيل باب سابق\r\n1532 / 1 . احمد بن محمد ، از حسن بن موسى ، از احمد بن عمر ، از يحيى بن ابان ، از شهاب روايت كرده است كه گفت : شنيدم از امام جعفر صادق عليه السلام كه مىفرمود : « اگر مردم مىدانستند كه خداى - تبارك و تعالى - اين خلق را چگونه آفريد ، هيچ‌كس كسى را ملامت و سرزنش نمىنمود » . عرض كردم : خدا تو را با صلاح آورده ، اين امر چگونه بوده است ؟\r\nفرمود : « خداى - تبارك و تعالى - ايمان را چند جزء آفريد و آن جزءها را به چهل و نه\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\nجزء رسانيد . بعد از آن ، آن جزءها را چندين عشر « 1 » قرار داد ؛ پس هر جزئى را ده عشر گردانيد . بعد از آن ، آن را در ميان خلايق تقسيم فرمود . و در مردى عشرى از يك جزء قرار داد ، و در ديگرى دو عشر يك جزء ، تا آنكه آن را يك جزء تمام رسانيد ، و در ديگرى يك جزء و عشرى از جزء ، و در ديگرى يك جزء و دو عشر جزء ، و در ديگرى يك جزء و سه عشر جزء قرار داد ، تا آنكه آن را به دو جزء تمام رسانيد . بعد از آن به همين حساب ، تا آنكه بلندترين ايشان را به چهل و نه جزء رسانيد ؛ پس آنكه غير از عشر يك جزء در او قرار داده نشده ، قدرت ندارد بر اينكه مانند صاحب دو عشر باشد ، و همچنين صاحب دو عشر مانند صاحب سه عشر نمىباشد ، و همچنين كسى كه يك جزء از برايش تمام شده ، قدرت ندارد بر آنكه چون صاحب دو جزء باشد . و اگر مردم مىدانستند كه خداى عز و جل اين خلايق را بر اين روش خلق كرده ، كسى ، كسى را سرزنش نمىكرد » .\r\n1533 / 2 . محمد بن يحيى ، از محمد بن احمد ، از بعضى از اصحاب خويش ، از حسن بن على بن ابىعثمان ، از محمد بن عثمان ، از محمد بن حمّاد خزَّاز ، از عبدالعزيز قراطيسى روايت كرده است كه گفت : امام جعفر صادق عليه السلام به من فرمود : « اى عبدالعزيز ! به درستى كه ايمان ده پايه است به منزلهء نردبان ده پايه ، كه از آن بالا مىروند پايه به پايه ؛ پس بايد كه صاحب دو پايه به صاحب يك پايه نگويد كه تو بر چيزى نيستى كه درست باشد ، تا آنكه به پايهء دهم منتهى شود ؛ پس تو كسى را مينداز كه از تو پست‌تر باشد ، كه آنكه از تو بالاتر است تو را مىاندازد . و هرگاه كسى را ديدى كه از تو پايين‌تر است به يك درجه ، او را به سوى خويش به نرمى و مدارايى بالا آور ، و البتّه آنچه را كه طاقت آن ندارد بر او بار مكن ، كه او را مىشكنى . و هر كه مؤمنى را بشكند ، بر او لازم است كه شكستهء او را ببندد و حالش را نيكو كند و خاطرش را مرمّت نمايد » .\r\n1534 / 3 . محمد بن يحيى ، از احمد بن محمد بن عيسى ، از محمد بن سنان ، از ابن‌مسكان ، از سدير روايت كرده است كه گفت : امام محمد باقر عليه السلام به من فرمود : « مؤمنان بر منزل‌هاى مختلفه و مراتب متعدّده قرار دارند . بعضى از ايشان بر يك منزله است ، و بعضى ازايشان بر دو منزله ، و بعضى ازايشان بر سه منزله ، و بعضى ازايشان بر چهار منزله ، و بعضى\r\n\r\n\r\n","description":"","footnote":"\r\n( 1 ) . و عُشْر - بر وزن قفل - ، ده يك است .\r\n","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nازايشان بر پنج منزله ، و بعضى ازايشان بر شش منزله ، و بعضى ازايشان بر هفت منزله ؛ پس اگر به روى كه دو منزله را بر صاحب يك منزله بار كنى ، نمىتواند كه آن را بردارد ، و اگر به روى كه سه منزله را بر صاحب دو منزله بار كنى ، نمىتواند بردارد ، و اگر به روى كه چهار منزله را بر صاحب سه منزله بار كنى ، نمىتواند بردارد ، و اگر به روى كه پنج منزله را بر صاحب چهار منزله بار كنى ، نمىتواند بردارد ، و اگر به روى كه شش منزله را بر صاحب پنج منزله بار كنى ، نمىتواند بردارد ، و اگر به روى كه هفت منزله را بر صاحب شش منزله بار كنى ، نمىتواند بردارد ، و درجه‌ها بر اين طريقه است » .\r\n1535 / 4 . از او ، از على بن حكم ، از محمد بن بن سنان ، از صبّاح بن سبّابه ، از امام جعفر صادق عليه السلام روايت است كه فرمود : « شما را با بيزارى چه‌كار كه از يكديگر بيزارى مىجويد ؟ ! به درستى كه مؤمنان ، بعضى ازايشان ، از بعضى ديگر بهتر و فاضل‌تر است . و بعضى ازايشان ، نمازش از بعضى ديگر بيشتر . و بعضى ازايشان ، چشمش از بعضى ديگر تيزتر است . و اينها درجه‌هاى مختلفه است » .\r\nباب در بيان نسبت اسلام\r\n\r\n22 . باب در بيان نسبت اسلام\r\n1536 / 1 . چند نفر از اصحاب ما روايت كرده‌اند ، از احمد بن محمد بن خالد ، از بعضى از اصحاب ما كه آن را مرفوع ساخته و گفته است كه : اميرالمؤمنين عليه السلام فرمود : « هر آينه نسبتى از براى اسلام بيان كنم كه كسى پيش از من نسبت آن را چنان بيان نكرده باشد ، و كسى بعد از من نسبت آن را بيان نكند ، مگر به آنچه مثل آن باشد . به درستى كه اسلام تسليم است و تسليم ، يقين و يقين ، تصديق و تصديق ، اقرار و اقرار ، عمل و عمل ، ادا و به جا آوردن است آنچه را كه بايد به جا آورد . به درستى كه مؤمن دين خود را از رأى خويش فرا نگرفته است ، و ليكن از جانب پروردگارش به نزد او آمده ؛ پس آن را فرا گرفته . به درستى كه مؤمن ، يقينش در كردارش مىتوان ديد ، و كافر ، انكارش در عملش مىتوان ديد . و سوگند ياد مىكنم به آن خدايى كه جانم به دست قدرت او است كه امر ايشان را نشناختند ؛ پس انكار كافران و منافقان را به كردارهاى خبيث و پليد ايشان اعتبار كنيد ، و از آنها به ايشان پى بريد » .\r\n1537 / 2 . از او ، از پدرش ، از عبداللَّه بن قاسم ، از مدرك بن عبدالرحمان ، از امام\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nجعفر صادق عليه السلام روايت است كه فرمود : « رسول خدا صلى الله عليه و آله فرمود : اسلام برهنه است و لباس آن حيا است ، و زينت آن وفا ، و مروّت آن عمل صالح ، و ستون آن ورع و پارسايى . و هر چيزى را اصل و بنيانى است ، و بنيان اسلام ، دوستى ما اهل بيت است » .\r\nعلى بن ابراهيم ، از پدرش ، از على بن معبد ، از عبداللَّه بن قاسم ، از مدرك بن عبدالرحمان ، از امام جعفرصادق عليه السلام مثل اين را روايت كرده است .\r\n1538 / 3 . چند نفر از اصحاب ما ، از احمد بن محمد ، از عبدالعظيم بن عبداللَّه حسنى ، از امام محمدتقىّ عليه السلام ، از پدرش ، از جدّش ( صلوات اللَّه عليهم ) روايت كرده‌اند كه فرمود :\r\n« اميرالمؤمنين عليه السلام فرمود : رسول خدا صلى الله عليه و آله فرمود : خدا اسلام را آفريد و از براى آن عرصه‌اى « 1 » قرار داد ، و از براى آن نورى قرار داد ، و او را حصارى مقرّر فرمود ، و ياورى از براى آن قرارداد نمود . امّا عرصهء آن قرآن است ، و امّا نور آن ، حكمت و راست‌گفتارى و درست‌كردارى است ، و امّا حصار آن ، معروف و نيكى است ، و امّا ياوران آن ، من و اهل بيت من‌ايم با شيعيان ما ؛ پس اهل بيت من و شيعيان ايشان و ياوران ايشان را دوست داريد ؛ چرا كه ، چون در آن شبى كه مرا به آسمان بردند و جبرئيل عليه السلام نسب مرا از براى اهل آسمان ذكر و بيان نمود ، خدا دوستى من و دوستى اهل بيت من و شيعيان ايشان را در دل‌هاى فرشتگان به وديعت سپرد ؛ پس آن دوستى در نزد ايشان به وديعت و امانت است تا روز قيامت . بعد از آن ، مرا به زمين فرود آورد و نسب مرا از براى اهل زمين بيان فرمود ؛ پس خدا دوستى من و دوستى اهل بيت من و شيعيان ايشان را در دل‌هاى مؤمنان امّت من به امانت سپرد ؛ پس مؤمنان امّت من امانت مرا نگاهدارى مىكنند تا روز قيامت . و بدانيد و آگاه باشيد كه اگر مردى از امّت من در مدّت عمر خويش كه جميع عمر دنيا باشد ، خداى عز و جل را عبادت كند ، بعد از آن خداى عز و جل را ملاقات كند ، و دشمن اهل بيت و شيعيان من باشد ، خدا سينهء او را نگشايد ، مگر از نفاق ، و نفاق او را زياد گرداند » .\r\nباب\r\n\r\n23 . باب\r\n1539 / 1 . محمد بن يحيى ، از احمد بن محمد عيسى ، از حسن بن محبوب ، از جميل بن صالح ، از عبدالملك بن غالب ، از امام جعفر صادق عليه السلام روايت كرده است كه فرمود :\r\n\r\n\r\n","description":"","footnote":"\r\n( 1 ) . و عرصه ، ميانِ سراست ، و مكانى كه در آن بنا مىگذارند و عمارت مىسازند . ( مترجم )\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n« سزاوار است مؤمن را كه هشت خصلت در او باشد : يكى آنكه در نزد امورى كه موجب اضطراب و بىآرامى است ، آرميده باشد . دويم آنكه در نزد بلاء بسيار صابر باشد . سيم آنكه در نزد وسعت و خوشحالى به غايتِ شكر باشد . چهارم آنكه قناعت كند به آنچه خدا او را روزى كرده . پنجم آنكه بر دشمنان ستم نكند . ششم آنكه بار خويش را بر دوش دوستان خويش و آشنايان بار نكند . هفتم آنكه بدنش از او در رَنج و تعب باشد . هشتم آنكه مردم از او در راحت و خوشى و آسايش باشند . به درستى كه علم ، دوست مؤمن است و حلم ، وزير او و عقل ، پادشاه لشكرهاى او و نرمى و مدارايى ، برادر او و نيكى ، پدر او است » .\r\n1540 / 2 . على بن ابراهيم ، از پدرش ، از نوفلى ، از سكونى ، از امام جعفر صادق ، از پدرش عليهما السلام روايت كرده است كه فرمود : « اميرالمؤمنين عليه السلام فرمود : ايمان را چهار ركن است :\r\nيكى توكّل كردن بر خدا ؛ دويم تفويض كردن هر كارى به خدا ؛ سيم خوشنود بودن به قضاى خدا ؛ چهارم تسليم كردن از براى امر خداى عز و جل و منقاد بودن كه از آن سر باز نزند » .\r\n1541 / 3 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از آنكه او را ذكر كرده ، از محمد بن عبدالرحمان بن ابىليلى ، از پدرش ، از امام جعفر صادق عليه السلام كه فرمود : « شما شايستگان نمىباشيد تا بشناسيد . . . » تا آخر آنچه در باب « معرفت امام و ردّ به سوى او » مذكور شد .\r\n1542 / 4 . از او ، از پدرش ، از سليمان جعفرى ، از ابوالحسن حضرت امام رضا ، از پدرش عليهما السلام روايت است كه فرمود : « در بعضى ازجنگ‌هاى رسول خدا صلى الله عليه و آله گروهى به نزد آن حضرت آمدند . فرمود : شما كيستيد ؟ عرض كردند كه : ما مؤمنانيم ، يا رسول اللَّه ! فرمود :\r\nايمان شما به كجا رسيده و اندازهء آن چه قدر است ؟ عرض كردند كه : صبر كردن در نزد بلاء و زحمت ، و شكر كردن در نزد رخا و وسعت ، و رضا به قضاى خداى . رسول خدا صلى الله عليه و آله فرمود :\r\nايشان بردبارانى چندند ، دانايان كه نزديك است كه به جهت دانشمندى ، پيغمبران باشند . اگر شما چنان چه وصف مىكنيد باشيد ، پس آنچه را كه در آن ساكن نمىشويد ، مسازيد ، و آنچه را كه نمىخوريد ، جمع مكنيد .  « وَ اتَّقُوا اللَّهَ الَّذِي إِلَيْهِ تُحْشَرُونَ »  « 1 » ؛ يعنى : « و بپرهيزيد از خدايى كه به سوى او برگردانيده مىشويد » .\r\n\r\n\r\n","description":"","footnote":"\r\n( 1 ) . مائده ، 96 .\r\n","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\nباب\r\n\r\n24 . باب\r\n1543 / 1 . على بن ابراهيم روايت كرده است ، ازپدرش و محمد بن يحيى ، از احمد بن محمد بن عيسى و چند نفر از اصحاب ما ، از احمد بن محمد بن خالد همه ، از حسن بن محبوب ، از يعقوب سرّاج ، از جابر ، از امام محمد باقر عليه السلام به اسانيد مختلفه ، از اصبغ بن نباته روايت است كه گفت : اميرالمؤمنين عليه السلام ما را خطبه كرد در خانهء خويش ، يا گفت : در قصر خطبه خواند و ما جمع بوديم . بعد از آن ، آن حضرت فرمود كه : آن در جايى نوشته شد و بر مردمان خوانده شد .\r\nو غير او روايت كرده است كه : ابن‌كوّا صفت اسلام و ايمان و كفر و نفاق را از اميرالمؤمنين عليه السلام سؤال كرد . فرمود : « امّا بعد ، به درستى كه خداى - تبارك و تعالى - اسلام را آشكار نمود و قرارداد فرمود ، و آبشخورهاى آن را آسان گردانيد از براى هر كه به نزد آن آيد ، چنان چه تشنگان به نزد آب مىآيند . و ركن‌هاى آن را قوى و عزيز گردانيد از براى هر كه با آن جنگ كند ، و چنان قرار داد كه كسى چارهء آن را نتواند كرد ، چنان چه كسى در زمين سخت واقع شود . و آن را قرار داد عزّت و ارجمندى از براى كسى كه آن را دوست دارد ، و اساس آشتى و سلامت از براى آنكه داخل آن شود ، و راه راست و راستى از براى هر كه به آن اقتدا كند ، و زينت و آرايش از براى هر كه آن را بزرگ دارد ، و بهانه از براى هر كه آن را بر خود ببندد ، و دسته و دستگير از براى هر كه به آن چنگ در زند ، و ريسمان از براى هر كه آن را نگاه دارد ، و حجّت روشن از براى هر كه به آن سخن گويد ، و نور از براى هر كه به آن روشنى طلب كند ، و گواه از براى هر كه به آن خصومت و جدال كند ، و فيروزى از براى هر كه به آن بر خصم حجّت آورد ، و علم از براى هر كه آن را نگاه دارد و ياد گيرد ، و حديث و خبر تازه‌اى كه مشتمل بر تازگى باشد از براى هر كه آن را روايت كند ، و حكم از براى هر كه حكم كند ، و عقل از براى هر كه امور را تجربه و آزمايش كند ، و پوشش از براى هر كه جامه بر خود گيرد ، و فهم از براى هر كه زيرك باشد ، و يقين از براى هر كه عاقل باشد ، و بينايى از براى هر كه آهنگ كند و دل بر آن گذارد ، و نشانه از براى هر كه به فراست دريابد ، و پند از براى هر كه پند گيرد ، و نجات و رهايى از براى هر كه راست گويد ، و تأنّى و آرام از براى هر كه خويش را به صلاح آورد و آشتى كند يا آشتى دهد ، و نزديكى و مرتبه و منزلت از براى هر كه نزديك شود ، و استوارى از براى هر كه توكّل كند ، و فراخى و وسعت از براى هر كه\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\nكار را به او واگذارد ، و پيش‌دستى از براى هر كه نيكى كند ، و خوبى از براى هر كه بشتابد ، و سپر از براى هر كه صبر و شكيبايى ورزد ، و لباس از براى هر كه پرهيزگار شود ، و پشت و پشتيبان از براى هر كه راه راست يابد ، و پناه از براى هر كه ايمان آورد ، و ايمنى از براى هر كه اسلام آورد ، و اميدوارى از براى هر كه راست گويد ، و بىنيازى از براى هر كه قناعت كند .\r\nپس اين حقّى است كه راه آن راست است ، و كار آنكه از آن نقل شود بزرگوارى ، و صفت آن نيكوتر است ؛ پس آن از هر راهِ راستى روشن‌تر است ؛ كه چراغ خانهء آن تابان و چراغ آن فروزان است ، غايتش بلند و بزرگوار ، و ميدانش كم واندك نه بسيار ، و اسبان جمع شده‌اش از براى دوانيدن به هم جمع شده ، و پيشى گرفتنش شتابان ، و سختى آن دردناك و دردآورنده ، و اسباب آنكه از براى حوادث ساخته شده كامل و تمام ، و سوارانش خوب و گرانمايه ؛ پس ايمان ، راه راست آن است ، و كارهاى شايسته ، چراغ خانهء آن ، و دانشمندى در دين ، چراغ‌هاى آن ، و دنيا ، ميدان آن ، و مرگ ، آخر و عاقبت آن ، و قيامت ، اسبان جمع شدهء آن براى دوانيدن ، و بهشت ، پيشى گرفتن آن ، و آتش جهنّم ، سختى آن ، و پرهيزگارى ، اسباب و عدّهء آن ، و نيكوكاران ، سواران آن ؛ پس به ايمان ، استدلال مىشود بر كارهاى شايسته ، دانشمندى آبادان مىشود ، و به دانشمندى ، از مرگ ترسيده مىشود ، و به مرگ ، دنيا تمام مىشود ، و به دنيا ، به سوى قيامت عبور مىشود ، و به قيامت ، بهشت نزديك گردانيده مىشود ، و بهشت ، حسرت اهل جهنّم است كه اندوه مىبرند بر آنكه از ايشان فوت شده . و آتش جهنّم پند است ازبراى پرهيزگاران . و پرهيزگارى اصل و ريشهء ايمان است » .\r\nباب در بيان صفت ايمان\r\n\r\n25 . باب در بيان صفت ايمان\r\n1544 / 1 . به اسناد اوّل ، از ابن‌محبوب ، از يعقوب سرّاج ، از جابر ، از امام محمد باقر عليه السلام روايت است كه فرمود : « اميرالمؤمنين عليه السلام از ايمان سؤال شد . فرمود : خداى عز و جل ايمان را بر چهار ستون قرار داد ؛ يعنى بر صبر و يقين و عدل و جهاد ؛ پس از اين ، چهار ستون را بر چهار شعبه قرار داد ؛ يعنى بر شوق و آرزومندى و ترسيدن و بىرغبتى و چشم‌داشت و انتظار ؛ پس هر كه به سوى بهشت مشتاق باشد ، از خواهش‌هاى نفس بگذرد و عشقش به آنها تمام شود .\r\nو هر كه از آتش جهنّم بترسد ، از محرّمات الهى باز گردد . و هر كه در دنيا رغبت نداشته باشد ، مصيبت‌هاى دنيا بر او سهل و آسان باشد . و هر كه مرگ را انتظار كشد ، به سوى خوبىها\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\nبشتابد .\r\nو يقين نيز بر چهار شعبه است و آنها ، بينايىِ زيركى ، و رسيدن به كنه حكمت و شناختن پند ، و طريقه و روش پيشينيان است ؛ پس هر كه زيركى را ببيند و به آن بينا شود ، حكمت را مىشناسد . و هر كه به كنه حكمت رسد ، پند را بشناسد . و هر كه پند را شناخت ، راه و روش پيشينيان را بشناسد . و هر كه راه و روش را شناخت ، گويا كه با پيشينيان بوده و راه يافته به سوى آن راهى كه از همهء راه‌ها راست‌تر و درست‌تر است ، و نظر كرده به سوى آنكه نجات يافته به آنچه نجات يافته ، و آنكه هلاك شده به آنچه هلاك شده . « 1 » جز اين نيست كه خدا هر كه را هلاك گردانيد ، به نافرمانى خويش هلاك گردانيده . و هر كه را رهانيد ، به فرمانبردارى خويش رهانيد .\r\nو عدل نيز بر چهار شعبه است و آنها ، فهم پوشيده و علم پوشنده و شكوفهء حكمت‌ها و باغ و مرغزار عقل و بردبارى است ؛ پس هر كه فهم داشته باشد ، همهء علم را تفسير و بيان مىكند . و هر كه علم داشته باشد ، شريعه‌هاى حكم را بشناسد . و هر كه بردبار و عاقل باشد ، در كار خويش پيشى نگيرد و از حد تجاوز نكند و در ميان مردمان ستوده زندگانى كند ، كه همه‌كس او را ستايش كنند .\r\nو جهاد نيز بر چهار شعبه است ؛ يعنى بر امر به معروف و نهى از منكر ، و راستى در جميع مواضع ، و دشمنى با فاسقان ؛ پس هر كه امر كند به معروف ، پشت مؤمن را سخت و قوى گرداند . و هر كه نهى كند از منكر ، بينى منافق را بر خاك مالد و از مكر او ايمن باشد . و هر كه در همهء مواطن راست گويد ، آنچه را كه بر او واجب است به جا آورد . و هر كه فاسقان را دشمن دارد ، به جهت خدا خشم گيرد و خلاف رضاى او را كه ديد به غضب آيد . و هر كه از براى خدا غضب كند ، خدا از براى او غضب كند . و ايمان و ستون‌ها و شعب‌هاى آن ، اين است كه مذكور شد » .\r\nباب در بيان فضيلت و افزونى ايمان بر اسلام و افزونى يقين بر ايمان\r\n\r\n26 . باب در بيان فضيلت و افزونى ايمان بر اسلام و افزونى يقين بر ايمان\r\n1545 / 1 . ابوعلى اشعرى ، از محمد بن سالم ، از احمد بن نضر ، از عمرو بن شمر ، از\r\n\r\n\r\n","description":"","footnote":"\r\n( 1 ) . و مىتواند كه معنا اين باشد كه : آنكه نجات يافته و هلاك شده به چه چيز هلاك شده و به چه چيز نجات يافته ؟ و دور نيست كه اين معنا به حسب معنا نزديك‌تر باشد ، به قرينهء آنچه بعد از اين مىفرمايد . ( مترجم )\r\n","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\nجابر روايت كرده است كه گفت : امام جعفر صادق عليه السلام به من فرمود : « اى جعفى ! به درستى كه ايمان از اسلام فاضل‌تر و افزون‌تر است ، و يقين از ايمان بهتر است ، و چيزى از يقين كمتر و عزيز الوجودتر نيست » .\r\n1546 / 2 . چند نفر از اصحاب ما روايت كرده‌اند ، از سهل بن زياد و حسين بن محمد ، از معلىّ بن محمد و هر دو از وشّاء ، از امام موسى كاظم عليه السلام كه گفت : شنيدم از آن حضرت كه مى فرمود : « ايمان يك درجه بالاتر است ازاسلام ، و تقوى و پرهيزكارى يك درجه از ايمان بالاتر است ، و يقين يك درجه از تقوى بالاتر است ، و چيزى كمتر از يقين در ميان مردمان تقسيم نشده » .\r\n1547 / 3 . محمد بن يحيى ، از احمد بن محمد بن عيسى ، از حسن بن محبوب ، از على بن رئاب ، از حمران بن اعين روايت كرده است كه گفت : شنيدم از امام محمد باقر عليه السلام كه مىفرمود : « به درستى كه خدا ايمان را بر اسلام افزونى داده به درجهء بلندى ، چنانچه خانهء كعبه را بر مسجدالحرام افزونى داده است » .\r\n1548 / 4 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از هارون بن جهم يا غير او ، از عمر بن ابان كلبى ، از عبدالحميد واسطى ، از ابوبصير كه گفت :\r\nامام جعفر صادق عليه السلام به من فرمود : « اى ابامحمد ! اسلام پايهء بالايى [ است 
  ] و از هر مرتبه‌اى پايه‌اى بالاتر است ؟ » عرض كردم : آرى ! ابوبصير مىگويد : فرمود : « ايمان بالاتر است از اسلام و پايه‌اى است بالاتر ؟ » ابوبصير مىگويد : عرض كردم : آرى ! فرمود : « تقوى و پرهيزگارى بالاتر است ازايمان و پايه‌اى است بالاتر ؟ » ابوبصير مىگويد : عرض كردم : آرى ! فرمود : « يقين بالاتر از تقوى است و پايه‌اى است بالاتر ؟ » مىگويد : عرض كردم : آرى ! فرمود : « پس آنچه به مردمان عطا شده از يقين كمتر است « 1 » ، و جز اين نيست كه شما به پست‌ترينِ اسلام چنگ در زده‌ايد ؛ پس بپرهيزيد از آنكه ناگاه از دست شما رها شود » .\r\n1549 / 5 . على بن ابراهيم ، از محمد بن عيسى ، از يونس روايت كرده است كه سؤال كردم از ابوالحسن حضرت امام رضا عليه السلام از ايمان و اسلام . فرمود : « امام محمد باقر عليه السلام فرمود : جز اين نيست كه دين و آنچه مقبول مىشود اسلام است . و ايمان يك درجه بالاتر از آن است ،\r\n\r\n\r\n","description":"","footnote":"\r\n( 1 ) . شايد ترجمه بهتر اين باشد : هيچ چيز به كمى يقين به مردم عطا نشده است .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\nو تقوى يك درجه بالاتر از ايمان است ، و يقين يك درجه بالاتر از تقوى است . و هيچ چيز در ميان مردمان كمتر از يقين قسمت نشده است » . يونس مىگويد : عرض كردم : پس يقين به چه چيز است ؟ فرمود : « توكّل كردن بر خدا ، و تسليم كردن و گردن نهادن از براى خدا ، و راضى شدن به قضاى خدا ، و وا گذاشتن امور به خدا » . عرض كردم كه : تفسير و بيان اين چيست ؟ فرمود : « امام محمد باقر عليه السلام همچنين فرمود » .\r\n1550 / 6 . محمد بن يحيى ، از احمد بن محمد بن عيسى ، از احمد بن محمد بن ابىنصر ، از امام رضا عليه السلام روايت كرده است كه فرمود : « ايمان يك درجه از اسلام بالاتر است . . . » تا آخر آنچه در حديث دويم اين باب گذشت .\r\nباب در بيان حقيقت ايمان و يقين\r\n\r\n27 . باب در بيان حقيقت ايمان و يقين\r\n1551 / 1 . چند نفر از اصحاب ما روايت كرده‌اند ، از احمد بن محمد بن خالد ، از محمد بن اسماعيل بن بزيع ، از محمد بن عذافر ، از پدرش ، از امام محمد باقر عليه السلام كه فرمود : « در بين اينكه رسول خدا صلى الله عليه و آله در بعضى ازسفرهاى خويش تشريف داشت ، ناگاه جمعى از سواران آن حضرت را ملاقات كردند و گفتند كه : السَّلامُ عَلَيْكَ يا رَسُولَ اللَّهِ ؛ يعنى « سلام خدا يا سلام ما يا همهء سلام‌ها بر تو باد ، اى فرستادهء خدا ! كه خدا تو را پيغمبرى به سوى خلايق فرستاده » .\r\nحضرت فرمود : شما كيستيد ؟ و چه صفت داريد ؟ عرض كردند : ما مؤمنانيم ، يا رسول اللَّه ! فرمود : حقيقت و دليل ايمان شما چيست ؟ عرض كردند : راضى بودن به قضاى خدا ، و تفويض كردن امور خويش به خدا ، و تسليم كردن و گردن نهادن از براى امر خدا . رسول خدا صلى الله عليه و آله فرمود : ايشان دانايانى چندند ، حكيمان كه نزديك است كه به جهت حكمت ، پيغمبران باشند و به درجهء ايشان رسند ؛ پس اگر راست‌گويانيد ، آنچه را كه در آن ساكن نمىشويد مسازيد ، و آنچه را كه نمىخوريد جمع مكنيد .  « وَ اتَّقُوا اللَّهَ الَّذِي إِلَيْهِ تُحْشَرُونَ »  « 1 » . و ترجمهء آن در نظير اين حديث گذشت .\r\n1552 / 2 . محمد بن يحيى ، از احمد بن محمد بن عيسى و على بن ابراهيم ، از پدرش هر دو روايت كرده‌اند ، از ابن‌محبوب ، از ابومحمد وابشى و ابراهيم بن مهزم ، از اسحاق بن عمّاد كه گفت : شنيدم از امام جعفر صادق عليه السلام كه مى فرمود : « رسول خدا صلى الله عليه و آله نماز صبح را با\r\n\r\n\r\n","description":"","footnote":"\r\n( 1 ) . مائده ، 96 . « و بپرهيزيد از خدايى كه به سوى او بازگردانيده مىشويد » .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\nمردم به جا آورد . بعد از آن به جوانى كه در مسجد بود نظر فرمود . آن جوان در عالم پينكى « 1 » سر خويش را مىجنباند و مكرّر آن را فرود مىآورد و به زير مىافكند ، و رنگش زرد شده و تنش لاغر و نزار گشته و چشمهايش در سرش فرو رفته ؛ پس رسول خدا به آن جوان فرمود :\r\nبر چه حال صبح كرده‌اى اى فلان ؟ ! عرض كرد : صبح كرده‌ام با يقين كه هيچ شك ندارم .\r\nرسول خدا از گفتار آن جوان تعجب فرمود ، و فرمود : هر چيز را حقيقتى و دليلى هست ، پس حقيقت يقين تو چيست ؟ عرض كرد : يا رسول اللَّه ! يقين من همان است كه مرا اندوهناك ساخته ، و شب ، مرا بيدار گردانيد ، و ساعت‌هاى بسيار گرم ، مرا تشنه نموده است « 2 » ، و دل خويش را از دنيا و آنچه در آن است بريده و بركنده‌ام و به آن هيچ رغبت ندارم ، تا آنكه گويا به عرش پروردگار خويش نظر مىكنم كه از براى حساب خلايق برپا شده ، و خلايق از براى حساب محشور شده‌اند . و گويا كه من نظر مىكنم به اهل بهشت كه در بهشت تنعّم مىكنند و يكديگر را مىشناسند و با هم تعارف مىنمايند و بر تخت‌هاى خويش تكيه زده‌اند . و گويا كه من به اهل جهنّم مىنگرم كه ايشان در آن معذّبند و فرياد مىكنند و مىخروشند . و گويا كه من الحال بانگ خروش آتش جهنم را مىشنوم كه در گوش‌هاى من مىگردد .\r\nرسول خدا صلى الله عليه و آله به اصحاب خويش فرمود : اينك بنده‌اى است كه خدا دلش را به ايمان منوّر ساخته . بعد از آن به آن جوان فرمود : دست از آنچه بر آنى برمدار و هميشه بر اين حال و بدين منوال باش . آن جوان عرض كرد : يا رسول اللَّه ! دعا كن كه مرا شهادت روزى شود و همراه تو در راه خدا شهيد شوم . رسول خدا از برايش دعا فرمود . بعد از آن پر مكث نكرد تا آنكه در بعضى ازجنگ‌هاى پيغمبر صلى الله عليه و آله بيرون رفت ، و بعد از آنكه نه نفر شهيد شدند ، شهيد شد ، و او دهم شهيدان آن جنگ بود » .\r\n1553 / 3 . محمد بن يحيى ، از احمد بن محمد ، از محمد بن سنان ، از عبداللَّه بن مسكان ، از ابوبصير ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله رو به حارثة بن مالك بن نعمان انصارى آورد و به او فرمود : اى حارثة بن مالك ! حالت چون\r\n\r\n\r\n","description":"","footnote":"\r\n( 1 ) . يعنى چرت و خواب سبك .\r\n( 2 ) . و نظير اين عبارت در دعاى سجدهء الياس مذكور شد ، در باب اينكه همهء كتاب‌ها كه از نزد خداى عز و جل فرود آمده درنزد ائمه عليهم السلام است . حاصل مراد آن‌كه ، يقين من باعث بيدارخوابى من شده در شب‌ها به عبادت ، و موجب تشنگى من گرديده در روزها به روزه داشتن . ( مترجم )\r\n","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\nاست ؟ عرض كرد : يا رسول اللَّه ! مؤمنم از روى حق و راستى . رسول خدا صلى الله عليه و آله فرمود : هر چيزى را حقيقت [ است 
  ] ، پس حقيقت گفتار تو چيست ؟ عرض كرد : يا رسول اللَّه ! دل خويش را از دنيا بريده‌ام و به آن رغبتى ندارم ؛ پس در شب‌ها بيدار خوابى كشيده‌ام به عبادت كردن ، و در روزهاى گرم تشنگى خوردم به روزه داشتن . و گويا كه به عرش پروردگار خويش نظر مىكنم كه از براى حساب وضع شده ، و گويا كه من نظر مىكنم به اهل بهشت كه در بهشت به ديدن يكديگر مىروند ، و گويا كه من آواز اهل جهنّم را مىشنوم كه در آتش مانند سگان و شغالان و گرگان فرياد مىكنند . رسول خدا صلى الله عليه و آله فرمود : اين بنده‌اى است كه خدا دلش را به ايمان منور ساخته . و به او فرمود : بصيرت و بينايى به هم رسانيده‌اى ، پس بر اين حال ثابت باش . حارثه عرض كرد : يا رسول اللَّه ! دعا كن كه تا خدا شهادت را با تو به من روزى كند . حضرت عرض كرد : بار خدايا ! حارثه را شهادت روزى كن . بعد از آن درنگ كرد ، مگر چند روزى ، تا آنكه رسول خدا گروهى از اصحاب را به جنگ فرستاد و حارثه را نيز با ايشان روانه كرد ؛ پس جنگ كرد و نه كس يا هشت كس را كشت . بعد از آن كشته شد » .\r\nو در روايت قاسم بن بريد ، از ابوبصير واقع شده كه گفت : « حارثه با جعفر بن ابىطالب شهيد شد ، بعد از نه نفر و او دهم ايشان بود » .\r\n1554 / 4 . على بن ابراهيم ، از پدرش ، از نوفلى ، از سكونى ، از امام جعفرصادق عليه السلام روايت كرده است كه فرمود : « اميرالمؤمنين - صلوات اللَّه عليه - فرمود : به درستى كه بر هر حقّى ، حقيقتى و بر هر صوابى ، نورى است » . « 1 »\r\nباب در بيان تفكر و انديشه كردن\r\n\r\n28 . باب در بيان تفكر و انديشه كردن\r\n1555 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « اميرالمؤمنين - صلوات اللَّه عليه - مى فرمود : دل خويش را به انديشه كردن بيدار كن ، و او را دلالت نما بر آنچه از آن غافل باشد . و پهلوى خويش را از خوابگاه شب دور كن ، و بپرهيز از خدا كه پروردگار تو است » .\r\n1556 / 2 . على بن ابراهيم ، از پدرش ، از بعضى از اصحاب خويش ، از ابان ، از حسن صيقل روايت كرده است كه گفت : امام جعفر صادق عليه السلام را سؤال كردم از آنچه مردم روايت\r\n\r\n\r\n","description":"","footnote":"\r\n( 1 ) . و همين حديث با زيادتى در باب اخذ به سنّت و شواهد كتاب از رسول خدا صلى الله عليه و آله روايت و شرح شد . ( مترجم )\r\n","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\nمىكنند كه : انديشه كردن در يك ساعت بهتر است ازايستادن شبى به عبادت . و عرض كردم :\r\nچگونه انديشه مىكند ؟ فرمود : « به ويرانه يا به خانه‌اى مىگذرد و به زبان حال مىگويد : در كجايند آنها كه در تو ساكن بودند ؟ ! و در كجايند كسانى كه تو را ساختند ؟ ! و تو را چه مىشود كه هيچ نمىگويى ؟ ! » .\r\n1557 / 3 . چند نفر از اصحاب ما روايت كرده‌اند ، از احمد بن محمد بن خالد ، از احمد بن محمد بن ابىنصر ، از بعضى از مردان خويش كه راوى حديث‌اند ، از امام جعفر صادق عليه السلام كه فرمود : « بهترين عبادت آن است كه هميشه در امر خدا و در قدرت آن جناب انديشه نمايد » .\r\n1558 / 4 . محمد بن يحيى ، از احمد بن محمد بن عيسى ، از معمّر بن خلّاد روايت كرده است كه گفت : شنيدم از ابوالحسن حضرت امام رضا عليه السلام كه مى فرمود : « عبادت ، بسيارى نماز و روزه نيست . جز اين نيست كه عبادت ، انديشه كردن است در كار خداى عز و جل » .\r\n1559 / 5 . محمد بن يحيى ، از احمد بن محمد ، از اسماعيل بن سهل ، از حمّاد ، از ربعى روايت كرده است كه گفت : امام جعفر صادق عليه السلام فرمود : « اميرالمؤمنين - صلوات اللَّه عليه - فرمود : انديشه كردن ، مىخواند به سوى نيكى و عمل كردن به آن » .\r\nباب در بيان مكارم اخلاق\r\n\r\n29 . باب در بيان مكارم اخلاق « 1 »\r\n1560 / 1 . محمد بن يحيى ، از احمد بن محمد بن عيسى ، از هيثم بن ابىمسروق ، از يزيد بن اسحاق شعر ، از حسين بن عطيّه ، از امام جعفر صادق عليه السلام روايت كرده است كه فرمود : « مكارم اخلاق ده چيز است ؛ پس اگر بتوانى كه آنها در تو باشد ، بايد كه باشد ؛ زيرا كه آنها در مردى مىباشد و در فرزندش نمىباشد ، و در فرزند مىباشد و در پدرش نمىباشد ، و در بنده مىباشد و در آزاد نمىباشد » . به آن حضرت عرض شد كه : آنها چيست ؟ فرمود :\r\n« راستى ، فروتنى ، و ترس ، و درويشى ، و راستى زبان كه دروغ نگويد ، و اداى امانت كه به صاحبش برساند ، و صلهء رحم به جا آوردن ، و ميهمان‌نوازى به تحفه و تكلّف از برايش آوردن ، و سائل را طعام دادن ، و بر كارها جزا دادن به وضعى كه با آنها برابرى كند ، و ننگ و عار داشتن از براى همسايه از آنچه از براى خود ننگ و عار مىدارد ، و ننگ و عار داشتن از براى يار و صاحب خويش ، و سَرِ همهء اينها شرم داشتن است » .\r\n\r\n\r\n","description":"","footnote":"\r\n( 1 ) . و مكارم ، جمع مكرمه - به ضمّ راء است - و آن كار نيك است . ( مترجم )\r\n","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n1561 / 2 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از عبداللَّه بن مسكان ، از امام جعفر صادق عليه السلام كه فرمود : « خداى عز و جل رسولان خويش را به مكارم اخلاق تخصيص داده ، پس خويش را آزمايش كنيد . اگر آنها در شما باشد ، خدا را ستايش نماييد و بدانيد كه آن به جهت خوبى است كه در شما بوده يا به شما رسيده ، و اگر آنها در شما نباشد ، از خدا بخواهيد كه به شما عطا كند و در آنها به سوى او رغبت كنيد » . راوى مىگويد : حضرت بعد از آن ده چيز را ذكر فرمود و آنها : « يقين است و قناعت و صبر و شكر و حلم و خوش‌خلقى و سخاوت و غيرت ( كه عبارت است از : درد تن و ناموس‌آورى به چيزى كه بد باشد ) و شجاعت و مروّت » ؛ يعنى مردانگى و جوانمردى .\r\nو مىگويد : بعضى ازايشان پاره‌اى از اين خصلت‌هاى ده‌گانه را روايت كرده و راستگويى و اداى امانت را در آنها زياد نموده [ اند 
  ] .\r\n1562 / 3 . از او ، از بكر بن صالح ، از جعفر بن محمد هاشمى ، از اسماعيل بن عبّاد روايت است و بكر مىگويد : خود را چنان گمان مىكنم كه آن را شنيدم ، از اسماعيل ، از عبداللَّه بن بكير ، از امام جعفر صادق عليه السلام كه فرمود : « ما دوست مىداريم هر كس را كه عاقل و صاحب فهم و دانشمند و درست و بردبار و صاحب نرمى و مدارايى و به غايت صابر و راستگو و - تمام [ جو 
  ] يا وفاجو باشد . به درستى كه خداى عز و جل پيغمبران را به مكارم اخلاق تخصيص داده ؛ پس هر كه آنها در او باشد ، خدا را بر آن حمد كند ، و هر كه آنها در او نباشد ، بايد كه به سوى خداى عز و جل زارى نمايد و آنها را از او بخواهد » . راوى مىگويد : عرض كردم : فداى تو گردم ! آنها چيست ؟ فرمود : « آنها پارسايى است و قناعت و صبر و شكر و حلم و حيا و سخاوت و شجاعت و غيرت و نيك و راستى خبر و اداى امانت » .\r\n1563 / 4 . محمد بن يحيى ، از احمد بن محمد بن عيسى ، از حسن بن حسن بن محبوب ، از بعضى از اصحاب خويش ، از امام جعفر صادق عليه السلام روايت كرده است كه فرمود : « خداى عز و جل دين اسلام را از براى شما پسنديده ؛ پس مصاحبت با آن را نيكو كنيد به سخاوت و خوش‌خلقى » « 1 » .\r\n1564 / 5 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام\r\n\r\n\r\n","description":"","footnote":"\r\n( 1 ) . شايد ترجمه بهتر اين باشد : و آن را با سخاوت و خوش خلقى نيك در آميزيد .\r\n","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\nروايت كرده است كه فرمود : « اميرالمؤمنين - صلوات اللَّه عليه - فرمود : . . . » تا آخر آنچه در باب بعد از باب نسبت اسلام مذكور شد ، با اختلافى در سند .\r\n1565 / 6 . حسين بن محمد ، از معلى بن محمد ، از حسن بن على ، از عبداللَّه بن سنان ، از مردى ، از بنىهاشم كه ظاهر آن است كه مراد معصوم ؛ بلكه به خصوص حضرت صادق عليه السلام باشد ، روايت كرده است كه فرمود : « چهار چيز است كه هر كه آنها در او باشد ، اسلامش كامل و تمام است ، و اگر از فرق سر تا قدمش گناهان باشد ، او را نقصان نرساند يا اسلامِ او را ناتمام نگرداند . و آنها : راستگويى و حيا و خوش‌خلقى و شكر است » .\r\n1566 / 7 . چند نفر از اصحاب ما روايت كرده‌اند ، از سهل بن زياد و على بن ابراهيم ، از پدرش و هر دو ، از ابن‌محبوب ، از ابن‌رئاب ، از ابوحمزه ، از جابر بن عبداللَّه كه گفت : رسول خدا صلى الله عليه و آله فرمود : « آيا نمىخواهيد كه شما را خبر دهم به بهترين مردمان شما ؟ » عرض كرديم :\r\nيا رسول اللَّه ! بلى ، مىخواهيم . فرمود : « به درستى كه از جملهء بهترين مردان شما پرهيزگارى است پاك كه كف‌هايش بخشاينده و هر دو طرفش پاك باشد « 1 » ، و با پدر و مادر خويش نيكوكار باشد ، و عيال خود را وا نگذارد و ايشان را ناچار نسازد كه به غير او پناه برند » .\r\nباب در بيان فضل يقين\r\n\r\n30 . باب در بيان فضل يقين\r\n1567 / 1 . حسين بن محمد ، از معلىّ بن محمد ، از حسن بن على وشّاء ، از مشىّ بن وليد ، از ابوبصير ، از امام جعفر صادق عليه السلام روايت كرده است كه فرمود : « چيزى نيست ، مگر آنكه آن را حدّى و اندازه‌اى هست » . راوى مىگويد : عرض كردم : فداى تو گردم ! پس حدّ توكّل چيست ؟ فرمود : « يقين » . عرض كردم : حدّ يقين چيست ؟ فرمود : « حدّش آن است كه با [ وجود 
  ] خدا از چيزى نترسى » .\r\n1568 / 2 . از او ، از معلّى ، از حسن بن على وشّاء ، از عبداللَّه بن سنان ، از امام جعفر صادق عليه السلام و محمد بن يحيى ، از احمد بن محمد ، از ابن‌محبوب ، از ابوولّاد حنّاط و عبداللَّه بن سنان ، از امام جعفر صادق روايت است كه فرمود : « از درستى يقينِ مرد مسلمان آن است كه مردمان را خوشنود نكند به خشم خدا ؛ يعنى در رضاجويى ايشان كارى نكند كه خدا را به غضب آورد ، و ايشان را ملامت نكند بر آنچه خدا به او نداده ؛ چرا كه ، حرص حريص\r\n\r\n\r\n","description":"","footnote":"\r\n( 1 ) . و مراد از طرفان ، دو فرج است يا فرج و زبان يا دهان . و پاكى آنها آن است كه به حرامى آلوده نشوند . ( مترجم )\r\n","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\nروزى را نمىراند كه به او برساند ، و ناخوش داشتن آنكه ناخوش دارد ، آن را باز نمىگرداند .\r\nو اگر يكى از شما از روزى خويش بگريزد ، چنان چه از مرگ مىگريزد ، هر آينه روزيش او را دريابد و به او رسد ، چنان چه مرگ او را دريابد » . بعد از آن فرمود : « به درستى كه خدا به نهايت عدل خويش ، روز خوش و خوشى را در يقين و رضا قرار داده ، و غم و اندوه را در ناخشنودى و شكّ مقرّر فرموده است » .\r\n1569 / 3 . ابن‌محبوب ، از هشام بن سالم روايت كرده است كه گفت : شنيدم از امام جعفر صادق عليه السلام كه مى فرمود : « به درستى كه عمل هميشه‌اى كه پيوسته آن را به جا آورد و كم باشد و با يقين باشد ، بهتر است در نزد خدا از عمل بسيارى كه از روى يقين نباشد » .\r\n1570 / 4 . حسين بن محمد ، از معلىّ بن محمد ، از وشّاء ، از ابان ، از زراره ، از امام جعفر صادق عليه السلام روايت كرده است كه فرمود : « اميرالمؤمنين عليه السلام بر بالاى منبر فرمود : كسى مزهء ايمان را نمىيابد ، تا آنكه بداند كه آنچه به او رسيده ، چنان نبود كه از او درگذرد ، و آنچه از او درگذشته ، چنان نبود كه به او برسد » .\r\n1571 / 5 . على بن ابراهيم ، از پدرش ، از ابن‌ابىعمير ، از زيد شحّام ، از امام جعفر صادق عليه السلام روايت كرده است كه : « اميرالمؤمنين عليه السلام در نزد ديوارى نشست كه ميل كرده بود ، و در ميان مردم حكم مى فرمود . بعضى ازايشان عرض كرد : در زير اين ديوار منشين ؛ چرا كه ، آن رخنه برداشته و شايد كه خراب شود . اميرالمؤمنين - صلوات اللَّه عليه - فرمود كه : اجل مَرد و مدّتى كه از براى حياتش مقدّر و مقرّر شده ، او را پاسبانى مىكند و نگاه مىدارد . و چون برخاست ، آن ديوار فرود آمد » . و حضرت [ صادق 
  ] فرمود كه : « اميرالمؤمنين چنان بود كه مكرّر اين و امثال اين را مىكرد و يقين ، اين است » .\r\n1572 / 6 . چند نفر از اصحاب ما روايت كرده‌اند ، از احمد بن محمد بن خالد ، از احمد بن محمد بن ابىنصر ، از صفوان جمّال كه گفت : امام جعفر صادق عليه السلام را سؤال كردم از قول خداى عز و جل :  « وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما »  ؛ يعنى : « و امّا ديوار ، پس بود از براى دو پسرِ بىپدر كه در شهر انطاكيه مىباشند ، و بود در زير آن ديوار ، گنجى از براى آنها » . حضرت فرمود كه : « بدان و آگاه باش كه آن گنج ، طلا و نقره نبود . جز اين نيست كه آن گنج ، چهار سخن بود و آنها اين است كه : خدايى نيست مگر من . هر كه يقين به مرگ\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\nداشته باشد ، دندانش نمىخندد « 1 » ، و هر كه يقين به حساب روز قيامت داشته باشد ، دلش شاد نمىگردد ، و هر كه يقين به قدر و قضاى خدا داشته باشد ، از غير خدا نمىترسد » .\r\n1573 / 7 . از او ، از على بن حكم ، از صفوان جمّال ، از امام جعفر صادق عليه السلام روايت است كه فرمود : « اميرالمؤمنين عليه السلام مىفرمود كه : هيچ بنده‌اى مزهء ايمان را نمىيابد ، تا آنكه بداند كه آن چه به او رسيده ، چنان نبود كه از او درگذرد ، و آن‌چه از او درگذشته ، چنان نبود كه به او برسد ، و تا آن كه بداند كه ضرر رساننده و نفع‌بخشنده ، خداى عز و جل است و غير از او قدرت بر نفع و ضرر ندارد » .\r\n1574 / 8 . محمد بن يحيى ، از احمد بن محمد بن عيسى ، از وشّاء ، از عبداللَّه بن سنان ، از ابوحمزه ، از سعيد بن قيس همدانى روايت كرده است كه گفت : روزى در هنگام جنگ ، نظر كردم به سوى مردى كه دو جامه - يعنى پيراهن و زيرجامه - پوشيده بود و غير از آن در بَرَش چيزى نبود . اسب خويش را پيش راندم . ناگاه ديدم كه اميرالمؤمنين عليه السلام است . عرض كردم كه : يا اميرالمؤمنين ! در مثل اين موضع ( چنين جايى كه اين قدر دشمن جمع شده‌اند و همه قصد تو دارند ) ، با چنين لباسى مىايستى ؟ فرمود : « آرى ، اى سعيد بن قيس ! به درستى كه هيچ بنده‌اى نيست ، مگر آنكه او را از جانب خداى عز و جل حافظ و نگهبانى هست ، و كسى هست كه او را نگاه مىدارد ، و با او دو فرشته‌اند كه او را محافظت مىكنند ، از آنكه از سر كوهى بيفتد يا در چاهى واقع شود ، و البته در هنگامى كه قضاى خدا فرود آيد و اجلش برسد ، در ميان او چيزى مانع نشوند ؛ بلكه او را به هر بلايى واگذارند » .\r\n1575 / 9 . حسين بن محمد ، از معلّى بن محمد ، از على بن اسباط روايت كرده است كه گفت : شنيدم از ابوالحسن ، حضرت امام رضا عليه السلام ، كه مىفرمود : « در آن گنجى كه خداى عز و جل فرموده است كه :  « وَ كانَ تَحْتَهُ كَنْزٌ لَهُما »  « 2 » اين فقرات بود : بِسْمِ اللَّهِ الرَّحْمنِ الرَّحيمِ . تعجّب است از براى كسى كه يقين به مرگ دارد ، چگونه شاد مىشود ؟ ! و تعجّب است از براى كسى كه يقين به قضا و قدر دارد ، چگونه اندوه مىخورد ؟ ! و تعجّب است از براى كسى كه دنيا و اختلاف آن را با اهل خويش مىبيند ، و مىبيند كه هر دم ايشان را به روزى مىنشاند ،\r\n\r\n\r\n","description":"","footnote":"\r\n( 1 ) . يعنى آن قدر شديد نمىخندد كه دندانهايش پيدا شود ، بلكه به لبخند بسنده مىكند .\r\n( 2 ) . كهف ، 82 .\r\n","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\nچگونه به آن ميل مىكند ؟ ! و سزاوار است كسى را كه از جانب خدا دانسته و فهميده باشد « 1 » كه خدا را در آن‌چه مقدّر نموده و حكم به امضاى آن فرمود ، متّهم نسازد و آن جناب را در روزى دادن خويش كاهل نشمارد » ، ( و چنان گمان نكند كه دير كرده [ است 
  ] ) .\r\nبه آن حضرت عرض كردم كه : فداى تو گردم ! مىخواهم كه اين را بنويسم . راوى مىگويد : به خدا سوگند كه حضرت ، دست خويش را به دوات زد تا آن را در پيش روى من گذارد ، و من دست مباركش را گرفتم و آن را بوسه دادم و دوات را فرا گرفتم و اين را نوشتم .\r\n1576 / 10 . محمد بن يحيى ، از احمد بن محمد ، از على بن حكم ، از عبدالرحمان عرزمى ، از پدرش ، از امام جعفر صادق عليه السلام روايت كرده است كه فرمود : « قنبر ، غلام على ، على عليه السلام را دوست مىداشت ؛ دوستى سختى . و هرگاه على عليه السلام بيرون مىرفت ، شمشير برمىداشت و از پى آن حضرت بيرون مىآمد ؛ پس در شبى از شب‌ها ، حضرت ، او را ديد . فرمود كه :\r\n« اى قنبر ! تو را چه مىشود ؟ و چه كار دارى كه بيرون آمده‌اى ؟ عرض كرد : آمده‌ام كه در پشت سرت راه روم - يا اميرالمؤمنين - كه مبادا به تو آسيبى برسد . فرمود : رحمت بر تو ! آيا مرا از اهل آسمان حراست مىكنى يا از اهل زمين ؟ عرض كرد : نه . بلكه مىخواهم تو را حراست كنم از اهل زمين . فرمود كه : اهل زمين نمىتوانند به من ضررى برسانند ، مگر به رخصت خدا ، كه از آسمان آمده باشد . برگرد . پس قنبر برگشت » .\r\n1577 / 11 . على بن ابراهيم ، از محمد بن عيسى ، از يونس ، از آنكه او را ذكر كرده ، روايت كرده است كه گفت : به حضرت امام رضا عليه السلام عرض شد كه : تو به اين سخن - يعنى امر امامت - تكلّم مىكنى ، با آنكه از شمشير بنىعبّاس خون مىچكد ؟ فرمود كه : « خدا را رودخانه‌اى است از طلا كه آن را به ضعيف‌ترين خلق خويش كه مورچه است ، حمايت فرموده و نگاهدارى نموده ، كه اگر شتران نر قوى آن را قصد كنند ، به آن نمىرسند » .\r\nباب در بيان رضا و خشنودى به قضاى خدا\r\n\r\n31 . باب در بيان رضا و خشنودى به قضاى خدا\r\n1578 / 1 . على بن ابراهيم ، از پدرش ، از ابن‌ابىعمير ، از جميل بن صالح ، از بعضى از پيران پسران نجاشى « 2 » ، از امام جعفر صادق عليه السلام روايت كرده است كه فرمود : « سرِ طاعت\r\n\r\n\r\n","description":"","footnote":"\r\n( 1 ) . يعنى معرفت خويش را از خدا گرفته و به بصيرت رسيده است .\r\n( 2 ) . يعنى يكى از آموزگاران فرزندان نجاشى .\r\n","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\nخدا ، صبر است ، و راضى بودن از خدا ، در آن‌چه بنده آن را دوست دارد ، يا ناخوش داشته باشد . و هيچ بنده‌اى از خدا راضى نشود ، در آن‌چه دوست يا ناخوش داشته باشد ، مگر آنكه از برايش بهتر باشد ، در آن‌چه دوست يا دشمن دارد » .\r\n1579 / 2 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از حمّاد بن عيسى ، از عبداللَّه بن مسكان ، از ليث مرادى ، از امام جعفر صادق عليه السلام كه فرمود : « به درستى كه داناترين مردمان به خدا ( و آنكه خدا را بيشتر مىشناسد ) ، راضىتر ايشان است به قضاى خداى عزّ و جلّ » .\r\n1580 / 3 . از او ، از يحيى بن ابراهيم بن ابىالبلاد ، از عاصم بن حميد ، از ابوحمزهء ثمالى ، از حضرت على بن الحسين - عليهماالسّلام روايت است كه فرمود : « صبر و خشنود بودن از خدا ، سرِ طاعت خدا است . و هر كه صبر كند و از خدا راضى باشد ، در آن‌چه بر او حكم فرموده ، در آن‌چه دوست دارد يا ناخوش دارد ، خداى عز و جل از برايش مقدّر نفرمايد ، در آن‌چه دوست دارد يا ناخوش ، مگر آن‌چه را كه از براى او بهتر است » .\r\n1581 / 4 . محمد بن يحيى ، از احمد بن محمد بن عيسى ، از ابن‌محبوب ، از داود رقّى ، از ابوعبيده حذّاء ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه :\r\nخداى عز و جل فرمود : به درستى كه از جملهء بندگان مؤمن من ، بندگانى چندند كه امر دين ايشان ، از براى ايشان ، به صلاح نمىآيد و درست نمىشود ، مگر به بىنيازى و وسعت و توانگرى و صحّت در بدن ؛ پس ايشان را به بىنيازى و توانگرى و تندرستى آزمايش مىكنم ، و امر دين ايشان با آن درست مىشود . و به درستى كه از جملهء بندگان مؤمن ، بندگانى چند هستند كه امر دين ايشان ، از براى ايشان ، به صلاح نمىآيد ، مگر به حاجتمندى و درويشى و بيمارى در بدن‌هاى ايشان ؛ پس ايشان را به حاجتمندى و درويشى و بيمارى امتحان مىكنم ، و امر دين ايشان با آن درست مىشود . و من داناترم به آن‌چه امر دين بندگان مؤمن با آن درست مىشود .\r\nو به درستى كه از جملهء بندگان مؤمن من ، كسى هست كه در عبادت من بسيار سعى و كوشش مىكند ، و از خواب خوش و بالش لذيذ خويش برمىخيزد ، و از براى من در همهء شب‌ها كوشش مىنمايد - و بنابر بعضى از نسخ كافى شب خيزى مىنمايد - ، و نفس خود را\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nدر عبادت من به رنج مىافكند ، پس در يك شب و دو شب پينَكى « 1 » را بر او مسلّط مىگردانم ، به جهت التفاتى از من براى او ، و رعايت و مرحمت بر او ، و مىخوابد تا صبح كند ؛ پس برمىخيزد ، و حال آن كه او نفس خويش را دشمن مىدارد و بر آن عتاب مىكند و آن را به شمار نمىآورد . و اگر او را وا گذارم در ميان او و آن‌چه مىخواهد از عبادت من ، هر آينه عُجب در او داخل شود ، به جهت آن ؛ پس همان عُجب ، او را بكشاند به سوى اينكه به اعمال خود فريفته شود ، و از اين راه بيايد او را آن‌چه هلاكش در آن باشد ؛ به جهت عجبى كه به اعمال خويش به هم مىرساند . و از خود راضى مىشود ، به مرتبه‌اى كه گمان مىكند كه بر همهء عبادت‌كنندگان من فائق آمده ، و در عبادت من ، از حدّ تقصير گذشته و در آن كوتاهى نكرده ؛ پس در نزد اين گمان ، بسيار از من دور مىشود ، با آنكه او گمان دارد كه به سوى من تقرّب مىجويد و به من نزديك مىشود ؛ پس بايد كه عمل‌كنندگان ، بر عمل‌هاى خود كه آنها را براى ثواب من به جا مىآورند ، اعتماد نداشته باشند ؛ چرا كه ايشان اگر منتهاى سعى را به عمل آورند ، و خويشتن را در مدّت عمر خويش در عبادت من به رنج و تعب اندازند ، مقصّر باشند . و در عبادتى كه كرده‌اند ، به كنه و پايان عبادت من نرسند ، در [ برابر 
  ] آن‌چه در نزد من طلب مىكنند ، از نوازش من و ناز و نعمتى كه در بهشت‌هاى من است ، و بلندترين درجات بلند در همسايگى من ؛ و ليكن به رحمت و مهربانى من وثوق و اعتماد داشته باشند ، و به فضل من شاد شوند ، و به حسن ظنّ و گمان نيك به من داشتن ، آرام گيرند ؛ زيرا كه رحمت من در نزد اين اعتقاد ، ايشان را دريابد ، و رضاى من ، ايشان را به من رساند ، و آمرزش من ، ايشان را لباس عفو من بپوشاند ؛ پس به درستى كه منم خداى بسيار بخشايندهء مهربان ، و به اين نام ، خود را ناميده‌ام » .\r\n1582 / 5 . چند نفر از اصحاب ما روايت كرده‌اند ، از سهل بن زياد ، از احمد بن محمد بن ابىنصر ، از صفوان جمّال ، از امام موسى كاظم عليه السلام كه فرمود : « سزاوار است كسى را ، كه از جانب خدا دانسته و فهميده باشد ، كه خدا را در باب روزى دادن خويش كاهل نشمارد ، و او را در آن‌چه قضا فرموده ، متّهم نسازد » .\r\n1583 / 6 . ابوعلى اشعرى ، از محمد بن عبدالجبّار ، از محمد بن اسماعيل ، از على بن\r\n\r\n\r\n","description":"","footnote":"\r\n( 1 ) . يعنى چرت و خواب سبك .\r\n","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\nنعمان از عَمرو بن نهيك هروى فروش « 1 » روايت كرده است كه گفت : امام جعفر صادق عليه السلام فرمود كه : « خداى عز و جل فرموده كه : بندهء مؤمنِ خود را در چيزى از حادثات و گردش روزگار نگردانم ، مگر اينكه آن را از برايش خير و خوبى گردانم ؛ پس بايد كه به قضاى من راضى باشد ، و بر بلاى من صبر كند ، و نعمت‌هاى مرا شكر گويد ، تا او را با محمد ، در نزد خود از جملهء صدّيقان بنويسم » .\r\n1584 / 7 . محمد بن يحيى ، از احمد بن محمد بن عيسى ، از حسن بن محبوب ، از مالك بن عطيّه ، از داود بن فرقد ، از امام جعفر صادق عليه السلام روايت كرده است كه : « در ميان آن‌چه خداى عز و جل به سوى موسى بن عمران وحى فرمود ، اين بود كه : اى موسى ! پسر عمران ! هيچ آفريده‌اى را نيافريدم ، كه دوست‌تر باشد به سوى من ، از بندهء مؤمن من . و به درستى كه من او را مبتلى مىگردانم ، به جهت آن‌چه از برايش بهتر است ، و از او دور مىگردانم ، به جهت آن‌چه از برايش بهتر است . و من داناترم به آن‌چه بندهء من با آن به صلاح مىآيد ؛ پس بايد كه بر بلاى من صبر كند ، و نعمت‌هاى مرا شكر نمايد ، و به قضاى من راضى باشد ، تا او را در زمرهء صدّيقان بنويسم در نزد خويش ، هرگاه به رضاى من عمل كند و امر مرا فرمان برد » .\r\n1585 / 8 . ابوعلى اشعرى ، از محمد بن عبدالجبّار ، از صفوان بن يحيى ، از فضيل بن عثمان ، از ابن‌ابىيعفور ، از امام جعفر صادق عليه السلام روايت كرده است كه فرمود : « تعجّب دارم از براى مرد مسلمان ، كه خداى عز و جل چيزى را از برايش مقدّر نمىفرمايد ، مگر آن‌چه خير باشد از براى او . اگر به مقراض‌ها چيده شود ( / گوشت بدنش را به مقراض بچينند ) ، از برايش خير باشد ، و اگر مشرق‌ها و مغرب‌هاى زمين را ( كه مراد تمام دنيا است ) مالك شود ، از برايش خير خواهد بود » .\r\n1586 / 9 . محمد بن يحيى ، از احمد بن محمد بن عيسى ، از ابن‌سنان ، از صالح بن عقبه ، از عبداللَّه بن محمد جعفى ، از امام محمد باقر عليه السلام روايت كرده است كه فرمود : « سزاوارترين خلق خدا ، به آن كه تسليم شود از براى آن‌چه خداى عز و جل مقدّر فرموده و حكم به امضاى آن نموده ، كسى است كه خداى عز و جل را شناخته باشد . و هر كه به قضاى خدا راضى باشد ، قضا بر او جارى شود و خدا مزد او را بزرگ گرداند . و هر كه از قضا ناخشنود باشد ، قضا بر او جارى\r\n\r\n\r\n","description":"","footnote":"\r\n( 1 ) . يعنى فروشنده لباس هايى كه در هرات توليد مىشد .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\nمىشود و خدا مزد او را فرو مىبرد » .\r\n1587 / 10 . على بن ابراهيم ، از پدرش ، از قاسم بن محمد ، از منقرى ، از على بن هاشم بن بريد ، از پدرش روايت كرده است كه گفت : حضرت على بن الحسين - عليهماالسّلام - فرمود كه : « زهد و بىرغبتى در دنيا ده جزء است . و درجهء بلندتر زهد ، پست‌ترين درجهء پارسايى است ، و درجهء بلندتر پارسايى ، پست‌ترين درجهء يقين است ، و درجهء بلندتر يقين ، پست‌ترين درجهء رضا و خوشنودى به قضاى خداى تعالى است » .\r\n1588 / 11 . چند نفر از اصحاب ما روايت كرده‌اند ، از احمد بن محمد بن خالد ، از محمد بن على ، از على بن اسباط ، از آنكه او را ذكر كرده‌اند ، از امام جعفر صادق عليه السلام كه فرمود :\r\n« حضرت حسن بن على - عليهماالسّلام - عبداللَّه بن جعفر را ملاقات نمود ، و فرمود كه :\r\nاى عبداللَّه ! چگونه آن كه اظهار ايمان مىكند مؤمن باشد ، و حال آنكه از قسمت خويش خشنود نباشد ، و مرتبهء خويش را حقير شمارد ، و حاكم بر او خدا است ، ( و غير را مدخليّتى نيست ) ؟ ! و من ضامنم از براى كسى كه غير از رضا در دلش درنيايد ، آنكه خدا را بخواند و دعا كند ، و براى او مستجاب شود » ( كه آن‌چه از آن جناب طلب كند ، اجابت فرمايد ) .\r\n1589 / 12 . از او ، از پدرش ، از ابن‌سنان ، از آن كه او را ذكر كرده ، از امام جعفر صادق عليه السلام روايت است كه گفت : به آن حضرت عرض كردم كه : به چه چيز ايمان كسى كه اظهار ايمان مىكند دانسته مىشود ، و معلوم مىگردد كه مؤمن ظاهرى ، در حقيقت و نفس‌الأمر ، مؤمن است ؟ فرمود : « به تسليم كردن و گردن نهادن از براى خدا ، و راضى بودن در آن‌چه بر او وارد شود از شادى و خشم » ؛ يعنى آن‌چه باعث آن باشد .\r\n1590 / 13 . از او ، از پدرش ، از ابن‌سنان ، از حسين بن مختار ، از عبداللَّه بن ابىيعفور ، از امام جعفر صادق عليه السلام روايت است كه فرمود : « رسول خدا صلى الله عليه و آله هرگز براى چيزى كه گذشته بود ، نمىفرمود كه : كاش غير آن مىبود » .\r\nباب در بيان تفويض و وا گذاشتن امر به سوى خدا و توكّل بر او\r\n\r\n32 . باب در بيان تفويض و وا گذاشتن امر به سوى خدا و توكّل بر او « 1 »\r\n1591 / 1 . محمد بن يحيى ، از احمد بن محمد ، از محمد بن سنان ، از مفضّل ، از امام\r\n\r\n\r\n","description":"","footnote":"\r\n( 1 ) . و توكّل بر خدا ، اعتماد كردن بر او است و امر خود را به او وا گذاشتن ، با اعتراف به عجز خويش و ساير خلايق در تمام امور ، از جلب منافع و دفع مضارّ . ( مترجم )\r\n","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nجعفر صادق عليه السلام روايت كرده است كه فرمود : « خداى عز و جل به سوى داود وحى فرمود كه : هرگز هيچ بنده‌اى از بندگان من به من چنگ در نزده ، بىآنكه به يكى از آفريدگان من اعتماد داشته باشد ، و اين امر را از نيّت او شناخته باشم ، بعد از آن ، آسمان‌ها و زمين و هر كه در آنها مىباشد ، با او مكر و حيله كنند ، مگر آن‌كه جاى بيرون شدن از ميان آنها و خلاصى از مكر ايشان ، از برايش قرار مىدهم . و هرگز هيچ بنده‌اى از بندگان من ، به يكى از آفريدگان من چنگ در نزده ، كه اين امر را از نيّت او شناخته باشم ، مگر آنكه راه‌هايى كه باعث حصول مطلوب او باشد ، خواه در آسمان‌ها باشد و خواه در زمين ، از دست‌هاى او قطع مىكنم ، و آن اسباب را مىبُرم ، و زمين را از زير پايش فرو مىبرم ، و به هر وادى و رودخانه‌اى كه درافتد ، باك ندارم » .\r\n1592 / 2 . ابوعلى اشعرى ، از محمد بن عبدالجبّار ، از ابن‌محبوب ، از ابوحفص اعشى ، از عمرو بن خالد ، از ابوحمزهء ثمالى ، از حضرت على بن الحسين - عليهماالسّلام - روايت كرده است كه فرمود : « بيرون آمدم ، و آمدم تا به اين ديوار رسيدم و بر آن تكيه دادم . ناگاه مردى را ديدم كه دو جامهء سفيد پوشيده بود ، و در برابر روى من نگاه مىكرد . بعد از آن گفت :\r\nيا على بن الحسين ! مرا چه مىشود كه تو را افسرده و غمگين و اندوهناك مىبينم ؟ آيا اندوه تو بر دنيا و به جهت آن است ؟ اگر چنين باشد ، اندوه مخور ؛ زيرا كه روزى خدا حاضر و آماده است از براى نيكوكار و نابكار . گفتم كه : بر اين اندوه ندارم ، و امر چنان است كه تو مىگويى .\r\nگفت : پس اندوه تو بر آخرت و به جهت آن است ؟ اگر به جهت آن باشد ، ضرور نيست ؛ زيرا كه وعده‌اى است راست ، كه پادشاه قاهر و صاحب غلبه ، در آن حكم مىكند » . راوى مىگويد كه يا حضرت به جاى قاهر ، قادر فرمود . حضرت مىفرمايد كه گفتم : « بر اين اندوه ندارم ، و امر چنان است كه تو مىگويى . گفت كه : اندوه تو از چيست ؟ گفتم : از آن‌چه مىترسم ، از فتنهء پسر زبير ، و آن‌چه مردم درآنند » . حضرت فرمود كه : « آن مرد خنديد و گفت : يا على بن الحسين ! آيا كسى را ديده‌اى كه خدا را بخواند و خدا او را اجابت نكند ؟ گفتم : نه . گفت : آيا كسى را ديده‌اى كه بر خدا توكّل كند ، و خدا امر او را كفايت ننمايد ؟ گفتم : نه . گفت : آيا كسى را ديده‌اى كه از خدا سؤال كند و خدا او را عطا نفرمايد ؟ گفتم : نه . بعد از آن ، از من پنهان شد » .\r\nعلى بن ابراهيم ، از پدرش ، از ابن‌محبوب مثل اين را روايت كرده است .\r\n1593 / 3 . چند نفر از اصحاب ما روايت كرده‌اند ، از سهل بن زياد ، از على بن حسّان ،\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\nاز عمويش عبدالرحمان بن كثير ، از امام جعفر صادق عليه السلام كه فرمود : « بىنيازى و عزّت مىگردند ، پس هرگاه به موضع توكّل ظفر يابند ، وطن مىگيرند و در آنجا مىمانند » .\r\nچند نفر از اصحاب ما ، از احمد بن ابىعبداللَّه ، از محمد بن على ، از على بن حسّان مثل اين را روايت كرده‌اند .\r\n1594 / 4 . محمد بن يحيى ، از احمد بن محمد بن عيسى ، از ابن‌محبوب ، از عبداللَّه بن سنان ، از امام جعفر صادق عليه السلام روايت كرده است كه فرمود : « هر بنده‌اى كه قصد كند جانب آن‌چه را كه خداى عز و جل مىدارد ، و رو به سمت آن برود ، خدا جانب آن‌چه را كه آن بنده دوست دارد ، قصد كند ، و توجّه به سمت آن فرمايد . و هر كه به خدا چنگ در زند ، خدا او را نگاه دارد . و هر كه خدا رو به او آورد و او را نگاه دارد ، باك ندارد ، اگر آسمان بر زمين افتد يا آنكه سختى و بلايى بر اهل زمين فرود آيد ، و مصيبت و بليّه‌اى همهء ايشان را فرا گيرد ، به سبب تقوى و پرهيزگارى ، از هر بليّه‌اى در لشكر خدا باشد . ( و مراد اين است كه به او زيانى نرسد ؛ زيرا كه لشكر خدا غالب‌اند و مغلوب نمىشوند ) . آيا خداى عز و جل نمىفرمايد كه :  « إِنَّ الْمُتَّقِينَ فِي مَقامٍ أَمِينٍ »  « 1 » ؛ يعنى : « به درستى كه پرهيزگاران در جايگاه ايمن باشند ، كه هيچ ترسى در آن نباشد » .\r\n1595 / 5 . چند نفر از اصحاب ما روايت كرده‌اند ، از احمد بن محمد بن خالد ، از چندين نفر ، از على بن اسباط ، از احمد بن عمر حلّال ، از على بن سويد ، از امام موسى كاظم عليه السلام كه گفت : آن حضرت را سؤال كردم ، از قول خداى عز و جل :  « وَ مَنْ يَتَوَكَّلْ عَلَى اللَّهِ فَهُوَ حَسْبُهُ »  « 2 » ؛ يعنى :\r\n« و هر كه بر خدا توكّل كند و امور خود را به او وا گذارد ، پس آن جناب ، او را بس است » . و حضرت فرمود كه : « توكّلِ بر خدا چندين پايه دارد . از جملهء آنها اين است كه در همهء امورِ خويش بر خدا توكّل كنى ؛ پس آن‌كه ، آن‌چه با تو بكند ، از او راضى باشى و بدانى كه آن جناب ، در خوبى و افزونى يا روزى تو كوتاهى نمىكند ، و بدانى كه حكم در آن ، از براى اوست به خصوص ؛ پس بر خدا توكّل كن ، به وا گذاشتن آن به سوى او ، و در آنها و در غير آنها ، بر او اعتماد داشته باش » .\r\n1596 / 6 . چند نفر از اصحاب ما روايت كرده‌اند ، از سهل بن زياد و على بن ابراهيم ، از\r\n\r\n\r\n","description":"","footnote":"\r\n( 1 ) . دخان ، 51 .\r\n( 2 ) . طلاق ، 3 .\r\n","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\nپدرش ، و هر دو ، از يحيى بن مبارك ، از عبداللَّه بن جبله ، از معاوية بن وهب ، از امام جعفر صادق عليه السلام كه فرمود : « هر كه سه چيز به او عطا شود ، از سه چيز ممنوع و محروم نشود .\r\nهر كه دعا به او عطا شود و توفيق دعا كردن بيابد ، اجابت به او عطا شود ، و خدا دعايش را مستجاب گرداند . و هر كه شكر به او عطا شود و توفيق شكرگذارى يابد ، زياده به او عطا شود . و هر كه توكّل به او عطا شود ، كفايت به او عطا شود و خدا مهمّات او را كفايت فرمايد » .\r\nبعد از آن فرمود كه : « آيا كتاب خداى عز و جل را تلاوت كرده‌اى كه مىفرمايد :  « وَ مَنْ يَتَوَكَّلْ عَلَى اللَّهِ فَهُوَ حَسْبُهُ »  « 1 » و فرموده :  « لَئِنْ شَكَرْتُمْ لَأَزِيدَنَّكُمْ »  « 2 » ؛ يعنى : « هر آينه اگر شكر كنيد ، البتّه نعمت شما را مىافزايم » . و فرموده كه :  « ادْعُونِي أَسْتَجِبْ لَكُمْ »  « 3 » ؛ « يعنى : مرا بخوانيد ، تا اجابت كنم شما را » .\r\n1597 / 7 . حسين بن محمد ، از معلّى بن محمد ، از ابوعلى ، از محمد بن حسن ، از حسين بن راشد ، از حسين بن علوان روايت كرده است كه گفت : در مجلسى بوديم كه در آن علم را طلب مىنموديم ، و در بعضى از سفرها ، خرجى من تمام شد . بعضى از رفقاى ما به من گفت كه : به كى اميدوارى دارى ، از براى چارهء آن‌چه بر تو فرود آمده است ؟ گفتم كه : به فلانى اميدوارى دارم . گفت : به خدا سوگند كه در اين هنگام حاجتت را برنمىآورد و تو را به اميد نمىرساند و مطلوب تو را روا نمىگرداند . گفتم : خدا تو را رحمت كند ، تو چه مىدانى ؟ و اين را از كجا مىگويى ؟ گفت كه : امام جعفر صادق عليه السلام مرا حديث فرمود كه : « در بعضى از كتاب‌هاى آسمانى خوانده است كه خداى تبارك و تعالى مىفرمايد كه : سوگند ياد مىكنم به عزّت و جلال و بزرگوارى و بلندى كه بر عرش خويش دارم ، كه اميدِ هر صاحبِ اميدى را كه به غيرِ من از مردمان دارد ، قطع كنم به نوميدى . و هر آينه او را جامهء خوارى بپوشانم در نزد مردمان ، و او را از قرب خويش دور كنم و در ناحيه‌اى اندازم ، و او را از فضل ( يا وصل ) خويش دور گردانم . آيا در سختىها به غير من اميدوارى دارد ؟ با آنكه سختىها در دست قدرت من است ، غيرِ مرا اميد دارد ؟ و به فكر ، در غيرِ مرا مىكوبد ؟ و حال آنكه كليد همهء درها به دست من است ، و همه آن درها بسته و درِ من گشوده است از براى هر كه مرا بخواند ؛ پس كيست آنكه به من اميدوارى داشته از براى دفع مصيبت‌ها كه به او رسيده ، و من او را\r\n\r\n\r\n","description":"","footnote":"\r\n( 1 ) . طلاق ، 3 .\r\n( 2 ) . إبراهيم ، 7 .\r\n( 3 ) . غافر ، 60 .\r\n","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\nدر نزد آنها قطع كرده‌ام و اميدش را نااميد نموده‌ام ؟ و كيست آنكه مرا اميد داشته به جهت امر عظيمى ، و من اميد او را از خويش بريده‌ام ؟ آرزوهاى بندگان خويش را در نزد خويش نگاه داشته‌ام ، پس به حفظ من راضى نشدند . و آسمان‌هاى خويش را پر كرده‌ام از فرشتگانى كه به تسبيح و تنزيه من ، ملال به هم نمىرسانند . و ايشان را امر كرده‌ام كه درهاى ميان من و بندگان مرا نبندند ؛ پس ايشان بر قول من اعتماد نكردند . آيا آنكه مصيبتى از مصيبت‌هاى من به او رسيده و درِ او را كوبيده ، نمىداند كه كسى غير از من نمىتواند كه آن را بر طرف كند ؟ و آن را مالك نمىشود ، مگر بعد از رخصت من ؟ پس مرا چه مىشود ، كه او را چنان مىبينم كه از من غفلت دارد ؟ به جود و بخشش خود به او عطا كردم ، آن‌چه را كه از من نخواست ، بعد از آن ، آن را از دستش گرفتم ، و باز گردانيدن آن را از من نخواست و از غير من خواست . آيا مرا چنان مىبينيد كه به عطا ابتدا مىكنم پيش از خواهش ، بعد از آن ، از من خواهش مىشود و سائلِ خود را اجابت نمىكنم ؟ آيا بخيلم من ، كه بنده‌اى من را بخيل يابد يا نسبت به بخل دهد ؟ يا جود و كرم از براى من ثابت نيست ؟ يا عفو و رحمت به دست من نيست ؟ يا من محلِّ آرزوها نيستم ، كه همهء اميدها در ساحت عزّت و قدرت من فرود آيد ؟ پس كى غير از من آنها را قطع مىكند ؟ آيا اميدواران نمىترسند كه به غير من اميدوارى دارند ؟ ! پس اگر همهء اهل آسمان‌ها و اهل زمين من ، اميدوارى داشته باشند ، و هر يك از ايشان را ، مثل آن‌چه همهء ايشان اميدوارى دارند عطا كنم ، از ملك و پادشاهى من ، مانند عضوى از اعضاى مورچه‌اى كم نشود . و چگونه ملك و مملكتى كه من قيّم آنم كم شود ؛ پس زهى سختى از براى آنها كه از رحمت من نوميدند ، و زهى شدّت از براى كسى كه مرا نافرمانى كند و از من و عذاب من غافل باشد و نترسد » .\r\n1598 / 8 . محمد بن يحيى ، از محمد بن حسن ، از بعضى از اصحاب ما ، از عيّاد بن يعقوب رواجنى ، از سعيد بن عبدالرحمان روايت كرده است كه گفت : با موسى بن عبداللَّه در يَنْبع بوديم . و در بعضى از سفرها خرجى من تمام شد . بعضى از فرزندان امام حسين عليه السلام به من گفت : كه را اميدوارى دارى ، از براى آن‌چه بر تو فرود آمده است ؟ گفتم : موسى بن عبداللَّه .\r\nگفت : در اين هنگام ، حاجتت روا نمىشود ، و مطلوبت برآورده نمىشود . گفتم كه : اينكه مىگويى ، چرا ؟ گفت : زيرا كه در بعضى از كتاب‌هاى پدرانم يافتم كه خداى عز و جل مىفرمايد : و مثل حديث گذشته را ذكر كرد . گفتم : اى فرزند رسول خدا ! اين را بگو تا بنويسم ؛ پس او\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\nگفت و من نوشتم . و گفتم : نه ، به خدا سوگند كه بعد از اين ، هرگز حاجتى را از او نمىخواهم .\r\nباب در بيان خوف و رجا\r\n\r\n33 . باب در بيان خوف و رجا « 1 »\r\n1599 / 1 . چند نفر از اصحاب ما روايت كرده‌اند ، از احمد بن محمد ، از على بن حديد ، از منصور بن يونس ، از حارث بن مغيره ، يا پدرش ، از امام جعفر صادق عليه السلام كه گفت : به آن حضرت عرض كردم كه : در وصيّت لقمان چه بود ؟ فرمود كه : « در آن چيزها بود كه مردم را به تعجّب مىآورد . و عجيب‌ترينِ آن‌چه در آن وصيّت بود ، اين است كه به پسرش گفت كه : از خداى عز و جل چنان بترس كه اگر با نيكى و ثوابِ جنّ و انس به نزد آن جناب آيى ، تو را عذاب خواهد كرد . و خدا را چنين اميد بدار كه اگر با گناهان جنّ و انس به نزد او آيى ، تو را رحمت خواهد كرد » . بعد از آن ، حضرت صادق عليه السلام فرمود : « پدرم عليه السلام مىفرمود كه : هيچ بنده‌اى مؤمنى نيست ، مگر آنكه در دلش دو نور هست ، يكى نور خوف ، و ديگرى نور رجا . كه اگر اين را بسنجند ، بر آن زيادتى نكند ، و اگر آن را بسنجند ، بر اين زيادتى نكند » .\r\n1600 / 2 . محمد بن حسن ، از سهل بن زياد ، از يحيى بن مبارك ، از عبداللَّه بن جبله ، از اسحاق بن عمّار روايت كرده است كه گفت : امام جعفر صادق عليه السلام فرمود كه : « اى اسحاق ! چنان از خدا بترس كه گويا تو او را مىبينى ، و اگر تو او را نمىبينى ، او تو را مىبيند . و اگر چنين دانى كه او تو را نمىبيند ، كافر شده‌اى . و اگر مىدانى كه او تو را مىبيند و معصيت را از براى او ظاهر مىكنى و در حضور آن جناب مرتكب گناه مىشوى ، او را از همهء نظركنندگان بر خويش ، سهل‌تر و خوارتر قرار داده‌اى » .\r\n1601 / 3 . محمد بن يحيى ، از احمد بن محمد بن عيسى ، از حسن بن محبوب ، از هيثم بن واقد روايت كرده است كه گفت : شنيدم از امام جعفر صادق عليه السلام كه مىفرمود : « هر كه از خدا بترسد ، خدا هر چيزى را از او بترساند . و هر كه از خدا نترسد ، خدا او را از هر چيزى بترساند » .\r\n1602 / 4 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از حمزة بن عبداللَّه جعفَرى ، از جميل بن درّاج ، از ابوحمزه كه گفت : امام جعفر صادق عليه السلام\r\n\r\n\r\n","description":"","footnote":"\r\n( 1 ) . و خوف ، ترسيدن و رجا ، اميد داشتن است . ( مترجم )\r\n","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\nفرمود كه : « هر كه خدا را بشناسد ، از خدا مىترسد ، و هر كه از خدا مىترسد ، نفس او به دنيا رغبت نمىكند و آن را ترك مىنمايد » .\r\n1603 / 5 . از او ، از ابن‌ابىنجران ، از آنكه او را ذكر كرده ، از امام جعفر صادق عليه السلام روايت است كه گفت : به آن حضرت عرض كردم كه : گروهى گناهان را مرتكب مىشوند و مىگويند : اميد داريم . و پيوسته همچنين مىباشند ، تا مرگ بر ايشان وارد شود . فرمود كه :\r\n« اين گروه ، گروهى هستند كه در آرزوها خود را حركت مىدهند و به آن ميلى مىنمايند ، دروغ گفتند ، ايشان اميدوار نيستند ؛ چرا كه ، هر كه چيزى را اميد داشته باشد ، آن را جستجو مىكند ، و هر كه از چيزى بترسد ، از آن مىگريزد » .\r\n1604 / 6 . و على بن محمد اين را روايت كرده و مرفوع ساخته و گفته است كه : به خدمت امام جعفر صادق عليه السلام عرض كردم كه : گروهى از دوستان و مواليان شما در گناهان واقع مىشوند و مىگويند : اميدواريم . فرمود : « دروغ مىگويند . ايشان دوستان ما نيستند ، بلكه اين جماعت گروهى هستند كه آرزوها ايشان را ميل داده و به حركت درآورده است . هر كه چيزى را اميد داشته باشد ، از براى تحصيل آن كار مىكند ، و هر كه از چيزى مىترسد ، از آن مىگريزد » .\r\n1605 / 7 . چند نفر از اصحاب ما روايت كرده‌اند ، از احمد بن محمد بن خالد ، از بعضى از اصحاب خويش ، از صالح بن حمزه آن را مرفوع ساخته ، و گفته كه ، امام جعفر صادق عليه السلام فرمود كه : « از جملهء عبادت خدا آن است كه ، كسى سخت از خداى عز و جل بترسد . خداى عز و جل مىفرمايد كه :  « إِنَّما يَخْشَى اللَّهَ مِنْ عِبادِهِ الْعُلَماءُ »  « 1 » ، و ترجمهء آن مذكور شد ، « 2 » و آن جناب جلّ ثناؤه فرموده است كه :  « فَلا تَخْشَوُا النَّاسَ وَ اخْشَوْنِ »  « 3 » ؛ يعنى : « پس مترسيد از مردمان ، و بترسيد از من » . و آن جناب - تبارك و تعالى فرموده است كه :  « وَ مَنْ يَتَّقِ اللَّهَ يَجْعَلْ لَهُ مَخْرَجاً »  « 4 » ؛ يعنى : « و هر كه بترسد از خدا ، خدا از برايش قرار مىدهد جاى بيرون شدن را ؛ يعنى : خلاصى از اندوه دنيا و آخرت » . راوى مىگويد كه : حضرت صادق عليه السلام فرمود : « به درستى كه دوستىِ شرف و بزرگوارى و آوازه ، در دل كسى كه ترسان و لرزان باشد ، نمىباشد » .\r\n\r\n\r\n","description":"","footnote":"\r\n( 1 ) . فاطر ، 28 .\r\n( 2 ) . و از ميان بندگان خدا تنها دانايان از او مىهراسند .\r\n( 3 ) . مائده ، 44 .\r\n( 4 ) . طلاق ، 2 .\r\n","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n1606 / 8 . على بن ابراهيم ، از احمد بن محمد بن خالد ، از حسن بن حسين ، از محمد بن سنان ، از ابوسعيد مكارى ، از ابوحمزهء ثمالى ، از حضرت على بن الحسين - صلوات اللَّه عليهما - روايت كرده است كه فرمود : « مردى با كسان خود به كشتى سوار شدند و كشتى ايشان شكست . و از كسانى كه در كشتى بودند كسى از غرق نجات نيافت ، مگر زن آن مرد كه بر تخته‌اى از تخته‌هاى كشتى بند شد و نجات يافت و رفت تا به جزيره‌اى از جزيره‌هاى دريا پناه برد . و در آن جزيره مردى بود كه راهزنى مىنمود و از براى خدا حرمتى را وا نگذاشته بود ، مگر آنكه هتكِ آن كرده ، جميع فسوق و معاصى را به جا آورده بود . و آن فاسق به آمدن آن زن دانا نشد ، ومگر در حالى كه آن زن بر بالاى سرش ايستاده بود ؛ پس سر خود را به سوى آن زن بلند كرد و گفت كه : انسانى يا جن ؟ آن زن گفت : انسانم ؛ پس آن مردِ فاسق يك سخن با او نگفت ، تا آنكه نسبت به او نشست ، در حالى كه مرد نسبت به زن خويش مىنشيند ( يعنى در ميان دو پايش نشست و به صورت مُجامع درآمد ) . و در هنگامى كه قصد كرد كه با آن زن درآميزد ، ( زن ) به لرزه درآمد و مضطرب گرديد . فاسق گفت : تو را چه مىشود كه مىلرزى ؟\r\nگفت كه : از اين مىترسم . و به دست خويش به جانب آسمان اشاره كرد ( يعنى از خدا مىترسم ) . گفت كه : هيچ مرتبه از اين كار كرده‌اى ؟ گفت : نه سوگند به عزّت خدا . گفت كه :\r\nتو چنين مىترسى و هرگز از اين كار نكرده‌اى ، و خود به اختيار خود اين كار نمىكنى ؛ بلكه من تو را به جبر بر اين داشته‌ام ، پس به خدا سوگند كه من به اين ترس و بيم ، از تو اولى و احقّم » .\r\nحضرت فرمود : « پس برخاست ، و هيچ چيز به جا نياورد و ترك آن عمل كرد و به سوى اهل خود برگشت . و او را قصد و همّتى نبود ، مگر توبه و بازگشت به سوى خدا ؛ پس در بين آنكه مىرفت ، ناگاه راهبى به او برخورد كه در آن راه مىرفت . و چون پاره‌اى راه رفتند ، آفتاب كه بر ايشان تابيده بود ، بسيار گرم شد . راهب به آن جوان گفت كه : خدا را بخوان و دعا كن كه ابرى بفرستد ، تا بر سر ما سايه افكند ، كه آفتاب بر ما تابيده و بسيار گرم شده . جوان گفت كه : هيچ خوبى را از براى خويش در نزد پروردگارم نمىدانم ، كه به سبب آن جرأت كنم بر آنكه از او چيزى بخواهم . راهب گفت : پس من دعا مىكنم و تو آمين مىگويى . گفت :\r\nآرى ؛ پس راهب شروع كرد كه دعا مىكرد و جوان آمين مىگفت ؛ پس چيزى نبود كه سريع‌تر باشد از آن‌كه پارچهء ابرى بر سر ايشان سايه افكند - يعنى بلافاصله ابر ايشان را سايه كرد - .\r\nپس ايشان زمانى دور و دراز ، از آن روز ، در زير سايهء آن ابر رفتند . بعد از آن ، راه\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\nبعد از آن ، راه ايشان جدا شد ، كه بر سر دو راه رسيدند . بعد از آن ، جوان راهى را پيش گرفت و در آن روان شد . و راهب راه ديگر را پيش گرفت و در آن رفت . ديدند كه آن ابر با جوان مىرود . راهب گفت كه : تو از من بهترى و دعا از براى تو مستجاب شد ، و از براى مَنْ مستجاب نشد ؛ پس مرا خبر ده كه قصّهء تو چيست ؟ و بگو چه كار كرده‌اى ؟ جوان خبرِ آن را به راهب گفت . راهب گفت كه : خدا گناهان گذشتهء تو را آمرزيده ، به جهت آنكه ترس او در دلت داخل شد ؛ پس بنگر كه در زمان آينده چگونه خواهى بود » .\r\n1607 / 9 . محمد بن يحيى ، از احمد بن محمد ، از على بن نعمان ، از حمزة بن حمران روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه از جملهء آن‌چه حفظ شد از خطبه‌هاى پيغمبر صلى الله عليه و آله آن است كه فرمود : اى گروه مردمان ! شما را نشانه‌ها است ، پس به نشانه‌هاى خويش منتهى شويد . و شما را عاقبتى است ؛ پس به نهايت و آخر خويش برسيد ، مگر اينكه مؤمن عمل مىكند در ميان دوترس ؛ يعنى ميان مدّتى كه گذشت ، نمىداند كه خدا در آن چه كرده ، و مدّتى كه باقى مانده ، نمىداند كه خدا در آن چه مقدّر خواهد فرمود . پس بايد كه بندهء مؤمن ، از خود براى خود فرا گيرد ، آن‌چه را كه بايد فرا گرفت . و از دنيا براى آخرت خويش ذخيره كند ، و اينها را در زمان جوانى ، پيش از پيرى ، و در هنگام زندگى ، پيش از مردن ، به جا آورد ؛ پس سوگند ياد مىكنم به آن كسى كه جان محمد به دست قدرت او است ، كه بعد از دنيا چيزى نيست كه رضامندى خدا به آن حاصل شود ، و بعد از آن خانه‌اى نيست ، مگر بهشت يا دوزخ » .\r\n1608 / 10 . از او ، از احمد ، از ابن‌محبوب ، از داود رقّى ، از امام جعفر صادق عليه السلام روايت است در قول خداى عز و جل :  « وَ لِمَنْ خافَ مَقامَ رَبِّهِ جَنَّتانِ »  « 1 » كه فرمود : « هر كه بداند كه خدا او را مىبيند ، و آن‌چه مىگويد ، مىشنود ، و آن‌چه را كه مىكند ، از خوبى يا بدى ، مىداند ، و همين او را از اعمال زشت منع كند ، چنين كسى همان است كه از مقام ؛ يعنى قيام و ايستادنِ حضرت پروردگار خويش ترسيده ، و نفس خود را از هوا و هوس باز داشته است » . و بنابراين ترجمه آيه اين مىشود كه : « هر كه بترسد از محافظت و نگهبانى پروردگارِ\r\n\r\n\r\n","description":"","footnote":"\r\n( 1 ) . الرحمن ، 46 .\r\n","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\nخويش ، ( و به اين جهت جرأتِ بر معصيت نكند ) ، در بهشت است .\r\n1609 / 11 . از او ، از احمد بن محمد ، از ابن‌سنان ، از ابن‌مسكان ، از حسن بن ابىساره روايت است كه گفت : شنيدم از امام جعفر صادق عليه السلام كه مىفرمود : « مؤمن ، در حقيقت مؤمن نمىباشد ، تا ترسان و اميدوار باشد . و ترسان و اميدوار نمىباشد ، تا عمل كند به آن‌چه مىترسد و اميد دارد » .\r\n1610 / 12 . على بن ابراهيم ، از محمد بن عيسى ، از يونس ، از فضيل بن عثمان ، از ابوعبيدهء حذّاء ، از امام جعفر صادق عليه السلام روايت كرده است كه فرمود : « مؤمن در ميان دو ترس است :\r\nيكى ترس گناهى كه گذشته است ، نمىداند كه خدا در آن‌چه كرده است ؛ و ديگرى ترس عمرى كه باقى مانده است ، نمىداند كه در آن‌چه كسب مىكند از امورى كه موجب هلاكت او است ؛ پس او هيچ روز صبح نمىكند ، مگر آنكه ترسان است ، و چيزى او را به اصلاح نمىآورد ، مگر ترس خدا » .\r\n1611 / 13 . على بن ابراهيم ، از پدرش ، از ابن‌ابىعمير ، از بعضى از اصحاب خويش ، از امام جعفر صادق عليه السلام روايت كرده است كه فرمود : « پدرم عليه السلام مىفرمود : . . . » تا آخر آن‌چه در آخر حديث اوّل اين باب گذشت .\r\nباب در بيان حسن خلق و گمانِ نيك به خداى داشتن\r\n\r\n34 . باب در بيان حسن خلق و گمانِ نيك به خداى عز و جل داشتن\r\n1612 / 1 . چند نفر ، از اصحاب ما روايت كرده‌اند ، از احمد بن محمد ، از ابن‌محبوب ، از داود بن كثير از ابوعبيدهء حذّاء ، از امام محمد باقر عليه السلام كه فرمود : « رسول خدا صلى الله عليه و آله فرمود كه :\r\nخداى تبارك و تعالى فرموده است كه : بايد عمل‌كنندگان ، بر عمل‌هاى خود كه آنها را براى من به جا مىآورند ، اعتماد نداشته باشند ؛ چرا كه ايشان اگر منتهاى سعى را به عمل آورند ، و خويشتن را در مدّت عمر خويش در عبادت من به رنج و تعب اندازند ، مقصّر باشند ، و در عبادتى كه كرده‌اند ، به كنه و پايان عبادت من نرسند ، در [ برابر 
  ] آن‌چه در نزد من طلب مىكنند ، از نوازش من و ناز و نعمتى كه در بهشت‌هاى من است ، و بلندترين درجات بلند در همسايگى من ، و ليكن به رحمت و مهربانى من وثوق و اعتماد داشته باشند ، و به فضل من شاد شوند ، و به حسن ظنّ و گمان نيك به من داشتن ، آرام گيرند ؛ زيرا كه رحمت من در\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\nنزد اين اعتقاد ، ايشان را دريابد ، و رضاى من ، ايشان را به من رساند ، و آمرزش من ، ايشان را لباس عفو من بپوشاند ؛ پس به درستى كه منم خداى بسيار بخشايندهء مهربان ، و به اين نام ، خود را ناميده‌ام » .\r\n1613 / 2 . ابن‌محبوب ، از جميل بن صالح ، از بريد بن معاويه ، از امام محمد باقر عليه السلام روايت كرده است كه فرمود : « در كتاب على عليه السلام يافتيم كه رسول خدا صلى الله عليه و آله فرمود - در حالى كه آن حضرت ، بر بالاى منبر خويش بود - كه : سوگند ياد مىكنم به آن كسى كه به غير از او خدايى نيست ، كه هرگز به هيچ مؤمنى خير دنيا و آخرت عطا نشده ، مگر به گمان نيكى كه به خدا داشته باشد ، و به اميدش از آن جناب ، و خوش‌خلقى كه داشته ، و به باز ايستادن از غيبت مؤمنان . و سوگند ياد مىكنم به آن كسى كه به غير از او خدايى نيست ، كه خدا هيچ مؤمنى را بعد از توبه و طلبِ آمرزشِ گناهان عذاب نمىكند ، مگر به بدگمانى او به خدا ، و تقصير كردنش در اميد داشتن به خدا ، و به بدخلقى كه داشته باشد ، و به غيبت كردنِ مؤمنان . و سوگند ياد مىكنم به آن كسى كه به غير از او خدايى نيست ، كه گمانِ هيچ بندهء مؤمنى به خدا نيكو نباشد ، مگر آنكه خدا در نزدِ گمانِ بنده‌اى مؤمن خود باشد ، و بر وفق گمانش با او عمل نمايد ؛ زيرا كه خدا كريم است و همهء خوبىها به دستِ قدرتِ او است ، و شرم مىكند كه بندهء مؤمنِ او چنان باشد كه گمانِ نيك به او برده باشد ؛ پس گمان و اميد او را خلاف كند ، و به خلافِ آنها با او عمل نمايد ؛ پس گمانِ خود را به خدا نيكو كنيد ، و به سوى او رغبت نماييد » .\r\n1614 / 3 . محمد بن يحيى ، از احمد بن محمد بن عيسى ، از محمد بن اسماعيل بن بزيع ، از ابوالحسن ، حضرت امام رضا عليه السلام ، روايت كرده است كه فرمود : « گمان خويش را به خدا نيكو كنيد ؛ زيرا كه خداى عز و جل مىفرمايد كه : من در نزدِ گمانِ بندهء مؤمنِ خودم ، و بر وفق گمانش به من با او رفتار مىكنم . اگر گمانش خوب است ، جزاى او خوب باشد ، و اگر بد است ، بد باشد » .\r\n1615 / 4 . على بن ابراهيم ، از پدرش ، از قاسم بن محمد ، از منقرى ، از سفيان بن عيينه روايت كرده است كه گفت : شنيدم از امام جعفر صادق عليه السلام كه مىفرمود : « گمانِ نيك به خدا داشتن ، آن است كه غير خدا را اميد نداشته باشى ، و نترسى ، مگر از گناهان خويش » .\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\nباب در بيان اعتراف به تقصير و كوتاهى كردن خويش ، در عبادت خدا\r\n\r\n35 . باب در بيان اعتراف به تقصير و كوتاهى كردن خويش ، در عبادت خدا\r\n1616 / 1 . محمد بن يحيى ، از احمد بن محمد بن عيسى ، از حسن بن محبوب ، از سعد بن ابىخلف ، از ابوالحسن - حضرت امام موسى كاظم عليه السلام - روايت كرده است كه گفت :\r\nحضرت به بعضى از فرزندان خويش فرمود كه : « اى فرزند عزيز من ! بر تو باد كه سعى و كوشش نمايى و خود را از حدِّ تقصير بيرون نبرى در عبادت و طاعت خداى عز و جل ، چنان ندانى كه در اين باب كوتاهى نكرده‌اى ؛ زيرا كه كسى نمىتواند كه او را عبادت كند ، چنانچه حقِّ عبادت او است ، و آن جناب سزاوار آن است » .\r\n1617 / 2 . چند نفر از اصحاب ما روايت كرده‌اند ، از احمد بن ابىعبداللَّه ، از بعضى از مردم عراق ، از محمد بن مثنّى حضرمى ، از پدرش ، از عثمان بن زيد ، از جابر كه گفت : امام محمد باقر عليه السلام به من فرمود كه : « اى جابر ! خدا تو را از ناتمامى و كوتاهى كردن بيرون نبرد » ( يعنى تو را توفيق دهد كه عبادت خويش را ناقص ، و خود را مقصّر دانى ) .\r\n1618 / 3 . از او ، از ابن‌فضّال ، از حسن بن جهم روايت است كه گفت : شنيدم از حضرت امام رضا عليه السلام كه مىفرمود : « مردى در ميانهء بنىاسرائيل ، چهل سال خدا را عبادت كرد . بعد از آن ، تقرّب جست به خدا و قربانى كرد . از او قبول نشد . پس با نفس خود گفت كه : اين امر به تو نرسيد ، مگر از خودت . و گناه نيست ، مگر از براى تو » . حضرت فرمود : « پس خداى تبارك و تعالى به سوى او وحى فرمود كه : مذمّت كردنِ تو نفسِ خود را ، از عبادت چهل‌ساله‌ات بهتر است » .\r\n1619 / 4 . ابوعلى اشعرى ، از عيسى بن ايّوب ، از على بن مهزيار ، از فضل بن يونس ، از امام موسى كاظم عليه السلام روايت كرده است كه گفت : آن حضرت فرمود : « اين را بسيار بگو : اللّهُمَّ لاتَجْعَلْنى مِنَ الْمُعارينَ وَلاتُخْرِجْنى مِنَ التَّقْصير ؛ يعنى : « بار خدايا ! مرا از جمله عاريت‌داده‌شدگان مگردان ، و مرا از حدّ تقصير بيرون مبر » . عرض كردم : امّا عاريت‌داده‌شدگان را شناخته و دانسته‌ام كه ايشان كيستند . مردى ، دين را به عاريت به او مىدهند ، پس از آن بيرون مىرود . بفرما كه معنى اينكه مرا از حدِّ تقصير بيرون مبر ، چيست ؟\r\nفرمود : « هر عملى كه به آن رضاى خداى عز و جل را خواسته باشى ، در باب آن ، در پيش خود مقصّر باش . و چنان بدان كه در آن كوتاهى كرده‌اى ؛ زيرا كه همهء مردمان ، در اعماق خويش ،\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\nميان خود و خدا مقصّرند ، مگر كسى كه خداى عز و جل او را نگاه داشته باشد » .\r\nباب در بيان طاعت و فرمانبردارى و تقوى و پرهيزگارى\r\n\r\n36 . باب در بيان طاعت و فرمانبردارى و تقوى و پرهيزگارى\r\n1620 / 1 . على بن ابراهيم ، از پدرش ، از احمد بن محمد بن ابىنصر ، از محمد برادر عزام ، از محمد بن مسلم ، از امام محمد باقر عليه السلام روايت كرده است كه فرمود : « مذهب‌هاى باطله ، شما را به جايى نبرد و اعتقاد باطل به هم مرسانيد ؛ پس به خدا سوگند كه شيعهء ما نيست ، مگر كسى كه خداى عز و جل را اطاعت كند » .\r\n1621 / 2 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از عاصم بن حميد ، از ابوحمزهء ثمالى ، از امام محمد باقر عليه السلام كه فرمود : « رسول خدا در حجّةالوداع خطبه خواند و فرمود كه : اى گروه مردمان ! به خدا سوگند كه چيزى نيست كه شما را به بهشت نزديك گرداند ، و از آتش جهنّم شما را دور سازد ، مگر آنكه شما را به آن امر كردم . و چيزى نيست كه شما را به آتش جهنّم نزديك گرداند ، و شما را از بهشت دور سازد ، مگر آنكه شما را از آن نهى كردم . بدانيد و آگاه باشيد ! كه جبرئيل امين در دل من دميد كه هيچ تنى نمىميرد ، تا آنكه روزىِ خود را كامل گرداند ، و تمام و كمال به او برسد ؛ پس از خدا بپرهيزيد و در جستن روزى نيكويى كنيد . و ديرشمردنِ چيزى از روزى ، يكى از شما را بر اين ندارد كه آن را طلب كند به آن‌چه حلال نباشد ؛ زيرا كه نمىتوان رسيد به آن‌چه در نزد خدا است ، مگر به طاعت او » .\r\n1622 / 3 . ابوعلّى اشعرى ، از محمد اشعرىّ ، از محمد بن سالم و احمد بن ابىعبداللَّه ، از پدرش هر دو روايت كرده‌اند ، از احمد بن نضر ، از عمرو بن شمر ، از جابر ، از امام محمد باقر عليه السلام كه گفت : حضرت به من فرمود كه : « اى جابر ! آيا كسى كه تشيّع را بر خود مىبندد ، اكتفا مىكند به اينكه بگويد ما اهل بيت را دوست مىدارد ؟ پس به خدا سوگند كه شيعهء ما نيست ، مگر كسى كه از خدا بپرهيزد و او را اطاعت كند . و شيعيان ما شناخته نمىشدند اى جابر ، مگر به تواضع و فروتنى و اظهار خشوع و امانت ، و بسيارى ياد خدا ، و روزه و نماز ، و نيكى با پدر و مادر ، و بازجويى و رعايت همسايگان ، از فقيران و اهل درويشى و بيچارگان ، و قرض‌داران و يتيمان ، و به راستگويى ، و تلاوت قرآن ، و بازداشتن زبان‌ها بر مردمان ، مگر از خوبى ؛ و امينان خويشان خويش بودند ، در همه چيز » . جابر مىگويد\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\nكه : عرض كردم : يابن‌رسول اللَّه ! ما امروز كسى را به اين صفت نمىشناسيم . فرمود كه :\r\n« اى جابر ! البتّه مذهب‌هاى باطله تو را به جايى نبرد ، و به آن‌چه هر كس مىگويد ، اعتقاد نكنى . مردى پنداشته كه مىگويد : على را دوست مىدارم و به آن حضرت موالات مىورزد ، و با اين حال چنان نمىباشد ، كه بسيار عمل را به جا آورد ، و او را همين گفتار كفايت مىكند ؛ پس اگر بگويد كه من رسول خدا صلى الله عليه و آله را دوست مىدارم ، بهتر باشد ؛ زيرا كه رسول خدا صلى الله عليه و آله از على عليه السلام بهتر است . بعد از آن ، سيرت و طريقه آن حضرت را پيروى نكند ، و به سنّت آن حضرت عمل ننمايد . دوستى او با آن حضرت هيچ نفعى به او نمىرساند ؛ پس از خدا بپرهيزيد و عمل كنيد از براى تحصيل آن‌چه در نزد خدا است ، كه در ميان خدا و كسى ، خويشى نيست . و دوست‌ترينِ بندگان به سوى خداى عز و جل ، پرهيزگارترين ايشان ، و عمل‌كننده‌ترين ايشان است به طاعت آن جناب . اى جابر ! به خدا سوگند كه تقرّب جسته نمىشود به سوى خداى تبارك و تعالى ، مگر به طاعت . و با ما برات بيزارى از آتش جهنّم نيست ، و كسى را بر خدا حجّتى نه . هر كه خدا را فرمانبردار باشد ، دوست ما است ، و هر كه خدا را نافرمان باشد ، دشمن ما است . و به دوستى ما نمىتوان رسيد ، مگر به عمل و پارسايى » .\r\n1623 / 4 . على بن ابراهيم روايت كرده است ، از پدرش و محمد بن اسماعيل ، از فضل بن شاذان و هر دو ، از ابن‌ابىعمير ، از هشام بن حكم ، از امام جعفر صادق عليه السلام كه فرمود : « چون روز قيامت شود ، جماعتى از مردمان برخيزند و بر درِ بهشت آيند ، و درِ بهشت را بزنند ؛ پس به ايشان گفته شود كه : شما كيستيد ؟ در جواب گويند كه : ماييم ، اهل صبر . به ايشان گفته شود كه : بر چه چيز صبر كرديد ؟ مىگويند كه : بر طاعت خدا صبر مىكرديم و آن را به عمل مىآورديم ، و از نافرمانى خدا صبر مىنموديم و مرتكب آن نمىشديم ؛ پس خداى عز و جل مىفرمايد كه : راست گفتند ، ايشان را داخل بهشت گردانيد . و اين است معناى قول خداى عز و جل :  « إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ »  « 1 » ؛ يعنى : « جز اين نيست كه تمام داده مىشوند صبركنندگان مزد خويش را ، بىآنكه حسابى از براى ايشان باشد » .\r\n( و بعضى گمان كرده‌اند كه معناى آن ، اين است كه : مزد بىشمار و اندازه به ايشان دهند ،\r\n\r\n\r\n","description":"","footnote":"\r\n( 1 ) . زمر ، 10 .\r\n","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\nيا آن‌چه گمان نكنند و نپندارند . )\r\n1624 / 5 . محمد بن يحيى ، از احمد بن محمد ، از محمد بن سنان ، از فضيل بن عثمان ، از ابوعبيده ، از امام محمد باقر عليه السلام روايت كرده است كه فرمود : « اميرالمؤمنين عليه السلام مىفرمود :\r\nهيچ عملى با پرهيزگارى كم نمىباشد ، و چگونه كم باشد ، آن‌چه قبول درگاه خدا مىشود ؟ ! » .\r\n1625 / 6 . حميد بن زياد ، از حسن بن محمد بن سماعه ، از بعضى از اصحاب خويش ، از ابان ، از عمرو بن خالد ، از امام محمد باقر عليه السلام روايت كرده است كه فرمود : « اى گروه شيعيان ، كه شيعهء آل محمديد ! چون بالش و فرشِ ميانه باشيد ، كه غالى به سوى شما باز گردد ، و تالى به شما برسد و ملحق شود » / پس مردى از جملهء انصار كه او را سعد مىگفتند ، به آن حضرت عرض كرد كه : فداى تو گردم ! غالى چيست و چه صفت دارد ؟ فرمود كه : « گروهى هستند كه در شأن ما مىگويند ، آن‌چه را كه ما در حقّ خويش نمىگويم ؛ پس اين گروه از ما نيستند و ما از ايشان نيستيم » . عرض كرد كه : تالى چيست ؟ فرمود : « آن كس كه جوياى خير است و ارادهء آن دارد ، كسى او را به خير مىرساند و بر آن مزد داده مىشود » . بعد از آن ، رو به ما آورد و فرمود :\r\n« به خدا سوگند كه با ما از جانب خدا برات بيزارى از آتش جهنّم نيست ، و در ميانهء ما و خدا خويشى نمىباشد ، و نه ما را بر خدا حجّتى است ، و به سوى خدا تقرّب نمىجوييم ، مگر به طاعت ؛ پس هر كه از شما خدا را فرمانبردار باشد ، دوستى ما او را نفع مىبخشد ، و هر كه از شما خدا را نافرمان باشد ، دوستى ما او را نفع نمىماند » . و دو مرتبه فرمود : « واى بر شما ، فريفته مشويد ! » .\r\n1626 / 7 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از مفضّل بن عمر كه گفت : در نزد امام جعفر صادق عليه السلام بودم ؛ پس عمل‌هاى نيك را ذكر كرديم . گفتم كه : من عملم بسيار ضعيف و كم است . حضرت فرمود كه : « اين را مگو و از خدا آمرزش طلب كن » . بعد از آن به من فرمود كه : « كمى از عمل كه با پرهيزگارى باشد ، بهتر است از بسيارى كه بىپرهيزگارى باشد » .\r\nعرض كردم كه : چگونه بسيار مىباشد بىپرهيزگارى . فرمود : « آرى ، مانند آنكه مردى طعام خويش را به مردم مىخوراند ، و با همسايگانِ خود نرمى و مدارايى مىنمايد ، و منزلش پايمال و لگدكوب مردم مىشود - كه كنايه است از بسيارى ميهمان و ميهمانى كردن - ؛ پس هرگاه درى از حرام از برايش بلند و گشوده شود ، در آن داخل شود ، و اين عملى است بىتقوى . و ديگرى هست كه هيچ‌يك از اينها در نزد او نيست ؛ پس چون درى از حرام\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\nاز برايش گشوده شود ، در آن داخل نمىشود » .\r\n1627 / 8 . حسين بن محمد ، از معلّى بن محمد ، از ابوداود مسترق ، از محسن ميثمى ، از يعقوب بن شعيب روايت كرده است كه گفت : شنيدم از امام جعفر صادق عليه السلام كه مىفرمود :\r\n« خدا هيچ بنده‌اى را از خوارى گناهان به سوى عزّتِ تقوى نقل نفرموده ، مگر آنكه بىمال او را غنى گردانيده ، و بىعشيره و قبيله او را عزيز و غالب ساخته ، و بىانسانى او را انيس و مونس داده است » .\r\nباب در بيان ورع و پارسايى\r\n\r\n37 . باب در بيان ورع و پارسايى\r\n1628 / 1 . على بن ابراهيم ، از پدرش ، از ابن‌ابىعمير ، از ابوالمعزا ، از زيد شحّام ، از عمرو بن سعيد بن هلال ثقفى ، از امام جعفر صادق عليه السلام روايت كرده است كه گفت : به آن حضرت عرض كردم كه : من تو را ملاقات نمىكنم ، مگر در چند سال يك بار ؛ پس مرا به چيزى خبر ده ، كه آن را بگيرم و به آن عمل كنم . فرمود : « وصيّت مىكنم تو را به پرهيز كردن از عذاب خدا ، و پارسايى و سعى و كوشش در طاعت . و بدان كه سعىاى كه هيچ پارسايى در آن نباشد ، نفع نمىبخشد » .\r\n1629 / 2 . محمد بن يحيى ، از احمد بن محمد ، از حسن بن محبوب ، از حديد بن حكيم روايت كرده است كه گفت : شنيدم از امام جعفر صادق عليه السلام كه مىفرمود : « از خدا بپرهيزيد ، و دين خويش را به پارسايى محافظت كنيد » .\r\n1630 / 3 . ابوعلى اشعرى ، از محمد بن عبدالجبّار ، از صفوان بن يحيى ، از يزيد بن خليفه روايت كرده است كه گفت : حضرت صادق عليه السلام ما را موعظه فرمود و پند داد ، و به چيزى چند امر نمود ، و ما را در دنيا بىرغبت گردانيد . بعد از آن فرمود : « بر شما باد به پارسايى ؛ زيرا كه به آن‌چه در نزد خدا است نمىتوان رسيد ، مگر به پارسايى » .\r\n1631 / 4 . چند نفر از اصحاب ما روايت كرده‌اند ، از احمد بن محمد بن خالد ، از ابن‌فضّال ، از ابوجميله از ابن‌ابىيعفور ، از امام جعفر صادق عليه السلام كه فرمود : « سعىاى كه هيچ پارسايى در آن نباشد ، نفع نمىبخشد » .\r\n1632 / 5 . از او ، از پدرش ، از فضالة بن ايّوب ، از حسن بن زياد صيقل ، از فضيل بن يسار روايت كرده است كه گفت : امام محمد باقر عليه السلام فرمود : « به درستى كه سخت‌ترين عبادت‌ها ،\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\nپارسايى كردن است » .\r\n1633 / 6 . محمد بن يحيى ، از احمد بن محمد بن عيسى ، از احمد بن اسماعيل بن بزيع ، از حنان بن سدير روايت كرده است كه گفت : ابوالصّبّاح كنانى به خدمت امام جعفر صادق عليه السلام عرض كرد كه : در بابِ تو از مردم چه مىكشيم . حضرت صادق عليه السلام فرمود كه : « چيست آن‌چه در خصوصِ من از مردم مىكشى ؟ » عرض كرد كه : پيوسته در ميان ما و مردى از ايشان سخنى واقع مىشود ؛ پس مىگويد كه : جعفرىِّ خبيث است - يعنى مردى است پليد ، از اصحاب جعفر بن محمد - . حضرت فرمود كه : « مردم شما را به من سرزنش مىكنند ؟ » ابوالصّبّاح به آن حضرت عرض كرد : آرى . فرمود : « به خدا سوگند كه آنكه جعفر را پيروى مىكند از شما ، بسيار كم است . جز اين نيست كه اصحابِ من كسانى هستند كه پارسايى ايشان سخت باشد ، و از براى آفريدگار خويش عمل كنند و ثواب او را اميد داشته باشند ، اين گروهند كه اصحاب من‌اند » .\r\n1634 / 7 . حنان بن سدير ، از ابوسارهء غزّال ، از امام محمد باقر عليه السلام روايت كرده است كه فرمود : « خداى عز و جل فرموده است كه : اى فرزند آدم ! آن‌چه را كه من بر تو حرام گردانيده‌ام اجتناب كن ، تا از جملهء پارساترين مردمان باشى » .\r\n1635 / 8 . على بن ابراهيم روايت كرده است ، از پدرش و على بن محمد ، از قاسم بن محمد ، از سليمان منقرى ، از جعفر بن غياث كه گفت : امام جعفر صادق عليه السلام را سؤال كرد از پارساى از مردم كه آن كيست ؟ فرمود كه : « آنكه از محرّماتِ خداى عز و جل پارسايى ورزد » .\r\n1636 / 9 . محمد بن يحيى ، از احمد بن محمد بن عيسى ، از على بن نعمان ، از ابواسامه روايت كرده است كه گفت : شنيدم از امام جعفر صادق عليه السلام كه مىفرمود : « بر تو باد به پرهيز كردن از خدا و پارسايى و كوشش و راستىِ خبر ، كه در آن دروغ نگويى ، و اداى امانت و خوش‌خلقى و خوش‌همسايگى كردن . و خوانندگان مردم باشيد به سوى خويش به غير زبان‌هاى خود ( و مراد اين است كه اعمال نيك را به جا آوريد تا مردم پيرو شما گردند ، نه آنكه به زبان آنها را مدح كنيد ، و خود نكنيد ) ، و باعث زينت و آرايش باشيد ، و موجب شَيْن و عيب كردن مردمان مباشيد . و بر شما باد كه ركوع و سجود را طول دهيد ؛ زيرا كه چون يكى از شما ركوع و سجود را طول دهد ، شيطان از پشت‌سرش آواز دهد و بگويد كه : اى واى بر او ! كه او فرمان برد و من نافرمانى كردم ، و سجده كرد و من سرباز زدم » .\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\n1637 / 10 . محمد بن يحيى ، از احمد بن محمد بن عيسى ، از على بن ابىزيد ، از پدرش روايت كرده است كه گفت : در نزد امام جعفر صادق عليه السلام بودم كه عيسى بن عبداللَّه قمى داخل شد ؛ پس حضرت به او فرمود : « مرحبا ، خوش آمدى ! » و او را نزديك به خود نشانيد . بعد از آن فرمود كه : « اى عيسى بن عبداللَّه ! از ما نيست و كرامتى ندارد ، هر كه در شهرى باشد كه صد هزار كس يا زيادتر در آن باشند ، و در آن شهر يك كس از او پارساتر باشد » .\r\n1638 / 11 . از او ، از احمد بن محمد بن عيسى ، از ابن‌فضّال ، از على بن عقبه ، از ابوكهمس ، از عمرو بن سعيد بن هلال روايت است كه گفت : به خدمت امام جعفر صادق عليه السلام عرض كردم كه : مرا وصيّت كن و بفرما كه مرا چه كار بايد كرد ؟ فرمود : « تو را وصيّت مىكنم به پرهيز كردن از خدا و ترسيدن از عذاب او ، و به پارسايى كردن و كوشش كردن در طاعت . و بدان كه كوششى كه هيچ پارسايى در آن نباشد ، نفع نمىبخشد » .\r\n1639 / 12 . از او ، از احمد بن محمد ، از على بن حكم ، از سيف بن عميره ، از ابوالصّبّاح كنانى ، از امام محمد باقر عليه السلام روايت كرده است كه فرمود : « ما را يارى كنيد به پارسايى ؛ زيرا كه هر كه خداى عز و جل را ملاقات كند از شما با پارسايى ، او را فرجى خواهد بود در نزد خداى عز و جل . به درستى كه خداى عز و جل مىفرمايد :  « وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  « 1 » . « 2 » و سخن در آيه ، در بابِ مولدِ پيغمبر صلى الله عليه و آله گذشت . و حضرت فرمود : « پس از ما است پيغمبر ، و از ما است صدّيق و شهيدان و صالحان » .\r\n1640 / 13 . على بن ابراهيم ، از پدرش ، از ابن‌محبوب ، از ابن رئاب ، از امام جعفر صادق عليه السلام روايت كرده است كه فرمود : « ما مردى را مؤمن نمىشماريم ، تا آنكه همهء آن‌چه را كه به آن امر كرده‌ايم ، پيرو و خواهان باشد . بدانيد و آگاه باشيد ! كه از جملهء پيروى كردن فرمان ما و اراده داشتن آن ، پارسايى است . پس به آن آراسته شويد ، تا خدا شما را رحمت كند ، و به آن بر جگر دشمنان ما زنيد ، كه جگر ايشان بسوزد ، ( و بنا بر بعضى از نُسخِ كافى « 3 » ، به آن با ايشان مكر كنيد ) تا خدا شما را از خاك بردارد و بلند گرداند » .\r\n\r\n\r\n","description":"","footnote":"\r\n( 1 ) . نساء ، 69 .\r\n( 2 ) . و مطيعان خدا و پيامبرش ، با كسانى اند كه خدا به آنان نعمت داده است ، يعنى پيغمبران ، صدّيقان ، شهيدان و صالحان و چه همراهان نيكويى !\r\n( 3 ) . در برخى نسخ به جاى « كبدوا » « كيدوا » است .\r\n","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n1641 / 14 . محمد بن يحيى ، از احمد بن محمد ، از حجّال ، از علاء ، از ابن‌ابىيعفور روايت كرده است كه گفت : امام جعفر صادق عليه السلام فرمود : « خوانندگانِ مردم باشيد به غيرِ زبان‌هاى خويش ، تا پارسايى و كوشش و نماز و خوبى را از شما ببينند ؛ زيرا كه آن باعث خواندنِ ايشان است به سوى حق » .\r\n1642 / 15 . حسين بن محمد ، از على بن محمد بن سعد ، از محمد بن مسلم ، از محمد بن حمزهء علوى روايت كرده است كه گفت : خبر داد مرا عبيداللَّه بن على از امام موسى كاظم عليه السلام كه فرمود : « بسيارى از اوقات از پدرم عليه السلام مىشنيدم كه مىفرمود : از شيعهء ما نيست هر كه زنان مخدّره كه در پس پرده نشسته‌اند ، در پرده‌هاى خويش ، به پارسايى او ، با يكديگر سخن نگويند » . ( و اين كنايه است از انتشار پارسايى ؛ زيرا كه زنان پرده‌نشين تا چيزى مشهور نشود به آن اطّلاع به هم نمىرسانند ، به خلاف زنان برزه « 1 » و مردان ) ، تتمّهء حديث : « و از دوستانِ ما نيست هر كه در ده يا شهرى باشد ، كه ده‌هزار مرد در آن باشند ، و در ميان ايشان خلقى از براى خدا باشد كه از او پارساتر باشد » .\r\nباب در بيان عفّت\r\n\r\n38 . باب در بيان عفّت « 2 »\r\n1643 / 1 . على بن ابراهيم ، از پدرش ، از حمّاد بن عيسى ، از حريز ، از زراره ، از امام محمد باقر عليه السلام روايت كرده است كه فرمود : « خدا پرستيده نشد به چيزى كه از عفّتِ شكم و فرج بهتر باشد » ( كه در باب خورد و مجامعت مرتكب حرامى نشود ) .\r\n1644 / 2 . محمد بن يحيى ، از احمد بن محمد ، از محمد بن اسماعيل ، از حنان بن سدير ، از پدرش روايت كرده است كه گفت : امام محمد باقر عليه السلام فرمود : « به درستى كه بهترين عبادت‌ها ، عفّت شكم و فرج است » .\r\n1645 / 3 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از عبداللَّه بن ميمون قداح ، از امام جعفر صادق عليه السلام كه فرمود : « اميرالمؤمنين صلوات اللَّه عليه مىفرمود كه : بهترين عبادت‌ها پرهيز كردن از حرام است » .\r\n\r\n\r\n","description":"","footnote":"\r\n( 1 ) . يعنى زنانى كه به كوى و برزن مىآيند .\r\n( 2 ) . و عفّت - به كسرِ عين و فتح فاء مشدّده - به معنى پرهيزگارى است ، چون تقوى ، و ليكن مخصوص است به پرهيز كردن در بابِ فرج و شكم ، و تقوى شامل آنها و غير آنها است . ( مترجم )\r\n","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n1646 / 4 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از نضر بن سويد ، از يحيى بن عمران حلبى ، از معلّى - يعنى ابوعثمان - از ابوبصير كه گفت :\r\nمردى به امام محمد باقر عليه السلام عرض كرد كه : من عملم ضعيف است و روزه گرفتنم كم ، و ليكن اميد دارم كه غير از حلال نخورم - يعنى آن‌چه مىخورم حلال باشد - . ابوبصير مىگويد كه :\r\nحضرت به آن مرد فرمود كه : « كدام كوشش در طاعت از عفّتِ شكم و فرج بهتر است » .\r\n1647 / 5 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : بيشتر چيزى كه امّت من به سبب آن داخل آتش جهنّم مىشوند ، دو چيز ميان تهى است ، يكى شكم و ديگرى فرج » .\r\n1648 / 6 . و به اسناد خويش روايت كرده است كه فرمود : « رسول خدا صلى الله عليه و آله فرمود : سه چيز است كه از آنها بعد از خود بر امّتم مىترسم : گمراهى بعد از معرفت ، و فتنه‌هاى گمراه‌كننده ، و خواهش شكم و فرج » . « 1 »\r\n1649 / 7 . ابوعلى اشعرى ، از محمد بن عبدالجبّار ، از بعضى از اصحاب خويش ، از ميمون قداح روايت كرده است كه گفت : شنيدم از امام محمد باقر عليه السلام كه مىفرمود : « هيچ عبادتى نيست كه از عفّتِ شكم و فرج بهتر باشد » .\r\n1650 / 8 . محمد بن يحيى ، از احمد بن محمد ، از على بن حكم ، از سيف بن عميره ، از منصور بن حازم ، از امام محمد باقر عليه السلام روايت كرده است كه فرمود : « هيچ عبادتى نيست كه در نزد خدا از عفّتِ شكم و فرج بهتر باشد » .\r\nباب در بيانِ اجتناب و دورى كردن از محرّماتِ الهى\r\n\r\n39 . باب در بيانِ اجتناب و دورى كردن از محرّماتِ الهى\r\n1651 / 1 . محمد بن يحيى ، از احمد بن محمد بن عيسى ، از حسن بن محبوب ، از داود بن كثير رقّى ، از امام جعفر صادق عليه السلام روايت كرده است در قول خداى عز و جل :  « وَ لِمَنْ خافَ مَقامَ رَبِّهِ جَنَّتانِ »  « 2 » كه فرمود : « هر كه بداند كه خدا او را مىبيند ، و آن‌چه مىگويد ، مىشنود ، و آن‌چه را كه مىكند ، از خوبى يا بدى ، مىداند ، و همين او را از اعمال زشت منع كند ، چنين كسى همان است كه از مقام ، ( يعنى قيام و ايستادنِ ) حضرت پروردگار خويش ترسيده ، و نفس خود را\r\n\r\n\r\n","description":"","footnote":"\r\n( 1 ) . و اين حديث در نسخهء شهيد ثانى شيخ زين‌الدّين - عليه‌الرّحمه - موجود نبود . ( مترجم )\r\n( 2 ) . الرحمن ، 46 .\r\n","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\nاز هوا و هوس باز داشته است » .\r\n1652 / 2 . على بن ابراهيم ، از پدرش ، از حمّاد بن عيسى ، از ابراهيم بن عمر يمانى ، از امام محمد باقر عليه السلام روايت كرده است كه فرمود : « هر چشمى در روزِ قيامت گريان است ، مگر سه چشم ؛ چشمى كه در راهِ خدا بيدار خوابى كشيده باشد ، و چشمى كه از ترس خدا اشك باريده باشد ، و چشمى كه از محرّماتِ خدا پوشيده باشد » .\r\n1653 / 3 . على ، از محمد بن عيسى ، از يونس ، از آنكه او را ذكر كرده ، از امام جعفر صادق عليه السلام روايت كرده است كه فرمود : « در آن‌چه خداى عز و جل به آن با موسى راز گفت ، اين بود كه فرمود : اى موسى ! تقرّب جويندگانِ به سوى من به چيزى تقرّب نجسته‌اند كه مانند پارسايى از محرّمات من باشد ، و به درستى كه من بهشت‌هاى عدن را از براى ايشان مباح گردانم ، و كسى را با ايشان شريك نگردانم » .\r\n1654 / 4 . على ، از پدرش ، از ابن‌ابىعمير ، از هشام بن سالم ، از ابوعبيده ، از امام جعفر صادق عليه السلام روايت كرده است كه فرمود : « از جملهء سخت‌ترينِ آن‌چه خدا بر خلق خود واجب گردانيده است ، كه خدا را بسيار ياد كنند » . بعد از آن فرمود كه : « مقصودِ من از يادِ خدا « سُبْحانَ اللَّهِ وَ الْحَمْدُلِلَّهِ وَ لا الهَ الّااللَّهُ وَ اللَّهُ أَكْبَرُ » نيست ، و هر چند كه اين قول از جملهء ياد خدا باشد ، و ليكن مراد از آن ، ياد كردن خدا است در نزدِ آن‌چه حلال و حرام گردانيده ، پس اگر طاعت باشد ، به آن عمل كند ، و اگر معصيت باشد ، آن را وا گذارد » .\r\n1655 / 5 . ابن‌ابىعمير ، از هشام بن سالم ، از سليمان بن خالد روايت كرده است كه گفت :\r\nامام جعفر صادق عليه السلام را سؤال كردم از قول خداى عز و جل :  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً »  « 1 » ؛ يعنى : « و قصد كرديم به سوى آن‌چه كردند ، از كردارى كه در صورت ، نيكو نمايد ( چون صلهء رحم و ميهمان‌دارى و اطعام گرسنگان و اكرام يتيمان و فريادرسى مظلومان و مانند آن ) . پس گردانيديم آن را ذرّه يا غبار پراكنده يا خاكسترِ بر باد داده ، كه ثوابى بر آن مترتّب نشود » . حضرت فرمود : « به خدا سوگند كه عمل‌هاى ايشان از جامه‌هاى مصرى سفيدتر بود ، و ليكن چنان بودند كه هرگاه حرامى از براى ايشان رو مىداد ، آن را ترك نمىكردند » .\r\n\r\n\r\n","description":"","footnote":"\r\n( 1 ) . فرقان ، 23 .\r\n","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n1656 / 6 . على ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : هر كه معصيت خدا را ترك كند به جهتِ ترسِ خداى - تبارك و تعالى - ، خدا او را در روز قيامت خشنود گرداند » .\r\nباب در بيان اداى واجبات خدا\r\n\r\n40 . باب در بيان اداى واجباتِ خدا\r\n1657 / 1 . چند نفر از اصحاب ما روايت كرده‌اند ، از سهل بن زياد و على بن ابراهيم ، از پدرش ، و هر دو ، از ابوحمزهء ثُمالى كه گفت : حضرت على بن الحسين - عليهماالسّلام - فرمود كه : « هر كه عمل كند به آن‌چه خدا بر او واجب گردانيده ، از جملهء بهترينِ مردمان است » .\r\n1658 / 2 . على بن ابراهيم ، از پدرش ، از حمّاد بن عيسى ، از حسين بن مختار ، از عبداللَّه بن ابىيعفور ، از امام جعفر صادق عليه السلام روايت كرده است در قول خداى عز و جل :  « اصْبِرُوا وَ صابِرُوا وَ رابِطُوا »  « 1 » كه آن حضرت فرمود : « يعنى : صبر كنيد بر واجبات خدا » .\r\n1659 / 3 . چند نفر از اصحاب ما روايت كرده‌اند ، از سهل بن زياد ، از عبدالرحمان بن ابىنجران ، از حمّاد بن عيسى ، از ابوالسّفاتج ، از امام جعفر صادق عليه السلام در قول خداى عز و جل :\r\n « اصْبِرُوا وَ صابِرُوا وَ رابِطُوا »  . كه آن حضرت فرمود : « صبر كنيد بر واجبات و يكديگر را بداريد بر صبر كردن بر مصيبت‌ها ، و مرابطه كنيد بر ائمّه - عليهم‌السّلام - ، و در كوى ايشان مقيم باشيد به جان و مال و غير آن » .\r\nو در روايت ابن‌محبوب از ابوالسّفاتج اين زيادتى نيز هست كه :   « وَ اتَّقُوا اللَّهَ رَبَّكُمْ »   « 2 » ؛ يعنى : و « بپرهيزيد خدا را كه پروردگار شما است » . و حضرت فرمود : « در آن‌چه بر شما واجب گردانيده است » .\r\n1660 / 4 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : عمل كن به واجباتِ خدا ، تا از پرهيزگارترينِ مردمان باشى » .\r\n1661 / 5 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از\r\n\r\n\r\n","description":"","footnote":"\r\n( 1 ) . آل عمران ، 200 .\r\n( 2 ) . طلاق ، 1 .\r\n","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\nابوجميله ، از محمد حلبى ، از امام جعفر صادق عليه السلام كه فرمود : « خداى - تبارك و تعالى - فرموده است كه : بندهء من اظهار دوستى ننموده به سوى من ، به چيزى كه دوست [ داشتنى 
  ] تر باشد از آن‌چه بر او واجب گردانيده‌ام » .\r\nباب در بيان يكسان شدن عمل و مداومت بر آن\r\n\r\n41 . باب در بيان يكسان شدن عمل و مداومت بر آن\r\n1662 / 1 . على بن ابراهيم ، از پدرش ، از ابن‌ابىعمير ، از حمّاد ، از حلبى روايت كرده است كه گفت : امام جعفر صادق عليه السلام فرمود كه : « چون مردى بر كارى از كارهاى خير باشد ، بايد كه يك سال پيوسته بر آن باشد ، بعد از آن اگر خواسته باشد ، به سوى غير آن منتقل شود ، و اين امر براى آن است كه در شب قدر ، در سالى كه مشغول آن عمل است ، آن‌چه خدا خواهد كه باشد ، خواهد بود » .\r\n1663 / 2 . على بن ابراهيم ، از پدرش ، از حمّاد بن عيسى ، از حريز ، از زراره ، از امام محمد باقر عليه السلام روايت كرده است كه گفت : آن حضرت فرمود : « دوست [ داشتنى 
  ] ترين اعمال به سوى خداى عز و جل ، عملى است كه بنده بر آن مداومت كند ، و اگرچه كم باشد » .\r\n1664 / 3 . ابوعلى اشعرى ، از عيسى بن أيّوب ، از على بن مهزيار ، از فضالة بن ايوّب ، از معاويّة بن عمّاد ، از نجيّه ، از امام محمد باقر عليه السلام روايت كرده است كه فرمود : « هيچ چيز به سوى خداى عز و جل دوست [ داشتنى 
  ] تر نيست از عملى كه بر آن مداومت شود ، و اگرچه كم باشد » .\r\n1665 / 4 . از او ، از فضالة بن ايّوب ، از معاوية بن عمّار ، از امام جعفر صادق عليه السلام روايت است كه فرمود : « حضرت على بن الحسين - عليهماالسّلام - مىفرمود كه : من دوست مىدارم كه مداومت كنم بر عمل ، و اگرچه اندكى باشد » .\r\n1666 / 5 . از او ، از فضاله ، از علا ، از محمد بن مسلم ، از امام محمد باقر عليه السلام روايت است كه فرمود : « حضرت على بن الحسين - صلوات اللَّه عليهما - مىفرمود كه : من دوست مىدارم كه بر پروردگارِ خويش وارد شوم ، و عملم برابر و يكسان باشد ، كه پيوسته آن را به جا آورده باشم و بر آن مداومت كرده باشم » .\r\n1667 / 6 . چند نفر از اصحاب ما روايت كرده‌اند ، از احمد بن محمد ، از محمد اسماعيل ، از جعفر بن بشير ، از عبدالكريم بن عمرو ، از سليمان بن خالد كه گفت : امام جعفر صادق عليه السلام\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nفرمود : « بپرهيز از آنكه واجبى را بر خويش واجب گردانى ، و دوازده ماه از آن مفارقت نمايى » .\r\nباب در بيان عبادت و بندگى و پرستش خدا\r\n\r\n42 . باب در بيان عبادت و بندگى و پرستش خدا\r\n1668 / 1 . چند نفر از اصحاب ما روايت كرده‌اند ، از احمد بن محمد ، از ابن‌محبوب ، از عمر بن يزيد ، از امام جعفر صادق عليه السلام كه فرمود : « در تورات نوشته است كه ، اى فرزندم آدم ! خود را از براى بندگى كردن من فارغ ساز ، تا من دل تو را پر كنم از بىنيازى و تو را به جستجوى خودت وا نگذارم . و بر من است كه رخنهء حاجتمندى تو را ببندم ، و دل تو را از ترس خويش پر گردانم ، و اگر خود را از براى عبادتِ من فارغ نسازى ، دلِ تو را پر كنم از شغل دنيا كه به آن بپردازى ، بعد از آن ، رخنهء احتياج تو را نمىبندم و تو را به طلب خودت وا مىگذارم » .\r\n1669 / 2 . على بن ابراهيم ، از محمد بن عيسى ، از ابوجميله روايت كرده است كه گفت :\r\nامام جعفر صادق عليه السلام فرمود : « خداى - تبارك و تعالى - فرموده كه : اى بندگانِ به غايت راستگوى من ! در دنيا به عبادت من شاد و خوشحال باشيد ( يا به ناز و نعمت زيست كنيد ) ، كه شما در آخرت به سبب آن به ناز و نعمت زيست خواهيد كرد » .\r\n1670 / 3 . على بن ابراهيم ، از محمد بن عيسى ، از يونس ، از عمرو بن جميع ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : بهترينِ مردمان كسى است كه به عبادتِ خدا عشق به هم رسانيده باشد ؛ پس دست در گردن آن درآورد ، و به دلِ خويش آن را دوست دارد ، و به جسدِ خويش با آن مباشرت كند ، كه در ميانهء او و آن حائلى نباشد ، و خود را از براى آن فارغ سازد ؛ پس چنين كسى پروا ندارد كه بر هر حالى صبح كند از دنيا ؛ خواه بر وجه دشوارى باشد و خواه بر وجه آسانى » .\r\n1671 / 4 . محمد بن يحيى ، از احمد بن محمد بن عيسى ، از شاذان بن خليل روايت كرده است كه احمد گفت : از كتاب شاذان نوشتم به اسنادى از براى او كه آن را مرفوع مىساخت به سوى عيسى بن عبداللَّه و گفت كه : عيسى بن عبداللَّه به امام جعفر صادق عليه السلام عرض كرد كه :\r\nفداى تو گردم ! عبادت چيست ؟ فرمود : « نيّتِ خوب به طاعت ، از آن راه‌ها كه خدا از آنها اطاعت مىشود . اى عيسى ! بدان و آگاه باش ! كه تو مؤمن نمىباشى ، تا ناسخ را از منسوخ\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\nبشناسى » . عيسى مىگويد : عرض كردم كه : فداى تو گردم ! معرفت ناسخ از منسوخ چه چيز است ؟ مىگويد كه : حضرت فرمود : « آيا چنان نيستى كه با امام ، نفسِ خويش را توطين نموده ، دل بر حسن‌نيّت در طاعت او گذاشته باشى ، پس آن امام از دنيا در مىگذرد و امامى ديگر مىآيد ؛ پس تو نفسِ خويش را توطين مىكنى ، و دل مىگذارى بر حسن نيّت در طاعتِ امامِ بعد » . عيسى مىگويد : عرض كردم : آرى . فرمود كه : « مراد از معرفت ناسخ از منسوخ اين است » .\r\n1672 / 5 . على بن ابراهيم ، از پدرش ، از ابن‌محبوب ، از جميل ، از هارون بن خارجه ، از امام جعفر صادق عليه السلام روايت كرده است كه فرمود : « عبادت سه قسم است : گروهى هستند كه خداى عز و جل را به جهت ترس ، عبادت مىكنند و اين عبادت ، عبادتِ بندگان ( يعنى غلامان و كنيزان است كه به جهت ترس از آقا و بىبى « 1 » بعضى از اعمال را مىكنند ، كه اگر نترسند ، نمىكنند ) ، و گروهى هستند كه خداى - تبارك و تعالى - را عبادت مىكنند به جهت طلب ثواب و اين عبادت ، عبادت مزدوران است ؛ و گروهى خداى عز و جل را عبادت مىكنند به جهت آنكه او را دوست مىدارند و اين عبادت ، عبادت آزادگان است ، و اين عبادت از همهء عبادت‌ها بهتر است » .\r\n1673 / 6 . على ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : چه زشت است درويشى بعد از توانگرى ، و چه زشت است گناه بعد از بيچارگى ( چون ضعف آلت و كمى اسباب آن ) . و زشت‌تر از اين ، كسى است كه خدا را عبادت كند ، بعد از آن عبادتش را ترك كند » .\r\n1674 / 7 . حسين بن محمد ، از معلّى بن محمد ، از وشّاء ، از عاصم بن حميد ، از ابوحمزه ، از حضرت على بن الحسين - عليهماالسّلام - روايت كرده است كه فرمود : « هر كه عمل كند به آن‌چه خدا بر او واجب گردانيده ، از جملهء عبادت‌كننده‌ترين مردمان است » .\r\nباب در بيان نيّت\r\n\r\n43 . باب در بيان نيّت\r\n1675 / 1 . على بن ابراهيم ، از پدرش ، از ابن‌محبوب ، از مالك بن عطيّه ، از ابوحمزه ، از حضرت على بن الحسين - صلوات اللَّه عليهما - روايت كرده است كه فرمود : « هيچ عملِ\r\n\r\n\r\n","description":"","footnote":"\r\n( 1 ) . بى بى يعنى زن مالك و ارباب .\r\n","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\nدرستى دست به هم نمىدهد ، مگر نيّت » .\r\n1676 / 2 . على ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : نيّت مؤمن از عملش بهتر است ، و نيّت كافر از عملش بدتر ، و هر عمل‌كننده بر نيّت خويش عمل مىكند » .\r\n1677 / 3 . چند نفر از اصحاب ما روايت كرده‌اند ، از احمد بن محمد ، از ابن‌محبوب ، از هشام بن سالم ، از ابوبصير ، از امام جعفر صادق عليه السلام كه فرمود : « به درستى كه بندهء مؤمنِ فقير مىگويد : اى پروردگار من ! مرا روزى كن تا آنكه چنين و چنين از نيكى و راه‌هاى خير را به جا آورم ؛ پس هر گاه خداى عز و جل اين را از او بداند ، با صدق نيّت كه در دلش چنين بوده و غير از رضاى خدا چيزى از امور دنيا در نظر نداشته ، خدا از برايش از مزد مىنويسد ، مانند آن‌چه از برايش مىنوشت ، اگر آن را به عمل مىآورد . به درستى كه خدا صاحب وسعت و كرم است » .\r\n1678 / 4 . چند نفر از اصحاب ما روايت كرده‌اند ، از احمد بن محمد بن خالد ، از على بن اسباط ، از محمد بن اسحاق بن حسين بن عمرو ، از حسن بن ابان ، از ابوبصير كه گفت :\r\nسؤال كردم از امام جعفر صادق عليه السلام از حد و اندازهء عبادتى كه هرگاه فاعل آن ، آن را به فعل آورد ، آن‌چه بايد به جا آورده است . فرمود كه : « حسن‌نيّت در طاعت » .\r\n1679 / 5 . على بن ابراهيم ، از پدرش ، از قاسم بن محمد ، از منقرى ، از احمد بن يونس ، از ابوهاشم روايت كرده است كه گفت : امام جعفر صادق عليه السلام فرمود : « جز اين نيست كه اهل جهنّم در جهنّم مخلّد مىباشند ؛ زيرا كه نيّت‌هاى ايشان در دار دنيا اين بود كه اگر در دنيا مخلّد باشند ، هميشه خدا را نافرمانى كنند . و جز اين نيست كه اهل بهشت در بهشت مخلّد مىباشند ؛ زيرا كه نيّت‌هاى ايشان در دنيا اين بود كه اگر در آن باقى باشند ، هميشه خدا را اطاعت كنند ؛ پس به سبب نيّت‌ها ، اين جماعت و آن جماعت در ثواب و عقاب‌ِبهشت و دوزخ مخلّد شده‌اند » . بعد از آن قول خداى - تعالى را تلاوت فرمود كه :  « قُلْ كُلٌّ يَعْمَلُ عَلى شاكِلَتِهِ »  « 1 » و فرمود : « يعنى هر كسى عمل مىكند بر نيّت خويش » .\r\n\r\n\r\n","description":"","footnote":"\r\n( 1 ) . اسرا ، 84 .\r\n","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\nباب\r\n\r\n44 . باب\r\n1680 / 1 . محمد بن يحيى ، از احمد بن محمد بن عيسى ، از ابن‌محبوب ، از احول ، از سلام بن مستنير ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : بدانيد و آگاه باشيد ! كه از براى هر عبادتى حرص و تيزى و نشاطى است ، بعد از آن به كندى و شكستگى و سستى باز مىگردد ؛ پس هر كه تيزى و حرص عبادتش به سوى سنّت من باشد ، راه راست يافته ، و هر كه با سنّت من مخالفت كند ، گمراه شده است و عملش در زيانكارى و تباهى باشد . « 1 »\r\nبدانيد كه من نماز مىكنم و مىخوابم و روزه مىگيرم و افطار مىنمايم و مىخندم و گريه مىكنم ؛ پس هر كه از راه‌ها و سنّتى كه من قرار داده‌ام رو گردان باشد ، از من نيست . و فرمود كه : مرگ از براى پند بس است ، و يقين از براى بىنيازى كافى است ، و عبادت كفايت مىكند كه شغل و كار كسى باشد » .\r\n1681 / 2 . چند نفر از اصحاب ما ، از سهل بن زياد ، از حجّال ، از ثعلبه روايت كرده‌اند كه گفت : امام جعفر صادق عليه السلام فرمود كه : « از براى هر كسى تيزى و نشاطى هست ، و از براى هر تيزى ، كندى و سستى است ؛ پس خوشا حال كسى كه سستى او به سوى خير و خوبى باشد » .\r\nباب در بيان ميانه‌روى در عبادت\r\n\r\n45 . باب در بيان ميانه‌روى در عبادت\r\n1682 / 1 . محمد بن يحيى ، از احمد بن محمد بن عيسى ، از محمد بن سنان ، از ابوالجارود ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : اين دين محكم و استوار است ؛ پس به مدارايى در آن داخل شويد و سير كنيد ، و عبادت خدا را به سوى بندگان خدا مكروه مگردانيد و دشمن مسازيد ، تا آنكه چون سوارى باشيد از رفتن بريده شده ، كه نه مسافتى را كه قصد آن دارد قطع كرده ، و نه مركوب را باقى گذاشته است » ( چه به واسطهء افراط در بيراهه ، قوّت مركوب تمام مىشود و به منزل نمىرسيد ) .\r\nمحمد بن سنان ، از مقرن ، از محمد بن سوقه ، از امام محمد باقر عليه السلام مثل اين را\r\n\r\n\r\n","description":"","footnote":"\r\n( 1 ) . و نظير اين كلام در باب فرا گرفتن سنّت پيغمبر و گواهان كتاب خدا ، به سندى ديگر با اختلاف در متنِ حديث مذكور شد . ( مترجم )\r\n","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\nروايت كرده است .\r\n1683 / 2 . على بن ابراهيم روايت كرده است ، از پدرش و محمد بن اسماعيل ، از فضل بن شاذان ، و هر دو ، از ابن‌ابىعمير ، از حفص بن بخترىّ ، از امام جعفر صادق عليه السلام كه فرمود :\r\n« عبادت را به سوى خويش مكروه و دشمن مسازيد » . « 1 »\r\n1684 / 3 . محمد بن يحيى ، از احمد بن محمد بن عيسى ، از محمد بن اسماعيل ، از حنان بن سدير روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه خداى عز و جل چون بنده‌اى را دوست دارد ، و آن بنده عمل اندكى را به جا آورد ، در مقابل عمل كم ، جزاى بسيار به او دهد ، و بر او بزرگ ننمايد ، كه در مقابل كم ، بسيار او را جزا دهد » .\r\n1685 / 4 . چند نفر از اصحاب ما روايت كرده‌اند ، از احمد بن محمد بن فضّال ، از حسن بن جهم ، از منصور ، از ابوبصير ، از امام جعفر صادق عليه السلام كه فرمود : « پدرم عليه السلام به من گذشت و من مشغول طواف بودم ، و من در آن اوقات نوجوان بودم ، و در عبادت سعى و كوشش كرده بودم ؛ پس مرا ديد كه عرق از من مىچكيد ، به من فرمود كه : اى جعفر ! اى فرزند دلبند من ! به درستى كه خدا چون بنده‌اى را دوست دارد ، او را در بهشت داخل گرداند ، و از او به عملى اندك خشنود شود » .\r\n1686 / 5 . على بن ابراهيم ، از پدرش ، از ابن‌ابىعمير ، از حفص بن بخترى و غير او ، از امام جعفر صادق عليه السلام روايت كرده است كه فرمود : « در عبادت سعى بليغى كردم و من نوجوان بودم ؛ پس پدرم به من فرمود كه : اى فرزند دلبند من ! كمتر از آن‌چه تو را مىبينم كه مىكنى ، بكن ؛ زيرا كه خداى عز و جل چون بنده‌اى را دوست دارد ، به عمل كم از او راضى مىشود » .\r\n1687 / 6 . حميد بن زياد ، از خشّاب ، از ابن‌بقاح ، از معاذ بن ثابت ، از عمرو بن جميع ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : يا على ! به درستى كه اين دين محكم و استوار است ؛ پس به مدارايى در آن داخل شو و كم‌كم سير كن ، و عبادت پروردگار خويش را به سوى خويش دشمن مساز ؛ زيرا كه منبّت - يعنى آنكه افراط مىكند و از حد درمىگذرد و مىشتابد - ، نه مركوبى را باقى گذاشته و نه زمينى را قطع كرده ؛ پس عمل كن مانند عمل كسى كه اميد دارد كه در حال پيرى بميرد ، و بترس مثل ترس كسى\r\n\r\n\r\n","description":"","footnote":"\r\n( 1 ) . يعنى خود را به زور و از سر بى ميلى به عبادت وادار مكنيد .\r\n","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\nكه مىترسد كه در فردا بميرد » .\r\nباب در بيان كسى كه ثوابى از جانب خداى بر عملى به او مىرسد\r\n\r\n46 . باب در بيان كسى كه ثوابى از جانب خداى عز و جل ، بر عملى به او مىرسد\r\n1688 / 1 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « هر كه چيزى را از ثوابِ بر كردنِ چيزى بشنود ؛ پس آن را بكند ، همان ثواب از برايش باشد ، و هر چند كه آن امر به وضعى كه به او رسيده نباشد » .\r\n1689 / 2 . محمد بن يحيى ، از محمد بن حسين از محمد بن سنان ، از عمران زعفرانى ، از محمد بن مروان روايت كرده است كه گفت : شنيدم از امام محمد باقر عليه السلام كه مىفرمود :\r\n« هر كه او را ثوابى از جانب خدا بر عملى برسد ، پس آن عمل را به جهت طلب آن ثواب به جا آورد ، همان ثواب به او داده شود ، و هر چند كه حديث‌چنانچه به او رسيده نباشد » .\r\nباب در بيان صبر و شكيبايى\r\n\r\n47 . باب در بيان صبر و شكيبايى\r\n1690 / 1 . چند نفر از اصحاب ما روايت كرده‌اند ، از سهل بن زياد ، از حسن بن محبوب ، از على بن رئاب ، از ابن‌ابىيعفور ، از امام جعفر صادق عليه السلام كه فرمود : « صبر ، سرِ ايمان است » .\r\n1691 / 2 . ابوعلى اشعرى ، از احمد بن محمد بن عيسى ، از محمد بن سنان ، از علا بن فضيل ، از امام جعفر صادق عليه السلام روايت كرده است كه فرمود : « صبر ، نسبت به ايمان ، به منزلهء سَر است ، نسبت به تن ؛ پس هرگاه سر برود ، تن مىرود ، و همچنين هرگاه صبر برود ، ايمان مىرود » .\r\n1692 / 3 . على بن ابراهيم ، از پدرش و على بن محمد قاسانى هر دو ، از قاسم بن محمد اصبهانى ، از سليمان بن داود منقرى ، از حفص بن غياث روايت كرده است كه گفت : امام جعفر صادق عليه السلام فرمود كه : « اى حفص ! به درستى كه هر كه صبر كند ، صبرِ كمى بايد كرد ، و هر كه جزع و بىتابى كند ، جزع كمى بايد كرد » . بعد از آن فرمود : « بر تو باد كه صبر كنى در همهء امور خويش ؛ زيرا كه خداى عز و جل محمد صلى الله عليه و آله را به پيغمبرى مبعوث گردانيد ؛ پس او را به صبر و مدارايى امر فرمود ، و فرمود :   « وَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا * وَ ذَرْنِي  \r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n وَ الْمُكَذِّبِينَ أُولِي النَّعْمَةِ »  « 1 » ( و ترجمهء آن در باب آيات ولايت گذشت ) . و آن جناب - تبارك و تعالى - فرمود كه :   « ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ * وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ »   « 2 » » .\r\n( و در قرآن لفظ السّيّئة [ كه در برخى نسخ كافى هست 
  ] بعد از أحسَن موجود نيست ؛ بلكه پيش از لفظ ادْفَعْ واقع است . و نظم آيه چنين است كه :  « وَ لا تَسْتَوِي الْحَسَنَةُ وَ لَا السَّيِّئَةُ ادْفَعْ »  « 3 » تا آخر آن‌چه مذكور شد . و ترجمهء آن اين است كه : برابر نيستند نيك و بد . دفع كن به آن نيكى كه ، در نفس‌الامر آن ، نيكوتر است بدى را ؛ پس ناگاه آن كسى كه ميان تو و ميان او دشمنى است ، گويا كه او دوستى است كارساز ، مانند خويشِ مهربان . و داده نشوند اين خصلت نيك را كه مقابلهء بدى است به نيكى ، مگر آنان كه صبر كردند و شكيبايى نمودند . و عطا كرده نمىشود اين خليقهء پسنديده را ، مگر صاحب بهرهء بزرگ ) و حضرت فرمود : « پس آن حضرت صلى الله عليه و آله صبر نمود ، تا به مرتبه‌اى كه مصيبت‌هاى بزرگ را به او رسانيدند ، و او را در آن ورطه‌ها انداختند ؛ پس سينهء آن حضرت تنگ شد . بعد از آن ، خداى عز و جل اين آيه را فرو فرستاد كه :   « وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ *   « 4 »   فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ »   « 5 » ( و ترجمهء آيهء اوّل در باب اشاره و نصّ بر اميرالمؤمنين عليه السلام گذشت ) ، و ترجمهء آيهء دويم اين است كه : « پس تسبيح كن در حالى كه مقترن باشد به حمد پروردگار تو ، و باش از جملهء نمازگزارندگان يا سجده‌كنندگان » . و حضرت فرمود : « پس آن حضرت را تكذيب كردند و او را متّهم ساختند ؛ پس از براى آن اندوهناك شد ، و خداى عز و جل اين آيه را فرستاد كه :   « قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ *   « 6 »   وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا »   « 7 » و ترجمهء آيهء اوّل در باب مذكور گذشت ، و ترجمهء آيهء دويّم اين است كه : « و هر آينه به حقيقت كه تكذيب شدند پيغمبرانى چند كه پيش از تو بودند ؛ پس شكيبايى كردند بر آن‌چه ايشان را تكذيب نمودند ، و آزار و\r\n\r\n\r\n","description":"","footnote":"\r\n( 1 ) . مزمل ، 10 و 11 . و مرا با تكذيب كنندگان توانگر و مرفه وابگذار .\r\n( 2 ) . فصّلت ، 34 و 35 .\r\n( 3 ) . فصّلت ، 34 .\r\n( 4 ) . و بى گمان ما مىدانيم كه سينه‌ات از گفته‌هاى آنان تنگ مىشود .\r\n( 5 ) . حجر ، 97 و 98 .\r\n( 6 ) . بى گمان مىدانيم كه آنچه آنان مىگويند تو را اندوهگين مىكند ، البته آنان تو را تكذيب نمىكنند بلكه آن‌ستمكاران آيات الهى را انكار مىكنند .\r\n( 7 ) . انعام ، 33 و 34 .\r\n","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\nرنج به ايشان رسانيدند ، تا وقتى كه آمد ايشان را يارى كردن ما ، كه ايشان را بر تكذيب كنندگان يارى داديم » .\r\nو حضرت فرمود كه : « پيغمبر صلى الله عليه و آله نفس خويش را الزام كرد كه صبر كند ؛ پس ايشان از حد درگذشتند ، و خداى - تبارك و تعالى - را به بدى ذكر كردند و آن جناب را تكذيب نمودند .\r\nپيغمبر فرمود كه : در باب خود و كسان خود و عِرض خود صبر كردم ، و مرا صبرى بر ذكر خداى خويش نيست كه او را به بدى ياد كنند ؛ پس خداى عز و جل اين آيه را فرو فرستاد كه :   « وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ * فَاصْبِرْ عَلى ما يَقُولُونَ »   « 1 » ؛ يعنى : « و هر آينه به حقيقت كه آفريديم آسمان‌ها و زمين و آن‌چه را كه در ميان آنها و اين است ، در مقدار شش روز كه از يكشنبه است تا جمعه ، و نرسيد ما را هيچ ماندگى و رنجى تا به سبب آن آسايش كنيم ؛ پس شكيبايى كن بر آن‌چه مىگويند » . حضرت فرمود : « پس رسول خدا صلى الله عليه و آله صبر كرد در همهء حالات خويش . بعد از آن ، خدا او را مژده داد در باب خويشانِ خويش به [ قراردادن 
  ] ائمه - عليهم‌السّلام - [ از ميان آنها 
  ] و ايشان را به صبر وصف كرد ؛ پس آن جناب - جل‌ّوعزّ - فرمود :  « وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ »  « 2 » ؛ يعنى : « و گردانيديم و قرار داديم از ايشان امامان و پيشوايانى چند ، كه راه نمودند مردم را به فرمان ما ، چون صبر كردند و به آيت‌هاى ما چنان بودند كه يقين داشتند » . حضرت فرمود : « پس در نزد اين بشارت ، رسول خدا صلى الله عليه و آله فرمود كه : صبر نسبت به ايمان ، به منزلهء سر است نسبت به تنِ تو . خداى عز و جل اين قول را از براى آن حضرت شكر كرد . بعد از آن ، خداى عز و جل اين آيه را فرو فرستاد :  « وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ »  « 3 » ؛ يعنى : « و تمام گشت سخن و وعدهء پروردگار تو بر پسران يعقوب ، به سبب آنكه صبر كردند . و خراب كرديم آن‌چه را كه ساخته و راست‌كردهء فرعون و گروه او بود ، و آن‌چه را كه ايشان برافراشته بودند از تاك‌ها يا بناها » . و حضرت فرمود : « پس پيغمبر صلى الله عليه و آله فرمود كه : اين بشارت و انتقام است . بعد از آن ، خداى عز و جل كارزار با مشركان را از براى آن حضرت مباح كرد ، و اين آيه را فرو فرستاد كه :  « فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ »  « 4 » » . - و در صدر آيه ،\r\n\r\n\r\n","description":"","footnote":"\r\n( 1 ) . ق ، 38 و 39 .\r\n( 2 ) . سجده ، 24 .\r\n( 3 ) . اعراف ، 137 .\r\n( 4 ) . توبه ، 5 .\r\n","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\nفاء موجود است كه جواب شرط سابق است - يعنى :  « فَإِذَا انْسَلَخَ الْأَشْهُرُ الْحُرُمُ »  « 1 » و ترجمهء آيه :\r\n« پس چون بگذرد ماه‌هاى حرام - كه مراد از آن معلوم شد - پس بكشيد مشركان را در هر جا كه ايشان را بيابيد ، و بگيريد ايشان را به اسيرى ، و ايشان را باز داريد از طواف مسجدالحرام ، و از تصرّف كردن در بلاد اسلام ، و بنشينيد از براى ايشان در هر كمين‌گاهى - يعنى ممرّها را بر ايشان ببنديد تا متفرّق نشوند - » .  « وَ اقْتُلُوهُمْ حَيْثُ ثَقِفْتُمُوهُمْ »  « 2 » ؛ يعنى : « و بكشيد ايشان را در هر جا كه ايشان را بيابيد » . و حضرت فرمود كه : « خدا ايشان را كشت به دست رسول خدا صلى الله عليه و آله و دوستان آن حضرت ، و از برايش ثوابِ صبرى كه كرده بود قرار داد ، با آن‌چه از برايش ذخيره كرده است در آخرت ؛ پس هر كه صبر كند و مزد آن را از خدا طلبد ، از دنيا بيرون نرود تا آنكه خدا چشم او را روشن گرداند در باب دشمنانش ، با آن‌چه از برايش ذخيره مىفرمايد در آخرت » .\r\n1693 / 4 . محمد بن يحيى روايت كرده است ، از احمد بن محمد بن عيسى ، از على بن حكم ، از ابومحمد - يعنى عبداللَّه سرّاج - كه آن را مرفوع ساخته به سوى حضرت على بن الحسين عليهما السلام كه فرمود : « صبر نسبت به ايمان ، به منزلهء سر است نسبت به تن ، و هيچ ايمان نيست از براى كسى كه او را صبر نباشد » .\r\n1694 / 5 . على بن ابراهيم ، از پدرش ، از حمّاد بن عيسى ، از ربعىّ بن عبداللَّه ، از فضيل بن يسار ، از امام جعفر صادق عليه السلام روايت كرده است كه فرمود : « صبر ، نسبت به ايمان ، به منزلهء سَر است ، نسبت به تن ؛ پس هرگاه سر برود ، تن مىرود ، و همچنين هرگاه صبر برود ، ايمان مىرود » .\r\n1695 / 6 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از على بن نعمان ، از عبداللَّه بن مسكان ، از ابوبصير كه گفت : شنيدم از امام جعفر صادق عليه السلام كه مىفرمود : « مردِ آزاده در همهء حالاتِ خويش و بر هر حالى كه باشد آزاده است . اگر مصيبتى به او برسد ، براى آن صبر كند . و اگر مصيبت‌ها بر او درهم كوفته شد و بر بالاى يكديگر نشيند ، او را نشكند ، كه نتواند آن بار را بردارد ، و هر چند كه اسير شود و مقهور و مغلوب گردد ، و آسانى او به دشوارى مبدّل شود ؛ چنانچه يوسف صدّيقِ امين عليه السلام بود كه آزادگى\r\n\r\n\r\n","description":"","footnote":"\r\n( 1 ) . توبه ، 5 .\r\n( 2 ) . بقره ، 191 .\r\n","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\nاو را زيان نرسانيد ؛ آنكه او را بنده قرار دادند و مغلوب و اسير گرديد ، و تاريكى چاه و وحشت آن به او ضرر نرسانيد ، و آن‌چه به او رسيد كه خدا بر او منّت گذاشت ؛ پس پادشاهِ جبّارِ سركش را از برايش بنده گردانيد ، بعد از آنكه مالك بود . بعد از آن ، او را رسول گردانيد ، و به واسطهء او گروهى را رحم كرد . و همچنين صبر ، خوبى را در پى دارد ؛ پس صبر كنيد و نفس‌هاى خويش را بر صبر توطين دهيد و دل بر آن بگذاريد ، تا خدا شما را مزد دهد » .\r\n1696 / 7 . محمد بن يحيى ، از احمد بن محمد بن عيسى ، از على بن حكم ، از عبداللَّه بن بكير ، از حمزة بن حمران ، از امام محمد باقر عليه السلام روايت كرده است كه فرمود : « بهشت پيچيده شده است به ناخوشىها و صبر ؛ پس هر كه در دنيا بر ناخوشىها صبر كند ، داخل بهشت شود . و دوزخ پيچيده شده است به خوشىها و خواهش‌هاى نفس ؛ پس هر كه به نفس خويش عطا كند خوشى و و خواهشِ آن را ، در آتش جهنّم داخل شود » .\r\n1697 / 8 . على بن ابراهيم ، از پدرش ، از ابن‌محبوب ، از عبداللَّه بن مرحوم ، از ابوسيّار از امام جعفر صادق عليه السلام روايت كرده است كه فرمود : « چون مؤمن در قبر خويش داخل شود ، نماز در جانب راست او باشد ، و زكات در جانب چپش ، و نيكى بر او سايه افكنده باشد ، و صبر دور شود و در گوشه‌اى قرار گيرد ؛ پس چون آن دو فرشته‌اى كه متوجّه سؤال او مىشوند بر او داخل شوند ، صبر ، به نماز و زكات و نيكى گويد كه : پيش رويد و صاحب خود را دريابيد و او را نگاهدارى كنيد ؛ پس اگر شما از آن درمانيد ، من در نزد او خواهم بود و او را نگاهدارى مىكنم » .\r\n1698 / 9 . على ، از پدرش ، از جعفر بن محمد اشعرى ، از عبداللَّه بن ميمون ، از امام جعفر صادق عليه السلام روايت كرده است كه فرمود : « اميرالمؤمنين عليه السلام داخل مسجد مىشد ، ناگاه ديد كه مردى افسرده‌خاطر و غمناك بر در مسجد است . اميرالمؤمنين عليه السلام به آن مرد فرمود كه :\r\nتو را چه مىشود ؟ عرض كرد كه : يا اميرالمؤمنين ! به مصيبتِ پدر و برادرم مبتلى شده‌ام ، و مىترسم كه دل باخته باشم . اميرالمؤمنين فرمود : بر تو باد كه بپرهيزى از خدا ، و صبر كنى كه فردا بر او وارد مىشوى ؛ پس صبر در كارها ، به منزلهء سر است نسبت به بدن ، و هر گاه سر از بدن مفارقت كند ، بدن فاسد و تباه مىشود ؛ پس هرگاه صبر از امور مفارقت كند ، امور فاسد مىشد » .\r\n1699 / 10 . محمد بن يحيى ، از احمد بن محمد بن عيسى ، از على بن حكم ، از سماعة بن\r\n\r\n","description":"","footnote":"","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\nمهران ، از امام موسى كاظم عليه السلام روايت كرده است كه گفت : حضرت به من فرمود كه : « چه چيز تو را از حج منع كرده ؟ و چرا به حج نمىروى ؟ » .\r\nراوى مىگويد كه عرض كردم : فداى تو گردم ! قرض بسيارى بر گردن من افتاده و مالم تلف شده ، و قرضى كه دارم و در گردن من است ، بيشتر و بزرگ‌تر است از تلف مال من و بر من مشكل‌تر است ؛ پس اگر نه اين بود كه مردى از اصحاب و ياوران ما ، مرا بيرون آورد ، نمىتوانستم كه بيرون آيم و به خدمت تو برسم .\r\nحضرت فرمود كه : « اگر صبر مىكنى ، شاد و خوشحال مىشوى ، و اگر صبر نمىكنى ، خدا تقديرات خود را جارى مىگرداند ؛ خواه تو خوشنود باشى ، و خواه ناخوش داشته باشى » .\r\n1700 / 11 . محمد بن يحيى ، از احمد بن محمد ، از ابن‌سنان ، از ابوالجارود ، از اصبغ روايت كرده است كه گفت اميرالمؤمنين عليه السلام فرمود كه : « صبر دو قسم است : يكى صبر در نزد مصيبت ، و آن خوب و نيكو است ؛ و بهتر از آن صبر است در نزد آن‌چه خدا بر تو حرام گردانيده ، كه مرتكب آن نشوى . و ذكر دو قسم است : يكى ذكر خداى عز و جل در نزد مصيبت ؛ و بهتر از آن ذكر خداى تعالى است در نزد آن‌چه خداى عز و جل بر تو حرام گردانيده ، او را به يادآورى ، و همان مانع تو باشد از آنكه مرتكب آن شوى » .\r\n1701 / 12 . ابوعلى اشعرى ، از حسن بن على كوفى ، از عبّاس بن عامر ، از عزرمى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : زود باشد كه بر مردم روزگارى بيايد كه در آن به پادشاهى نتوان رسيد ، مگر به كشتن و گردنكشى كردن ، و بىنيازى نتوان يافت ، مگر به غضب و بخل ورزيدن ، و نه دوستى مىتوان يافت ، مگر به بيرون شدن از دين يا صرف كردن آن و پيروى كردن هوا و هوس ؛ پس هر كه آن زمان را دريابد و بر فقر و درويشى صبر كند ، با آنكه بر بىنيازى قادر باشد ، و بر دشمنى مردم صبر كند ، با آنكه بر دوستى ايشان قادر باشد ، و بر خوارى صبر كند ، با آنكه قادر بر عزّت باشد ، خدا او را ثواب پنجاه صدّيق عطا كند ؛ از آن صدّيقانى كه به خدا تصديق كرده‌اند و آن‌چه فرموده باور داشته‌اند » .\r\n1702 / 13 . چند نفر از اصحاب ما روايت كرده‌اند ، از احمد بن ابىعبداللَّه ، از اسماعيل بن مهران ، از درست بن ابىمنصور ، از عيسى بن بشير ، از ابوحمزه كه گفت : امام محمد باقر\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\nفرمود كه : « چون پدرم حضرت على بن الحسين عليهما السلام را هنگام وفات رسيد ، مرا به سينهء خود چسبانيد و فرمود : اى فرزند دلبند من ! تو را وصيّت مىكنم به آن‌چه پدرم عليه السلام مرا به آن وصيّت فرمود ، در هنگامى كه وفاتش رسيده بود - يعنى در وقت شهادت - ، و تو را وصيّت مىكنم به آن‌چه پدرم ذكر فرمود ، كه پدرش اميرالمؤمنين عليه السلام او را وصيّت فرموده بود . اى فرزند دلبند من ! صبر كن بر حق ، هر چند كه تلخ باشد » .\r\n1703 / 14 . از او ، از پدرش روايت است كه آن را مرفوع ساخته به سوى امام محمد باقر عليه السلام كه فرمود : « صبر دو قسم است : يكى صبر در نزد بلاء ، و آن خوب و نيكو است ؛ و بهترِ اين دو صبر ، پارسايى كردن است از محرّمات الهى » .\r\n1704 / 15 . محمد بن يحيى ، از احمد بن محمد بن عيسى روايت كرده است كه گفت : خبر داد مرا يحيى بن سليمان طائفى و گفت كه : خبر داد مرا عمرو بن شمر يمانى و حديث را مرفوع مىساخت به سوى على عليه السلام كه فرمود : « رسول خدا صلى الله عليه و آله فرمود : صبر بر سه قسم است :\r\nيكى صبر در نزد مصيبت كه جزع نكند ؛ و ديگرى صبر بر طاعت كه آن را به عمل آورد ؛ و سيم صبر از معصيت كه مرتكب آن نشود ؛ پس هر كه بر مصيبت صبر كند ، تا آنكه آن را به نيكى تسلّى از آن رد كند ، خدا از برايش سيصد درجه بنويسد ، كه مسافت ميان درجه‌اى تا درجه‌اى ديگر ، چون مسافت ميان آسمان است تا زمين . و هر كه بر طاعت صبر كند ، خدا از برايش ششصد درجه بنويسد ، كه مسافت ميان درجه‌اى تا درجه‌اى ديگر ، چون مسافت ميان اصل زمين ( و آخر آن ) است تا ابتداى عرش . و هر كه از معصيت صبر كند ، خدا از برايش نهصد درجه بنويسد ، كه مسافت ميان درجه‌اى تا درجه‌اى ديگر ، چون مسافت ميان اصل زمين است تا منتهاى عرش » .\r\n1705 / 16 . از او ، از على بن حكم ، از يونس بن يعقوب روايت است كه گفت : امام جعفر صادق عليه السلام مرا امر فرمود كه : به نزد مفضّل آيم و او را در باب اسماعيل تعزيت بگويم . و فرمود كه : « مفضّل را سلام برسان ، و به او بگو كه ما به مصيبت اسماعيل مبتلى شديم و صبر كرديم ؛ پس تو نيز صبر كن ، چنانچه ما صبر كرديم . ما امرى را خواستيم و خداى عز و جل امرى ديگر خواست ؛ پس از براى امر خداى عز و جل تسليم شديم و گردن نهاديم » .\r\n1706 / 17 . على بن ابراهيم ، از پدرش ، از ابن‌ابى عمير ، از سيف بن عميره ، از ابوحمزهء ثمالى روايت كرده است كه گفت : امام جعفر صادق عليه السلام فرمود كه : « هر كه از مؤمنان به بلايى\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\nمبتلا شود و بر آن صبر كند ، او را مانند اجر هزار شهيد باشد » .\r\n1707 / 18 . محمد بن يحيى ، از احمد بن محمد بن عيسى ، از محمد بن سنان ، از عمّار بن مروان ، از سماعة ، از امام جعفر صادق عليه السلام روايت كرده است كه فرمود : « خداى عز و جل بر گروهى انعام مىفرمايد و شكر نمىكنند ، و آن نعمت بر ايشان و بال مىشود ، و قومى را به مصيبت‌ها مبتلى مىگرداند و صبر مىكند ، و آن مصيبت بر ايشان نعمت مىشود » .\r\n1708 / 19 . على بن ابراهيم ، از پدرش روايت كرده است ، و محمد بن اسماعيل ، از فضل بن شاذان ، و هر دو ، از ابن‌ابىعمير ، از ابراهيم بن عبدالحميد ، از ابان بن ابىمسافر ، از امام جعفر صادق عليه السلام در قول خداى عز و جل  « يا أَيُّهَا الَّذِينَ آمَنُوا اصْبِرُوا وَ صابِرُوا »  « 1 » كه فرمود :\r\n« يعنى : صبر كنيد بر مصيبت‌ها » .\r\nو در روايت ابن‌ابىيعفور از امام جعفر صادق عليه السلام است كه فرمود : « يكديگر را بداريد به صبر كردن بر مصيبت‌ها » .\r\n1709 / 20 . چند نفر از اصحاب ما روايت كرده‌اند ، از احمد بن محمد بن خالد ، از محمد بن عيسى ، از على بن محمد بن ابىجميله ، از جدّش ابوجميله ، از بعضى از اصحاب خويش كه گفت : « اگر نه اين بود كه صبر پيش از بلاء خلق شده بود ، هر آينه مؤمن مىشكافت ، چنانچه تخم مرغ بر روى سنگ سخت مىشكافد » .\r\n1710 / 21 . ابوعلّى اشعرى ، از محمد بن عبدالجبّار ، از صفوان ، از اسحاق بن عمّار و عبداللَّه بن سنان ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود :\r\nخداى عز و جل فرمود كه : من دنيا را در ميان بندگان خويش به قرض قرار دادم ؛ پس هر كه از آن چيزى به من قرض دهد ، او را به هر يكى ده عطا كنم تا هفتصد چندان و آن‌چه از آن خواسته باشم ، و هر كه از آن چيزى به من قرض ندهد و به جبر چيزى از او بگيرم ، سه خصلت به او عطا كنم كه اگر يكى از آنها را به فرشتگان خويش عطا كنم ، هر آينه به آن از من راضى شوند » .\r\nراوى مىگويد : پس حضرت صادق عليه السلام قول خداى عز و جل را تلاوت فرمود كه :   « الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ * أُولئِكَ عَلَيْهِمْ صَلَواتٌ مِنْ رَبِّهِمْ »  \r\n\r\n\r\n","description":"","footnote":"\r\n( 1 ) . آل عمران ، 200 .\r\n","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\nحضرت فرمود كه : « اين يك خصلت است از سه خصلت » . و « رُحْمَةٌ » حضرت فرمود : « اين دو خصلت » .  « وَ أُولئِكَ هُمُ الْمُهْتَدُونَ »  « 1 » حضرت فرمود : « اين سه خصلت » .\r\nبعد از آن فرمود كه : « اين از براى كسى است كه خدا به جبر از او چيزى را فرا گرفته باشد » . و ترجمهء آيه اين است كه : مژده ده صبركنندگان را ؛ يعنى : آنان كه چون مصيبتى به ايشان رسد مىگويند : . . . ، تا آخر آن‌چه پيش از اين مذكور شد .\r\n1711 / 22 . على بن ابراهيم ، از پدرش و على بن محمد قاسانى ، از قاسم بن محمد ، از سليمان بن داود ، از يحيى بن آدم ، از شريك ، از جابر بن يزيد ، از امام محمد باقر عليه السلام روايت كرده است كه فرمود : « مروّت و جوانمردى ، صبر در حال حاجت و حاجتمندى [ ! ست 
  ] ، و عفّت ورزيدن و بىنيازى از مردمان ، از مروّتِ عطا كردن بيشتر است » .\r\n1712 / 23 . ابوعلى اشعرى ، از محمد بن عبدالجبّار ، از احمد بن نضر ، از عمرو بن شمر ، از جابر روايت كرده است كه گفت : به خدمت امام محمد باقر عليه السلام عرض كردم كه : خدا تو را رحمت كند ! صبر نيكو چيست ؟ فرمود كه : « آن صبرى است كه در آن هيچ شكايت به سوى مردم نيست » .\r\n1713 / 24 . حميد بن زياد ، از حسن بن محمد بن سماعه ، از بعضى از اصحاب خويش ، از ابان ، از عبدالرحمان بن سيّابه ، از ابونعمان ، از امام جعفر صادق عليه السلام يا امام محمد باقر عليه السلام روايت كرده است كه فرمود : « هر كه صبر را از براى سختىها و مصيبت‌هاى روزگار آماده نسازد ، در مىماند » .\r\n1714 / 25 . ابوعلى اشعرى ، از معلّى بن محمد ، از وشّاء ، از بعضى از اصحاب خويش ، از امام جعفر صادق عليه السلام روايت كرده است كه فرمود : « ما صبركنندگانيم و شيعيان ما از ما صبركننده‌ترند » . عرض كردم كه : فداى تو گردم ! چگونه شيعيان از شما صبركننده‌تر شده‌اند ؟\r\nفرمود : « زيرا كه ما صبر مىكنيم بر آن‌چه مىدانيم ، و شيعيان ما صبر مىكنند بر آن‌چه نمىدانند » .\r\n\r\n\r\n","description":"","footnote":"\r\n( 1 ) . بقره ، 156 و 157 .\r\n","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\nباب در بيان شكر\r\n\r\n48 . باب در بيان شكر « 1 »\r\n1715 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : از براى صاحب طعامِ شاكر است از اجر ، مانند اجر روزه‌دارى كه مزد خويش را از خدا طلبد . و از براى صاحب عافيتِ شاكر است از اجر ، مانند اجر مبتلى و صاحب مصيبتى كه صابر باشد . و از براى عطاكننده‌ى شاكر است از اجر ، مانند اجر محروم و بىبهره‌اى كه قانع باشد » .\r\n1716 / 2 . و به همين اسناد روايت است كه فرمود : « رسول خدا صلى الله عليه و آله فرمود كه : خدا بر هيچ بنده‌اى درِ شكر را نگشود ، كه درِ زيادتى را از او پوشيده داشته باشد » .\r\n1717 / 3 . محمد بن يحيى ، از احمد بن محمد بن عيسى ، از جعفر بن محمد بغدادى ، از عبداللَّه بن اسحاق جعفرى ، از امام جعفر صادق عليه السلام روايت كرده است كه فرمود : « در تورات نوشته است كه شكر كن ، هر كه را كه بر تو انعام كرده ، و انعام كن ، بر هر كه تو را شكر كرده ؛ زيرا كه نعمت‌ها را زوالى نيست ، چون شكر آن گفته شود ، و آنها را بقايى نيست ، چون كفران شود . و شكر باعث زيادتى است در نعمت‌ها ، و موجب ايمنى است از تغيّر حال و انتقال آن از صلاح به سوى تباهى » .\r\n1718 / 4 . چند نفر از اصحاب ما روايت كرده‌اند ، از احمد بن ابىعبداللَّه ، از محمد بن على ، از على بن اسباط ، از يعقوب بن سالم ، از مردى ، از امام جعفر صادق عليه السلام كه فرمود : « از براى صاحب عافيتِ شاكر است از اجر ، مانند آن‌چه از براى مبتلاى صابر است . و از براى عطاكننده‌ى شاكر است از اجر ، مانند اجر بىبهره‌اى كه قانع باشد » .\r\n1719 / 5 . از او ، از احمد بن محمد بن ابىنصر ، از داود بن حصين ، از فضل بقباق روايت است كه گفت : امام جعفر صادق عليه السلام را سؤال كردم از قول خداى عز و جل  « وَ أَمَّا بِنِعْمَةِ رَبِّكَ فَحَدِّثْ »  « 2 » فرمود كه : « حديث كن به نعمتِ آنكه بر تو انعام فرموده ، به آن‌چه تو را زيادتى داده و به تو عطا فرموده و با تو احسان نموده » . بعد از آن فرمود كه : « پس پيغمبر به دين خود و به آن‌چه خدا او را عطا فرموده ، و به آن‌چه به آن بر او انعام نموده بود ، حديث كرده [ است 
  ] » .\r\n\r\n\r\n","description":"","footnote":"\r\n( 1 ) . و شكر - به ضمّ شين و سكون كاف - اظهار نعمت و اعتراف به آن است ، به خلاف كفر و كفران كه پوشيدن آن است . ( مترجم )\r\n( 2 ) . ضُحى ، 11 .\r\n","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n1720 / 6 . حميد بن زياد ، از حسن بن محمد بن سماعه ، از وهيب بن حفص ، از ابوبصير ، از امام محمد باقر عليه السلام روايت كرده است كه فرمود : « رسول خدا صلى الله عليه و آله در نزد عايشه بود در شبِ نوبتش ؛ پس عايشه عرض كرد كه : يا رسول اللَّه ! چرا نفس خود را به تعب مىاندازى و حال آنكه از برايت آمرزيده شده ، آن‌چه پيش گذشت از گناهان تو و آن‌چه بعد از اين باشد . فرمود كه : اى عايشه ! آيا بنده‌اى شاكر نباشم » . و حضرت فرمود كه : « رسول خدا صلى الله عليه و آله بر اطراف انگشتان پاهاى خويش مىايستاد و به عبادت قيام مىفرمود ؛ پس خداى - سبحانه و تعالى - اين آيه را فرو فرستاد كه :    « طه * ما أَنْزَلْنا عَلَيْكَ الْقُرْآنَ لِتَشْقى »    « 1 » ؛ يعنى : « اى طه ! - يا اى ماه شب چهارده ! ، يا سوگند به چهارده معصوم ! ، يا به طهارت ايشان ! ، يا اى محمد ! - كف پاهاى خود را بر زمين گذار ، كه ما فرو نفرستاديم بر تو قرآن را ، از براى آنكه تو در رنج افتى » .\r\n1721 / 7 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از حسن بن جهم ، از ابواليقظان ، از عبيداللَّه بن وليد كه گفت : شنيدم از امام جعفر صادق عليه السلام كه مىفرمود : « سه چيز است كه به او ، وجود آنها چيزى زيان نمىرساند : يكى دعا در نزد اندوه ؛ و ديگرى طلب آمرزش در نزد گناه ؛ و سيم شكر در نزد نعمت » .\r\n1722 / 8 . چند نفر از اصحاب ما روايت كرده‌اند ، از سهل بن زياد ، از يحيى بن مبارك ، از عبداللَّه بن جبله ، از معاوية بن وهب ، از امام جعفر صادق عليه السلام كه فرمود : « هر كه شكر به او عطا شود ، زيادتى به او عطا مىشود . خداى عز و جل مىفرمايد كه :  « لَئِنْ شَكَرْتُمْ لَأَزِيدَنَّكُمْ »  « 2 » ؛ يعنى : « هر آينه اگر شكر كنيد ، البتّه نعمت شما را مىافزايم » . « 3 »\r\n1723 / 9 . ابوعلى اشعرى ، از محمد بن عبدالجبّار ، از صفوان ، از اسحاق بن عمّار ، از دو مردى كه اين حديث را از امام جعفر صادق عليه السلام شنيدند روايت كرده است كه فرمود : « خدا بر هيچ بنده‌اى نعمتى را انعام نفرموده ، كه آن بنده آن نعمت را به دل خويش بشناسد ، و در ظاهر خدا را به زبان خويش حمد و ستايش كند ، و سخنش تمام شود ، مگر آنكه از براى او به زيادتى امر شود » .\r\n1724 / 10 . چند نفر از اصحاب ما روايت كرده‌اند ، از احمد بن محمد بن خالد ، از بعضى از اصحاب ما ، از محمد بن هشام ، از ميسر ، از امام جعفر صادق عليه السلام كه فرمود : « شكر نعمت\r\n\r\n\r\n","description":"","footnote":"\r\n( 1 ) . طه ، 1 و 2 .\r\n( 2 ) . إبراهيم ، 7 .\r\n( 3 ) . و همين حديث در باب تفويض و توكّل گذشت و در آنجا جزو حديث بود . ( مترجم )\r\n","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\nدورى كردن است از محرّمات الهى ، و تمام شكر گفتن مرد است كه :  « الْحَمْدُ لِلَّهِ رَبِّ الْعالَمِينَ »  « 1 » .\r\n1725 / 11 . على بن ابراهيم ، از پدرش ، از ابن‌ابىعمير ، از على بن عيينه ، از عمر بن يزيد روايت كرده است كه گفت : شنيدم از امام جعفر صادق عليه السلام كه مىفرمود : « شكر هر نعمتى و هر چند كه آن نعمت بزرگ باشد ، آن است كه خداى عز و جل را حمد كنى » .\r\n1726 / 12 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از سيف بن عميره ، از ابوبصير كه گفت : به خدمت امام جعفر صادق عليه السلام عرض كردم كه : آيا شكر را اندازه‌اى هست كه هرگاه بنده آن را به فعل آورد ، شاكر باشد ؟\r\nفرمود : « آرى » . عرض كردم كه : آن چيست ؟ فرمود كه : « خدا را حمد مىكند بر هر نعمتى در باب اهل و مال . و اگر در آن‌چه خدا بر او انعام فرموده در باب مالش حقّى باشد ، آن را ادا كند .\r\nو از اين است قول خداى عز و جل  « سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ »  « 2 » ؛ يعنى : « پاك و منزّه مىشمارم آن خدايى را كه مسخّر و رام گردانيده از براى ما اين مركوب را ، كه كشتى است يا حيوان ، تا به مدد سوارى آن قطع دريا و بيابان كنيم ، و نيستيم ما اين مركوب را به قوّت خود طاقت‌داشتگان بر فرمانبردار گردانيدن و ضبط نمودن آن » . و حضرت فرمود : « و از اين باب است قول آن جناب - تعالى - »  « رَبِّ أَنْزِلْنِي مُنْزَلًا مُبارَكاً وَ أَنْتَ خَيْرُ الْمُنْزِلِينَ »  « 3 » ؛ يعنى :\r\n« پروردگارا ! فرود آور ما را فرود آوردنى با بركت يا در منزلى با بركت ، و تو بهترين فرودآورندگانى » . و از اين باب است قول آن جناب  « رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً »  « 4 » ؛ يعنى : « پروردگارا ! درآور مرا در قبر ، درآوردنى پسنديده و باكرامت ، و بيرون آور مرا از آن ، در وقت بعث در قيامت ، بيرون‌آوردنى ستوده و باكرامت ، و قرار ده از براى من از نزد خود حجّتى يارىدهنده » .\r\n1727 / 13 . محمد بن يحيى ، از احمد بن محمد بن عيسى ، از معمّر بن خلّاد روايت كرده است كه گفت : شنيدم از حضرت امام موسى كاظم عليه السلام كه مىفرمود : « هر كه خدا را به جهت نعمتى حمد كند ، شكر او را به جا آورد ، و حمد خدا از آن نعمت فاضل‌تر و بهتر است » .\r\n1728 / 14 . محمد بن احمد ، از على بن حكم ، از صفوان جمّال ، از امام جعفر صادق عليه السلام روايت كرده است كه گفت : آن حضرت به من فرمود كه : « خدا نعمتى را بر هيچ بنده‌اى انعام\r\n\r\n\r\n","description":"","footnote":"\r\n( 1 ) . فاتحه ، 2 .\r\n( 2 ) . زخرف ، 13 .\r\n( 3 ) . مؤمنون ، 29 .\r\n( 4 ) . اسرا ، 80 .\r\n","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n\r\nنفرموده ؛ خواه آن نعمت كوچك باشد و خواه بزرگ ، كه آن بنده گفته باشد كه : الْحَمْدُلِلَّهِ ، مگر آنكه شكر آن نعمت را به جا آورده است » .\r\n1729 / 15 . ابوعلى اشعرى ، از عيسى بن ايّوب ، از على بن مهزيار ، از قاسم بن محمد ، از اسماعيل بن ابوالحسن ، از مردى ، از امام جعفر صادق عليه السلام روايت كرده است كه فرمود :\r\n« هر كه خدا نعمتى را بر او انعام كند ، پس آن نعمت را به دل خويش بشناسد ، به حقيقت كه شكر آن را به جا آورده است » .\r\n1730 / 16 . على بن ابراهيم ، از پدرش ، از ابن‌ابىعمير ، از منصور بن يونس ، از ابوبصير روايت كرده است كه گفت : امام جعفر صادق عليه السلام فرمود : « به درستى كه مردى از شما شربت آبى مىنوشد ، بعد از آن خدا را حمد مىكند ؛ پس خدا از برايش به همان شربتِ آب ، بهشت را واجب مىگرداند » .\r\nبعد از آن فرمود كه : « كسى ظرف آب را مىگيرد و آن را بر دهان خويش مىگذارد و بسم اللَّه مىگويد و آب مىنوشد ؛ پس آن ظرف را از دهان دور مىسازد با آنكه هنوز سيراب نشده و خواهش آن دارد ؛ پس خدا را حمد مىكند و برمىگردد و مىنوشد ، و باز آن از دهان دور مىسازد و خدا را حمد مىكند و باز مىگردد و مىنوشد ، و باز آن را دور مىسازد و خدا را حمد مىكند ؛ پس خداى عز و جل به آن شربتِ آب ، بهشت را از برايش واجب مىگرداند » .\r\n1731 / 17 . ابن‌ابىعمير ، از حسن بن عطيّه ، از عمر بن يزيد روايت كرده است كه گفت : به خدمت امام جعفر صادق عليه السلام عرض كردم كه : من از خداى عز و جل سؤال كردم كه مرا مالى روزى كند ؛ پس مرا روزى كرد . و خدا را سؤال كردم كه مرا فرزندى روزى كند ؛ پس مرا فرزندى روزى كرد . و از او سؤال كردم كه مرا خانه‌اى روزى كند ؛ پس مرا روزى كرد . و مىترسم كه اين اعطا بر سبيل استدراج باشد كه اندك اندك به ازدياد نعمت مرا به عقوبت خود نزديك گرداند . فرمود كه : « به خدا سوگند كه با حمد خدا استدراج نخواهد بود » .\r\n1732 / 18 . حسين بن محمد ، از معلىّ بن محمد ، از وشّاء ، از حمّاد بن عثمان روايت كرده است كه گفت : امام جعفر صادق عليه السلام از مسجد بيرون آمد و اسب آن حضرت گم شده بود .\r\nفرمود كه : « اگر خدا آن را به من برگرداند ، خدا را شكر مىكنم چنان كه حقّ شكر او باشد » .\r\nراوى مىگويد كه : درنگى نفرمود كه آن اسب را به خدمتش آوردند . فرمود : « الحمد اللَّه » .\r\nكسى به آن حضرت عرض كرد كه : فداى تو گردم ! آيا نفرمودى كه خدا را شكر مىكنم\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\nچنان كه حقّ شكر او باشد . حضرت صادق عليه السلام فرمود كه : « آيا از من نشنيدى كه گفتم :\r\nالحمد اللَّه ؟ ! » .\r\n1733 / 19 . محّمد بن يحيى ، از احمد بن محمد بن عيسى ، از قاسم يحيى ، از جدّش حسن بن راشد ، از مثنّى حنّاط ، از امام جعفر صادق عليه السلام روايت كرده است كه فرمود : « عادت رسول خدا صلى الله عليه و آله اين بود كه چون امرى بر او وارد مىشد كه او را شاد و خوشحال مىساخت ، مىفرمود كه : الْحَمْدُ لِلَّهِ عَلى هذِهِ النِّعْمَةِ ؛ يعنى : « حمد و ستايش از براى خدا است ، به ازاى اين ناز و نعمت » . و چون امرى بر او وارد مىشد كه او را غمگين مىگردانيد ، مىفرمود :\r\nالْحَمْدُ لِلَّهِ عَلى كُلِّ حالٍ ؛ يعنى : « حمد از براى خدا است بر هر حال » .\r\n1734 / 20 . على بن ابراهيم ، از پدرش ، از ابن‌ابىعمير ، از ابوايّوب خزّاز ، از ابوبصير ، از امام محمد باقر عليه السلام روايت كرده است كه فرمود : « چون نظر كنى به كسى كه به ناخوشى مبتلا شده باشد ، سه‌مرتبه مىگويى ، بىآنكه به او بشنوانى : الْحَمْدُ لِلَّهِ الَّذى عافانى مِمَّا ابْتَلاكَ بِهِ و لَوْ شآء فَعَلَ ؛ يعنى : « حمد از براى خدايى كه مرا عافيت داده ، از آن‌چه تو را به آن مبتلى ساخته ، و اگر مىخواست با من چنين مىكرد » . و حضرت فرمود كه : « هر كه اين را بگويد هرگز آن بلاء به او نرسد » .\r\n1735 / 21 . حميد بن زياد ، از حسن بن محمد بن سماعه ، از چندين نفر ، از ابان بن عثمان ، از حفص كناسى ، از امام جعفر صادق عليه السلام روايت كرده است كه فرمود : « هيچ بنده‌اى نيست كه مبتلايى را ببيند ، پس بگويد كه : الْحَمْدُلِلَّهِ الَّذى عَدَلَ عَنى مَا ابْتَلاكَ بِهِ وَفَضَّلَنى عَلَيْكَ بِالْعافِيَةِ اللَّهُمَّ عافِنى مِمَّا ابْتَلَيَتَهُ بِهِ ، مگر اينكه هرگز به آن بلاء مبتلى نشود » . و ترجمهء دعا اين است كه :\r\n« حمد از براى خدايى كه گردانيده از من ، آن‌چه را كه تو را به آن مبتلى ساخته و آزموده ، و مرا بر تو زيادتى داده به عافيت و سلامتى . بار خدايا ! هميشه مرا عافيت بخش ، از آن‌چه او را به آن مبتلى گردانيده‌اى » .\r\n1736 / 22 . چند نفر از اصحاب ما روايت كرده‌اند ، از احمد بن ابىعبداللَّه ، از عثمان بن عيسى ، از خالد بن نجيح ، از امام جعفر صادق عليه السلام كه فرمود : « چون مردى را ببينى كه به بلايى مبتلى شده و بر تو به صحّت انعام شده باشد بگو كه : اللَّهُمَّ انى لاأَسْخَرُ وَلَا أَفَخَرُ وَلَكِنْ أَحْمَدُكَ عَلى عَظيمِ نَعْمآئِكَ عَلَىَّ ؛ يعنى : « بار خدايا ! به درستى كه من ريشخند نمىكنم و نمىنازم ، و ليكن حمد مىكنم تو را بر نعمت‌هاى بزرگ تو بر من » .\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\n1737 / 23 . على ، از پدرش ، از هارون بن جهم ، از حفص بن عمر ، از امام جعفر صادق عليه السلام روايت كرده است كه فرمود : « رسول خدا عليه السلام فرمود كه : چون اهل بلاء و صاحبان زحمت را ببينيد ، خدا را ستايش كنيد و به ايشان مشنوانيد ؛ زيرا كه آن ، ايشان را اندوهناك مىگرداند » .\r\n1738 / 24 . او ، از عثمان بن عيسى ، از عبداللَّه بن مسكان ، از امام جعفر صادق عليه السلام روايت است كه : « رسول خدا صلى الله عليه و آله در سفرى بر ناقهء خويش سوار بود و مىرفت ، كه ناگاه فرود آمد و پنج سجده به جا آورد . و چون سوار شد ، صحابه عرض كردند كه : يا رسول اللَّه ! ما تو را ديدم كه كارى كردى كه هرگز آن را نكرده بودى ؟ فرمود : آرى ، جبرئيل عليه السلام رو به من آورد و مرا از جانب خداى عز و جل به بشارتى چند بشارت داد ؛ پس من از براى خدا سجده كردم از روى شكر ، براى هر بشارتى يك سجده » .\r\n1739 / 25 . از او ، از عثمان بن عيسى ، از يونس بن عمّار ، از امام جعفر صادق عليه السلام روايت است كه فرمود : « چون يكى از شما نعمت خداى عز و جل را به ياد آورد ، رخسار خويش را بر خاك گذارد ، به جهت شكر خدا . او اگر سواره باشد ، فرود آيد و رخسار خود را بر خاك گذارد ، و اگر به جهت خوفِ شهرت بر فرود آمدن قادر نباشد ، رخسار خود را بر قربوس و زين‌كوبه گذارد ؛ پس اگر نتواند ، رخسار خود را بر كف دست خويش گذارد . بعد از آن ، خداى - تعالى - را حمد كند ، بر آن‌چه بر او انعام فرموده است » .\r\n1740 / 26 . على بن ابراهيم ، از پدرش ، از ابن‌ابىعمير ، از على بن عطيّه ، از هشام بن احمر ، روايت كرده است كه گفت : با امام موسى كاظم عليه السلام در بعضى از نواحى مدينه مىگشتم . ناگاه پاى خود را جمع كرد و از اسبش فرود آمد و بر رو درافتاد سجده‌كنان ، و سجده را طول داد .\r\nبعد از آن ، سر از سجده برداشت و بر اسب خويش سوار شد . عرض كردم كه : فداى تو گردم ! سجده را طول دادى ؟ فرمود : « نعمتى را كه خدا به آن بر من انعام فرموده بود به خاطر آوردم ؛ پس دوست داشتم كه پروردگار خويش را شكر كنم » .\r\n1741 / 27 . على ، از پدرش ، از ابن‌ابىعمير ، از ابوعبداللَّه صاحب سابرى در آن‌چه مىدانم يا غير او ، از امام جعفر صادق عليه السلام روايت كرده است كه فرمود : « خداى عز و جل به سوى موسى عليه السلام وحى فرمود كه : اى موسى ! آيا شكر كردى چنان كه حقّ شكر من است ، و سزاوار است كه به آن نحو به جا آورده شود ؟ عرض كرد كه : اى پروردگار من ! چگونه تو را شكر كنم ، حقّ شكر تو ، و هيچ شكرى نيست كه من تو را به آن شكر كنم ، مگر آنكه تو به آن بر من انعام كرده‌اى ؟ !\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\nفرمود كه : اى موسى ! اكنون مرا شكر كردى ، در هنگامى كه دانستى كه آن شكر ، از من است » .\r\n1742 / 28 . ابن‌ابىعمير ، از ابن‌رئاب ، از اسماعيل بن فضل روايت كرده است كه گفت : امام جعفر صادق عليه السلام فرمود كه : « چون صبح و شام كنى ده مرتبه بگو كه : اللهُمَّ ما أَصْبَحْتُ لى مِنْ نِعْمَةٍ أَوْ عافِيَةٍ فى دينٍ أَوْ دُنْيا فَمِنْكَ وَحْدَكَ ، لاشَريكَ لَكَ ، لَكَ الْحَمْدُ وَلَكَ الشُّكْرُ بِها عَلَىَّ يا رَبِّ حَتَّى تَرْضى وَبَعْدَ الرِّضا ؛ يعنى : « بار خدايا ! آن‌چه صبح كرده‌ام كه با من است ، هر ناز و نعمت يا سلامت و عافيت در امر دين يا دنيا ، پس همهء آنها از تو است ، در حالتى كه تنهايى و تو را شريكى نيست . و تو را است ستايش و تو را است سپاس ، به سبب آنها بر من . اى پروردگار من ! تا آنكه تو خوشنود شوى و بعد از خوشنودى » . و حضرت فرمود : « به درستى كه تو هرگاه اين را بگويى ، به جا آورده‌اى شكر آن‌چه را كه خدا به آن بر تو انعام فرموده در آن روز و در آن شب » .\r\n1743 / 29 . ابن‌ابىعمير ، از حفص بن بخترى ، از امام جعفر صادق عليه السلام روايت كرده است كه فرمود : « چون نوح عليه السلام صبح مىكرد ، اين دعا را كه ( در حديث سابق ) مذكور شد مىخواند ، و به اين سبب بندهء شاكر ناميده شد » . و فرمود كه : « رسول خدا صلى الله عليه و آله فرمود كه : هر كه خدا را تصديق كند ، نجات يابد » .\r\n1744 / 30 . على بن ابراهيم ، از پدرش ، از قاسم بن محمد ، از منقرى ، از سفيان بن عيينه ، از عمّار دُهَنى روايت كرده است كه گفت : شنيدم از حضرت على بن الحسين عليهما السلام كه مىفرمود :\r\n« به درستى كه خدا دوست مىدارد هر دلى را كه اندوهناك باشد ، و هر بندهء شاكرى را دوست مىدارد . خداى - تبارك و تعالى - در روز قيامت به بنده‌اى از بندگان خود مىفرمايد كه : آيا فلانى را شكر كردى ؟ عرض مىكند كه : اى پروردگار من ! بلكه تو را شكر كردم . حق تعالى مىفرمايد كه : مرا شكر نكردى ، به جهت آنكه او را شكر نكردى » . بعد از آن حضرت فرمود كه : « شكركننده‌ترين شما از براى خدا ، شكركننده‌ترين شما است از براى مردمان » .\r\nباب در بيان خوش‌خلقى\r\n\r\n49 . باب در بيان خوش‌خلقى\r\n1745 / 1 . محمد بن يحيى ، از احمد بن محمد بن عيسى ، از حسن بن محبوب ، از جميل بن درّاج يا صالح ، ( بنابر اختلاف نسخ كافى ) از محمد بن مسلم ، از امام محمد باقر عليه السلام روايت كرده است كه فرمود : « به درستى كه كامل‌ترين مؤمنان از روى ايمان ، آن است كه\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\nخُلقش از همهء ايشان خوش‌تر باشد » .\r\n1746 / 2 . حسين بن محمد ، از معلّى بن محمد ، از وشّاء ، از عبداللَّه بن سنان ، از مردى از اهل مدينه ، از حضرت على بن الحسين عليهما السلام روايت كرده است كه فرمود : « رسول خدا صلى الله عليه و آله فرمود : روز قيامت در ترازوى اعمال مردى چيزى گذاشته نمىشود كه بهتر باشد از خوش‌خلقى » .\r\n1747 / 3 . محمد بن يحيى ، از احمد بن محمد ، از ابن‌محبوب ، از ابوولّاد حنّاط ، از امام جعفر صادق عليه السلام روايت كرده است كه فرمود : « چهار چيز است كه هر كه آنها در او باشد ، ايمانش كامل و تمام است ، و اگر از فرق سر تا قدمش گناهان باشد ، كثرت گناه آن را ناقص و تمام نكند » . و فرمود كه : « آنها راستى و اداى امانت و حيا و خوش‌خلقى است » .\r\n1748 / 4 . چند نفر از اصحاب ما روايت كرده‌اند ، از احمد بن محمد بن خالد ، از ابن‌محبوب ، از عنبسهء عابد كه گفت : امام جعفر صادق عليه السلام به من فرمود كه : « مؤمن بر خداى عز و جل وارد نمىشود و پيش نمىآيد با عملِ بعد از واجبات ، كه دوست‌تر باشد به سوى خداى - تعالى - ، از اينكه مردم را به خلق نيك خود فراگيرد » ( كه خلقش به هر كسى برسد و با هيچ‌كس كج‌خلقى نكند ) .\r\n1749 / 5 . ابوعلى اشعرى ، از محمد بن عبدالجبّار ، از صفوان ، از ذريح ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : به درستى كه از براى صاحبِ خلق خوش است ، مانند اجر روزه‌دارى كه به عبادت ايستاده باشد » .\r\n1750 / 6 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : بيشتر چيزى كه امّت من به سبب آن داخل بهشت مىشوند ، پرهيز كردن است از نافرمانى خدا و خوش‌خلقى » .\r\n1751 / 7 . على بن ابراهيم ، از پدرش ، از ابن‌ابىعمير ، از حسين احمسى و عبداللَّه بن سنان ، از امام جعفر صادق عليه السلام روايت كرده است كه فرمود : « به درستى كه خلق خوش گناه را مىگدازد و نابود مىگرداند ؛ چنان چه آفتاب شبنم را مىگدازد و نابود مىسازد » .\r\n1752 / 8 . از او ، از پدرش ، از ابن‌ابىعمير ، از عبداللَّه بن سنان ، از امام جعفر صادق عليه السلام\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\nروايت است كه فرمود : « نيكى و خوش‌خلقى ، خان‌ها « 1 » و ولايت‌ها را آبادان مىكنند ، و در عمرها مىافزايند » .\r\n1753 / 9 . چند نفر از اصحاب ما روايت كرده‌اند ، از سهل بن زياد ، از محمد بن عبدالحميد كه گفت : حديث كرد مرا يحيى بن عمرو ، از عبداللَّه بن سنان كه گفت : امام جعفر صادق عليه السلام فرمود كه : « خداى - تبارك و تعالى - وحى فرمود به سوى بعضى از پيغمبران خويش كه : خلق خوش گناه را مىگدازد ؛ چنان كه آفتاب شبنم را مىگدازد » .\r\n1754 / 10 . محمد بن يحيى ، از احمد بن محمد بن عيسى ، از حسن بن على وشّاء ، از عبداللَّه بن سنان ، از امام جعفر صادق عليه السلام روايت كرده است كه فرمود : « مردى در زمان رسول خدا صلى الله عليه و آله هلاك شد . و حضرت به نزد قبركن‌ها تشريف آورد و ديد كه ايشان هيچ نكنده‌اند ، و اين مطلب را به رسول خدا صلى الله عليه و آله شكايت كردند و عرض كردند كه : يا رسول اللَّه ! آهنى كه با ما است از كلنگ و امثال آن ، در اين زمين كار نمىكند ، و گويا كه آن را در سنگ سخت مىزنيم .\r\nفرمود كه : چرا چنين است ؟ به درستى كه صاحب شما - يعنى آن ميّت - خوش‌خلق بود . و فرمود كه : قدحى از آب به نزد من آوريد ؛ پس آن را به نزد حضرت آوردند ، و دست خويش را در آن داخل كرد و آن را بر روى زمين پاشيد و زمين را اندكى آب زد . بعد از آن فرمود كه :\r\nبكنيد » . حضرت صادق عليه السلام فرمود كه : « قبركن‌ها قبر را كندند ؛ پس گويا كه آن ريگ بود كه بر ايشان مىريخت » .\r\n1755 / 11 . از او ، از محمد بن سنان ، از اسحاق بن عمّار ، از امام جعفر صادق عليه السلام روايت است كه فرمود : « خلق خوش ، عطيّه و بخششى است كه خداى عز و جل آن را به خلق خويش عطا مىفرمايد ؛ پس پاره‌اى از آن خلق ، خو و طبيعت است ، و برخى از آن ، نيّت ، كه به قصد كردن آن به عمل مىآيد » . عرض كردم كه : كدام يك از اين دو بهتر است ؟ فرمود كه : « صاحب خو و طبيعت ، مخلوق است بر آن و غير آن را نمىتواند ، و صاحب نيّت ، بر طاعت ، منتهاى صبر به عمل مىآورد و سعى مىنمايد ؛ پس آن افضل فَردَيْن است كه از ديگرى بهتر است » .\r\n1756 / 12 . و از او ، از بكر بن صالح ، از حسن بن على ، از عبداللَّه بن ابراهيم ، از على بن ابوعلى لهبى ، از امام جعفر صادق عليه السلام روايت است كه فرمود : « به درستى كه خداى - تبارك و\r\n\r\n\r\n","description":"","footnote":"\r\n( 1 ) . خان ، همان خانه و نيز كاروان‌سرا است .\r\n","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\nتعالى - بنده‌اى را از ثواب عطا مىكند بر حسن‌خلق ، چنان كه عطا مىكند به آنكه در راه خدا جهاد مىكند و صبح و شام بر سر آن مىرود » ( كه هميشه مشغول آن است ) .\r\n1757 / 13 . از او ، از عبداللَّه حجّال ، از ابوعثمان قابوسى ، از آنكه او را ذكر كرده ، از امام جعفر صادق عليه السلام روايت است كه فرمود : « به درستى كه خداى - تبارك و تعالى - اخلاقى چند از اخلاق دوستان خويش را به رسم عاريه به دشمنان خود داده ، تا دوستانش با دشمنانش در دولت‌هاى ايشان زندگانى كنند » .\r\nو در روايت ديگر است كه : « اگر اين نبود ، دوستى را از براى خدا وا نمىگذاشتند ، مگر آنكه او را مىكشتند » .\r\n1758 / 14 . على بن ابراهيم ، از پدرش ، از حمّاد بن عيسى ، از حسين بن مختار ، از علا بن كامل روايت كرده است كه گفت : امام جعفر صادق عليه السلام فرمود كه : « چون با مردم به هم‌آميزى ، پس اگر بتوانى كه آميزش نكنى با يكى از مردمان ، مگر آنكه دست بلندتر تو كه دست بخشنده است ، بر او باشد ، چنان كن ؛ زيرا كه در بنده‌ى خدا بعضى از تقصير و كوتاهى در امر عبادت مىباشد و او را خلق خوشى مىباشد كه خدا او را به آن خلقى كه دارد ، به درجهء روزه‌دارى كه به عبادت ايستاده باشد ، مىرساند » .\r\n1759 / 15 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از حمّاد بن عيسى ، از حريز بن عبداللَّه ، از بحر سقّاء كه گفت : امام جعفر صادق عليه السلام به من فرمود كه : « اى بحر ! خوش‌خلقى باعث سرور و شادى است » . پس فرمود : « آيا نمىخواهى كه تو را خبر دهم ، به حديثى كه در دست هيچ‌يك از اهل مدينه نيست ؟ كه هيچ‌كدام آن را نمىدانند ؟ » .\r\nعرض كردم : بلى ، مىخواهم . فرمود : « در بين اينكه رسول خدا صلى الله عليه و آله روزى در مسجد نشسته بود ، ناگاه كنيز بعضى از انصار آمد ، و آن انصارى ايستاده بود ؛ پس آن كنيز گوشهء جامهء حضرت را گرفت ، و رسول خدا صلى الله عليه و آله براى آن كنيز برخاست و آن كنيز هيچ نگفت . و پيغمبر صلى الله عليه و آله به او هيچ نفرمود ، تا آنكه سه مرتبه چنين كرد . و پيغمبر در مرتبهء چهارم به جهت او برخاست ، و آن كنيز در پشت سر حضرت بود ؛ پس قطعه‌اى را از جامهء حضرت گرفت و برگشت .\r\nمردم به آن كنيز گفتند كه : خدا با تو بكند ، آن‌چه بايد كرد . سه مرتبه رسول خدا صلى الله عليه و آله را حبس كردى كه به او هيچ نمىگفتى ، و آن حضرت هيچ با تو نمىفرمود . چه حاجت به آن حضرت داشتى ؟ گفت : بيمارى داشتيم ، و كسان من مرا فرستادند كه پاره‌اى از جامهء آن\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\nحضرت را فرا گيرم كه به آن شفا جوييم ، و چون خواستم كه آن را فرا گيرم ، مرا ديد و برخاست . من شرم كردم كه آن را فرا گيرم ، و آن حضرت مرا ببيند . و ناخوش داشتم كه در باب فرا گرفتن آن ، با حضرت مشورت كنم ؛ پس آن پاره را فرا گرفتم » .\r\n1760 / 16 . على بن ابراهيم ، از پدرش ، از ابن‌ابىعمير ، از حبيب خثعمى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : بهترهاى شما ، آنانند كه اخلاق ايشان خوش‌تر باشد ، و در اطراف و نواحى ايشان پا توان گذاشت ( يعنى كسانى كه با ايشان مصاحبت مىكنند ، متأذّى نمىشوند ) و ايشان ، آنانند كه الفت مىكردند و الفت مىدهند ، و منزل‌هاى ايشان لگدكوب مىشود » ) كه مردم به جهت زيارت و ضيافت پا بر آن مىگذارند ) .\r\n1761 / 17 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از عبداللَّه بن ميمون قداح ، از امام جعفر صادق عليه السلام كه فرمود : « اميرالمؤمنين عليه السلام فرمود كه : مؤمن ، مردم به او الفت دارند . و هيچ خوبى نيست در كسى كه به كسى الفت نمىگيرد ، و كسى با او الفت نمىگيرد » .\r\n1762 / 18 . على بن ابراهيم ، از پدرش ، از ابن‌ابىعمير ، از عبداللَّه بن سنان ، از امام جعفر صادق عليه السلام روايت كرده است كه فرمود : « خوش‌خلقى ، صاحب خويش را مىرساند به درجهء روزه‌دارى كه به عبادت ايستاده باشد » .\r\nباب در بيان حسن ظاهر و گشاده‌رويى\r\n\r\n50 . باب در بيان حسن ظاهر و گشاده‌رويى\r\n1763 / 1 . چند نفر از اصحاب ما روايت كرده‌اند ، از احمد بن محمد ، از على بن حكم ، از حسن بن حسين كه گفت : شنيدم از امام جعفر صادق عليه السلام كه مىفرمود : « رسول خدا صلى الله عليه و آله فرمود كه : اى پسران عبدالمطّلب ! به درستى كه شما به مال‌هاى خويش همهء مردم را فرا نمىتوانيد گرفت ، و هرگز مال‌هاى شما به تمام ايشان نمىرسد ؛ پس ايشان را ملاقات كنيد به گشاده‌رويى و ظاهر نيكو » .\r\nو همين حديث را ، از قاسم بن يحيى ، از جدّش حسن بن راشد ، از امام جعفر صادق عليه السلام روايت كرده است ، مگر آنكه در اين حديث است كه فرمود : « اى پسران هاشم ! » .\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\n1764 / 2 . از او ، از عثمان بن عيسى ، از سماعة بن مهران ، از امام جعفر صادق عليه السلام روايت است كه فرمود : « سه خصلت است كه هر كه با يكى از اينها به نزد خدا آيد ، خدا بهشت را از براى او واجب گرداند : يكى نفقه كردن با درويشى و تنگدستى ؛ و ديگرى گشاده‌رويى از براى همهء عالم ؛ و سيم انصاف دادن از خويش » . ( و انصاف ، داد دادن است و مسلّم داشتن چيزى را كه حق باشد ) .\r\n1765 / 3 . على بن ابراهيم ، از پدرش ، از ابن‌محبوب ، از هشام بن سالم ، از ابوبصير ، از امام محمد باقر عليه السلام روايت كرده است كه فرمود : « مردى به خدمت رسول خدا صلى الله عليه و آله آمد و عرض كرد كه : يا رسول اللَّه ! مرا وصيّت كن و بفرما چه كنم . و در آن‌چه پيغمبر او را وصيّت كرد ، اين بود كه فرمود : برادر خود را ملاقات كن با روى گشاده » .\r\n1766 / 4 . از او ، از ابن‌محبوب ، از بعضى از اصحاب خويش ، از امام جعفر صادق عليه السلام روايت است كه گفت : به آن حضرت عرض كردم كه : اندازهء خوش‌خلقى چيست ؟ فرمود كه :\r\n« بال خويش را نرم مىسازى كه متكبّر و جفاكار نباشى ، و سخن خود را خوش مىگردانى ، و برادرت را ملاقات مىكنى با روى گشاده » .\r\n1767 / 5 . از او ، از پدرش ، از حمّاد ، از ربعى ، از فضيل روايت است كه گفت : كردارهاى نيك و گشاده‌رويى ، كسب دوستى مىكنند و باعث دخول بهشت مىشوند . و بخل و ترش‌رويى ، صاحب خويش را از خدا روى مىگردانند و موجب دخول آتش جهنّم مىشوند .\r\n1768 / 6 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ، از سماعه ، از ابوالحسن حضرت امام موسى كاظم عليه السلام كه فرمود : « رسول خدا صلى الله عليه و آله فرمود كه :\r\nگشاده‌رويى ، كينهء ديرينه را مىبرد » .\r\nباب در بيان راستگويى و اداى امانت\r\n\r\n51 . باب در بيان راستگويى و اداى امانت\r\n1769 / 1 . محمد بن يحيى ، از احمد بن محمد بن عيسى ، از على بن حكم ، از حسين بن ابىالعلا ، از امام جعفر صادق عليه السلام روايت كرده است كه فرمود : « به درستى كه خداى عز و جل هيچ\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\nپيغمبرى را مبعوث نگردانيده ، مگر با راستگويى در خبر ، و اداى امانت به سوى نيكوكار و بدكارِ نابكار » .\r\n1770 / 2 . از او ، از عثمان بن عيسى ، از اسحاق بن عمّاد و غير او ، از امام جعفر صادق عليه السلام روايت است كه فرمود : « به نماز و روزهء ايشان فريفته مشويد ؛ زيرا كه مرد بسا است كه به نماز و روزه حريص شده ، به مرتبه‌اى كه اگر آن را ترك كند ، غمگين مىشود و مىرمد ، و ليكن ايشان را آزمايش كنيد ، در نزد راستى در خبر و اداى امانت » .\r\n1771 / 3 . چند نفر از اصحاب ما روايت كرده‌اند ، از سهل بن زياد ، از ابن‌ابىنجران ، از مثنّى حنّاط ، از محمد بن مسلم ، از امام جعفر صادق عليه السلام كه فرمود : « هر كه زبانش راست گويد ، عملش پاكيزه باشد » .\r\n1772 / 4 . محمد بن يحيى ، از محمد بن حسين ، از موسى بن سعدان ، از عبداللَّه بن قاسم ، از عمرو بن ابىالمقدام روايت كرده است كه گفت : در اوّل مرتبه‌اى كه بر امام محمد باقر عليه السلام داخل شدم به من فرمود كه : « راستگويى را پيش از حديث بياموزيد » .\r\n1773 / 5 . محمد بن يحيى ، از احمد بن محمد بن عيسى ، از حسن بن محبوب ، از ابوكهمس روايت كرده است كه گفت : به خدمت امام جعفر صادق عليه السلام عرض كردم كه :\r\nعبداللَّه بن ابىيعفور تو را سلام مىرساند . فرمود : « و سلام بر او و بر تو باد . هرگاه به نزد عبداللَّه بيايى ، سلام مرا به او برسان و به او بگو كه : جعفر بن محمد به تو مىگويد كه : نظر كن به آن‌چه على عليه السلام به آن رسيد در نزد رسول خدا صلى الله عليه و آله ، و از آن دست برمدار ؛ زيرا كه على عليه السلام نرسيد به آن‌چه رسيد در نزد رسول خدا صلى الله عليه و آله ، مگر به راستى خبر و اداى امانت » .\r\n1774 / 6 . على بن ابراهيم ، از پدرش ، از ابن‌ابىعمير ، از ابواسماعيل بصرى ، از فضيل بن يسار روايت كرده است كه گفت : امام جعفر صادق عليه السلام فرمود كه : « اى فضيل ! به درستى كه راستگو ، اوّل كسى كه او را تصديق مىكند ، خداى عز و جل است كه مىداند كه او راستگو است ، و نفس او را تصديق مىكند و مىداند كه او راستگو است » .\r\n1775 / 7 . ابن‌ابىعمير ، از منصور بن حازم ، از امام جعفر صادق عليه السلام روايت كرده است كه فرمود : « اسماعيل ناميده نشد به صادق‌الوعد - يعنى راست‌وعده - ، مگر از براى آنكه با كسى وعده كرد در جايى ، و يك سال او را انتظار كشيد ؛ پس خداى عز و جل او را صادق‌الوعد ناميد . بعد از آن ، آن مرد به نزد اسماعيل آمد . اسماعيل به او گفت كه : در عرض اين مدّت پيوسته\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\nمنتظر تو بودم » . ( و مراد از اين اسماعيل ، اسماعيل بن حزقيل است . و قصّه او در سورهء مريم مذكور است ) .\r\n1776 / 8 . ابوعلى اشعرى ، از محمد بن سالم ، از احمد بن نضر خزّاز ، از جدّش ربيع بن سعد روايت كرده است كه گفت : امام محمد باقر عليه السلام به من فرمود كه : « اى ربيع ! به درستى كه مرد پيوسته راست مىگويد ، تا به مرتبه‌اى كه خدا او را صدّيق مىنويسد » .\r\n1777 / 9 . چند نفر از اصحاب ما روايت كرده‌اند ، از احمد بن محمد ، از وشّاء از على بن ابىحمزه ، از ابوبصير كه گفت : شنيدم از امام جعفر صادق عليه السلام كه مىفرمود : « به درستى كه بنده پيوسته راست مىگويد ، تا آنكه در نزد خدا از جملهء راست‌گويان نوشته مىشود ، و پيوسته دروغ مىگويد ، تا آنكه در نزد خدا از جملهء دروغ‌گويان نوشته مىشود ؛ پس هرگاه راست گويد ، خداى عز و جل مىفرمايد كه : راست گفت و نيكوكار شد ، و چون دروغ گويد ، خداى عز و جل مىفرمايد كه : دروغ گفت و نابكار شد » .\r\n1778 / 10 . از او ، از ابن‌محبوب ، از علاء بن زرين ، از عبداللَّه بن ابىيعفور ، از امام جعفر صادق عليه السلام روايت است كه فرمود : « خوانندگانِ مردم باشيد به خير و خوبى ، به غير زبان‌هاى خويش ، تا سعى و كوشش و راستگويى و پارسايى را از شما ببينند » . ( و همين حديث در باب ورع مذكور شد ، با اختلافى در سند ) .\r\n1779 / 11 . محمد بن يحيى ، از احمد بن محمد بن عيسى ، از على بن حكم روايت كرده است كه گفت : ابوالوليد حسن بن زياد صيقل گفت كه : امام جعفر صادق عليه السلام فرمود كه :\r\n« هر كه زبانش راست گويد ، عملش پاكيزه شود . و هر كه قصدش خوب باشد ، در روزيش افزونى به هم رسد . و هر كه نيكيش با اهل بيت و عيالش خوب باشد ، در عمرش امتدادى حاصل شود و دراز گردد » .\r\n1780 / 12 . از او ، از ابوطالب روايت است كه آن را مرفوع ساخت و گفت كه : امام جعفر صادق عليه السلام فرمود : « نظر مكنيد به طول ركوع و سجود مرد ؛ زيرا كه اين چيزى است كه آن را عادت كرده است ؛ پس اگر آن را ترك كند ، به جهت آن وحشت به هم مىرساند ، و ليكن نظر كنيد به راستى حديث و اداى امانت او » .\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\nباب در بيان حيا\r\n\r\n52 . باب در بيان حيا « 1 »\r\n1781 / 1 . چند نفر از اصحاب ما روايت كرده‌اند ، از سهل بن زياد ، از ابن‌محبوب ، از على بن رئاب ، از ابوعبيدهء حذّاء ، از امام جعفر صادق عليه السلام كه فرمود : « حيا از ايمان است ، و ايمان در بهشت است » .\r\n1782 / 2 . محمد بن يحيى ، از احمد بن محمد ، از محمد بن سنان ، از ابن‌مسكان ، از حسن صيقل روايت كرده است كه گفت : امام جعفر صادق عليه السلام فرمود كه : « حيا و عفّت و درماندن ، از ايمان است » . و فرمود كه : « مقصودم از درماندگى ، درماندگى زبان است از سخن گفتن ؛ نه درماندن دل از ايمان » .\r\n1783 / 3 . حسين بن محمد ، از محمد بن احمد نهدى ، از مصعب بن يزيد ، از عوّام بن زبير ، از امام جعفر صادق عليه السلام روايت كرده است كه فرمود : « هر كه رويش تنگ ؛ يعنى حيايش كم باشد ، علمش تنگ و كم باشد » . « 2 »\r\n1784 / 4 . على بن ابراهيم ، از پدرش ، از عبداللَّه بن مغيره ، از يحيى برادر دارم ، از معاذ بن كثير از امام محمد باقر يا امام جعفر صادق عليهما السلام روايت كرده است كه فرمود : « حيا و ايمان در يك ريسمان بسته و به يكديگر پيوسته‌اند ؛ پس هرگاه يكى از اين دو برود ، ديگرى در پى آن مىرود » .\r\n1785 / 5 . چند نفر از اصحاب ما روايت كرده‌اند ، از سهل بن زياد ، از محمد بن عيسى ، از حسن بن على بن يقطين ، از فضيل بن كثير ، از آنكه او را ذكر كرده ، از امام جعفر صادق عليه السلام كه فرمود : « ايمان نيست از براى كسى كه او را حيا نباشد » .\r\n1786 / 6 . چند نفر از اصحاب ما روايت كرده‌اند ، از احمد بن ابىعبداللَّه ، از بعضى از اصحاب ما كه آن را مرفوع ساخته و گفته است كه : رسول خدا صلى الله عليه و آله فرمود كه : « حيا دو قسم است : يكى حيايى است كه از عقل ناشى مىشود ؛ و ديگرى حيايى كه از حمق و بىعقلى برمىخيزد ؛ پس حياى عقل ، علم است ، و حياى حمق ، جهل و نادانى » .\r\n\r\n\r\n","description":"","footnote":"\r\n( 1 ) . و حياء ، شرم و شرم داشتن است . و آن گرفتگى نفس است از آن‌چه زشت باشد . و مركّب است از جبن و بيدلى و عفّت و پرهيزگارى ، و لهذا با شجاعت و فسق كم جمع مىشود . ( مترجم )\r\n( 2 ) . مقصود آن است كه در طلب علم ، كمرويى ، نادرست و نابجا است .\r\n","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n1787 / 7 . محمد بن يحيى ، از احمد بن محمد ، از بكر بن صالح ، از حسن بن على ، از عبداللَّه بن ابراهيم ، از على بن ابوعلى لهبى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : چهار چيز است كه هر كه آنها در او باشد ، و از فرق سر تا پاهايش گناهان باشد ، خدا آن گناهان را به نيكىها بدل كند ، و آنها : راستگويى و حيا و خوش‌خلقى و شكر است » .\r\nباب در بيان عفو\r\n\r\n53 . باب در بيان عفو « 1 »\r\n1788 / 1 . على بن ابراهيم ، از پدرش ، از ابن‌ابىعمير ، از عبداللَّه بن سنان ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله در خطبهء خويش فرمود : آيا نمىخواهيد كه شما را خبر دهم به بهترين طبيعت‌ها و اخلاق در دنيا و آخرت ! ؟ و آن عفو است از كسى كه بر تو ستم كرده باشد ؛ و پيوند كنى با كسى كه از تو بريده باشد ؛ و نيكى كردن با كسى كه با تو بد كرده باشد ؛ و عطا كردن به كسى كه تو را محروم و بىبهره كرده باشد » .\r\n1789 / 2 . چند نفر از اصحاب ما روايت كرده‌اند ، از سهل بن زياد ، از محمد بن عبدالحميد ، از يونس بن يعقوب ، از غرّة بن دينار رقّى ، از ابواسحاق سبيعى كه آن را مرفوع ساخته و گفته است كه : رسول خدا صلى الله عليه و آله فرمود : « آيا نمىخواهيد كه شما را دلالت كنم بر بهترين اخلاق در دنيا و آخرت ! ؟ و آن اين است كه : پيوند كنى با كسى كه از تو بريده باشد ؛ و عطا كنى به كسى كه تو را محروم و بىنصيب كرده باشد ؛ و عفو كنى از كسى كه بر تو ستم كرده باشد » .\r\n1790 / 3 . على بن ابراهيم ، از محمد بن عيسى بن عبيد ، از يونس بن عبدالرحمان ، از ابوعبداللَّه نشيب لفائفى ، از حمران بن اعين روايت كرده است كه گفت : امام جعفر صادق عليه السلام فرمود : « سه چيز است كه از مكارم اخلاق است در دنيا و آخرت ، و آن اين است كه : عفو كنى از آنكه بر تو ستم كرده ؛ و پيوند كنى با آنكه از تو بريده ؛ و بردبارى نمايى هرگاه بر تو جهالت شود » .\r\n1791 / 4 . على ، از پدرش روايت كرده است و محمد بن اسماعيل ، از فضيل بن شاذان ، و هر دو ، از ابن‌ابىعمير ، از ابراهيم بن عبدالحميد ، از ابوحمزهء ثمالى ، از حضرت على بن\r\n\r\n\r\n","description":"","footnote":"\r\n( 1 ) . و عفو ، از گناه و بدى كسى درگذشتن است . ( مترجم )\r\n","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\nالحسين عليهما السلام كه گفت : شنيدم از آن حضرت كه مىفرمود : « چون روز قيامت شود ، خداى - تبارك و تعالى - اوّلين و آخرين را در روى زمينى جمع كند . بعد از آن ، منادىاى ندا كند كه : كجايند اهل فضل و صاحبان افزونى ؟ » حضرت فرمود : « پس طائفه‌اى از مردم برخيزند ، و فرشتگان ايشان را پيش‌باز كنند و بگويند كه : فضل شما چه بود ؟ در جواب مىگويند كه :\r\nپيوند مىكرديم با كسى كه از ما بريده بود ؛ و عطا مىكرديم به هر كه ما را محروم ساخته بود ؛ و عفو مىكرديم از كسى كه بر ما ستم كرده بود » . فرمود : « پس به ايشان مىگويند كه : راست گفتيد ، داخل شويد در بهشت » .\r\n1792 / 5 . چند نفر از اصحاب ما روايت كرده‌اند ، از احمد بن محمد بن خالد ، از جهم بن حكم مدائنى ، از اسماعيل بن ابىزياد سكونى ، از امام جعفر صادق عليه السلام كه فرمود : « رسول خدا صلى الله عليه و آله فرمود : بر شما باد كه عفو كنيد ؛ زيرا كه عفو ، غير از عزّت چيزى را از براى بنده نمىافزايد ؛ پس يكديگر را عفو كنيد ، تا خدا شما را عزيز گرداند » .\r\n1793 / 6 . محمد بن يحيى ، از احمد بن محمد بن عيسى ، از محمد بن سنان ، از ابوخالد قمّاط ، از حمران ، از امام محمد باقر عليه السلام روايت كرده است كه فرموده : « پشيمانى بر عفو ، بهتر و آسان‌تر است از پشيمانى بر عقوبت ؛ چه آن‌چه نكرده‌اى ، مىتوان كرد ، و آن‌چه شد ، چاره‌اى ندارد » .\r\n1794 / 7 . چند نفر از اصحاب ما روايت كرده‌اند ، از احمد بن ابىعبداللَّه ، از سعدان ، از معتّب كه گفت : ابوالحسن حضرت امام موسى كاظم عليه السلام در يكى از باغ‌هاى خويش بود و خرما مىبريد ؛ پس نظر كردم به غلامى از غلامان آن حضرت ، و ديدم كه يك پشته از خرما كه به كول ( / دوش ) توان برداشت فرا گرفت ، و آن را در پس ديوار باغ انداخت . من به نزد او آمدم و او را گرفتم و بردم به خدمت حضرت ، و عرض كردم كه : فداى تو گردم ! من اين غلام و اين قدر خرما را يافتم . حضرت به آن غلام فرمود كه : « اى فلان ! » عرض كرد : لَبِّيْكَ .\r\nفرمود : « آيا گرسنه‌اى ؟ » عرض كرد : نه ، اى آقاى من ! فرمود كه : « برهنه‌اى ؟ » عرض كرد : نه ، اى سيّد من ! فرمود : « پس از براى چه چيز اين را فرا گرفته‌اى ؟ » عرض كرد كه : اين را خواهش داشتم . فرمود : « برو و اين خرمايى را كه برداشته‌اى از براى تو » . و فرمود كه : « او را وا گذاريد ، و به او كار مداريد » .\r\n1795 / 8 . از او ، از ابن‌فضّال روايت است كه گفت : شنيدم از حضرت امام موسى كاظم عليه السلام\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\nكه مىفرمود : « هرگز دو گروه در جنگ به هم نرسيدند ، مگر آنكه هر يك از ايشان كه عفو ايشان بزرگ‌تر و بيشتر بود ، منصور و مظفّر شدند . و خدا ايشان را بر گروه ديگر يارى كرد » .\r\n1796 / 9 . محمد بن يحيى ، از احمد بن محمد بن عيسى ، از ابن‌فضّال ، از ابن‌بكير ، از زراره ، از امام محمد باقر عليه السلام روايت كرده است كه فرمود : « زن يهوديّه‌اى كه گوسفند بريان را از براى پيغمبر صلى الله عليه و آله زهرآلود ساخته بود ، به خدمت رسول خدا صلى الله عليه و آله آوردند . به آن زن فرمود :\r\nچه تو را داشت ، بر آن‌چه كردى ؟ عرض كرد : با خود گفتم كه اگر پيغمبر باشد ، او را زيانى نرساند ، و اگر پادشاه باشد ، مردم را از او در راحت و آسايش اندازم » . حضرت باقر عليه السلام فرمود : « پس رسول خدا صلى الله عليه و آله از او عفو فرمود » .\r\n1797 / 10 . على بن ابراهيم ، از محمد بن عيسى ، از يونس ، از عمرو بن شمر ، از جابر ، از امام محمد باقر عليه السلام روايت كرده است كه فرمود : « سه چيز است كه خدا به آنها چيزى را غير از عزّت ، از براى مرد مسلمان نمىافزايد : يكى اعراض كردن و گذشتن از انتقام كسى كه بر او ستم كرده ، و ديگرى عطا كردن به كسى كه او را محروم ساخته ، و سيم پيوند كردن با كسى كه از او بريده باشد » .\r\nباب در بيان فرو خوردن خشم\r\n\r\n54 . باب در بيان فرو خوردن خشم\r\n1798 / 1 . على بن ابراهيم ، از پدرش ، از ابن‌ابىعمير ، از هشام بن حكم ، از امام جعفر صادق عليه السلام روايت كرده است كه فرمود : حضرت على بن الحسين عليهما السلام مىفرمود :\r\n« دوست نمىدارم كه شتران سرخ‌مو از براى من باشد ، در مقابلِ خوارى نفس من . و هيچ جرعه‌اى را ننوشيدم كه دوست‌تر باشد به سوى من ، از جرعه‌اى خشمى كه صاحب آن را به سبب آن سزا ندهم » . ( و جرعه - به ضمّ جيم و سكون راء - : مقدار يك بار آشاميدن از آب است و امثال آن ) .\r\n1799 / 2 . محمد بن يحيى ، از احمد بن محمد بن عيسى ، از محمد بن سنان و على بن نعمان ، از عمّار بن مروان ، از زيد شحّام ، از امام جعفر صادق عليه السلام روايت كرده است كه فرمود :\r\n« خوب جرعه‌اى است خشم از براى كسى كه بر آن صبر كند ؛ زيرا كه مزد بزرگ از بلاى بزرگ حاصل مىشود . و خدا هيچ گروهى را دوست نداشته ، مگر آنكه ايشان را آزمايش نموده ، و به بلايى مبتلى فرموده است » .\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\n1800 / 3 . از او ، از على بن نعمان و محمد بن سنان ، از عمّار بن مروان ، از امام موسى كاظم عليه السلام روايت است كه فرمود : « صبر كن بر اذيّت دشمنانِ نعمت‌ها ؛ زيرا كه تو هرگز نمىتوانى كه سزا دهى كسى را كه در حقِّ تو خدا را نافرمانى كرده است ، به چيزى كه بهتر باشد ، از آنكه خدا را در حقّ او فرمانبردارى كنى » .\r\n1801 / 4 . از او ، از محمد بن سنان ، از ثابت مولاى آل‌حريز ، از امام جعفر صادق عليه السلام روايت است كه فرمود : « فرو خوردن خشم از دشمن در زمان دولت‌هاى ايشان ، تقيّه و هوشيارى است ، از براى كسى كه آن را فرا گيرد و به آن عمل كند . و كناره‌جويى است ، از متعرّض شدن بلاء و زحمت در دنيا ، و عناد دشمنان در زمان دولت‌هاى ايشان . و منازعه و مخاصمهء با ايشان در غير تقيّه ، ترك كردن امر خدا است ؛ پس با مردمان نيكو معامله كنيد ، كه همان از براى شما در نزد ايشان پرورش مىيابد و نشو و نما مىنمايد ، و با ايشان دشمنى مكنيد ، كه ايشان را بر گردن‌هاى خويش بار و سوار مىكنيد ، و به اين سبب ذليل و خوار مىشويد » .\r\n1802 / 5 . على بن ابراهيم ، از پدرش ، از بعضى از اصحاب خويش ، از مالك بن حصين سكونى روايت كرده است كه گفت : امام جعفر صادق عليه السلام فرمود كه : « هيچ بنده‌اى نيست كه خشمى را فرو خورد ، مگر آنكه خداى عز و جل عزّت او را در دنيا و آخرت زياد كند . و خداى عز و جل فرمود كه :  « وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ »  « 1 » ؛ يعنى : « و ديگر پرهيزگاران آنانند كه فرو مىخورند خشم را ، و آنان كه عفو مىكنند از مردمان ، و ترك مىكنند عقوبت كسى را كه مستحقّ عقوبت باشد . و خدا دوست مىدارد نيكوكاران را » . و حضرت فرمود كه : « خدا او را به جاى اين خشمى كه داشته ثواب مىدهد » .\r\n1803 / 6 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از سيف بن عميره كه گفت : حديث كردم آنكه از امام جعفر صادق عليه السلام شنيده بود كه مىفرمود : « هر كه خشمى را فرو خورد ، و چنان باشد كه اگر خواهد آن را روان گرداند ، و به مقتضاى آن عمل نمايد ، تواند كه آن را جارى سازد ، خدا در روز قيامت دل او را پر كند از خوشنودى خويش » .\r\n\r\n\r\n","description":"","footnote":"\r\n( 1 ) . آل عمران ، 134 .\r\n","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\n1804 / 7 . ابوعلى اشعرى ، از محمد بن عبدالجبّار ، از ابن‌فضّال ، از غالب بن عثمان ، از عبداللَّه بن منذر ، از وصّافى ، از امام محمد باقر عليه السلام روايت كرده است كه فرمود : « هر كه خشمى را فرو خورد ، و حال آنكه او قادر باشد بر امضاى آن ، خدا در روز قيامت دل او را پر گرداند از ايمنى و ايمان » .\r\n1805 / 8 . حسين بن محمد ، از معلىّ بن محمد ، از حسن بن على وشّاء ، از عبدالكريم بن عمرو ، از ابواسامه - يعنى زيد شحّام - ، از امام جعفر صادق عليه السلام روايت كرده است كه گفت :\r\nحضرت به من فرمود كه : « اى زيد ! صبر كن بر اذيّت دشمنان نعمت‌ها ؛ زيرا كه تو هرگز نمىتوانى كه سزا دهى كسى را كه در باب تو خدا را نافرمانى كرده است ، به چيزى كه بهتر باشد از آنكه خدا را در باب او فرمانبردارى كنى . اى زيد ! به درستى كه خدا دين اسلام را برگزيده و آن را اختيار كرده ؛ پس صحبت آن را نيكو گردانيد به سخاوت و خوش‌خلقى » .\r\n1806 / 9 . على بن ابراهيم ، از محمد بن عيسى ، از يونس ، از حفص جامهء سابرى فروش ، از ابوحمزه ، از حضرت على بن الحسين - عليهماالسّلام - روايت كرده است كه فرمود :\r\n« رسول خدا صلى الله عليه و آله فرمود كه : از جملهء دوست‌ترين راه‌ها به سوى خداى عز و جل دو جرعه است :\r\nيكى جرعهء خشمى كه آن را به بردبارى رد كنى ؛ و يكى جرعهء مصيبتى كه آن را به صبر برگردانى » .\r\n1807 / 10 . على بن ابراهيم ، از پدرش ، از حمّاد ، از ربعىّ ، از آنكه او را حديث كرده از امام محمد باقر عليه السلام روايت كرده است كه آن حضرت فرمود : « پدرم به من فرمود كه : اى فرزند عزيز من ! چيزى نيست كه چشم پدرت را بيشتر روشن كند ، از جرعهء خشمى كه عاقبت آن صبر باشد . و مرا شاد نمىكند كه شتران سرخ مو از براى من باشد ، در مقابل خوارى نفس من » .\r\n1808 / 11 . على بن ابراهيم ، از پدرش ، از ابن‌ابىعمير ، از معاوية بن وهب ، از معاذ بن مسلم ، از امام جعفر صادق عليه السلام روايت كرده است كه فرمود : « صبر كنيد بر اذيّت دشمنانِ نعمت‌ها ؛ زيرا كه تو هرگز نمىتوانى كه سزا دهى كسى را كه در باب تو خدا را نافرمانى كرده است ، به چيزى كه بهتر باشد از آنكه خدا را در باب او اطاعت كنى » .\r\n1809 / 12 . از او ، از پدرش ، از ابن‌ابىعمير ، از خلّاد ، از ثمالى ، از حضرت على بن الحسين عليهما السلام روايت است كه گفت : آن حضرت فرمود : « دوست نمىدارم كه شتران سرخ‌مو\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\nاز براى من باشد ، در مقابل خوارى نفس من . و هيچ جرعه‌اى را ننوشيدم كه دوست‌تر باشد به سوى من ، از جرعه‌اى خشمى كه صاحب آن را به آن سزا ندهم » .\r\n1810 / 13 . چند نفر از اصحاب ما روايت كرده‌اند ، از احمد بن محمد ، از وشّاء ، از مثنّى حنّاط ، از ابوحمزه كه گفت : امام جعفر صادق عليه السلام فرمود : « هيچ جرعه‌اى كه بنده آن را فرو خورد ، دوست‌تر نيست به سوى خدا ، از جرعهء خشمى كه آن را فرو خورد ، در نزد گرديدن آن در دلش « 1 » ، يا به صبر و شكيبايى ، يا به حلم و بردبارى » .\r\nباب در بيان حلم و بردبارى\r\n\r\n55 . باب در بيان حلم و بردبارى\r\n1811 / 1 . محمد بن يحيى ، از احمد بن محمد بن عيسى ، از احمد بن محمد بن ابىنصر ، از محمد بن عبيداللَّه روايت كرده است كه گفت : شنيدم از امام رضا عليه السلام كه مىفرمود : « مرد ، عابد نمىباشد تا حليم باشد . و به درستى كه در ميانهء بنىاسرائيل بنا چنين بود كه چون مردى عبادت مىنمود ، او را عابد نمىشمردند ، تا آنكه ده سال پيش از آن سكوت مىكرد » .\r\n1812 / 2 . محمد بن يحيى ، از احمد بن محمد ، از على بن نعمان ، از ابن‌مسكان ، از ابوحمزه روايت كرده است كه گفت : مؤمن كسى است كه عمل خود را به حلم بياميزد .\r\nمىنشيند از براى آنكه بداند ، و سخن مىگويد از براى آنكه بفهمد ، و امانت خويش را به آشنايان خود خبر نمىدهد ، و شهادتى كه دارد از دشمنان خويش نمىپوشد ، و چيزى از حق را از ريا و ديدن مردم به جا نمىآورد ، و آن را به جهت حيا ترك نمىكند . اگر مردم او را به پاكى ياد كنند و مدح و ثنا گويند ، از آن‌چه مىگويد ، بترسد ، و از خدا آمرزش طلبد از آن‌چه ايشان نمىدانند ، و گفتار آنكه احوال او را نمىداند او را گول نزند ، و از احصا و ضبط آن‌چه عمل نموده ، به غايت بترسد .\r\n1813 / 3 . محمد بن يحيى ، از احمد بن محمد بن عيسى ، از ابن‌فضّال ، از ابن‌بكير ، از زراره ، از امام محمد باقر عليه السلام روايت كرده است كه فرمود : « حضرت على بن الحسين صلى الله عليه و آله مىفرمود : مرا به شگفت مىآورد و خوشم مىآيد كه حلم مرد او را دريابد ، در هنگامى كه خشم مىگيرد » .\r\n1814 / 4 . چند نفر از اصحاب ما روايت كرده‌اند ، از احمد بن محمد بن خالد ، از على بن\r\n\r\n\r\n","description":"","footnote":"\r\n( 1 ) . يعنى بالا و پايين رفتن خشم و پايدارى در برابر امضا و بيرون دادن آن . ( مترجم )\r\n","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\nحكم ، از ابوجميله ، از جابر ، از امام محمد باقر عليه السلام كه فرمود : « به درستى كه خداى عز و جل بندهء صاحب شرمِ بردبار را دوست مىدارد » .\r\n1815 / 5 . از او ، از على بن حفص عوسى كوفى روايت است كه آن را مرفوع ساخته به سوى امام جعفر صادق عليه السلام كه فرمود : « رسول خدا صلى الله عليه و آله فرمود : خدا هرگز كسى را به جهل و نادانى عزيز نگرداند ، و هرگز به بردبارى كسى را ذليل نساخته است » .\r\n1816 / 6 . از او ، از بعضى از اصحابش روايت است كه آن را مرفوع ساخته و گفته است كه امام جعفر صادق عليه السلام فرمود : « كافى است حلم كه ياور باشد » . و فرمود كه : « هر گاه حلم نداشته باشى ، به زحمت و مشقّت ، خود را بر آن بدار » .\r\n1817 / 7 . محمد بن يحيى ، از احمد بن محمد بن عيسى ، از عبداللَّه حجّال ، از حفص بن ابىعايشه روايت كرده است كه گفت : امام جعفر صادق عليه السلام يكى از غلامان خود را در پى كارى فرستاد . و آن غلام دير كرد ؛ پس حضرت صادق عليه السلام به دنبال او بيرون رفت ، به جهت آنكه دير كرده بود . و او را يافت كه خوابيده و در خواب است . حضرت در نزد سر آن غلام نشست و او را باد مىزد ، تا آنكه بيدار شد . و در هنگامى كه بيدار شد ، حضرت صادق عليه السلام به او فرمود كه : « اى فلان ! به خدا سوگند كه تو را نمىرسد كه چنين كنى و در شب و روز هر دو بخوابى . شب از براى تو است و روز از براى ما است كه از تو منتفع شويم و مشغول خدمت ما باشى » .\r\n1818 / 8 . محمد بن يحيى ، از احمد بن محمد ، از على بن نعمان ، از عمرو بن شمر ، از جابر ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود : به درستى كه خدا دوست مىدارد صاحب شرمِ بردبارى را كه عفيف و پارسا باشد ، و به زحمت و مشقّت ، خود را بر عفّت بدارد » .\r\n1819 / 9 . ابوعلى اشعرى ، از محمد بن على بن محبوب ، از ايّوب بن نوح ، از عبّاس بن عامر ، از ربيع بن محمد مسلى ، از ابومحمد ، از عمران ، از سعيد بن يسار ، از امام جعفر صادق عليه السلام روايت كرده است كه فرمود : « چون در ميان دو مرد منازعه و گفتگو واقع شود ، دو فرشته فرود آيند ، و با سفيه و بىعقلِ از ايشان كه سبكى كند ، مىگويند كه : گفتى و درست نگفتى ، و تو سزاوارى از براى آن‌چه گفتى ، و زود باشد كه جزا داده شوى به آن‌چه گفتى . و به صاحب حلم از ايشان مىگويند كه : صبر كردى و متحمّل آزار و اذيّت شدى ،\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\nخدا تو را مىآمرزد ، اگر اين صبر و تحمّل را به اتمام برسانى » . و فرمود : « پس اگر صاحب حلم بر او رد كند و جواب گويد ، آن دو فرشته به سوى آسمان بالا روند » .\r\nباب در بيان خاموشى و نگاه داشتن زبان\r\n\r\n56 . باب در بيان خاموشى و نگاه داشتن زبان\r\n1820 / 1 . محمد بن يحيى ، از احمد بن محمد بن عيسى ، از احمد بن محمد بن ابىنصر روايت كرده است كه گفت : ابوالحسن حضرت امام رضا عليه السلام فرمود كه : « از نشانه‌هاى دانشمندى ، بردبارى و علم و خاموشى است . خاموشى درى است از درهاى حكمت ، و خاموشى كسب دوستى مىكند ، و آن دليل است بر هر خوبى » .\r\n1821 / 2 . از او ، از حسن بن محبوب ، از عبداللَّه بن سنان ، از ابوحمزه روايت است كه گفت : شنيدم از امام محمد باقر عليه السلام كه مىفرمود : « جز اين نيست كه شيعيان ما گنگان‌اند » ( يعنى آن‌چه نبايد بگويند ، نمىگويند ) .\r\n1822 / 3 . از او ، از ابن‌محبوب ، از ابوعلى جوانى روايت است كه گفت : در خدمت امام جعفر صادق عليه السلام حاضر بودم و آن حضرت به يكى از غلامان خود كه او را سالم مىگفتند مىفرمود - و دست مبارك را بر لب‌هاى خويش گذاشت - و فرمود كه : « اى سالم ! زبان خود را نگاه دار تا سالم بمانى ، و مردم را بر گردن‌هاى ما بار و سوار مكن » .\r\n1823 / 4 . از او ، از عثمان بن عيسى روايت است كه گفت : در خدمت امام موسى كاظم عليه السلام حضور داشتم ، و مردى به آن حضرت عرض كرد كه : مرا وصيّت فرما . فرمود : « زبان خود را نگاه دار تا عزيز شوى ، و مردم را بر افسار خويش دست مده ، كه گردنت رام مىشود و به هر سمتى كه آن را مىكشند مىرود ، مانند حيوانى كه رام باشد » .\r\n1824 / 5 . از او ، از هيثم بن ابىمسروق ، از هشام بن سالم ، از امام جعفر صادق عليه السلام روايت است كه فرمود : « رسول خدا صلى الله عليه و آله به مردى كه به خدمت آن حضرت آمده بود فرمود كه : آيا نمىخواهى تو را دلالت كنم بر امرى كه خدا تو را به سبب آن داخل بهشت گرداند ؟ عرض كرد : بلى ، يا رسول اللَّه ! مىخواهم . فرمود : عطا كن از آن‌چه خدا به تو عطا فرموده . عرض كرد : پس اگر پريشان‌تر باشم از كسى كه خواسته باشم كه به او عطا كنم ؟ فرمود : پس ستم‌رسيده را يارى كن . عرض كرد كه : اگر ضعيف‌تر باشم از كسى كه خواهم او را يارى كنم ؟\r\nفرمود كه : از براى احمق نادان صنعتى به عمل آور - يعنى بر او اشاره نما و او را دلالت كن\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\nبر آن‌چه نمىداند - . عرض كرد كه : اگر نادان‌تر باشم از آنكه خواهم او را اعانت كنم و تعليم دهم . فرمود : پس زبان خويش را خاموش كن ، مگر از خوبى . آيا تو را شاد نمىگرداند ، آن يك خصلت از اين خصلت‌ها در تو باشد و تو را بكشد به سوى بهشت ؟ » .\r\n1825 / 6 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از ابن‌قداح ، از امام جعفر صادق عليه السلام كه فرمود : « لقمان به پسرش فرمود كه : اى فرزند دلبند من ! اگر گمان مىكنى كه سخن از نقره است ، خاموشى از طلا است » .\r\n1826 / 7 . على بن ابراهيم ، از محمد بن عيسى ، از يونس ، از حلبى روايت كرده كه آن را مرفوع ساخته و گفته است كه رسول خدا صلى الله عليه و آله فرمود : « زبان خود را نگاه دار ، كه آن صدقه‌اى است كه آن را بر نفس خويش تصدّق مىكنى » . بعد از آن فرمود كه : « هيچ بنده‌اى حقيقت را نمىشناسد ، تا زبان خويش را نگاه دارد » .\r\n1827 / 8 . على بن ابراهيم روايت كرده است ، از پدرش و محمد بن اسماعيل ، از فضل بن شاذان و هر دو ، از ابن‌ابىعمير ، از ابرهيم بن عبدالحميد ، از عبداللَّه بن على حلبى ، از امام جعفر صادق عليه السلام در قول خداى عز و جل :  « أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ »  « 1 » كه آن حضرت فرمود : « يعنى : زبان‌هاى خويش را باز داريد از سخن گفتن » . و ترجمهء ظاهر آيه اين است كه : « آيا نظر نكردى به سوى آنان كه گفته شد به ايشان ، كه باز داريد دست‌هاى خويش را ؟ ! » .\r\n( و بنابر تفسير حضرت عليه السلام از قبيل ذكر مسبّب است و ارادهء سبب ، چه جنبانيدن زبان موجب جنبانيدن دست است . )\r\n1828 / 9 . على بن ابراهيم ، از محمد بن عيسى ، از يونس ، از حلبى روايت كرده كه آن را مرفوع ساخته و گفته است كه رسول خدا صلى الله عليه و آله فرمود : « نجات و رهايى مؤمن در نگاه داشتن زبان او است » .\r\n1829 / 10 . يونس ، از مثنّى ، از ابوبصير روايت كرده است كه گفت : شنيدم از امام محمد باقر عليه السلام كه مىفرمود : « ابوذر - عليه‌الرحمة - مىگفت : اى جويندهء علم ! به درستى كه اين زبان كليد هر خوبى و كليد هر بدى است ؛ پس مهر گذار بر زبان خويش ، چنان كه بر طلا و نقرهء خويش مهر مىگذارى » .\r\n\r\n\r\n","description":"","footnote":"\r\n( 1 ) . نساء ، 77 .\r\n","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n1830 / 11 . حميد بن زياد ، از خشّاب ، از ابن‌بقّاح ، از معاذ بن ثابت ، از عمرو بن جميع ، از امام جعفر صادق عليه السلام روايت كرده است كه فرمود : « حضرت مسيح عيسى بن مريم عليه السلام فرمود :\r\nسخن را در غير ياد خدا بسيار مكنيد ؛ زيرا آنان كه سخن را در غير ذكر خدا بسيار مىكنند ، دل‌هاى ايشان سخت و سنگين است ، و ليكن نمىدانند » .\r\n1831 / 12 . چند نفر از اصحاب ما روايت كرده‌اند ، از اسماعيل بن زياد ، از ابن‌ابىنجران ، از ابوجميله ، از آنكه او را ذكر كرده ، از امام جعفر صادق عليه السلام كه فرمود : « هيچ روزى نمىآيد ، مگر آنكه هر عضوى از اعضاى تن از براى زبان سر فرود مىآورد و كرنش مىكند ؛ يعنى آن را تعظيم مىنمايد و خوارى و فروتنى به ظهور مىرساند ، و مىگويد : تو را به خدا سوگند مىدهم كه مبادا ما به سبب تو معذّب شويم - يعنى چيزى نگويى كه موجب عذاب ما باشد - » .\r\n1832 / 13 . محمد بن يحيى ، از احمد بن محمد بن عيسى ، از على بن حكم ، از ابراهيم بن مهزم اسدى ، از ابوحمزه ، از حضرت على بن الحسين عليهما السلام روايت كرده است كه فرمود : « به درستى كه زبان فرزند آدم در صبح هر روز بر همهء اعضاى او مشرف مىشود و مىگويد :\r\nچگونه صبح كرده‌ايد ؟ و چه حال داريد ؟ در جواب مىگويند كه : صبح كرده‌ايم به خير و خوبى ، اگر تو ما را به حال خود وا گذارى . و مىگويند : از خدا بترس در حقّ ما ، و خدا خدا مىكنند و او را سوگند مىدهند و مىگويند كه : ما مثاب و معاقب نمىشويم ، مگر به سبب تو كه آلت و اسباب ثواب و عقاب مايى » .\r\n1833 / 14 . على بن ابراهيم روايت كرده است ، از پدرش و محمد بن اسماعيل ، از فضل بن شاذان و هر دو ، از ابن‌ابىعمير ، از ابراهيم بن عبدالحميد ، از قيس پدر اسماعيل - و ابراهيم ذكر كرده كه : قيس ناخوشى و باكى ندارد ، و از جملهء اصحاب ما است - و قيس اين روايت را مرفوع ساخته و گفته است كه : مردى به خدمت رسول خدا صلى الله عليه و آله آمد و عرض كرد كه :\r\nيا رسول اللَّه ! مرا وصيّت فرما . فرمود : « زبان خويش را نگاه دار » . عرض كرد : يا رسول اللَّه ! مرا وصيّت فرما . فرمود : « زبان خود را نگاه دار » . عرض كرد : يا رسول اللَّه ! مرا وصيّت فرما .\r\nفرمود : « زبانت را نگاه دار . واى بر تو ! آيا چيزى مردم را سرنگون مىسازد بر سوراخ‌هاى بينى ايشان - يعنى برو در آتش جهنم - ، غير از حاصل سخنان ايشان كه به داس زبان‌هاى خويش آنها را درو كرده‌اند » .\r\n\r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\n1834 / 15 . ابوعلى اشعرى ، از محمد بن عبدالجبّار ، از ابن‌فضّال ، از آنكه او را روايت كرده ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : هر كه سخن خويش را از كار خويش نشمارد يا نپندارد ، گناهان او بسيار و عذابش حاضر است » .\r\n1835 / 16 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : خدا زبان را به عذابى معذّب گرداند كه هيچ عضوى از اعضا را به آن عذاب ، معذّب نكند ؛ پس زبان عرض مىكند كه :\r\nاى پروردگار من ! مرا به عذابى معذّب ساختى كه هيچ عضوى را به آن عذاب ، معذّب نساختى ؛ پس به زبان گفته مىشود كه : از تو سخنى بيرون آمد و به همهء شرق و غرب زمين رسيد ، و به سبب آن سخن ، خونى كه ريختنش حرام بود و احترامى داشت ، ريخته شد ، و به واسطهء آن ، مال صاحب حرمت به غارت رفت ، و فرج حرام پردهء حرمتش به جهت آن دريد .\r\nسوگند ياد مىكنم به عزّت خويش ، كه هر آينه تو را به عذابى معذّب سازم كه هيچ‌يك از اعضاى صاحب تو را به آن عذاب ، معذّب نسازم » .\r\n1836 / 17 . و به همين اسناد روايت كرده است كه فرمود : « رسول خدا صلى الله عليه و آله فرمود : اگر در چيزى شومى و نامباركى باشد ، در زبان خواهد بود » .\r\n1837 / 18 . چند نفر از اصحاب ما روايت كرده‌اند ، از سهل بن زياد و حسين بن محمد ، از معلىّ بن محمد هر دو ، از وشّاء كه گفت : شنيدم از امام رضا عليه السلام كه مىفرمود : « چون مردى از بنىاسرائيل مىخواست كه عابد شود ، بنا چنين بود كه ده سال پيش از آن خاموش مىشد » .\r\n1838 / 19 . محمد بن يحيى ، از احمد بن محمد ، از بكر بن صالح ، از غفارى ، از جعفر بن ابراهيم روايت كرده است كه گفت : شنيدم از امام جعفر صادق عليه السلام كه مىفرمود : « رسول خدا صلى الله عليه و آله فرمود كه : هر كه جاى سخنِ خويش را از عملش ببيند و آن را از جملهء عمل داند ، سخنش كم باشد ، مگر در آن‌چه خواهد و به كار او آيد » .\r\n1839 / 20 . ابوعلى اشعرى ، از حسن بن على كوفى ، از عثمان بن عيسى ، از سعيد بن يسار ، از منصور بن يونس ، از امام جعفر صادق عليه السلام روايت كرده است كه فرمود : « در حكمت آل‌داود است كه بر عاقل لازم است كه عارف و شناسا باشد بروزگار خويش ، و به كار خود رو آورده ، زبان خويش را نگاه دارد » .\r\n1840 / 21 . محمد بن يحيى ، از محمد بن حسين ، از على بن حسين رباط ، از بعضى از\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\nمردان خويش كه راوى حديث ، از امام جعفر صادق عليه السلام روايت كرده است كه فرمود :\r\n« پيوسته ، بندهء مؤمن نيكوكار نوشته مىشود ، در مدّتى كه ساكت و خاموش باشد ؛ پس هرگاه سخن گويد ، نيكوكار يا بدكار نوشته شود » .\r\nباب در بيان مدارات\r\n\r\n57 . باب در بيان مدارات « 1 »\r\n1841 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : سه چيز است كه هر كه آنها در او نباشد ، عملش تمام و كامل نخواهد بود : يكى پارسايى كه او را از نافرمانىهاى خدا باز دارد ؛ و ديگر خلقى كه به آن با مردم به مدارايى رفتار كند ؛ و سيم بردبارى كه جهل و نادانى جاهل را به آن رد نمايد » .\r\n1842 / 2 . محمد بن يحيى ، از احمد بن محمد بن عيسى ، از على بن حكم ، از حسين بن حسن روايت كرده است كه گفت : شنيدم از حضرت امام جعفر عليه السلام كه مىفرمود : « جبرئيل عليه السلام به خدمت پيغمير صلى الله عليه و آله آمد و عرض كرد كه : يا محمد ! پروردگارت تو را سلام مىرساند و به تو مىفرمايد كه : با خلق من مدارا كن » .\r\n1843 / 3 . از او ، از احمد بن محمد بن عيسى ، از ابن‌محبوب ، از هشام بن سالم ، از حبيب سجستانى ، از امام محمد باقر عليه السلام روايت است كه فرمود : « در تورات نوشته است ، در آن‌چه خداى عز و جل با موسى بن عمران عليه السلام ، به آن راز گفت كه : اى موسى ! رازِ پوشيدهء مرا در نهان خويش بپوش ، و در آشكار خويش ، مدارايى را ظاهر كن ، از من براى دشمن من ، و دشمن خود از خلق من . و به اظهار كردن راز پوشيدهء من ، باعث دشنام من مشو در نزد ايشان ، كه با دشمن من و دشمن خويش در دشنام دادن به من شريك خواهى بود » .\r\n1844 / 4 . ابوعلى اشعرى ، از محمد بن عبدالجبّار ، از محمد بن اسماعيل بن بزيع ، از حمزة بن ، از عبداللَّه بن سنان ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : پروردگارم مرا امر فرموده كه با مردمان مدارايى كنم ، چنان كه مرا به جا آوردن واجبات امر فرموده است » .\r\n1845 / 5 . على بن ابراهيم ، از هارون بن مسلم ، از مسعدة بن صدقه ، از امام\r\n\r\n\r\n","description":"","footnote":"\r\n( 1 ) . و مدارات - به ضمّ ميم - ، با كسى نرمى كردن و همديگر را دفع كردن است . ( مترجم )\r\n","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\nجعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : مدارايى با مردمان نصف ايمان است ، و همراهى و نرمى با ايشان نصف عيش و زندگانى » . بعد از آن حضرت صادق عليه السلام فرمود كه : « با نيكوكاران در نهان آميزش كنيد ، و با نابكاران در آشكار مخالفت نماييد ، و بر ايشان ميل مكنيد ، كه بر شما ستم مىكنند ؛ پس به درستى كه زود باشد كه روزگارى بيايد كه در آن روزگار ، كسى از صاحبان دين نجات نيابد ، مگر كسى كه مردم گمان كنند كه ابله و بىعقل است ، و نفس خويش را صبر فرمايد ، بر آنكه مردم بگويند كه او ابله است و عقل ندارد » .\r\n1846 / 6 . على بن ابراهيم ، از بعضى از اصحاب خويش كه او را ذكر كرده ، از محمد بن سنان ، از حذيفة بن منصور روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه گروهى از مردمان مدارايى ايشان با مردم كم بود ، و به اين سبب از قريش انداخته شدند . و به خدا سوگند كه حسب‌هاى ايشان هيچ ناخوشى نداشت و چنان نبود كه حرام‌زاده باشند . و به درستى كه گروهى از غير قريش مدارايى ايشان نيكو بود ، و به اين سبب به خانهء بلندپايه ملحق شدند و از اهل بيت محسوب گرديدند » . راوى مىگويد : بعد از آن حضرت فرمود كه : « هر كه دست خود را از مردم باز دارد و به ايشان اذيّت نرساند ، جز اين نيست كه يك دست از ايشان باز مىدارد ، و ايشان دست‌هاى بسيار را از او باز دارند » .\r\nباب در بيان رَفق\r\n\r\n58 . باب در بيان رَفق « 1 »\r\n1847 / 1 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از آنكه او را ذكر كرده ، از محمد بن عبدالرحمان بن ابىليلى ، از پدرش ، از امام محمد باقر عليه السلام كه فرمود : « به درستى كه هر چيزى را قفلى هست ، و قفل ايمان رفق و نرمى است » .\r\n1848 / 2 . و به اسناد خويش روايت كرده و گفته است كه امام محمد باقر عليه السلام فرمود كه :\r\n« هر كه رفق و نرمى از برايش تقسيم شده و از آن بهره‌اى به او رسيده ، ايمان نيز از برايش تقسيم شده و از آن بهره‌اى دارد » .\r\n1849 / 3 . على بن ابراهيم ، از پدرش ، از صفوان بن يحيى ، از يحيى ارزق ، از حمّاد بن\r\n\r\n\r\n","description":"","footnote":"\r\n( 1 ) . و رَفْق - به فتح و كسر راء و سكون فاء - ، نرمى و خوشى نمودن و يارى و همراهى كردن است . يا به كسر راء ، آن چيزى است كه حاصل مىشود از اينها . ( مترجم )\r\n","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\nبشير ، از امام جعفر صادق عليه السلام روايت كرده است كه فرمود : « به درستى كه خداى - تبارك و تعالى - صاحب رفق است ، و رفق را دوست مىدارد . پس از جملهء رفق آن جناب با بندگان خويش ، بيرون كشيدن او است - به رفق و مدارايى - كينه‌ها و ضدّيّت ايشان را با هوا و هوس و دل‌هاى ايشان ، چنان كه تيغ را از نيام بيرون مىكشند . و از جملهء رفق او با ايشان ، آن است كه ايشان را وا مىگذارد بر امرى كه اراده دارد كه ايشان را از آن دور گرداند ، از روى نرمى كردن با ايشان ، تا آنكه دسته‌هاى ايمان و سنگينى آن را يك بار بر ايشان نيندارد « 1 » تا ضعيف و ناتوان شوند ؛ پس هر گاه اين را اراده فرمايد ، آن امر را به امرى ديگر نسخ و بر طرف سازد ؛ پس اين امر منسوخ شود و تكليف در باب آن باقى نماند » .\r\n1850 / 4 . محمد بن يحيى ، از احمد بن محمد بن عيسى ، از ابن‌محبوب ، از معاوية بن وهب ، از معاذ بن مسلم ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : نرمى نمودن با مردم مبارك است ، و درشتى نمودن شوم و نامبارك » .\r\n1851 / 5 . از او ، از ابن‌محبوب ، از عمرو بن شمر ، از جابر ، از امام محمد باقر عليه السلام روايت است كه فرمود : « به درستى كه خداى عز و جل صاحب رفق است . رفق را دوست مىدارد و بر رفق عطا مىكند ، آن‌چه را كه بر عنف و درشتى كردن عطا نمىكند » .\r\n1852 / 6 . على بن ابراهيم ، از پدرش ، از ابن‌ابىعمير ، از عمر بن اذينه ، از زراره ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : رفق بر چيزى گذاشته نشد ، مگر آنكه آن را آرايش داد ، و از چيزى برداشته نشد ، مگر آنكه آن را زشت گردانيد » .\r\n1853 / 7 . على ، از پدرش ، از عبداللَّه بن مغيره ، از عمرو بن ابىالمقدام روايت كرده كه آن را مرفوع ساخته به سوى پيغمبر صلى الله عليه و آله كه فرمود : « به درستى كه زيادتى و بركت در رفق است . و هر كه از رفق محروم شود ، از هر خوبى محروم گردد » .\r\n1854 / 8 . از او ، عبداللَّه بن مغيره ، از آنكه او را ذكر كرده ، از امام جعفر صادق عليه السلام روايت است كه فرمود : « رفق از خاندانى دور نشد ، مگر آنكه هر خوبى از ايشان دور شد » .\r\n1855 / 9 . چند نفر از اصحاب ما روايت كرده‌اند ، از احمد بن ابىعبداللَّه ، از ابراهيم بن محمد ثقفى ، از على بن معلىّ ، از اسماعيل بن يسار ، از احمد بن زياد بن ارقم ( و بنا بر بعضى\r\n\r\n\r\n","description":"","footnote":"\r\n( 1 ) . مقصود آن است كه همه واجبات را يكباره نازل و واجب نمىكند .\r\n","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\nاز نسخ كافى ، از ارقم كوفى ) ، از مردى ، از امام جعفر صادق عليه السلام كه فرمود : « هر خاندانى كه بهرهء خويش را از رفق عطا شدند ، خدا در باب روزى بر ايشان وسعت داد . و رفق در اندازه كردن معيشت و اسباب زندگانى ، بىزياده و نقصان ، از وسعت در مال و كثرت آن بهتر است . و رفق چيزى از آن درنماند ، و اسراف كردن چيزى با آن باقى نماند . به درستى كه خداى عز و جل صاحب رفق است ، و رفق را دوست مىدارد » .\r\n1856 / 10 . على بن ابراهيم روايت كرده است و آن را مرفوع ساخته ، از صالح بن عقبه ، از هشام بن احمر ، از امام موسى كاظم عليه السلام كه گفت : حضرت به من فرمود - در حالى كه ميان من و مردى از اهل سنّت سخنى جارى شده بود - كه : « با ايشان نرمى كن ؛ زيرا كه كفر يكى از ايشان در خشم او است . و هيچ خوبى نيست در كسى كه كفرش در خشمش باشد ، كه به محض خشم ، شروع كند در كفر گفتن » .\r\n1857 / 11 . چند نفر از اصحاب ما روايت كرده‌اند ، از سهل بن زياد ، از على بن حسّان ، از موسى بن بكر ، از ابوالحسن حضرت امام موسى كاظم عليه السلام كه فرمود : « رفق نصف زندگانى است » .\r\n1858 / 12 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : به درستى كه خدا رفق را دوست مىدارد و بر آن يارى مىدهد ؛ پس چون بر حيوان‌هاى لاغر سوار شويد ، آنها را در منزل‌هاى خودشان فرود آوريد ؛ پس اگر زمين خشك و بىگياه باشد ، از آن دور شويد و منزل مكنيد ، و اگر زمين پر گياه باشد ، آنها را در منزل‌هاى ايشان فرود آوريد » .\r\n1859 / 13 . چند نفر از اصحاب ما روايت كرده‌اند ، از احمد بن ابىعبداللَّه ، از عثمان بن عيسى ، از عمرو بن شمر ، از جابر ، از امام محمد باقر عليه السلام كه فرمود : « رسول خدا صلى الله عليه و آله فرمود كه : اگر رفق آفريده‌اى بود كه ديده مىشد ، چيزى از آن‌چه خدا آفريده از آن نيكوتر نبود » .\r\n1860 / 14 . ابوعلى اشعرى ، از محمد بن عبدالجبّار ، از ابن‌فضّال ، از ثعلبه ، از آنكه او را حديث كرده ، از امام محمد باقر يا امام جعفر صادق عليهما السلام روايت كرده است كه فرمود :\r\n« به درستى كه خدا صاحب رفق است و رفق را دوست مىدارد . و از جملهء رفقِ آن جناب نسبت به شما ، بيرون كشيدن كينه‌ها و مضادّه و مخالفت دل‌هاى شما است از آنها به رفق و نرمى ؛ چنان كه شمشير از غلاف مىكشند ؛ زيرا كه آن جناب اراده مىفرمايد كه بنده را از\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\nامرى بگرداند ؛ پس او را بر آن امر وا مىگذارد ، تا هنگامى كه او را به واسطهء ناسخ از آن امر مىگرداند ، به جهت ناخوش داشتن سنگينى حق بر او » .\r\n1861 / 15 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : هرگز دو كس با يكديگر صحبت نداشته‌اند ، مگر آنكه بزرگ‌ترين ايشان از روى اجر ، و دوست‌ترين ايشان به سوى خداى عز و جل ، نرم‌ترين ايشان به يار خويش بوده است » .\r\n1862 / 16 . ابوعلى اشعرى ، از محمد بن حسّان ، از حسن بن حسين ، از فضيل بن عثمان روايت كرده است كه گفت : شنيدم از امام جعفر صادق عليه السلام كه مىفرمود : « هر كه در امر خود صاحب رفق باشد ، آن‌چه از مردم اراده كند مىيابد » .\r\nباب در بيان تواضع و فروتنى كردن\r\n\r\n59 . باب در بيان تواضع و فروتنى كردن\r\n1863 / 1 . على بن ابراهيم ، از پدرش ، از هارون بن مسلم ، از مسعدة بن صدقه ، از امام جعفر صادق عليه السلام روايت كرده است كه فرمود : « نجاشى ( يعنى پادشاه حبشه كه اصحمه نام داشت ) به سوى جعفر بن ابىطالب و رفقاى او كه در حبشه بودند فرستاد و ايشان را طلبيد ؛ پس بر او داخل شدند و ديدند كه در حجره‌اى از حجره‌هاى خويش بر روى خاك نشسته و جامه‌هاى كهنه پوشيده است » . حضرت فرمود كه : « جعفر عليه السلام گفت كه : ما از نجاشى ترسيديم ، در هنگامى كه او را بر اين حالت ديديم ؛ پس چون ديد كه به ما چه رسيد و روىهاى ما متغيّر گرديد و رنگ‌هاى ما زرد شد ، گفت : ستايش از براى خدايى كه محمد را يارى كرد و چشم او را روشن گردانيد . آيا نمى خواهيد كه شما را مژده دهم ؟ من گفتم : بلى ، اى پادشاه ! ما را مژده ده . نجاشى گفت كه : در اين ساعت جاسوسى از جاسوس‌هاى من ، از جانب زمين شما كه در آنجا مىبود به نزد من آمد و مرا خبر داد كه خداى عز و جل پيغمبر خود ، محمد صلى الله عليه و آله ، را يارى نمود ، و دشمنان او را هلاك گردانيد ، و فلان و فلان اسير و دستگير شدند ، و در وادىاى به هم رسيدند كه آن را بدر مىگويند و اراك « 1 » بسيارى در آن جاست .\r\nنجاشى گفت : به خدا سوگند كه گويا من به آن موضع نظر مىكنم و الحال آن را مىبينم ؛ زيرا كه من در آنجا از براى سيّد خود شبانى مىكردم و گوسفند مىچرانيدم . و سيّد من مردى از\r\n\r\n\r\n","description":"","footnote":"\r\n( 1 ) . و اراك - به فتح همزه درختى است كه از چوب آن سواك گيرند . و بعضى گفته‌اند : درخت شور و تلخ است .\r\n","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\nبنى ضمره بود .\r\nجعفر با نجاشى گفت كه : اى پادشاه ! پس مرا چه مىشود كه تو را مىبينم كه بر روى خاك نشسته‌اى و اين جامه‌هاى كهنه را پوشيده‌اى ؟ گفت : اى جعفر ! به درستى كه ما در آن‌چه خدا بر حضرت عيسى عليه السلام فرو فرستاده مىيابيم كه : از جملهء حقِّ خدا بر بندگان خويش آن است كه در نزد نعمتى كه از براى ايشان تازه پديد مىآورد ، از براى آن جناب فروتنى را اظهار كنند .\r\nو چون خداى عز و جل از براى من اين نعمت را به محمد صلى الله عليه و آله احداث فرمود ، اين تواضع را از براى خدا احداث نمودم ؛ پس در هنگامى كه اين خبر به حضرت پيغمبر صلى الله عليه و آله رسيد ، به اصحاب خويش فرمود : به درستى كه صدقه مال صاحب خود را مىافزايد و بيش از پيش مىكند ؛ پس تصدّق كنيد تا خدا شما را رحم كند . و به درستى كه تواضع ، رفعتِ صاحبش را زياد مىگرداند ؛ پس تواضع كنيد تا خدا شما را بلند گرداند . و عفو ، عزّتِ صاحب خود را زياد مىسازد ؛ پس عفو كنيد تا خدا شما را عزيز سازد » .\r\n1864 / 2 . على بن ابراهيم ، از پدرش ، از ابن‌ابىعمير ، از معاوية بن عمّار ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « به درستى كه در آسمان دو فرشته‌اند كه بر بندگان گماشته‌اند ؛ پس هر كه از براى خدا تواضع كند ، او را بلند گردانند و هر كه تكبّر كند ، او را پست كنند » .\r\n1865 / 3 . ابن‌ابىعمير ، از عبدالرحمان بن حجّاج ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله در شبانگاه روز پنجشنبه در مسجد قبا روزه گشود و فرمود :\r\nآيا هيچ آشاميدنى هست كه بياشامم ؟ اوس بن خولى انصارى قدح بزرگى از دوغ كه با عسل به هم آميخته بود به نزد آن حضرت آورد . و چون قدح را بر دهان مبارك گذاشت ، آن را دور ساخت . بعد از آن فرمود : و آشاميدنى كه به يكى از آنها از ديگرى كه با آن است ، اكتفا توان نمود ، من آن را نمىآشامم ، و آن را بر كسى حرام نمىگردانم ، و ليكن از براى خدا تواضع مىكنم ؛ زيرا كه هر كه از براى خدا تواضع كند ، خدا او را بلند گرداند ، و هر كه تكبّر نمايد ، خدا او را پست سازد ، و هر كه در معيشت خويش ميانه‌روى پيش گيرد بىاسراف و تنگ‌گيرى ، خدا او را روزى دهد ، و هر كه اسراف كند ، خدا او را محروم گرداند ، و هر كه مرگ را بسيار ياد كند ، خدا او را دوست دارد » .\r\n1866 / 4 . حسين بن محمد ، از معلىّ بن محمد ، از حسن بن على وشّاء ، از داود حمّار ، از\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\nامام جعفر صادق عليه السلام مثل اين را روايت كرده و گفته است كه : « هر كه خدا را بسيار ياد كند ، خدا او را در بهشت خويش در سايهء رحمتش جا دهد » .\r\n1867 / 5 . چند نفر از اصحاب ما روايت كرده‌اند ، از احمد بن محمد بن خالد ، از ابن‌فضّال ، از علاء بن رزين ، از محمد بن مسلم كه گفت : شنيدم از امام محمد باقر عليه السلام كه ذكر مىفرمود كه : « فرشته‌اى به خدمت رسول خدا صلى الله عليه و آله آمد و عرض كرد كه : خداى - تعالى - تو را مخيّر ساخته كه بنده و رسول متواضع باشى يا پادشاه و رسول » . حضرت فرمود كه : « پيغمبر به جبرئيل عليه السلام نظر فرمود ، و جبرئيل به دست خويش اشاره كرد كه تواضع و فروتنى كن ؛ پس پيغمبر فرمود كه : بندهء متواضع و رسول مىباشم ؛ پس آن فرشته‌اى كه خدا او را فرستاده بود به پيغمبر عرض نمود كه : با آنكه پادشاهى چيزى را از آن‌چه در نزد پروردگار تو است ، از تو كم نمىكند » . و حضرت فرمود كه : « با آن فرشته ، كليدهاى تمام خزينه‌هاى زمين بود » .\r\n1868 / 6 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « از جملهء تواضع آن است كه راضى باشى به مجلس و نشستنگاهى كه پست‌تر باشد از جاى تو ؛ و آنكه سلام كنى بر هر كه او را ملاقات نمايى ؛ و آنكه ستيزه را ترك كنى ، و هر چند كه محق باشى و حق با تو باشد ؛ و دوست ندارى كه كسى تو را بر تقوى و پرهيزگارى مدح و ثنا گويد » .\r\n1869 / 7 . على بن ابراهيم ، از پدرش ، از ابن‌ابىعمير ، از على بن يقطين ، از آنكه او را روايت كرده ، از امام جعفر صادق عليه السلام روايت كرده است كه فرمود : « خداى عز و جل به سوى موسى عليه السلام وحى فرمود كه : اى موسى ! آيا مىدانى كه چرا تو را به سخن گفتن با خويش بىواسطه برگزيدم ، و با ساير خلق خود چنين نكردم ؟ موسى عرض كرد كه : اى پروردگار ! چرا چنين كردى ؟ » حضرت فرمود : « مىفرمايد كه : خداى - تبارك و تعالى - به سوى او وحى فرمود كه : اى موسى ! من همهء بندگان خويش را گردانيدم و ايشان را پشت و رو كردم ، پس در ميانهء ايشان يكى را نيافتم كه از تو ، خويش را خواركننده‌تر باشد از براى من . اى موسى ! به درستى كه تو چون نماز را به جا مىآورى ، رخ خود را بر خاك مىگذارى - يا آنكه فرمود كه - بر زمين مىگذارى » .\r\n( و اين ترديد از راوى حديث است نه از حضرت عليه السلام ) .\r\n1870 / 8 . على بن ابراهيم ، از پدرش ، از ابن‌ابىعمير ، از هشام بن سالم ، از امام\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\nجعفر صادق عليه السلام روايت كرده است كه فرمود : « حضرت على بن الحسين عليهما السلام به جماعتى گذشت كه خوره داشتند . و آن حضرت بر الاغ خويش سوار بود و آن جماعت چاشت مىخوردند ؛ پس آن حضرت را به چاشت خوردن دعوت نمودند و تكليف كردند كه با ايشان طعام تناول فرمايد . فرمود : اگر نه اين بود كه من روزه دارم ، هر آينه [ تناول 
  ] مىكردم و با شما چاشت مىخوردم ؛ پس در هنگامى كه به منزل خويش رسيد ، امر فرمود كه طعامى بسازند ، و شروع شد به ساختن طعام . و امر فرمود كه در باب آن سعى بليغى به عمل آورند و نيكو بسازند . بعد از آن ايشان را طلبيد ، و در نزد آن حضرت چاشت خوردند و حضرت با ايشان چاشت ميل فرمود » .\r\n1871 / 9 . چند نفر از اصحاب ما روايت كرده‌اند ، از احمد بن ابىعبداللَّه ، از عثمان بن عيسى ، از هارون بن خارجه ، از امام جعفر صادق عليه السلام كه فرمود : « از جملهء تواضع آن است كه مردى در جايى بنشيند كه پست‌تر از شرف و بزرگوارى او باشد » .\r\n1872 / 10 . از او ، از ابن‌فضّال و محسن بن احمد ، از يونس بن يعقوب روايت است كه گفت : امام جعفر صادق عليه السلام به سوى مردى از مردم مدينه نظر فرمود كه از براى عيال خود چيزى خريده و آن را برداشته بود ؛ پس چون آن مرد حضرت را ديد از او شرم نمود . حضرت صادق عليه السلام فرمود كه : « اين را از براى عيال خود خريده‌اى و برداشته‌اى كه به سوى ايشان برى .\r\nبدان و آگاه باش ! به خدا سوگند كه اگر ترس مردم مدينه نبود ، دوست مىداشتم كه از براى عيال خود چيزى را بخرم و آن را برداشته به سوى ايشان ببرم » .\r\n1873 / 11 . از او ، از پدرش ، از عبداللَّه بن قاسم ، از عمرو بن ابىالمقدام ، از امام جعفر صادق عليه السلام روايت است كه فرمود : « در آن‌چه خداى عز و جل به سوى داود عليه السلام وحى فرمود اين بود كه : اى داود ! چنان كه نزديك‌ترين مردمان به خدا متواضعانند ، همچنين دورترين مردمان از خدا متكبّرانند » .\r\n1874 / 12 . از او ، از پدرش ، از على بن حكم روايت است كه آن را مرفوع ساخته به سوى ابوبصير كه گفت : بر ابوالحسن حضرت امام موسى كاظم عليه السلام داخل شدم در سالى كه روح مطهّر امام جعفر صادق عليه السلام در آن قبض شد . و عرض كردم كه : فداى تو گردم ! تو را چه مىشود كه گوسفندى را سر بريدى و فلان كس شترى را به جهت قربانى نحر كرد . فرمود :\r\n« اى ابامحمد ! نوح عليه السلام در كشتى بود ، و در آن بود ، آن‌چه خدا مىخواست . و آن كشتى پر بود\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\nيا مأمور بود به طواف ؛ پس در خانهء كعبه طواف نمود ، و آن طواف نساء است ؛ پس نوح عليه السلام آن را وا گذاشت و افسار آن را رها كرد . بعد از آن ، خداى عز و جل به كوه‌ها وحى فرمود كه : من كشتى بندهء خود ، نوح را بر كوهى از شما مىگذارم ؛ پس آنها گردن‌كشى كردند و بلند شدند . و جودى فروتنى نمود ، و جودى كوهى است در نزد شما ؛ پس كشتى سينهء خود را به آن كوه زد » . حضرت فرمود كه : « نوح عليه السلام در آن هنگام گفت : يا مارى اتقن ! و آن به لغت سريانى به اين معنى است كه : اى پروردگار من ! امور مرا به اصلاح آور » .\r\nابوبصير مىگويد كه : گمان كردم كه حضرت امام موسى كاظم عليه السلام به خويش كنايه فرمود . ( و مراد اين است كه اشاره كرد به تواضع جودى ، و به آن تواضع ، نفس مقدّس خويش را اراده نمود ) .\r\n1875 / 13 . از او ، از چند نفر ، از اصحاب خويش ، از على بن اسباط ، از حسن بن جهم ، از امام موسى كاظم عليه السلام روايت است كه گفت : آن حضرت فرمود : « تواضع ، آن است كه به مردم عطا كنى ، آن‌چه را كه دوست مىدارى كه آن را به تو عطا كنند » .\r\n1876 / 14 . و در حديث ديگر است كه گفت : عرض كردم كه : چيست اندازهء تواضعى كه چون بنده‌اى آن را به فعل آورد ، متواضع باشد . فرمود كه : « تواضع چندين درجه است : از جملهء آنها اين است كه مرد قدر خويش را بشناسَد و آن را در مرتبهء خويش فرود آورد با دل سالم ، و دوست ندارد كه با كسى كارى بكند ، مگر مثل آن‌چه با او مىشود . اگر بدى را ببيند ، به نيكى دفع كند ، و خشم فرو خورنده و از مردم عفوكننده باشد ، و خدا نيكوكاران را دوست مىدارد » .\r\nباب در بيان حب فى اللَّه و بغض فى اللَّه\r\n\r\n60 . باب در بيان حب فى اللَّه و بغض فى اللَّه « 1 »\r\n1877 / 1 . چند نفر از اصحاب ما روايت كرده‌اند ، از احمد بن محمد بن عيسى و احمد بن محمد بن خالد و على بن ابراهيم ، از پدرش و سهل بن زياد و همه ، از ابن‌محبوب ، از على بن رئاب ، از ابوعبيدهء حذاء ، از امام جعفر صادق عليه السلام كه فرمود : « هر كه در راه خدا يا از براى او با كسى دوستى كند ، و در راه خدا يا از براى او با كسى دشمنى ورزد ، و از براى خدا عطا كند ، از\r\n\r\n\r\n","description":"","footnote":"\r\n( 1 ) . يعنى : دوستى در راه خدا و دشمنى در راه خدا ، كه در دوستى و دشمنى ، منظور و مطمع نظر ، خدا باشد و چيزى غير خدا ملاحظه نشود . ( مترجم )\r\n","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\nجملهء كسانى است كه ايمان ايشان كامل و تمام است » .\r\n1878 / 2 . ابن‌محبوب ، از مالك بن عطيّه ، از سعيد اعرج ، از امام جعفر صادق عليه السلام روايت كرده است كه فرمود : « از جملهء محكم‌ترين دسته‌هاى ايمان آن است كه كسى دوستى كند در راه خدا ، و دشمنى كند در راه خدا ، و عطا كند در راه خدا ، و منع كند در راه خدا ، كه دوستى و دشمنى و دادن و ندادنش همه از براى خدا باشد » .\r\n1879 / 3 . ابن‌محبوب ، از ابوجعفر محمد بن نعمان احول صاحب طاق ، از سلام بن مستنير ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه :\r\nدوستى با مؤمن در راه خدا از بزرگ‌ترين شعبه‌هاى ايمان است . آگاه باشيد كه هر كه در راه خدا دوستى كند ، و در راه خدا دشمنى كند ، و در راه خدا عطا كند ، و در راه خدا منع كند ، از جملهء برگزيدگان خدا است » .\r\n1880 / 4 . حسين بن محمد ، از معلىّ بن محمد ، از حسن بن على وشّاء ، از على بن ابىحمزه ، از ابوبصير ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « كسانى كه با يكديگر دوستى مىكنند در راه خدا ، در روز قيامت بر منبرهاى از نور باشند ، و نور روىهاى ايشان ، و نور بدن‌هاى ايشان ، و نور منبرهاى ايشان ، هر چيزى را روشن ساخته ، به مرتبه‌اى كه به آن نور ، مشهور و معروف شوند و همه كس ايشان را بشناسند و بگويند كه : اين گروهند كه در راه خدا با يكديگر دوستى كرده‌اند » .\r\n1881 / 5 . على بن ابراهيم ، از پدرش ، از حمّار ، از حريز ، از فضيل بن يسار روايت كرده است كه گفت : امام جعفر صادق عليه السلام را سؤال كردم از دوستى و دشمنى ، كه آيا هر يك از اينها از جملهء ايمان و جزء آن است ؟ فرمود كه : « مگر ايمان چيزى غير از دوستى و دشمنى هست » . بعد از آن اين آيه را تلاوت فرمود كه :  « حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ »  « 1 » و ترجمهء آيه در باب آيات ولايت گذشت « 2 » ، مگر آخر آن كه ترجمه‌اش اين است كه : « آن گروه ، ايشانند كه راه راست يافتگانند » .\r\n1882 / 6 . چند نفر از اصحاب ما روايت كرده‌اند ، از احمد بن ابىعبداللَّه ، از محمد بن عيسى ، از ابوالحسن على بن يحيى در آن‌چه من مىدانم ، از عمرو بن مدرك طائى ، از امام\r\n\r\n\r\n","description":"","footnote":"\r\n( 1 ) . حجرات ، 7 .\r\n( 2 ) . و ايمان را محبوب شما كرد و آن را در نظرتان آراست و كفر و فسق و نافرمانى را برايتان ناپسند ساخت .\r\n","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\nجعفر صادق عليه السلام كه فرمود : « رسول خدا صلى الله عليه و آله به اصحاب خويش فرمود كه : كدام دسته از دسته‌هاى ايمان استوارتر است ؟ صحابه عرض كردند كه : خدا و رسول او بهتر مىدانند . و بعضى از ايشان گفت كه : نماز ، دستهء استوارتر است . و بعضى از ايشان گفت كه : زكات استوارتر است . و بعضى از ايشان گفت : روزه . و بعضى از ايشان گفت : حج و عمره . و بعضى از ايشان گفت : جهاد ؛ پس رسول خدا صلى الله عليه و آله فرمود كه : از براى هر يك از آن‌چه گفتيد فضل و افزونى هست ، امّا هيچ‌يك ، آن دسته محكم‌تر نيستند ، و ليكن محكم‌ترين دسته‌هاى ايمان ، دوستى در راه خدا است ، و دشمنى در راه خدا ، و دوست داشتن دوستان خدا ، و بيزارى جستن از دشمنان خدا » .\r\n1883 / 7 . از او ، از محمد بن على ، از عمر بن جبلهء احمسى ، از ابوالجارود ، از امام محمد باقر عليه السلام روايت است كه فرمود : « رسول خدا صلى الله عليه و آله فرمود : كسانى كه در راه خدا با يكديگر دوستى مىكنند ، در روز قيامت بر روى زمينى از زبرجد سبز باشند ، در سايهء عرش خدا ، در جانب راست آن ، و هر دو دست آن راست است . و روىهاى ايشان از آفتاب تابان سفيدتر و نورانىتر باشد ، و هر فرشتهء مقرّب و هر پيغمبر مرسلى بر ايشان غبطه برد ، به آن منزله و مرتبه‌اى كه دارند ، و آن را آرزو كند . و مردم گويند كه : اين گروه كيستند ؟ به ايشان گفته شود كه : اين گروهند كه در راه خدا با يكديگر دوستى كرده‌اند » .\r\n1884 / 8 . از او ، از پدرش ، از نضر بن سويد ، از هشام بن سالم ، از ابوحمزهء ثمالى ، از حضرت على بن الحسين عليهما السلام روايت است كه فرمود : « چون خداى - تعالى - خلقِ اوّلين و آخرين را جمع كند ، منادى برخيزد و ندا كند كه همهء مردمان بشنوند ، و بگويد كه : كجايند آنان كه در راه خدا با يكديگر دوستى كرده‌اند ؟ » حضرت فرمود : « پس طائفه‌اى از مردمان برخيزند . و به ايشان گفته شود كه برويد به جانب بهشت ، بىحساب » . فرمود كه : « پس فرشتگان ايشان را پيش‌باز كنند و بگويند : به كجا مىرويد ؟ مىگويند : به سوى بهشت مىرويم ، بىحساب » . فرمود كه : « فرشتگان مىگويند كه : شما كدام قسم و چه گروه از مردمانيد ؟ مىگويند : ماييم آنان كه در راه خدا با يكديگر دوستى كرده‌ايم » . فرمود كه :\r\n« فرشتگان مىگويند كه : اعمال شما چه بود ؟ مىگويند كه : عادت ما اين بود كه در راه خدا دوستى مىكرديم و در راه خدا دشمنى مىنموديم » . فرمود كه : « فرشتگان مىگويند كه : نيكو است مزد كاركنان خدا » .\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\n1885 / 9 . از او ، از على بن حسّان ، از آنكه او را ذكر كرده ، از داود بن فرقد ، از امام جعفر صادق عليه السلام روايت است كه فرمود : « سه چيز است كه از نشانه‌هاى مؤمن است : يكى علمش به خدا ، كه خدا را بشناسند ( يا علمش به جهت خدا باشد ) ؛ و كسى كه با كسى به سبب خدا دوستى كند ، و كسى كه به سبب خدا با كسى دشمنى كند » .\r\n1886 / 10 . على بن ابراهيم ، از پدرش ، از ابن‌ابىعمير ، از هشام بن سالم و حفص بن بخترى ، از امام جعفر صادق عليه السلام روايت كرده است كه فرمود : « به درستى كه مردى شما را دوست مىدارد و آن‌چه را كه شما بر آن هستيد از امر تشيّع نمىداند و نمىشناسند ، و خدا او را به سبب دوستى با شما داخل بهشت مىگرداند . و مردى شما را دشمن مىدارد و آن‌چه را كه شما بر آن هستيد نمىشناسد ، و خدا او را به سبب دشمنى با شما در آتش جهنّم داخل مىگرداند » .\r\n1887 / 11 . چند نفر از اصحاب ما روايت كرده‌اند ، از احمد بن محمد بن خالد ، از ابن‌عزرمى ، از پدرش ، از جابر جعفى ، از امام محمد باقر عليه السلام كه فرمود : « چون خواهى كه بدانى كه در تو خوبى هست ، به دل خويش نظر كن ؛ پس اگر امر چنان باشد كه اهل طاعتِ خدا را دوست دارى و اهل معصيت او را دشمن دارى ، در تو خيرى هست ، و خدا تو را دوست مىدارد . هر گاه چنان باشد كه اهل طاعت خدا را دشمن ، و اهل معصيت او را دوست مىدارى ، در تو خيرى نيست ، و خدا تو را دشمن مىدارد . و هر مردى محشور مىشود با كسى كه او را دوست دارد » .\r\n1888 / 12 . از او ، از ابوعلى واسطى ، از حسين بن ابان ، از آنكه او را ذكر كرده ، از امام محمد باقر عليه السلام روايت است كه فرمود : « اگر مردى ، مردى را از براى خدا دوست دارد ، خدا او را بر دوستى كه به آن مرد دارد ثواب دهد ، و هر چند كه آن محبوب ، در علمِ خدا از اهل جهنّم باشد . و اگر مردى ، مردى را از براى خدا دشمن دارد ، خدا او را بر دشمنى كه با آن مرد دارد ثواب دهد ، و هر چند كه آن مبغوض ، در علم خدا از اهل بهشت باشد » .\r\n1889 / 13 . محمد بن يحيى ، از احمد بن محمد بن عيسى ، از حسين بن سعيد ، از نضر بن سويد ، از يحيى حلبى ، از بشير كناسى ، از امام جعفر صادق عليه السلام روايت كرده است كه فرمود :\r\n« گاهى دوستى در راه خدا و رسول او باشد ، و گاهى دوستى در امر دنيا باشد ؛ پس آن‌چه در راه خدا و رسول او باشد ، ثواب آن بر خدا است ، و آن‌چه در امر دنيا باشد ، هيچ نيست » .\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\n1890 / 14 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ، از سماعة بن مهران ، از امام جعفر صادق عليه السلام كه فرمود : « دو مسلمان به يكديگر مىرسند ؛ پس بهترِ ايشان ، سخت‌تر ايشان است از روى دوستى با يار خويش » .\r\n1891 / 15 . از او ، از احمد بن محمد بن ابىنصر و ابن‌فضّال ، از صفوان جمّال ، از امام جعفر صادق عليه السلام روايت است كه فرمود : « هرگز دو مؤمن به هم نرسيدند ، مگر آنكه بهتر ايشان آن بوده كه دوستى او با برادرش سخت‌تر بوده است » .\r\n1892 / 16 . حسين بن محمد ، از محمد بن عمران سبيعى ، از عبداللَّه بن جبله ، از اسحاق بن عمّار ، از امام جعفر صادق عليه السلام روايت كرده است كه فرمود : « هر كه بر دين دوستى نكند ، و بر دين دشمنى نكند ، دين ندارد » .\r\nباب در بيان مذمّت دنيا و بىرغبتى در آن\r\n\r\n61 . باب در بيان مذمّت دنيا و بىرغبتى در آن\r\n1893 / 1 . محمد بن يحيى ، از احمد بن محمد بن عيسى ، از حسن بن محبوب ، از هيثم بن واقد حريرى ، از امام جعفر صادق عليه السلام روايت كرده است كه فرمود : « هر كه در دنيا رغبت نداشته باشد ، خدا حكمت را در دل او ثابت گرداند ، و زبانش را به آن گويا نمايد ، و او را به عيب‌هاى دنيا و درد و دواى آن بينا سازد ، و او را سالم از دنيا بيرون برد به سوى دارالسّلام » . « 1 »\r\n1894 / 2 . على بن ابراهيم ، از پدرش و على بن محمد قاسانى هر دو ، از قاسم بن محمد ، از سليمان بن داود منقرى ، از حفص بن غياث ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « خدا همهء خير و خوبى را در خانه‌اى قرار داد و كليد آن خانه را به بىرغبتى در دنيا ساخت » . بعد از آن فرمود : « رسول خدا صلى الله عليه و آله فرمود كه : مرد شيرينى ايمان را در دل خويش نمىيابد ، تا آنكه پروا نداشته باشد ، هر كه دنيا را بخورد و از آن منتفع گردد » . بعد از آن حضرت صادق عليه السلام فرمود كه : « حرام است بر دل‌هاى شما كه شيرينى ايمان را بشناسد ، تا آنكه در دنيا بىرغبت شود » .\r\n\r\n\r\n","description":"","footnote":"\r\n( 1 ) . يعنى خانه‌اى كه هيچ آفت در آن نيست ، يا خانه‌اى كه تحيّت آن سلام است ، چه تحيّت خدا و تحيّت فرشتگان بر اهل آن ، يا تحيّت بهشتيان به يكديگر سلام است ، يا مراد خانهء خدا است ، و مقصود از همه بهشت است ، و اضافهء آن به سوى خدا به جهت تعظيم آن است ، چنان كه در دنيا خانهء كعبهء معظّم و ساير مساجد را بيت اللَّه مىگويند . ( مترجم )\r\n","page_name":" 333 ","page_number":333},
  {"content":"\r\n . \r\n","description":"","footnote":"","page_name":" 334 ","page_number":334},
  {"content":"\r\n\r\n1895 / 3 . على بن ابراهيم ، از محمد بن عيسى ، از يونس ، از ابوايّوب خزّاز ، از ابوحمزه ، از امام محمد باقر عليه السلام روايت كرده است كه فرمود : « اميرالمؤمنين عليه السلام فرمود : به درستى كه از جملهء اخلاقى كه بر دين بيشتر اعانت مىكند ، بىرغبتى در دنيا است » .\r\n1896 / 4 . على بن ابراهيم روايت كرده است ، از پدرش و على بن محمد ، از قاسم بن محمد ، از سليمان بن داود منقرى ، از على بن هاشم بن يزيد ، از پدرش كه مردى از حضرت على بن الحسين عليهما السلام سؤال كرد از زهد و بىرغبتى در دنيا . فرمود كه : « زهد ده چيز است ؛ پس درجهء بلندتر زهد پارسايى است ، و درجهء بلندتر پارسايى ، پست‌تر درجهء يقين است . و درجهء بلندتر يقين ، پست تر درجات رضا است . بدان و آگاه باش ! كه زهد در يك آيه از كتاب خداى عز و جل مذكور است و آن اين است كه :  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ »  « 1 » و ترجمهء آيه مذكور شد . « 2 »\r\n1897 / 5 . و به همين اسناد ، از منقرى ، از سفيان بن عيينه روايت است كه گفت : شنيدم از امام جعفر صادق عليه السلام و آن حضرت مىفرمود كه : « هر دلى كه شك يا شرك در آن باشد ، ساقط و افتاده است . و جز اين نيست كه به زهد اين را اراده كردند ، كه دل‌هاى ايشان فارغ باشد از براى امور آخرت » .\r\n1898 / 6 . على ، از پدرش ، از ابن‌محبوب ، از علاء بن رزين ، از محمد بن مسلم ، از امام جعفر صادق عليه السلام روايت كرده است كه فرمود : « اميرالمؤمنين عليه السلام فرمود كه : نشانهء آنكه در ثواب آخرت رغبت دارد ، بىرغبتى او است در آرايش و به جهت دنياى شتابان كه مال و منال است . و بدانيد كه بىرغبتى آنكه در اين دنيا رغبت ندارد ، او را كم نمىكند از آن‌چه خداى عز و جل از برايش در آن تقسيم فرموده ، و اگرچه بىرغبت باشد . و به درستى كه حرصِ صاحب حرص بر آرايش و به جهت دنياى شتابان ، او را زياد نمىكند در آن ، و هر چند كه حرص داشته باشد ؛ پس مغبون و گول‌خورده كسى است كه از بهرهء آخرت خويش محروم و بىبهره باشد » .\r\n1899 / 7 . محمد بن يحيى ، از احمد بن محمد ، از محمد بن يحيى خثعمى ، از طلحة بن زيد ، از امام جعفر صادق عليه السلام روايت كرده است كه فرمود : « چيزى از دنيا رسول خدا صلى الله عليه و آله را به\r\n\r\n\r\n","description":"","footnote":"\r\n( 1 ) . حديد ، 23 . تا بر آنچه از دستتان رفته غم مخوريد و به آنچه به شما رسيده شادى مكنيد .\r\n( 2 ) . و در باب « رضا به قضاى خدا » نظير اين حديث مذكور شد ، با اختلاف در متن و سند . ( مترجم )\r\n","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\nشگفت نياورد و از آن خوشش نيامد ، مگر آنكه در آن ، گرسنه و ترسان باشد » .\r\n1900 / 8 . چند نفر از اصحاب ما روايت كرده‌اند ، از احمد بن محمد بن خالد ، از قاسم بن يحيى ، از جدّش حسن بن راشد ، از عبداللَّه بن سنان ، از امام جعفر صادق عليه السلام كه فرمود :\r\n« پيغمبر صلى الله عليه و آله بيرون آمد و اندوهناك بود ؛ پس فرشته‌اى به خدمت آن حضرت آمد و با او كليدهاى همهء خزينه‌هاى زمين بود . و عرض كرد كه : يا محمد ! اينها كليدهاى خزينه‌هاى دنيا است . پروردگارت با تو مىفرمايد كه : خزينه‌ها را بگشا و آن‌چه خواسته باشى از آنها فراگير ، بىآنكه چيزى را در نزد من كم كند . رسول خدا صلى الله عليه و آله فرمود كه : دنيا خانهء كسى است كه خانه ندارد ، و آن را جمع مىكند ، كسى كه عقل ندارد . فرشته عرض كرد كه : سوگند به آن خدايى كه تو را به راستى و درستى به پيغمبرى مبعوث گردانيده ، كه من شنيدم از فرشته‌اى كه اين سخن را مىگفت در آسمان چهارم ، در هنگامى كه اين كليدها به من عطا شد » .\r\n1901 / 9 . على بن ابراهيم ، از پدرش ، از ابن‌ابىعمير ، از جميل بن درّاج ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله گذشت به بزغالهء گوش بريده‌اى كه در كنار مزبله‌اى افتاده و مرده بود ؛ پس به اصحاب خود فرمود كه : اين بزغاله به چند مىارزد ؟ عرض كردند : شايد كه اين اگر زنده مىبود به يك درم نمىارزيد . پيغمبر صلى الله عليه و آله فرمود : سوگند به آن خدايى كه جانم به دست قدرت او است ، كه هر آينه دنيا در نزد خدا خوارتر و بىمقدارتر است از اين بزغاله در نزد صاحبش » .\r\n1902 / 10 . على بن ابراهيم ، از على بن محمد قاسانى ، از آنكه او را ذكر كرده ، از عبداللَّه بن قاسم ، از امام جعفر صادق عليه السلام روايت كرده است كه فرمود : « چون خدا خير و خوبى را به بنده‌اى اراده فرمايد ، او را در دنيا بىرغبت گرداند ، و در امر دين او را دانشمند سازد ، و او را به عيب‌هاى دنيا بينا كند . و هر كه اينها به او عطا شود ، خير دنيا و آخرت به او عطا شده است » .\r\nو فرمود كه : « كسى حق را طلب نكرده به درى كه از بىرغبتى در دنيا بهتر باشد ، و آن ضدّ آن چيزى است كه دشمنان حق طلب كرده‌اند » .\r\nعرض كردم كه : فداى تو گردم ! اين از چيست ؟ فرمود كه : « از رغبت در دنيا » . و فرمود :\r\n« مگر از كسى كه بسيار صابر و صاحب كرم باشد » . و احتمال دارد كه معنى اين باشد كه آيا هيچ صبركننده‌اى نيست كه به واسطهء بىرغبتى در دنيا كريم باشد ؟ و ظاهر اين است كه اين معنى ظاهرتر باشد ؛ زيرا كه بعد از اين مىفرمايد : « پس جز اين نيست كه دنيا چند روزى است بسيار كم . و بدانيد كه حرام است بر شما كه مزهء ايمان را بيابيد ، تا وقتى كه در دنيا\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\nرغبت نداشته باشيد » .\r\nعبداللَّه مىگويد : و نيز شنيدم از امام جعفر صادق عليه السلام كه مىفرمود : « چون مؤمن خود را از دوستى دنيا خالى سازد ، بلند شود و شيرينى دوستى خدا را بيابد ، و در نزد اهل دنيا چنان باشد كه گمان برند كه ديوانه شده ، و جز اين نيست كه شيرينى دوستى خدا به آن گروه آميخته ، و به اين سبب به غير خدا مشغول نشده‌اند » .\r\nراوى مىگويد : و نيز از آن حضرت شنيدم كه مىفرمود : « به درستى كه دل چون صاف شود و خباثت نفسانى و رذائل شيطانى در آن نباشد ، زمين بر او تنگ گردد و قرار نگيرد ، تا از اين عالم به سوى عالم بالا بلند شود » .\r\n1903 / 11 . على ، از على بن محمد قاسانى ، از قاسم بن محمد ، از سليمان بن داود منقرى ، از عبدالرّزّاق بن همام ، از معمر بن راشد ، از زهرى - يعنى محمد بن مسلم بن شهاب - روايت كرده است كه گفت : از حضرت على بن الحسين - صلوات اللَّه عليهما - سؤال شد كه :\r\nكدام‌يك از عمل‌ها در نزد خداى عز و جل بهتر است ؟ فرمود كه : « بعد از معرفت خداى عز و جل و معرفت رسول خدا صلى الله عليه و آله ، هيچ عملى از بغض دنيا بهتر نيست . و به درستى كه آن را شعبه‌هاى بسيار باشد ، و معصيت‌ها را شعبه‌اى چند است ؛ پس اوّل چيزى كه خدا به آن نافرمانى شده ، تكبّر است ، و آن معصيتى است كه از شيطان سر زد ، در هنگامى كه از سجدهء آدم اباء و امتناع نمود و گردنكشى كرد و از جملهء كافران محسوب شد . و ديگر حرص است ، و آن معصيت آدم و حوّا است ، در هنگامى كه خداى عز و جل به ايشان فرمود كه :  « فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ »  « 1 » ( و در قرآن  « فَكُلا »  با فاء است ) يعنى : « پس بخوريد از هر جا كه خواهيد ، و به اين درخت نزديك مشويد و از آن مخوريد ، كه از جملهء ستمكاران بر خويش مىشويد » . حضرت فرمود : « پس ايشان چيزى را فرا گرفتند كه به آن احتياج نداشتند ، و به اين سبب حرص بر ذريّهء ايشان داخل شد تا روز قيامت . و بيان اين آن است كه ، بيشتر آن‌چه فرزند آدم طلب مىكند ، چيزى است كه به آن احتياج ندارد . بعد از آن ، حسد و بدخواهى مردم است ، و آن معصيت قابيل پسر آدم است ؛ زيرا كه ، بر هابيل برادر خويش حسد برد و او را كشت . بعد از آن ، دوستى زنان و دوستى دنيا و دوستى رياست و مهترى و دوستى\r\n\r\n\r\n","description":"","footnote":"\r\n( 1 ) . اعراف ، 19 .\r\n","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\nراحت [ ى 
  ] و دوستى سخن گفتن و دوستى علوّ و برترى و دوستى ثروت و بسيارى مال ، از آن متشعّب گرديد ؛ پس اينها هفت خصلت شدند كه همهء آنها در دوستى دنيا جمع گرديدند ، و لهذا پيغمبران و دانايان بعد از شناخت اين امر گفتند كه : دوستى دنيا ، سرِ همهء گناهان است .\r\nو دنيا دو قسم است : يكى دنياى بلاغ ، كه به قدر كفايت و رسانيدن است ؛ و ديگرى دنياى ملعون ، و آن دنيايى است كه به قدر كفاف افزون باشد » .\r\n1904 / 12 . على بن ابراهيم ، از پدرش ، از ابن‌ابىعمير ، از ابن‌بكير ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : به درستى كه در طلب كردن دنيا ، گزند رسانيدن است به آخرت . و در طلب كردن آخرت ، ضرر رسانيدن است به دنيا ؛ پس به دنيا ضرر برسانيد ؛ زيرا كه آن سزاوارتر است به ضرر رسانيدن به آن » .\r\n1905 / 13 . محمد بن يحيى ، از احمد بن محمد بن عيسى ، از على بن حكم ، از ابوايّوب خزّاز ، از ابوعبيدهء حذّاء روايت كرده است كه گفت : به خدمت امام محمد باقر عليه السلام عرض كردم كه : مرا حديث فرما به چيزى كه به آن منتفع شوم . فرمود كه : « اى ابوعبيده ! بسيار مرگ را ياد كن ؛ زيرا كه هيچ آدمى مرگ را بسيار ياد نكند ، مگر آنكه در دنيا بىرغبت شود » .\r\n1906 / 14 . از او ، از على بن حكم ، از حكم بن ايمن ، از داود ابزارى روايت است كه گفت :\r\nامام محمد باقر عليه السلام فرمود كه : « فرشته‌اى هست كه پيوسته ندا مىكند در هر روز ، كه اى فرزند آدم ! بِزاى از براى مردن ، و جمع كن از براى نيست شدن ، و بساز از براى ويران گشتن » ( چه عاقبت آنكه زاد ، مىميرد ، و آن‌چه جمع شده ، فانى مىشود ، و آن‌چه ساخته شده ، ويران مىگردد ) .\r\n1907 / 15 . از او ، از على بن حكم ، از عمر بن ابان ، از ابوحمزه ، از امام محمد باقر عليه السلام روايت است كه فرمود : « حضرت على بن الحسين - صلوات اللَّه عليهما - فرمود كه : دنيا ، بار بسته ، پشت به شما نموده ، و آخرت ، بار بسته ، رو به شما مىآيد . و هر يك از دنيا و آخرت را پسرانى چند هستند ؛ يعنى كسانى كه به هر يك از اينها منسوبند ؛ پس از جملهء پسران آخرت و اهل آن باشيد ، و از پسران دنيا و اهل آن مباشيد . و از جملهء زاهدان در دنيا باشيد كه در آخرت رغبت دارند . و به درستى كه زاهدان در دنيا ، زمين را فرش و خاك را فراش - يعنى رختخواب - خويش گردانيدند ، و آب را داروى خوشبو فرا گرفتند ، و به مقر امن جدايى از دنيا به غايت بريده شدند . و بدانيد كه هر كه به سوى بهشت مشتاق باشد ، از خواهش‌هاى\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\nنفس بگذرد و عشقش به آنها تمام شود . و هر كه از آتش جهنّم بترسد ، از محرّمات الهى باز گردد و رو به آن نرود . و هر كه در دنيا رغبت نداشته باشد ، مصيبت‌هاى دنيا بر او سهل و آسان باشد . به درستى كه خدا را بندگانى چند هستند كه در يقين به امور آخرت ، چون كسى هستند كه اهل بهشت را در بهشت مخلّد و جاويد ديده باشد ، و مانند كسى هستند كه اهل دوزخ را در دوزخ معذّب ديده باشد . بدىهاى ايشان مأمون است كه مردم از آنها ايمن و در امانند ، و دل‌هاى ايشان اندوهناك و نفس‌هاى ايشان با عفّت ، و حاجت‌هاى ايشان در غايت آسانى و خفّت . چند روز كمى صبر كردند ، پس به عاقبتِ نيكو كه خوشى و آسايش طولانى است منتقل شدند . امّا در شب مىايستند و پاىهاى خود را به صف مىكشند - يعنى جفت مىكنند - ، و قطرات آبِ ديده‌هاى ايشان بر رخسارهاى ايشان روان مىگردد ، و ايشان به سوى پروردگار خويش تضرّع و زارى مىنمايند و فرياد و استغاثه مىكنند ، و در آزادى تن و رهايى كردن خويش از آتش و قيد عذاب سعى و كوشش به جا مىآورند . و امّا در روز بردبارانى چندند ، دانايان و نيكان وپرهيزگاران كه در باريكى و لاغرى شباهت به تيرها دارند ، و خوف از عبادت ، ايشان را تراشيده ، و ناخن ترس ، صفحهء بدن ايشان را خراشيده است . آنكه به سوى ايشان نظر مىكند مىگويد كه : ايشان بيمارند ، و حال آنكه با ايشان هيچ دردى نيست و بيمارى ندارند ، يا مىگويد كه : ديوانه شده‌اند ، و اين گروه را امر عظيمى آميخته ، از ياد آتش جهنّم و آن‌چه در آن است » .\r\n1908 / 16 . از او ، از على بن حكم ، از ابوعبداللَّه مؤمن ، از جابر روايت است كه گفت : بر امام محمد باقر عليه السلام داخل شدم : فرمود كه : « اى جابر ! به خدا سوگند كه من محزون و اندوهناكم و دلم مشغول است » . عرض كردم : فداى تو گردم ! چه چيز تو را مشغول ساخته ؟ و چه دلت را اندوهناك گردانيده است ؟ فرمود كه : « اى جابر ! به درستى كه كسى كه خالصِ دين خدا ، كه صاف و بىغش باشد ، در دلش داخل شود ، دل او را رو گردان كند ، از آن‌چه غير خدا باشد . اى جابر ! دنيا چيست ؟ و چه اميدوارى به دنيا مىباشد ؟ آيا دنيا چيزى هست غير از طعامى كه آن را خورده‌اى ، يا جامه‌اى كه آن را پوشيده ، يا زنى كه به آن رسيده‌اى و با او جماع كرده‌اى ؟ اى جابر ! به درستى كه مؤمنان به سوى دنيا مطمئن نشدند به بقاى خويش در آن ، و از ورود و آمدن خويش در آخرت ايمنى ندارند . اى جابر ! آخرت ، خانه‌اى است كه آماده گرديده از براى آرام گرفتن ، و دنيا ، خانهء فنا و نيستى است ، و ليكن اهل دنيا ، اهل غفلت‌اند ،\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\nو گويا مؤمنانند كه دانشمندانند و اهل انديشه و پندند ، كه آن‌چه به گوش‌هاى خويش شنيدند ، ايشان را از ذكر خدا - جلّ اسمه - كر نساخت ، و آن‌چه را كه ديدند به چشم‌هاى خويش از آرايش دنيا ، ايشان را از ياد خدا كور نگردانيد ؛ پس به ثواب آخرت رستگارى يافتند ، چنان كه به اين علم و دانش رستگار شدند . و بدان اى جابر ! كه صاحبان تقوى ، اخراجات ( وهزينه‌هاى ) ايشان از همهء اهل دنيا آسان‌تر است ، و يارى ايشان ، تو را از اهل دنيا بيشتر . حاجت خويش را ذكر مىكنى ، پس تو را يارى مىكنند ، و اگر فراموش نمايى ، به خاطرت مىآورند ، و به امر خدا بسيار سخن گويند ، و بر سر امر خدا به غايت ايستادگى داشته باشند و آن را محافظت نمايند . دوستى خود را به دوستى پروردگار خويش بريدند ، و به جهت طاعت پادشاه و مالك خويش از دنيا وحشت به هم رسانيدند ، و به سوى خداى عز و جل و به دوستى آن جناب به دل‌هاى خويش نظر نمودند ، و دانستند كه آن جناب كسى است كه بايد هر كسى به سوى او نظر كند ، به جهتِ شأن بزرگى كه دارد ؛ پس دنيا را فرود آور ، مانند منزلى كه در آن فرود آمدى ، بعد از آن بار بربستى و از آن كوچ كردى ، يا مانند مالى كه آن را در خواب خويش يافتى ، بعد از آن بيدار شدى و از آن مال چيزى با تو نيست . و من اين را از برايت مثل نزدم ، مگر از براى آنكه دنيا در نزد اهل لبّ و صاحبان مغز كه قشرى نيستند ، و خداوندِ علم و معرفت به خدا ، چون برگشته از سايه‌ها است « 1 » . اى جابر ، پس محافظت كن آن‌چه را كه خداى عز و جل رعايت آن را از تو خواسته از دين و حكمت خويش . و البتّه سؤال مكن از آن‌چه از براى تو در نزد او است از روزى ، و ليكن سؤال كن آن‌چه را كه از براى او است در نزد تو از طاعت ، تا تو را بر اداى آن توفيق دهد » . ( و عبادت احتمال غير از اين معنى نيز دارد ، و ليكن آن‌چه مذكور شد ظاهرتر است ) .\r\nتتمّهء حديث آنكه حضرت به جابر مىفرمايد : « پس اگر دنيا به وضعى ديگر باشد ، غير از آن‌چه من از برايت وصف كردم ، منتقل شو از آن و برو به خانهء آنكه رضاجويى مىكند و آشتى مىطلبد - يعنى آخرت - » . چه هر يك از اهل دنيا و آنكه به آن ميل دارد ، در روز قيامت رضاجويى مىكند و آشتى مىطلبد ، و هر چند كه مقصود ايشان به عمل نيايد . و حضرت مىفرمايد : « پس به جان خودم سوگند كه بسا كسى هست كه حريص است در كارى ، كه در\r\n\r\n\r\n","description":"","footnote":"\r\n( 1 ) . يعنى دنيا نزد خردمند مانند سايه‌اى در حال زوال است .\r\n","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\nهنگامى كه بر او وارد شده ، به واسطهء آن بدبخت شده . و بسا كسى هست كه امرى را ناخوش دارد ، و در هنگامى كه بر او وارد شده ، به سبب آن نيك‌بخت گرديده ، و اين است معنى قول خداى عز و جل  « وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ »  « 1 » ؛ يعنى : « و نيز گردانيدن دولت و عشرت و نكبت و عسرت در ميان مردمان ، از براى آن است كه پاك و پاكيزه گرداند خدا آنان را كه ايمان آورده‌اند ، و كافران را نيست سازد و هلاك گرداند » .\r\n1909 / 17 . از او ، از على بن حكم ، از موسى بن بكر ، از امام موسى كاظم عليه السلام روايت است كه فرمود : « ابوذر گفت كه : خدا دنيا را از جانب من مذمّت جزا دهد ، بعد از دو گرده از نان جو كه به يكى از آنها چاشت كنم و به ديگرى شام كنم ، و بعد از دو جامهء پشمينه كه يكى را لنگ و ديگرى را ردا گردانم » .\r\n1910 / 18 . و از او ، از على بن حكم ، از مثنّى ، از ابوبصير ، از امام جعفر صادق عليه السلام روايت است كه فرمود : « ابوذر در خطبهء خويش مىگفت كه : اى جويندهء علم ! گويا چيزى از دنيا هيچ نبوده ، مگر آن‌چه خوبِ آن نفع بخشد ، و بدِ آن ضرر رساند ، مگر كسى كه خدا او را رحم كند . اى جويندهء علم ! هيچ‌يك از اهل و مال ، تو را از نفس تو مشغول نسازند كه به كار خويش نپردازى . تو در روزى كه از ايشان جدا مىشوى ، مانند ميهمانى هستى كه در ميان ايشان شب را به روز آورده باشى ، و بعد از آن صبح كردى ، و از ايشان درگذشتى و به سوى غير ايشان رفتى . و دنيا و آخرت چون منزلى است كه از آن به غير آن منتقل كردى ، ما بين مردن و زنده شدن و برانگيخته شدن از قبرها . نيست مرگ مانند خوابكى كه آن را به عمل آورى و در آن بخوابى ؛ پس از آن خواب ، بيدار شوى . اى جويندهء علم ! از براى ايستادن خويش در نزد خداى عز و جل عمل خير را پيش دار ؛ زيرا كه تو به عمل خويش مثاب و مأجور خواهى بود .\r\nاى جويندهء علم ! چنان كه مىكنى جزا داده مىشوى » .\r\n1911 / 19 . چند نفر از اصحاب ما روايت كرده‌اند ، از احمد بن محمد بن خالد ، از قاسم بن يحيى ، از جدّش حسن بن راشد ، از امام جعفر صادق عليه السلام كه فرمود : « رسول خدا صلى الله عليه و آله فرمود :\r\nمرا با دنيا چه كار ؟ ! و من و دنيا با هم چه مناسبت داريم ؟ ! جز اين نيست كه داستان من چون داستان سواره‌اى است كه در روز بسيار گرمى درختى از برايش نمودار شود ؛ پس در زير آن\r\n\r\n\r\n","description":"","footnote":"\r\n( 1 ) . آل عمران ، 141 .\r\n","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\nدرخت قيلوله كند ، بعد از آن برود و آن درخت را وا گذارد » .\r\n1912 / 20 . على بن ابراهيم ، از محمد بن عيسى ، از يحيى بن عقبهء ازدى ، از امام جعفر صادق عليه السلام روايت كرده است كه فرمود : « حضرت ابوجعفر عليه السلام فرمود كه : داستان حريص بر دنيا ، چون داستان كرم ابريشم است كه هر چه بيشتر بر خود مىپيچيد ، دوريش از بيرون آمدن بيشتر باشد ، تا آنكه از روى غم و اندوه بميرد » . يحيى مىگويد : و نيز حضرت صادق عليه السلام فرمود كه : « در آن‌چه لقمان پسر خويش را به آن پند داد اين بود كه : اى فرزند عزيز من ! به درستى كه مردمانِ پيش از تو ، از براى فرزندان خود جمع كردند ؛ پس آن‌چه جمع كردند ، و آنكه آن را برايش جمع كردند ، هيچ‌يك نماندند . و نيستى تو ، مگر بندهء اجير شده ، كه خدا تو را اجير و مزدور خود گردانيده ، تا از براى او كار كنى . و به كارى مأمور شده‌اى ، و بر آن به مزدى وعده داده شده‌اى ؛ پس كار خود را تمام كن و مزد خويش را تمام بگير . و در اين دنيا به منزلهء گوسفندى مباش كه در كشت سبزى افتد ، پس بخورد تا فربه شود ، بعد از آن مرگش ، در نزد فربه شدنش باشد ؛ چه گوسفند چون فربه شد ، او را سر مىبرند . و لكن دنيا را به منزلهء پلى قرار داده كه بر روى نهرى بسته باشد كه تو بر بالاى آن بگذرى ، و آن را بگذارى ، و تا آخر دهر و عمر خويش به سوى آن باز نگردى . دنيا را خراب بگذار و تعمير مكن آن را ؛ زيرا كه تو مأمور به عبادت آن نشده‌اى . و بدان كه زود باشد كه تو در فردا سؤال شوى ، چون در نزد خداى عز و جل بايستى ، از چهار چيز : يكى جوانى خويش ، كه آن را در چه چيز كهنه گردانيدى و به پيرى رسانيدى ؛ دويم عمر خويش را ، كه آن را در چه چيز فانى و تمام كردى ؛ سيم و چهارم از مال خويش ، كه آن را از چه راه كسب كردى و پيدا نمودى ؟ و در چه مصرف آن را صرف كردى ؟ پس از براى اين امر آماده شو و از برايش جوابى را آماده كن . و اندوه مخور بر آن‌چه از دنيا تو را فوت شود ؛ زيرا كه ، كمى از دنيا ، پيوسته باقى نباشد و دوامى ندارد ، و بسيارِ آن از بلايش ايمن نمىتوان بود ؛ پس آن‌چه را كه باعث حفظ و نگاهدارى تو است فرا گير ، و در كار خويش جد و جهد به عمل آور ، و پرده را از روى خويش زائل كن ، و متعرّض نيكى پروردگار خود شو ، و توبه را در دل خود تازه كن ، و در هنگام فراغِ خويش ، دامن همّت را بر زن و شتاب كن و كوشش به جا آور ، پيش از آنكه به جانب تو قصد شود ، و فضاى تو گذارده شود ، و حيلوله و منع واقع شود در ميان تو و آن‌چه مىخواهى » ( يعنى پيش از مردن ) .\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n1913 / 21 . على بن ابراهيم ، از پدرش ، از ابن‌محبوب ، از بعضى از اصحاب خويش ، از ابن‌ابىيعفور روايت كرده است كه گفت : شنيدم از امام جعفر صادق عليه السلام كه مىفرمود : « در آن‌چه خداى عز و جل با موسى عليه السلام به آن راز فرمود اين بود كه : اى موسى ! ميل مكن به سوى دنيا ، مانند ميل كردن ستمكاران ، و مثل ميل كردن كسى كه آن را پدر و مادر خويش گردانيده باشد .\r\nاى موسى ! اگر تو را به خودت وا گذارم كه خود متوجّه باشى ، در آن هنگام ، دوستى دنيا و آرايش و به جهت آن از مال و منال ، بر تو غالب شود . اى موسى ! با اهل خير و خوبى در خوبى رغبت كن به طور مغالبه ، كه نگذارى كه بر تو پيشى گيرد ، و تو ايشان را به سوى آن پيشى گير ؛ زيرا كه خير و خوبى مانند نام آن است . و ترك كن از دنيا آن‌چه را كه با تو از آن بىنيازى حاصل است . و بايد كه چشمت نگاه نكند به سوى هر فريفتهء به دنيا ، و آنكه به خود وا گذاشته شده . و بدان كه هر فتنه‌اى آغاز آن دوستى دنيا است . و بر كسى به بسيارى مال غبطه مبر و حسرت او مخور ؛ زيرا كه با بسيارى مال ، گناهان بسيار مىشود ، به جهت حقوق واجبى كه در مال مىباشد . و البتّه بر كسى غبطه مبر به خوشنودى مردم از وى ، تا بدانى كه خدا از او خشنود است . و البتّه بر آفريده‌اى غبطه مبر به آنكه مردم او را اطاعت مىكنند ؛ زيرا كه اطاعت كردن مردمان براى او ، و پيروى كردن ايشان او را ، بر امرى كه حق نباشد ، سبب هلاكت است از براى او ، و از براى آنكه او را پيروى نموده است » .\r\n1914 / 22 . على بن ابراهيم ، از پدرش ، از عبداللَّه بن مغيره ، از غياث بن ابراهيم ، از امام جعفر صادق عليه السلام روايت كرده است كه فرمود : « در كتاب على عليه السلام مذكور است كه : جز اين نيست كه داستان دنيا ، چون داستان مار است كه بدن آن و آن‌چه دست به آن مىرسد بسيار نرم است ، و در اندران آن زهرى است به غايت كشنده ، و مرد عاقل از آن مىترسد و پرهيز مىكند ، و كودك جاهل با نهايت شوق به سوى آن ميل مىنمايد » .\r\n1915 / 23 . على بن ابراهيم ، از محمد بن عيسى ، از يونس ، از ابوجميله روايت كرده است كه گفت : امام جعفر صادق عليه السلام فرمود كه : « اميرالمؤمنين صلوات‌اللَّه عليه به سوى بعضى از اصحاب خويش نوشت و او را پند مىداد كه : تو را و خويش را وصيّت مىكنم به پرهيز كردن و ترسيدن از خدا ، آن كه نافرمانى او روا نباشد ، و از غير او اميدوارى نيست ، و بىنيازى به هم نرسد ، مگر به واسطهء او ؛ زيرا كه هر كه از خدا بپرهيزد ، عزّت يابد و قوّت به هم رساند ، و سير و سيراب گردد ، و عقلش از اهل دنيا بلند شود ؛ پس تنش با اهل دنيا باشد ، و دل و عقلش\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\nآخرت را ببيند ، و به روشنى دل خويش ، فرو نشاند آن‌چه را كه چشمهايش ديده از دوستى دنيا . و حرام آن را پليد داند و به آن ميل نكند ، و از آن‌چه شبهه‌ناك باشد دورى نمايد . و به خدا سوگند كه به حلال صاف كه غبار كدورت شبهه بر آن ننشسته باشد ، بدن خود را ضرر رساند ، و از آن نيز نخورد ، مگر آن‌چه او را چاره‌اى از آن نباشد ؛ از نان پاره‌اى كه پشت خود را به آن سخت كند ، و جامه‌اى كه عورت خويش را به آن بپوشاند . و پنهان كند از ستبرتر و درشت‌ترينِ آن‌چه بيابد و از برايش ميسّر شود . و در آن‌چه او را از آن چاره‌اى نباشد ، او را عميد و اميدى نباشد ؛ پس اعتماد و اميدش بر خدا كه آفرينندهء چيزها است واقع شود ، و جد و جهد كند و سعى و كوشش بليغى به جا آورد ، و بدن خود را در تعب و رنج اندازد ، تا آنكه استخوان‌هاى دنده‌اش ظاهر و نمايان شود ، و چشمهايش در سرش فرود رود . بعد از آن خدا او را بدل اين ، يك نوع قوّتى در بدن ، و يك قسم شدّتى در عقلش عطا كند ، و آن‌چه از براى او ذخيره فرمود در آخرت ، از اين بيشتر است ؛ پس دنيا را ترك كن ؛ زيرا كه دوستى دنيا كور و كر و گنگ مىگرداند ، و گردن‌ها را ذليل و رام مىسازد ؛ پس آن‌چه را كه از عمرت باقى مانده درياب ، و مگو كه فردا يا پس‌فردا چنين خواهم كرد ؛ زيرا كه كسانى كه پيش از تو بوده‌اند هلاك نشدند ، مگر به سبب ايستادگى ايشان بر سر آرزوها ، و وپس‌انداختن كارها ، تا آنكه عذاب خدا بر ايشان وارد شد ناگاه ، و ايشان بىخبران بودند ؛ پس ايشان را بر بالاى چوب‌هاى جنازه گذاشتند ، و به سوى قبرهاى تاريك و تنگ خويش نقل كردند ، و فرزندان و كسانى كه داشتند ايشان را وا گذاشتند ؛ پس از همهء جهانيان بريده شو ، و به سوى درِ خدا بگريز ، و پناه بَر با دل بازگردانيده به سوى آن جناب ، از وا گذاشتن دنيا ، و عزم و دلبستگى كه در آن شكستگى و بريدگى نباشد . ( و احتمال دارد كه معنى اين باشد كه هر كه دنيا را ترك كند و دل بر ترك آن ببندد ، شكستگى و بريدگى در او نباشد ) . خدا ما و تو را بر طاعت خويش يارى نمايد ، و خدا ما و تو را از براى رضاى خويش توفيق دهد » .\r\n1916 / 24 . على بن ابراهيم ، از پدرش ، از عبداللَّه بن مغيره و غير او ، از طلحة بن زيد ، از امام جعفر صادق عليه السلام روايت كرده است كه فرمود : « داستان دنيا چون داستان آب دريا است ، كه تشنه هر چه از آن بنوشد ، تشنگىاش بيفزايد ، تا آنكه او را بكشد » .\r\n1917 / 25 . حسين بن محمد ، از معلىّ بن محمد ، از وشّاء روايت كرده است كه گفت :\r\nشنيدم از امام رضا عليه السلام كه مىفرمود : « عيسى بن مريم به حوّاريان فرمود كه : اى فرزندان\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\nيعقوب ! اندوه مخوريد بر آن‌چه از شما فوت شده از دنيا ، چنانچه اهل دنيا اندوه نمىخورند بر آن‌چه از ايشان فوت شود از دينِ ايشان ، هرگاه به دنياى خويش برسند و آن را بيابند » .\r\nباب\r\n\r\n62 . باب\r\n1918 / 1 . حسين بن محمد اشعرى ، از معلىّ بن محمد ، از حسن بن على وشّاء ، از عاصم بن حميد ، از ابوعبيده ، از امام محمد باقر عليه السلام روايت كرده است كه فرمود : « به درستى كه خداى عز و جل مىفرمايد كه : سوگند ياد مىكنم به عزّت و جلال و بزرگى و برترى و رفعت مكان خويش ، كه هيچ بنده‌اى خواهش و امر مرا بر خواهش خود برنگزيند ، مگر آنكه پيشه‌اى او را بر او به قدر كفاف قرار دهم ، و چنان كنم كه از براى قوت او بس باشد . و روزى او را در ضمن آسمان‌ها و زمين قرار دهم ، يا آنها را ضامن روزى او گردانم ، و از برايش از پس تجارت هر تاجرى باشم » . و ظاهر اين است كه مراد اين باشد كه ، آن‌چه به هر تاجرى مىرسد از نفع ، به او مىرسانم .\r\n1919 / 2 . محمد بن يحيى ، از احمد بن محمد ، از ابن‌محبوب ، از علاء بن رزين ، از ابن‌سنان ، از ابوحمزه ، از امام محمد باقر عليه السلام روايت كرده است كه فرمود : « خداى عز و جل فرموده است كه : سوگند ياد مىكنم به عزّت و جلال و بزرگى و نيكويى و زيبايى و برترى رفعت خويش ، كه هيچ بندهء مؤمنى خواهش مرا بر خواهش خويش برنگزيند در باب چيزى از امر دنيا ، مگر آنكه بىنيازى او را در خودش قرار دهم ، كه به هيچ‌كس احتياج نداشته باشد ، و همّت او را در امر آخرتش مقصود گردانم ، كه مشغول و مبتلى به امور دنيا نباشد ، و روزى او را در ضمن آسمان‌ها و زمين قرارداد كنم ، كه از هر جا به او برسد ، و از برايش از پس تجارت هر تاجرى باشم » به آن معنى كه در حديث پيش گذشت .\r\nباب در بيان قناعت\r\n\r\n63 . باب در بيان قناعت « 1 »\r\n1920 / 1 . محمد بن يحيى ، از احمد بن محمد بن عيسى ، از محمد بن سنان ، از عمّار بن مروان ، از زيد شحّام ، از عمرو بن هلال روايت كرده است كه گفت : امام محمد باقر عليه السلام فرمود كه : « بپرهيز از آنكه ديده‌ات بنگرد به كسى كه از تو بالاتر است . و كافى است آن‌چه\r\n\r\n\r\n","description":"","footnote":"\r\n( 1 ) . و آن راضى شدن است به اندك و زياد نخواستن ، و راضى شدن به هر چه باشد . ( مترجم )\r\n","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\nخداى عز و جل به پيغمبر خود صلى الله عليه و آله فرموده كه : و  « فَلا تُعْجِبْكَ أَمْوالُهُمْ وَ لا أَوْلادُهُمْ »  « 1 » ( و در قرآن ( فَلا ) با فاء است ، و در موضعى كه با واو است ،  ( وَ أَوْلادُهُمْ )  ، بدون لا است ) يعنى : « پس بايد كه متعجّب نسازد تو را و به شگفت نياورد مال‌هاى ايشان - يعنى منافقان - ، و نه فرزندان ايشان » . و فرمود كه :  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا »  « 2 » ؛ يعنى :\r\n« و باز مگشا نظر هر دو چشم خود را به سوى آن‌چه بهره‌مند گردانيديم به آن صنف‌ها را از ايشان ، در حالى كه به جهت و آرايش زندگى دنيا است » . و حضرت فرمود : « پس اگر به جهت اين ، چيزى در دلت داخل شود ، زندگى رسول خدا صلى الله عليه و آله را به ياد آور ، كه قوت آن حضرت غير از نان جو چيزى نبود ، و حلوا و شيرينى آن حضرت منحصر بود در خرما ، و هيزمش نبود ، مگر شاخ درخت خرماى خشكيده ، چون آن را مىيافت و از برايش دست به هم مىداد ، و اگر نمىيافت ، آن هم نبود » .\r\n1921 / 2 . حسين بن محمد بن عامر روايت كرده است ، از معلىّ بن محمد و على بن محمد ، از صالح بن ابىحمّاد و هر دو ، از وشّاء ، از احمد بن عائذ ، از ابوخديجه سالم بن مكرّم ، از امام جعفر صادق عليه السلام كه فرمود : « رسول خدا صلى الله عليه و آله فرمود : هر كه از ما سؤال كند ، به او عطا مىكنيم ، و هر كه بىنيازى جُويد ، خدا او را بىنياز گرداند » .\r\n1922 / 3 . محمد بن يحيى ، از احمد بن محمد بن عيسى ، از حسن بن محبوب ، از هيثم بن واقد ، از امام جعفر صادق عليه السلام روايت كرده است كه فرمود : « هر كه به اندك از اسباب زندگانى از خدا خشنود باشد ، خدا به اندك از عمل خير از او راضى شود » .\r\n1923 / 4 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از عبداللَّه بن قاسم ، از عمرو بن ابىالمقدام ، از امام جعفر صادق عليه السلام كه فرمود : « در تورات نوشته است كه : اى فرزند آدم ! به هر وضع و كيفيّتى كه خواهى باش ، چنان كه مىكنى ، جزا داده مىشوى . هر كه به كمى از روزى راضى باشد از خدا ، خدا اندكى از عمل را از او بپذيرد ، و هر كه به كمى از حلال راضى باشد ، مؤنتش [ / هزينه‌اش 
  ] سبك گردد ، و طلب كردن روزيش پاك و پاكيزه باشد ، يا كسبش بركت به هم رساند ، و از حدّ نافرمانى خدا بيرون رود » .\r\n1924 / 5 . على بن ابراهيم ، از محمد بن عيسى ، از محمد بن عرفه ، از ابوالحسن حضرت\r\n\r\n\r\n","description":"","footnote":"\r\n( 1 ) . توبه ، 55 .\r\n( 2 ) . طه ، 131 .\r\n","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\nامام رضا عليه السلام روايت كرده است كه فرمود : « هر كه از روزى او را قانع نكند ، مگر آن‌چه بسيار باشد ، كفايت نكند او را از عمل ، مگر آنكه بسيار باشد ، و هر كه اندكى او را از روزىاى كفايت كند ، اندكى از عمل خير او را كفايت كند » .\r\n1925 / 6 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « اميرالمؤمنين عليه السلام مىفرمود كه : اى فرزند آدم ! اگر چنانى كه از دنيا مىخواهى آن‌چه تو را كفايت كند ، كمتر چيزى كه در آن است ، تو را كفايت مىكند . و اگر چنانى كه نمىخواهى ، مگر آن‌چه تو را كفايت نكند ، آن‌چه در آن است ، تو را كفايت نخواهد كرد » .\r\n1926 / 7 . محمد بن يحيى ، از محمد بن حسين ، از عبدالرحمان بن محمد اسدى ، از سالم بن مكرّم ، از امام جعفر صادق عليه السلام روايت كرده است كه فرمود : « حال مردى از اصحاب پيغمبر صلى الله عليه و آله بسيار سخت و پريشان شد . زن آن مرد به وى گفت كه : كاش به خدمت رسول خدا صلى الله عليه و آله مىرفتى و از آن حضرت چيزى طلب مىكردى ! پس آن مرد به خدمت پيغمبر صلى الله عليه و آله آمد ، و چون پيغمبر صلى الله عليه و آله او را ديد ، فرمود كه : هر كه از ما چيزى خواهد ، به او مىدهيم ، و هر كه بىنيازى جويد ، خدا او را بىنياز گرداند . آن مرد گفت كه : از اين سخن غير مرا قصد ندارد و مقصود آن حضرت منم . بعد از آن ، به سوى زنش برگشت و او را اعلام كرد . زنش گفت كه :\r\nرسول خدا صلى الله عليه و آله انسان است ؛ يعنى معلوم نيست كه اين امر را بداند ؛ زيرا كه اين غيب است ، و چون چنين است او را اعلام كن ؛ پس آن مرد دوباره به خدمت حضرت آمد ، و چون رسول خدا صلى الله عليه و آله او را ديد ، فرمود كه : هر كه از ما سؤال كند ، به او عطا مىكنيم ، و هر كه بىنيازى جويد ، خدا او را بىنياز گرداند . تا آنكه آن مرد سه مرتبه چنين كرد . بعد از آن رفت و تبرتيشه‌اى را از كسى به عاريت گرفت و به كوه آمد ، و بر آن بالا رفت و قدرى هيزم كند ؛ پس آن را آورد و فروخت به نيم مدّ « 1 » [ حدود 375 گرم 
  ] از آرد ، به خانه برگشت و آن را خورد . و در فردا رفت و بيش از آن‌چه در روز اوّل آورده بود هيزم آورد ، و پيوسته كار مىكرد و جمع\r\n\r\n\r\n","description":"","footnote":"\r\n( 1 ) . و مدّ ، - به ضمّ ميم و تشديد دال - صد و پنجاه و سه مثقال و نيم مثقال صيرفى است . و بنابراين بهاى هيزمش‌هفتاد و شش مثقال و سه چهار يك مثقال آرد بود . ( مترجم )\r\n","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\nمىنمود تا آنكه تبر تيشه‌اى را خريد . بعد از آن ، جمع كرد تا آنكه دو كنيز و يك غلام خريد .\r\nبعد از آن ، مالش بسيار شد ، تا آنكه توانگر گرديد ؛ پس به خدمت پيغمبر صلى الله عليه و آله آمد ، و آن حضرت را اعلام كرد كه چگونه آمده بود كه از آن حضرت چيزى طلب كند ، و چگونه از پيغمبر صلى الله عليه و آله شنيده بود . پيغمبر صلى الله عليه و آله فرمود كه : با تو گفتم كه هر كه از ما سؤال كند ، به او عطا مىكنيم ، و هر كه بىنيازى جويد ، خدا او را بىنياز گرداند » .\r\n1927 / 8 . چند نفر از اصحاب ما روايت كرده‌اند ، از احمد بن محمد بن خالد ، از على بن حكم ، از حسين بن فرات ، از عمرو بن شمر ، از جابر ، از امام محمد باقر عليه السلام كه فرمود :\r\n« رسول خدا صلى الله عليه و آله فرمود كه : هر كه خواهد كه بىنيازترين مردم باشد ، بايد كه اعتمادش بر آن‌چه در دست قدرت خدا است ، بيشتر باشد از اعتمادش به آن‌چه در دست غير آن جناب است » ( يعنى به غير خدا اصلًا اعتماد نداشته باشد ) .\r\n1928 / 9 . از او ، از ابن‌فضّال ، از عاصم بن حميد ، از ابوحمزه ، از امام محمد باقر يا امام جعفر صادق عليهما السلام روايت است كه فرمود : « هر كه قناعت كند به آن‌چه خدا او را روزى كرده ، از جملهء بىنيازترين مردمان است » .\r\n1929 / 10 . از او ، از ابن‌فضّال ، از ابن‌بكير ، از حمزة بن حمران روايت است كه گفت :\r\nمردى به خدمت امام جعفر صادق عليه السلام شكايت كرد كه طلب مىكند و به مطلوب خويش مىرسد ، و قناعت نمىكند ، و نفسش با او منازعه مىنمايد و او را مىدارد بر اينكه برود به سوى آن‌چه از آن بيشتر است . و عرض كرد كه : چيزى به من تعليم كن كه به آن منتفع شوم .\r\nحضرت صادق عليه السلام فرمود كه : « اگر آن‌چه تو را بس باشد ، تو را بىنياز مىگرداند ، پست‌ترين آن‌چه در آن است ، تو را بىنياز مىگرداند ، و اگر چنان باشد كه آن‌چه تو را بس باشد ، تو را بىنياز نگرداند ، همهء آن‌چه در آن است ، تو را بىنياز نمىگرداند » .\r\n1930 / 11 . از او ، از چند نفر از اصحاب ما ، از حنان بن سدير روايت است كه آن را مرفوع ساخته و گفته است كه اميرالمؤمنين عليه السلام فرمود كه : هر كه راضى باشد از دنيا به آن‌چه او را مجزى و كافى باشد ، كمترين آن‌چه در آن است او را بس باشد ، و هر كه از دنيا به آن‌چه او را كافى باشد ، راضى نباشد ، در آن چيزى نباشد كه او را بس باشد .\r\n\r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n\r\nباب در بيان كفاف\r\n\r\n64 . باب در بيان كفاف « 1 »\r\n1931 / 1 . على بن ابراهيم ، از پدرش ، از چندين نفر ، از عاصم بن حميد ، از ابوعبيدهء حذّاء روايت كرده است كه گفت : شنيدم از امام محمد باقر عليه السلام كه مىفرمود : « رسول خدا صلى الله عليه و آله فرمود كه : خداى عز و جل فرموده كه : از جملهء خوشحال‌ترين دوستان من در نزد من ، و آنكه مردم بيشتر بايد بر او غبطه برند ، مردى است كه ميان پشتش سبك باشد ( و اين كنايه است از آنكه مال و عيالش بسيار نباشد كه پشت او را سنگين كرده باشند . و بنابر بعضى از نسخ كافى ، مردى است كه حالش به دشوارى و درويشى گذرد در زندگانى دنيا ) ، و صاحب بهره و بخت باشد از نماز ، و عبادتِ پروردگار خويش را در پنهانى نيكو كند ، و در ميان مردم گمنام باشد ، و روزى خود را به قدر كفاف قرار داده و بر آن صبر كند ، و مرگ به سوى او بشتابد ، و ميراثش كم و گريه‌كنندگان بر او اندك باشند » .\r\n1932 / 2 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود : خوشا حال كسى كه مسلمان باشد و اسباب زندگانىاش به قدر كفاف باشد » .\r\n1933 / 3 . نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : بار خدايا ! محمد و آل‌محمد و آنكه محمد و آل‌محمد را دوست دارد ، عفّت ، و به قدر كفاف روزى كن ، و آنكه محمد و آل‌محمد را دشمن دارد ، مال و فرزندان روزى كن » .\r\n1934 / 4 . چند نفر از اصحاب ما روايت كرده‌اند ، از احمد بن محمد بن خالد ، از يعقوب بن يزيد ، از ابراهيم بن محمد نوفلى كه آن را مرفوع ساخته به سوى حضرت على بن الحسين عليهما السلام كه فرمود : « رسول خدا صلى الله عليه و آله به شترچرانى گذشت ؛ پس كسى را فرستاد كه از او شير طلب كند . شترچران گفت كه : امّا آن‌چه در پستان‌هاى شتر است ، شربت بامدادى اين قبيله است كه در بامداد مىنوشند ، و امّا آن‌چه در ظرف‌هاى ما است ، شراب شبانگاهى\r\n\r\n\r\n","description":"","footnote":"\r\n( 1 ) . و كفاف - به فتح كاف - ، آن قدر قوت است كه بس باشد و مانند [ اين چنين 
  ] چيزى ، و امّا كفاف - به كسر كاف - : گرداگرد چيزى و دامن‌هاى ريگ پشت‌ها و دامن‌هاى پيراهن‌ها است و آن ، در اين مقام ، درست نيست و مناسبتى با آن‌چه عقد باب از براى آن شده ، ندارد . و ليكن آن‌چه در فارسى مشهور شده ، كفاف به كسر كاف است . ( مترجم )\r\n","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\nايشان است . بعد از آنكه فرستاده خبر آورد ، رسول خدا صلى الله عليه و آله فرمود : بار خدايا ! مال و فرزند او را بسيار گردان . بعد از آن به گوسفندچرانى گذشت ، و كسى را به سوى آن شبان فرستاد كه از او شير طلب كند ؛ پس شبان آن‌چه را كه در پستان‌هاى گوسفندان بود ، از براى او دوشيد ، و آن‌چه شير در ظرفش بود ، در ظرف رسول خدا صلى الله عليه و آله سرنگون كرد و در آن ريخت ، و آن را با يك گوسفند به خدمت رسول خدا صلى الله عليه و آله فرستاد و گفت كه : اينك ، آن چيزى است كه در نزد ما بود ، و اگر خواسته باشى زيادتر به تو دهيم ، تو را زيادتر مىدهيم » . حضرت فرمود كه : « پس رسول خدا صلى الله عليه و آله فرمود : بار خدايا ! او را به قدر كفاف روزى ده . بعضى از اصحاب پيغمبر صلى الله عليه و آله به آن حضرت عرض كرد كه : يا رسول اللَّه ! از براى آنكه تو را رد كرد ، دعا كردى به دعايى كه ما همه آن را دوست مىداريم و مىخواهيم ، و دعا كردى از براى آنكه حاجتت را روا كرد ، به دعايى كه ما همه آن را ناخوش داريم و نمىخواهيم . رسول خدا صلى الله عليه و آله فرمود : به درستى كه آن‌چه كم باشد و كفايت كند ، بهتر است از آن‌چه بسيار باشد و اين كس را مشغول گرداند .\r\nبار خدايا ! محمد و آل‌محمد را به قدر كفاف روزى ده » .\r\n1935 / 5 . از او ، از پدرش ، از ابوالبخترى ، از امام جعفر صادق صلى الله عليه و آله روايت است كه فرمود :\r\n« به درستى كه خداى عز و جل مىفرمايد كه : بندهء مؤمن من اندوهناك مىشود اگر نفقه را بر او تنگ كنم ، و حال آنكه آن تنگ‌گيرى او را به من نزديك‌تر مىگرداند ، و بندهء مؤمن من شاد مىشود اگر بر او توسعه و گشادى دهم و روزى او را فراخ گردانم ، با آنكه آن توسعه او را از من دور تر مىگرداند » .\r\n1936 / 6 . حسين بن محمد از احمد بن اسحاق ، از بكر بن محمد ازدى ، از امام جعفر صادق عليه السلام روايت كرده است كه فرمود : « خداى عز و جل فرموده است كه : از جملهء خوشحال‌ترين دوستان من در نزد من ، و آنكه مردم بيشتر بايد بر او غبطه برند ، بندهء مؤمنى است كه صاحب بهره و بخت باشد ، از صلاح و شايستگى و عبادت پروردگار . خويش را نيكو كند ، و خدا را در نهانى عبادت كند ، و در ميان مردم گمنام باشد كه به انگشتان به سويش اشاره نشود و انگشت‌نما نباشد ، و روزيش به قدر كفاف باشد و بر آن صبر كند ، و مرگ او را بشتاباند و ميراثش كم و گريه‌كنندگان بر او اندك باشند » .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\nباب در بيان تعجيل و شتافتن در فعل خير و كردار نيك . . .\r\n\r\n65 . باب در بيان تعجيل و شتافتن در فعل خير و كردار نيك ، يا كردن آن‌چه نيكو باشد\r\n1937 / 1 . محمد بن يحيى ، از احمد بن محمد بن عيسى ، از على بن نعمان روايت كرده است كه گفت : حديث كرد مرا حمزة بن حمران و گفت كه : شنيدم از امام جعفر صادق عليه السلام كه مىفرمود : « چون يكى از شما كار خوبى را قصد كند كه به جا آورد ، بايد كه آن را به تأخير نيندازد ؛ زيرا كه بنده بسا است كه نماز را به جا مىآورد ، يا روزى را روزه مىگيرد ، پس به او گفته مىشود كه : بعد از اين ، آن‌چه خواهى بكن ، كه تو آمرزيده شدى » .\r\n1938 / 2 . از او ، از على بن حكم ، از ابوجميله روايت است كه گفت ، امام جعفر صادق عليه السلام فرمود كه : « روز خويش را به خوبى بگشاييد و آغاز كنيد ، و در اوّل آن عمل خيرى را بر حافظان اعمال خويش املاء كنيد ( و به زبان قلم ايشان دهيد ) ، و در آخر آن نيز عمل خيرى را بر ايشان املاء كنيد ، تا آن‌چه در ميانهء اينها است از براى شما آمرزيده شود . انشاء اللَّه » ؛ يعنى اگر خدا بخواهد .\r\n1939 / 3 . از او ، از ابن‌ابىعمير ، از مرازم بن حكيم ، از امام جعفر صادق عليه السلام روايت است كه فرمود : « پدرم مىفرمود كه : چون قصد كار خوبى كردى ، مبادرت كن و زود به عمل آور ؛ زيرا كه تو نمىدانى كه چه روى خواهد داد » .\r\n1940 / 4 . على بن ابراهيم ، از پدرش ، از ابن‌ابىعمير ، از ابن‌اذينه ، از زراره ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود : به درستى كه خدا دوست مىدارد از كار خوب ، آن‌چه را كه در آن تعجيل شود » .\r\n1941 / 5 . چند نفر از اصحاب ما روايت كرده‌اند ، از احمد بن محمد بن خالد ، از على بن حكم ، از ابان بن عثمان ، از بشير بن يسار ، از امام جعفر صادق عليه السلام كه فرمود : « چون چيزى را از خوبى اراده كنى ، آن را به تأخير مينداز ؛ زيرا كه بنده روز گرمى را روزه مىگيرد ، و به آن روزه آن‌چه را كه در نزد خدا است اراده دارد ، نه امر دنيوى ، و به سبب آن خدا او را از آتش جهنّم آزاد مىگرداند . و كم مشمار آن‌چه را كه به واسطهء آن به سوى خداى عز و جل تقرّب جسته مىشود ، و هر چند كه نصف يك دانه خرما باشد » .\r\n1942 / 6 . از او ، از ابن‌فضّال ، از ابن‌بكير ، از بعضى از اصحاب ما ، از امام جعفر صادق عليه السلام\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\nروايت است كه فرمود : « هر كه كار خوبى را قصد كند كه به جا آورد ، بايد كه در آن تعجيل كند و آن را به تأخير نيفكند ؛ زيرا كه بنده بسا است كه عمل خيرى را به جا مىآورد ؛ پس خداى - تبارك و تعالى - مىفرمايد كه : تو را آمرزيدم ، و هرگز چيزى از گناه را بر تو نمىنويسم . و هر كه گناهى را قصد كند ، بايد كه آن را به عمل نياورد ؛ زيرا كه بسا است كه بنده‌اى گناهى مىكند و پروردگار - سبحانه و تعالى - او را مىبيند ؛ پس مىفرمايد كه : به عزّت و جلال خويش سوگند ياد مىكنم كه بعد از اين گناه ، هرگز تو را نمىآمرزم » .\r\n1943 / 7 . على ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « چون چيزى از خوبى را قصد كنى كه به عمل آورى ، آن را به تأخير مينداز ؛ زيرا كه خداى عز و جل بسا است كه بر بنده‌اى مطّلع مىشود و مىبيند كه آن بنده مشغول چيزى از طاعت است ، پس مىفرمايد كه : به عزّت و جلال خويش سوگند ياد مىكنم كه بعد از اين طاعت ، هرگز تو را عذاب نمىكنم . و چون گناهى را قصد كردى آن را به عمل مياور ؛ زيرا كه بسا است كه خدا بر بنده‌اى مطّلع مىشود و مىبيند كه آن بنده مشغول چيزى از معصيت است ؛ پس مىفرمايد كه : به عزّت و جلال خويش سوگند ياد مىكنم كه بعد از اين معصيت ، تو را هرگز نمىآمرزم » .\r\n1944 / 8 . ابوعلى اشعرى ، از محمد بن عبدالجبّار ، از ابن‌فضّال از ابوجميله ، از محمد بن حمران ، از امام جعفر صادق عليه السلام روايت كرده است كه فرمود : « چون يكى از شما عمل خير يا بخششى را قصد كند ، پس به درستى كه در جانب راست و چپ او دو شيطان باشند كه او را وسوسه كنند ، پس بايد كه مبادرت كند و آن را به عمل آورد ، تا شيطان‌ها او را از آن امر باز ندارند » .\r\n1945 / 9 . محمد بن يحيى ، از احمد بن محمد ، از محمد بن سنان ، از ابوالجارود روايت كرده است كه گفت : شنيدم از امام محمد باقر عليه السلام كه مىفرمود : « هر كه چيزى را از خوبى قصد كند ، بايد كه در آن تعجيل نمايد ؛ زيرا كه هر چيزى كه تأخير در آن باشد ، شيطان را در آن مهلتى هست » .\r\n1946 / 10 . محمد بن يحيى ، از محمد بن حسين ، از على بن اسباط ، از علا ، از محمد بن مسلم روايت كرده است كه گفت : شنيدم از امام محمد باقر عليه السلام كه مىفرمود : « به درستى كه خدا خوبى را بر اهل دنيا گران گردانيده ، مانند گرانى آن در ترازوهاى اعمال ايشان در روز\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\nقيامت . و به درستى كه خداى عز و جل بدى را بر اهل دنيا سبك گردانيده ، مانند سبكى آن در ترازوهاى اعمال ايشان در روز قيامت » .\r\nباب در بيان انصاف و عدل\r\n\r\n66 . باب در بيان انصاف و عدل « 1 »\r\n1947 / 1 . محمد بن يحيى ، از احمد بن محمد بن عيسى ، از على بن حكم ، از حسن بن حمزه ، از جدّش از ابوحمزهء ثمالى ، از حضرت على بن الحسين عليهما السلام روايت كرده است كه فرمود : « رسول خدا صلى الله عليه و آله در آخر خطبهء خويش مىفرمود كه : خوشا حال كسى كه خلقش خوش و پاكيزه ، و طبيعتش پاك ، و نهانىاش شايسته ، و آشكارش نيكو باشد ، و زيادتى مال خود را انفاق كند ، و زيادتى گفتار خويش را نگاه دارد و سخن لغو و بىمصرف نگويد ، و مردم را از نفس خويش انصاف دهد » .\r\n1948 / 2 . از او ، از محمد بن سنان ، از معاوية بن وهب ، از امام جعفر صادق عليه السلام روايت است كه فرمود : « كى چهار خصلت را از براى من ضامن مىشود كه در مقابل آنها چهار خانه در بهشت به او داده شود ؟ » و فرمود كه : « انفاق كن در راه خدا ، و از فقر و درويشى مترس ، و سلام را در جهان آشكار كن كه بر هر كسى كه رسى سلام كن ، و ستيزه را وا گذار و هر چند كه محقّ باشى ، و مردم را از نفس خويش انصاف بده » .\r\n1949 / 3 . از او ، از حسن بن على بن فضّال ، از على بن عقبه ، از جارود پدر منذر روايت است كه گفت : شنيدم از امام جعفر صادق عليه السلام كه مىفرمود : « سيّد و بهترين عمل‌ها سه چيز است : انصاف دادن به مردم از نفس خويش ، تا آنكه از براى خويش به چيزى راضى نشوى ، مگر آنكه از براى ايشان راضى شوى به چيزى كه مثل آن باشد ؛ و برابرى كردن است با برادر خويش در مال ، كه او را به مال خويش يارى كنى ؛ و ذكر خدا بر هر حالى و آن « سُبْحانَ اللَّهِ وَالْحَمْدُلِلَّهِ وَلا الهَ الَّا اللَّهُ » به تنهايى نيست ، و ليكن ياد خدا آن است كه چون چيزى كه خداى عز و جل به آن امر فرموده بر تو وارد شود ، آن را بگيرى و به آن عمل كنى ، و هرگاه چيزى بر تو وارد گردد كه خداى عز و جل از آن نهى فرمود ، وا گذارى » .\r\n1950 / 4 . چند نفر از اصحاب ما روايت كرده‌اند ، از احمد بن محمد بن خالد ، از\r\n\r\n\r\n","description":"","footnote":"\r\n( 1 ) . وانصاف ، مسلّم داشتن است چيزى را كه حقّ باشد . و به معنى داد دادن نيز مىباشد . و عدل - به فتح عين - داد و داد دادن و راستى و برابرى و حقّ است . ( مترجم )\r\n","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\nابراهيم بن محمد ثقفى ، از على بن معلىّ ، از يحيى بن احمد ، از ابومحمد ميثمى ، از رومى بن زراره ، از پدرش ، از امام محمد باقر عليه السلام كه فرمود : « اميرالمؤمنين عليه السلام در بعضى از سخنان خويش فرمود كه : بدانيد و آگاه باشيد ! كه هر كه مردم را از خويش انصاف دهد ، خدا او را چيزى غير از عزّت نيفزايد » .\r\n1951 / 5 . از او ، از عثمان بن عيسى ، از عبداللَّه بن مسكان ، از محمد بن مسلم ، از امام جعفر صادق عليه السلام روايت است كه فرمود : « سه كس‌اند كه در روز قيامت از همهء خلايق به خداى عز و جل نزديك‌ترند ، تا آن جناب از حساب خلايق فارغ شود : يكى مردى كه در حالت خشمش ، قدرت و توانايى ، او را نخوانده باشد به سوى اينكه بر كسى كه زيردست او است جور و ستم كند ؛ و ديگر مردى كه در ميان دو كس سخن گفته باشد ، و به قدر دانهء جوى با يكى از ايشان بر ديگرى ميل نكرده باشد به طرف‌گيرى ( كه يكى را بر ديگرى ترجيح دهد ) و بر او ستم كند ؛ و سيم مردى كه به حق گويا شده باشد ، در آن‌چه به او نفع رساند يا به او ضرر داشته باشد » .\r\n1952 / 6 . از او ، از پدرش ، از نضر بن سويد ، از هشام بن سالم ، از زراره ، از حسن بزّاز ، از امام جعفر صادق عليه السلام روايت است كه در حديث خويش فرمود : « آيا نمىخواهيد كه شما را خبر دهم به چيزى كه از همهء آن‌چه خدا بر خلق خويش واجب گردانيده سخت‌تر است ؟ ! » پس سه چيز را ذكر فرمود ، و اوّل آنها اين بود كه : « با مردم از نفس خود انصاف دهى » .\r\n1953 / 7 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : سيّد و بهترين عمل‌ها ، انصاف دادن با مردم است از نفس خويش ، و برابرى كردن با برادر خويش در راه خدا كه به جهت رضاى خدا او را به مال خود يارى كنى ، و مانند خود قرار دهى ، و ذكر خداى عز و جل بر هر حالى كه باشى » .\r\n1954 / 8 . على ، از پدرش ، از ابن‌محبوب ، از هشام بن سالم ، از زراره ، از حسن بزّاز روايت كرده است كه گفت : امام جعفر صادق عليه السلام به من فرمود كه : « آيا نمىخواهيد كه شما را خبر دهم به سه چيزى كه از همهء آن‌چه خدا بر خلق خويش واجب گردانيده ، سخت‌تر است ؟ ! » عرض كردم : بلى ، مىخواهم . فرمود : « انصاف دادن با مردم از نفس خود ، و آنكه با برادر خويش مواسات و برابرى كنى ، و ياد خدا در هر جا . و بدان كه من اين را نمىگويم كه\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n« سُبْحانَ اللَّهِ وَالْحَمْدُ لِلَّهِ وَلا الهَ الَّا اللَّهُ وَ اللَّهُ أَكْبَرْ » ، و هر چند كه اين از جملهء ذكر خدا باشد . و ليكن مقصود ياد خدا است در هر جا ، در وقتى كه بر سر طاعت يا معصيتى درآيى » .\r\n1955 / 9 . ابن‌محبوب ، از ابواسامة روايت كرده است كه گفت : امام جعفر صادق عليه السلام فرمود كه : « مؤمن به چيزى آزموده نشد كه بر او سخت‌تر باشد از سه خصلت كه از آنها محروم مىشود » . عرض شد كه : آن خصلت‌ها چيست ؟ فرمود : « مواسات كردن در آن‌چه در دست او است ، و انصاف دادن از نفس خويش ، و بسيار خدا را ياد كردن . و بدان كه من اين را نمىگويم كه : « سُبْحانَ اللَّهِ وَالْحَمْدُ لِلَّهِ وَلا الهَ الَّا اللَّهُ وَ اللَّهُ أَكْبَرْ » ، و ليكن ياد خدا در نزد آن‌چه از برايش حلال كرده ، و ذكر خدا در نزد آن‌چه بر او حرام گردانيده » . ( و مراد از ياد خدا در آن هنگام ، آن است كه آن جناب ، داعى و مانع او در فعل و ترك شود ) .\r\n1956 / 10 . چند نفر از اصحاب ما روايت كرده‌اند ، از احمد بن ابىعبداللَّه ، از يحيى بن ابراهيم بن ابىالبلاد ، از پدرش ، از جدّش ابوالبلاد ، كه آن را مرفوع ساخته و گفته است كه :\r\nيكى از باديه‌نشينان به خدمت پيغمبر صلى الله عليه و آله آمد ، و آن حضرت اراده داشت كه به جنگى از جنگ‌هاى خويش بيرون رود ؛ پس آن اعرابى ركاب پالان شتر سوارى آن حضرت را كه از پوست يا چوب ساخته بودند گرفت ، و عرض كرد كه : يا رسول اللَّه ! كارى را به من بياموز كه به واسطهء آن داخل بهشت شوم . فرمود كه : « آن‌چه دوست مىدارى كه مردم با تو بكنند ، همان را با مردم بكن . و آن‌چه ناخوش دارى كه مردم با تو بكنند ، آن را با ايشان مكن » . و فرمود كه : « راه شتر را وا گذار و بگذار كه برود » .\r\n1957 / 11 . ابوعلى اشعرى ، از حسن بن على كوفى ، از عيسى بن هشام ، از عبدالكريم ، از حلبى ، از امام جعفر صادق عليه السلام روايت كرده است كه فرمود : « عدل ، شيرين‌تر است از آبى كه تشنه‌اى كه از غايت تشنگى لبهايش خشكيده باشد ، به آن رسد . و عدل ، بسيار وسيع و گشاده است ، هرگاه در آن عدالت شود و اگرچه كم باشد » .\r\n1958 / 12 . على بن ابراهيم ، از پدرش ، از ابن‌محبوب ، از بعضى از اصحاب خويش ، از امام جعفر صادق عليه السلام روايت كرده است كه فرمود : « هر كه با مردم از نفس خود انصاف دهد ، به او رضامندى به عمل مىآيد كه حاكم باشد از براى غير خويش » .\r\n1959 / 13 . محمد بن يحيى ، از احمد بن محمد بن عيسى ، از محمد بن سنان ، از يوسف بن عمران بن ميثم ، از يعقوب بن شعيب ، از امام جعفر صادق عليه السلام روايت كرده است كه فرمود :\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n« خداى عز و جل به سوى آدم عليه السلام وحى فرمود كه زود باشد كه من همهء سخن‌ها را از برايت جمع كنم در چهار سخن . عرض كرد كه : اى پروردگار من ! آنها چيست ؟ فرمود : يك سخن از براى من و يك سخن از براى تو ، و يكى در ميانهء من و تو ، و يكى در ميانهء تو و مردمان است . عرض كرد كه : اى پروردگار من ! آنها را بيان فرما تا من آنها را بدانم . فرمود : امّا يك سخن كه از براى من است ، آن است كه مرا عبادت كنى و چيزى را با من شريك نگردانى ، و امّا آن يكى كه از براى تو است ، آن است كه من تو را به عملت جَزا دهم در وقتى كه از همهء اوقات به سوى آن محتاج‌تر باشى ، و امّا آنكه در ميان من و تو است ، آن است كه تو دعا كنى و من اجابت نمايم ؛ پس دعا كردن بر تو است ، و اجابت نمودن بر من . و امّا آن‌چه در ميان تو و مردمان است ، آن است كه از براى مردم راضى شوى ، به آن‌چه از براى خويش راضى مىشوى ، و ناخوش دارى از براى ايشان ، آن‌چه را كه از براى خود ناخوش دارى » . ( از كس مپسند ، آن‌چه تو را نيست پسند ) .\r\n1960 / 14 . ابوعلى اشعرى ، از محمد بن عبدالجبّار ، از ابن‌فضّال ، از غالب بن عثمان ، از روح پسر خواهر معلىّ ، از امام جعفر صادق عليه السلام روايت كرده است كه فرمود : « از خدا بپرهيزيد و به عدل كوشيد ؛ زيرا كه شما عيب مىكنيد بر گروهى كه به عدل رفتار نمىكنند » .\r\n1961 / 15 . از او ، از ابن‌محبوب ، از معاوية بن وهب ، از امام جعفر صادق عليه السلام روايت است كه فرمود : « عدل از عسل شيرين‌تر است و از مَسك [ / كره 
  ] نرم‌تر و از مشك خوشبوتر » .\r\n1962 / 16 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از عثمان بن جبله ، از امام محمد باقر عليه السلام كه فرمود : « رسول خدا صلى الله عليه و آله فرمود كه : سه خصلت است كه هر كه آن خصلت‌ها يا يكى از آنها در او باشد ، در سايهء عرش خدا خواهد بود ، در روزى كه هيچ سايه‌اى نباشد ، مگر سايهء آن : يكى مردى كه به مردم عطا كند از خويش ، آن‌چه را كه او از ايشان مىخواهد ؛ دويم مردى كه يك پا را پيش نگذارد و يك پا را به عقب نگذارد ، تا آنكه بداند كه آن كار باعث خشنودى خدا است ؛ و سيم مردى كه برادر مسلمان خود را به چيز ناپسنديده‌اى عيب نكند ، تا آنكه آن عيب را از خود بر طرف كند ؛ زيرا كه از نفس خويش عيب را بر طرف نكند ، مگر آنكه عيبى ديگر از برايش ظاهر شود ، و مرد را همين شغل بس است كه متوجّه خود باشد ، تا به مردم كار نداشته باشد » .\r\n1963 / 17 . از او ، از عبدالرحمان بن حمّاد كوفى ، از عبداللَّه بن ابراهيم غفارى ، از جعفر بن\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\nابراهيم جعفرى ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود كه :\r\nهر كه با فقير و درويش از مال خود مواسات كند ، و او را با خود برابر سازد ، و مردم را از نفس خويش انصاف دهد ، چنين كسى مؤمن است از روى حق و راستى » .\r\n1964 / 18 . محمد بن يحيى ، از احمد بن محمد ، از محمد بن سنان ، از خالد بن نافع ، جامهء سابرىفروش ، از يوسف بزّاز روايت كرده است كه گفت : شنيدم از امام جعفر صادق عليه السلام كه مىفرمود : « هرگز دو كس در امرى با يكديگر خلاف نكردند كه يكى از ايشان صاحب خود را انصاف دهد و او قبول نكند ، مگر آنكه خدا او را يارى دهد ، و بر صاحبش غالب گرداند » .\r\n1965 / 19 . محمد بن يحيى ، از احمد بن محمد ، از ابن‌محبوب ، از ابوايّوب ، از محمد بن قيس ، از امام محمد باقر عليه السلام روايت كرده است كه فرمود : « به درستى كه خدا را بهشتى است كه در آن داخل نمىشوند ، مگر سه كس ، كه يكى از ايشان كسى است كه در باب خود ، - و بنابر بعضى از نسخ ، بر نفس خود - به حق حكم كند » .\r\n1966 / 20 . على بن ابراهيم ، از پدرش ، از ابن‌ابىعمير ، از حمّاد ، از حلبى ، از امام جعفر صادق عليه السلام روايت كرده است كه فرمود : « عدل ، شيرين‌تر است از آبى كه تشنه‌اى كه از غايت تشنگى لبهايش خشكيده باشد ، به آن رسد . و عدل ، بسيار وسيع و گشاده است ، هرگاه در آن عدالت شود ، اگرچه كم باشد » .\r\nباب در بيان بىنيازى جستن از مردمان\r\n\r\n67 . باب در بيان بىنيازى جستن از مردمان\r\n1967 / 1 . محمد بن يحيى ، از احمد بن محمد بن عيسى ، از حسن بن محبوب ، از عبداللَّه بن سنان ، از امام جعفر صادق عليه السلام روايت كرده است كه فرمود : « شرف و بزرگوارى مؤمن ، ايستادنش به عبادت است در شب ، و عزّتش ، بىنيازى جستن او است از مردمان » .\r\n1968 / 2 . على بن ابراهيم ، از پدرش و على بن محمد قاسانى هر دو ، از قاسم بن محمد ، از سليمان بن داود منقرى ، از حفص بن غياث روايت كرده است كه گفت : امام جعفر صادق عليه السلام فرمود كه : « چون يكى از شما خواهد كه از پروردگار خويش چيزى را سؤال نكند ، مگر آنكه به او عطا فرمايد ، بايد كه از همهء مردمان نوميد باشد و او را اميدى نباشد ، مگر در نزد خدا ؛ پس هرگاه خداى عز و جل اين را از دل او بداند ، چيزى را از خدا نخواهد ، مگر آنكه به او عطا فرمايد » .\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n1969 / 3 . و به همين اسناد ، از منقرى ، از عبدالرزّاق ، از معمر ، از زهرى ، از حضرت على بن الحسين عليهما السلام روايت است كه فرمود : « همهء خوبى را ديدم كه جمع شده است در بريدن اميد از آن‌چه در دست مردمان است . و هر كه مردم را در هيچ چيز اميد نداشته باشد ، و امر خود را به سوى خداى عز و جل رد كند در همهء كارهاى خود ، خداى - تعالى - در هر چيزى او را اجابت كند » .\r\n1970 / 4 . محمد بن يحيى ، از احمد بن محمد ، از على بن حكم ، از حسين بن ابىالعلا ، از عبدالاعلى بن اعين روايت كرده است كه گفت : شنيدم از امام جعفر صادق عليه السلام كه مىفرمود :\r\n« طلب كردن حاجت‌ها از مردمان و پناه بردن به ايشان ، باعث ربودن عزّت و آلتِ بردن حيا است . و نوميدى از آن‌چه در دست مردم است ، موجب عزّت است از براى مؤمن در دينش ، و طمع ، درويشى است حاضر و موجود » .\r\n1971 / 5 . چند نفر از اصحاب ما روايت كرده‌اند ، از احمد بن محمد بن خالد ، از احمد بن محمد بن ابىنصر كه گفت : به خدمت ابوالحسن حضرت امام رضا عليه السلام عرض كردم كه : فداى تو گردم ! فرمانى براى من به اسماعيل بن داود نويسنده بنويس ، شايد كه از او چيزى بيابم .\r\nفرمود كه : « من در باب تو بخل مىكنم از آنكه مثل اين را از مانند او طلب كنى ، و ليكن بر مال من يا بر آن‌چه من دارم اعتماد كن » ( يعنى آن‌چه مىخواهى من از مال خود به تو مىدهم ) .\r\n1972 / 6 . از او ، از پدرش ، از حمّاد بن عيسى ، از معاوية بن عمّار ، از نجم بن حطيم غنوى ، از امام محمد باقر عليه السلام روايت است كه فرمود : « نوميدى از آن‌چه در دست مردم است ، عزّت مؤمن است در دين او . آيا گفتهء حاتم را نشنيدى كه مىگويد :\r\n اذا ما عَزَمْتَ الْيَاْسَ أَلْفَيْتَهُ الْغِنى * اذا عَرَفَتْهُ النَّفْسُ وَالطَّمَعُ الْفَقْرُ \r\nيعنى : « هر گاه نوميدى از خلق را عزم كنى و دل بر آن گذارى ، آن را بىنيازى يا بى ؛ بلكه بىنيازى را منحصر در آن بينى ، هرگاه نفس تو آن را بشناسد . و طمع و اميد داشتن از مردم ، عين فقر و درويشى است » .\r\n1973 / 7 . محمد بن يحيى ، از احمد بن محمد بن عيسى ، از محمد بن سنان ، از عمّار ساباطى ، از امام جعفر صادق عليه السلام روايت كرده است كه فرمود : « اميرالمؤمنين عليه السلام مىفرمود كه : بايد در دلت احتياج به سوى مردمان و بىنيازى جستن از ايشان جمع شود ؛ پس احتياجت به سوى ايشان ، در نرمى سخن و گشادگى روى تو باشد ، و بىنيازى جستنت از ايشان ، در\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\nدورى عرضت از بدى و بقاى عزّتت باشد » « 1 » .\r\nعلى بن ابراهيم ، از پدرش ، از على بن معبد روايت كرده است كه گفت : حديث كرد مرا على بن عمر ، از يحيى بن عمران ، از امام جعفر صادق عليه السلام كه فرمود : « اميرالمؤمنين عليه السلام مىفرمود » بعد از آن ، مثل حديث سابق را ذكر كرده است .\r\nباب در بيان صلهء رحم\r\n\r\n68 . باب در بيان صلهء رحم « 2 »\r\n1974 / 1 . على بن ابراهيم ، از پدرش ، از ابن‌ابىعمير ، از جميل بن درّاج روايت كرده است كه گفت : امام جعفر صادق عليه السلام را سؤال كردم از قول خداى - و جلّ ذكره - :   « وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً »   « 3 » ؛ يعنى : « و بپرهيزيد از خدايى كه شما به واسطهء او با خويشان از يكديگر سؤال مىكنيد . - چه دأب عرب اين بود كه در وقت طلب حاجت از يكديگر ، متمسّك مىشدند به نام خدا و ذكر خويشان ، و مىگفتند كه : به حق خدا و حق خويشان ، چنين و چنان كن - به درستى كه خدا بر شما مطّلع و نگهبان بوده و خواهد بود » . و بعضى گفته‌اند كه معنى آيه اين است كه : « بترسيد از نافرمانى خدا ، و بپرهيزيد از بريدن خويشان ؛ بلكه خدا را اطاعت كنيد و صلهء رحم را رعايت نماييد » . و مؤيّد اين معنى است آن‌چه جميل روايت كرده و گفته است كه : حضرت فرمود كه : « مراد از اين ارحام ، ارحام مردمان است . به درستى كه خداى عز و جل به صله و پيوند آنها امر فرموده ، و آنها را تعظيم نموده و به بزرگى ياد كرده . آيا نمىبينى كه آن جناب آنها را از خود قرار داده ؟ » « 4 »\r\n1975 / 2 . محمد بن يحيى ، از احمد بن محمد بن عيسى ، از على بن نعمان ، از اسحاق بن عمّار روايت كرده است كه على گفت : اسحاق گفت كه : از امام جعفر صادق عليه السلام حديث به من رسيده كه مردى به خدمت پيغمبر صلى الله عليه و آله آمد و عرض كرد كه : يا رسول اللَّه ! خاندان من از هر چيزى سر باز زده‌اند ، مگر از غالب شدن بر من از روى ستم ، و آنكه از من جدايى كنند و مرا دشنام دهند ؛ پس آيا ايشان را وا گذارم ؟ حضرت فرمود كه : « در آن هنگام ، خدا همهء شما\r\n\r\n\r\n","description":"","footnote":"\r\n( 1 ) . يعنى آبرودارى با درخواست نكردن از ايشان و خوار ننمودن خود .\r\n( 2 ) . و آن پيوند خويشى است به نحوى كه مذكور مىشود . ( مترجم )\r\n( 3 ) . نساء ، 1 .\r\n( 4 ) . و ظاهر اين است كه مراد از اين عبارت ، آن باشد كه در حديث قدسى وارد شده است كه خداى - تعالى - مىفرمايد كه : من رحمانم و رحم را آفريدم ، و اسم آن را از اسم خود گرفتم ، تا آخر آن‌چه فرموده است . ( مترجم )\r\n","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\nرا وا گذارد » . عرض كرد : پس چه كنم ؟ فرمود كه : « پيوند مىكنى با آنكه از تو بريده ، و عطا مىكنى به هر كه تو را محروم و بىبهره گردانيده ، و عفو مىكنى از هر كه بر تو ستم نموده ؛ زيرا كه تو چون چنين كنى ، تو را از جانب خدا بر ايشان پشتى باشد كه تو را يارى دهد بر ايشان » .\r\n1976 / 3 . و از او ، از احمد بن محمد بن عيسى ، از احمد بن محمد بن ابىنصر ، از محمد بن عبيداللَّه روايت است كه گفت : ابوالحسن حضرت امام رضا عليه السلام فرمود كه : « مردى چنان باشد كه رحم خويش را پيوند كند و از عمرش سه سال باقى مانده باشد ؛ پس خدا آن سه سال را سى سال مىگرداند ، و خدا آن‌چه مىخواهد ، مىكند » .\r\n1977 / 4 . و از او ، از على بن حكم ، از خطّاب اعور ، از ابوحمزه روايت است كه گفت :\r\nامام محمد باقر عليه السلام فرمود كه : « پيوند رحم‌ها عمل‌ها را پاكيزه مىگرداند ، و مال‌ها را زياد مىكند ، و بلا را دفع مىنمايد ، و حساب را آسان مىسازد ، و در اجل زمان مىدهد ، و مرگ را به عقب مىاندازد » .\r\n1978 / 5 . از او ، از حسن بن محبوب ، از عمرو بن ابىالمقدام ، از جابر ، از امام محمد باقر عليه السلام روايت است كه فرمود : « رسول خدا صلى الله عليه و آله فرمود كه : وصيّت مىكنم آن كه را كه حاضر است از امّت من ، و آن كه غائب است از ايشان ، و هر كه در صلب‌هاى مردان و رحم‌هاى زنان است تا روز قيامت ، به اينكه رحم را پيوند كند ، و هر چند كه نسبت به او يك ساله راه باشد ؛ زيرا كه ، اين از جملهء دين است ، و دين بى اين تمام نباشد » .\r\n1979 / 6 . و از او ، از على بن حكم ، از حفص بن ابىحمزه ، از امام جعفر صادق عليه السلام روايت است كه فرمود : « صلهء ارحام و پيوند به خويشان ، خلق و خوى را نيكو كند ، و كف را بخشنده دارد ، و نفس را پاكيزه سازد ، و در روزى بيفزايد ، و در مدّت عمر زمان دهد كه مرگ را به تأخير اندازد » .\r\n1980 / 7 . حسين بن محمد ، از معلّى بن محمد ، از حسن بن على وشّاء ، از على بن ابىحمزه ، از ابوبصير ، از امام جعفر صادق عليه السلام روايت كرده است كه گفت : از آن حضرت شنيدم كه مىفرمود : « به درستى كه رحمِ به عرش آويخته مىگويد : بار خدايا ! پيوند كن هر كه مرا پيوند كند ، و ببر از هر كه از من ببرد ، و آن رحم آل محمد است . و اين است معنى قول\r\n\r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\nخداى عز و جل :  « الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ »  « 1 » ، و نيز رحم هر صاحب رحمى كه باشد » .\r\n1981 / 8 . محمد بن يحيى ، از احمد بن محمد ، از ابن‌محبوب ، از مالك بن عطيّه ، از يونس بن عمّار روايت كرده است كه گفت : امام جعفر صادق عليه السلام فرمود كه : « اوّل گويندهء از اعضا و جوارح در روز قيامت ، رحم است . عرض مىكند كه : اى پروردگار من ! هر كه در دنيا مرا وصل كرده ، امروز در ميان خود و او پيوند ده ، و هر كه در دنيا مرا قطع كرده ، امروز در ميان خود و او قطع كن » .\r\n1982 / 9 . از او ، از احمد بن محمد بن ابىنصر ، از ابوالحسن حضرت امام رضا عليه السلام روايت است كه فرمود : « امام جعفر صادق عليه السلام فرمود كه : رحم خويش را وصل كن ، و هر چند كه به يك شربت آب باشد ، و بهتر چيزى كه رحم را به آن وصل مىكنى ، باز داشتن اذيّت است از آن . و صلهء رحم موجب تأخير در اجل ، و باعث دوستى است در اهل و خويشان » .\r\n1983 / 10 . على بن ابراهيم ، از پدرش ، از حمّاد بن عيسى ، از حريز بن عبداللَّه ، از فضيل بن يسار روايت كرده است كه گفت : امام محمد باقر عليه السلام فرمود : « به درستى كه رحم در روز قيامت به عرش خدا آويخته ، عرض مىكند : بار خدايا ! پيوند كن هر كه مرا پيوند كرده ، و ببر از هر كه از من بريده است » .\r\n1984 / 11 . محمد بن يحيى ، از احمد بن محمد بن عيسى ، از محمد بن اسماعيل بن بزيع ، از حنان بن سدير ، از پدرش ، از امام محمد باقر عليه السلام روايت است كه فرمود : « ابوذر رضى الله عنه گفت :\r\nشنيدم از رسول خدا صلى الله عليه و آله كه مىفرمود : دو كنارهء صراط در روز قيامت رحم و امانت است ؛ پس هر گاه كسى كه رحم را وصل نموده و امانت را به صاحبش رد كرده بر آن بگذرد ، به سوى بهشت روان شود . و هرگاه آن كه امانت را خيانت كرده و رحم را قطع نموده بر آن بگذرد ، هيچ كردارى او را نفع نبخشد با وجود اين دو صفت ، و صراط او را در آتش جهنّم نگونسار كند » .\r\n1985 / 12 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از ابن‌ابىعمير ، از حفص بن قرط ، از ابوحمزه ، از امام محمد باقر عليه السلام كه فرمود : « صلهء ارحام ، خلق را نيكو كند ، و كف را بخشنده دارد ، و نفس را پاكيزه سازد ، و در روزى بيفزايد ، و در\r\n\r\n\r\n","description":"","footnote":"\r\n( 1 ) . رعد ، 21 .\r\n","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\nاجل تأخير كند » . « 1 »\r\n1986 / 13 . از او ، از عثمان بن عيسى ، از خطّاب اعور ، از ابوحمزه روايت است كه گفت :\r\nامام جعفر صادق عليه السلام فرمود كه : « صله ارحام ، عمل‌ها را پاكيزه مىگرداند ، و بلاء و زحمت را دفع مىكند ، و مال‌ها را مىافزايد ، و از براى وصل‌كننده در عمرش تأخير به هم مىرساند ، و در روزى او توسعه و گشادگى مىدهد ، و او را در ميانهء خاندانش محبوب مىگرداند ، كه همه او را دوست دارند ؛ پس بايد كه از خدا بپرهيزد و رحم خود را پيوند كند » .\r\n1987 / 14 . على بن ابراهيم روايت كرده است كه پدرش و محمد بن اسماعيل ، از فضل بن شاذان و هر دو ، از ابن‌ابىعمير ، از ابراهيم بن عبدالحميد ، از حكم خيّاط كه گفت : امام جعفر صادق عليه السلام فرمود كه : « صلهء رحم و خوب همسايگى كردن ، خانه‌ها را آبادان مىكند و در عمرها مىافزايد » .\r\n1988 / 15 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از عبداللَّه بن ميمون قداح ، از ابوعبيدهء حذّا ، از امام محمد باقر عليه السلام كه فرمود :\r\n« رسول خدا صلى الله عليه و آله فرمود : به درستى كه عمل خيرى كه ثوابش از همهء اعمال خير شتابان‌تر است ، صلهء رحم است » .\r\n1989 / 16 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : هر كه تأخير در اجل و زيادتى در روزى او را شاد مىگرداند ، بايد كه رحم خود را وصل كند » .\r\n1990 / 17 . على بن ابراهيم ، از پدرش ، از صفوان بن يحيى ، از اسحاق بن عمّار روايت كرده است كه گفت : امام جعفر صادق عليه السلام فرمود كه : « نمىدانم چيزى را كه در عمر بيفزايد ، مگر صلهء رحم . تا آن كه گاه است كه مردى عمرش سه سال مىباشد ، و رحم را وصل‌كننده مىباشد ، و به اين سبب خدا سى سال در عمرش مىافزايد و آن را سى و سه سال مىگرداند ، و گاه است كه عمرش سى و سه سال است ، و قاطع رحم مىباشد ، و به اين جهت خدا سى سال از عمرش را كم مىكند و اجلش را تا سه قرار مىدهد » .\r\nحسين بن محمد ، از معلّى بن محمد ، از حسن بن على وشّاء ، از ابوالحسن حضرت\r\n\r\n\r\n","description":"","footnote":"\r\n( 1 ) . و همين متن به سند ديگر مذكور شد . ( مترجم )\r\n","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\nامام رضا عليه السلام مثل اين را روايت كرده است .\r\n1991 / 18 . على بن ابراهيم ، از پدرش ، از بعضى از اصحاب خويش ، از عمرو بن شمر ، از جابر ، از امام محمد باقر عليه السلام روايت كرده است كه فرمود : « چون اميرالمؤمنين عليه السلام از مدينه بيرون آمد و اراده داشت كه به جانب بصره رود ، و در ربذه فرود آمد ؛ پس مردى از قبيلهء محارب به خدمت آن حضرت رسيد و عرض كرد كه : يا اميرالمؤمنين ! در ميان قوم خود متحمل دينى شده‌ام كه بر ديگرى لازم بود ، و قبول كرده‌ام كه آن را ادا كنم . و در طايفه‌اى چند از ايشان سؤال كردم كه با من مواسات و برابرى نمايند و مرا يارى كنند ؛ پس زبان‌هاى ايشان به سوى من پيشى گرفت ، به منع آن‌چه از ايشان خواستم . يا اميرالمؤمنين ! پس تو ايشان را امر كن به يارى كردن من ، و برانگيختن ايشان بر مواسات با من . حضرت فرمود كه : ايشان در كجايند ؟ عرض كرد كه : اين جماعت گروهى از ايشانند ، در آنجا كه مىبينى » . حضرت باقر عليه السلام فرمود : « پس اميرالمؤمنين ناقهء خويش را حركت دادند ، به وضعى كه آن ناقه را در رفتار بيش از آن ممكن نبود ؛ پس آن ناقه گام‌هاى خُرد برمىداشت ، و در رفتار به شترمرغ شباهت داشت . بعد از آن ، بعضى از اصحاب آن حضرت در طلب ناقه به اين طريق مىرفت ، و بعد از مشقّت‌ها و شدّت‌هاى پى در پى ، آخر به آن ناقه نرسيد . و اميرالمؤمنين عليه السلام به آن قوم رسيد ، و بر ايشان سلام كرد و از ايشان پرسيد كه : چه چيز ايشان را از مواسات و يارى كردن صاحب و يار خويش منع مىكند ؟ پس آن قوم از آن مرد شكايت كردند و او از ايشان شكايت نمود . اميرالمؤمنين عليه السلام فرمود كه : هر مردى با عشيره و قبيله خود پيوند مىكند ( يعنى بايد كه صلهء ايشان را به جا آورد ) زيرا كه ايشان از ديگران به نيكى او ، و به آن‌چه در دست دارد سزاوارترند . و بايد كه هر قبيله‌اى با برادر و كسان خويش پيوند كنند ، اگر روزگار او را به سر درآورد ، و دنيا از او روى بگرداند ؛ زيرا كه كسانى كه به هم مىپيوندند و به يكديگر بذل و بخشش مىكنند ، مأجور و مثاب خواهند بود ، و آنان كه از يكديگر مىبُرند و پشت به هم مىكنند ، مَوْزوُر باشند كه گناه و و بال بر ايشان بار شود . بعد از آن ، ناقهء خود را برانگيخت و به جهت ترغيب آن در رفتن ، فرمود : حل » « 1 » .\r\n1992 / 19 . محمد بن يحيى ، از احمد بن محمد بن عيسى ، از عثمان بن عيسى ، از يحيى ،\r\n\r\n\r\n","description":"","footnote":"\r\n( 1 ) . و حل - به فتح حا و سكون لام يا به كسر و تنوين - ، آن صوتى است كه از براى راندن و از جا به در آوردن ناقه مىگويند . ( مترجم )\r\n","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\nاز امام جعفر صادق عليه السلام روايت كرده است كه فرمود : « اميرالمؤمنين عليه السلام فرمود كه : مرد هرگز نبايد كه رو گردان شود از قبيلهء خود ، و اگرچه صاحب مال و فرزندان باشد ، و نه از دوستى و گرامى داشتن و دفع كردن ايشان ، به دست‌ها و زبان‌هاى ايشان ؛ زيرا كه ايشان سخت‌ترين مردمانند از روى رعايت و نگهبانى از پس پشت او ، و بر او از همهء ايشان مهربان‌ترند ، و امور پراكندهء او را از همهء ايشان بيشتر جمع مىكنند ، اگر مصيبتى به او برسد يا پاره‌اى از امرهاى ناخوش بر او فرود آيد . و هر كه دستش را از پيوند خويشانش درهم گيرد و به ايشان عطا نكند ، جز اين نيست كه يك دست از ايشان درهم گيرد ، و از ايشان دست‌هاى بسيار از او درهم گرفته مىشود . « 1 » و هر كه طرف و كنارش نرم و ملايم باشد ، دوست و آشنايى كه دارد ، دوستى را از او مىشناسد و مىداند . و هر كه دست خويش را به معروف و نيكى بگشايد ، چون او را يابد ، خدا او را در آن‌چه انفاق كرده عوض و جانشين خواهد داد در دنيا ، و در آخرت از برايش مضاعف مىگرداند . و زبانِ راست كه دروغ نگويد ، منفعتش از براى مرد آن است كه خدا آن را در ميان مردمان بهتر از مالى قرار مىدهد كه يا آن را مىخورد ، يا به ديگران ميراث مىدهد . و البتّه بايد كه يكى از شما تكبّر و بزرگى را در نفس خويش ، و دورى را از خويشان خويش ، نيفزايد ، اگر در باب مال ، توانگر باشد « 2 » . و البتّه بايد كه يكى از شما بىرغبتى را در حقّ برادر خويش ، و دورى را از او نيفزايد ، هرگاه جوانمردى از او نبيند ، و در امر مال درويش و محتاج باشد . و بايد كه يكى از شما غافل نباشد از صاحبان خويشى كه با ايشان فقر و احتياج باشد ، و از بستن رخنهء آن احتياج ، به چيزى كه او را نفع نبخشد ، اگر آن را نگاه دارد ، و او را زيان نرساند ، اگر آن را نيست و نابود گرداند » ( يعنى به مال بىخاصيت او را اعانت كند ) .\r\n1993 / 20 . چند نفر از اصحاب ما روايت كرده‌اند ، از احمد بن ابىعبداللَّه ، از عثمان بن عيسى ، از سليمان بن هلال كه گفت : به خدمت امام جعفر صادق عليه السلام عرض كردم كه : فرزندان فلان كس با يكديگر نيكويى مىكنند و به هم مىپيوندند . فرمود : « چون امر چنين است ، مال‌هاى ايشان زياد مىشود و بركت مىكند ، و خود نيز زياد مىشوند ، و پيوسته در\r\n\r\n\r\n","description":"","footnote":"\r\n( 1 ) . و احتمال دارد كه گرفتن دست ، كنايه باشد از باز ايستادن از اذيّت . ( مترجم )\r\n( 2 ) . و مىتواند كه معنى اين باشد كه ، توانگرى يكى از شما ، اين صفات ناپسنديده را در او زياد نكند ، و ليكن اوّل ، به‌حسب لفظ ، ظاهرتر است .\r\n","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\nاين نعمت زيادتى باشند ، تا آنكه از يكديگر ببُرند ؛ پس هرگاه چنين كنند ، پراكنده شوند و نيست و نابود گردند » .\r\n1994 / 21 . از او ، از چندين نفر ، از زياد قندى ، از عبداللَّه بن سنان ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود كه : گروهى نابكار مىباشند و نيكوكار نمىباشند ؛ پس رحم‌هاى خويش را پيوند مىكنند ، و به اين سبب مال‌هاى ايشان زياد مىشود ، و عمرهاى ايشان دراز مىگردد ؛ پس چگونه خواهد بود هرگاه نيك و نيكوكردار و پرهيزگار باشند » .\r\n1995 / 22 . و از او ، از قاسم بن يحيى ، از جدّش حسن بن راشد ، از ابوبصير ، از امام جعفر صادق عليه السلام روايت است كه فرمود : « اميرالمؤمنين عليه السلام فرمود كه : رحم‌هاى خويش را پيوند كنيد ، و هر چند كه به سلام كردن باشد . خداى - تبارك و تعالى - مىفرمايد كه :\r\n  « وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً »   « 1 » » .\r\n1996 / 23 . محمد بن يحيى ، از احمد بن محمد بن عيسى ، از على بن حكم ، از صفوان جمّال روايت كرده است كه گفت : در ميان حضرت امام جعفر صادق عليه السلام و عبداللَّه بن حسن گفتگويى واقع شد ، تا آنكه كار به جايى رسيد كه آواز و غوغا در ميان ايشان بلند گرديد و مردم جمع شدند . و در شبانگاه حضرت و عبداللَّه با اين حال از يكديگر جدا شدند . راوى مىگويد كه : من صبح زود در پى كارى رفتم . ناگاه ديدم كه حضرت امام جعفر صادق عليه السلام بر در خانه عبداللَّه بن حسن ايستاده و مىفرمايد كه : « اى كنيز ! به ابو محمد - يعنى عبداللَّه بن حسن - بگو كه بيرون آيد » . صفوان مىگويد كه : عبداللَّه بيرون آمد و عرض كرد كه :\r\nيا اباعبداللَّه ! چه چيز تو را در اين صبح زود به اينجا آورده است ؟ حضرت فرمود كه : « من دوش آيه‌اى را از كتاب خداى عز و جل تلاوت كردم كه آرام مرا ربود ؟ » عرض كرد كه : آن كدام آيه است ؟ فرمود كه : « قول خداى عز و جل :  « الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ »  « 2 » . ( و در صدر آيه واو نيز هست . و ترجمهء آن اين است : ) « و نيز خداوندانِ عقول صافيه از معارضهء وهم و شبهه ، آنانند كه پيوند مىكنند آن‌چه را كه خدا امر فرموده به آن : و به آنكه پيوند شود چون رحم ، و به غايت مىترسند از پروردگار خويش ،\r\n\r\n\r\n","description":"","footnote":"\r\n( 1 ) . نساء ، 1 . و از خدايى كه به نام او از يكديگر درخواست مىكنيد و از بريدن و قطع رابطه با خويشان پروا كنيد كه خدا هماره مراقب شما است .\r\n( 2 ) . رعد ، 21 .\r\n","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\nو مىترسند از بدى و سختى حساب » .\r\nصفوان مىگويد كه : عبداللَّه عرض كرد كه : راست گفتى ، و گويا كه من هرگز اين آيه را از كتاب خدا نخوانده‌ام ؛ پس دست در گردن يكديگر كردند و گريستند .\r\n1997 / 24 . و از او ، از على بن حكم ، از عبداللَّه سنان روايت است كه گفت : به خدمت امام جعفر صادق عليه السلام عرض كردم كه : مرا پسرعمّويى است كه مكرّر به او مىپيوندم و او از من مىبُرد ، تا آنكه به جهت جدايى و بريدنش از من ، قصد كرده‌ام كه از او ببُرم . فرمود كه : « چون تو به او بپيوندى و او از تو ببرد ، خدا به هر دو پيوندد ، و اگر تو از او ببرى و او از تو ببرد ، خدا از هر دو خواهد بريد » .\r\n1998 / 25 . از او ، از على بن حكم ، از داود بن فرقد روايت است كه گفت : امام جعفر صادق عليه السلام فرمود كه : « من دوست مىدارم كه خدا بداند كه من در باب رحم و خويش خود گردنم را خوار كرده‌ام و ذلّت را بر خود قرار داده‌ام . به درستى كه من پيشى مىگيرم خاندان خود را و به ايشان مىپيوندم ، پيش از آنكه از من بىنيازى جويند » .\r\n1999 / 26 . از او ، از وشّاء ، از محمد بن فضيل صيرفى ، از حضرت امام رضا عليه السلام روايت است كه فرمود : « به درستى كه رحم آل محمد - يعنى ائمه - به عرش آويخته عرض مىكند :\r\nبار خدايا ! هر كه به من پيوندد ، به او بپيوند ، و هر كه از من ببُرد ، از او ببُر . و بعد از رحم ايشان ، رحم و احكام آن ، در رحم‌هاى مؤمنان جارى است ؛ پس اين آيه را تلاوت فرمود كه :\r\n  « وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ »   « 1 » .\r\n2000 / 27 . چند نفر از اصحاب ما روايت كرده‌اند ، از احمد بن ابىعبداللَّه ، از ابن‌فضّال ، از ابن‌بكير ، از عمر بن يزيد كه گفت : امام جعفر صادق عليه السلام را سؤال كردم از قول خداى عز و جل :\r\n « الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ »  « 2 » . فرمود كه : « آن خويشِ تو است » .\r\n2001 / 28 . على بن ابراهيم ، از پدرش ، از ابن‌ابىعمير ، از حمّاد بن عثمان و هشام بن حكم و درست بن ابىمنصور ، از عمر بن يزيد روايت كرده است كه گفت : به خدمت امام\r\n\r\n\r\n","description":"","footnote":"\r\n( 1 ) . نساء ، 1 . و از خدايى كه به نام او از يكديگر درخواست مىكنيد و از بريدن و قطع رابطه با خويشان پروا كنيد كه خدا هماره مراقب شما است .\r\n( 2 ) . رعد ، 21 . كسانى كه با آنچه خدا دستور داده بپيوندند ، مىپيوندند .\r\n","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\nجعفر صادق عليه السلام عرض كردم كه :  « الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ »  . فرمود كه : « اين آيه در باب رحم آل محمد عليهم السلام نازل شده ، و گاه است كه در باب خويشِ تو مىباشد » . بعد از آن فرمود كه : « البتّه از [ دسته 
  ] آن مباش كه در شأن چيزى مىگويند كه در يك چيز است » . « 1 »\r\n2002 / 29 . چند نفر از اصحاب ما روايت كرده‌اند ، از احمد بن ابىعبداللَّه ، از محمد بن على ، از ابوجميله ، از وصّافى ، از حضرت على بن الحسين عليهما السلام كه فرمود : « رسول خدا صلى الله عليه و آله فرمود كه : هر كه او را شاد مىكند ، كه خدا در عمرش بكِشد و آن را دراز گرداند ، و از برايش در روزى گشايش دهد ، رحم خود را پيوند كند ؛ زيرا كه در روز قيامت رحم را زبانى است در نهايت فصاحت و بلاغت ، و عرض مىكند كه : اى پروردگار من ! هر كه به من پيوسته ، به او بپيوند ، و هر كه از من بريده ، از او ببر ؛ پس مردى كه در راهِ خير ديده مىشود و به ظاهر خوب مىنمايد ، ناگاه رحمى كه آن را قطع كرده به نزد او مىآيد ، و او را به اسفل قعر جهنّم مىافكند ، كه در جهنّم جايى از آن پايين‌تر و ته‌تر نباشد » .\r\n2003 / 30 . على بن محمد ، از صالح بن ابىحمّاد ، از حسن بن على ، از صفوان ، از جهم بن حميد روايت كرده است كه گفت : به خدمت امام جعفر صادق عليه السلام عرض كردم كه : مرا خويشانى باشند بر غير امر من ، و با من هم‌مذهب نيستند . آيا ايشان را بر من حقّى است ؟\r\nفرمود : « آرى ، حقّ رحم چنان است كه هيچ چيز آن را قطع نمىتواند كرد ، و چون بر امر و اعتقاد تو باشند ، ايشان را دو حق باشد : يكى حقّ رحم ، و ديگرى حقّ اسلام » .\r\n2004 / 31 . محمد بن يحيى ، از احمد بن محمد ، از ابن‌محبوب ، از اسحاق بن عمّار روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه صلهء رحم و نيكى ، حساب را سهل و آسان مىگرداند ، و از گناهان نگاه مىدارند ؛ پس رحم‌هاى خود را پيوند كنيد ، و با برادران خود نيكى به جا آوريد ، و هر چند كه به خوش سلامى و ردّ جواب آن باشد » .\r\n2005 / 32 . على بن ابراهيم ، از محمد بن عيسى ، از يونس ، از عبدالصمد بن بشير روايت كرده است كه گفت : امام جعفر صادق عليه السلام فرمود كه : « صلهء رحم ، حساب را سهل و آسان\r\n\r\n\r\n","description":"","footnote":"\r\n( 1 ) . و مراد اين است كه آيه شامل ارحام همهء مؤمنان است ، پس به اختصاص آن قائل مشو . و از اينجا معلوم مىشود كه آنها كه خصوص مورد را مخصّص آيه نمىدانند ، و آن را حمل بر عموم مىكنند ، درست فهميده‌اند . ( مترجم )\r\n","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\nمىكند در روز قيامت ، و آن باعث تأخير اجل و زيادتى در عمر است ، و از مكان‌هاى لغزش بد نگاه مىدارد . و صدقه دادن در شب ، خشم پروردگار را فرو مىنشاند » .\r\n2006 / 33 . على ، از پدرش ، از ابن‌ابىعمير ، از حسين بن عثمان ، از آنكه او را ذكر كرده ، از امام جعفر صادق عليه السلام روايت كرده است كه فرمود : « به درستى كه صلهء رحم ، عمل‌ها را پاكيزه مىگرداند ، و مال‌ها را زياد مىكند ، و حساب را آسان مىسازد ، و بلا و زحمت را دفع مىنمايند ، و در روزى مىافزايد » .\r\nباب در بيان نيكى كردن با پدر و مادر\r\n\r\n69 . باب در بيان نيكى كردن با پدر و مادر\r\n2007 / 1 . محمد بن يحيى ، از احمد بن محمد بن عيسى و على بن ابراهيم ، از پدرش هر دو روايت كرده‌اند ، از حسن بن محبوب ، از ابوولّاد حنّاط كه گفت : امام جعفر صادق عليه السلام را سؤال كردم از قول خداى عز و جل :  « وَ بِالْوالِدَيْنِ إِحْساناً »  « 1 » و عرض كردم كه : مراد از اين احسان چيست ؟ فرمود كه : « احسان ، آن است كه صحبت پدر و مادر را نيكو كنى ، و آنكه ايشان را تكليف نكنى كه از تو سؤال كنند چيزى را ، از آن‌چه به آن احتياج دارند ، و كلفت خواهش را بر ايشان نگذارى ؛ بلكه بىخواهش كردن ايشان به ايشان دهى ، و اگرچه بىنياز باشند . آيا خداى عز و جل نمىفرمايد كه :  « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ »  « 2 » ؛ يعنى : « هرگز نرسيد به حقيقت نيكى ، تا آنكه انفاق كنيد از آن‌چه دوست مىداريد » . ابوولّاد مىگويد كه : بعد از آن ، حضرت صادق عليه السلام فرمود : « و امّا قول خداى عز و جل :  « إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما »  « 3 » » « 4 » مىفرمايد كه : اگر تو را گزند رسانند ، به ايشان اف مگو ، و ايشان را زجر مكن ، و بانگ بر ايشان مزن ، و هر چه كه تو را بزنند » .\r\nراوى عرض كرد كه :  « وَ قُلْ لَهُما قَوْلًا كَرِيماً »  « 5 » حضرت فرمود : « اگر تو را بزنند ، به ايشان بگو كه خدا شما را بيامرزد . و قول كريم و سخن خوب از تو اين است » . عرض كرد كه :\r\n « وَ اخْفِضْ لَهُما جَناحَ الذُّلِّ مِنَ الرَّحْمَةِ »  « 6 » فرمود كه : « ميل مده چشم‌هاى خويش را از نظر كردن\r\n\r\n\r\n","description":"","footnote":"\r\n( 1 ) . اسرا ، 23 .\r\n( 2 ) . آل عمران ، 92 .\r\n( 3 ) . اسرا ، 23 .\r\n( 4 ) . اگر يكى از آن دو يا هر دوى ايشان نزد تو به كهنسالى رسيدند ، به آنان اف ( / واى بر شما ) مگو و آنها را مران و بر سرشان فرياد مكش .\r\n( 5 ) . اسرا ، 23 .\r\n( 6 ) . اسرا ، 24 .\r\n","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\nبه سوى ايشان ، يا نگاه طولانى به ايشان مكن ، مگر نگاهى كه با رحمت و رأفت و نهايت مهربانى باشد . و آواز خود را بلند مكن در بالاى آواز ايشان ( يعنى در وقت سخن گفتن ، آواز خود را بلندتر از آواز پدر و مادر مگردان ) . و دست خويش را بالاى دست‌هاى ايشان بلند مكن ، و در پيشِ روى ايشان مرو » ( يعنى در وقت رفتن بر ايشان پيشى مگير . و ترجمهء آيه با ماقبل و مابعد آن مذكور شد ) .\r\n2008 / 2 . ابن‌محبوب ، از خالد بن نافع بجلى ، از محمد بن مروان روايت كرده است كه گفت : شنيدم از امام جعفر صادق عليه السلام كه مىفرمود : « مردى به خدمت پيغمبر صلى الله عليه و آله آمد و عرض كرد كه : يا رسول اللَّه ! مرا وصيّت كن و بفرما چه كنم ؟ فرمود : چيزى را با خدا شريك مگردان ، و هر چند كه به آتش سوزانيده شوى ( كه تو را در قبول نكردن شرك بسوزانند و تو را عذاب كنند ) مگر در حالى كه در ظاهر آن را اظهار كنى ، و دلت به ايمان آرميده باشد . و پدر و مادر خود را فرمانبردارى كن ، و با ايشان نيكى كن ؛ خواه زنده باشند و خواه مرده . و اگر تو را امر كنند كه از زن و مال خويش بيرون روى كه آنها را وا گذارى و از خود دور كنى ، چنان كن ؛ زيرا كه اين از جملهء ايمان است » .\r\n2009 / 3 . على بن ابراهيم ، از پدرش ، از ابن‌ابىعمير ، از يوسف ، از امام جعفر صادق عليه السلام روايت كرده است كه فرمود : « در روز قيامت چيزى مانند كُلْمَهء « 1 » ريسمان مىآيد ، پس در پشت مؤمن دفع مىشود و او را داخل بهشت مىگرداند ، و به او گفته مىشود كه : اين ، نيكى با پدر و مادر يا جزاى آن است » .\r\n2010 / 4 . حسين بن محمد ، از معلّى بن محمد ، از وشّاء ، از منصور بن حازم ، از امام جعفر صادق عليه السلام روايت كرده است كه گفت : عرض كردم كه : كدام يك از عمل‌ها بهتر است ؟\r\nفرمود : « نماز كه در وقت خود به جا آورده شود ، و نيكى با پدر و مادر ، و جهاد كردن در راه خدا » .\r\n2011 / 5 . على بن ابراهيم ، از محمد بن عيسى بن عبيد ، از يونس بن عبدالرحمان ، از درست بن ابىمنصور ، از ابوالحسن حضرت امام موسى كاظم عليه السلام روايت كرده است كه فرمود : « مردى از رسول خدا صلى الله عليه و آله پرسيد كه : حقّ پدر و مادر بر فرزندش چيست ؟ فرمود\r\n\r\n\r\n","description":"","footnote":"\r\n( 1 ) . يعنى كلاف و گلوله نخ و ريسمان و كنايه از هر چيز سنگين است .\r\n","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n\r\nكه : او را به نامش نخواند و نامش را نبرد ( بلكه بگويد : اى پدر و پدرم ) ، و پيشاپيش او راه نرود ، و پيش از او ننشيند ، و كارى نكند كه باعث دشنام او باشد » .\r\n2012 / 6 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از عبداللَّه بن بحر ، از عبداللَّه بن مسكان ، از آنكه او را روايت كرده ، از امام جعفر صادق عليه السلام كه گفت : من در نزد آن حضرت بودم كه به عبدالواحد انصارى در باب نيكى با پدر و مادر فرمود كه : در قول خداى عز و جل است كه :  « وَ بِالْوالِدَيْنِ إِحْساناً »  « 1 » ؛ پس ما گمان كرديم كه اين آيه همان آيه‌اى است كه در سورهء بنىاسرائيل است ، و آن ، اين است كه :  « وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً »  « 2 » . و چون بعد شد ، از آن حضرت سؤال كردم . فرمود كه : « آن آيه‌اى است كه در سورهء لقمان است و آن ، اين است كه :  « وَ وَصَّيْنَا الْإِنْسانَ بِوالِدَيْهِ حُسْناً وَ إِنْ جاهَداكَ لِتُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما »  « 3 » ، پس راوى عرض كرد : به درستى كه اين يعنى شرك پدر و مادر - ، بزرگ‌تر است از آنكه قول خداى - تعالى - :  « وَ إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ »  امر كند به صله و پيوند با ايشان و حقّ ايشان . بر هر حال حضرت فرمود :\r\n« نه ، چنين است ؛ بلكه به صلهء ايشان امر مىكند ، و اگر بر سر شرك با او مجاهده و گفتگو كنند ، غير از بزرگى ، چيزى بر حقّ ايشان نيفزايد » « 4 » .\r\n2013 / 7 . از او ، از محمد بن على ، از حكم بن مسكين ، از محمد بن مروان روايت است كه گفت : امام جعفر صادق عليه السلام فرمود كه : « چه چيز ، مردى از شما را منع مىكند كه با پدر و مادر خويش نيكى كند ، در حالى كه زنده و مرده باشند ؛ كه به نيابت ايشان نماز كند ، و به نيابت\r\n\r\n\r\n","description":"","footnote":"\r\n( 1 ) . بقره ، 83 ؛ نساء ، 36 ؛ انعام ، 156 ؛ اسرا ، 23 .\r\n( 2 ) . اسرا ، 23 .\r\n( 3 ) . لقمان ، 14 . ( و آيه با ترجمه پيش از اين مذكور شد . و لفظ  « حُسْناً »  در آن نبود . و در ميانهء  « بِوالِدَيْهِ »  و  « إِنْ جاهَداكَ »  ، بسيار كلمات فاصله بود ، چنان كه معلوم شد ، مگر آنكه  « حُسْناً »  از قول امام عليه السلام باشد ، بر وجه تفسير و بيان مراد از مقدّرى كه مقصود است . و شايد كه امام در ذكر آيه اكتفا به ذكر مقصود فرموده باشد ، و عدم اشاره به سوى آن چه اجمال فرموده و ذكر نفرموده ، به جهت اعتماد و اطّلاع بر علم و اطّلاع راوى باشد ) . آيا نظر نمىكنى به تتمّهء روايت و آن ، اين است كه [ در داخل متن آمده است 
  ] .\r\n( 4 ) . تفسير اين روايت مشكل است و شايد معناى آن اين باشد كه از ميان آيات متعدد قرآن در سفارش به حق پدر و مادر ، آيه 13 و 14 سوره لقمان كه در اين حديث نقل تفسير گونه شده بيشترين تاكيد را بر حق پدر و مادر دارند زيرا حتى در صورت مشرك بودن و حتى كوشش آنان براى مشرك كردن فرزند چيزى از حق آنان كاسته نمىشود و معاشرت نيكو با آنان به وجوب خود باقى مىماند .\r\n","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\nايشان تصدّق كند ، و به نيابت ايشان حجّ را به جا آورد ، و به نيابت ايشان روزه بگيرد ؛ پس آن‌چه كرده ، ثوابش از براى ايشان باشد ، و از براى او نيز مانند آن از ثواب خواهد بود . و خداى عز و جل به سبب نيكى و پيوند كه كرده ، او را خير بسيار بيفزايد » .\r\n2014 / 8 . محمد بن يحيى ، از احمد بن محمد بن عيسى ، از معمّر بن خلّاد روايت كرده است كه گفت : به خدمت ابوالحسن حضرت امام رضا عليه السلام عرض كردم كه : آيا دعا كنم از براى پدر و مادرم ، هر گاه حق را نشناسند و شيعه نباشند ؟ فرمود كه : « از براى ايشان دعا كن ، و به نيابت ايشان تصدّق نما ، و اگر زنده باشند و حق را نشناسند ، با ايشان [ در 
  ] مدارا باش ، و به نرمى با ايشان سلوك كن ؛ زيرا كه رسول خدا صلى الله عليه و آله فرموده كه : خدا مرا با رحمت مبعوث گردانيده ، نه با عقوق و نافرمانى كردن كسى كه حق گزاردن او واجب باشد » ( مانند پدر و مادر ) .\r\n2015 / 9 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « مردى به خدمت پيغمبر صلى الله عليه و آله آمد و عرض كرد كه : يا رسول اللَّه ! با كه نيكى كنم ؟ فرمود : با مادرت . عرض كرد كه : بعد از آن با كه ؟ فرمود : با مادرت . عرض كرد كه : بعد از آن با كه ؟ فرمود : با مادرت . عرض كرد كه : بعد از آن با كه ؟\r\nفرمود : با پدرت » .\r\n2016 / 10 . ابوعلى اشعرى ، از محمد بن سالم ، از احمد بن نضر ، از عمرو بن شمر ، از جابر ، از امام جعفر صادق عليه السلام روايت كرده است كه فرمود : « مردى به خدمت رسول خدا صلى الله عليه و آله آمد و عرض كرد كه : يا رسول اللَّه ! من در جهاد رغبت دارم و به آن شاد و خرّم مىشوم » .\r\nحضرت فرمود كه : « رسول خدا صلى الله عليه و آله به آن مرد فرمود : پس در راه خدا جهاد كن ؛ زيرا كه تو اگر شهيد شوى ، زنده خواهى بود در نزد خدا و روزى داده مىشوى - يعنى از ميوه‌هاى بهشت - ، و اگر بميرى ، مزدت بر خدا واقع شده كه آن را به تو عطا فرمايد ؛ مانند چيزى كه واجب باشد . و اگر برگردى ، برگردى از گناهان و از آنها پاك شوى ، چنانچه از مادر متولّد شده‌اى . عرض كرد كه : يا رسول اللَّه ! پدر و مادر پيرى دارم كه گمان مىكنند و چنان مىدانند كه ايشان به من انس دارند ، و بيرون رفتن مرا ناخوش دارند . رسول خدا صلى الله عليه و آله فرمود كه : چون چنين است ، با پدر و مادر قرار و آرام گير . پس سوگند ياد مىكنم به آن خدايى كه جانم به دست قدرت او است ، كه هر آينه انس ايشان با تو ، روزى و شبى ، از\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\nجهاد يك‌ساله بهتر است » .\r\n2017 / 11 . چند نفر از اصحاب ما روايت كرده‌اند ، از احمد بن محمد بن خالد ، از على بن حكم ، از معاوية بن وهب ، از زكريّا بن ابراهيم كه گفت : من نصارى بودم ؛ پس مسلمان شدم و به حج رفتم ، و بر امام جعفر صادق عليه السلام داخل شدم و عرض كردم كه : من بر دين نصرانيّت و ترسايى بودم و اسلام آوردم . فرمود كه : « در اسلام چه چيز ديدى كه آن را اختيار كردى ؟ » عرض كردم كه : قول خداى عز و جل :  « ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ »  « 1 » ( و ترجمهء بعضى از اين آيه با صدر آن در باب روح گذشت ، و ترجمهء باقى مانده اين است كه : ) « و ليكن گردانيديم آن را ؛ يعنى كتاب يا ايمان را - چنان كه ظاهر اين حديث است - نور و روشنى ، كه راه مىنماييم به آن ، هر كه را خواهيم » . حضرت فرمود كه : « هر آينه خدا تو را هدايت فرموده و راه راست نموده است » . بعد از آن سه مرتبه فرمود : « بار خدايا ! او را هدايت كن » ؛ يعنى او را بر آن ثابت و باقى بدار . و فرمود كه : « اى فرزند من ! از آن‌چه خواهى سؤال كن » . عرض كردم : به درستى كه پدر و مادر و خاندانم همه بر دين نصرانيّت‌اند ، و مادرم چشمش نابينا است ؛ پس با ايشان باشم و در ظرف‌هاى ايشان چيز بخورم ؟ فرمود كه : « گوشت خوك مىخورند ؟ » « 2 » عرض كردم : نه ، و دست به آن نمىگذارند .\r\nفرمود : « باكى نيست و ناخوشى ندارد ؛ پس متوجّه مادرت باش و با او نيكى كن ، و چون بميرد امر او را به غير خود وا مگذار ؛ بلكه خود كسى باش كه به حال و كارش قيام نمايى . و در هنگامى كه در منى به نزد من مىآيى ان‌شآء اللَّه ، البتّه كسى را خبر مده به اينكه تو در نزد من آمده‌اى » . زكريّا مىگويد كه : پس من در منى به خدمتش آمدم ، در حالى كه مردم گرداگرد او بودند ، و گويا آن حضرت معلّم كودكان و مكتب‌دار بود ؛ چه از هر طرف كسى سؤال مىكرد ، اين يكى از آن حضرت سؤال مىنمود ، و آن يكى سؤال مىنمود ، و پيوسته حال بدان منوال بود ؛ پس در هنگامى كه به كوفه آمدم ، با مادرم نيكويى كردم ، و چنان بودم كه چيزى به خوردش مىدادم ، و جامه و سرش را بجوريدم ، و او را خدمت مىكردم ؛ پس مادرم با من گفت كه : اى فرزند دلبند من ! تو با من اين‌چنين نمىكردى ، در حالى كه تو بر دين من بودى ،\r\n\r\n\r\n","description":"","footnote":"\r\n( 1 ) . شورا ، 52 . تو نمىدانستى كتاب و ايمان ( معارف دين ) چيست .\r\n( 2 ) . و بنابر بعضى از نسخ كافى ، گوشت خوك را كه نمىخورند ، و مآل [ و مقصود 
  ] هر دو يكى است به حسب‌معنى . ( مترجم )\r\n","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\nپس چيست آن‌چه از تو مىبينم ، از آن زمان كه مهاجرت كردى و از دين من بيرون رفتى ، و در ملّت حنيفيّه كه دين اسلام است داخل شدى ؟ گفتم كه : مردى از فرزندان پيغمبر ما مرا به اين امر فرمود . مادرم گفت كه : اين مرد پيغمبر است ؟ گفتم : نه ، و ليكن پسر پيغمبر است . گفت كه : اى فرزند عزيز من ! اينك پيغمبر است ؛ زيرا كه اينها وصيّت‌هاى پيغمبران است . گفتم كه :\r\nاى مادر من ! بعد از پيغمبر ما پيغمبرى نخواهد بود ، و ليكن آن حضرت پسر پيغمبر است .\r\nمادرم گفت كه : اى فرزند عزيز من ! دين تو از هر دينى بهتر است ، آن را بر من عرضه كن ؛ پس من آن را بر مادرم عرضه كردم و مادرم در دين اسلام داخل شد ، و او را تعليم دادم كه نماز ظهر و عصر و مغرب و عشا كه آخر نمازها است به جا آورد . و در همان شب او را عارضه‌اى روى داد و ناخوش شد ؛ پس گفت كه : اى فرزند عزيز من ! آن‌چه را كه به من تعليم دادى بر من اعاده كن و دو مرتبه بگو ؛ پس من آن را بر مادرم اعاده كردم ، و به آن اقرار نمود و وفات كرد ، و در هنگامى كه صبح كرد ، مسلمانان كسانى بودند كه او را غسل دادند ، و من كسى بودم كه بر او نماز كردم و در قبرش فرود آمدم .\r\n2018 / 12 . محمد بن يحيى ، از احمد بن محمد بن عيسى ، از على بن حكم و چند نفر از اصحاب ما روايت كرده‌اند ، از احمد بن ابىعبداللَّه ، از اسماعيل بن مهران و هر دو ، از سيف بن عميره ، از عبداللَّه بن مسكان ، از عمّار بن حيّان كه گفت : امام جعفر صادق عليه السلام را خبر دادم به نيكى پسرم اسماعيل . به من فرمود كه : « هر آينه او را دوست مىداشتم و دوستيم به او زياد شد . به درستى كه رسول خدا صلى الله عليه و آله خواهر رضاعى داشت ، و به خدمت آن حضرت آمد .\r\nچون پيغمبر به خواهر خود نظر كرد ، به ديدنش شاد و خوشحال شد ، و لحاف خود را از برايش گسترد و او را بر بالاى آن لحاف نشانيد . بعد از آن شروع فرمود كه با او حديث مىكرد و سخن مىگفت و در رويش مىخنديد . بعد از مدّتى آن زن برخاست و رفت و برادرش آمد ؛ پس پيغمبر آن تعارف و نوازشى كه با خواهر كرده بود ، با برادر نكرد . به آن حضرت عرض شد كه : يا رسول اللَّه ! با خواهرش نوازشى كردى كه با او نكردى ، با آنكه او مرد است .\r\nفرمود : زيرا كه خواهرش به پدر و مادرش از او نيكوكارتر بود » .\r\n2019 / 13 . محمد بن يحيى ، از احمد بن محمد بن عيسى ، از على بن حكم ، از سيف بن عميره ، از عبداللَّه بن مسكان ، از ابراهيم بن شعيب روايت كرده است كه گفت : به خدمت امام جعفر صادق عليه السلام عرض كردم كه : پدرم بسيار پير و ناتوان شده است ، و چون كارى را اراده\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\nداشته باشد ، ما او را برمىداريم ؛ چه خود قادر بر راه رفتن نيست . فرمود كه : « اگر توانى كه اين را نسبت به او متوجّه شوى ، چنان كن ، و به دست خود لقمه را در دهانش بگذار ؛ زيرا كه همين دو ، فردا از براى تو بهشت ، و باعث دخول آن است » .\r\n2020 / 14 . از او ، از على بن حكم ، از سيف بن عميره ، از ابوالصّبّاح ، از جابر روايت است كه گفت : شنيدم از مردى كه به خدمت امام جعفر صادق عليه السلام عرض مىكرد كه : پدر و مادرى دارم كه مخالف‌اند . فرمود كه : « با ايشان نيكى كن ، چنان كه نيكى مىكنى با پدر و مادر مسلمان ، از آنان كه ما را دوست مىدارند » .\r\n2021 / 15 . على بن ابراهيم ، از پدرش و محمد بن يحيى ، از احمد بن محمد هر دو روايت كرده‌اند ، از ابن‌محبوب ، از مالك بن عطيّه ، از عنبسة بن مصعب ، از امام محمد باقر عليه السلام كه فرمود : « سه چيز است كه خداى عز و جل كسى را در ترك آنها رخصت نداده است : يكى اداى امانت به نيكوكار و بدكار ؛ و ديگرى وفا كردن به عهد از براى نيكوكار و نابكار ؛ و سيم نيكى با پدر و مادر ؛ خواه نيكوكار باشند و خواه نابكار و بدكردار » .\r\n2022 / 16 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « از جملهء سنّت و طريقهء پيغمبر و نيكى آن است كه ، مرد كنايه گويد به نام پدرش و تصريح به نام او نكند » .\r\n2023 / 17 . حسين بن محمد ، از معلىّ بن محمد و على بن محمد ، از صالح بن ابىحمّاد هر دو روايت كرده‌اند ، از وشّاء ، از احمد بن عائذ ، از ابوخديجه سالم بن مكرّم ، از معلّى بن خنيس ، از امام جعفر صادق عليه السلام كه فرمود : « مردى آمد و پيغمبر خدا صلى الله عليه و آله را از نيكى با پدر و مادر سؤال كرد . پيغمبر سه مرتبه فرمود : با مادرت نيكى كن . و سه مرتبه فرمود : با پدرت نيكى كن . و به مادر و امر به نيكى با او ، ابتدا فرمود ، پيش از پدر و امر به نيكى با او » .\r\n2024 / 18 . وشّا ، از احمد بن عائذ ، از ابوخديجه ، از امام جعفر صادق عليه السلام روايت كرده است كه فرمود : « مردى به خدمت پيغمبر صلى الله عليه و آله آمد و عرض كرد كه : دخترى از من متولّد شد و او را تربيت كردم و پرورش دادم ، تا وقتى كه به حدّ بلوغ رسيد ؛ پس او را لباس پاكيزه پوشانيدم و زيورش دادم . بعد از آن او را آوردم تا بر سر چاهى ، و او را در اندرون چاه انداختم ،\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\nو آخر سخنى كه از او شنيدم اين بود كه مىگفت : اى پدر ! به دادم رس ؛ پس كفّارهء آن‌چه كرده‌ام چه چيز است ؟ پيغمبر صلى الله عليه و آله فرمود كه : آيا مادرى دارى كه زنده باشد ؟ عرض كرد : نه .\r\nفرمود : پس خاله‌اى دارى كه زنده باشد ؟ عرض كرد : آرى . فرمود : پس با خالهء خود نيكى كن ؛ زيرا كه خاله به منزلهء مادر است ، تا بپوشاند از تو آن‌چه را كه كرده‌اى ، و كفّارهء آن باشد » .\r\nابوخديجه مىگويد كه : به حضرت صادق عليه السلام عرض كردم كه : اين در چه زمان بود ؟ فرمود كه : « در زمان جاهليّت بود ، و عادت ايشان اين بود كه دختران خود را مىكشتند ، به جهت ترس آنكه اسير شوند و در گروه ديگر بزايند » ( يعنى شوهرى غير از قبيلهء خود داشته باشند ) .\r\n2025 / 19 . محمد بن يحيى ، از احمد بن محمد ، از محمد بن اسماعيل بن بزيع ، از حنان بن سدير ، از پدرش روايت كرده است كه گفت : به خدمت امام محمد باقر عليه السلام عرض كردم كه :\r\nآيا مىشود كه فرزند ، پدر خود را جزا دهد و حقّ او را ادا كند ؟ فرمود كه : « او را جزايى نيست ، مگر در دو خصلت : يكى آنكه پدر ، بندهء مملوك باشد و پسرش او را بخرد و آزاد كند ؛ و ديگر آنكه بر او قرضى باشد ، و پسر آن را از جانب او ادا كند » .\r\n2026 / 20 . على بن ابراهيم ، از محمد بن عيسى ، از يونس بن عبدالرحمان ، از عمرو بن شمر ، از جابر روايت كرده است كه گفت : مردى به خدمت رسول خدا صلى الله عليه و آله آمد و عرض كرد كه : من مردى نوجوان و خرّم و شادانم و جهاد را دوست مىدارم ، و مادرى دارم كه آن را خوش ندارد . پيغمبر صلى الله عليه و آله به آن جوان فرمود كه : « برگرد و با مادرت باش ؛ پس سوگند ياد مىكنم به آن خدايى كه مرا به حقّ به پيغمبرى مبعوث گردانيده ، كه هر آينه انس مادرت به تو در يك شب ، كه انيس او باشى ، بهتر است از آنكه يك سال در راه خدا جهاد كنى » .\r\n2027 / 21 . حسين بن محمد ، از معلىّ بن محمد ، از حسن بن على ، از عبداللَّه بن سنان ، از محمد بن مسلم ، از امام محمد باقر عليه السلام روايت كرده است كه فرمود : « به درستى كه بنده‌اى هست كه با پدر و مادر خود نيكوكار مىباشد در زمان حيات ايشان . بعد از آن مىميرند ، پس قرض‌هاى ايشان را ادا نمىكند و از براى ايشان طلب مغفرت نمىنمايد ؛ پس خداى عز و جل او را عاق و نافرمان مىنويسد . و به درستى كه بنده‌اى هست كه در زمان حياتِ پدر و مادر ، عاق و نافرمان ايشان مىباشد ، و با ايشان نيكى نمىكند ، و چون مىميرند ، قرض ايشان را ادا مىكند ، و از براى ايشان طلب مغفرت مىنمايد ؛ پس خداى عز و جل او را نيكوكار مىنويسد » .\r\n\r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n\r\nباب در بيان اهتمام كردن به امور مسلمانان و خيرخواهى نمودن . . .\r\n\r\n70 . باب در بيان اهتمام كردن به امور مسلمانان و خيرخواهى نمودن از براى ايشان و نفع ايشان « 1 »\r\n2028 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : هر كه صبح كند و اهتمام به امور مسلمانان نداشته باشد ، مسلمان نيست » .\r\n2029 / 2 . به همين اسناد روايت است كه فرمود : « رسول خدا صلى الله عليه و آله فرمود كه : عابدترين مردمان از روى خداپرستى ، آن است كه گريبانش از همهء ايشان بىغش و صافىتر باشد » . « 2 »\r\n2030 / 3 . على بن ابراهيم ، از على بن محمد قاسانى ، از قاسم بن محمد ، از سليمان بن داود منقرى ، از سفيان بن عيينه روايت كرده است كه گفت : شنيدم از امام جعفر صادق عليه السلام كه مىفرمود : « بر تو باد كه خيرخواهى كنى به جهت رضاى خدا در حقّ آفريدگانش ؛ زيرا كه تو هرگز آن جناب را ملاقات نخواهى كرد ، به عملى كه از آن بهتر باشد » .\r\n2031 / 4 . محمد بن يحيى ، از احمد بن محمد بن عيسى ، از ابن‌محبوب ، از محمد بن قاسم هاشمى ، از امام جعفر صادق عليه السلام روايت كرده است كه فرمود : « هر كه به امور مسلمانان اهتمام نكند ، مسلمان نيست » .\r\n2032 / 5 . از او ، از سلمة بن خطّاب ، از سليمان بن سماعة ، از عمويش عاصم كوزى ، از امام جعفر صادق عليه السلام روايت است كه فرمود : « پيغمبر صلى الله عليه و آله فرمود كه : هر كه صبح كند و به امور مسلمانان اهتمام نداشته باشد ، از جملهء ايشان نيست . و هر كه بشنود كه مردى مسلمانان را آواز مىكند ؛ پس او را اجابت نكند ، مسلمان نيست » .\r\n2033 / 6 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : خلايق به منزلهء عيال خدايند ( و عيال ، زن و فرزند و توابع را گويند ) . پس دوست‌ترين خلايق به سوى خدا ، كسى است كه عيال خدا را نفع بخشد و شادى را بر خاندانى داخل كند » .\r\n\r\n\r\n","description":"","footnote":"\r\n( 1 ) . و اهتمام ، به معنى همّت داشتن و اندوه خوردن و خواستن و تيمار كردن و تيمار داشتن است . ( مترجم )\r\n( 2 ) . و اين كنايه است از آنكه دل و سينه‌اش خالص باشد و در آن غشى نباشد ، و دلش نسبت به همهء مسلمانان از همه كس سالم‌تر باشد . ( مترجم )\r\n","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n2034 / 7 . چند نفر از اصحاب ما روايت كرده‌اند ، از احمد بن محمد بن خالد ، از على بن حكم ، از سيف بن عميره كه گفت : حديث كرد مرا كسى كه شنيده بود از امام جعفر صادق عليه السلام كه مىفرمود : « از رسول خدا صلى الله عليه و آله سؤال شد كه : دوست‌ترين مردم در نزد خدا كيست ؟ فرمود كه : نافع‌ترين مردم به مردم » .\r\n2035 / 8 . از او ، از على بن حكم ، از مثنّى بن وليد حنّاط ، از فطر بن خليفه ، از عمر بن على بن الحسين ، از پدرش صلوات اللَّه عليه روايت است كه فرمود : « رسول خدا صلى الله عليه و آله فرمود كه : هر كه ضرر آب يا آتش را از گروهى از مسلمانان برگرداند ، و نگذارد كه به ايشان برسد ، بهشت از برايش واجب شود » .\r\n2036 / 9 . از او ، از ابن‌فضّال ، از ثعلبة بن ميمون ، از معاوية بن عمّار ، از امام جعفر صادق عليه السلام روايت است در قول خداى عز و جل :  « وَ قُولُوا لِلنَّاسِ حُسْناً »  « 1 » ، كه فرمود : « غير از خوبى چيزى مگوييد ، تا بدانيد كه [ آن شخص 
  ] خوب [ آدمى 
  ] نيست » .\r\n2037 / 10 . از او ، از ابن‌ابىنجران ، از ابوجميله - يعنى مفضّل بن صالح - ، از جابر بن يزيد ، از امام محمد باقر عليه السلام روايت است كه گفت در قول خداى عز و جل :  « وَ قُولُوا لِلنَّاسِ حُسْناً »  ، فرمود كه : « از براى مردمان بگوييد ، نيكوتر از آن‌چه دوست مىداريد كه در حقّ شما گفته شود » .\r\n2038 / 11 . چند نفر از اصحاب ما روايت كرده‌اند ، از سهل بن زياد ، از يحيى بن مبارك ، از عبداللَّه بن جبله ، از مردى ، از امام جعفر صادق عليه السلام كه گفت در قول خداى عز و جل :  « وَ جَعَلَنِي مُبارَكاً أَيْنَ ما كُنْتُ »  « 2 » ؛ يعنى : « به غايت نفع‌بخشنده گردانيده است » .\r\nباب در بيان برتر داشتن و بزرگ‌قدر گردانيدن پير\r\n\r\n71 . باب در بيان برتر داشتن و بزرگ‌قدر گردانيدن پير\r\n2039 / 1 . على بن ابراهيم ، از پدرش ، از ابن‌ابىعمير ، از بعضى از اصحاب خويش ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : از جملهء اجلال و تعظيم خدا ، آن است كه كسى صاحبْ موى سفيد مسلمان را بزرگ دارد » .\r\n2040 / 2 . چند نفر از اصحاب ما روايت كرده‌اند ، از احمد بن محمد كه آن را مرفوع ساخته و گفته است كه امام جعفر صادق عليه السلام فرمود كه : « از ما نيست هر كه بزرگ و پيران ما\r\n\r\n\r\n","description":"","footnote":"\r\n( 1 ) . بقره ، 83 .\r\n( 2 ) . مريم ، 31 . ومرا در هر جا مبارك قرار داد .\r\n","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n\r\nرا توقير و تعظيم نكند ، و خُردان ما را رحم ننمايند » .\r\n2041 / 3 . على بن ابراهيم ، از پدرش ، از ابن‌ابىعمير ، از عبداللَّه بن ابان ، از وصّافى روايت كرده است كه گفت : امام جعفر صادق عليه السلام فرمود كه : « پيران و بزرگان خويش را تعظيم كنيد و بزرگ داريد ، و با خويشان بپيونديد . و چنان نيست كه شما به ايشان بپيونديد به چيزى كه بهتر باشد از باز داشتن آزار از ايشان ، كه ايشان را اذيّت نكنيد » .\r\nباب در بيان برادرى مؤمنان با يكديگر\r\n\r\n72 . باب در بيان برادرى مؤمنان با يكديگر\r\n2042 / 1 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از مفضّل بن عمر كه گفت : امام جعفر صادق عليه السلام فرمود كه :  « إِنَّمَا الْمُؤْمِنُونَ إِخْوَةٌ »  « 1 » ، جز اين نيست كه مؤمنان برادران يك پدرى و يك مادرىاند ، و چون بر مردى از ايشان رگى زده شود ، يا آن رگ به شدّت حركت كند ، ديگران از برايش بيدار خوابى مىكشند » .\r\n2043 / 2 . از او ، از پدرش ، از فضالة بن ايّوب ، از عمر بن ابان ، از جابر جعفى روايت است كه گفت : در پيش روى امام محمد باقر عليه السلام درهم كشيده شدم و گرفتگى به هم رسانيدم ؛ پس عرض كردم كه : فداى تو گردم ! بسا است كه اندوهناك مىشوم ، بىآنكه مصيبتى به من رسد يا امرى بر من فرود آيد ، تا آنكه كسان و آشنايان من ، اندوه را در روى من مىشناسند و مىفهمند . فرمود : « آرى ، اى جابر ! به درستى كه خداى عز و جل مؤمنان را از طينت و سرشت بهشت‌ها آفريد ، و در ايشان از نسيم و باد روح خود جارى گردانيد ، و از براى همين ، مؤمن برادر پدرى و مادرى مؤمن است ؛ پس هرگاه در شهرى از شهرها اندوهى به روحى از آن روح‌ها برسد ، اين روح اندوهناك شود ؛ زيرا كه اين روح از جملهء آن روح‌ها است و به هم پيوسته‌اند » .\r\n2044 / 3 . محمد بن يحيى ، از احمد بن محمد بن عيسى ، از ابن‌فضّال ، از على بن عقبه ، از امام جعفر صادق عليه السلام روايت كرده است كه فرمود : « مؤمن برادر مؤمن است ، و ديده‌بان و جاسوس او در خيرات ، و رهنماى او كه با او خيانت نمىكند ، و بر او ستم نمىكند ، و او را عيب نمىكند ، و او را وعده‌اى نمىدهد كه آن را خلف كند » .\r\n2045 / 4 . محمد بن يحيى روايت كرده است ، از احمد بن محمد بن عيسى و چند نفر از\r\n\r\n\r\n","description":"","footnote":"\r\n( 1 ) . حجرات ، 10 .\r\n","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\nاصحاب ما ، از سهل بن زياد و هر دو ، از ابن‌محبوب ، از على بن رئاب ، از ابوبصير كه گفت :\r\nشنيدم از امام محمد باقر عليه السلام كه مىفرمود : « مؤمن برادر مؤمن است و مانند يك تن‌اند ، اگر از عضوى از آن بنالد ، به واسطهء علّتى كه دارد ، دردِ آن را در باقى تن خويش بيابد . و روح‌هاى دو مؤمن ، از يك روح است . و به درستى كه اتّصال و پيوستگى روح مؤمن به روح خدا ، سخت‌تر است از اتّصال تيغ و روشنى آفتاب به جرم آن » . « 1 »\r\n2046 / 5 . چند نفر از اصحاب ما روايت كرده‌اند ، از سهل بن زياد ، از عبدالرحمان بن ابىنجران ، از مثنّى حنّاط ، از حارث بن مغيره كه گفت : امام جعفر صادق عليه السلام فرمود كه :\r\n« مسلمان برادر مسلمان است . و او ديده‌بان و آينه و رهنماى او است كه با او خيانت نمىكند ، و او را فريب نمىدهد ، و بر او ستم نمىكند ، و او را به دروغ نسبت نمىدهد ، و در غياب او سخن بد نمىگويد » .\r\n2047 / 6 . على بن ابراهيم ، از پدرش ، از ابن‌ابىعمير ، از حفص بن بخترى روايت كرده است كه گفت : در خدمت امام جعفر صادق عليه السلام بودم كه مردى بر آن حضرت داخل شد ؛ پس حضرت به من فرمود كه : « او را دوست مىدارى ؟ » عرض كردم : آرى . بعد از آن به من فرمود كه : « چرا او را دوست ندارى ، و حال آنكه او برادر تو است ، و شريك در دينت ، و ياور تو بر دشمنت ، و روزيش [ بر عهده 
  ] غير تو است » .\r\n2048 / 7 . ابوعلى اشعرى ، از حسين بن حسن ، از محمد بن اورمه ، از بعضى از اصحاب خويش ، از محمد بن حسين ، از محمد بن فضل ، از ابوحمزه ، از امام محمد باقر عليه السلام روايت كرده است كه گفت : شنيدم از آن حضرت كه مىفرمود كه : « مؤمن برادر پدرى و مادرى مؤمن است ؛ زيرا كه خداى عز و جل مؤمنان را از سرشت بهشتىها آفريد ، و در روح‌هاى ايشان از بادها و نسيم بهشت جارى گردانيد ، و از براى همين ايشان برادران پدرى و مادرىاند » .\r\n2049 / 8 . محمد بن يحيى ، از احمد بن محمد بن عيسى ، از حجّال ، از على بن عقبه ، از امام جعفر صادق عليه السلام روايت كرده است كه فرمود : « به درستى كه مؤمن برادر مؤمن است ، و\r\n\r\n\r\n","description":"","footnote":"\r\n( 1 ) . و مراد از روح خدا ، چيزى است كه دل‌ها به آن زنده مىشود ، و به جهت شرافت ، به خدا منسوب شده است ، چنان كه پيش از اين مذكور شد . ( مترجم )\r\n","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n\r\nديده‌بان و رهنماى او كه با او خيانت نمىكند ، و بر او ستم نمىكند ، و او را عيب نمىكند ، و او را وعده‌اى نمىدهد كه آن را خلف كند » .\r\n2050 / 9 . احمد بن محمد بن عيسى ، از احمد بن عبداللَّه ( و بنابر بعضى از نسخ كافى از احمد بن محمد بن عبداللَّه ) ، از مردى ، از جميل ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « مؤمنان خدمتكاران يكديگرند كه يكديگر را خدمت مىكنند » . عرض كردم كه : چگونه خادم يكديگر مىباشند ؟ فرمود كه : « حديث را به يكديگر مىرسانند و از همديگر فرا مىگيرند » « 1 » .\r\n2051 / 10 . على بن ابراهيم روايت كرده است ، از پدرش و محمد بن يحيى ، از احمد بن محمد بن عيسى و هر دو ، از ابن‌ابىعمير ، از اسماعيل بصرى ، از فضيل بن يسار كه گفت :\r\nشنيدم از امام محمد باقر عليه السلام كه مىفرمود : « جماعتى از مسلمانان به سوى سفرى كه در نظر داشتند ، بيرون رفتند . بعد از آن راه را گم كردند و از آن بيرون افتادند ؛ پس تشنگى سختى به ايشان رسيد . بعد از آن كفن پوشيدند و در نزد ريشه‌هاى درخت كه در آنجا بود ماندند ، كه ناگاه پيرى كه جامه‌هاى سفيد در بر داشت به نزد ايشان آمد و گفت : برخيزيد كه بر شما باكى نيست و اين آب است ؛ پس ايشان برخاستند و آب نوشيدند و سيراب شدند ، و به آن شخص گفتند كه : تو كيستى ؟ خدا تو را رحمت كند ! گفت كه : من از آن جنّيانم كه با رسول خدا صلى الله عليه و آله بيعت كردند . به درستى كه من شنيدم از رسول خدا صلى الله عليه و آله كه مىفرمود : مؤمن برادر مؤمن است ، و ديده‌بان و رهنماى او ؛ پس چنان نيست كه شما در حضور من ضايع و هلاك شويد » .\r\n2052 / 11 . على بن ابراهيم روايت كرده است كه ، از پدرش و محمد بن اسماعيل ، از فضل بن شاذان و هر دو ، از حمّاد بن عيسى ، از ربعى ، از فضيل بن يسار كه گفت : شنيدم از امام جعفر صادق عليه السلام كه مىفرمود : « مسلمان برادر مسلمان است كه بر او ستم نمىكند ، و او را عيب نمىكند ، و يارى او را ترك نمىكند ، و او را وا نمىگذارد ، و در غياب او سخن بد نمىگويد ، و با او خيانت نمىنمايد ، و او را محروم نمىگرداند » .\r\n\r\n\r\n","description":"","footnote":"\r\n( 1 ) . مترجم در اينجا گرفتار درج كلمه « الحديث » در متن حديث شده و روايت را نادرست ترجمه كرده و ترجمه درست چنين است : چگونه خادم يكديگر مىباشند ؟ فرمود : به يكديگر فايده مىرسانند . ( مترجم )\r\n","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\nباب در بيان آن‌چه حق را ثابت مىگرداند از براى آنكه . . .\r\n\r\n73 . باب در بيان آن‌چه حق را ثابت مىگرداند از براى آنكه ايمان را بر خود مىبندد ، و آن‌چه آن حق را نقض مىكند « 1 »\r\n2053 / 1 . على بن ابراهيم ، از هارون بن مسلم ، از مسعدة بن صدقه روايت كرده است كه گفت : شنيدم از امام جعفر صادق عليه السلام كه مىفرمود - در حالى كه از آن حضرت سؤال شده بود : از ايمان آنكه حق او و برادرى با او بر ما لازم و واجب باشد ، چگونه است ؟ و به چه چيز ثابت مىشود ؟ و به چه چيز باطل مىگردد ؟ - فرمود : « به درستى كه ايمان به دو طريق فرا گرفته مىشود و ثابت مىگردد : امّا يكى از آن دو طريق آن است كه از صاحبت براى تو ظاهر مىشود ؛ پس هرگاه مثل آن‌چه تو به آن قائلى و اعتقاد دارى ، از او برايت ظاهر شود ، دوستى و برادرى كردن با وى ثابت و واجب مىشود ، مگر آنكه از او چيزى بيايد كه موجب نقض و بطلان باشد ، از براى آن‌چه از خود وصف كرده و آن را از براى تو اظهار نموده ؛ پس اگر از او چيزى بيايد ؛ يعنى قول يا فعلى از او سر زند كه به واسطهء آن استدلال توانى كرد بر نقض آن‌چه از براى تو اظهار كرده در نزد تو ، بيرون مىرود از آن‌چه براى تو وصف كرده و اظهار نموده ، و چنين كسى ناقض خواهد بود آن‌چه را كه از براى تو اظهار نموده ، مگر آنكه ادّعا كند كه آن را به عمل نياورده ، مگر به جهت تقيّه و ترس از مخالفان ، و با اين ادّعا ، در آن‌چه گفته يا كرده ، نظر مىشود ، پس اگر چنان باشد كه آن قول يا عمل ، از آن چيزها باشد كه تقيّه در مثل آن ممكن نباشد ، اين ادّعا از او قبول نمىشود ؛ زيرا كه تقيّه را موضعى چند است ، كه هر كه آن را از مواضعى كه دارد دور گرداند ، از برايش استقامت به هم نرساند و راست نايستد . و تفسير و بيان آن‌چه پرهيز مىشود ، داستان گروه بدى است ، كه حكم و فعل ايشان ظاهر « 2 » و هويدا است ، و آنها بر غير حكم حق و فعل حقّ است ، و هر چيزى كه مؤمن در ميانهء ايشان به عمل آورد ، به جهت بودن تقيّه ، از آن‌چه به فساد و تباهى در دين نرساند ، روا باشد » . « 3 »\r\n\r\n\r\n","description":"","footnote":"\r\n( 1 ) . و نقض ، - به فتح نون و سكون قاف با ضاد ضظّغ - در اصل به معنى واشكافتن عمارت است و شكستن عهد و بيعت ، و تابْ باز دادن ريسمان . و مراد از آن در اينجا ، گفتار و كردارى است كه با ايمان و اظهار آن نسازد . ( مترجم )\r\n( 2 ) . ظاهر در اينجا يعنى مسلط و چيره .\r\n( 3 ) . و حضرت در اين حديث ، طريق ديگر را از براى ثبوت ايمان ، كه به شهادت شهود است ، ذكر نفرمود ، به جهت اتّحاد حكم آن ، با طريقى كه مذكور شد . ( مترجم )\r\n","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\nباب در بيان اينكه با يكديگر برادرى كردن بر دين واقع نشده . . .\r\n\r\n74 . باب در بيان اينكه با يكديگر برادرى كردن بر دين واقع نشده ، و آن نيست ، مگر به طور تعارف و آشنايى با يكديگر دادن و يكديگر را شناختن\r\n2054 / 1 . محمد بن يحيى ، از احمد بن محمد بن عيسى ، از محمد بن سنان ، از حمزة بن محمد طيّار ، از پدرش ، از امام محمد باقر عليه السلام روايت كرده است كه فرمود : « شما بر اين امر - يعنى تشيّع - برادرى نكرديد ، و جز اين نيست كه بر آن با يكديگر [ فقط 
  ] آشنايى داريد و همديگر را شناختيد » .\r\n2055 / 2 . از او ، از احمد بن محمد ، از عثمان بن عيسى ، از ابن‌مسكان و سماعه هر دو ، از امام جعفر صادق عليه السلام روايت است كه فرمود : . . . تا آخر آن‌چه گذشت .\r\nباب در بيان حقّ مؤمن بر برادرش ، و بيان ادا و رسانيدن حقّ او\r\n\r\n75 . باب در بيان حقّ مؤمن بر برادرش ، و بيان ادا و رسانيدن حقّ او\r\n2056 / 1 . محمد بن يحيى ، از احمد بن محمد بن عيسى ، از على بن حكم ، از سيف بن عميره ، از عمرو بن شمر ، از جابر ، از امام محمد باقر عليه السلام روايت كرده است كه فرمود : « از جملهء حقِّ مؤمن بر برادر مؤمنش ، آن است كه گرسنگى او را سير گرداند ، و عورتش را بپوشاند ، و اندوه او را از او بر طرف كند ، و قرضش را ادا نمايد ، و چون بميرد ، در اهل و فرزندش خليفه و جانشين او باشد » .\r\n2057 / 2 . از او ، از على بن حكم ، از عبداللَّه بن بكير هَجَرى ، از معلّى بن خنيس ، از امام جعفر صادق عليه السلام روايت است كه گفت : به خدمت آن حضرت عرض كردم كه : حقّ مسلمان بر مسلمان چيست ؟ فرمود كه : « او را هفت حقّ واجب است ، و از آن حقوق حقّى نيست ، مگر آنكه بر او واجب است كه اگر چيزى از آنها را ضائع كند ، از ولايت و دوستى خدا و طاعت آن جناب بيرون مىرود ، و خدا را در او هيچ بهره‌اى نباشد » . به آن حضرت عرض كردم كه :\r\nفداى تو گردم ! آن حقوق چيست ؟ فرمود كه : « اى معلّى ! به درستى كه من بر تو مهربانم ، مىترسم كه آنها را ضائع گردانى و نگاه ندارى ، و بدانى و عمل نكنى » . معلّى مىگويد كه : به حضرت عرض كردم كه : هيچ قوّت و توانايى بر طاعت نيست ، مگر به يارى خدا . فرمود كه :\r\n« آسان‌تر حقّى از آنها ، آن است كه از برايش دوست دارى ، آن‌چه را كه از براى خويش دوست مىدارى ، و ناخوش دارى از براى او ، آن‌چه را كه از براى خود ناخوش\r\n\r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\nمىدارى و حقّ دويم ، آن است كه از خشم او اجتناب كنى و آن‌چه را كه موجب آن است به عمل نياورى ، و خشنودى او را پيروى نمايى و آن‌چه را كه باعث آن است به عمل آورى ، و امر او را فرمانبرى ، و حقّ سيم ، آن است كه او را به جان و مال و زبان و دست و پاى خويش يارى كنى ، و در هيچ‌يك از اينها با او مضائقه نكنى ، و حقّ چهارم ، آن است كه ديده يا ديده‌بان ، يا حافظ و رهنما و آينهء او باشى ، كه آن‌چه چشم فكرش از ديدن آن عاجز باشد ، در تو ببيند ، و حقّ پنجم ، آن است كه تو سير نباشى و او گرسنه باشد ، و سيراب نباشى و او تشنه باشد ، و جامه درنپوشى و او برهنه باشد ، و حقّ ششم ، آن است كه اگر تو را خدمتكارى باشد و برادرت را خادمى نباشد ، واجب است كه خادم خويش را بفرستى ، تا جامه‌هاى او را بشويد و طعامش را بسازد و رختخوابش را بگستراند ، و حقّ هفتم آن است كه ، سوگند او را باور كنى ، و دعوت او را اجابت نمايى ، و بيمارش را عيادت كنى ، و در جنازه‌اش حاضر شوى ، و چون دانستى كه او را حاجتى است ، به سوى روا كردن آن بر او پيشىگيرى ، و او را ناچار و مضطر نگردانى كه آن را از تو خواهش كند ، و ليكن او را پيشى گير ، پيشى گرفتنى به غايت ؛ پس چون چنين كردى ، دوستى خود را به دوستى او ، و دوستى او را به دوستى خود پيوسته‌اى » .\r\n2058 / 3 . از او ، از احمد بن محمد بن عيسى ، از على بن سيف ، از پدرش سيف بن عميره ، از عبدالاعلى بن اعين روايت است كه گفت : اصحاب و ياوران ما عريضه‌اى نوشتند كه امام جعفر صادق عليه السلام را از چيزى چند سؤال كنند ، و مرا امر كردند كه آن حضرت را سؤال كنم ، از حقّ مسلمان بر برادرش . بعد از آنكه از آن حضرت سؤال كردم ، مرا جواب نفرمود ، و در هنگامى كه آمدم تا آن حضرت را وداع كنم ، عرض كردم كه : از تو سؤالى كردم و مرا جواب نفرمودى ؟ فرمود كه : « من مىترسم كه كافر شويد ؛ زيرا كه از جملهء سخت‌ترين آن‌چه خدا بر بندگان خويش واجب گردانيده ، سه چيز است : يكى انصاف دادن مرد از نفس خود ، تا آنكه راضى نشود از براى برادرش از نفس خود ، مگر به آن‌چه از براى خود از او راضى مىشود ؛ و ديگر مواسات با برادر در باب مال ، كه او را با خود در آن برابر سازد ؛ و سيم ذكر خدا ، و ذكر خدا اين قول نيست كه سُبْحانَ اللَّهِ وَالْحَمْدُ لِلَّهِ ، و ليكن مراد ياد او است ، در نزد آن‌چه بر او حرام گردانيده ، به وضعى كه سبب باشد از براى آنكه آن حرام را وا گذارد » .\r\n2059 / 4 . از او ، از احمد بن محمد ، از حسن بن محبوب ، از جميل ، از مرازم ، از امام\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\nجعفر صادق عليه السلام روايت است كه فرمود : « خدا پرستيده نشد به چيزى كه از ادا كردن و رسانيدن حقّ مؤمن بهتر باشد » .\r\n2060 / 5 . على بن ابراهيم ، از پدرش ، از حمّاد بن عيسى ، از ابراهيم بن عمر يمانى ، از امام جعفر صادق عليه السلام روايت كرده است كه فرمود : « حقّ بر مسلمان آن است كه سير نباشد و حال آنكه برادرش گرسنه باشد ، و سيراب نباشد و برادرش تشنه باشد ، و جامه درنپوشد و برادرش برهنه باشد ؛ پس چه بزرگ است حقّ مسلمان بر برادر مسلمانش » . و فرمود كه : « از براى برادر مسلمانت دوست دار ، آن‌چه را كه از براى خود دوست مىدارى . و چون محتاج شدى ، از او بخواه ، و اگر از تو خواهد ، به او بده . و او را در خير و خوبى انتظار مده ، و مدّت او را دراز مكن ، و بايد كه او نيز آن را از براى تو طول ندهد ، و مدّت آن را دراز نگرداند ( و احتمال دارد كه معنى اين باشد كه خوبى را از او ميل مده و از او مگردان ، و او نيز آن را از تو ميل ندهد ) . و از براى او پشت و ياور باش ، كه او تو را پشت و ياور است . و چون غائب باشد ، او را در حال غيبتش محافظت كن ، و حفظ الغيب او را منظور دار . و چون حاضر باشد ، او را ديدن كن ، و او را اجلال و تعظيم نما و اكرام كن ؛ زيرا كه او از تو است ، و تو از اويى ؛ پس اگر بر تو عتاب‌كننده باشد ، از او مفارقت مكن ، تا از او درخواهى كه مسامحه كند - و بنابر بعضى از نسخ تا آنكه كينهء او را از دلش بيرون كنى - . و اگر خوبى به او برسد ، خدا را حمد كن ، و اگر به بلايى مبتلى شود ، او را اعانت و نصرت ده ، و اگر با او حيله و مكرى شود ، او را يارى كن . و چون مردى اف به برادر خود بگويد ، آن‌چه در ميان ايشان است از دوستى بريده شود . و چون بگويد كه تو دشمن منى ، يكى از اين دو كافر شود ( يعنى اگر راست گويد مخاطب كافر است ، و اگر دروغ گويد خود كافر است ) . و چون او را متّهم سازد و بهتانى بر او بندد ، ايمان در دلش بگدازد ، چنان كه نمك در آب مىگدازد » . و ابراهيم مىگويد كه : خبر به من رسيد كه آن حضرت فرمود : « به درستى كه نور مؤمن از براى اهل آسمان مىدرخشد ، چنانچه ستارگان آسمان از براى اهل زمين مىدرخشند » . و فرمود : « به درستى كه مؤمن ولىّ و دوست خدا است ، كه خدا او را اعانت مىكند ، و از براى او كار مىكند ، و بر خدا دروغ نمىبندد ، و چيزى كه غير حق باشد بر او نمىگويد ، و از غير او نمىترسد » .\r\n2061 / 6 . ابوعلى اشعرى ، از محمد بن عبدالجبّار ، از ابن‌فضّال ، از على بن عقبه ، از امام جعفر صادق عليه السلام روايت كرده است كه فرمود : « از براى مسلمان بر برادر مسلمانش ، از\r\n\r\n","description":"","footnote":"","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n\r\nجملهء حقوقى كه هست ، آن است كه بر او سلام كند ، چون او را ملاقات نمايد ، و او را عيادت كند ، چون بيمار شود ، و از برايش خيرخواهى كند ، چون پنهان باشد ، و او را دعا كند ، چون عطسه كند ( مانند آنكه بگويد : يَرْحَمَكُمُ اللَّهُ ) ، و او را اجابت نمايد ، چون به ميهمانيش طلبد و او را به سوى طعام خواند ، و چون بميرد ، در پى جنازه او رود » .\r\nچند نفر از اصحاب ما ، از احمد بن محمد بن خالد ، از ابن‌فضّال ، از على بن عقبه مثل اين را روايت كرده‌اند .\r\n2062 / 7 . على بن ابراهيم ، از پدرش ، از ابن‌ابىعمير ، از منصور بن يونس ، از ابوالمأمون حارثى روايت كرده است كه گفت : به خدمت امام جعفر صادق عليه السلام عرض كردم كه : حقّ مؤمن بر مؤمن چه چيز است ؟ فرمود : « به درستى كه از جملهء حقّ مؤمن بر مؤمن ، آن است كه در دل خويش او را دوست دارد ، و در مال خود با او مواسات و برابرى كند ، و در اهل او جانشين او باشد ، و او را بر آنكه بر او ستم كرده يارى دهد ، و اگر غنيمتى در ميان مسلمانان باشد و او غائب باشد ، بهرهء او را از برايش بگيرد ، و چون بميرد ، بر سر قبرش رود و او را زيارت كند ، و آنكه بر او ستم نكند ، و او را عيب نكند ، و با او خيانت ننمايد و او را وا گذارد ، و او را تكذيب نكند و به دروغ نسبت ندهد ، و اف به او نگويد ، و چون اف به او گويد ، در ميانهء ايشان دوستى نباشد . و چون به او بگويد كه تو دشمن منى ، يكى از ايشان كافر شود . و چون بر او بهتان بندد ، ايمان در دلش بگدازد ، چنان كه نمك در آب مىگدازد » .\r\n2063 / 8 . محمد بن يحيى ، از احمد بن محمد بن عيسى ، از ابن‌ابىعمير ، از ابوعلى صاحب پرده‌هاى باريك « 1 » ، از ابان بن تغلب روايت كرده است كه گفت : با امام جعفر صادق عليه السلام طواف مىكردم ؛ پس مردى از اصحاب ما از براى من پيدا شد ، و پيش از آن از من خواهش كرده بود كه با او در پى كارى رويم ؛ پس به سوى من اشاره كرد ، و من ناخوش داشتم كه حضرت صادق عليه السلام را وا گذارم و به سوى او روم ؛ پس در بين اينكه طواف مىكردم ، ناگاه دو مرتبه به سوى من اشاره نمود ، و حضرت صادق عليه السلام او را ديد ؛ پس فرمود كه :\r\n« اى ابان ! اين مرد تو را مىخواهد ؟ » عرض كردم : آرى . فرمود كه : « اين كيست ؟ » عرض كردم كه : مردى است از اصحاب ما . فرمود كه : « اين مرد بر مثل آن چيزى است كه تو بر آنى\r\n\r\n\r\n","description":"","footnote":"\r\n( 1 ) . يعنى فروشنده پارچه‌هاى نازك و تورى مانند .\r\n","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n- يعنى شيعه است - ؟ » عرض كردم : آرى . فرمود : « پس به سوى او برو » . عرض كردم كه :\r\nطواف را قطع كنم و تمام نكنم ؟ فرمود : « آرى » . عرض كردم : و اگر چه طواف واجب باشد ؟\r\nفرمود : « آرى » . ابان مىگويد كه : با آن مرد رفتم . بعد از آن بر حضرت داخل شدم و او را سؤال نمودم و عرض كردم كه : مرا خبر ده از حقّ مؤمن بر مؤمن . فرمود كه : « اى ابان ! اين را وا گذار و اراده مكن كه اين را بدانى » . عرض كردم : بلى ، اراده دارم ، فداى تو گردم ! پس پيوسته بر آن حضرت تكرار مىكردم تا آنكه فرمود : « اى ابان ! با او مقاسمه مىكنى و نصف مال خويش را به او مىدهى » . بعد از آن به من نظر فرمود و ديد كه در من چه داخل شد و چه حال به من رخ داد . فرمود كه : « اى ابان ! آيا نمىدانى كه خداى عز و جل ذكر فرموده است آنان را كه غير را بر خود برمىگزينند ؟ » عرض كردم : بلى ، مىدانم ، فداى تو گردم ! فرمود : « امّا چون تو با او مقاسمه نمايى و با او چيزى را بخش كنى ، او را هنوز بر خود اختيار نكرده‌اى ، و جز اين نيست كه تو با او برابرى و او را بر خود اختيار نمىكنى ، مگر در وقتى كه تو آن نصف ديگر را به او عطا كنى » .\r\n2064 / 9 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از فضالة بن ايّوب ، از عمر بن ابان ، از عيسى بن ابىمنصور كه گفت : من و ابن‌ابىيعفور و عبداللَّه بن طلحه در خدمت امام جعفر صادق عليه السلام بوديم ؛ پس حضرت ، خود آغاز به سخن فرمود ، بىآنكه ما سؤال كنيم و فرمود كه : « اى پسر ابىيعفور ! رسول خدا صلى الله عليه و آله فرمود كه : شش خصلت است كه هر كه آن خصلت‌ها در او باشد ، در پيش روى خداى عز و جل و در جانب راست خدا باشد » ( و هر دو كنايه است از نهايت قرب معنوى و سرافرازى به جميع انواع خوبىها ) .\r\nابن‌ابىيعفور عرض كرد كه : فداى تو گردم ! آن خصلت‌ها چيست ؟ فرمود : « آن است كه مرد مسلمان از براى برادر خويش ، دوست دارد آن‌چه را كه از براى عزيزترين خويشان و كسان خود دوست مىدارد ، و ناخوش دارد از براى او ، آن‌چه را كه از براى عزيزترين اهل خويش ناخوش مىدارد ، و دوستى را با او اندازه كند » . ابن‌ابىيعفور گريست و عرض كرد كه :\r\nچگونه دوستى را با او اندازه مىكند ؟ فرمود كه : « اى پسر ابىيعفور ! چون نسبت به او به اين منزله و مرتبه باشد ، مقصود خود را به او اظهار مىكند و آن‌چه در دل دارد به او مىگويد ؛ پس اگر او شاد باشد ، او نيز به جهت شادى او شاد شود ، و اگر اندوهناك باشد ، به جهت اندوهش اندوهناك شود ، و اگر در نزد او چيزى باشد كه موجب بردن غم و اندوه باشد ، غم و اندوه را\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\nاز او ببرد ، و اگر نباشد ، برايش دعا كند كه خدا اندوه را از او زائل گرداند » . عيسى مىگويد كه :\r\nبعد از آن ، حضرت صادق عليه السلام فرمود كه : « سه چيز از براى شما است ، و سه چيز از براى ما ، و آن اين است كه : فضل و افزونى ما را بشناسيد ؛ و در عقب ما راه رويد ؛ و عاقبت ما را انتظار كشيد ؛ پس آنها كه چنين باشند ، در پيش روى خداى عز و جل باشند ، و كسانى كه از ايشان پايين‌ترند ، به نور ايشان روشنى طلبند ، و امّا آنان كه در طرف راست خدا باشند ، اگر آنها كه پست‌تر از ايشانند ، ايشان را ببينند ، زندگانى بر ايشان گوارا نباشد ، به جهت آن‌چه از فضل و افزونى ايشان مىبينند » . ابن‌ابىيعفور عرض كرد كه : ايشان را چه مىشود كه ديده نمىشوند با آنكه ايشان در طرف راست خدا مىباشند ؟ فرمود كه : « اى پسر ابىيعفور ! به درستى كه ايشان به نور خدا در پرده شده‌اند ، و حجابِ نور ، ايشان را فرو گرفته ، كه كسى ايشان را نمىتواند ديد . آيا اين حديث به تو نرسيده است كه رسول خدا صلى الله عليه و آله مىفرمود كه : خدا را خلقى هست در جانب راست عرش ، در پيش روى خدا و در جانب راست خدا ، و روىهاى ايشان از برف سفيدتر و از آفتابِ آشكارِ تابان روشن‌تر است . و سائل سؤال مىكند كه اين جماعت كيستند ؟ در جواب گفته مىشود كه : اين گروه ، آنانند كه در جلال و عظمت خدا با يكديگر دوستى كرده‌اند » .\r\n2065 / 10 . از او ، از عثمان بن عيسى ، از محمد بن عجلان روايت است كه گفت : در نزد امام جعفر صادق عليه السلام بودم كه مردى داخل شد و سلام كرد ؛ پس حضرت از او سؤال كرد كه :\r\n« چگونه‌اند آنان كه ايشان را وا گذاشتى از برادران خويش ؟ » راوى مىگويد كه : آن مرد ثناى نيكو به ايشان گفت و ستايش نمود و مدح زيادى كرد . حضرت فرمود كه : « عيادت مال‌داران ايشان بر درويشان ايشان چگونه است ؟ » عرض كرد كه : كم است . فرمود كه : « ديدن مال‌داران ايشان و حضور آنها در جايى با درويشان ايشان به چه وضع است ؟ » عرض كرد كه : آن نيز كم است . فرمود كه : « پيوند و بخشش مال‌داران ايشان به درويشان ايشان ، در آن‌چه در دست ايشان است به چه كيفيّت است ؟ » عرض كرد كه : تو اخلاقى چند را ذكر مىفرمايى كه آنها در كسانى كه در نزد ما هستند بسيار كم است . راوى مىگويد كه : حضرت فرمود : « اين گروه ، چگونه گمان مىكنند كه شيعه‌اند » .\r\n2066 / 11 . ابوعلى اشعرى ، از محمد بن سالم ، از احمد بن نضر ، از ابواسماعيل روايت كرده است كه گفت : به خدمت امام محمد باقر عليه السلام عرض كردم كه : فداى تو گردم ! شيعيان در\r\n\r\n","description":"","footnote":"","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n\r\nنزد ما بسيارند . فرمود : « آيا مال‌دار بر درويش مهربانى مىكند ، و نيكوكار از بدِ بدكار در مىگذرد ، و با يكديگر مواسات و برابرى مىكنند ؟ » عرض كردم : نه . فرمود كه : « اين گروه شيعه نيستند ، و شيعه كسى است كه اينها را به جا آورد » .\r\n2067 / 12 . محمد بن يحيى ، از احمد بن محمد بن عيسى ، از محمد بن سنان ، از على بن فضيل ، از امام جعفر صادق عليه السلام روايت كرده است كه فرمود : « پدرم ابوجعفر - صلوات اللَّه عليه - مىفرمود كه : اصحاب خويش را تعظيم و توقير كنيد و ايشان را بزرگ داريد ، و با روىهاى ناخوش يكديگر را ملاقات مكنيد ، و همديگر را ضرر مرسانيد ، و بر يكديگر حسد مبريد ، و بپرهيزيد از بخل كردن ، و بندگان خالص خدا باشيد » .\r\n2068 / 13 . ابوعلى اشعرى ، از محمد بن عبدالجبّار ، از ابن‌فضّال ، از عمر بن ابان ، از سعيد بن حسن روايت كرده است كه گفت : امام محمد باقر عليه السلام فرمود : « آيا يكى از شما به نزد برادرش مىآيد كه دست خويش را در كيسهء او داخل كند و آن‌چه را كه احتياج دارد برگيرد و صاحب كيسه او را باز ندارد ؟ » عرض كردم كه : چنين كسى را در ميانهء خود نمىشناسم .\r\nحضرت باقر عليه السلام فرمود : « پس در اين هنگام چيزى نيستند » . عرض كردم : چون چنين است ، هلاك خواهند شد . فرمود كه : « اين قوم هنوز عقلى كه بايد داشته باشند ، به ايشان عطا نشده است » .\r\n2069 / 14 . على بن ابراهيم ، از حسين بن حسن ، از محمد بن اورمه روايت كرده است كه آن را مرفوع ساخته ، از معلّى بن خنيس كه گفت : امام جعفر صادق عليه السلام را سؤال كردم از حقّ مؤمن . فرمود كه : « هفتاد حقّ است و من تو را خبر نمىدهم ، مگر به هفت حقّ از آنها ؛ زيرا كه من بر تو مهربانم ، مىترسم كه تاب تحمّل آنها را نداشته باشى » . عرض كردم : بلى ، متحمّل آنها مىشوم اگر خدا خواهد . فرمود كه : « سير نباشى و او گرسنه باشد ، و جامه درنپوشى و او برهنه باشد ، و راهنما و پيراهن او باشى كه آن را در مىپوشد ( يعنى با او در نهايت خلطت و آميزش و محرميّت باشى ) ، و زبان او باشى كه به آن سخن مىكند ، و از برايش دوست دارى آن‌چه را كه از براى خود دوست مىدارى ، و اگر كنيزى داشته باشى او را بفرستى كه رختخوابش را بگستراند و در حوائج او در شب و روز سعى كنى ؛ پس چون چنين كردى ، دوستى خود را به دوستى ما ، و دوستى ما را به دوستى خداى عز و جل پيوسته‌اى » .\r\n2070 / 15 . چند نفر از اصحاب ما روايت كرده‌اند ، از احمد بن محمد ، از على بن حكم ،\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\nاز ابوالمغرا ، از امام جعفر صادق عليه السلام كه فرمود : « مسلمان برادر مسلمان است كه بر او ستم نمىكند ، و او را وا نمىگذارد ، و با او خيانت نمىكند . و واجب است بر مسلمانان كه در پيوستن به يكديگر كوشش كنند ، و همديگر را بر مهربانى يارى دهند ، و با اهل حاجت مواسات نمايند ، و بر يكديگر عطوفت و مهربانى كنند ، تا آن كه چنان باشند كه خداى عز و جل ايشان را امر فرموده است كه : نرم‌دلان و مشفقانند ميان يكديگر و بر همديگر مهربان ، و اندوهناكند از براى آن‌چه از شما پنهان بوده از امر ايشان ، بر آن‌چه گروه انصار بر آن درگذشتند در زمان رسول خدا صلى الله عليه و آله » .\r\n2071 / 16 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : لازم است بر مسلمان ، چون خواهد به سفر رود ، كه برادران خود را اعلام كند ، و لازم است بر برادران او ، چون از سفر بيايد ، كه به نزدش آيند و او را ديدن كنند » .\r\nباب در بيان رحم كردن بر يكديگر و مهربانى كردن با همديگر\r\n\r\n76 . باب در بيان رحم كردن بر يكديگر و مهربانى كردن با همديگر\r\n2072 / 1 . چند نفر از اصحاب ما روايت كرده‌اند ، از احمد بن محمد بن خالد ، از حسن بن محبوب ، از شعيب عقرقوفى كه گفت : شنيدم از امام جعفر صادق عليه السلام كه به اصحاب خود مىفرمود كه : « از خدا بپرهيزيد ، و برادران نيكوكار باشيد كه در راه خدا با يكديگر دوستى و پيوند كنيد ، و بر يكديگر رحم كنيد ، و به زيارت همديگر رويد ، و يكديگر را ملاقات كنيد ، و امر ما را با همديگر ياد كنيد ، و آن را زنده گردانيد » .\r\n2073 / 2 . محمد بن يحيى ، از احمد بن محمد بن عيسى ، از محمد بن سنان ، از كليب صيداوى ، از امام جعفر صادق عليه السلام روايت كرده است كه فرمود : « به هم بپيونديد ، و باهم نيكى كنيد ، و بر يكديگر رحم نماييد ، و برادران نيكوكار باشيد ، چنان كه خداى عز و جل شما را امر فرموده است » .\r\n2074 / 3 . از او ، از محمد بن سنان ، از عبداللَّه بن يحيى كاهلى روايت است كه گفت :\r\nشنيدم از امام جعفر صادق عليه السلام كه مىفرمود : « به هم بپيونديد ، و با هم نيكى كنيد ، و بر يكديگر رحم نماييد ، و با همديگر مهربانى كنيد » .\r\n2075 / 4 . از او ، از على بن حكم ، از ابوالمغرا ، از امام جعفر صادق عليه السلام روايت است كه\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\nفرمود : « واجب است بر مسلمانان كه در پيوستن به يكديگر كوشش كنند ، و همديگر را بر مهربانى يارى دهند ، و با اهل حاجت مواسات نمايند ، و بر يكديگر عطوفت و مهربانى كنند ، تا آن كه چنان باشند كه خداى عز و جل ايشان را امر فرموده است كه : نرم‌دلان و مشفقانند ميان يكديگر و بر همديگر مهربان ، و اندوهناكند از براى آن‌چه از شما پنهان بوده از امر ايشان ، بر آن‌چه گروه انصار بر آن درگذشتند در زمان رسول خدا صلى الله عليه و آله » .\r\nباب در بيان زيارت برادران دينى\r\n\r\n77 . باب در بيان زيارت برادران دينى « 1 »\r\n2076 / 1 . محمد بن يحيى ، از احمد بن محمد بن عيسى ، از ابن‌فضّال ، از على بن عقبه ، از ابوحمزه ، از امام جعفر صادق عليه السلام روايت كرده است كه فرمود : « هر كه برادر خويش را زيارت كند به جهت رضاى خدا ، نه براى غير او ، به جهت طلب كردن وعدهء خدا و خواهشِ راست شدن وعده و آن‌چه در نزد خدا است ، خدا هفتاد هزار فرشته را بر او بگمارد كه او را ندا كنند كه : بدان و آگاه باش ! كه پاك و پاكيزه شدى ، و بهشت از براى تو خوش باشد » .\r\n2077 / 2 . از او ، از على بن نعمان ، از ابن‌مسكان ، از خيثمه روايت است كه گفت : بر امام محمد باقر عليه السلام داخل شدم كه آن حضرت را وداع كنم . فرمود كه : « اى خيثمه ! هر كه از دوستان ما را كه ديدى ، سلام ما را به او برسان ، و ايشان را وصيّت كن به پرهيز و ترسيدن از خداى بزرگ ، و به اينكه مال‌دار ايشان به فقير ايشان ، و تواناى ايشان بر ضعيف ايشان باز گردد به نفع ، و بر ايشان ترحم كند . و آنكه زندهء ايشان در جنازه مردهء ايشان حاضر شود ، و در خانه‌هاى خود يكديگر را ملاقات كنند ؛ پس اگر يكديگر را ملاقات كنند به جهت زنده كردن امر ما ، خدا بنده‌اى را كه امر ما را زنده گرداند ، رحمت كند . اى خيثمه ! به دوستان ما برسان ، كه ما چيزى را از عذاب خدا از ايشان دفع نمىتوانيم كرد ، و آنكه ايشان هرگز به دوستى ما نمىرسند ، مگر به پارسايى . و به درستى كه سخت‌ترين مردم از روى حسرت و ندامت در روز قيامت ، كسى است كه عمل خيرى را وصف و بيان نموده باشد ، بعد از آن ، آن را ترك كرده باشد ، و به غير آن عمل نموده باشد » .\r\n2078 / 3 . على بن ابراهيم ، از پدرش ، از حمّاد بن عيسى ، از ابراهيم بن عمر يمانى ، از جابر ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه :\r\n\r\n\r\n","description":"","footnote":"\r\n( 1 ) . و زيارت - به كسر زاى هوّز - ، ديدن است و دريافتن مقام تبرّك يا شخصى عزيز . ( مترجم )\r\n","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\nجبرئيل عليه السلام مرا خبر داد كه خداى عز و جل فرشته‌اى را به سوى زمين فرو فرستاده ؛ پس آن فرشته شروع كرد كه راه مىرفت ، تا به در خانه‌اى رسيد كه مردى بر در آن خانه ايستاده بود و بر صاحبخانه رخصت مىطلبيد . فرشته به آن مرد گفت كه : حاجتت به صاحب اين خانه چيست ؟ و چه باعث شده كه تو را به اينجا آورده است ؟ گفت : مرا برادرى است مسلمان كه در راه خداى - تبارك و تعالى - به زيارتش آمده‌ام . فرشته به او گفت كه : حاجتى غير از اين ندارى ؟ و غير از اين مطلب چيزى ديگر باعث آمدنت نشده ؟ گفت كه : غير از اين مطلب چيزى مرا به اينجا نياورده است . فرشته گفت كه : من فرستادهء خدايم به سوى تو ، و آن جناب تو را سلام مىرساند و مىفرمايد كه : بهشت از برايت واجب شد . و فرشته گفت كه :\r\nخداى عز و جل مىفرمايد كه : هر مسلمانى كه مسلمانى را زيارت كند ، در حقيقت او را زيارت نكرده ؛ بلكه مرا زيارت كرده است ، و ثوابش بر من بهشت است » .\r\n2079 / 4 . على ، از پدرش ، از ابن‌ابىعمير ، از على نهدى ، از حصين ، از امام جعفر صادق عليه السلام روايت كرده است كه فرمود : « هر كه برادر خويش را زيارت كند در راه خدا ، خداى عز و جل مىفرمايد كه : مرا زيارت كردى و ثواب تو بر من است ، و من از براى تو به ثوابى غير از بهشت راضى نمىشوم » .\r\n2080 / 5 . چند نفر از اصحاب ما روايت كرده‌اند ، از احمد بن محمد ، از على بن حكم ، از سيف بن عميره ، از يعقوب بن شعيب كه گفت : شنيدم از امام جعفر صادق عليه السلام كه مىفرمود :\r\n« هر كه برادر خويش را در گوشهء شهر زيارت كند ، به جهت طلب كردن رضاى خدا ، چنين كسى زائر خدا است كه به زيارت او رفته ، و بر خدا لازم است كه زيارت‌كنندهء خود را نوازش فرمايد و گرامى دارد » .\r\n2081 / 6 . از او ، از على بن حكم ، از سيف بن عميره ، از جابر ، از امام محمد باقر عليه السلام روايت است كه فرمود : « رسول خدا صلى الله عليه و آله فرمود كه : هر كه برادر خود را در خانه‌اش زيارت كند ، خداى عز و جل به او مىفرمايد كه : تو ميهمان من و زيارت‌كنندهء منى ، و ميزبانى و نوازش تو بر من است ، و من بهشت را از براى تو واجب گردانيدم ، به سبب دوستى كه با او دارى » .\r\n2082 / 7 . از او ، از على بن حكم ، از اسحاق بن عمّار ، از ابوغرّه روايت است كه گفت :\r\nشنيدم از امام جعفر صادق عليه السلام كه مىفرمود : « هر كه برادر خود را زيارت كند در راه خدا ؛ خواه در حال بيمارى و خواه در تندرستى ، و از روى فريب و طمع بازديد به نزد او نيامده\r\n\r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n\r\nباشد ، خداى - تعالى - هفتاد هزار فرشته را بر او بگمارد كه در پشت سرش ندا كنند كه : پاك و پاكيزه شدى ، و بهشت از براى تو خوش باشد ، و شما زيارت‌كنندگان خداييد ، و شماييد واردشوندگان بر خداوند بسيار بخشاينده ( چنان كه وافدان را به درگاه ملوك مىبرند بر وجه اكرام و تعظيم ، در حالتى كه سوار باشيد ؛ چه وافد ، كسى است كه به نزديك پادشاه رود ، و آنكه بر مركب نجيبِ خوب سوار باشد ) و فرشتگان پيوسته ندا مىكنند ، تا آن زيارت‌كننده به منزل خود بيايد » ؛ پس يسير به آن حضرت عرض كرد كه : فداى تو گردم ! اگر مكانش دور باشد نيز چنين خواهد بود ؟ فرمود : « آرى ، اى يسير ! و اگرچه مكانش به قدر يك ساله راه باشد ؛ زيرا كه خدا صاحب جود و بخشش است و فرشتگان بسيارند ، او را مشايعت مىكنند تا به منزل خود بازگردد » .\r\n2083 / 8 . على بن ابراهيم ، از پدرش ، از ابن‌ابىعمير ، از على بن نهدى ، از امام جعفر صادق عليه السلام روايت كرده است كه فرمود : « هر كه برادر خود را در راه خدا و براى خدا زيارت كند ، در روز قيامت مىآيد ، در حالى [ كه 
  ] مىخرامد در ميانهء نورى سفيد چون جامه‌هاى مصرى ، و به چيزى نمىگذرد ، مگر آنكه به جهت آن روشن مىشود ، تا در نزد خداى عز و جل بايستد ؛ پس خداى عز و جل به او مىفرمايد : مرحبا ! خوش آمدى . و در گشادگى خواهى بود ، و چون خدا مرحبا بفرمايد ، عطاى او را جزيل مىكند و بخشش او را عظيم مىگرداند » .\r\n2084 / 9 . محمد بن يحيى ، از احمد بن محمد بن عيسى ، از محمد بن خالد ، و حسين بن سعيد ، از نضر بن سويد ، از يحيى بن عمران حلبى ، از بشير ، از ابوحمزه ، از امام محمد باقر عليه السلام روايت كرده‌اند كه فرمود : « به درستى كه بندهء مسلمان چون از خانهء خود بيرون آيد ، در حالتى كه اراده داشته باشد كه برادر خود را زيارت كند از براى خداى - تعالى - ، نه به جهت غير آن جناب ، به جهت طلب كردن رضاى خدا از روى رغبت در آن‌چه در نزد او است ، خداى عز و جل هفتاد هزار فرشته را بر او بگمارد كه از پشت سرش او را ندا كنند ، تا آنكه به منزل خود برگردد ، كه بدان و آگاه باش ! كه پاك و پاكيزه شدى ، و بهشت از براى تو خوش باشد » .\r\n2085 / 10 . حسين بن محمد ، از احمد بن اسحاق ، از بكر بن محمد ، از امام جعفر صادق عليه السلام روايت كرده است كه فرمود : « هيچ مسلمانى برادر مسلمان خود را زيارت نكرده است در\r\n\r\n","description":"","footnote":"","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n\r\nراه خدا و از براى خدا ، مگر آنكه خداى عز و جل او را ندا فرمود كه : اى زيارت‌كننده ! پاك و پاكيزه شدى ، و بهشت از براى تو خوش باشد » .\r\n2086 / 11 . محمد بن يحيى ، از احمد بن محمد ، و چند نفر از اصحاب ما ، از سهل بن زياد همه روايت كرده‌اند ، از ابن‌محبوب ، از ابوايّوب ، از محمد بن قيس ، از امام محمد باقر عليه السلام كه فرمود : « به درستى كه خداى عز و جل را بهشتى است كه در آن داخل نمىشوند ، مگر سه كس : يكى مردى كه بر نفس خود به حق حكم كند ؛ و دويم مردى كه برادر مؤمن خود را در راه خدا زيارت كند ؛ و سيم مردى كه برادر مؤمن خود را بر خود اختيار كند در راه خدا » .\r\n2087 / 12 . محمد بن يحيى ، از محمد بن حسين ، از محمد بن اسماعيل بن بزيع ، از صالح بن عقبه ، از عبداللَّه بن محمد جعفى ، از امام محمد باقر عليه السلام روايت كرده است كه فرمود : « به درستى كه مؤمن بيرون مىرود به سوى برادر خويش كه او را زيارت كند ؛ پس خداى عز و جل فرشته‌اى را بر او مىگمارد كه يك بال را در زمين مىگذارد ، و يك بال را در سمت آسمان بر او سايه مىكند ؛ پس چون در منزل برادرش داخل شود ، خداوند جبّار - تبارك و تعالى - ندا فرمايد كه : اى بنده‌اى كه حقّ مرا بزرگ شمردى ، و آثار پيغمبر مرا پيروى كردى ، بر من لازم است كه تو را بزرگ گردانم ، از من سؤال كن تا تو را عطا كنم ، و مرا بخوان تا تو را اجابت كنم ، و ساكت شو تا به تو ابتدا كنم . و چون برگردد همان فرشته او را مشايعت كند ، به بال خويش بر او سايه اندازد ، تا او را به منزل خود داخل كند . بعد از آن ، خداى - تبارك و تعالى - او را ندا فرمايد كه : اى بنده‌اى كه حقّ مرا بزرگ شمردى ، بر من لازم است كه تو را اكرام كنم و نوازش نمايم ، بهشت خود را از براى تو واجب گردانيدم ، تو را در بندگان خود شفيع ساختم » .\r\n2088 / 13 . صالح بن عقبه ، از عقبه ، از امام جعفر صادق عليه السلام روايت كرده است كه فرمود :\r\n« هر آينه زيارت مؤمن در راه خدا ، بهتر است از آزاد كردن ده بندهء مؤمن ، و هر كه يك بندهء مؤمن را آزاد كند ، هر عضوى از او ، عضوى از آزادكننده را از آتش جهنّم نگاه دارد ، تا آنكه فرج باعث نگاهدارى فرج مىشود » .\r\n2089 / 14 . صالح بن عقبه ، از صفوان جمّال ، از امام جعفر صادق عليه السلام روايت كرده است كه فرمود : « هر سه نفر مؤمن كه جمع شدند در نزد برادر خويش كه از بدىها و ستم‌هاى او ايمن باشند ، و از سختىها و گزندهاى او نترسند ، و آن‌چه را كه در نزد او است اميد داشته باشند ،\r\n\r\n","description":"","footnote":"","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n\r\nاگر خدا را بخوانند ، ايشان را اجابت فرمايد ، و اگر سؤال كنند ، ايشان را عطا فرمايد ، و اگر طالب زيادتى باشند ، ايشان را بيفزايد ، و اگر خاموش شوند ، ايشان را ابتدا نمايد » .\r\n2090 / 15 . على بن ابراهيم ، از پدرش ، از ابن‌ابىعمير ، از ابوايّوب روايت كرده است كه گفت : شنيدم از ابوحمزه كه مىگفت : شنيدم از امام موسىكاظم عليه السلام كه مىفرمود : « هر كه برادر مؤمن خود را زيارت كند از براى خدا ، نه به جهت غير او ، در حالى كه طلب كند به آن ثواب خدا و راست شدن آن‌چه را كه خداى عز و جل او را وعده فرموده ، خداى عز و جل هفتاد هزار فرشته را بر او بگمارد ، از وقتى كه از منزل خود بيرون مىرود ، تا هنگامى كه به سوى آن برمىگردد ، كه او را ندا كنند كه : آگاه باش ! كه پاك و پاكيزه شدى ، و بهشت از براى تو خوش باشد ، و از بهشت منزلى را فرا گرفتى و آن را مكان خود ساختى » .\r\n2091 / 16 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « اميرالمؤمنين - صلوات اللَّه عليه - فرمود كه : ملاقات برادران دينى ، غنيمت بزرگى است و اگرچه كم باشند » .\r\nباب در بيان مصافحه و دست يكديگر گرفتن\r\n\r\n78 . باب در بيان مصافحه و دست يكديگر گرفتن\r\n2092 / 1 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از ثعلبة بن ميمون ، از يحيى بن زكريّا ، از ابوعبيده كه گفت : هم‌كجاوهء امام محمد باقر عليه السلام بودم و من به سوارى آغاز مىكردم . بعد از آن ، آن حضرت سوار مىشد ، و چون درست مىنشستيم و قرار مىگرفتيم ، سلام مىكرد و احوال مىپرسيد ؛ مانند احوال پرسيدن مردى كه هيچ خبر از حال صاحب و يار خود نداشته باشد و او را نديده باشد ، و مصافحه مىفرمود . ابوعبيده مىگويد : و چون فرود مىآمد ، پيش از من فرود مىآمد ، و چون من و آن حضرت بر بالاى زمين قرار مىگرفتيم ، سلام مىكرد و احوال مىپرسيد ، چون احوال پرسيدن كسى كه هيچ خبر از صاحب خود نداشته باشد و او را نديده باشد . به آن حضرت عرض كردم كه :\r\nيابن‌رسول اللَّه ! تو كارى مىكنى كه كسى كه در نزد ما است ، آن را نمىكند ، و اگر يك مرتبه به فعل آورد ، بسيار است . فرمود كه : « آيا نمىدانى كه در مصافحه چه ثواب است ؟ به درستى كه دو مؤمن به هم مىرسند ، پس يكى از آنها با صاحب خود مصافحه مىكند ، و به سبب آن پيوسته گناهان از ايشان فرو ريزد ، چنان‌كه برگ از درخت فرو مىريزد ، و خدا نظر رحمت\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\nبه ايشان مىكند ، تا از يكديگر جدا شوند » .\r\n2093 / 2 . از او ، از ابن‌فضّال ، از على بن عقبه ، از ابوخالد قمّاط ، از امام محمد باقر عليه السلام روايت است كه فرمود : « به درستى كه دو مؤمن چون به هم رسند و مصافحه كنند ، خدا دست قدرت خويش را در ميان دست‌هاى ايشان درآورد ، و با آنكه دوستيش با صاحب خود سخت‌تر باشد از اين دو نفر ، مصافحه كند » .\r\n2094 / 3 . ابن‌فضّال ، از على بن عقبه ، از ايّوب ، از سميدع ، از مالك بن اعين جهنى ، از امام محمد باقر عليه السلام روايت كرده است كه فرمود : « چون دو مؤمن به هم رسند و مصافحه كنند ، خداى عز و جل دست قدرت خود را در ميانهء دست‌هاى ايشان داخل كند ، و روى خويش را به جانب آن آورد كه دوستىاش با صاحب خود سخت‌تر است از اين دو ، و چون خداى - تعالى - روى خويش را به جانب ايشان آورد ، گناهان از ايشان فرو ريزد ، چنان كه برگ از درخت فرو مىريزد » . « 1 »\r\n2095 / 4 . على بن ابراهيم ، از پدرش ، از ابن‌ابىعمير ، از هشام بن سالم ، از ابوعبيدهء حذّاء ، از امام محمد باقر عليه السلام روايت كرده است كه فرمود : « به درستى كه چون دو مؤمن به هم رسند و مصافحه كنند ، خداى عز و جل روى خويش را به ايشان آورد ، و گناهان از ايشان فرو ريزد ، چنان كه برگ از درخت فرو مىريزد » .\r\n2096 / 5 . چند نفر از اصحاب ما روايت كرده‌اند ، از سهل بن زياد ، از احمد بن محمد بن ابىنصر ، از صفوان جمّال ، از ابوعبيدهء حذّاء كه گفت : با امام محمد باقر عليه السلام هم‌كجاوه بوديم در يك تاى محمل از مدينه تا مكّه ؛ پس در عرض راه در جايى فرود آمد ، و چون قضاى حاجت كرد و برگشت ، فرمود كه : « اى ابوعبيده ! دستت را بيار » . من دست خود را به آن حضرت دادم ؛ پس آن را فشارى سخت داد ، به مرتبه‌اى كه در انگشتان خويش آزار آن فشار را يافتم و انگشتانم به درد آمد . بعد از آن فرمود كه : « اى ابوعبيده ! هيچ مسلمانى نيست كه برادر مسلمان خود را ملاقات كند و با او مصافحه نمايد و انگشتان خويش را در انگشتانش در برد ، مگر آنكه گناهان از ايشان فرو ريزد و به هم پاشيده شود ، چنان كه برگ از درخت فرو مىريزد و به هم پاشيده مىشود در فصل زمستان » .\r\n\r\n\r\n","description":"","footnote":"\r\n( 1 ) . و رو آوردن خدا به كسى ، عبارتى است مشهور در ميان عرب و عجم ، و مراد از آن زيادتى التفات و لطف است كه اثرش زيادتى ثواب است . ( مترجم )\r\n","page_name":" 455 ","page_number":455},
  {"content":"\r\n . \r\n","description":"","footnote":"","page_name":" 456 ","page_number":456},
  {"content":"\r\n\r\n2097 / 6 . على بن ابراهيم ، از محمد بن عيسى ، از يونس ، از يحيى حلبى ، از مالك جهنى روايت كرده است كه گفت : امام محمد باقر عليه السلام فرمود كه : « اى مالك ! شما شيعيان ماييد ، و چنان اعتقاد نداشته باشى كه تو در امر ما افراط مىكنى و از حد در مىگذرى ؛ زيرا كه كسى قدرت بر صفت خدا ندارد و نمىتواند كه صفات او را وصف و شرح نمايد ؛ پس چنان كه قدرت بر صفت خدا نمىتوان داشت ، همچنين كسى قدرت بر صفت ما ندارد ، و چنان كه قدرت بر صفت ما نمىتوان داشت ، همچنين كسى قدرت بر صفت مؤمن ندارد . به درستى كه مؤمن مؤمنى را ملاقات مىكند و با او مصافحه مىنمايد ؛ پس خدا پيوسته به سوى ايشان نظر مىكند ، و گناهان از روىهاى ايشان فرو مىريزد ، چنان كه برگ از درخت فرو مىريزد ، تا وقتى كه از هم جدا شوند ؛ پس تو چگونه قدرت دارى بر صفت كسى كه همچنين باشد » .\r\n2098 / 7 . محمد بن يحيى ، از احمد بن محمد بن عيسى ، از عمر بن عبدالعزيز ، از محمد بن فضيل ، از ابوحمزه روايت كرده است كه گفت : با امام محمد باقر عليه السلام هم‌كجاوه شديم ؛ پس بار فرود آورديم و حضرت اندكى راه رفت . بعد از آن ، آمد و دست مرا گرفت و آن را فشارى سخت داد . عرض كردم : فداى تو گردم ! آيا من با تو در محمل نبودم ؟ فرمود :\r\n« آيا ندانسته‌اى كه مؤمن چون قدرى بگردد ، بعد از آن دست برادر خود را بگيرد ، خدا به ايشان رو آورد و به سوى ايشان نظر كند ، و پيوسته رو به ايشان داشته باشد و به گناهان ايشان بفرمايد كه : از ايشان فرو ريزيد . اى ابوحمزه ! پس گناهان از ايشان فرو ريزد ، چنان كه برگ از درخت فرو مىريزد . بعد از آن از هم جدا مىشوند و برايشان گناهى نيست » .\r\n2099 / 8 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه گفت : آن حضرت را سؤال كردم از حدّ مصافحه .\r\nفرمود : « به قدر آنكه دور يك درخت خرما بگردى » .\r\n2100 / 9 . محمد بن يحيى ، از احمد بن محمد بن عيسى ، از محمد بن سنان ، از عمرو بن افرق ، از ابوعبيده ، از امام محمد باقر عليه السلام روايت كرده است كه فرمود : « سزاوار است دو مؤمن را ، چون يكى از ايشان از صاحبش پنهان و ناپديد شود به واسطهء درختى ، بعد از آن به هم رسند ، كه با يكديگر مصافحه كنند » .\r\n2101 / 10 . چند نفر از اصحاب ما روايت كرده‌اند ، از احمد بن محمد بن خالد ، از بعضى از اصحاب خويش ، از محمد بن مثنّى ، از پدرش ، از عثمان بن يزيد - يا زيد بنابر اختلاف نسخ\r\n\r\n","description":"","footnote":"","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\nكافى - ، از جابر ، از امام محمد باقر عليه السلام كه فرمود : « رسول خدا صلى الله عليه و آله فرمود كه : چون يكى از شما برادر خويش را ملاقات كند ، بايد كه بر او سلام كند و با او مصافحه نمايد ؛ زيرا كه ، خداى عز و جل فرشتگان را به اين امر گرامى داشته و نواخته ؛ پس كردار فرشتگان را بكنيد » .\r\n2102 / 11 . از او ، از محمد بن على ، از ابن‌بقّاح ، از سيف بن عميره ، از عمرو بن شمر ، از جابر ، از امام محمد باقر عليه السلام روايت است كه فرمود : « رسول خدا صلى الله عليه و آله فرمود كه : چون ملاقات از براى شما دست به هم دهد ، با يكديگر ملاقات كنيد با سلام كردن و مصافحه نمودن ، و چون جدا شويد از يكديگر ، جدا شويد با استغفار ، كه هر يك طلب مغفرت كنيد از براى ديگرى » .\r\n2103 / 12 . از او ، از موسى بن قاسم ، از جدّش معاوية بن وهب يا غير او ، از رزين از امام جعفر صادق عليه السلام روايت است كه فرمود : « عادت مسلمانان اين بود كه چون با رسول خدا صلى الله عليه و آله به جنگ مىرفتند و در جاى پر درختى مىگذشتند ، بعد از آن بيرون مىرفتند و به فضاى بىدرختى مىرسيدند ، به يكديگر نظر مىنمودند و با هم مصافحه مىكردند » .\r\n2104 / 13 . از او ، از پدرش ، از آنكه او را حديث كرده ، از زيد بن جهم هلالى ، از مالك بن اعين ، از امام محمد باقر عليه السلام روايت است كه فرمود : « چون مردى با صاحب خود مصافحه كند ، آنكه ملازم مصافحه باشد و پيوسته آن را به جا آورد ، مزدش بزرگ‌تر و پيشتر است از آنكه آن را وا مىگذارد . آگاه باشيد كه گناهان در ميانهء ايشان فرو مىريزد ، تا آنكه گناهان از براى ايشان باقى نماند » .\r\n2105 / 14 . چند نفر از اصحاب ما روايت كرده‌اند ، از سهل بن زياد ، از يحيى بن مبارك ، از عبداللَّه بن جبله ، از اسحاق بن عمّار كه گفت : بر امام جعفر صادق عليه السلام داخل شدم ؛ پس به سوى من نگريست با روى در هم كشيده . عرض كردم كه : چيست آن‌چه تو را با من متغيّر گردانيده ؟ فرمود : « همان كه تو را به برادرانت متغيّر ساخته ؟ اى اسحاق ! خبر به من رسيده كه تو دربانى را بر در خانهء خويش نشانيده‌اى كه فقراى شيعيان را از تو بازگرداند و نگذارد كه بر تو داخل شوند » . عرض كردم كه : فداى تو گردم ! من از شهرت ترسيدم . فرمود كه : « آيا از بليّه و رنج و سختى نترسيدى ؟ آيا ندانسته‌اى كه چون دو مؤمن به هم رسند و با يكديگر مصافحه كنند ، خداى عز و جل رحمت خود را بر ايشان فرو فرستد ، و نود و نه جزو آن از براى كسى باشد كه دوستيش با صاحب خود سخت‌تر است از اين دو ، و هرگاه در دوستى با هم برابر باشند ،\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\nرحمت خدا ايشان را بپوشاند ، و از سر ايشان به در رود و در گرداب درياى مغفرت غرق شوند ؛ پس چون بنشينند و با يكديگر حديث گويند ، فرشتگانى كه نگاهبانان اعمال‌اند به يكديگر مىگويند كه : بياييد تا از ايشان دور شويم و در گوشه‌اى رويم ، شايد كه ايشان را رازى باشد كه خواهند با هم بگويند ، و حال آنكه خدا برايشان پوشيده و از براى ايشان پرده‌اى قرار داده است » . راوى مىگويد كه : عرض كردم : آيا خداى عز و جل نمىفرمايد كه :  « ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »  « 1 » ؛ يعنى : « آدمى بيرون نمىافكند از دهان خود هيچ سخنى را ، و به چيزى متكلّم نمىشود ، مگر آنكه در نزد او با آن سخن نگهبانى است مهيّا و آماده » .\r\nحضرت فرمود كه : « اى اسحاق ! اگر حافظان اعمال نمىشنوند ، خداى داناى راز مىشنود و مىبيند » . ( حاصل آنكه راوى گمان كرد كه رقيب ، فرشتگان حافظان اعمال‌اند ، چنان كه اكثر مفسّرين چنين فهميده‌اند ، و لهذا بر حضرت اين آيه را ايراد نمود ، و حضرت در جواب فرمود كه : رقيب ، شامل جناب اقدس الهى است ؛ بلكه فىالحقيقه ، رقيبِ حقيقى او است ، كه چيزى بر او پوشيده نمىتواند شد ) .\r\n2106 / 15 . از او ، از اسماعيل بن مهران ، از ايمن بن محرز ، از امام جعفر صادق عليه السلام روايت است كه فرمود : « رسول خدا صلى الله عليه و آله هرگز با مردى مصافحه نفرمود كه دست خود را بكشد ، تا آنكه آن كس دست خود را از دست آن حضرت مىكشيد » .\r\n2107 / 16 . على بن ابراهيم ، از پدرش ، از حمّاد ، از ربعى ، از زراره ، از امام محمد باقر عليه السلام روايت كرده است كه گفت : شنيدم از آن حضرت كه مىفرمود : « به درستى كه خداى عز و جل به وصف درنيايد ، و چگونه به وصف درآيد ، و حال آنكه در كتاب خويش فرموده كه :\r\n « وَ ما قَدَرُوا اللَّهَ حَقَّ قَدْرِهِ »  « 2 » ؛ پس خدا به اندازه‌اى وصف نشود ، مگر آنكه از آن بزرگ‌تر باشد . « 3 » و به درستى كه پيغمبر صلى الله عليه و آله به وصف درنيايد ، و چگونه به وصف درآيد بنده‌اى كه خدا او را به هفت حجاب محجّب ساخته ، و فرمانبردارى او را در زمين چون فرمانبردارى خويش در آسمان قرار داده است « 4 » و فرموده كه :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ \r\n\r\n\r\n","description":"","footnote":"\r\n( 1 ) . ق ، 18 .\r\n( 2 ) . انعام ، 91 .\r\n( 3 ) . - چنان كه در كتاب توحيد تا اينجا ، به سندى ديگر مذكور شد - . ( مترجم )\r\n( 4 ) . و در بعضى از نسخ كافى « در آسمان » ندارد ؛ و معنى اين مىشود كه ، او را در زمين چون خود مطاع گردانيده ، يااطاعت او را چون اطاعت خود ساخته است . ( مترجم )\r\n","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\n فَانْتَهُوا »  « 1 » . و حضرت فرمود كه : هر كه اين را اطاعت كند ، مرا اطاعت كرده ، و هر كه او را نافرمانى كند ، مرا نافرمانى كرده است ، و امر دين را به او مفوّض فرمود . و به درستى كه ما به وصف درنياييم ، و چگونه به وصف درآيند گروهى كه خدا رجس را از ايشان برداشته - و مراد از آن رجس شكّ است - . و مؤمن به وصف درنمىآيد . و به درستى كه مؤمن برادر خويش را ملاقات مىكند و با يكديگر مصافحه مىكنند ؛ پس خدا پيوسته به سوى ايشان نظر مىكند ، و گناهان از روىهاى ايشان فرو مىريزد ، چنان كه برگ از درخت فرو ريزد » .\r\n2108 / 17 . محمد بن يحيى ، از احمد بن محمد بن عيسى ، از على بن نعمان ، از فضيل بن عثمان ، از ابوعبيده روايت كرده است كه گفت : شنيدم از امام محمد باقر عليه السلام كه مىفرمود :\r\n« چون دو مؤمن به هم رسند و با يكديگر مصافحه كنند ، خدا روى خود را به ايشان آورد ، و گناهان از روىهاى ايشان فرو ريزد تا از هم جدا شوند » .\r\n2109 / 18 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « با يكديگر مصافحه كنيد ؛ زيرا كه مصافحه كينهء ديرينه را مىبرد » .\r\n2110 / 19 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از ابن‌قداح ، از امام جعفر صادق عليه السلام كه فرمود : « پيغمبر صلى الله عليه و آله حذيفه را ملاقات كرد ؛ پس پيغمبر صلى الله عليه و آله دست خويش را كشيد و پيش آورد ، و حذيفه دست خود را نگاه داشت و پيش نياورد ؛ پس پيغمبر صلى الله عليه و آله فرمود : اى حذيفه ! من دست خويش را به سوى تو گشودم و دراز نمودم ، و تو دست خود را از من باز داشتى . حذيفه عرض كرد كه : يا رسول اللَّه ! هر كسى به دست تو رغبت دارد و خواهان مصافحه با تو مىباشد ، و ليكن من جنب بودم ، و لهذا دوست نداشتم كه دستم به دست مباركت برسد و حال آنكه من جنب باشم . پيغمبر صلى الله عليه و آله فرمود : آيا نمىدانى كه چون دو مسلمان به هم رسند و با يكديگر مصافحه كنند ، گناهان ايشان فرو مىريزد ، چنان كه برگ درخت فرو ريزد » .\r\n2111 / 20 . حسين بن محمد بن ، از احمد بن اسحاق ، از بكر بن محمد ، از اسحاق بن عمّار روايت كرده است كه گفت : امام جعفر صادق عليه السلام فرمود : « به درستى كه هيچ‌كس قدر و اندازهء\r\n\r\n\r\n","description":"","footnote":"\r\n( 1 ) . حشر ، 7 . آنچه را پيامبر برايتان آورد بگيريد و از آنچه نهى كرد دست كشيد .\r\n","page_name":" 463 ","page_number":463},
  {"content":"\r\n . \r\n","description":"","footnote":"","page_name":" 464 ","page_number":464},
  {"content":"\r\n\r\nخداى عز و جل را نمىشناسد ، و همچنين كسى قدر پيغمبر او را نمىشناسد و مرتبهء آن حضرت را نمىداند ، و همچنين كسى قدر مؤمن را نمىشناسد ؛ زيرا كه مؤمن برادرش را ملاقات مىكند و با يكديگر مصافحه مىكنند ، پس خداى - تعالى - به سوى ايشان نظر مىكند ، و گناهان از روىهاى ايشان فرو مىريزد تا از هم جدا شوند ، چنان كه باد سخت برگ را از درخت فرو مىريزد » .\r\n2112 / 21 . على بن ابراهيم ، از محمد بن عيسى ، از يونس ، از رفاعه روايت كرده است كه گفت : شنيدم از آن حضرت كه مىفرمود : « مصافحهء مؤمن از مصافحهء فرشتگان بهتر است » .\r\nباب در بيان معانقت و دست در گردن همديگر كردن\r\n\r\n79 . باب در بيان معانقت و دست در گردن همديگر كردن\r\n2113 / 1 . محمد بن يحيى ، از محمد بن حسين ، از محمد بن اسماعيل بن بزيع ، از صالح بن عقبه ، از عبداللَّه بن محمد جعفى ، از امام محمد باقر و امام جعفر صادق عليهما السلام روايت كرده است كه فرمودند : « هر مؤمنى كه بيرون رود به سوى برادرش كه او را زيارت كند ، در حالى كه حقّ او را بشناسد ، خدا به هر گامى يك حسنه از برايش بنويسد ، و يك گناه از او محو شود ، و يك درجه از برايش بلند شود . و چون درِ خانهء او را بكوبد ، درهاى آسمان از برايش گشوده شود . و چون به هم رسند و مصافحه كنند و دست در گردن يكديگر درآورند ، خداى روى خويش را به ايشان آورد . بعد از آن به سبب ايشان با فرشتگان تفاخر كند و بنازد و بفرمايد كه : بنگريد به دو بندهء من ، كه به زيارت يكديگر رفتند و با هم دوستى كردند در راه من ، و بر من لازم است كه بعد از اين موقف ، ايشان را عذاب نكنم . و چون برگردد ، به شمارهء نفسى كه كشيده و گامى كه برداشته و سخنى كه گفته ، فرشتگان او را مشايعت و همراهى كنند ، و او را از بلاى دنيا و بدىها و سختىهاى آخرت محافظت نمايند ، تا مثل اين شب از سال آينده ؛ پس اگر در ما بين اين دو بميرد ، از حساب روز قيامت معاف باشد . و اگر آن كسى كه زائر به زيارتش رفته ، از حقّ زائر بشناسد آن‌چه را كه زائر از حقّ او مىشناسد ، از برايش مثل اجر زائر خواهد بود » .\r\n2114 / 2 . على بن ابراهيم ، از پدرش ، از صفوان بن يحيى ، از اسحاق بن عمّار ، از امام جعفر صادق عليه السلام روايت كرده است كه فرمود : « به درستى كه چون دو مؤمنِ من دست در گردن يكديگر كنند ، رحمت ايشان را فرو گيرد . و چون يكديگر را در بر گيرند و به آن ،\r\n\r\n","description":"","footnote":"","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\nچيزى را غير از رضاى خدا اراده نداشته باشند و غرضى از اغراض دنيا را نخواهند ، به ايشان گفته شود كه : آمرزيده باد شما را ، و خدا شما را آمرزيد ، پس عمل را از سر گيريد و بناى نو بگذاريد . و چون رو آورند كه از يكديگر احوال پرسند ، فرشتگان به يكديگر گويند كه : از ايشان دور شويد و در جانبى رويد كه ايشان را رازى است و خدا برايشان پوشيده » . اسحاق مىگويد كه : عرض كردم : فداى تو گردم ! پس گفتهء ايشان برايشان نوشته نمىشود و حال آنكه خداى عز و جل فرموده است كه :  « ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »  « 1 » . اسحاق مىگويد كه :\r\nحضرت صادق عليه السلام آهى سرد از دل پر درد بركشيد و گريست تا آنكه آب ديده‌اش ريش مباركش را تر كرد و فرمود : « اى اسحاق ! به درستى كه خداى - تبارك و تعالى - فرشتگان را امر فرموده كه از مؤمنان دور شوند چون به هم رسند ، به جهت اجلال و تعظيم ايشان ، و هر چند كه فرشتگان لفظ ايشان را ننويسند و سخن ايشان را نشناسند ، ليكن خداى داناى راز و پنهان‌تر از آن ، آن را مىشناسد و برايشان حفظ و نگاهدارى مىنمايد » .\r\nباب در بيان بوسه دادن\r\n\r\n80 . باب در بيان بوسه دادن\r\n2115 / 1 . ابوعلى اشعرى ، از حسن بن على كوفى ، از عبيس بن هشام ، از حسين بن احمد منقرى ، از يونس بن ظبيان ، از امام جعفر صادق عليه السلام روايت كرده است كه فرمود : « به درستى كه شما را نورى است كه به آن در دنيا شناخته مىشويد ، تا آنكه يكى از شما چون برادر خود را ملاقات كند ، در موضع نور از پيشانى او را بوسه مىدهد » .\r\n2116 / 2 . على بن ابراهيم ، از پدرش ، از ابن‌ابىعمير ، از رفاعة بن موسى ، از امام جعفر صادق عليه السلام روايت كرده است كه فرمود : « بايد كه سر و دست كسى بوسه داده نشود ، مگر رسول خدا صلى الله عليه و آله يا كسى كه رسول خدا صلى الله عليه و آله به او اراده شود » .\r\n2117 / 3 . على ، از پدرش ، از ابن‌ابىعمير ، از زيد نرسى ، از على بن مؤيّد صاحب جامهء سابرى روايت كرده است كه گفت : بر امام جعفر صادق عليه السلام داخل شدم و دست آن حضرت را گرفتم و آن را بوسه دادم . فرمود : « به درستى كه اين بوسه دادن صلاحيّت ندارد ، مگر از براى پيغمبر يا وصىّ پيغمبر » .\r\n2118 / 4 . محمد بن يحيى ، از احمد بن محمد بن عيسى ، از حجّال ، از يونس بن يعقوب\r\n\r\n\r\n","description":"","footnote":"\r\n( 1 ) . ق ، 18 . لب به سخنى نمىگشايد جز آن كه مراقب حاضر و آماده‌اى نزد او هست .\r\n","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\nروايت كرده است كه گفت : به خدمت امام جعفر صادق عليه السلام عرض كردم كه : دست خود را به من ده تا آن را بوسه دهم ؛ پس آن را به من عطا فرمود . عرض كردم كه : فداى تو گردم ! سر خويش را نزديك آور ؛ پس حضرت چنان كرد و من بوسه بر سر مباركش دادم . و عرض كردم كه : فداى تو گردم ! پاهاى مباركت را بده تا ببوسم . سه مرتبه فرمود كه : « قسم ياد كرده‌اى ؟ » و سه مرتبه فرمود كه : « چيزى باقى مانده است » . « 1 »\r\n2119 / 5 . محمد بن يحيى ، از عمركَى بن على ، از على بن جعفر ، از امام موسىكاظم عليه السلام روايت كرده است كه فرمود : « هر كه به جهت خويشى و رحم ، زنى « 2 » را كه خداوندِ خويشى باشد ، بوسه دهد ، بر او چيزى نيست و گناهى ندارد . و بوسهء برادر در رخ او است ، و بوسهء امام در ميان دو چشم مباركش » .\r\n2120 / 6 . و از او ، از احمد بن محمد بن خالد ، از محمد بن سنان ، از ابو صبّاح مولاى آل‌سام ، از امام جعفر صادق عليه السلام روايت است كه فرمود : « بوسهء بر دهان ، از براى كسى نيست ، مگر از براى زن و فرزند خُرد » .\r\nباب در بيان تذاكر برادران\r\n\r\n81 . باب در بيان تذاكر برادران « 3 »\r\n2121 / 1 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از فضالة بن ايّوب ، از على بن ابىحمزه كه گفت : شنيدم از امام جعفر صادق عليه السلام كه مىفرمود :\r\n« شيعيان ما رحم‌كنندگانند در ميان خويش ، كه بر يكديگر رحم مىكنند . و آنانند كه چون\r\n\r\n\r\n","description":"","footnote":"\r\n( 1 ) . و مراد حضرت ، چنان كه بعضى گفته‌اند ، آن است كه سوگند ياد كرده‌اى كه اين سه چيز را بوسه دهى ، و دو چيز از آنها را بوسه دادى و يك چيز مانده و آن پاها است ؛ پس آنها را بوسه ده تا قَسَمت راست شود . و بعضى گفته‌اند كه : شايد اقسام از قسم - به كسر قاف - باشد ، و آن به معنى حظّ و نصيب است . و معنى اين است كه : حظّ و نصيب خود را فرا گرفتى ، و بايد كه يك چيز باقى باشد كه بوسه دادن بر آن روا نيست . و من مىگويم كه : اظهر به حسب لفظ و معنى آن است كه كلام بر وجه اخبار نباشد ؛ بلكه به طريق استفهام و انكار باشد . و معنى اين باشد كه : آيا سوگند ياد كرده‌اى كه اين اعضا را بوسه دهى ؟ كه در بوسه دادن يك عضو باقى مانده كه عبارت است از پا ، نيز دست برنمىدارى ؟ ! .\r\nو اين معنى ، به حسب معنى ، قريب است به معنى دوم ، و ليكن به حسب لفظ ، تفاوت دارند و خلاف ظاهرى كه در معنى دويم است به حسب لفظ بنابر وجهى ، در اين نيست و بنابر وجهى ديگر ، تفاوتى ندارند . و امّا معنى اوّل بسيار سست است . ( مترجم )\r\n( 2 ) . در متن حديث « ذا قرابة » است كه به معناى خويشاوند مذكر است .\r\n( 3 ) . و تذاكر ، با همديگر ياد كردن است . ( مترجم )\r\n","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\nخلوت كنند ، خدا را ياد مىكنند . و به درستى كه ياد ما از جملهء ياد خدا است ، و ياد دشمنان ما ياد شيطان است » . و بنابر بعضى از نسخ كافى : « به درستى كه ما چون ياد شويم خدا ياد مىشود ، و هرگاه دشمنان ما ياد شوند شيطان ياد مىشود » .\r\n2122 / 2 . محمد بن يحيى ، از محمد بن حسين ، از محمد بن اسماعيل بن بزيع ، از صالح بن عقبه ، از يزيد بن عبدالملك ، از امام جعفر صادق عليه السلام روايت كرده است كه فرمود :\r\n« يكديگر را زيارت كنيد ؛ زيرا كه در زيارتِ شما زنده گردانيدن دل‌هاى شما ، و ياد كردن احاديث ما است ، و احاديث ما باعث مهربانى شما است با يكديگر ؛ پس اگر آنها را فرا گيريد و عمل كنيد ، راه راست و نجات يابيد ، و اگر آنها را وا گذاريد ، گمراه شويد و هلاك گرديد ؛ پس آنها را فرا گيريد ، و من به نجات يافتن شما كفيل و ضامنم » .\r\n2123 / 3 . چند نفر از اصحاب ما روايت كرده‌اند ، از سهل بن زياد ، از وشّاء ، از منصور بن يونس ، از عبّاد بن كثير كه گفت : به خدمت امام جعفر صادق عليه السلام عرض كردم كه : من به يكى از قاضيان گذشتم كه حكم مىكرد و مىگفت : اين مجلسى است كه هيچ همنشينى به واسطهء آن بدبخت نمىشود . راوى مىگويد كه : حضرت صادق عليه السلام فرمود : « بسيار دور است آن‌چه گفته ، و مقعدهاى ايشان گودال را غلط كرده است » ( يعنى سخن ايشان از موضع خود تجاوز كرده و سوراخ دعا را گم كرده‌اند ) . « 1 »\r\nتتمّهء حديث آنكه حضرت فرمود : « به درستى كه خدا را فرشتگانى چندند كه در زمين مىگردند ، غير از كرام‌الكاتبين كه حافظان اعمال‌اند ؛ پس چون به گروهى بگذرند كه محمد و آل‌محمد را ياد مىكند ، مىگويند كه : بدانيد و آگاه باشيد ! ( يا بايستيد ) كه به حاجت خود رسيديد ؛ پس مىنشينند و دانشمند مىشوند ، و چون برخاستند ، بيماران ايشان را عيادت مىكنند ، و در جنازه‌هاى مردگان ايشان حاضر مىشوند ، و غائب ايشان را جستجو و يادآورى مىنمايند ؛ پس اين مجلس ، مجلسى است كه هيچ همنشينى به واسطهء آن\r\n\r\n\r\n","description":"","footnote":"\r\n( 1 ) . در اين كلام ، تعبير شده از دهان ايشان به مقعد ، و از آن‌چه از آن بيرون مىآيد ، به آن‌چه از اين بيرون مىآيد ، به علاقهء مشابهت در قباحت و پليدى و قذارت . و در مستقصىالأمثال زمخشرى مذكور است كه : أَخْطَأَتْ اسْتُكَ الْحُفْرَةَ ؛ يعنى : مقعدت گودال را غلط كرده است . و گفته است كه اين مثلى است كه زده مىشود از براى كسى كه به موضع حاجت نرسيده و آن را درست نيافته است ؛ پس آن‌چه حضرت فرموده است كه : أَخْطَأَتْ أَسْتاهُهُمْ الْحُفْرَةَ ، به آن معنى كه مذكور شد ، مضمون اين مثل است كه در آن به جهت غرضى كه معلوم است تغييرى واقع شده است ، و ليكن مقصود از آن ، همان مقصود از مثل است . ( مترجم )\r\n","page_name":" 471 ","page_number":471},
  {"content":"\r\n . \r\n","description":"","footnote":"","page_name":" 472 ","page_number":472},
  {"content":"\r\n\r\nبدبخت نمىشود » .\r\n2124 / 4 . محمد بن يحيى ، از احمد بن محمد بن عيسى ، از على بن حكم ، از مستورد نخعى ، از آنكه او را روايت كرده ، از امام جعفر صادق عليه السلام روايت كرده است كه فرمود :\r\n« به درستى كه جماعتى از فرشتگان كه در آسمانند مطّلع مىشوند و نظر مىكنند به سوى يك كس و دو كس و سه كس ، در حالى كه ايشان فضل و افزونى آل‌محمد را ياد مىكنند » .\r\nحضرت فرمود : « پس فرشتگان مىگويند كه : آيا به سوى اين گروه نظر نمىكنيد كه با وجود [ دوستان 
  ] كمى كه دارند و بسيارى دشمنان ايشان ، فضل آل‌محمد را شرح و بيان مىكنند ؟ » فرمود : « پس طائفه‌اى ديگر از فرشتگان مىگويند كه :  « ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  « 1 » ؛ يعنى : « اين فضل و افزونى از جانب خدا است كه آن را عطا مىكند به هر كه خواسته باشد ، و خدا صاحب افزونى و فضل بزرگ است » .\r\n2125 / 5 . از او ، از احمد بن محمد ، از ابن‌فضّال ، از ابن‌مسكان ، از ميسّر ، از امام محمد باقر عليه السلام روايت است كه گفت : حضرت به من فرمود كه : « آيا خلوت مىكنيد و حديث ما را ذكر مىكنيد و آن‌چه خواهيد ، مىگوييد ؟ » عرض كردم : آرى ، به خدا سوگند كه ما خلوت مىكنيم و حديث شما را ياد مىنماييم و آن‌چه خواهيم ، مىگوييم ؛ پس فرمود : « بدان ! به خدا سوگند كه بسيار دوست مىدارم كه من در بعضى از اين مواضع با شما باشم . آگاه باش ! به خدا سوگند كه من بوى شما و روح‌هاى شما را دوست مىدارم ، و به درستى كه شما بر دين خدا و دين فرشتگان اوييد ؛ پس به سبب پارسايى و كوشش در عبادت ، ( مرا يا خود را ) يارى كنيد » .\r\n2126 / 6 . حسين بن محمد ، و محمد بن يحيى هر دو روايت كرده‌اند ، از على بن سعيد ، از محمد بن مسلم ، از احمد بن‌زكريّا ، از محمد بن خالد بن ميمون ، از عبداللَّه بن سنان ، از غياث بن ابراهيم ، از امام جعفر صادق عليه السلام كه فرمود : « هرگز سه نفر از مؤمنان و بيشتر در جايى جمع نشده‌اند ، مگر آنكه از فرشتگان ، مانند ايشان در آنجا حاضر شده‌اند ؛ پس اگر دعاى خيرى كنند و چيز خوبى را از خدا طلبند ، فرشتگان آمين گويند ، و اگر از بدى و ناخوشى به خدا پناه خواهند ، ايشان خدا را مىخوانند و دعا مىكنند كه آن بلاى را از ايشان بگرداند ، و اگر حاجتى را سؤال كنند ، به سوى خدا شفاعت مىكنند و از آن جناب\r\n\r\n\r\n","description":"","footnote":"\r\n( 1 ) . جمعه ، 4 .\r\n","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\nمىخواهند كه آن حاجت را روا كند . و هرگز سه كس از منكران در جايى جمع نشده‌اند ، مگر آنكه ده برابر ايشان از شياطين در آنجا حاضر مىشوند ؛ پس اگر سخن گويند ، شياطين به سخنى كه مانند سخن ايشان باشد تكلّم مىنمايند ، و چون بخندند ، با ايشان مىخندند ، و چون در دوستان خدا افتند و در باب ايشان سخنان بد گويند ، با ايشان موافقت كنند و در ايشان افتند ؛ پس هر كه از مؤمنان به مصاحبت ايشان مبتلى شود ، هرگاه در اين امر فرو روند ، برخيزد ، و شريك شيطان و همنشين او نباشد ؛ زيرا كه چيزى تاب مقاومت با خشم خداى عز و جل [ را 
  ] ندارد ، و در برابر آن نمىتواند ايستاد ، و هيچ چيز لعنت او را رد نمىتوان نمود » پس آن حضرت - صلوات اللَّه عليه - فرمود كه : « اگر نتواند برخيزد ، بايد در دل خويش انكار كند و برخيزد ، و اگرچه به قدر دوشيدن گوسفند يا زمان ميان دو دوشيدن شتر باشد » ( چه در وقت دوشيدن شتر اندك‌زمانى صبر مىكنند ، و بچّهء آن را سُر مىدهند كه شير خورد تا شتر به شير آيد ) .\r\n2127 / 7 . و به همين اسناد ، از محمد بن سليمان ، از محمد بن محفوظ ، از ابوالمغرا روايت است كه گفت : شنيدم از امام موسىكاظم عليه السلام كه مىفرمود : « چيزى بيشتر از زيارت برادران دينى در راه خدا كه به زيارت يكديگر مىروند ، شيطان و لشكريان او را مغلوب و منكوب نمىگرداند » . و فرمود كه : « دو مؤمن به هم مىرسند و خدا را ياد مىنمايند و فضل ما اهل بيت را ذكر مىكنند ؛ پس به قدر پاره‌اى گوشت خاييده [ / جويده 
  ] ، گوشت بر روى شيطان باقى نمىماند ، مگر آنكه مىريزد و لاغر مىشود ، تا به مرتبه‌اى كه روح آن لعين به جهت سختى آن‌چه از درد مىيابد ، استغاثه و فرياد مىكند كه شايد كسى به فريادش برسد .\r\nبعد از آن فرشتگان آسمان و خازنان بهشت‌ها ، آواز آن ملعون را مىشنوند و او را لعنت مىكنند ، تا آنكه هيچ فرشتهء مقرّبى باقى نمىماند ، مگر آنكه او را لعنت مىكند ؛ پس آن ملعون مىافتد در حالتى كه دور است از آن‌چه مطلوب او است ، و مانده و رانده شده » .\r\nباب در بيان داخل كردن شادى بر مؤمن\r\n\r\n82 . باب در بيان داخل كردن شادى بر مؤمن\r\n2128 / 1 . چند نفر از اصحاب ما روايت كرده‌اند ، از سهل بن زياد و محمد بن يحيى ، از احمد بن محمد بن عيسى و هر دو ، از حسن بن محبوب ، از ابوحمزهء ثمالى كه گفت : شنيدم از امام محمد باقر عليه السلام كه مىفرمود : « رسول خدا صلى الله عليه و آله فرمود كه : هر كه مؤمنى را شاد كند ، به\r\n\r\n","description":"","footnote":"","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\nحقيقت كه مرا شاد كرده ، و هر كه مرا شاد كند ، خدا را شاد كرده است » .\r\n2129 / 2 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از مردى از اهل كوفه كه مكنّى است به ابومحمد ، از عمرو بن شمر ، از جابر ، از امام محمد باقر عليه السلام كه فرمود : « تبسّم و لب‌خندهء مرد در روى برادرش حسنه است ، و صرف كردن خار و خاشاك كه در چشم مىافتد و گردانيدن امثال آن از برادر دينى حسنه است ، و خدا پرستيده نشد به چيزى كه در نزد او دوست‌تر باشد از ادخال سرور بر مؤمن » .\r\n2130 / 3 . محمد بن يحيى ، از احمد بن محمد بن عيسى ، از محمد بن سنان ، از عبداللَّه بن مسكان ، از عبيد اللَّه بن وليد وصّافى روايت كرده است كه گفت : شنيدم از امام محمد باقر عليه السلام كه مىفرمود : « به درستى كه در آن‌چه خداى عز و جل با بندهء خود موسى عليه السلام راز گفت اين بود كه فرمود : به درستى كه مرا بندگانى چندند كه بهشت خويش را از براى ايشان مباح مىگردانم و ايشان را در آن حاكم مىسازم . عرض كرد كه : اى پروردگار من ! آن گروهى كه تو بهشت خود را از براى ايشان مباح مىكنى و ايشان را در آن حاكم مىگردانى ، كيانند ؟ فرمود كه : هر كه سرور را بر مؤمنى داخل كند » . بعد از آن ، حضرت باقر عليه السلام فرمود كه : « مؤمنى در مملكت پادشاهِ جبّارى ستمكار بود ؛ پس آن جبّار در گرفتن و اذيّت رسانيدن به او حريص شد . مؤمن از آن جبّار گريخت و به جانب بلاد مشركان رفت و بر مردى از اهل شرك فرود آمد . آن مشرك او را جاى داد و با او مدارايى و مهربانى نمود و او را ميهمانى كرده ، ميزبان او بود ؛ پس در هنگامى كه آن مشرك را مرگ در رسيد ، خداى عز و جل به سوى او وحى فرمود كه : به عزّت و جلال خود سوگند ياد مىكنم كه اگر تو را در بهشت جا و مسكنى مىبود ، هر آينه تو را در آن ساكن مىگردانيدم ، و ليكن بهشت حرام است بر كسى كه بميرد و مشرك باشد به من و از براى من شريكى را اعتقاد داشته باشد . اى آتش ! او را بترسان ، و ليكن او را آزار مرسان ، و روزيش در دو طرف روز - يعنى صبح و شام - به او عطا مىشود » . عرض كردم كه : آن روزى از بهشت مىآيد ؟ فرمود كه : « از آنجا كه خدا مىخواهد مىآيد » .\r\n2131 / 4 . از او ، از بكر بن صالح ، از حسن بن على ، از عبداللَّه بن ابراهيم ، از على بن ابىعلى ، از امام جعفر صادق ، از پدرش ، از حضرت على بن الحسين عليهم السلام روايت است كه فرمود : « رسول خدا صلى الله عليه و آله فرمود : به درستى دوست‌ترين اعمال به سوى خداى - تعالى - ادخال سرور و شادى است بر مؤمن » .\r\n\r\n","description":"","footnote":"","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\n2132 / 5 . على بن ابراهيم ، از پدرش ، از ابن‌محبوب ، از عبداللَّه بن سنان ، از امام جعفر صادق عليه السلام روايت كرده است كه فرمود : « خداى عز و جل به سوى داود عليه السلام وحى فرمود كه :\r\nبنده‌اى از بندگان من با ثوابى به نزد من مىآيد و به سبب آن بهشت خويش را از برايش مباح مىگردانم . داود عليه السلام عرض كرد كه : اى پروردگار من ! آن ثواب چيست ؟ فرمود كه : شادى را بر بندهء مؤمن من داخل مىكند ، و اگرچه به يك دانه خرما باشد . داود عرض كرد كه :\r\nاى پروردگار من ! سزاوار است از براى كسى كه تو را شناسد ، كه اميد خويش را از تو نبرد و به تو اميدوار باشد » .\r\n2133 / 6 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از خلف بن حمّاد ، از مفضّل بن عمر ، از امام جعفر صادق عليه السلام كه فرمود : « يكى از شما چنين نپندارد ، چون شادى را بر مؤمنى داخل مىكند ، آنكه شادى را بر آن مؤمن تنها داخل گردانيده ؛ بلكه به خدا سوگند كه شادى را بر ما اهل بيت داخل گردانيده ؛ بلكه به خدا سوگند كه آن سرور را بر رسول خدا صلى الله عليه و آله داخل گردانيده است » .\r\n2134 / 7 . على بن ابراهيم روايت كرده است ، از پدرش و محمد بن اسماعيل ، از فضل بن شاذان و هر دو ، از ابن‌ابىعمير ، از ابراهيم بن عبدالحميد ، از ابوالجارود ، از امام محمد باقر عليه السلام كه گفت : از آن حضرت شنيدم كه مىفرمود : « به درستى كه دوست‌ترين اعمال به سوى خداى عز و جل ، ادخال سرور است بر مؤمن ؛ خواه آن سرور سير كردن مسلمانى باشد ، و خواه دادن قرضى كه او دارد » .\r\n2135 / 8 . محمد بن يحيى ، از احمد بن محمد بن عيسى ، از حسن بن محبوب ، از سدير صيرفى روايت كرده است كه گفت : امام جعفر صادق عليه السلام در حديث طويلى فرمود كه : « چون خدا مؤمن را از قبرش برانگيزد ، مثال و صورتى با او بيرون آيد كه در پيش روى او برود . و در هر زمان كه آن مؤمن هولى از هول‌هاى روز قيامت را ببيند ، آن مثال به او مىگويد كه : مترس و اندوهناك مباش ، و مژده باد تو را به شادى و كرامت از جانب خداى عز و جل ، تا در نزد خداى عز و جل بايستد و به موقف حساب درآيد ؛ پس خدا با او حساب كند ، حسابى آسان ، و امر فرمايد كه او را به سوى بهشت برند ؛ پس برود و آن مثال در پيش روى او باشد ؛ پس مؤمن به آن مثال مىگويد كه : خدا تو را رحمت كند ! خوب كسى هستى كه با من از قبرم بيرون آمدى ، و پيوسته مرا به سرور و كرامت از جانب خدا بشارت مىدادى ، تا آنكه آن را ديدم . بعد از آن\r\n\r\n","description":"","footnote":"","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\nمىگويد كه : تو كيستى ؟ مىگويد كه : منم آن سرورى كه تو آن را بر برادر مؤمن خود داخل كردى در دار دنيا ، خداى عز و جل مرا از آن آفريده كه تو را بشارت دهم » .\r\n2136 / 9 . محمد بن يحيى ، از محمد بن احمد ، از سيّارى ، از محمد بن جمهور روايت كرده است كه گفت : نجاشى كه مردى است از دهقانان و كدخدايان ، عامل ديوان بود كه بر اهواز و فارس گماشته بود . بعضى از كاركنانش به خدمت امام جعفر صادق عليه السلام عرض كرد كه : در ديوان نجاشى بر من خراجى هست - و خراج ، به فتح خاء ، حاصل ملكى است كه به پادشاهان دهند - و نجاشى مؤمن است كه به طاعت تو ديندارى مىكند و به امامت تو اعتقاد دارد ؛ پس اگر صلاح دانى كه در باب من نامه‌اى به او بنويسى ، بسيار لطف فرموده‌اى . راوى مىگويد كه : حضرت صادق به نجاشى نوشت كه :  « بِسْمِ اللَّهِ الرَّحْمنِ الرَّحِيمِ ؛  برادرت را شاد گردان تا خدا تو را شاد گرداند » . راوى مىگويد كه : پس در هنگامى كه نامهء حضرت بر نجاشى وارد شد ، صاحب نامه بر او داخل شد و او در مجلس خود نشسته بود . و چون مجلس خلوت شد نامهء مبارك را به نجاشى داد و گفت كه : اينك نامهء امام جعفر صادق عليه السلام است ؛ پس نجاشى نامه را بوسيد و آن را بر چشم‌هاى خود گذاشت و به صاحب نامه گفت كه : چه حاجت دارى ؟\r\nگفت كه : بر من خراجى است در ديوان تو . نجاشى با او گفت كه : دادنى تو چه قدر مىشود ؟\r\nگفت كه : ده هزار درم ؛ پس نجاشى نويسندهء خود را طلبيد و او را امر فرمود كه ده هزار درم به نيابت او بدهد . بعد از آن ، او را از آن مبلغ خلاص كرد و اسمش را از دفتر بيرون كرد و نويسنده را امر فرمود كه همين ده هزار درم را در سال آينده از برايش ثابت دارد . بعد از آن به صاحب نامه گفت كه : آيا تو را شاد گردانيدم ؟ گفت : آرى ، فداى تو گردم ! پس امر كرد كه يك اسب و يك كنيز و غلامى به او دهند ، و امر كرد كه يك صندوق از جامه نيز به او دهند . و در هر يك از آنها كه به او مىداد مىگفت كه : آيا تو را شاد گردانيدم ؟ و او مىگفت : آرى ، فداى تو گردم ! و در هر مرتبه كه مىگفت : آرى ، از برايش زياد مىكرد تا آن كه فارغ گرديد . بعد از آن با وى گفت كه : بردار فرش اين حجره را كه من در آن نشسته بودم در هنگامى كه به من تسليم كردى نامهء آقاى مرا - كه آن نامه را در آن به من دادى - ، و حوائج خود را به من خبر ده و هر مطلبى كه دارى به من برسان .\r\nراوى مىگويد كه : آن مرد چنين كرد و هر مطلبى كه به نجاشى داشت برمىآورد . و آن مرد بعد از آن بيرون آمد و به خدمت حضرت صادق عليه السلام رسيد و آن حضرت را به اين قصّه خبر\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\nداد ؛ به طورى كه اتّفاق افتاده بود ؛ پس حضرت شروع كرد كه اظهار شادى مىفرمود به آن‌چه نجاشى كرده بود . آن مرد عرض كرد كه : يابن‌رسول اللَّه ! گويا كه آن‌چه با من كرده است تو را شاد گردانيد ؟ فرمود : « آرى ، به خدا سوگند كه خدا و رسولِ او را شاد گردانيد » .\r\n2137 / 10 . ابوعلى اشعرى ، از محمد بن عبدالجبّار ، از حسن بن على بن فضّال ، از منصور ، از عمّار ؛ يعنى ابواليقظان ، از ابان بن تغلب روايت كرده است كه گفت : امام جعفر صادق عليه السلام را سؤال كردم از حقّ مؤمن بر مؤمن . فرمود كه : « حقّ مؤمن بر مؤمن از آن عظيم‌تر است كه كسى از آن سؤال كند . و اگر شما را خبر دهم كافر مىشويد . به درستى كه مؤمن چون از قبرش بيرون آيد ، مثالى با او بيرون آيد از قبرش و به او مىگويد كه : بشارت باد تو را به نوازش از جانب خدا و سرور و خوشحالى ؛ پس مؤمن به آن مثال مىگويد كه : خدا تو را به خير و خوبى بشارت دهد » . حضرت فرمود : « پس آن مثال با مؤمن مىرود و او را بشارت مىدهد به مثل آن‌چه در اوّل گفته بود . و چون به چيزى بگذرد كه موجب هول و ترس باشد مىگويد كه : اين از براى تو نيست و به تو رجوعى ندارد . و چون به چيز خوبى بگذرد مىگويد كه : اين از براى تو است ؛ پس پيوسته با او باشد و او را از آن‌چه مىترسد ايمنى دهد و به آن‌چه دوست مىدارد او را بشارت دهد تا آنكه با او در نزد خداى عز و جل بايستد . و چون امر مىشود كه او را به بهشت برند ، مثال با وى مىگويد : بشارت باد تو را كه خداى عز و جل امر فرمود كه تو را به سوى بهشت برند » . حضرت فرمود كه : « مؤمن مىگويد : خدا تو را رحمت كند ! تو كيستى كه پيوسته مرا بشارت مىدهى از آن وقتى كه از قبرم بيرون آمده‌ام ، و در راه كه آمدم با من خو كردى و انيس و مونس من بودى و مرا از جانب پروردگارم خبر دادى ؟ » فرمود : « پس آن مثال مىگويد كه :\r\nمنم آن سرور و شادى كه تو آن را بر برادرانت در دار دنيا داخل مىكردى . از آن آفريده شده‌ام كه تو را بشارت دهم و در وحشت و تنهايى به تو خو كنم و انيس و مونس تو باشم » .\r\nمحمد بن يحيى ، از احمد بن محمد ، از ابن فضّال مثل اين را روايت كرده است .\r\n2138 / 11 . محمد بن يحيى ، از احمد بن محمد ، از على بن حكم ، از مالك بن عطيّه ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : دوست‌ترين اعمال در نزد خدا ، سرورى است كه آن را بر مؤمنى داخل كنى ؛ مانند آنكه گرسنگى او را از او برانى و به سيرى مبدّل گردانى ، و اندوهى كه دارد از او زائل كنى » .\r\n2139 / 12 . على بن ابراهيم ، از پدرش ، از ابن‌ابىعمير ، از حكم بن مسكين ، از امام\r\n\r\n","description":"","footnote":"","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\nجعفر صادق عليه السلام روايت كرده است كه فرمود : « هر كه سرورى را بر مؤمنى داخل كند ، خداى عز و جل از آن سرور خلقى را بيافريند كه در هنگام مردنش او را ملاقات كند و به او بگويد كه : اى ولىّ ! خدا بشارت باد تو را به نوازش و خشنودى از خدا ؛ پس پيوسته با او باشد تا آنكه او را در قبرش داخل كند و مانند اين را با او بگويد . و چون مبعوث شود و از قبر بيرون آيد ، او را استِقبال كند و مثل آن را با وى بگويد . بعد از آن پيوسته با او باشد در نزد هر هولى و او را بشارت دهد و مثل آن را با او بگويد ؛ پس به آن بشارت‌دهنده گويد كه : تو كيستى خدا تو را رحمت كند ؟ ! مىگويد كه : منم آن سرورى كه تو آن را بر فلان كس داخل گردانيدى » .\r\n2140 / 13 . حسين بن محمد ، از احمد بن اسحاق ، از سعدان بن مسلم ، از عبداللَّه بن سنان روايت كرده است كه گفت : مردى در خدمت امام جعفر صادق عليه السلام بود ؛ پس اين آيه را خواند كه :  « وَ الَّذِينَ يُؤْذُونَ الْمُؤْمِنِينَ وَ الْمُؤْمِناتِ بِغَيْرِ مَا اكْتَسَبُوا فَقَدِ احْتَمَلُوا بُهْتاناً وَ إِثْماً مُبِيناً »  « 1 » ؛ يعنى :\r\n« و آنان كه مىرنجانند مردان مؤمن و زنان مؤمنه را به غير آن‌چه كرده‌اند ؛ يعنى بى گناهى كه مستوجب رنجانيدن باشند ؛ پس به حقيقت كه برداشته‌اند دروغ بزرگى را و گناهى آشكار را » . راوى مىگويد كه : حضرت صادق عليه السلام فرمود : « پس ثواب كسى كه شادى را بر او داخل كند چه باشد ؟ » من عرض كردم كه : فداى تو گردم ! ده حسنه . فرمود : « بلى ، به خدا سوگند و هزار هزار حسنه » .\r\n2141 / 14 . چند نفر از اصحاب ما روايت كرده‌اند ، از سهل بن زياد ، از محمد بن اورمه ، از على بن يحيى ، از وليد بن علا ، از ابن‌سنان ، از امام جعفر صادق عليه السلام كه فرمود : « هر كه شادى را بر مؤمنى داخل كند ، آن شادى را بر رسول خدا صلى الله عليه و آله داخل گردانيده . و هر كه شادى را بر رسول خدا صلى الله عليه و آله داخل گرداند ، آن شادى را به خدا رسانيده . و همچنين هر كه اندوهى را بر او داخل كند » .\r\n2142 / 15 . از او ، از اسماعيل بن منصور ، از فضيل ، از امام جعفر صادق عليه السلام روايت است كه فرمود : « هر مسلمانى كه مسلمانى را ملاقات كند ، پس او را شاد گرداند ، خداى عز و جل او را شاد گرداند » .\r\n2143 / 16 . على بن ابراهيم ، از پدرش ، از ابن‌ابىعمير ، از هشام بن حكم ، از امام\r\n\r\n\r\n","description":"","footnote":"\r\n( 1 ) . احزاب ، 58 .\r\n","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\nجعفر صادق عليه السلام روايت كرده است كه فرمود : « از جملهء دوست‌ترين اعمال در نزد خداى عز و جل ادخال سرور است بر مؤمن ؛ خواه سير كردن گرسنگى او باشد ، و خواه وا بردن اندوه او ، و خواه ادا نمودن قرضى كه دارد » .\r\nباب در بيان قضاى حاجت مؤمن\r\n\r\n83 . باب در بيان قضاى حاجت مؤمن « 1 »\r\n2144 / 1 . محمد بن يحيى ، از احمد بن محمد بن عيسى ، از حسن بن على ، از به كار بن كردم ، از مفضّل ، از امام جعفر صادق عليه السلام روايت كرده است كه گفت : حضرت به من فرمود كه : « اى مفضّل ! بشنو آن‌چه را كه با تو مىگويم و بدان كه آن حق است . و آن را به فعل آور و عِليهء برادران خويش را به آن خبر ده » . عرض كردم كه : فداى تو گردم ! عِليهء برادران من چيست ؟ و مراد از آن كيست ؟ فرمود كه : « آنكه در قضاى حوائج برادران خويش بسيار رغبت دارد » « 2 » .\r\nمفضّل مىگويد كه : بعد از آن فرمود كه : « هر كه از براى برادر مؤمن خود يك حاجت را روا كند ، خداى عز و جل در روز قيامت صدهزار حاجت را از برايش به جهت آن روا كند كه اوّل آنها بهشت باشد . و از جملهء آنها اين است كه خويشان و آشنايان و برادران او را در بهشت داخل گرداند ، بعد از آنكه ناصبى و دشمن اهل بيت نباشد » . و عادت مفضّل چنين بود كه چون حاجتى را از برادرى از برادرانش سؤال مىنمود مىگفت كه : آيا خواهش ندارى كه از جملهء عليهء برادران باشى .\r\n2145 / 2 . از او ، از محمد بن زياد روايت است كه گفت : حديث كرد مرا خالد بن زياد « 3 » كثير ، از مفضّل بن عمر ، از امام جعفر صادق عليه السلام كه فرمود : « به درستى كه خداى عز و جل خلقى از خلايق خود را آفريده كه ايشان را از براى قضاى حوائج فقراى شيعيان ما برگزيده ، تا آنكه در مقابل آن بهشت را به ايشان پاداش دهد ؛ پس اگر بتوانى كه از ايشان باشى ، باش » . بعد از آن فرمود : « به خدا سوگند كه ما را پروردگارى است كه او را عبادت مىكنيم و چيزى را با\r\n\r\n\r\n","description":"","footnote":"\r\n( 1 ) . و قضا به معنى گذاردن چيزى است ؛ خواه واجب باشد و خواه غير آن . و به معنى تمام كردن و رسانيدن نيز مىباشد . و همه محتمل است ، اگرچه اوّل ظاهرتر است . و لهذا مترجمين قضاى حاجت را بر وا كردن و برآوردن آن ترجمه مىنمايند . ( مترجم )\r\n( 2 ) . و در قاموس مذكور است كه عِليهء مردمان و عِلى ايشان - به كسر هر دو - مُعْظَم ايشان است .\r\n( 3 ) . خالد بن يزيد - بنابر اختلاف نسخه كافى - .\r\n","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\nاو شريك نمىگردانيم » .\r\n2146 / 3 . از او ، از محمد بن زياد ، از حكم بن ايمن ، از صدقهء احدب ، از امام جعفر صادق عليه السلام روايت است كه فرمود : « قضاى حاجت مؤمن از آزاد كردن هزار بنده بهتر است ، و بهتر است از سواران هزار اسب كه در راه خدا جهاد كنند » « 1 » .\r\nعلى بن ابراهيم ، از پدرش ، از محمد بن زياد مثل اين دو حديث را روايت كرده است .\r\n2147 / 4 . على ، از پدرش ، از محمد بن زياد ، از صندل ، از ابوالصّبّاح كنانى روايت كرده است كه گفت : امام جعفر صادق عليه السلام فرمود كه : « هر آينه قضاى حاجت مرد مؤمنى دوست‌تر است در نزد خدا از بيست حجّ ، كه هر حجى صاحبش صد هزار ( دينار يا درم ) در آن خرج كند » .\r\n2148 / 5 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از هارون بن جهم ، از اسماعيل بن عمّار صيرفى كه گفت : به خدمت امام جعفر صادق عليه السلام عرض كردم كه : فداى تو گردم ! آيا مؤمن رحمت است بر مؤمن ؟ فرمود : « آرى » . عرض كردم كه : اين امر چگونه و به چه كيفيّت است ؟ فرمود كه : « هر مؤمنى كه در باب حاجتى به نزد برادرش آيد ، جز اين نيست كه آن رحمتى است از جانب خدا كه آن را به جانب او رانده و از برايش آن حاجت را سبب ساخته ؛ پس اگر حاجتش را روا كند و كارش را فيصل دهد ، آن رحمت را به واسطهء قبول كردن آن قبول كرده . و اگر او را رد كند از حاجتى كه دارد با آنكه توانايى داشته باشد ، جز اين نيست كه از خود ردّ كرده رحمتى را كه از جانب خداى - تعالى - است ، كه آن جناب آن رحمت را به سوى او رانده و آن را از برايش سبب ساخته . و خداى عز و جل آن رحمت را ذخيره فرمايد تا روز قيامت ، تا آنكه كسى كه از حاجت خويش رد شده و از برايش روا نشده ، در آن رحمت حاكم باشد . اگر خواهد ، آن را به سوى خود برگرداند و اگر خواهد ، به سوى غير خود صرف نمايد . اى اسماعيل ! پس هرگاه روز قيامت شود و او حاكم باشد در رحمت خداى عز و جل كه از برايش ظاهر و هويدا شده است ، به سوى كه پندارى كه آن را صرف خواهد كرد ؟ » عرض كردم كه : گمان ندارم كه آن را از خود صرف كند . فرمود كه :\r\n« گمان ندارى ، و ليكن يقين بدان ؛ زيرا كه آن رحمت را از خود صرف نمىكند و به\r\n\r\n\r\n","description":"","footnote":"\r\n( 1 ) . يعنى پرداختن هزينه هزار سوار .\r\n","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\nغير خود نمىدهد . اى اسماعيل ! هر كه برادرش به نزد او آيد در پى حاجتى كه او بر روا كردن آن حاجت قدرت داشته باشد ، و مع‌ذلك آن را از برايش روا نكند ، خدا مارى را بر او مسلّط گرداند كه انگشت مِهين « 1 » او را بگزد در قبرش تا روز قيامت ؛ خواه آمرزيده شود و خواه معذّب باشد » .\r\n2149 / 6 . على بن ابراهيم ، از پدرش ، از ابن‌ابىعمير ، از حكم بن ايمن ، از ابان بن تغلب روايت كرده است كه گفت : شنيدم از امام جعفر صادق عليه السلام كه مىفرمود : « هر كه در دور خانهء كعبه هفت شوط طواف كند ، خداى عز و جل شش‌هزار حسنه از براى او بنويسد و شش‌هزار گناه را از او محو كند و شش‌هزار درجه از برايش بلند كند » .\r\nراوى مىگويد كه : اسحاق بن عمّار در اين حديث اين فقره را زياد كرد كه : « و شش هزار حاجت را از برايش روا كند » و نيز مىگويد كه : پس حضرت فرمود كه : « روا كردن حاجت مؤمن بهتر است از طوافى و طوافى » و لفظ طواف را مكرّر فرمود تا آنكه ده طواف را شمرد .\r\n2150 / 7 . حسين بن محمد ، از احمد بن اسحاق ، از بكر بن محمد ، از امام جعفر صادق عليه السلام روايت كرده است كه فرمود : « هيچ مسلمانى حاجت مسلمانى را روا نكند ، مگر آنكه خداى - تبارك و تعالى - او را ندا فرموده كه : ثواب تو بر من است و من از براى تو به غير بهشت راضى نمىشوم » .\r\n2151 / 8 . از او ، از سعدان بن مسلم ، از اسحاق بن عمّار ، از امام جعفر صادق عليه السلام روايت است كه گفت : حضرت فرمود كه : « هر كه در دور خانهء كعبه يك طواف را به جا آورد ، خداى عز و جل شش‌هزار حسنه از براى او بنويسد و شش‌هزار گناه را از او محو كند و شش‌هزار درجه از برايش بلند گرداند ، تا وقتى كه در نزد ملتزم شود « 2 » ، خدا هفت در از درهاى بهشت از برايش بگشايد » . عرض كردم كه : فداى تو گردم ! اين همه فضيلت در طواف است ؟ فرمود :\r\n« آرى . و تو را خبر دهم به چيزى كه فضيلتش از اين بيشتر باشد . قضاى حاجت مسلمان بهتر است از طوافى و طوافى » . و لفظ طواف را مكرّر فرمود تا به ده طواف رسيد .\r\n2152 / 9 . محمد بن يحيى ، از احمد بن محمد بن عيسى ، از ابن‌محبوب ، از ابراهيم خارقى روايت كرده است كه گفت : شنيدم از امام جعفر صادق عليه السلام كه مىفرمود : « هر كه در\r\n\r\n\r\n","description":"","footnote":"\r\n( 1 ) . يعنى انگشت بزرگ ، ( شصت ) .\r\n( 2 ) . يعنى به پشت كعبه و روبروى در آن برود كه محل توبه و استجابت دعا است .\r\n","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n\r\nحاجت برادر مؤمن خود راه رود در حالى كه به آن ، آن‌چه را كه در نزد خدا است طالب باشد ، تا آنكه از برايش روا كند يا روا شود ، خداى عز و جل از براى او به واسطهء آن بنويسد مانند اجر يك حج و يك عمره‌اى كه مقبول باشند و مانند اجر روزهء دو ماه از ماه‌هاى حرام و اعتكاف آن دو ماه در مسجدالحرام . و هر كه در حاجت برادر مؤمن خود راه رود با نيّت و روا نكند يا نشود ، خدا از برايش به همان رفتن و نيّت ، مثل ثواب يك حجّ مقبول بنويسد ؛ پس در خير و خوبى رغبت كنيد و خواهان آن باشيد » .\r\n2153 / 10 . چند نفر از اصحاب ما روايت كرده‌اند ، از سهل بن زياد ، از محمد بن اورمه ، از حسن بن على بن ابىحمزه ، از پدرش ، از ابوبصير كه گفت : امام جعفر صادق عليه السلام فرمود كه :\r\n« در معروف و نيكى با برادران خويش رغبت كنيد و از اهل آن باشيد ؛ زيرا كه بهشت را درى است كه آن را معروف مىگويند ، و در آن درْ داخل نمىشويد ، مگر كسى كه معروف را برگزيده باشد و به عمل آورده باشد در وقت زندگانى در دنيا ؛ زيرا كه بنده‌اى در حاجت برادر مؤمن خويش راه مىرود ، پس خداى عز و جل دو فرشته را بر او مىگمارد ، يكى در جانب راستش و ديگرى در جانب چپش ، كه از براى او از پروردگارش طلب آمرزش مىنمايند و قضاى حاجت او را از خدا مىطلبند » . بعد از آن فرمود : « به خدا سوگند كه رسول خدا صلى الله عليه و آله به قضاى حاجت مؤمن از صاحب حاجت شادتر باشد ؛ چون آن حاجت و قضاى آن به حضرت يا صاحب حاجت برسد » .\r\n2154 / 11 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از خلف بن حمّاد ، از بعضى اصحاب خويش ، از امام محمد باقر عليه السلام كه فرمود : « به خدا سوگند كه اگر يك حجّ را به جا آورم ، در نزد من دوست‌تر است از آنكه بنده‌اى و بنده‌اى و بنده‌اى را آزاد كنم . و فرمود : « و مانند آن و مانند آن » و مكرّر فرمود تا آنكه به ده رسيد . و فرمود : « و مانند آن و مانند آن » و مكرّر كرد تا آنكه به هفتاد رسيد . و فرمود كه : « هر آينه اگر خاندانى از مسلمانان را عيال خود گردانم و رخنهء گرسنگى ايشان را ببندم و عورت ايشان را بپوشانم و روىهاى ايشان را از مردمان باز دارم كه نبايد رو به كسى زنند و از ايشان چيزى خواهش كنند ، دوست‌تر است در نزد من از آنكه حجّى و حجّى و حجّى را به جا آورم » . و فرمود : « و مانند آن و مانند آن » و مكرّر فرمود تا آنكه به ده رسيد . و فرمود : « و مانند آن و مانند آن » و مكرّر كرد تا آنكه به هفتاد رسيد .\r\n\r\n","description":"","footnote":"","page_name":" 493 ","page_number":493},
  {"content":"\r\n . \r\n","description":"","footnote":"","page_name":" 494 ","page_number":494},
  {"content":"\r\n\r\n2155 / 12 . على بن ابراهيم ، از پدرش ، از ابن‌ابىعمير ، از ابوعلى صاحب شعير ، از محمد بن قيس ، از امام محمد باقر عليه السلام روايت كرده است كه فرمود : « خداى عز و جل به سوى موسى وحى فرمود كه : به درستى كه از جملهء بندگان من كسى است كه به ثوابى به سوى من تقرّب مىجويد و به سبب آن او را در بهشت حاكم مىگردانم . موسى عليه السلام عرض كرد كه :\r\nاى پروردگار من ! آن ثواب چيست ؟ فرمود كه : با برادر مؤمن خود در قضاى حاجت او راه مىرود ؛ خواه آن حاجت روا شود ، و خواه روا نشود » .\r\n2156 / 13 . حسين بن محمد ، از معلىّ بن محمد ، از احمد بن محمد بن عبداللَّه ، از على بن جعفر روايت كرده است كه گفت : شنيدم از امام موسىكاظم عليه السلام كه مىفرمود : « هر كه برادر مؤمنش به نزد او آيد در پى حاجتى ، جز اين نيست كه آن حاجت رحمتى است از جانب خداى - تبارك و تعالى - كه آن را به جانب او رانده ؛ پس اگر آن را قبول كند ، البتّه آن را به دوستى ما پيوند نموده و آن به دوستى خدا پيوند شده . و اگر او را ردّ كند از حاجتى كه دارد با آنكه بر روا كردن آن قدرت داشته باشد ، خدا مارى را از آتش بر او مسلّط گرداند كه او را بگزد در قبرش تا روز قيامت ؛ خواه آمرزيده شود ، و خواه معذّب باشد ؛ پس اگر طالب حاجت او را معذور دارد و عذر او را بپذيرد ، حالش بدتر خواهد بود » .\r\n2157 / 14 . محمد بن يحيى ، از محمد بن حسين ، از محمد بن اسماعيل بن بزيع ، از صالح بن عقبه ، از عبداللَّه بن محمد جعفى ، از امام محمد باقر عليه السلام روايت كرده است كه فرمود : « به درستى كه بر مؤمن حاجتى از براى برادر مؤمنش وارد مىشود و در نزد او چاره‌اى نيست و نمىتواند كه آن را روا كند ، ليكن دلش قصد آن مىكند و مىخواهد كه اگر بتواند آن را روا كند ؛ پس خداى - تبارك و تعالى - او را داخل بهشت مىگرداند به سبب آن قصدى كه كرده است » .\r\nباب در بيان سعى در حاجت مؤمن\r\n\r\n84 . باب در بيان سعى در حاجت مؤمن « 1 »\r\n2158 / 1 . محمد بن يحيى ، از احمد بن محمد بن عيسى ، از على بن حكم ، از محمد بن مروان ، از امام جعفر صادق عليه السلام روايت كرده است كه گفت : حضرت فرمود : « رفتن مردى در حاجت برادر مؤمنش باعث اين مىشود كه ده حسنه از برايش نوشته شود و ده گناه از او\r\n\r\n\r\n","description":"","footnote":"\r\n( 1 ) . و سعى - به فتح سين و سكون عين - ، كوشيدن است و دويدن و شتافتن و كارى كردن . ( مترجم )\r\n","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\nمحو شود و ده درجه از برايش بلند شود » . راوى مىگويد كه : آن حضرت را نمىدانم كه چيزى فرموده باشد ، مگر آنكه فرمود : « و برابرى مىكند با آزاد كردن ده بنده و بهتر است از آنكه يك ماه در مسجدالحرام معتكف باشد » .\r\n2159 / 2 . از او ، از احمد بن محمد ، از معمّر بن خلّاد روايت است كه گفت : شنيدم از امام موسىكاظم عليه السلام كه مىفرمود : « به درستى كه خدا را بندگانى چندند در زمين كه در حوائج مردم سعى مىكنند و ايشانند كه در روز قيامت ايمنند . و هر كه شادى را بر مؤمنى داخل كند ، خدا در روز قيامت دل او را شاد گرداند » .\r\n2160 / 3 . از او ، از احمد ، از عثمان بن عيسى ، از عبيدهء حذّاء روايت است كه گفت : امام محمد باقر عليه السلام فرمود كه : « هر كه در حاجت برادر مسلمان خويش راه رود ، خدا او را در سايهء هفتاد و پنج هزار فرشته قرار دهد . و گامى برندارد ، مگر آنكه خدا ثوابى از برايش بنويسد ، و به واسطهء آن گناهى از او فرو ريزد ، و به جهت آن درجه از برايش بلند شود . و چون از حاجتش فارغ شود ، خداى عز و جل بنويسد از براى او به واسطهء آن حاجت ، مزد كسى كه حج كرده و آنكه عمره‌اى به جا آورده » .\r\n2161 / 4 . از او ، از احمد بن محمد ، از محمد بن سنان ، از هارون بن خارجه ، از صدقه ، از مردى از اهل حلوان ، از امام جعفر صادق عليه السلام روايت است كه فرمود : « هر آينه اگر در حاجت يكى از برادران مسلمانم راه روم ، دوست‌تر است در نزد من از آنكه هزار بنده را آزاد كنم و هزار كس را بر اسب زين و لجام‌شده سوار گردانم كه در راه خدا جهاد كنند » ( و من متحمّل اخراجات ايشان باشم ) .\r\n2162 / 5 . على بن ابراهيم ، از پدرش از حمّاد ، از ابراهيم بن عمر يمانى ، از امام جعفر صادق عليه السلام روايت كرده است كه فرمود : « هيچ مؤمنى از براى برادر مسلمان مؤمن خويش در حاجتى نرود ، مگر آنكه خداى عز و جل به هر گامى از برايش حسنه‌اى بنويسد ، و به واسطهء آن گناهى از او فرو ريزد ، و به آن درجه‌اى از برايش بلند گرداند ، و بعد از آن او را ده حسنه بيفزايد و در ده حاجت شفيع گرداند » .\r\n2163 / 6 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از ابوايّوب خزّاز ، از امام جعفر صادق عليه السلام كه فرمود : « هر كه در حاجت برادر مسلمان خود سعى كند به جهت طلب كردن رضاى خدا ، خداى عز و جل از برايش به سبب آن هزار هزار\r\n\r\n","description":"","footnote":"","page_name":" 497 ","page_number":497},
  {"content":"\r\n . \r\n","description":"","footnote":"","page_name":" 498 ","page_number":498},
  {"content":"\r\n\r\nحسنه بنويسد كه در آن يا به سبب آن ، خويشان و همسايگان و برادران و آشنايان او را بيامرزد . و هر كه با مؤمنى در دنيا نيكى كرده باشد ، چون روز قيامت شود به او گفته شود كه :\r\nدر آتش دوزخ داخل شو و هر كه را در آن بيابى كه در دنيا با تو نيكى كرده باشد ، او را به اذن خداى عز و جل بيرون آور ، مگر آنكه ناصبى و دشمن اهل بيت پيغمبر باشد » .\r\n2164 / 7 . از او ، از پدرش ، از خلف بن حمّاد ، از اسحاق بن عمّار ، از ابوبصير ، از امام جعفر صادق عليه السلام روايت است كه فرمود : « هر كه در حاجت برادر مسلمان خود سعى كند و نهايت جدّ و جهد در آن به عمل آورد و خدا روا شدن آن را بر دست او جارى گرداند ، خداى عز و جل ثواب يك حجّ و يك عمره و اعتكاف دو ماه كه در مسجدالحرام باشد و روزهء آن دو ماه [ را 
  ] از برايش بنويسد . و اگر سعى خود را به عمل آورد و خدا قضاى آن را بر دستش جارى نسازد ، ثواب حجّى و عمره‌اى از براى او بنويسد » .\r\n2165 / 8 . محمد بن يحيى ، از احمد بن محمد ، از حسن بن على ، از جميل بن درّاج ، از امام جعفر صادق عليه السلام روايت كرده است كه فرمود : « مرد را در اعتماد كردن بر برادرش ، همين بس است كه حاجت خويش را بر او فرود آورد » . « 1 »\r\n2166 / 9 . از او ، از احمد بن محمد ، از بعضى از اصحاب ما ، از صفوان جمّال روايت است كه گفت : با امام جعفر صادق عليه السلام نشسته بودم كه ناگاه مردى از اهل مكّه كه او را ميمون مىگفتند بر آن حضرت داخل شد ، و به سوى آن حضرت شكايت نمود كه كرايه دادن خويش بر او دشوار شده ، كسى را نمىيابد كه خويش را كرايه دهد ؛ پس حضرت به من فرمود كه :\r\n« برخيز و برادر خود را يارى كن » . پس من برخاستم و با آن مرد همراه شدم و رفتم و خدا كرايه دادن او را ميسّر و آسان گردانيد . بعد از آن به جاى خود برگشتم . حضرت صادق عليه السلام فرمود كه : « در باب حاجت برادرت چه كردى ؟ » عرض كردم كه : پدر و مادرم فداى تو باد ! خدا آن را روا كرد . فرمود كه : « بدان و آگاه باش ! كه يارى كردن تو برادر مسلمان خود را ، دوست‌تر است در نزد من از هفت شوط طواف خانهء كعبه ، در حالتى كه ابتداكننده باشى » . بعد از آن فرمود كه : « مردى به خدمت حضرت حسن بن على عليهما السلام آمد و عرض كرد كه : پدر و مادرم فداى تو باد ! مرا بر قضاى حاجتى اعانت كن . حضرت نعلين خويش را پوشيد و\r\n\r\n\r\n","description":"","footnote":"\r\n( 1 ) . چه ، اگر نهايت اعتماد بر او نداشته باشد و احتمال قوى ندهد كه حاجتش را روا مىكند ، از او خواهش نمىكند ، مگر كسى كه از روى اضطرار به احتمالات نيش غولى عمل كند اين خيال او را بر درِ هر درى دواند . ( مترجم )\r\n","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\nبرخاست و با آن مرد همراه شد ؛ پس در عرض راه به حضرت امام حسين عليه السلام گذشت و آن حضرت ايستاده بود و نماز مىكرد . حضرت امام حسن عليه السلام فرمود : چرا به نزد حضرت ابىعبداللَّه الحسين عليه السلام نرفتى كه بر حاجت خويش از او استعانت و يارى جويى ؟ عرض كرد :\r\nپدر و مادرم فداى تو باد ! چنين كردم و به خدمتش رفتم و ذكر فرمود كه معتكف است .\r\nحضرت به آن مرد فرمود : بدان كه اگر آن حضرت تو را اعانت مىكرد ، از برايش بهتر بود از آنكه يك ماه معتكف باشد » . « 1 »\r\n2167 / 10 . على بن ابراهيم ، از پدرش ، از حسن بن على ، از ابوجميله ، از ابن‌سنان روايت كرده است كه گفت : امام جعفر صادق عليه السلام فرمود : « خداى عز و جل فرموده است كه : خلايق عيال من‌اند ؛ پس دوست‌ترين ايشان به سوى من ، آن است كه از همهء ايشان نسبت به ايشان مهربان‌تر ، و سعىاش در حوائج ايشان از همه بيشتر باشد » .\r\n2168 / 11 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از بعضى ، از اصحاب خويش ، از ابوعماره كه گفت : عادت حمّاد بن ابىحنيفه اين بود كه چون به من مىرسيد مىگفت كه : حديث خود را بر من مكرّر كن ؛ پس من او را حديث مىكردم . گفتم كه : روايت به ما رسيده كه عابد بنىاسرائيل چون در عبادت به منتهى مىرسيد ، شغل او اين مىشد كه در حوائج مردم سعى مىكرد و راه مىرفت و اهتمام داشت به آن‌چه ايشان را به اصلاح مىآورد .\r\nباب در بيان بردن اندوه مؤمن\r\n\r\n85 . باب در بيان بردن اندوه مؤمن\r\n2169 / 1 . محمد بن يحيى ، از احمد بن محمد بن عيسى ، از ابن‌محبوب ، از زيد شحّام روايت كرده است كه گفت : شنيدم از امام جعفر صادق عليه السلام كه مىفرمود : « كسى كه فريادرسى كند برادر مؤمن خود را كه اندوهناك و حسرت خورنده باشد در نزد مشقّت و رحمتى كه\r\n\r\n\r\n","description":"","footnote":"\r\n( 1 ) . و ظاهر اين است كه ترك اعانت از حضرت امام حسين - صلوات اللَّه عليه - ، مبنى بر مصلحت بيان خاصيت سعى در حاجت مؤمن باشد ؛ چه به علم لدنّى مىدانست كه آن‌چه اتّفاق افتاد ، اتّفاق خواهد افتاد . يا عذرى داشت كه نمىتوانست در حاجت سائل سعى كند و همان عذر با سعى معارضه نمود و بر آن راجح آمد ؛ زيرا كه هرگز خلاف اولى از آن حضرت و غير او از ائمه - صلوات اللَّه عليهم - سر نزد ، و كلام حضرت امام حسن عليه السلام با اين منافاتى ندارد ؛ چه بناى آن بر معارضهء سعى و اعتكاف است ، بلكه بنابر وجه اوّل مبيّن مطلب است ؛ چه مجالس و افعال و اقوال ايشان در حكم يك مجلس و يك فعل و يك قول است . ( مترجم )\r\n","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\nبه او رسيده ، و اندوه او را ببرد و او را بر برآوردن حاجتش يارى كند ، خداى عز و جل به سبب آن از برايش هفتاد و دو رحمت واجب گرداند ، و از جملهء هفتاد و دو رحمت ، يك رحمت را از برايش تعجيل ذخيره فرمايد و در دنيا قرار دهد كه امر زندگانى او را به آن اصلاح كند ، و هفتاد و يك رحمت را از برايش ذخيره فرمايد از براى فزع و هولى چند كه در روز قيامت باشد » .\r\n2170 / 2 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : هر كه مؤمنى را اعانت كند ، خداى عز و جل هفتاد و سه اندوه را از او ببرد ، يكى را در دنيا و هفتاد و دو اندوه را در نزد اندوه بزرگ . و فرمود : در وقتى كه همهء مردمان به خود مشغول باشند » ( يعنى در روز قيامت كه هيچ‌كس به ديگرى نتواند پرداخت ) .\r\n2171 / 3 . على بن ابراهيم ، از پدرش ، از ابن‌ابىعمير ، از حسين بن نعيم ، از مسمع - يعنى ابوسيّار - روايت كرده است كه گفت : شنيدم از امام جعفر صادق عليه السلام كه مىفرمود : « هر كه اندوهى را از مؤمنى ببرد ، خدا اندوه‌هاى آخرت را از او ببرد ، و از قبر خويش بيرون آيد در حالى كه دلش آرميده و ساكن باشد و از جا به درنيايد . و هر كه مؤمنى را از گرسنگى طعام دهد ، خدا او را از ميوه‌هاى بهشت بخوراند . و هر كه مؤمنى را شربت آبى دهد ، خدا او را از شراب سر به مُهر بهشت آب دهد » .\r\n2172 / 4 . حسين بن محمد ، از معلّى بن محمد ، از حسن بن على وَشّاء ، از حضرت امام رضا عليه السلام روايت كرده است كه فرمود : « هر كه اندوه مؤمنى را بر طرف كند ، خداى عز و جل اندوه را از دل او ببرد و آن را گشاده گرداند در روز قيامت » .\r\n2173 / 5 . محمد بن يحيى ، از احمد بن محمد ، از حسن بن محبوب ، از جميل بن صالح ، از ذريح روايت كرده است كه گفت : شنيدم از امام جعفر صادق عليه السلام كه مىفرمود : « مؤمنى كه اندوه مؤمنى را ببرد و او پريشان باشد ، خدا حوائج او را در دنيا و آخرت از برايش آسان گرداند » .\r\nو فرمود كه : « هر كه بر مؤمن عورتى را بپوشاند كه از آن مىترسد ، خدا هفتاد عورت از عورت‌هاى دنيا و آخرت را بر او بپوشاند » « 1 » .\r\n\r\n\r\n","description":"","footnote":"\r\n( 1 ) . و عورت هر چيزى است كه موضع ستر باشد و هر چه از آن شرم شود . ( مترجم )\r\n","page_name":" 503 ","page_number":503},
  {"content":"\r\n . \r\n","description":"","footnote":"","page_name":" 504 ","page_number":504},
  {"content":"\r\n\r\nو فرمود كه : « خدا در كار يارى كردن مؤمن است ، مادامى كه مؤمن مشغول يارى برادرش باشد ؛ پس به موعظه و پند منتفع شويد و در خوبىها رغبت كنيد » .\r\nباب در بيان اطعام مؤمن\r\n\r\n86 . باب در بيان اطعام مؤمن « 1 »\r\n2174 / 1 . محمد بن يحيى ، از احمد بن محمد بن عيسى ، از ابويحيى واسطى ، از بعضى از اصحاب ما ، از امام جعفر صادق عليه السلام روايت كرده است كه فرمود : « هر كه مؤمنى را سير گرداند ، بهشت از براى او واجب شود . و هر كه كافرى را سير گرداند ، بر خدا واجب باشد كه اندران او را از زقّوم « 2 » پر كند ؛ خواه مؤمن باشد و خواه كافر » .\r\n2175 / 2 . از او ، از احمد بن محمد ، از عثمان بن عيسى ، از بعضى از اصحاب ما ، از ابوبصير ، از امام جعفر صادق عليه السلام روايت است كه فرمود : « هر آينه اگر مردى از مسلمانان را طعام دهم ، دوست‌تر است در نزد من از آنكه افقى از مردمان را طعام دهم » . عرض كردم كه :\r\nافق چيست ؟ فرمود : « صد هزار كس يا زيادتر باشد » . « 3 »\r\n2176 / 3 . از او ، از احمد ، از صفوان بن يحيى ، از ابوحمزه ، از امام محمد باقر عليه السلام روايت است كه فرمود : « رسول خدا صلى الله عليه و آله فرمود كه : هر كه سه كس يا سه گروه از مسلمانان را طعام دهد ، خدا او را از سه بهشت طعام دهد كه در ملكوت آسمان‌ها است ، يكى : فردوس و ديگرى : بهشت عدن و سيم : طوبى ، و [ نيز 
  ] از درختى كه بيرون آيد از بهشت عدن كه\r\n\r\n\r\n","description":"","footnote":"\r\n( 1 ) . و اطعام به معنى طعام دادن است و طعام خوردنى باشد . و دور نيست كه در اينجا به معنى چشانيدن باشد كه شامل شراب دادن نيز باشد . ( مترجم )\r\n( 2 ) . و زقّوم - به فتح زاى هوّز و ضمّ قاف مشدّد - ، نام درختى است در دوزخ كه ميوه‌اش همچو سرهاى شياطين باشد و بار آن تلخ است . و در مؤيّدالفضلاء مسطور است كه درختى است در باديه كه سقمونيا صمغ و جدوى آن است . ( مترجم )\r\n( 3 ) . و افُقْ - به ضمّ همزه و سكون فاء و به ضمّ آن - ، به معنى كنار جهان است يا آن‌چه هويدا باشد از كنارهاى آسمان يا محلّ وزيدن باد صبا و شمال و دبور و جنوب . و آن‌چه حضرت عليه السلام در تفسير آن فرموده است ، در هيچ كتابى از كتب لغت مذكور نيست ؛ پس آن‌چه در اين حديث است يا بنابر حذف مضاف است ؛ يعنى اهل افق ، يا آنكه اين معنى از جملهء آنها است كه اهل لغت اطّلاع بر آن به هم نرسانيده‌اند . و زمخشرى در فائق خويش گفته است كه : حكايت مىشود كه يزيدى به كسائى گفت كه : از جانب تو چيزى چند از لغت بر ما وارد مىشود كه ما آنها را نمىشناسيم ؛ پس كسائى گفت كه : تو با اين چه نسبت دارى . با مردم از اين علم نيست ، مگر زيادتى آب دهان من ؛ پس يزيدى از روى خوارى خاموش شد . و مؤيّد وجه اوّل است آن‌چه در حديث بعد از اين مىآيد كه حضرت آن را به ده هزار كس تفسير فرموده ؛ چه اهل آفاق مختلف‌اند در كمى و بسيارى . ( مترجم )\r\n","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\nپروردگار ما آن را به دست قدرت خود نشانيده » . « 1 »\r\n2177 / 4 . على بن ابراهيم ، از پدرش از حمّاد بن عيسى ، از ابراهيم بن عمر يمانى ، از امام جعفر صادق عليه السلام روايت كرده است كه فرمود : « هيچ مردى نيست كه دو مؤمن را در خانهء خويش داخل گرداند و ايشان را طعام دهد به قدرى كه سير شوند ، مگر آنكه بهتر باشد از آزاد كردن يك بندهء » .\r\n2178 / 5 . از او ، از پدرش ، از حمّاد ، از ابراهيم ، از ابوحمزه ، از حضرت على بن الحسين عليهما السلام روايت است كه فرمود : « هر كه مؤمنى را طعام دهد از گرسنگى ، خدا او را از ميوه‌هاى بهشت طعام دهد . و هر كه مؤمنى را آب دهد از تشنگى ، خدا او را از شراب سر به مُهر بهشت آب دهد » .\r\n2179 / 6 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از عبداللَّه بن ميمون قداح ، از امام جعفر صادق عليه السلام كه فرمود : « هر كه مؤمنى را طعام دهد تا آنكه او را سير گرداند ، كسى از خلق خدا نداند كه در آخرت چه مزد از براى او است ؛ نه فرشتهء مقرّب و نه پيغمبر مرسل ، مگر خداى پروردگار عالميان كه او مىداند » . بعد از آن فرمود كه : « از جملهء موجبات مغفرت ، طعام دادن مسلمان گرسنه است » . پس قول خداى عز و جل را تلاوت فرمود :    « أَوْ إِطْعامٌ فِي يَوْمٍ ذِي مَسْغَبَةٍ * يَتِيماً ذا مَقْرَبَةٍ * أَوْ مِسْكِيناً ذا مَتْرَبَةٍ »    « 2 » ؛ يعنى : « يا عقبه ! طعام دادن است در روزِ صاحب گرسنگى - يعنى در وقتى كه طعام به دشوارى دچار شود - ، بىپدرى را كه خداوندِ خويشى است ؛ يعنى آن يتيم ، خويشِ مُطعم باشد ، يا درويش و بىچاره‌اى را كه خاك‌نشين باشد » ( و اين كنايه است از احتياج و تنگدستى و درماندگى ) .\r\n2180 / 7 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : هر كه مؤمنى را شربت آبى دهد در جايى كه قادر بر آب باشد ، خدا او را به هر شربتى هفتاد هزار حسنه عطا كند ، و اگر او را\r\n\r\n\r\n","description":"","footnote":"\r\n( 1 ) . و مخفى نماند كه اين حديث مصحّح قول كسى است كه مىگويد : طوبى بهشت است ، و ليكن قولِ آنكه آن را درختى در بهشت مىداند رد نمىكند ؛ چه احاديثْ در خصوص درخت طوبى بسيار است . بلى ، اگر مثال اين احاديث را در مباحث الفاظ حجّت دانيم ، چنان كه اظهر و اقوى است ، بر اهل لغت وارد مىآيد كه ترديد ايشان درست نباشد ؛ چه ايشان مىگويند : طوبى نام بهشت است يا درختى است در آن . يا مىگويد كه : طوبى نام بهشت است . و بعضى گفته‌اند كه : نام درختى است كه در آن است . و امثال اين عبارت كه در نفى اشتراك آن شركت دارند . ( مترجم )\r\n( 2 ) . بلد 14 - 16 .\r\n","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n\r\nآب دهد در جايى كه قادر بر آب نباشد ، گويا ده كس از فرزندان اسماعيل را از قيد بندگى خلاص كرده و آزاد نموده است » .\r\n2181 / 8 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از حسين بن نعيم صحّاف‌كه گفت : امام جعفر صادق عليه السلام فرمود كه : « اى حسين ! آيا برادران دينى خود را دوست مىدارى ؟ » عرض كردم : آرى . فرمود كه : « به فقراى ايشان نفع مىبخشى ؟ » عرض كردم : آرى . فرمود : « بدان و آگاه باش ! كه بر تو واجب است كه دوست دارى هر كه خدا را دوست مىدارد . و به خدا سوگند كه به يكى از ايشان نفع نمىبخشى تا آنكه او را دوست دارى . آيا ايشان را به منزل خويش مىطلبى كه ضيافت كنى ؟ » عرض كردم :\r\nآرى ، چيز نمىخورم ، مگر آنكه دو كس و سه كس و كمتر و بيشتر از ايشان با من است .\r\nحضرت صادق عليه السلام فرمود : « بدان كه فضل ايشان بر تو از فضل تو بر ايشان بزرگ‌تر است » .\r\nعرض كردم كه : فداى تو گردم ! طعام خويش را به ايشان مىخورانم و منزل و فرش خويش را پايمال ايشان مىگردانم و با وجود اينها فضل ايشان بر من بزرگ‌تر است ؟ فرمود : « آرى ؛ زيرا كه ايشان چون در منزلت داخل شوند ، با آمرزش گناهان تو و آمرزش گناهان زن و فرزندان و تابعان تو داخل مىشوند ، و چون از منزلت بيرون روند ، با گناهان تو و گناهان عيال تو بيرون مىروند » .\r\n2182 / 9 . على بن ابراهيم ، از پدرش ، از ابن‌ابىعمير ، از ابومحمد وابشى روايت كرده است كه : در نزد امام جعفر صادق عليه السلام ذكر اصحاب ما شد . من گفتم كه : هرگز چاشت و شام نمىخورم ، مگر آنكه دو كس و سه كس و كمتر و بيشتر از ايشان با من است . حضرت عليه السلام فرمود كه : « فضل ايشان بر تو عظيم‌تر است از فضل تو بر ايشان » . عرض كردم كه : فداى تو گردم ! اين امر چگونه است با آنكه من طعام خود را به ايشان مىخورانم و از مال خود برايشان انفاق مىكنم و عيالم را خادم ايشان مىگردانم ؟ فرمود : « زيرا كه ايشان چون داخل مىشوند و به سوى تو مىآيند ، داخل مىشوند با روزى بسيارى از جانب خداى عز و جل ، و چون بيرون روند ، با مغفرت تو بيرون مىروند » .\r\n2183 / 10 . از او ، از پدرش ، از ابن‌ابىعمير ، از محمد بن مقرن ، از عبيداللَّه وصّافى ، از امام جعفر صادق عليه السلام روايت است كه فرمود : « هر آينه اگر مرد مسلمانى را طعام دهم ، دوست‌تر است در نزد من از آنكه افقى از مردمان را آزاد كنم » . عرض كردم كه : افق چه قدر است ؟\r\n\r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\nفرمود : « ده هزار كس » .\r\n2184 / 11 . على ، از پدرش ، از حمّاد بن عيسى ، از ربعى روايت كرده است كه گفت :\r\nحضرت صادق عليه السلام فرمود كه : « هر كه برادر خود را در راه خدا طعام دهد ، آن قدر از اجر از براى او باشد ؛ مانند آنكه فئامى از مردم را طعام دهد » . عرض كردم كه : فئام چيست و چه قدر است ؟ فرمود : « صدهزار نفر از مردمان » . « 1 »\r\n2185 / 12 . على بن ابراهيم ، از پدرش ، از ابن‌ابىعمير ، از هشام بن حكيم ، از سدير صيرفى روايت كرده است كه گفت : حضرت صادق عليه السلام به من فرمود كه : « چه چيز تو را منع كرده است از آنكه در هر روز بنده‌اى را آزاد كنى ؟ » عرض كردم كه : مال من تاب اين را ندارد . فرمود كه :\r\n« هر روز مسلمانى را طعام مىدهى ، چنان است كه بنده‌اى را آزاد كرده‌اى » . عرض كردم كه :\r\nآن مسلمان توانگر باشد يا پريشان ؟ راوى مىگويد كه : حضرت فرمود : « به درستى كه توانگر نيز گاهى خواهش طعام دارد » .\r\n2186 / 13 . چند نفر از اصحاب ما روايت كرده‌اند ، از احمد بن محمد بن خالد ، از احمد بن محمد بن ابىنصر ، از صفوان جمّال ، از امام جعفر صادق عليه السلام كه فرمود : « يك لقمه‌اى كه برادر مسلمانم آن را بخورد در نزد من ، دوست‌تر است به سوى من از آنكه بنده‌اى را آزاد كنم » .\r\n2187 / 14 . از او ، از اسماعيل بن مهران ، از صفوان جمّال ، از امام جعفر صادق عليه السلام روايت است كه فرمود : « هر آينه اگر مردى از برادران خود را سير گردانم ، دوست‌تر است در نزد من از آنكه در اين بازار شما داخل شوم و از آن بازار يك سر بنده را بخرم و او را آزاد كنم » .\r\n2188 / 15 . از او ، از على بن حكم ، از ابان بن عثمان ، از عبدالرحمان بن ابىعبداللَّه ، از امام جعفر صادق عليه السلام روايت است كه فرمود : « هر آينه اگر پنج درم را فرا گيرم و به سوى اين بازار شما روم و در آن داخل شوم و به آن درم‌ها طعامى را بخرم و گروهى از مسلمانان را جمع كنم كه آن را بخورند ، دوست‌تر است در نزد من از آنكه بنده‌اى را آزاد كنم » .\r\n2189 / 16 . از او ، از وشّاء ، از على بن ابىحمزه ، از ابوبصير ، از امام جعفر صادق عليه السلام روايت است كه فرمود : « از حضرت محمد بن على - صلوات اللَّه عليهما - سؤال شد كه : چه چيزى\r\n\r\n\r\n","description":"","footnote":"\r\n( 1 ) . و در كتب لغت ، فئام را به گروه از مردمان تفسير كرده‌اند و از اين قبيل مسامحات بسيار دارند . و در فئام دو وجه جائز است : يكى فئام به همزه بعد از آن ياء ، و ديگرى با ياء حطّى و هر دو به كسر فاء و فتح ، دويم آن است بر وزن كتاب و اصل مادّهء آن به معنى كثرت و بسيارى و پرى است . ( مترجم )\r\n","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n\r\nبرابرى مىكند با آزاد كردن بنده ؟ فرمود كه : طعام دادن مردى كه مسلمان باشد » .\r\n2190 / 17 . محمد بن يحيى ، از محمد بن حسين بن ابىالخطّاب ، از محمد بن اسماعيل ، از صالح بن عقبه ، از ابوشبل روايت كرده است كه گفت : امام جعفر صادق عليه السلام فرمود كه : « چيزى را نمىبينم كه با زيارت مؤمن برابرى كند ، مگر طعام دادن او . و بر خدا لازم است كه از طعام بهشت طعام دهد ، هر كه مؤمنى را طعام داده است » .\r\n2191 / 18 . محمد ، از محمد بن حسين ، از محمد بن اسماعيل ، از صالح بن عقبه ، از رفاعه ، از امام جعفر صادق عليه السلام روايت كرده است كه فرمود : « هر آينه اگر مؤمنِ محتاجى را طعام دهد ، دوست‌تر است در نزد من از آنكه او را زيارت كنم . و هر آينه اگر او را زيارت كنم ، دوست‌تر است در نزد من از آنكه ده بنده را آزاد كنم » .\r\n2192 / 19 . صالح بن عقبه ، از عبداللَّه بن محمد ، از امام جعفر صادق و يزيد بن عبدالملك ، از آن حضرت روايت كرده‌اند كه فرمود : « هر كه مؤمن توانگرى را طعام دهد ، از برايش در برابر و همتاى آن باشد كه يكى از فرزندان اسماعيل را از سر بريدن رهايى دهد . و هر كه مؤمن محتاجى را طعام دهد ، از برايش در برابر آن باشد كه صد كس از فرزندان اسماعيل را از سر بريدن خلاصى دهد » .\r\n2193 / 20 . صالح بن عقبه ، از نصر بن قابوس ، از امام جعفر صادق عليه السلام روايت كرده است كه فرمود : « هر آينه طعام دادن يك مؤمن ، دوست‌تر است در نزد من از آزاد كردن ده بنده و ده حج » . راوى مىگويد كه : عرض كردم : ده بنده و ده حج ؟ ! فرمود كه : « اى نصر ! اگر او را طعام ندهيد مىميرد ، يا او را فرو مىگذاريد و آن باعث اين مىشود كه بيايد به نزد كسى كه دشمن اهل بيت باشد و از او سؤال كند . و مردن از برايش بهتر است از سؤال كردن از ناصبى .\r\nاى نصر ! هر كه مؤمنى را زنده گرداند ؛ يعنى باعث زنده بودن مؤمنى شود ، گويا كه همهء مردمان را زنده گردانيده ؛ پس اگر او را طعام ندهيد ، او را ميرانيده‌ايد ، و اگر او را طعام دهيد ، او را زنده گردانيده‌ايد » .\r\nباب در بيان ثواب كسى كه مؤمنى را بپوشاند\r\n\r\n87 . باب در بيان ثواب كسى كه مؤمنى را بپوشاند\r\n2194 / 1 . محمد بن يحيى ، از احمد بن محمد بن عيسى ، از عمر بن عبدالعزيز ، از جميل بن درّاج ، از امام جعفر صادق عليه السلام روايت كرده است كه فرمود : « هر كه برادر خويش\r\n\r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\nرا بپوشاند به جامه‌اى كه در زمستان يا تابستان مىپوشند ، بر خدا سزاوار و لازم است كه او را از جامه‌هاى بهشت بپوشاند ، و سختىهاى مرگ را بر او آسان گرداند ، و بر او در قبرش وسعت دهد و گشاده گرداند ، و فرشتگان را به استقبال او فرستد ، يا به استقبال آيند با بشارت ، چون از قبرش بيرون آيد . و اين است معنى قول خداى عز و جل كه در كتاب خويش مىفرمايد :  « وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ »  « 1 » ؛ يعنى : « و پيش‌باز آيند و پيش‌استقبال نمايند آن بهشتيان را فرشتگان در وقت بيرون آمدن از قبور ، و ايشان را تهنيت مىگويند و مىگويند كه اين روز ، روز شما است كه در دنيا پيوسته وعده داده مىشديد » ( يعنى روز ثواب و كرامت شما است و رسيدن به مطالب خويش ) .\r\n2195 / 2 . از او ، از احمد بن محمد ، از بكر بن صالح ، از حسن بن على ، از عبداللَّه بن جعفر بن ابراهيم ، از امام جعفر صادق عليه السلام روايت است كه فرمود : « هر كه يكى از فقراى مسلمانان را جامه‌اى بپوشاند از برهنگى - يعنى بعد از آنكه به سبب شدّت فقر و فاقه برهنه باشد - ، يا او را اعانت كند به چيزى از آن‌چه او را تقويت دهد ، يا قوت خود سازد از اسباب زندگانى كه به آن محتاج است ، خداى عز و جل هفت هزار فرشته از فرشتگان خود را بر او بگمارد كه طلب آمرزش كنند از براى هر گناهى كه آن را به عمل آورده تا آنكه در صور دميده شود » .\r\n2196 / 3 . محمد بن يحيى ، از احمد بن محمد ، از صفوان ، از ابوحمزه ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : هر كه يكى از فقراى مسلمان را جامه‌اى بپوشاند بعد از برهنگى ، يا او را اعانت كند به چيزى از آن‌چه او را تقويت دهد بر زندگانى يا اسباب آن ، خداى عز و جل هفتاد هزار فرشته از فرشتگان خود را بر او بگمارد كه استغفار كنند از براى هر گناهى كه آن را كرده است ، تا روزى كه در صور دميده شود » .\r\n2197 / 4 . على بن ابراهيم ، از پدرش ، از حمّاد بن عيسى ، از ابراهيم بن عمر ، از ابوحمزهء ثمالى ، از حضرت على بن الحسين عليهما السلام روايت كرده است كه فرمود : « هر كه مؤمنى را جامه‌اى بپوشاند بعد از برهنگى ، خدا او را از جامه‌هاى سندس يا استبرق سبز بپوشاند » .\r\nو در حديث ديگر فرمود كه : « پيوسته در ضمان خدا باشد در مدّتى كه بر آن فقير تارى از آن جامه باشد » .\r\n\r\n\r\n","description":"","footnote":"\r\n( 1 ) . انبيا ، 103 .\r\n","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n\r\n2198 / 5 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از عبداللَّه بن سنان ، از امام جعفر صادق عليه السلام كه آن حضرت مكرّر مىفرمود كه : « هر كه مؤمنى را جامه‌اى بپوشاند بعد از برهنگى ، خدا او را جامه‌اى از استبرق بهشت بپوشاند ( و استبرق ، ديباى سبز است يا ديباى محكم بافته با درخشندگى ) و هر كه مؤمنى را جامه‌اى بپوشاند از بىنيازى ( يعنى با وجود آنكه به سبب غنا و بىنيازى احتياج به آن نداشته باشد ) پيوسته در سرّى از جانب خدا باشد مادامى كه از آن جامه پاره‌اى باقى مانده باشد » .\r\nباب در بيان الطاف و اكرام مؤمن\r\n\r\n88 . باب در بيان الطاف و اكرام مؤمن « 1 »\r\n2199 / 1 . محمد بن يحيى ، از احمد بن محمد بن عيسى ، از على بن حكم ، از حسين بن هاشم ، از سعدان بن مسلم ، از امام جعفر صادق عليه السلام روايت كرده است كه فرمود : « هر كه از روى برادر مؤمن خويش پاره‌اى كاه يا خاك يا گل يا چرك و امثال آن را فرا گيرد ، خداى عز و جل ده حسنه از برايش بنويسد . و هر كه در روى برادرش تبسّم كند ، او را يك حسنه باشد » .\r\n2200 / 2 . از او ، از احمد بن محمد ، از عمر بن عبدالعزيز ، از جميل بن درّاج ، از سعدان بن مسلم ، از امام جعفر صادق عليه السلام روايت است كه فرمود : « هر كه با برادر خويش بگويد كه :\r\nمرحبا ! - يعنى خوش آمدى - خدا از برايش مرحبا بنويسد تا روز قيامت » . « 2 »\r\n2201 / 3 . از او ، از احمد بن محمد ، از محمد بن عيسى ، از يونس ، از عبداللَّه بن سنان ، از امام جعفر صادق عليه السلام روايت است كه فرمود : « هر كه برادر مسلمانش به نزد وى آيد ، پس او را اكرام كند ، جز اين نيست كه خداى عز و جل را اكرام كرده است » .\r\n2202 / 4 . از او ، از احمد بن محمد ، از ابن‌محبوب ، از نصر بن اسحاق ، از حارث بن نعمان ، از هيثم بن حمّاد ، از ابوداود ، از زيد بن ارقم روايت است كه گفت : رسول خدا صلى الله عليه و آله فرمود كه : « در امّت من بنده‌اى نيست كه برادر خويش را نوازش كند در راه خدا به چيزى از نوازش ، هر چه باشد ، مگر آنكه خدمتكاران بهشت را به او عطا فرمايد كه او را خدمت كند » .\r\n\r\n\r\n","description":"","footnote":"\r\n( 1 ) . و الطاف - به كسر همزه - ، نيكويى كردن و نواختن است . و اكرام ، مانند الطاف ، نواختن و بخشش كردن و بزرگ داشتن باشد . ( مترجم )\r\n( 2 ) . يعنى گويا كه با برادر خويش گفته است كه : مرحبا ! تا روز قيامت ؛ پس آن از برايش نوشته مىشود و مزد آن به او عطا مىشود ، يا به او گفته مىشود كه : مرحبا ! تا روز قيامت ، در مقابل آن‌چه گفته است . ( مترجم )\r\n","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n2203 / 5 . و از او ، از احمد بن محمد ، از بكر بن صالح ، از حسن بن على ، از عبداللَّه بن جعفر بن ابراهيم ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود كه :\r\nهر كه برادر خويش را اكرام كند به سخنى كه به واسطهء آن با وى نرمى و مهربانى كند و اندوه را از او ببرد ، پيوسته در سايهء كشيده و گستردهء خدا باشد كه هرگز كم نشود و زائل نگردد . و مادامى كه در آن باشد ، رحمت خدا بر او فرود آيد » .\r\n2204 / 6 . از او ، از احمد بن محمد ، از عمر بن عبدالعزيز ، از جميل ، از امام جعفر صادق عليه السلام روايت است كه گفت : شنيدم از آن حضرت كه مىفرمود : « به درستى كه از جملهء آن‌چه خداى عز و جل مؤمن را به آن مخصوص ساخته ، آن است كه نيكى [ به 
  ] برادرانش را به او شناسانيده و اگرچه آن نيكى كم باشد ، و نيكى به كثرت و بسيارى نيست . و بيان اين ، آن است كه خداى عز و جل در كتاب خويش مىفرمايد كه :  « وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ »  « 1 » ؛ يعنى : « و برمىگزينند بر نفس‌هاى خود كه از خود باز مىگيرند و به ديگران مىدهند و هر چند كه با ايشان فقر و پريشانى باشد » . بعد از آن فرموده است كه :  « وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ »  « 2 » ؛ يعنى : « و هر كه نگاه داشته شود از بخل خويش ، پس آن گروه ، ايشان ستمكارانند . و هر كه خداى عز و جل او را به اين طريق بشناسد ، او را دوست دارد . و هر كه خداى - تبارك و تعالى - او را دوست دارد ، مزد او را در روز قيامت تمام و كمال به او عطا فرمايد به چيزى كه به شماره درنيايد يا نيندازد » . بعد از آن فرمود كه : « اى جميل ! اين حديث را از براى برادران خويش روايت كن ؛ زيرا كه آن باعث ترغيب برادران تو است در نيكى » .\r\n2205 / 7 . محمد بن يحيى ، از محمد بن حسين ، از محمد بن اسماعيل ، از صالح بن عقبه ، از مفضّل ، از امام جعفر صادق عليه السلام روايت كرده است كه فرمود : « مؤمن تحفه‌اى به برادرش مىدهد » . عرض كردم كه : تحفه چيست ؟ فرمود كه : « آن مانند مجلس و متكّا و خوردنى و پوشيدنى و سلام است ؛ پس بهشت از براى مكافات او گردن مىشكند و بلند مىشود و خداى عز و جل به سوى آن وحى مىفرمايد كه : من طعام تو را بر كسانى كه در دنيا سكنى دارند حرام گردانيده‌ام ، مگر بر پيغمبر يا وصّى پيغمبر . و چون روز قيامت شود ، خداى عز و جل\r\n\r\n\r\n","description":"","footnote":"\r\n( 1 ) . حشر ، 9 .\r\n( 2 ) . حشر ، 9 .\r\n","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\nبه سوى آن وحى فرمايد كه : دوستان مرا به سبب تحفه‌هاى ايشان سزا ده ؛ پس خدمتكاران ، از غلمان و حوران از بهشت بيرون مىآيند و با ايشان طبقه‌هاى چند از مرواريد باشد كه سر آنها را به دستمال‌ها پوشيده باشند . « 1 » و چون دوستان خدا به سوى جهنّم و هول آن و به سوى بهشت و آن‌چه در آن است نظر كنند ، عقل‌هاى ايشان پرواز كند و از خوردن سر باز زنند ؛ پس منادى از زير عرش ندا كند كه : خداى عز و جل جهنم را حرام گردانيده بر هر كه از طعام بهشت او بخورد ؛ پس آن قوم دست‌هاى خويش را مىكشند و به سوى آن طبقه‌ها دراز مىكنند و از آن‌چه در آنها است مىخورند » .\r\n2206 / 8 . محمد بن يحيى ، از محمد بن احمد ، از محمد بن عيسى ، از محمد بن فضيل ، از ابوحمزه ، از امام محمد باقر عليه السلام روايت كرده است كه فرمود : « از براى مؤمن بر مؤمن واجب است كه هفتاد گناه كبيره را بر او بپوشاند » .\r\n2207 / 9 . حسين بن محمد و محمد بن يحيى هر دو روايت كرده‌اند ، از على بن محمد بن سعد ، از محمد بن اسلم ، از محمد بن على بن عدى كه گفت : محمد بن سليمان به زبان قلم من داد « 2 » ، از اسحاق بن عمّار كه گفت : امام جعفر صادق عليه السلام فرمود كه : « اى اسحاق ! با دوستان من نيكى كن ، آن‌چه توانى يا در هر زمان كه توانى ؛ زيرا كه هيچ مؤمن با مؤمنى نيكى نكرده و او را اعانت ننموده ، مگر آنكه روى شيطان خراشيده شود و دلش مجروح گردد » .\r\nباب در بيان خدمت مؤمن\r\n\r\n89 . باب در بيان خدمت مؤمن « 3 »\r\n2208 / 1 . محمد بن يحيى ، از سلمة بن خطّاب ، از ابراهيم بن محمد ثقفى ، از اسماعيل بن ابان ، از صالح بن ابىالاسود روايت فرموده كه آن را مرفوع ساخته ، از ابوالمعتمر كه گفت :\r\nشنيدم از اميرالمؤمنين عليه السلام كه مىفرمود : « رسول خدا صلى الله عليه و آله فرمود كه : هيچ مسلمانى نيست كه گروهى از مسلمانان را خدمت كند ، مگر آنكه خدا به او عطا فرمايد مانند شمارهء ايشان ، خدمتكاران در بهشت كه او را خدمت كنند » .\r\n\r\n\r\n","description":"","footnote":"\r\n( 1 ) . شايد معنا اين باشد كه سرپوش‌هاى آنها از مرواريد باشد ؛ بلكه اين ظاهرتر است . ( مترجم )\r\n( 2 ) . يعنى او گفت و من نوشتم ، مانند املاء .\r\n( 3 ) . و خدمت - به كسرء خاء - ، كارى براى رضا كردن با فروتنى است . ( مترجم )\r\n","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n\r\nباب در بيان نصيحت مؤمن\r\n\r\n90 . باب در بيان نصيحت مؤمن « 1 »\r\n2209 / 1 . چند نفر از اصحاب ما روايت كرده‌اند ، از احمد بن محمد ، از على بن حكم ، از عمر بن ابان ، از عيسى بن ابىمنصور ، از امام جعفر صادق عليه السلام كه فرمود : « واجب است از براى مؤمن بر مؤمن كه با او مناصحه كند » ( به آن معنا كه مذكور شد ) .\r\n2210 / 2 . از او ، از ابن‌محبوب ، از معاوية بن وهب ، از امام جعفر صادق عليه السلام روايت است كه فرمود : « نصيحت از براى مؤمن بر مؤمن واجب است در زمان حضور و غيبت » .\r\n2211 / 3 . ابن‌محبوب ، از ابن‌رئاب ، از ابوعبيدهء حذّاء از امام محمد باقر عليه السلام روايت كرده است كه فرمود : « نصيحت واجب است از براى مؤمن بر مؤمن » .\r\n2212 / 4 . ابن‌محبوب ، از عمرو بن شمر ، از جابر ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : بايد مردى كه از شما مسلمانان باشد ، برادر خويش را نصيحت كند ؛ مانند آنكه خود را نصيحت مىكند » .\r\n2213 / 5 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : به درستى كه بزرگ‌ترين مردمان از روى جاه و منزلت در نزد خدا در روز قيامت كسى است كه به نصيحت از براى خلق خدا در زمين از همهء ايشان رونده‌تر باشد » .\r\n2214 / 6 . على بن ابراهيم ، از پدرش ، از قاسم بن محمد ، از منقرى ، از سفيان بن عيينه روايت كرده است كه گفت : شنيدم از امام جعفر صادق عليه السلام كه مىفرمود : « بر شما باد به نصيحت از براى خدا در خلق آن جناب ؛ زيرا كه هرگز تو او را ملاقات نخواهى كرد به عملى كه از آن بهتر باشد » .\r\n\r\n\r\n","description":"","footnote":"\r\n( 1 ) . و نصيحت - چون نُصْح - ، در لغت خلوص و خيرخواهى است . و نصيحت خدا ، صحّت اعتقاد است در وحدانيّت و توابع آن و خلوص نيّت در عبادت . و نصيحت كتاب خدا ، تصديق كردن به آن و عمل كردن به آن‌چه در آن است . و نصيحت رسول خدا صلى الله عليه و آله ، تصديق به نبوّت و رسالت او است و انقياد و اطاعت او در آن‌چه به آن امر نموده يا از آن نهى فرموده . و نصيحت ائمه عليه السلام ، اطاعت ايشان است و خروج نكردن بر ايشان . و نصيحت عامّهء مسلمانان ، راه‌نمايى ايشان است به سوى آن‌چه صلاح و مصلحت ايشان در آن باشد . ( مترجم )\r\n","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\nباب در بيان اصلاح ميان مردمان\r\n\r\n91 . باب در بيان اصلاح ميان مردمان « 1 »\r\n2215 / 1 . محمد بن يحيى ، از احمد بن محمد ، از محمد بن سنان ، از حمّاد بن ابىطلحه ، از حبيب احول روايت كرده است كه گفت : شنيدم از امام جعفر صادق عليه السلام كه مىفرمود :\r\n« صدقه‌اى كه خدا آن را دوست مىدارد ، اصلاح ميان مردمان است ، چون يكديگر را تباه كنند ، و نزديك ساختن ميان ايشان ، چون از يكديگر دور شوند » .\r\nاز او ، از محمد بن سنان ، از حذيفة بن منصور ، از امام جعفر صادق عليه السلام مثل اين روايت است .\r\n2216 / 2 . از او ، از ابن‌محبوب ، از هشام بن سالم ، از امام جعفر صادق عليه السلام روايت است كه فرمود : « هر آينه اگر در ميان دو كس اصلاح كنم ، دوست‌تر است در نزد من ، از آنكه دو اشرفى [ / سكه طلا 
  ] تصدّق كنم » .\r\n2217 / 3 . از او ، از احمد بن محمد ، از ابن‌سنان ، از مفضّل روايت است كه گفت : امام جعفر صادق عليه السلام فرمود : « چون ببينى كه در ميان دو كس از شيعيان ما منازعه است كه در باب چيزى باهم گفتگو مىكنند ، پس آن منازعه را از مال من نداده » ( يعنى ما به النّزاع را از مال من به مدّعى ده در عوض منازعه‌اى كه دارد ، تا دعوى كوتاه شود و خصومت از ميان برخيزد ) .\r\n2218 / 4 . ابن‌سنان ، از ابوحنيفهء سابق الحاجّ روايت كرده است كه گفت : مفضّل به ما گذشت ، و من و داماد يا پدرزن يا برادرزنم با يكديگر در باب ميراثى منازعه و خلاف مىكرديم ؛ پس ساعتى بر بالاى سر ما ايستاد ، بعد از آن گفت كه : تا منزل من بياييد ؛ پس ما به منزل او آمديم ، و در ميان ما اصلاح كرد به چهارصد درم ، و آن را از پيش خود به ما تسليم كرد ، تا آنكه چون هر يك از ما از صاحب خويش طلب وثيقه و صلح‌نامه نمود . مفضّل گفت :\r\nبدانيد و آگاه باشيد ! كه اين چهارصد درم از مال من نيست ، و ليكن حضرت صادق عليه السلام مرا امر فرموده كه : چون دو مرد از اصحاب ما با يكديگر نزاع و دشمنى كنند در باب چيزى و گفتگو داشته باشند ، من در ميان ايشان اصلاح كنم و آن منازعه را از مال آن حضرت فدا دهم ؛ پس اينك از مال حضرت صادق عليه السلام است .\r\n2219 / 5 . على بن ابراهيم ، از پدرش ، از عبداللَّه بن مغيره ، از معاوية بن عمّار ، از امام\r\n\r\n\r\n","description":"","footnote":"\r\n( 1 ) . و اصلاح - به كسر اوّل - ، به صلاح آوردن و آشتى كردن و آشتى دادن است . ( مترجم )\r\n","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\nجعفر صادق عليه السلام روايت كرده است كه فرمود : « مصلح ، دروغگو نيست » . « 1 »\r\n2220 / 6 . على ، از پدرش ، از ابن‌ابىعمير ، از على بن اسماعيل ، از اسحاق بن عمّار ، از امام جعفر صادق عليه السلام روايت كرده است در قول خداى عز و جل :  « وَ لا تَجْعَلُوا اللَّهَ عُرْضَةً لِأَيْمانِكُمْ أَنْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ »  « 2 » . كه آن حضرت فرمود : « چون خوانده شوى كه در ميان دو كس اصلاح كنى ، مگو كه سوگند ياد نموده‌ام كه اين فعل را نكنم » . و ترجمهء آيه بنابر آن‌چه در اين حديث است اين است كه : « و مگردانيد خدا را مانع از براى سوگندهاى خويش از براى آنكه نيكى كنيد ، و بپرهيزيد و اصلاح نماييد در ميان مردمان » « 3 » .\r\n2221 / 7 . چند نفر از اصحاب ما روايت كرده‌اند ، از احمد بن محمد بن خالد ، از ابن‌محبوب ، از معاوية بن وهب يا معاوية بن عمّار ، از امام جعفر صادق عليه السلام كه گفت : آن حضرت فرمود كه : « از جانب من چنين و چنين برسان » در باب چيزى چند كه به آنها امر فرموده بود .\r\nعرض كردم كه : از جانب تو به ايشان برسانم و از جانب خود بگويم آن‌چه را كه به من فرمودى و غير آن چيزى كه فرمودى ؟ « 4 » فرمود : « آرى . به درستى كه مصلح به دروغ منسوب نمىشود » « 5 » .\r\nباب در بيان زنده گردانيدن مؤمن\r\n\r\n92 . باب در بيان زنده گردانيدن مؤمن « 6 »\r\n2222 / 1 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از سماعه ، از امام جعفر صادق عليه السلام كه گفت : به آن حضرت عرض كردم كه : چيست\r\n\r\n\r\n","description":"","footnote":"\r\n( 1 ) . يعنى كسى كه در باب اصلاح و به جهت آن سخنان خلافِ واقع مىگويد ، سخنانش حمل بر دروغ نمىشود ، يا احكام دروغ بر آنها جارى نيست . و اين ظاهرتر است . ( مترجم )\r\n( 2 ) . بقره ، 224 .\r\n( 3 ) . يعنى آن جناب و سوگند خوردن به او را اسباب منع مگردانيد از امورى كه بر آنها سوگند ياد كرده‌ايد كه عبارت است از : نيكى و پرهيزگارى و اصلاح ميان مردمان . و آيه احتمال وجوه و معانى ديگر دارد ، و ليكن آن‌چه مذكور شد ظاهرتر است . ( مترجم )\r\n( 4 ) . يعنى از پيش خود نيز برآن بيفزايم ؟\r\n( 5 ) . و در بعضى از نسخ‌ها اين زيادتى نيز هست كه ، جز اين نيست كه آن صلح است و دروغ نيست . و دور نيست كه اين نسخه بدل باشد كه با مُبْدل ، هر دو ، نوشته شده باشد . ( مترجم )\r\n( 6 ) . يعنى سبب و باعث حيات و زندگانى او شدن . ( مترجم )\r\n","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\nمعنى قول خداى عز و جل :  « مَنْ قَتَلَ نَفْساً بِغَيْرِ نَفْسٍ . . .  « 1 »  فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً »  « 2 » .\r\nو ترجمهء آن ، چنان كه در قرآن است ، اين است كه : « هر كه بكشد تنى را بىآنكه تنى را كشته باشد ( كه قصاص بر او لازم آمده باشد ، يا بىآنكه فسادى كرده باشد در زمين ، از شرك و راهزنى و زنا در بعضى از صور و لواطه و غير آن از اسباب كشتن ) ، پس گويا كه همهء مردمان را كشته است . و هر كه تنى را زنده گرداند ( يعنى سبب بقاى حيات آن شود ، به عفو از قصاص يا رهانيدن از مهلكان ) ، پس گويا كه همهء مردمان را زنده گردانيده و سبب زندگى ايشان شده » .\r\nو حضرت فرمود كه : « هر كه نفْسى را از ضلالت بيرون آورد به سوى هدايت ، گويا كه آن را زنده ساخته ، و هر كه آن را بيرون برد از هدايت به سوى ضلالت ، گويا كه آن را كشته است » .\r\n2223 / 2 . از او ، از على بن حكم ، از ابان بن عثمان ، از فضيل بن يسار روايت است كه گفت : به خدمت امام محمد باقر عليه السلام عرض كردم كه : چيست معنى قول خداى عز و جل كه در كتاب خويش مىفرمايد :  « وَ مَنْ أَحْياها فَكَأَنَّما أَحْيَا النَّاسَ جَمِيعاً »  ؟ حضرت فرمود : « يعنى از سوختن و غرق شدن او را نگاه دارد » . عرض كردم كه : هر كه او را از ضلالت بيرون برد به سوى هدايت ؟ حضرت فرمود كه : « اين تأويل اعظم آيه است كه از هر تأويلى بزرگ‌تر است » .\r\nمحمد بن يحيى ، از احمد و عبداللَّه پسران محمد بن عيسى ، از على بن حكم ، از ابان مثل اين را روايت كرده است .\r\n2224 / 3 . محمد بن يحيى ، از احمد بن محمد ، از محمد بن خالد ، از نضر بن سويد ، از يحيى بن عمران حلبى ، از ابوخالد قمّاط ، از حمران روايت كرده است كه گفت : به خدمت امام جعفر صادق عليه السلام عرض كردم كه : خدا تو را به اصلاح آورد ! آيا از تو سؤال كنم ؟ فرمود :\r\n« آرى » . عرض كردم كه : پيش از اين بر حالى بودم و من امروز بر حالى ديگرم . پيش از اين\r\n\r\n\r\n","description":"","footnote":"\r\n( 1 ) . و در قرآن بعد از لفظ  « نَفْسٍ »  ،  « أَوْ فَسادٍ فِي الْأَرْضِ »  مذكور است . و در بعضى از نسخ كافى نيز موجود است ، و ليكن در اكثر نسخ مفقود است . ( مترجم )\r\n( 2 ) . مائده ، 32 .\r\n","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n\r\nداخل زمينى مىشدم ، پس يك مرد و دو مرد و زن را به سوى تشيّع مىخواندم ، و خدا هر كه را مىخواست ، مىرهانيد و از هلاكت نجات مىبخشيد ، و من امروز كسى را دعوت نمىكنم . فرمود كه : « بر تو حرجى و باكى نيست كه ميان مردم و پروردگار ايشان وا گذارى و به ايشان كار نداشته باشى ؛ زيرا كه هر كه خدا اراده فرمايد كه او را بيرون برد از ظلمت و تاريكى ضلالت ، به سوى نور و روشنى هدايت ، او را بيرون مىبرد » . بعد از آن فرمود كه :\r\n« باكى بر تو نيست اگر خوبى را از كسى مشاهده كنى و اثر خيرى در او ببينى كه چيز اندكى به سوى او اندازى » ( يعنى گوشه‌اى از ادلهء حقّه را به او بنمايى و در اين باب استقصا نكنى ) .\r\nعرض كردم كه : مرا خبر ده از قول خداى عز و جل :  « وَ مَنْ أَحْياها فَكَأَنَّما أَحْيَا النَّاسَ جَمِيعاً »  « 1 » فرمود :\r\n« يعنى او را از سوختن يا غرق شدن نجات دهد » . بعد از آن خاموش شد . پس فرمود كه :\r\n« تأويل اعظم آن ، اين است كه آن را بخواند و آن نفس او را اجابت كند » .\r\nباب در بيان خواندن خاندان خويش به سوى ايمان\r\n\r\n93 . باب در بيان خواندن خاندان خويش به سوى ايمان\r\n2225 / 1 . محمد بن يحيى ، از احمد بن محمد بن عيسى ، از على بن نعمان ، از عبداللَّه بن مسكان ، از سليمان بن خالد روايت كرده است كه گفت : به خدمت امام جعفر صادق عليه السلام عرض كردم كه : مرا خاندانى هست و ايشان از من مىشنوند و سخن مرا قبول مىكنند ، آيا ايشان را به سوى اين امر - يعنى تشيّع - بخوانم ؟ فرمود : « آرى ؛ زيرا كه خداى عز و جل در كتاب خويش مىفرمايد كه :  « يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ »  « 2 » ؛ يعنى : اى كسانى كه ايمان آورده‌ايد ! نگاه داريد نفس‌هاى خود را به فعل طاعات و ترك معاصى ، و نگاه داريد خاندان خويش را از زنان و فرزندان و خادمان به واسطهء تعليم واجبات ، از آتشى كه آتش‌گيراى آن مردمان و سنگ گوگرد است » .\r\nباب در بيان وا گذاشتن خواندن مردمان\r\n\r\n94 . باب در بيان وا گذاشتن خواندن مردمان\r\n2226 / 1 . على بن ابراهيم ، از پدرش ، از ابن‌ابىعمير ، از كليب بن معاويهء صيداوى روايت كرده است كه گفت : امام جعفر صادق عليه السلام به من فرمود كه : « بپرهيزيد از مردمان و از ايشان و دعوت ايشان دورى كنيد ؛ زيرا ، چون خداى عز و جل چيزى را نسبت به بنده‌اى اراده فرمايد ،\r\n\r\n\r\n","description":"","footnote":"\r\n( 1 ) . مائده ، 32 .\r\n( 2 ) . تحريم ، 6 .\r\n","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n\r\nدر دلش نشانه‌اى را پديد آورد . پس او را چنان گرداند كه به جهت آن جولان زَنَد و بگردد و آن را طلب كند » . بعد از آن فرمود : « كاش چون شما با مردم تكلّم مىكرديد ، مىگفتيد : رفتيم در آنجا كه خدا رفته ؛ يعنى مذهبى داريم كه خداى - تعالى - آن را قرار داده ، و برگزيديم كسى را كه خدا او را برگزيده . خدا محمد را برگزيده و ما آل‌محمد را برگزيديم - صلّى اللَّه عليه و عليهم اجمعين - » .\r\n2227 / 2 . محمد بن يحيى ، از احمد بن محمد بن عيسى ، از محمد بن اسماعيل ، از ابواسماعيل سرّاج ، از ابن‌مسكان ، از ثابت - يعنى ابوسعيد - روايت است كرده است كه : امام جعفر صادق عليه السلام به من فرمود كه : « اى ثابت ! شما را با مردمان چه كار است ؟ » . « 1 »\r\n2228 / 3 . ابوعلى اشعرى ، از محمد بن عبدالجبّار ، از صفوان بن يحيى ، از محمد بن مروان ، از فضيل روايت كرده است . . . تا آخر روايت كه در آخر باب مذكور ، مذكور شد .\r\n2229 / 4 . محمد بن يحيى ، از احمد بن محمد بن عيسى ، از ابن‌فضّال ، از على بن عقبه ، از پدرش روايت كرده است كه گفت : امام جعفر صادق عليه السلام فرمود كه : « كار خويش را از براى خدا و رضاى او قرار دهيد » تا آخر آن‌چه در آن باب گذشت ، مگر آنكه در اينجا زيادتى است كه در آنجا نبود ؛ زيرا كه در آنجا مذكور است كه : « مردم را وا گذاريد ؛ زيرا كه مردم از مردم گرفتند و شما از رسول خدا صلى الله عليه و آله گرفتيد » . و در اينجا است كه : « شما از رسول خدا صلى الله عليه و آله و از على عليه السلام گرفتيد و اين دو ، برابر نيستند » .\r\n2230 / 5 . على بن ابراهيم ، از پدرش ، از عثمان بن عيسى ، از ابن‌اذينه ، از امام جعفر صادق عليه السلام روايت كرده است كه فرمود : « به درستى كه خداى عز و جل گروهى را از براى حقّ آفريده ؛ پس هرگاه درى از حق به ايشان بگذرد كه به چيزى از آن برخورند ، دل‌هاى ايشان آن را قبول كند و هر چند كه آن را نشناسند . و چون چيز باطلى به ايشان بگذرد ، دل‌هاى ايشان آن را انكار كند و هر چند كه آن را نشناسند . و گروهى را از براى غير حقّ - يعنى باطل - آفريده ؛ پس هرگاه بابى از حقّ به ايشان بگذرد ، دل‌هاى ايشان آن را انكار كند و هر چند كه آن را نشناسند . و چون بابى از باطل به ايشان بگذرد ، دل‌هاى ايشان آن را قبول كند و هر چند كه آن را نشناسند » .\r\n\r\n\r\n","description":"","footnote":"\r\n( 1 ) . تا آخر آن‌چه در باب بيان آنكه هدايت از جانب خداى - تعالى - است ، مذكور شد ، با اختلافى در سند . ( مترجم )\r\n","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\n2231 / 6 . على بن ابراهيم ، از پدرش ، از ابن‌ابىعمير ، از عبدالحميد بن ابىالعلاء ، از امام جعفر صادق عليه السلام روايت كرده است كه فرمود : « چون خداى عز و جل خير و خوبى را نسبت به بنده‌اى اراده فرمايد ، در دلش نقطه و نشانه‌اى را از نور پديد آورد كه گوش و دلش به جهت آن روشن شود ، تا آنكه به حدّى رسد كه حريص‌تر گردد از شما بر آن‌چه در دست‌هاى شما است . و چون بدى را نسبت به بنده‌اى اراده نمايد ، در دلش نقطه و نشانهء سياهى را پديد آورد كه به جهت آن گوش و دلش تاريك گردد » . و بعد از آن اين آيه را تلاوت فرمود كه :  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ »  « 1 » و ترجمهء آن در باب مذكور در نظير اين حديث بيان شد .\r\n2232 / 7 . از او ، از پدرش ، از ابن‌ابىعمير ، از محمد بن حمران ، از محمد بن مسلم ، از امام جعفر صادق عليه السلام روايت است كه فرمود : « به درستى كه خداى - تعالى - هرگاه خوبى را به بنده‌اى اراده كند . . . » تا آخر آن‌چه در آن باب ذكر شد ، با اختلافى در سند . « 2 »\r\nباب در بيان اينكه خدا دين خويش را عطا نمىفرمايد مگر . . .\r\n\r\n95 . باب در بيان اينكه خدا دين خويش را عطا نمىفرمايد ، مگر به كسى كه او را دوست دارد\r\n2233 / 1 . محمد بن يحيى ، از احمد بن محمد بن عيسى ، از ابن‌فضّال ، از ابن‌بكير ، از حمزة بن حمران ، از عمر بن حنظله روايت كرده است كه گفت : امام جعفر صادق عليه السلام به من فرمود كه : « اى ابوالصّخر ! به درستى كه خداى - تعالى - دنيا را عطا مىفرمايد به كسى كه دوست مىدارد و به كسى كه دشمن مىدارد ، و اين امر را كه عبارت است از تشيّع ، به كسى عطا نمىفرمايد ، مگر آنكه برگزيدهء آن جناب باشد از خلقش . به خدا سوگند كه شما بر دين من و دين پدران من ابراهيم و اسماعيل‌ايد . و مقصود من از پدران خويش ، حضرت على بن الحسين و حضرت محمد بن على نيست ، و هر چند كه اين گروه بر دين اين جماعت باشند » .\r\n2234 / 2 . حسين بن محمد ، از معلّى بن محمد ، از حسن بن على وشّاء ، از عاصم بن\r\n\r\n\r\n","description":"","footnote":"\r\n( 1 ) . أنعام ، 125 .\r\n( 2 ) . و در آنجا مذكور است كه در دلش نشانه‌اى را از نور پديد آورد و در اينجا مذكور است كه در دلش نشانهء سفيدى را پديد آورد . و در اينجا آيه‌اى كه در حديث سابق است مذكور نيست و در آنجا مذكور است و تفاوتى غير از اين ندارند . و اگر كلينى رضى الله عنه اين دو باب را يك باب مىنمود و اين همه احاديث را مكرّر نمىفرمود بهتر بود . ( مترجم )\r\n","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\nحميد ، از مالك بن اعين جهنى روايت كرده است كه گفت : شنيدم از امام محمد باقر عليه السلام كه مىفرمود : « اى مالك ! به درستى كه خدا دنيا را عطا مىكند به آنكه دوست مىدارد و به آنكه دشمن مىدارد ، و دين خويش را عطا نمىفرمايد ، مگر به كسى كه دوست مىدارد » .\r\n2235 / 3 . از او ، از معلّى ، از وشّاء ، از عبدالكريم بن عمرو خثعمى ، از عمر بن حنظله ، از حمزة بن حمران ، از حمران ، از امام محمد باقر عليه السلام روايت است كه فرمود : « به درستى كه خدا اين دنيا را به نيكوكار و نابكار مىدهد ، و ايمان را عطا نمىفرمايد ، مگر به برگزيدهء خود از خلق خود » .\r\n2236 / 4 . محمد بن يحيى ، از احمد بن محمد ، از على بن نعمان ، از ابوسليمان ، از ميسّر روايت كرده است كه گفت : امام جعفر صادق عليه السلام فرمود : « به درستى كه خداى عز و جل دنيا را مىدهد به آن كه دوست دارد و آنكه دشمن دارد . و به درستى كه ايمان را عطا نمىفرمايد ، مگر آنكه دوست دارد » .\r\nباب در بيان سلامت و رستگارى دين\r\n\r\n96 . باب در بيان سلامت و رستگارى دين\r\n2237 / 1 . محمد بن يحيى ، از احمد بن محمد ، از على بن نعمان ، از ايّوب بن حرّ ، از امام جعفر صادق عليه السلام روايت كرده است در قول خداى عز و جل :  « فَوَقاهُ اللَّهُ سَيِّئاتِ ما مَكَرُوا »  « 1 » كه آن حضرت فرمود : « آگاه باشيد كه بر او ستم كردند و او را كشتند ، و ليكن آيا مىدانيد كه خدا او را از چه نگاه داشت ؟ او را از آنكه فرعون و قومش او را در دينى كه داشت گمراه كنند و امر دينش را فاسد گردانند » . و ترجمهء آيه اين است كه : « پس خدا حزقيل ، مؤمن آل‌فرعون ، را نگاه داشت از بدىهاى آن‌چه مكر كرده بودند و انديشه‌هاى ناخوش كه دربارهء او برده بودند » .\r\n2238 / 2 . على بن ابراهيم ، از محمد بن عيسى بن عبيد ، از ابوجميله روايت كرده است كه گفت : امام جعفر صادق عليه السلام فرمود كه : « در وصيّت اميرالمؤمنين - صلوات اللَّه عليه - به اصحاب خويش اين بود كه : بدانيد كه قرآن باعث هدايت است در شب و روز . نور است از براى شب تار ( كه عبارت است از دل نادان يا دل تيره تبارى [ با 
  ] مشقّت و حاجتمندى ) كه مىتابد بر آن‌چه واقع باشد از سختى و احتياج . پس هرگاه بليّه و مصيبتى وارد شود كه دفع\r\n\r\n\r\n","description":"","footnote":"\r\n( 1 ) . غافر ، 45 .\r\n","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n\r\nآن به مال ممكن باشد ، مال‌هاى خويش را پيش داريد و آن را بلاگردان جان‌هاى خويش گردانيد . و چون نازله‌اى فرود آيد كه دفع آن به مال ممكن نباشد ، جان‌هاى خويش را پيش داريد و آنها را بلاگردان دين و كيش خويش سازيد . و بدانيد كه هالك كسى است كه دينش هلاك و نابود شده باشد ، و غارت‌زده آن است كه دينش به غارت رفته باشد . و بدانيد و آگاه باشيد ! كه هيچ درويشى نيست بعد از بهشت و استحقاق آن ، و هيچ بىنيازى نيست بعد از دوزخ و مستوجب شدن آن ؛ چرا كه ، بندى و اسيرِ آن رها نگردد ، و بيمار نزار آن بِه نشود » .\r\n2239 / 3 . على ، از پدرش ، از حمّاد بن عيسى ، از ربّعى بن عبداللَّه ، از فضيل بن يسار ، از امام محمد باقر عليه السلام روايت كرده است كه فرمود : « سلامتى دين و صحّت بدن از مال بهتر است ، و مال ، زينت و آرايشى است از آرايش‌هاى نيكوى دنيا » .\r\nمحمد بن اسماعيل ، از فضل بن شاذان ، از حمّاد ، از ربعى ، از فضيل ، از امام محمد باقر عليه السلام مثل اين را روايت كرده است .\r\n2240 / 4 . چند نفر از اصحاب ما روايت كرده‌اند ، از احمد بن محمد بن خالد ، از ابن‌فضّال ، از يونس بن يعقوب ، از بعضى از اصحاب خويش كه گفت : مردى بود از اصحاب امام جعفر صادق عليه السلام كه پيوسته بر آن حضرت داخل مىشد و شرف ملازمت و سعادت خدمت آن حضرت را در مىيافت . پس مدّتى مكث كرد كه به حج نمىرفت . بعضى از آشنايان او بر حضرت داخل شد ، فرمود كه : « فلانى چه كرد و امرش چه وضع شد ؟ » راوى مىگويد كه : آن مرد شروع كرد كه سخن را ناتمام ادا مىكرد و تمجمج مىنمود ( و آهسته‌آهسته جواب مجمل مىداد ) چرا كه ، گمان مىنمود كه مقصود آن حضرت احوال گرفتن از توانگرى و دنياى آن مرد است با آنكه او فقير و بىچيز شده بود . حضرت چون چنين ديد ، فرمود كه : « دينش چگونه است ؟ » عرض كرد : چنان است كه تو مىخواهى و دوست مىدارى . فرمود : « به خدا سوگند كه بىنيازى همين است » .\r\nباب در بيان تقيّه\r\n\r\n97 . باب در بيان تقيّه « 1 »\r\n2241 / 1 . على بن ابراهيم ، از پدرش ، از ابن‌ابىعمير ، از هشام بن سالم و غير او ، از امام\r\n\r\n\r\n","description":"","footnote":"\r\n( 1 ) . و تقيّه ، فعيله است از وقايت ، به معنى نگاه داشتن ، و تاء آن بدل است از واو . و تقيّه رفتار كردن است در ظاهر به چيزى كه مخالف از آن راضى باشد و ثمرهء آن نگاه داشتن نفس و حفظ خون است . ( مترجم )\r\n","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\nجعفر صادق عليه السلام روايت كرده است كه در قول خداى عز و جل :  « أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا »  « 1 » كه آن حضرت فرمود : « يعنى آن‌چه صبر كردند بر تقيّه » . «  وَ يَدْرَؤُنَ بِالْحَسَنَةِ السَّيِّئَةَ »  « 2 » فرمود كه : « حسنه ، تقيّه است و سيّئه ، آشكار و فاش كردن » . و ترجمهء آن اين است كه : « و دفع مىكنند به سخن يا خصلت نيكو ، سخن يا خصلت بد را » . و ترجمهء باقى گذشت .\r\n2242 / 2 . ابن‌ابىعمير ، از هشام بن سالم ، از ابوعمرو اعجمى روايت كرده است كه گفت :\r\nامام جعفر صادق عليه السلام به من فرمود كه : « اى ابوعمرو ! به درستى كه نُه عُشر [ / نُه دهم 
  ] دين در تقيّه است . و هر كه تقيّه نمىكند ، دين ندارد . و تقيّه در هر چيزى مىباشد ، مگر در نبيذ كه شراب خرما است و در مسح كردن بر مُوزه‌ها » « 3 » .\r\n2243 / 3 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از سماعه ، از ابوبصير كه گفت : امام جعفر صادق عليه السلام فرمود : « تقيّه از دين خدا است » .\r\nعرض كردم كه : از دين خدا است ؟ فرمود : « آرى ، واللَّه از دين خدا است . و هر آينه يوسف گفت كه :  « أَيَّتُهَا الْعِيرُ إِنَّكُمْ لَسارِقُونَ »  « 4 » ؛ يعنى : پس ندا كرد نداكننده‌اى از ملازمان يوسف به امر او و گفت كه : اى كاروانيان ! به درستى كه شما هر آينه دزدانيد » . و حضرت فرمود : « به خدا سوگند كه ايشان چيزى ندزديده بودند . وابراهيم گفت كه :  « إِنِّي سَقِيمٌ »  « 5 » ؛ يعنى من بيمارم و به خدا سوگند كه بيمار نبود » .\r\n2244 / 4 . محمد بن يحيى روايت كرده است ، از احمد بن محمد بن عيسى ، از محمد بن خالد و حسين بن سعيد و هر دو ، از نضر بن سويد ، از يحيى بن عمران حلبى ، از حسين بن ابىالعلاء ، از حبيب بن بشر كه گفت : امام جعفر صادق عليه السلام فرمود كه : « از پدرم شنيدم كه مىفرمود : نه ، به خدا سوگند كه بر روى زمين چيزى نيست كه دوست‌تر باشد از تقيّه .\r\nاى حبيب ! به درستى كه هر كه را تقيّه بود ، خداى - تعالى - او را بلند گردانيد . اى حبيب ! هر كه را تقيّه نبود ، خدا او را پست گردانيد . اى حبيب ! به درستى كه مردمان در صلح‌اند ( يعنى مادامى كه در صلح‌اند ، تقيّه بر طرف نمىشود ، و چون به خروج حضرت قائم عليه السلام\r\n\r\n\r\n","description":"","footnote":"\r\n( 1 ) . قصص ، 54 . آنان به خاطر صبرشان دو بار پاداش مىگيرند .\r\n( 2 ) . قصص ، 54 .\r\n( 3 ) . موزه ، يعنى چكمه و در اينجا مقصود مسح بر كفشى است كه روى پا را گرفته باشد .\r\n( 4 ) . يوسف ، 70 .\r\n( 5 ) . صافات ، 89 .\r\n","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\nصلح بر طرف شود ، تقيّه بر طرف خواهد شد . و به سوى اين مطلب اشاره فرمود كه مىفرمايد كه : ) پس اگر آن باشد ، اين خواهد بود » .\r\n2245 / 5 . ابوعلى اشعرى ، از حسن بن على كوفى ، از عبّاس بن عامر ، از جابر مكفوف ، از عبداللَّه بن ابىيعفور ، از امام جعفر صادق عليه السلام روايت كرده است كه فرمود : « بر دين خويش بپرهيزد و آن را به پردهء تقيّه بپوشيد ؛ زيرا كه هر كه تقيّه نمىكند ، ايمان ندارد . جز اين نيست كه شما در ميان مردمان چون مگس عسليد در ميان پرندگان . اگر پرندگان بدانند كه چه چيز در اندران‌هاى مگس‌هاى عسل است ، چيزى از آنها نمىماند ، مگر آنكه آن را مىخوردند . و اگر مردم مىدانستند كه در اندران‌هاى شما چيست و مىدانستند كه شما ما اهل بيت را دوست مىداريد ، هر آينه شما را به زبان‌هاى خويش مىخوردند و در نهان و آشكار شما را دشنام مىدادند و منع مىكردند . خدا رحمت كند بنده‌اى را از شما كه بر ولايت و دوستى ما باشد ! » .\r\n2246 / 6 . على بن ابراهيم ، از پدرش ، از حمّاد ، از حريز ، از آنكه او را خبر داده ، از امام جعفر صادق عليه السلام روايت كرده است در قول خداى عز و جل  « وَ لا تَسْتَوِي الْحَسَنَةُ وَ لَا السَّيِّئَةُ »  « 1 » كه فرمود : « حسنه ، تقيّه است و سيّئه ، فاش و آشكارا كردن » . و در قول آن جناب عز و جل :  « ادْفَعْ بِالَّتِي هِيَ أَحْسَنُ »  « 2 » السَّيِّئة فرمود كه : «  « بِالَّتِي هِيَ أَحْسَنُ »  تقيّه است .  « فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ »  « 3 » .\r\n2247 / 7 . محمد بن يحيى ، از احمد بن محمد بن عيسى ، از حسن بن محبوب ، از هشام بن سالم ، از ابوعمرو كنانى روايت كرده است كه گفت : امام جعفر صادق عليه السلام به من فرمود كه : « اى ابوعمرو ! و مرا خبر ده كه اگر تو را به چيزى خبر دهم يا به فتوايى تو را فتوى دهم ، بعد از آن به نزد من آيى و مرا از آن سؤال كنى ، پس تو را خبر دهم به خلاف آن‌چه در پيش ، تو را خبر داده بودم ، يا تو را فتوى دهم به خلاف آن ، به كدام يك از آنها عمل مىكنى ؟ » عرض كردم كه : به تازه‌تر از آنها عمل مىكنم و ديگرى را وا مىگذارم . فرمود كه :\r\n« اى ابوعمرو ! درست يافته‌اى . خدا ابا فرموده ، مگر از آنكه پرستيده شود در نهانى ( يعنى در زمان دولت باطل ) . بدان ! به خدا سوگند كه اگر شما اين‌چنين كنيد ، از براى من و شما هر دو\r\n\r\n\r\n","description":"","footnote":"\r\n( 1 ) . فصّلت ، 34 .\r\n( 2 ) . فصّلت ، 34 .\r\n( 3 ) . فصّلت ، 34 . ترجمهء آيه در باب صبر گذشت و در آنجا مذكور شد كه در قرآن ، بعد از « احسن » لفظ « سيّئه » نيست . ( مترجم )\r\n","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n\r\nبهتر است ، و خداى عز و جل از براى ما و شما در دين خويش از غير تقيّه ابا فرموده است » .\r\n2248 / 8 . از او ، از احمد بن محمد ، از حسن بن على ، از درست واسطى روايت است كه گفت : امام جعفر صادق عليه السلام فرمود كه : « تقيّهء كسى به تقيّه اصحاب كهف نرسيد . به درستى كه ايشان در اعياد حاضر مىشدند و زنّارها را بر كمر مىبستند ، و به اين سبب خدا ايشان را دو مرتبه مزد عطا فرمود » .\r\n2249 / 9 . از او ، از احمد بن محمد ، از حسن بن على بن فضّال ، از حمّاد بن واقد لحّام روايت است كه گفت : در راهى رو به امام جعفر صادق عليه السلام رفتم . پس روى خود را از آن حضرت گردانيدم و درگذشتم . بعد از آن ، در هنگامى كه بر آن حضرت داخل شدم عرض كردم كه : فداى تو گردم ! من تو را ملاقات مىكنم و روى خود را مىگردانم ، به جهت ناخوش داشتن از آنكه رنجى بر تو وارد آورم . پس به من فرمود كه : « خدا تو را رحمت كند ! ليكن ديروز در فلان موضع مردى [ مرا 
  ] ملاقات كرد و گفت : عَلَيْكَ السَّلمُ يا أباعَبْدِ اللَّهِ ؛ يعنى : اى پدر عبداللَّه ! همهء سلام‌ها بر تو باد . و آن مرد درست نگفت و خوب نكرد » .\r\n2250 / 10 . على بن ابراهيم ، از هارون بن مسلم ، از مسعدة بن صدقه روايت كرده است كه گفت : به خدمت امام جعفر صادق عليه السلام عرض شد كه : مردم روايت مىكنند كه على عليه السلام بر بالاى منبر مسجد كوفه فرمود كه : اى گروه مردمان ! به درستى كه زود باشد كه شما خوانده شويد به سوى دشنام دادن به من ، پس مرا دشنام دهيد . بعد از آن خوانده شويد به سوى بيزارى از من ، پس از من بيزار مشويد . حضرت صادق عليه السلام فرمود : « چه بسيار است دروغ گفتن مردم بر على عليه السلام » . بعد از آن فرمود : « جز اين نيست كه على عليه السلام فرمود : به درستى كه زود باشد كه شما خوانده شويد به سوى دشنام دادن به من ، پس مرا دشنام دهيد . بعد از آن خوانده شويد به سوى بيزارى از من ، و به درستى كه من بر دين محمدم . و نفرمود كه : از من بيزار مشويد » .\r\nپس سائل به حضرت عرض كرد كه : مرا خبر ده كه اگر كشتن را اختيار كند و بيزارى نجويد چه صورت دارد ؟ « فرمود : به خدا سوگند كه اين كشته شدن بر او واجب نيست و او را روا نيست ، مگر آن‌چه عمّار بن ياسر بر آن گذشت و به آن رفتار كرد ، در وقتى كه اهل مكّه او را جبر كردند بر كفر و دلش آرميده بود به ايمان . پس خداى عز و جل اين آيه را فرو فرستاد كه :\r\n\r\n","description":"","footnote":"","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n\r\n « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  « 1 » و پيغمبر صلى الله عليه و آله در نزد نزول اين آيه به عمّار فرمود كه :\r\nاى عمّار ! اگر ايشان برگردند ، تو نيز برگرد ؛ زيرا كه خداى عز و جل عذر « 2 » تو را فرو فرستاد و تو را امر فرموده كه : برگردى اگر ايشان برگردند » ( يعنى كفر را اظهار كنى اگر تو را جبر كنند ) .\r\n2251 / 11 . محمد بن يحيى ، از احمد بن محمد ، از على بن حكم ، از هشام كندى روايت كرده است كه گفت : شنيدم از امام جعفر صادق عليه السلام كه مىفرمود : « بپرهيزيد از آنكه كارى بكنيد كه ما به آن سرزنش شويم ؛ زيرا كه فرزند بد ، پدرش به كردار او سرزنش مىشود . و از براى كسى كه به سوى او منقطع شده‌ايد و از همه كس بريده و به او پيوسته‌ايد زينت باشيد و بر او عيب مباشيد . و در قبيله‌هاى ايشان يا خودتان - بنابر اختلاف نسخ كافى - صله و پيوند نماييد و بيماران ايشان را عيادت كنيد و در جنازه‌هاى ايشان حاضر شويد . و بايد كه شما را پيشى نگيرند به سوى چيزى از خوبى ؛ زيرا كه شما به خوبى از ايشان سزاوارتريد . و به خدا سوگند كه خدا پرستيده نشد به چيزى كه در نزد او از خَباء دوست‌تر باشد » . عرض كردم كه :\r\nخَباء چيست ؟ فرمود : « تقيّه » . « 3 »\r\n2252 / 12 . از او ، از احمد بن محمد ، از معمّر بن خلّاد روايت است كه گفت : امام موسىكاظم عليه السلام را سؤال كردم از براى خاستن به جهت تعظيم و ايمان ؟ فرمود كه : « جدّم حضرت ابوجعفر صلى الله عليه و آله فرمود كه : تقيّه از دين من و دين پدران من است . و هر كه را تقيّه نيست ، ايمان نيست » .\r\n2253 / 13 . على بن ابراهيم ، از پدرش ، از حمّاد ، از ربعى ، از زراره ، از امام محمد باقر عليه السلام روايت كرده است كه فرمود : « تقيّه در هر ضرورتى هست ، و صاحب ضرورت به آن داناتر است در هنگامى كه بر او فرود مىآيد » .\r\n2254 / 14 . على ، از پدرش ، از ابن‌محبوب ، از جميل بن صالح ، از محمد بن مروان ، از امام جعفر صادق عليه السلام روايت كرده است كه فرمود : « پدرم مىفرمود كه : هيچ چيز بيش از تقيّه چشم را روشن نمىگرداند . به درستى كه تقيّه سپر مؤمن است » .\r\n2255 / 15 . على ، از پدرش ، از ابن‌ابىعمير ، از جميل ، از محمد بن مروان روايت كرده\r\n\r\n\r\n","description":"","footnote":"\r\n( 1 ) . نحل ، 106 . مگر كسى كه اجبار شود ، در حالى كه دلش آرميده به ايمان است .\r\n( 2 ) . و عذر - به ضمّ عين و سكون ذال - ، سبب گناه گفتن است ، و به معنى محو كردن بدى نيز آمده است . ( مترجم )\r\n( 3 ) . و خَبْاءِ - به فتح خاء و سكون باء - به معنى پنهان و پنهان كردن است . ( مترجم )\r\n","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\nاست كه گفت : امام جعفر صادق عليه السلام به من فرمود كه : « چه چيز ميثم را از تقيّه منع كرد ؟ پس به خدا سوگند كه مىدانست كه اين آيه در قصّهء عمّار و يارانش فرود آمد .  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  . « 1 »\r\n2256 / 16 . ابوعلى اشعرى ، از محمد بن عبدالجبّار ، از صفوان ، از شعيب حدّاد ، از محمد بن مسلم ، از امام محمد باقر عليه السلام روايت كرده است كه فرمود : « تقيّه قرار داده نشد ، مگر از براى آنكه خون محفوظ باشد و از ريختن باز داشته شود . پس چون كار به خون رسد ، تقيّه نيست » .\r\n2257 / 17 . محمد بن يحيى ، از احمد بن محمد ، از ابن‌فضّال ، از ابن‌بكير ، از محمد بن مسلم ، از امام جعفر صادق عليه السلام روايت كرده است كه فرمود : « هر چه اين امر - يعنى ظهور حضرت قائم عليه السلام - نزديك شود ، تقيّه سخت‌تر باشد » .\r\n2258 / 18 . على بن ابراهيم ، از پدرش ، از ابن‌ابىعمير ، از ابن‌اذينه ، از اسماعيل جعفى و معمّر بن يحيى بن سام و محمد بن مسلم و زراره روايت كرده است كه گفتند : شنيديم از امام محمد باقر عليه السلام كه مىفرمود : « تقيّه در هر چيزى است كه فرزند آدم به سوى آن ناچار شود . به حقيقت كه خدا آن را از برايش حلال گردانيد » .\r\n2259 / 19 . على بن ابراهيم ، از محمد بن عيسى ، از يونس ، از ابن‌مسكان ، از حريز ، از امام جعفر صادق عليه السلام روايت كرده است كه گفت : آن حضرت فرمود كه : تقيّه سپر خدا است در ميان او و خلقش .\r\n2260 / 20 . حسين بن محمد ، از معلىّ بن محمد ، از محمد بن جمهور ، از احمد بن حمزه ، از حسين بن مختار ، از ابوبصير روايت كرده است كه گفت : امام محمد باقر عليه السلام فرمود كه : « با مردمان در ظاهر آميزش كنيد و در باطن با ايشان مخالفت نماييد ؛ چون امارت و حكومت به روش كارهاى كودكان و بچه‌بازى باشد » ( كه صاحب آن چون كودكانِ شاغل به لهو و لعب و فتنه و باطل باشد ) .\r\n2261 / 21 . محمد بن يحيى ، از احمد بن محمد ، از محمد بن عيسى از زكريّا مؤمن ، از عبداللَّه بن اسد ، از عبداللَّه بن عطا روايت كرده است كه گفت : به خدمت امام محمد باقر عليه السلام\r\n\r\n\r\n","description":"","footnote":"\r\n( 1 ) . نحل ، 106 . مگر كسى كه اجبار شود ، در حالى كه دلش آرميده به ايمان است .\r\n","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\nعرض كردم كه : دو كس از اهل كوفه را گرفتند و به ايشان گفتند كه : از اميرالمؤمنين بيزار شويد . پس يكى از آنها بيزار شد و ديگرى ابا كرد . و آنكه بيزار شده بود دست از او برداشتند و ديگرى را كشتند . فرمود كه : « امّا آنكه بيزار شده مردى است در دين خويش دانشمند ، و امّا آنكه بيزار نشده مردى است كه به سوى بهشت شتافته » .\r\n2262 / 22 . على بن ابراهيم ، از ابن‌ابىعمير ، از جميل بن صالح روايت كرده است كه گفت :\r\nامام جعفر صادق عليه السلام فرمود كه : « از عاقبت لغزش‌ها حذر كنيد » .\r\n2263 / 23 . ابوعلى اشعرى ، از محمد بن عبدالجبّار ، از محمد بن اسماعيل ، از على بن نعمان ، از ابن‌مسكان ، از عبداللَّه بن ابىيعفور روايت كرده است كه گفت : شنيدم از امام جعفر صادق عليه السلام كه مىفرمود : « تقيّه سپر مؤمن است . و تقيّه حرزگاه و جاى استوار مؤمن است . و كسى كه تقيّه ندارد ، ايمان ندارد . و به درستى كه بنده‌اى حديثى از احاديث ما به سوى او واقع مىشود و آن را مىشنود ، پس به آن حديث ديندارى مىكند و خداى عز و جل را مىپرستد در ميان خود و خدا ، و همان باعث عزّتش در دنيا و نور در آخرت مىگردد . و به درستى كه بنده‌اى هست كه حديثى از احاديث ما به سوى او واقع مىشود ، پس آن را آشكار مىكند ، و همان باعث خوارى او مىشود در دنيا و خداى عز و جل آن نور را از او بر مىكَند » .\r\nباب در بيان كتمان و پوشيدن راز\r\n\r\n98 . باب در بيان كتمان و پوشيدن راز\r\n2264 / 1 . محمد بن يحيى ، از احمد بن محمد ، از ابن‌محبوب ، از مالك بن عطيّه ، از ابوحمزه ، از حضرت على بن الحسين عليهما السلام روايت كرده است كه فرمود : « به خدا سوگند كه دوست مىدارم كه دو خصلت را كه در ميان شيعيان ما است فدا دهم به بعضى از گوشت بازوهاى خويش : يكى سبكى ، و ديگرى كمىِ كتمان » .\r\n2265 / 2 . از او ، از احمد بن محمد ، از محمد بن سنان ، از عمّار بن مروان ، از ابواسامه زيد شحّام روايت است كه گفت : امام جعفر صادق عليه السلام فرمود : « مردم به دو خصلت مأمور شدند و آنها را ضائع كردند ، و چنان شدند كه چيزى از آنها را ندارند : يكى صبر است ، و ديگرى كتمان » .\r\n2266 / 3 . على بن ابراهيم ، از پدرش ، از ابن‌ابىعمير ، از يونس بن عمّار ، از سليمان بن خالد روايت كرده است كه گفت : امام جعفر صادق عليه السلام فرمود كه : « اى سليمان ! به درستى كه\r\n\r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n\r\nشما بر دينى هستيد كه هر كه آن را كتمان كند ، خدا او را عزيز گرداند . و هر كه آن را آشكار كند ، خدا او را خوار و بىمقدار سازد » .\r\n2267 / 4 . محمد بن يحيى ، از احمد بن محمد ، از على بن حكم ، از عبداللَّه بن بكير ، از مردى ، از امام محمد باقر عليه السلام روايت كرده است كه گفت : ما جماعتى بوديم كه بر آن حضرت داخل شديم و عرض كرديم كه : يابن‌رسول اللَّه ! ما ارادهء عراق داريم ، پس ما را وصيّت كن .\r\nحضرت باقر عليه السلام فرمود كه : « بايد قوىّ شما ضعيف شما را تقويت دهد ، و مال‌دار شما فقير شما را يارى و اعانت كند . و سرّ ما را فاش مكنيد و امر ما را آشكار منماييد . و چون از جانب ما حديثى برسد و بر آن يك گواه يا دو گواه از كتاب خدا بيابيد ، آن را بگيريد و به آن عمل كنيد ، و اگر نه ، در نزد آن بايستيد . بعد از آن ، آن را به سوى ما برگردانيد تا از براى شما ظاهر شود . و بدانيد كه آنكه اين امر را انتظار مىكشد ، از برايش مثل اجر كسى است كه روزه‌دار باشد و به عبادت قيام نمايد . و هر كه قائم ما را دريابد و با آن حضرت به جنگ بيرون رود و دشمن ما را بكشد ، از برايش مثل ثواب بيست شهيد باشد . و هر كه با قائم ما كشته شود ، او را مثل ثواب بيست و پنج شهيد خواهد بود » .\r\n2268 / 5 . از او ، از احمد بن محمد ، از محمد بن سنان ، از عبدالاعلى روايت است كه گفت : شنيدم از امام محمد باقر عليه السلام كه مىفرمود : « به درستى كه برداشتن امر ما تصديق كردن و قبول نمودن آن به تنهايى نيست ؛ بلكه از جملهء برداشتن امر ما ، پوشيدن و نگاه داشتن آن است از كسى كه اهل آن نباشد . و چون چنين كسى را ديدى ، سلام مرا به ايشان برسان و به ايشان بگو كه : خدا رحمت كند بنده‌اى را كه دوستى مردم را به سوى خويش بكشاند . و ايشان را حديث كنيد به چيزى كه مىشناسند ، و آن‌چه را كه انكار دارند ، از ايشان بپوشيد » .\r\nبعد از آن فرمود : « به خدا سوگند كه آنكه جنگ را از براى ما برپا مىكند ، مؤنت [ / رنج 
  ] و شدّتش بر ما سخت‌تر نيست از كسى كه بر ما سخن مىگويد به چيزى كه ما ناخوش داريم ، پس هر گاه آشكار كردن را از بنده‌اى بشناسيد ، به سوى او دويد و او را از آن برگردانيد ؛ پس اگر از شما قبول كند ، نعم‌الاتّفاق ، و اگر نه ، اين را بر او بار كنيد و به گردنش بگذاريد ، به واسطهء كسى كه بر او گران است و در نزد او عظمتى دارد و از او مىشنود و سخنش را قبول مىكند ؛ پس به درستى كه مردى از شما حاجتى مىطلبد و خواهان آن مىشود و در آن دقّت مىكند ، تا آنكه از برايش دوا مىشود ؛ پس در حاجت من دقّت كنيد ، چنان كه در\r\n\r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\nحاجت‌هاى خويش دقّت مىكنيد ؛ پس اگر آن كس از شما بپذيرد ، نعم‌المطلوب ، و اگر نه ، ، سخن او را در زير پاىهاى خويش در زير خاك كنيد و پيوسته مگوييد كه مىگويد ، و سخن او را نقل مكنيد ؛ چه آن باعث شهرتش مىشود ؛ پس به درستى كه نقل و شهرت آن بر من و شما بار مىشود و باعث اين مىشود كه بر ما حمله كنند . و بدانيد به خدا سوگند كه اگر شما مىگفتيد آن‌چه من مىگويم ، هر آينه اقرار و اعتراف مىنمودم كه شما اصحاب منيد . اينك ابوحنيفه است كه او را اصحابى چندند . و اينك حسن بصرى است كه او را اصحابى چندند .\r\nو من مردى از قريشم كه از رسول خدا صلى الله عليه و آله متولّد شده‌ام و از آن حضرت به وجود آمده‌ام و كتاب خدا را دانسته‌ام . و در آن بيان هر چيزى هست از ابتداى آفرينش و امر آسمان و امر زمين و امر پيشينيان و امر پسينيان و امر آن‌چه بوده و آن‌چه خواهد بود ، كه گويا به سوى آنها مىنگرم و همه در برابر چشم من است » . « 1 »\r\n2269 / 6 . از او ، از احمد بن محمد ، از على بن حكم ، از ربيع بن محمد مسلى ، از عبداللَّه بن سليمان ، از امام جعفر صادق عليه السلام روايت است كه گفت : حضرت به من فرمود كه :\r\n« پيوسته راز ما پوشيده بود ، تا آنكه در دست فرزندان كيسان افتاد ، پس در كوچه و راه و دهات و شهر به آن حديث كردند » .\r\n2270 / 7 . از او ، از احمد بن محمد ، از ابن‌محبوب ، از جميل بن صالح ، از ابوعبيدهء حذّاء روايت است كه گفت : شنيدم از امام محمد باقر عليه السلام كه مىفرمود : « به خدا سوگند كه دوست‌ترين اصحاب من در نزد من ، پارساترين ايشان و دانشمندترين ايشان است ، و آن است كه حديث ما را از همهء ايشان بيشتر كتمان كند . و بدحال‌ترين ايشان در نزد من و كسى كه او را از همهء ايشان زشت‌تر مىدارم ، كسى است كه چون حديث را بشنود كه به ما نسبت داده مىشود و از ما روايت مىشود ، آن را قبول نكند و از آن درهم گرفته شود و آن را انكار نمايد ، و كسى را كه به آن اعتقاد كرده تكفير كند و به كفر نسبت دهد ، با آنكه او نمىداند ، شايد كه آن حديث از نزد ما باشد و به سوى ما سند باشد ، و به اين سبب از دوستى ما بيرون نباشد » .\r\n\r\n\r\n","description":"","footnote":"\r\n( 1 ) . حاصل مراد آنكه حضرت مىفرمايد كه : اگر شما تقيّه كنيد و آن‌چه نبايد بگوييد ، نگوييد و آن‌چه نشايد بكنيد ، نكنيد ، نبايد كه من ، شما را از خود سلب كنم و اقرار نكنم كه شما اصحاب منيد ؛ زيرا كه ابوحنيفه و حسن بصرى اصحاب دارند و نجابت و زادگى [ / نژاد و نسب 
  ] و علمى كه من دارم ايشان ندارند ، و ليكن چون به خلاف تقيّه رفتار مىكنيد ، ناچار بايد كه شما را اصحاب خود نشمارم و انكار كنم . ( مترجم )\r\n","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\n2271 / 8 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از عبداللَّه بن يحيى ، از حريز ، از معلّى بن خنيس كه گفت : امام جعفر صادق عليه السلام فرمود كه :\r\n« اى معلّى ! امر ما را كتمان كن و آن را آشكار مكن ؛ زيرا كه هر كه امر ما را كتمان كند و آن را آشكار نكند ، خدا او را در دنيا به آن عزيز گرداند ، و در آخرت آن را نورى گرداند در ميان دو چشمش كه او را بكشاند به سوى بهشت . اى معلّى ! هر كه امر ما را آشكار كند و آن را پوشيده ندارد ، خدا در دنيا او را به آن خوار و بىمقدار گرداند ، و در آخرت نور را از ميان دو چشمش بر كند و آن را ظلمتى گرداند كه او را بكشاند به سوى آتش دوزخ . اى معلّى ! به درستى كه تقيّه از دين من و دين پدران من است . و هر كه تقيّه ندارد دين ندارد . اى معلّى ! به درستى كه خداى عز و جل دوست مىدارد كه در نهانى پرستيده شود ، چنان كه دوست مىدارد كه در آشكار پرستيده شود . اى معلّى ! به درستى كه آن كه امر ما را آشكار كند ، چون كسى است كه آن را انكار كند » .\r\n2272 / 9 . محمد بن يحيى ، از احمد بن محمد ، از حسن بن على ، از مروان بن مسلم ، از عمّار روايت كرده است كه گفت : امام جعفر صادق عليه السلام به من فرمود كه : « آيا كسى را خبر دادى به آن‌چه من تو را به آن خبر دادم ؟ » عرض كردم كه : كسى را خبر ندادم ، مگر سليمان بن خالد كه او را به آن خبر دادم . حضرت فرمود كه : « خوب كردى . آيا گفتهء شاعر را نشنيده‌اى كه مىگويد :\r\n فَلا يَعْدُوَنْ سِرّى وَ سِرُّكَ ثالِثاً * أَلَا كُلُّ سِرٍّ جاوَزَ اثْنَيْنِ شائِعٌ \r\nيعنى : پس بايد كه راز من و راز تو درنگذرد به كسى كه سيم [ / سوم 
  ] من و تو باشد . آگاه باش ! كه هر رازى كه از دو كس درگذرد شايع و فاش خواهد شد » .\r\n2273 / 10 . محمد بن يحيى ، از احمد بن محمد ، از احمد بن محمد بن ابىنصر روايت كرده است كه گفت : ابوالحسن ، حضرت امام رضا عليه السلام ، را از مسأله‌اى سؤال كردم و حضرت از جواب آن ابا و امتناع فرمود . بعد از آن فرمود كه : « اگر هر چه خواسته باشيد به شما عطا كنيم ، از براى شما بد باشد و گردن صاحب اين امر را بيشتر خواهد گرفت . حضرت باقر عليه السلام فرمود كه : خدا ولايت خود را پنهان به جبرئيل رسانيد و جبرئيل عليه السلام آن را پنهان به محمد صلى الله عليه و آله رسانيد و محمد صلى الله عليه و آله آن را پنهان به على عليه السلام رسانيد و على عليه السلام آن را پنهان به كسى كه خدا خواست رسانيد . بعد از آن شما آن را فاش و آشكار مىكنيد . كيست آن كه يك حرف را كه شنيده نگاه\r\n\r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\nداشته باشد ؟ حضرت باقر عليه السلام فرمود كه : در حكمت آل‌داود است كه سزاوار است مسلمان را كه مالك نفس خويش باشد و اختيار از دستش نرود ، و روآورده باشد به حال و كار خويش ، و به مردم روزگار خود عارف باشد . پس از خدا بپرهيزيد و حديث ما را آشكار مكنيد ، كه اگر نه اين بود كه خدا باز مىدارد فتنهء مخالفان را از دوستان خويش ، و انتقام مىكشد از براى ايشان از دشمنان خويش ، هر آينه معلوم مىشد كه چه اتّفاق مىافتاد . آيا نديدى كه خدا با آل‌برمك چه كرد ؟ و نديدى كه از براى پدرم حضرت موسى عليه السلام چه انتقام كشيد ؟ و به تحقيق كه فرزندان اشعث بر خطر و بلاى عظيمى بودند كه به هلاكت نزديك گرديده بودند ؛ پس خدا آن خطر را از ايشان دفع كرد ، به واسطهء دوستى ايشان با حضرت ابوالحسن عليه السلام . و شما در عراق عمل‌هاى اين گروه متكبّران را مىبينيد ، و مىبينيد كه خدا ايشان را مهلت داده است ؛ پس بر شما باد كه از خدا پرهيز كنيد و دنيا شما را گول نزند ، و به آن كس كه خدا او را مهلت داده فريفته مشويد ؛ پس گويا كه امر ما ( كه ظهور حضرت قائم عليه السلام است ، يا امر هلاكت ايشان ) ، به شما رسيده و عن‌قريب واقع خواهد شد » .\r\n2274 / 11 . حسين بن محمد ، از معلّى بن محمد ، از حسن بن على وشّاء ، از عمر بن ابان ، از ابوبصير از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « رسول خدا صلى الله عليه و آله فرمود كه : خوشا حال بندهء مؤمن بىنام و نشانى كه خدا او را شناخته و مردم او را نشناخته‌اند . اين گروه ، چراغ‌هاى راه هدايت و چشم‌هاى علم‌اند كه هر فتنهء تارى از ايشان منكشف مىشود ، و اسرار را آشكارا نمىسازند و آنها را در ميان مردم پراكنده و فاش نمىكنند ، و جفاكار و رياكننده نيستند » .\r\n2275 / 12 . على بن ابراهيم ، از محمد بن عيسى ، از يونس ، از ابوالحسن اصبهانى ، از امام جعفر صادق عليه السلام روايت كرده است كه فرمود : « اميرالمؤمنين - صلوات اللَّه عليه - فرمود كه :\r\nخوشا حال هر بندهء بىنام و نشانى كه به او هيچ اعتنا نشود . و فرومايه و بىقدر باشد كه مردم را بشناسد و مردم او را نشناسند ، و خدا او را به خشنودى از او شناسد . اين گروه ، چراغ‌هاى راه هدايت‌اند كه هر فتنهء تارى از ايشان منكشف مىگردد و درِ هر رحمتى از براى ايشان گشوده مىشود ، و اسرار را در ميان مردم پراكنده و فاش نمىكنند و آنها را آشكار نمىسازند ، و جفاكار و رياكننده نيستند » . و فرمود كه : « سخن خوب بگوييد تا به آن معروف و مشهور شويد . و نيكى كنيد تا از اهل آن باشيد . و شتابندگان در كار و فاش‌كنندگان اسرار مباشيد ؛\r\n\r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\nزيرا كه نيكان و برگزيدگان شما آنانند كه چون به سوى ايشان نظر شود ، خدا به ياد آيد . و بَدان شما آنانند كه بسيار مىروند به سخن‌چينى در ميان مردم ، و در ميانهء دوستان جدايى مىافكنند ، و از براى بىگناهان عيب‌ها مىجويند » .\r\n2276 / 13 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ، از آنكه او را خبر داده كه گفت : امام جعفر صادق عليه السلام فرمود كه : « زبان‌هاى خود را نگاه داريد و پيوسته در خانه‌هاى خود باشيد و از آن بيرون مياييد ؛ چرا كه ، هرگز امرى به شما نمىرسد كه شما به آن مخصوص باشيد ، و پيوسته طائفهء زيديّه سپر و نگهدار شما و هميشه بلاگردان شما خواهند بود » .\r\n2277 / 14 . از او ، از عثمان بن عيسى ، از امام موسىكاظم عليه السلام روايت است كه فرمود : « اگر در اين دستت چيزى باشد ، اگر توانى كه آن دست ديگر را باخبر نكنى ، چنان كن » . راوى مىگويد كه : در نزد آن حضرت جماعتى از آدميان بودند ، پس ذكر فاش كردن اسرار را در ميان آوردند . حضرت فرمود كه : « زبان خود را حفظ كن تا عزيز شوى ، و مردم را از افسارى كه در گردن دارى دست مده ، كه خوار مىشوى و رام مىگردى ، كه به هر سو كه مىكشندت بايد رفت » .\r\n2278 / 15 . محمد بن يحيى ، از احمد بن محمد بن عيسى ، از على بن حكم ، از خالد بن نجيح ، از امام جعفر صادق عليه السلام روايت كرده است كه فرمود : « به درستى كه امر ما پوشيده‌اى است كه به معجر « 1 » پيمان پوشانيده شده ، يا خُود « 2 » آهنى بر سر گذاشته . ( و اوّل ظاهرتر است به قرينه‌ى بعد كه مىفرمايد : ) پس هر كه بر ما پرده را به درد ، خدا او را خوار و بىمقدار گرداند » .\r\n2279 / 16 . حسين بن محمد و محمد بن يحيى هر دو روايت كرده‌اند ، از على بن محمد بن سعد ، از محمد بن مسلم ، از محمد بن سعيد بن غزوان ، از على بن حكم ، از عمر بن ابان ، از عيسى بن ابىمنصور كه گفت : شنيدم از امام جعفر صادق عليه السلام كه مىفرمود : « نفس و دم زدنِ اندوه‌رسيده ، به جهت ستمى كه به ما اهل بيت رسيده ، تسبيح است ، و اهتمامش براى امر ما ، عبادت ، و پوشيدنش راز ما را ، جهاد در راه خدا است » . راوى مىگويد كه : محمد بن سعيد به من گفت كه : اين حديث را با طلا بنويس كه من چيزى را ننوشتم كه از اين بهتر باشد .\r\n\r\n\r\n","description":"","footnote":"\r\n( 1 ) . معجر يعنى چارقد و روسرى ، و « معجر پيمان » تركيب مجازى و شاعرانه است .\r\n( 2 ) . خُود ، همان كلاهخود است .\r\n","page_name":" 561 ","page_number":561},
  {"content":"\r\n . \r\n","description":"","footnote":"","page_name":" 562 ","page_number":562},
  {"content":"\r\n\r\nباب در بيان مؤمن و علامات و صفات او\r\n\r\n99 . باب در بيان مؤمن و علامات و صفات او\r\n2280 / 1 . محمد بن جعفر ، از محمد بن اسماعيل ، از عبداللَّه بن زاهر ، از حسن بن يحيى ، از قثم بن ابوقتادهء حرّانى - ، از عبداللَّه بن يونس از امام جعفر صادق عليه السلام روايت كرده است كه فرمود : « مردى كه او را همام مىگفتند و بسيار عبادت مىنمود و به غايت پاكيزه بود و در عبادت نهايت سعى و كوشش داشت ، به سوى اميرالمؤمنين عليه السلام برخاست و آن حضرت خطبه مىفرمود . پس عرض كرد كه : يا اميرالمؤمنين ! صفت مؤمن را از براى ما شرح و بيان كن ، به طريقى كه گويا ما به سوى او نظر مىكنيم و به چشم خويش او را مىبينيم .\r\nحضرت عليه السلام فرمود كه : اى همام ! آنكه مؤمن است در حقيقت ، صاحب زيركى و عقل و نظافت است . شاديش در رويش نمايان ، و اندوهش در دلش پنهان . سينه‌اش از هر چيزى وسيع‌تر ، و نفسش از هر چيزى وضيع‌تر . منع مىكند از هر چه نيست و نابود باشد ، و ترغيب مىنمايد بر هر چه نيكو و محمود باشد . كينه ندارد و بدخواهى نمىكند و برنمىجهد و دشنام نمىدهد ، و عيب و زشتى مردمان نجويد ، و سخن بدى در حقّ ايشان نگويد . رفعت و بزرگى را ناخوش دارد ، و سُمعه و آوازه را خوش ندارد . اندوه گذشته و آينده‌اش دراز و دور ، و خاموشى و سكوتش در غايت كثرت و وفور . صاحبْ وقارى است ذاكر ، و شكيبايى ورزنده و شاكر . به فكر خويش اندوهناك ، و به فقر خويش فرحناك است . در طبع و منشش آسانى و سهولت است ، و در طبيعت و آفرينشش نرمى ، نه خشونت . وفايش استوار و محكم ، و اذيّت و آزارش به مردم كم . بر كسى دروغ نمىبندد ، و پردهء حرمت كسى را پاره نمىكند .\r\nاگر بخندد ، دهان از هم ندرد ، و اگر خشم گيرد ، سبكى و بىعقلى نكند . خنديدنش تبسّم و پرسيدنش تعلّم ، و بازگشتش در پرسيدن ، مقصود از آن تفهّم و فهميدن است . علم و حلمش فراوان و بزرگوار ، و رحمت و رقّت قلبش بسيار و بىشمار . بخل نمىورزد و در كارها نمىشتابد . دلتنگ نمىشود و به افراط شادى نمىكند . ميل [ به ناحق 
  ] نمىكند در حكم خويش ، و ستم نمىنمايد در علم خويش . نفس ناطقه‌اش از سنگ هموارِ سخت ، سخت‌تر ، و كوشش و سعىاش در عبادت از عسل شيرين‌تر . نه حريصى است كه پيوسته در تب و تاب باشد ، و نه بىصبرى است كه هميشهء اوقات بىتاب باشد . درشتى نمىكند و لاف نمىزند و از خود چيزى نمىنمايد كه چنان نباشد ، و فرو نرود به دقّت در آن‌چه محتاج به آن نباشد .\r\n\r\n","description":"","footnote":"","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\nمنازعه و خصومتش زيبا . مراجعه و بازگشتش خوب و رعنا . از عدل و راستى نگذرد اگر غضب كند ، و از رفق و نرمى دست برندارد اگر طلب كند . بىباكانه خود را در چيزى نيفكند ، و رسوايى و تجبّر و گردنكشى نكند . محبّتش خالى از گرد و غبار ، و عهد و پيمانش محكم و استوار . به عقدى كه بست وفا مىنمايد ، و به ناخنِ بىوفايى گره آن را نمىگشايد .\r\nمهربانى است بخشنده ، و بردبارى است فرومايهء بىنام و نشان . سخن بىمصرف و زياد از او نايد ؛ چه هرگز چيزى نگويد ، مگر آن‌چه به كار او آيد . از خداى عز و جل خشنود و در مقام رضامندى ، و با هوا و هوس خويش در محلّ خلاف و نارضامندى است . بر آنكه از او پست‌تر باشد درشتى نكند . در آن‌چه به كارش نيايد فرو نرود . دين اسلام را يارىكننده ، و بدى را از مؤمنان نگاه دارنده ، مسلمانان را كهفى است كه به او پناه برند ، و در جميع حوادثات و بليّات در پناه او روند . ستايش مردمان گوش او را ندرد ، و طمع از ايشان به دلش گزندى نرساند و مجروح نكند . بازى و بازى كردن ، حكمش را نگرداند ، و جاهلِ نادان بر علمش اطّلاع به هم نرساند . بسيار گويد در آن‌چه بايد ، و بسيار كند در آن‌چه شايد . دانا است و آگاه .\r\nهوشيار در گاه و بىگاه . سخنش ناسزا نباشد ، و عقلش سبك نباشد . پيوسته پيوند مىدهد بىآنكه درشتى كند . و هميشه بخشش مىكند بىآنكه از حد درگذرد . فريفته نمىشود و بىوفايى نمىكند . و از پى اثرى نمىرود و بر بشرى ستم نمىكند . به آفريدگان خدا مهربان ، و در زمين كار كن و شتابان است . ضعيفِ ناتوان را يارى مىدهد ، و ستمديدهء بيچاره را فريادرسى مىكند . پردهء كسى را نمىدرد ، و رازى را بروز نمىدهد . بسيار زحمت مىكشد .\r\nهيچ شكايت نمىكند .\r\nاگر خير و خوبى بيند ، آن را ياد نمايد ، و اگر به چشم خويش بدى را ببيند ، آن را بپوشاند .\r\nزشتى و عيب را بسى مىپوشد ، و در حفظ الغيب هر كسى مىكوشد . و از سُرسُر درآمدن [ لغزش و سُرخوردن 
  ] مردمان مىگذرد ، و لغزش و خطا را مىآمرزد و درمىگذرد . بر هيچ خيرخواهى اطّلاع به هم نرساند كه آن را وا گذارد ، و پاره‌اى از جور و ستم را ترك نكند تا آن را به اصلاح آورد . امينى است معتمد و محلّ اعتبار ، و مهربانى است محكم و استوار .\r\nپرهيزگار پاكيزه ، و پاكى است پسنديده . عذر و بهانه را از هر بنده پذيرد ، و به نيكى ياد كند و بر كسى خُرده نگيرد . و به مردمان گمان نيك برد ، و نفس خويش را بر عيب متّهم كند . در راه خدا دوستى مىكند با دانشمندى و علم ، و در راه خدا آشتى مىبرد با هوشيارى و عزم . شادى يا اندوه ، او را از جا به در نبرد ، و خرّمى و نشاط ، او را سبك و بىوقار نكند . دانا\r\n\r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\nرا به ياد آورد و پند دهد ، و نادان را بياموزد و تعليم دهد . هيچ سختى به جهت او انتظار نكشند « 1 » ، و هيچ بدى و گزندى براى او نترسند . هر سعىاى در نزد [ و ديدهء 
  ] او از سعىاش خالص‌تر ، و هر نفسى در نزد او از نفسش صالح‌تر است . دانا است به عيب خويش ، و مشغول است به اندوه خويش . به غير حضرت پروردگار خويش غير واثق ، و تنهايى است يگانه و غمگين [ يا مجرّد از علايق 
  ] « 2 » . دوستى مىكند در راه خدا ، و جهاد مىكند در راه خدا ، تا آنكه خشنودى آن جناب را پيروى كند ، و از براى خود به [ دست 
  ] خود از كسى انتقام نكشد .\r\nو در خشم پروردگار خويش مودّت ندارد ، ( چه در جايى كه رضاى او نباشد اصلًا محبّت ندارد ) . با اهل فقر و درويشى همنشين ، و با صاحبان صدق و راستى دوستىگزين است . با خداوندان حقّ ، مُوازِر [ / پشتيبان 
  ] و يكديگر را ياور و ناصرند . غريب دور از وطن را ياور ، و يتيم بىپدر را پدر است . شوهرى است از براى بيوه‌زنان ، و به صاحبان درويشى به غايت مهربان . و مردم از براى دفع هر ناخوشى به او اميد دارند ، و از براى دفع هر سختى و شدّتى به او اميد دارند . گشاده‌روئى است خوش‌طبع و شادمان ، نه ترش‌رو است و نه جوياى خبر مردمان . سختى « 3 » است كه خشم خورنده است ، و مع‌ذلك نرم نرم خنده‌زننده .\r\nفكرش در غايت دقّت ، و پرهيزش در نهايت عظمت . هرگز خسَّت و بخل نكند ، و اگر بر او بخل شود صبر كند . عاقل بود و به اين سبب حيا ورزيد ، و قناعت نمود و صاحب نوا گرديد . شرمش بر خواهشش بلند شود ، و دوستيش بر حسدش غالب گردد ، و عفوى كه دارد بر كينه‌اش برترى جويد ، نه آنكه با كسى طريق انتقام و تلافى پويد . گويا نمىشود به غير صواب ، و نمىپوشد ، مگر ميانه باب « 4 » . رفتنش فروتنى ( و خداوند خشوع ) است ، و براى پروردگارش به طاعتش در خضوع ، خشنود است از او در همهء حالاتى كه دارد ؛ يعنى خواه او را مقضىّ المراد « 5 » و خواه ناكام بدارد . نيّتش خالص و محض طاعت و تقرّب به حضرت حَبيب ، و اعمالى كه از او سر مىزند در آن نه غشّ است و نه فريب . نظرش در هر چيزى پند و عبرت ، و خاموشىاش انديشه و سخنش حكمت . با هر كسى در مقام خيرخواهى و نصيحت است ، و صاحب بذل و بخشش با برادرى و اخوّت . در نهان و آشكار خيرخواهى كند ، و از برادر دينى خويش دورى نكند . در حقّ او گفتارى نگويد كه غيبت\r\n\r\n\r\n","description":"","footnote":"\r\n( 1 ) . يعنى : آزارى از او نبينند .\r\n( 2 ) . بنا به اختلاف نسخه‌هاى كافى .\r\n( 3 ) . يعنى : انسان محكم و استوارى است .\r\n( 4 ) . يعنى : ميانه‌روى و لباس معمولى .\r\n( 5 ) . يعنى : حاجت روا .\r\n","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n\r\nباشد ، و با او كردارى نكند كه مكر و حيلت باشد . خشم نگيرد بر آن‌چه از او فوت گرديده ، و اندوهناك نشود بر آن‌چه به او رسيده . و آن‌چه را كه اميد داشتن آن روا نباشد ، اميد ندارد ، و در سختى سستى نكند و در سستى به سر درنرود و شكر گذارد . علم را به بردبارى آميزد ، و عقل را به شكيبايى درآويزد .\r\nاو را بينى كه كاهلى از او دور است ، و هميشه خرّم و شادان و مسرور . آرزويش نزديك و لغزشش قليل ، و مرگ خويش را متوقّع و منتظر رحيل است . دلش فروافتاده و ترسنده ، و پروردگار خويش را يادكننده . نفسش قناعت نموده و جهل را از خود ربوده . امرش سهل و آسان ، و اندوهناك است به جهت گناهان . شهوت و خواهشش مرده ، و خشم خويش را فرو خورده . خلقش پاك و بىغش و روشن و لطيف ، و همسايه‌اش از او ايمن و تكبّرش ضعيف . قانع است به آن‌چه خدا از برايش مقدّر فرموده ، و صبرش محكم يا آن را مبيّن و آشكار نموده « 1 » . امر و كارش استوار ، و ذكر و يادش بسيار . با مردم آميزد تا عالم شود ، و خاموش نشيند كه سالم شود . و سؤال مىنمايد از براى فهميدن ، و تجارت مىكند از براى سود ديدن . سكوت نمىكند [ و گوش نمىسپارد 
  ] براى خير كه به آن فخر و ناز كند ، و سخن نمىگويد كه به آن بر غير خويش گردن دراز كند . نفسش از او در رنج و مشقّت ، و مردم از او در خوشى و استراحت‌اند . به جهت آخرتش بر نفس خويش زحمت نهاده ، و همهء مردمان را از خود آسايش و راحت داده . اگر بر او ستم شود شكيبايى ورزد و صبر كند ، تا آنكه خدا كسى باشد كه از برايش انتقام كشد . دوريش از آنكه از او دورى گزيده دشمنى و نزاهت ، و نزديكيش با آنكه به او نزديك شده نرمى و رحمت است . و چنان نيست كه دورىاش تكبّر و بزرگى كردن باشد ، و نزديكيش خدعه و مكر و به زبان فريب دادن باشد ؛ بلكه اقتدا مىكند به كسانى كه پيش از او بوده‌اند از خوبان ، و او پيشواى آنانى است كه بعد از او خواهند بود از نيكان » .\r\nراوى مىگويد كه : چون همام اين كلام معجز نظام را از امام عليه السلام شنيد ، فرياد بركشيد و آواز سختى داد و بعد از صيحه زدن بىهوش افتاد . پس اميرالمؤمنين عليه السلام فرمود : « به خدا سوگند مىخورم كه هر آينه بر همام از اين حالت مىترسيدم » . و فرمود كه : « موعظه‌هاى بليغه و پندهاى به دل رسيده ، به اهل خود كه قابليّت دارد همچنين مىكند كه او را\r\n\r\n\r\n","description":"","footnote":"\r\n( 1 ) . مترجم احتمال داده كه در متن عربى به جاى « متينا » ، « مبينا » باشد . و از اين رو هر دو احتمال را ترجم كرده است .\r\n","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n\r\nبىهوش مىسازد و بر زمين مىزند » پس گوينده‌اى به آن حضرت عرض نمود كه :\r\nيا اميرالمؤمنين ! حال تو چيست و چه بود ؟ ( يعنى تو را چه مىشود كه در تو عمل نمىكند ؟ ) حضرت فرمود : « به درستى كه هر كس را وقتى است كه از او درنگذرد ، و هر يك را سببى است كه از او تجاوز نكند . و چون امْر بر اين منوال است ، پس آهسته باش و باز مگرد به سوى اين نوع سخنان دلخراش ، و غير از اين نيست كه شيطان پليد اين سخن را بر زبانت دميد » .\r\n2281 / 2 . على بن ابراهيم ، از پدرش ، از ابن‌محبوب ، از جميل بن صالح ، از عبداللَّه بن غالب ، از امام جعفر صادق عليه السلام روايت كرده است كه فرمود : « سزاوار است مؤمن را كه در او هشت خصلت باشد . . . » تا آخر آن‌چه در باب بعد از باب نسبت اسلام گذشت .\r\n2282 / 3 . ابوعلى اشعرى ، از محمد بن عبدالجبّار ، از ابن‌فضّال ، از منصور بن يونس ، از ابوحمزه ، از حضرت على بن الحسين عليهما السلام روايت كرده است كه فرمود : « مؤمن خاموش مىشود كه سلامت يابد ، و سخن مىگويد كه غنيمت بيند . امانَت خود را به دوستان حقيقى خويش خبر ندهد ، و شهادت خود را از دشمنان خويش كتمان نكند و نپوشد . و به جهت ريا چيزى را از خوبى به جا نياورد ، و از روى حيا آن را ترك نكند و وا نگذارد . اگر او را به پاكى ياد كنند و ثنا گويند بترسد از آن‌چه مىگويند ، و از خدا طلب آمرزش كند براى آن‌چه نمىدانند . و گفتار آنكه او را نشناخته او را گول نزند . و از احصا و ضبط آن‌چه آن را به عمل آورده مىترسد » .\r\n2283 / 4 . چند نفر از اصحاب ما روايت كرده‌اند ، از احمد بن محمد بن خالد ، از بعضى از آنان كه او را روايت كرده‌اند و آن را مرفوع ساخته به سوى امام جعفر صادق عليه السلام كه فرمود :\r\n« مؤمن را قوّت و توانايى است در دين . و هوشيارى و آگاهى است با نرمى . و ايمان است با يقين . و حرص است در دانشمندى و خرّمى . و نشاط است در هدايت . و نيكى است در استقامت . و علم است در بردبارى . و زيركى است در مدارايى . و سخاوت است در حقّ . و راستى و ميانه‌روى است در بىنيازى . و نيك‌حالى است در حاجتمندى . و عفو و گذشت است در حال قدرت . و طاعت خدا است در نصيحت . و باز ايستادن است در شهوت . و پارسايى است در رغبت . و حرص است در جهاد . و نماز است در حال شغل . و صبر و\r\n\r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\nشكيبايى است در شدّت . و در امورى كه موجب اضطراب و بىآرامى است آرميده است . و در ناخوشىها صابر . و در وسعت و فراخى شاكر است . و غيبت نمىكند و تكبّر ندارد و رحِم را قطع نمىنمايد ، و چنان نيست كه سست يا بدخو يا درشت باشد . و چشمش بر او پيشى نگيرد ، و شكمش او را رسوا نكند ، و فرجش بر او غالب نشود ، و بر مردمان حسد نبرد . او را سرزنش مىكنند و او سرزنش نمىكند . و اسراف نمىكند . و مظلوم را يارى مىدهد . و بر گدا و بيچاره رحم مىكند . نفسش از او در رنج و زحمت و مردم از او در راحتند . در عزّت دنيا رغبت نمىكند و از ذلّت آن بىتابى نمىكند . مردمان را قصدى است كه رو به آن آورده‌اند و او را قصدى است كه او را مشغول ساخته . در حكمش شكستى و در رأيش وهن و سستى و در دينش تلفى ديده نمىشود . راه راست مىنمايد هر كه را با او مشورت كند . و يارى مىكند هر كه او را يارى كند . و از فحش و سخن زشت و جهالت ترسد » .\r\n2284 / 5 . از او ، از بعضى از اصحاب ما روايت است كه آن را مرفوع ساخته ، از امام محمد باقر يا امام جعفر صادق عليهما السلام كه فرمود : « اميرالمؤمنين به مجلسى گذشت كه جماعتى از قريش در آن حاضر بودند . و گروهى را ديد كه جامه‌هاى سفيد پوشيده ، رنگ‌هاى صاف و روشن دارند و بسيار مىخندند ، و به سوى هر كه به ايشان مىگذرد ، به انگشتان خويش اشاره مىكنند . بعد از آن به مجلسى گذشت كه گروهى از اوس و خزرج در آن بودند ؛ پس ديد كه گروهى چندند كه بدن‌هاى ايشان كهنه و گردن‌هاى ايشان باريك و رنگ‌هاى ايشان زرد شده و در سخن گفتن فروتنى مىكنند ؛ پس على عليه السلام از اين امر تعجّب كرد و به رسول خدا صلى الله عليه و آله داخل شد و عرض كرد كه : پدر و مادرم فداى تو باد ! من به مجلسى از آن فلان گذشتم و قصّهء ايشان را شرح كرد . و به مجلسى از اوس و خزرج گذشتم و حال ايشان را وصف نمود . بعد از آن عرض كرد كه : همه مؤمن‌اند ؛ پس مرا خبر ده يا رسول اللَّه به صفت مؤمن .\r\nرسول خدا صلى الله عليه و آله زمانى سر به زير انداخت ، بعد از آن سر خود را بلند كرد و فرمود كه :\r\nبيست خصلت در مؤمن است كه اگر آن خصلت‌ها در او نباشد ، ايمانش كامل نيست . يا على ! به درستى كه از جملهء اخلاق و صفات مؤمنان آن است كه به نماز جماعت حاضر مىشوند ، و به سوى دادن زكات مىشتابند ، و گدا را طعام مىدهند ، و دست بر سر يتيمان مىكشند ، و جامه‌هاى كهنهء خويش را پاك و پاكيزه مىگردانند ، و لنگ‌ها بر ميان مىبندند ؛ يعنى در عبادت دامن بر ميان مىزنند و مردانه عبادت مىكنند . آنان كه اگر خبر دهند دروغ نگويند ، و اگر\r\n\r\n","description":"","footnote":"","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n\r\nوعده دهند خلف آن نكنند ، و اگر كسى ايشان را امين دارد خيانت ننمايند ، و اگر سخن كنند راست گويند . در شب راهب و مشغول عبادت‌اند و در روز شيران بيشهء شجاعت . در روز روزه‌اند و در شب به عبادت ايستاده‌اند . هيچ همسايه‌اى را نرنجانند و همسايه‌اى به سبب ايشان بر رنجش نيايد . آنان كه رفتن ايشان بر روى زمين به هموارى يا عين خوارى است ، و گام‌هاى ايشان به سوى خانه‌هاى بيوه‌زنان جارى ، و مىروند در پس جنازهء مردگان . خدا قرار دهد ما و شما را از پرهيزگاران » .\r\n2285 / 6 . على بن ابراهيم ، از پدرش ، از ابن‌ابىعمير ، از قاسم بن عروه ، از ابوالعبّاس روايت كرده است كه گفت : امام جعفر صادق عليه السلام فرمود كه : « هر كه نيكى او را شاد كند و بدى او را برنجاند و ناخوش دارد ، مؤمن است » .\r\n2286 / 7 . محمد بن يحيى ، از احمد بن محمد بن عيسى ، از محمد بن حسن بن علّان ، از ابواسحاق خراسانى ، از عمرو بن جميع عبدى ، از امام جعفر صادق عليه السلام روايت كرده است كه فرمود : « شيعيان ما آنانند كه رنگ‌هاى ايشان شكسته و گونه‌هاى روى ايشان گشته ، و كسانى كه پژمرده و كاهيده و لاغر و نزار گرديده‌اند . آنان كه چون ظلمت شب ايشان را فرو گيرد و بپوشاند ، با حزن و اندوه رو به او آورند » .\r\n2287 / 8 . على بن ابراهيم ، از پدرش ، از حمّاد بن عيسى ، از ابراهيم بن عمر يمانى ، از مردى ، از امام جعفر صادق عليه السلام روايت كرده است كه فرمود : « شيعيان ما اهل هدايت‌اند و اهل تقوى و اهل خير و اهل ايمان و اهل فتح و فيروزى » .\r\n2288 / 9 . محمد بن يحيى ، از احمد بن محمد بن عيسى ، از محمد بن اسماعيل ، از منصور بزرج ، از مفضّل روايت كرده است كه گفت : امام جعفر صادق عليه السلام فرمود كه :\r\n« بپرهيزيد از مردمان دون و زبون ؛ زيرا كه شيعهء على كسى است كه شكم و فرج خويش را نگاه دارد و در باب اينها عفّت ورزد ، و جهادش سخت باشد ، و براى آفريدگار خويش عمل كند ، و ثواب او را اميد دارد ، و از عقابش بترسد ؛ پس هرگاه اين گروه موصوف به اين صفات را ديدى ، بدان كه ايشان شيعيان جعفرند » .\r\n2289 / 10 . چند نفر از اصحاب ما روايت كرده‌اند ، از سهل بن زياد ، از ابن‌محبوب ، از على بن رئاب ، از ابن‌ابىيعفور ، از امام جعفر صادق عليه السلام كه فرمود : « به درستى كه شيعيان\r\n\r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\nعلى عليه السلام باريك‌ميانان بودند كه شكم‌هاى ايشان از گرسنگى به پشت چسبيده ، و لب‌هاى ايشان از تشنگى خشكيده بود ، و اهل رأفت و مهربانى و علم و بردبارى بودند ، و معروف و مشهور بودند به رهبانيّت ؛ پس اعانت كنيد بر آن‌چه برآنيد به پارسايى و كوشش در عبادت » .\r\n2290 / 11 . على بن ابراهيم ، از محمد بن عيسى ، از يونس ، از صفوان جمّال روايت كرده است كه گفت : امام جعفر صادق عليه السلام فرمود : « جز اين نيست كه مؤمن كسى است كه چون خشم گيرد ، خشمش او را از حق بيرون نبرد . و چون خشنود گردد ، خشنوديش او را در امر باطل درنياورد . و چون قادر شود ، بيشتر از آن‌چه او را مىرسد فرا نگيرد » .\r\n2291 / 12 . محمد بن يحيى ، از احمد بن محمد بن عيسى ، از على بن نعمان ، از ابن‌مسكان ، از سليمان بن خالد ، از امام محمد باقر عليه السلام روايت كرده است كه حضرت باقر عليه السلام فرمود كه :\r\n« اى سليمان ! آيا مىدانى كه مسلمان كيست ؟ » عرض كردم كه : فداى تو گردم ! تو بهتر مىدانى .\r\nفرمود كه : « مسلمان كسى است كه مسلمانان از زبان و دست او سالم باشند » . بعد از آن فرمود كه : « آيا مىدانى مؤمن كيست ؟ » سليمان مىگويد كه : عرض كردم : تو بهتر مىدانى . فرمود كه : « مؤمن كسى است كه مسلمانان او را بر مال‌ها و جان‌هاى خويش امين دارند . و بر مسلمان حرام است كه بر مسلمانى ستم كند ، يا او را وا گذارد ، يا او را دفع كند به دفعى كه او را برنجاند » .\r\n2292 / 13 . محمد بن يحيى ، از احمد بن محمد ، از حسن بن محبوب ، از ابوايّوب ، از ابوعبيده ، از امام محمد باقر عليه السلام روايت كرده است كه فرمود : « جز اين نيست كه مؤمن كسى است كه چون خشنود گردد ، خشنوديش او را در گناه و امر باطلى درنياورد . و چون به خشم آيد ، خشمش او را از گفتار حق بيرون نبرد . و كسى است كه چون قدرت به هم رساند ، قدرتش او را بيرون نبرد به سوى اينكه از حد درگذرد و برود به سوى آن‌چه او را سزاوار نباشد » .\r\n2293 / 14 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از ابوالبخترى كه آن را مرفوع ساخته و گفته است كه : شنيدم از آن حضرت كه مىفرمود :\r\n« مؤمنان آسان و نرم ؛ يعنى ملايم‌طبعان نرم‌خويانند . مانند شترِ الْفَت‌ْگيرنده و رام كه اگر سر آن\r\n\r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\nرا بكشند ، كشيده شود و سر باز نزند ، و اگر او را بر بالاى سنگى بخوابانند ، فرو خوابد » . « 1 »\r\n2294 / 15 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « سه چيز است كه از علامات مؤمن است . علم به خدا ، و آنكه خدا او را دوست مىدارد ، و كسى كه خدا او را ناخوش و دشمن مىدارد » .\r\n2295 / 16 . و به همين اسناد روايت كرده و گفته است كه : « رسول خدا صلى الله عليه و آله فرمود كه : مؤمن چون درختى است ، يا داستانش چون داستان درختى است كه برگ آن فرو نريزد نه در زمستان و نه در تابستان . صحابه عرض كردند كه : يا رسول اللَّه ! آن‌چه درخت است ؟ فرمود :\r\nدرخت خرما » .\r\n2296 / 17 . چند نفر از اصحاب ما روايت كرده‌اند ، از سهل بن زياد ، از محمد بن اورمه ، از ابوابراهيم اعجمى ، از بعضى از اصحاب ما ، از امام جعفر صادق عليه السلام كه فرمود : « مؤمن ، بردبارى است كه نادانى نمىكند ، و اگر بر او نادانى شود ، حلم مىورزد و ستم نمىكند ، و اگر بر او ستم شود ، مىآمرزد و بخل نمىكند ، و اگر بر او بخل شود ، صبر مىكند » .\r\n2297 / 18 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از منذر بن جيفر ، از آدم - يعنى ابوالحسن لؤلؤى - ، از امام جعفر صادق عليه السلام كه فرمود : « مؤمن كسى است كه كسبش خوش و طبيعتش نيكو و نهايتش درست باشد ، و زيادتى مال خود را انفاق كند ، و زيادتى سخن خويش را نگاه دارد و حرف بىمصرف نگويد ، و شرّ خود را از مردم كفايت كند ، و مردمان را از نفس خويش انصاف دهد » .\r\n\r\n\r\n","description":"","footnote":"\r\n( 1 ) . و اين ترجمه بنابر آن است كه در نسخ كافى كه به نظر رسيد موجود است ، و آن ، اين است كه « كَالْجَمَلِ الْالِفِ » - به فتح همزه و لام مكسور - . و اهل لغت كه متوجّه شرح اين حديث شده‌اند ، به جاى الْفِ ، انِفِ با نون ذكر كرده‌اند و آن شترى است كه تهىگاه حلقهء چوبين كه در بينى آن كنند بينى او را بريده باشد و از درد آن بنالد . و بعضى گفته‌اند كه : به معنى رام است . و اوّل مشتقّ است از انْف - به فتح همزه و سكون نون - ، و آن به معنى ناليدن است از درد بينى . و دويم مشتّق است از انَفْ - به فتح اوّل - . و دويم كه به معنى ننگ و عار داشتن است و وجه آن اين است كه گويا شتر رام از زجر و منع ننگ و عار دارد ، پس آن‌چه مىتواند مىرود و كشنده و جلودار خود را انقياد و فرمانبردارى مىكند تا او را زجر و منع نكند . و حاصل اين معنى و روايت كافى يكى است ، و هر چند كه در لفظ مختلف‌اند . و زمخشرى در فائق خويش گفته كه : ابوسعيد حزير اين لفظ را آنف - بر وزن فاعل - روايت كرده است ، و آن شترى است كه تهىگاه حلقهء چوبين كه در بينى آن كنند بينىاش را بريده باشد . و گفته كه : صحيح انِف - به فتح همزه و كسر نون - است بىمدّ همزه ، بر وزن فَعِل نه فاعل . ( مترجم )\r\n","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n\r\n2298 / 19 . ابوعلى اشعرى ، از محمد بن عبدالجبّار ، از حسن بن على ، از ابوكهمس ، از سليمان بن خالد ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود :\r\nآيا نمىخواهيد كه شما را خبر دهم كه مؤمن كيست ؟ مؤمن كسى است كه مؤمنان او را بر جان‌ها و مال‌هاى خويش امين دارند . آيا نمىخواهيد كه شما را خبر دهم كه مسلمان كيست ؟\r\nمسلمان كسى است كه مسلمانان از زبان و دستش سالم باشند . و مهاجر كسى است كه از گناهان هجرت و دورى كرده و آن‌چه را كه خدا حرام گردانيده ترك نموده باشد . و بر مؤمن حرام است كه بر مؤمنى ستم كند ، يا او را وا گذارد و يارى نكند ، يا او را غيبت كند ، يا او را به شدّت دفع كند » .\r\n2299 / 20 . محمد بن يحيى ، از احمد بن محمد بن عيسى ، از محمد بن سنان ، از مفضّل بن عمر ، از ابوايّوب عطّار ، از جابر روايت كرده است كه گفت : امام محمد باقر عليه السلام فرمود : « جز اين نيست كه شيعيان على عليه السلام بردبارانى هستند دانايان ، كه لب‌هاى ايشان از تشنگى خشكيده ، و رهبانيّت و آثار عبادت در روىهاى ايشان شناخته مىشود » .\r\n2300 / 21 . چند نفر از اصحاب ما روايت كرده‌اند ، از احمد بن محمد بن خالد ، از حسن بن محبوب ، از عبداللَّه بن سنان ، از معروف بن خَرَّبوُذ ، از امام محمد باقر عليه السلام كه فرمود :\r\n« اميرالمؤمنين - صلوات اللَّه عليه - در عراق نماز صبح را با مردم به جا آورد ، و چون از نماز فارغ شد ، ايشان را موعظه و نصيحت كرد و از ترس خدا خود گريست و ايشان را گريانيد .\r\nبعد از آن فرمود : بدانيد به خدا سوگند كه در زمان خليل خود ، رسول خدا صلى الله عليه و آله ، گروهى چند را ديدم ، و حال آنكه ايشان صبح و شام مىكردند ژوليده و غبارآلوده و شكم‌هاى ايشان به پشت چسبيده بود و در ميان چشم‌هاى ايشان پينه‌ها بود چون زانوهاى بز ، و شب را به روز مىآوردند از براى رضاى پروردگار خويش ، سجده‌كنندگان و ايستادگان . به اين طور در ميان پاىها و پيشانىهاى خود مراوحه مىكردند كه گاهى بر پا ايستاده بودند به عبادت و خواندن آن‌چه در نماز شب در حال قيام در كار است و پيشانى را راحت مىدارند ، و گاهى سجده مىكردند و پاىها را به آسايش مىانداختند « 1 » . و با پروردگار خويش مناجات مىكردند و از آن جنابِ مالك رقاب سؤال مىكردند كه گردن‌هاى ايشان را از بند بندگى آتش آزاد كند\r\n\r\n\r\n","description":"","footnote":"\r\n( 1 ) . و اصل مراوحه گاهى اين كار كردن است و گاهى آن كار ، و به معناى گاهى بدين پاى ايستادن و گاهى بدان پاىايستادن نيز مىباشد . ( مترجم )\r\n","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\nو ايشان را از آن نجات دهد . و به خدا سوگند كه با اين حال ، ايشان را ديدم كه ترسان بودند و نهايت ترس داشتند » .\r\n2301 / 22 . از او ، از سندى بن محمد ، از محمد بن صلت ، از ابوحمزه ، از حضرت على بن الحسين عليهما السلام روايت است كه فرمود : « اميرالمؤمنين - صلوات اللَّه عليه - نماز صبح را به جا آورد و پيوسته در جاى خويش نشسته بود تا آنكه آفتاب به قدر يك نيزه بلند شد . بعد از آن روى خود را به مردم آورد و فرمود : به خدا سوگند كه گروهى چند را دريافتم كه شب را به روز مىآوردند از براى رضاى پروردگار خويش ؛ سجده‌كنندگان و ايستادگان كه در ميان پيشانىها و زانوهاى خويش ، مخالفت و جانشينى قرار مىدادند ، و گويا كه بانگ و خروش آتش دوزخ ، در گوش‌هاى ايشان بود . و چون خدا در نزد ايشان ياد مىشد ، مىلرزيدند و به جنبش مىآمدند ، چنان كه درخت ، از باد به جنبش آيد . و گويا كه اين گروه ، شب را به روز آورده‌اند كه غافل و بىخبرند » . و حضرت على بن الحسين عليه السلام فرمود كه : « پس آن حضرت برخاست و بعد از آن كسى آن حضرت را خندان نديد ، تا روح مطهّرش مقبوض گرديد - صلوات اللَّه عليه - » .\r\n2302 / 23 . على بن ابراهيم ، از صالح بن سندى ، از جعفر بن بشير ، از مفضّل بن عمر روايت كرده است كه گفت : امام جعفر صادق عليه السلام فرمود كه : « چون خواهى كه اصحاب مرا بشناسى ، بنگر به كسى كه پارسايى او سخت باشد ، و از آفريدگار خويش بترسد ، و ثواب او را اميد داشته باشد ؛ پس چون اين گروه را ديدى ، بدان كه ايشان اصحاب منند » .\r\n2303 / 24 . چند نفر از اصحاب ما روايت كرده‌اند ، از احمد بن محمد بن خالد ، از محمد بن حسن بن شمّون ، از عبداللَّه بن عمرو بن اشعث ، از عبداللَّه بن حمّاد انصارى ، از عمرو بن ابىالمقدام ، از پدرش ، از امام محمد باقر عليه السلام كه فرمود : « اميرالمؤمنين - صلوات اللَّه عليه - فرمود كه : شيعيان ما آنانند كه با يكديگر بذل و بخشش مىكنند در دوستى ما ، و يكديگر را دوست مىدارند در راه محبّت ما ، و به زيارت يكديگر مىروند در باب زنده گردانيدن امر ما .\r\nآنان كه اگر غضب كنند ، ستم نكنند ، و اگر راضى شوند ، از حد در نگذرند . عين بركت‌اند بر كسى كه با او همسايگى كنند ، و در مقام آشتى با هر كه آميزش كنند » .\r\n2304 / 25 . از او ، از محمد بن على ، از محمد بن سنان ، از عيسى نهريرى ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود كه : هر كه خدا را شناسد و او\r\n\r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\nرا تعظيم نمايد ، دهان خويش را از كلام ، و شكم خويش را از طعام منع كند ، و نفس خود را به روزه داشتن و به عبادت ايستادن ، صاف و خالص گرداند . صحابه عرض كردند كه :\r\nيا رسول اللَّه ! پدران و مادران ما فداى تو باد ! اين گروه ، دوستان خدايند ؟ فرمود : به درستى كه دوستان خدا خاموش شدند و خاموشى ايشان ، ذكر بود ، و نظر كردند و نظر ايشان ، پند و عبرت بود ، و سخن گفتند و سخن ايشان ، حكمت بود ، و راه رفتند و راه رفتن ايشان در ميان مردمان ، بركت بود . اگر اجل‌ها كه برايشان نوشته شده ، نمىبود ، روح‌هاى ايشان در تن‌هاى ايشان قرار و آرام نمىگرفت ، به جهت ترسيدن از عذاب و شوق داشتن به سوى ثواب » .\r\n2305 / 26 . از او ، از بعضى از اصحاب خويش كه از اهل عراق‌اند روايت است كه آن را مرفوع ساخته و گفته است كه : حضرت حسن بن على عليهما السلام مردم را خطبه كرد و فرمود كه :\r\n« اى گروه مردمان ! من شما را خبر مىدهم از حال برادرى كه داشتم و در چشم من از همهء مردمان بزرگ‌تر بود ، و سرّ آن‌چه او را در چشم من بزرگ گردانيده بود اين بود كه ، دنيا در چشمش كوچك بود ، و از سلطنت شكم خويش بيرون بود و شكم بر او تسلّطى نداشت ؛ پس آن‌چه را كه نمىيافت ، خواهش نمىنمود ، و چون مىيافت ، پُر نمىخورد ، و از سلطنت فرج خويش نيز خارج بود كه عقل و رأيش به جهت آن سبك نمىشد ، و از سلطنت جهالت نيز بيرون بود و دست خويش را نمىكشيد ، مگر بر كسى كه بر او اعتماد داشت به جهت منفعتى ، و چنان بود كه آرزوى چيزى نمىنمود و خشم نمىگرفت و ملول و غمگين نمىشد ، و در بيشتر روزگار خويش به غايت خاموش بود ، و چون سخن مىگفت ، بر همهء سخن گويندگان پيشى مىگرفت و غالب مىشد ، و در ستيزه داخل نمىشد و در دعوى مشاركت نمىكرد ، و حجّتى را نمىآورد تا [ آنگاه كه 
  ] حاكمى را ببيند ، و از برادران خود غافل نمىشد و خود را به چيزى تخصيص نمىداد كه ايشان با او شريك نباشند ، و ضعيف و ناتوان بود كه مردم او را ضعيف مىشمردند ، و چون پاى جِدّ و حقيقت در ميان مىآمد ، شيرى بود درنده ، و كسى را ملامت نمىكرد در آن‌چه عذر و بهانه در مثل آن وقوع به هم مىرسانيد ، تا آنكه عذر خواستن را ببيند ، و آن‌چه مىگفت ، مىكرد ، و چيزى چند مىكرد كه نمىگفت ، و چون دو امر بر او وارد مىشد كه لا محاله [ / ناگزير 
  ] بايست كه يكى را به عمل آورد ، و ديگرى را وا گذارد ، و نمىدانست كه كدام يك از آنها بهتر است ، نظر مىكرد به آن‌چه هوا و هوس نفس نزديك‌تر بود از آنها ، پس آن را مخالفت مىكرد ، و عادتش اين بود كه از دردى نمىناليد\r\n\r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\nو شكايت نمىنمود ، مگر در نزد آن كس كه اميد بِهْ شدن در نزد او داشت ، و با كسى مشورت نمىكرد ، مگر كسى كه اميد خيرخواهى در نزد او داشت ، و چنان بود كه ملول و غمگين نمىشد ، و خشم نمىگرفت ، و شكايت و گله نمىكرد ، و آرزوى چيزى نمىنمود ، و انتقام نمىكشيد ، و از دشمن غافل نبود ؛ پس بر شما باد كه مثل اين اخلاق نيك را داشته باشيد ، اگر همهء اينها را طاقت داشته باشيد ، و اگر همهء اينها را طاقت نداشته باشيد ، قرار گرفتن اندك ، بهتر است از آنكه بسيارى را وا گذاريد وَلا حَوْلَ وَلا قُوَّةَ الّا بِاللَّهِ » .\r\n2306 / 27 . على بن ابراهيم ، از محمد بن عيسى ، از يونس ، از مهزم و بعضى از اصحاب ما ، از محمد بن على ، از محمد بن اسحاق كاهلى و ابوعلى اشعرى ، از حسن بن على كوفى ، از عبّاس بن عامر ، از ربيع بن محمد هر دو روايت كرده‌اند ، از مهزم اسدى كه گفت : امام جعفر صادق عليه السلام فرمود كه : « اى مهزم ! شيعهء ما كسى است كه آوازش از گوشش در نگذرد ، ( كه صدا را پر بلند نكند ) ، و دشمنىاش از دست‌هايش « 1 » تجاوز نكند ، و مدح كسى نگويد كه دشمنى ما را آشكار مىكند ، و همنشينى نكند با آنكه ما را عيب مىكند ، و مخاصمه و گفتگو نكند با كسى كه ما را دشمن داشته باشد ، اگر مؤمنى را ملاقات نمايد ، او را گرامى دارد ، و اگر با جاهلى به هم رسد ، از او دورى كند » . عرض كردم كه : فداى تو گردم ! پس با اين گروه كه شيعگى را اظهار مىكنند ، چه كنم ؟ فرمود كه : « در ايشان تميز است كه از يكديگر جدا مىگردند ، و در ايشان تبديل است كه متغيّر مىشوند ، و در ايشان تمحيص است كه آزموده مىشوند ، و بر ايشان قحطى مىآيد كه ايشان را نيست و نابود مىكند « 2 » و طاعون و و با كه ايشان را مىكشد ، و اختلافى كه ايشان را پراكنده مىگرداند . و شيعهء ما كسى است كه موده [ / زوزه 
  ] نمىكشد ؛ مانند موده كشيدن سگ از سرما و غير آن ، و طمع ندارد ؛ مانند طمع داشتن كلاغ ، و از دشمن ما سؤال نمىكند و اگرچه از گرسنگى بميرد » . عرض كردم كه : فداى تو گردم ! اين گروه را در كجا جويم ؟ فرمود كه : « در اطراف و كنارهاى زمين . و اين گروهند كه عيش و زندگانى ايشان آسوده ، و ديار ايشان منتقل گرديده ( يعنى در عيش خويش آسوده و از خانه‌هاى خود بيرون رفته‌اند و به جاى ديگر سكنى گرفته‌اند ) . اگر حاضر باشند ، شناخته نشوند ، و اگر پنهان و غائب باشند ، جستجو نشوند ، و از مرگ جزع و بىتابى نمىكنند ، و در\r\n\r\n\r\n","description":"","footnote":"\r\n( 1 ) . در نسخه مؤلف به جاى « بدنه » به معناى پيكرش ، واژه « يديه » به معناى دستهايش بوده است .\r\n( 2 ) . و بنابر بعضى از نسخ كافى ، « تفتنهم » يعنى ايشان را امتحان مىنمايد .\r\n","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n\r\nقبرها به زيارت يكديگر مىروند ، و اگر صاحب حاجتى از ايشان به ايشان پناه برد ، بر او رحم كنند ، و هرگز دل‌هاى ايشان مختلف نشود و هر چند كه خانه‌ها ، ايشان را مختلف و پراكنده نموده باشد » . بعد از آن فرمود كه : « رسول خدا صلى الله عليه و آله فرمود : منم شهر ؛ يعنى شهر علم و على عليه السلام درِ آن شهر است . و دروغ مىگويد آنكه گمان مىكند كه داخل شهر مىشود ، نه از راه در ، و دروغ مىگويد آنكه گمان مىكند كه مرا دوست مىدارد ، و على عليه السلام را دشمن مىدارد » .\r\n2307 / 28 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از سماعة بن مهران ، از امام جعفر صادق عليه السلام كه گفت : آن حضرت فرمود كه : « هر كه با مردم معامله كند و بر ايشان ستم نكند ، و ايشان را خبر دهد و به ايشان دروغ نگويد ، و به ايشان وعده كند و با ايشان خلف وعده ننمايد ، از آنها خواهد بود كه غيبت ايشان حرام است ، و مروّت و جوانمردى ايشان تمام ، و عدالت ايشان ظاهر ، و برادرى با ايشان واجب و لازم است » .\r\n2308 / 29 . از او ، از ابن‌فضّال ، از عاصم بن حميد ، از ابوحمزهء ثمالى ، از عبداللَّه بن حسن ، از مادرش فاطمه ، دختر حضرت حسين بن على عليهما السلام ، روايت است كه گفت : رسول خدا صلى الله عليه و آله فرمود كه : « سه خصلت است كه هر كه آن خصلت‌ها در او باشد ، همه خصلت‌هاى ايمان را كامل و تمام گردانيده : يكى آنكه چون خشنود شود ، خشنوديش او را در چيزى كه باطل باشد داخل نكند ، و ديگر آنكه چون خشم كند ، خشمش او را از حق بيرون نبرد ، و سيم ، چون قدرت به هم رساند ، آن‌چه را كه از برايش روا نيست فرا نگيرد » .\r\n2309 / 30 . از او ، از پدرش ، از عبداللَّه بن قاسم ، از ابوبصير ، از امام جعفر صادق عليه السلام روايت است كه فرمود : « اميرالمؤمنين عليه السلام فرمود كه : اهل دين را علامتى چند است كه به آنها شناخته مىشوند ، و آن علامات ، راستى در خبر است ، و اداى امانت ، و وفاى به عهد ، و پيمان و صلهء خويشان ، و رحمت بر ضعيفان ، و قلت مراقبهء زنان كه پُر پاپىِ [ / مواظب 
  ] ايشان نشود ، [ يا فرمود كه : قلّت موافقت با زنان كه پر براى ايشان عمل نكند ، 
  ] و بخشيدن آن‌چه نيكو باشد ، و خوش‌خلقى و وسعت خُلق ( يعنى حوصله ) ، و پيروى كردن علم و آن‌چه موجب تقرّب و نزديك گردانيدن باشد به سوى خداى عز و جل ، نزديك گردانيدنى به غايت ، و طوبى براى ايشان است ، و نيكويى بازگشت . و طوبى ، درختى است در بهشت كه اصل آن در خانهء محمد صلى الله عليه و آله است ، و هيچ مؤمنى نيست ، مگر آنكه در خانه‌اش شاخى از آن درخت خواهد بود ، و\r\n\r\n","description":"","footnote":"","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n\r\nبر دلش خواهش چيزى خطور نكند ، مگر آنكه آن درخت ، آن را به نزدش آورد ، و اگر سوارِ صاحب كوششى صد سال در سايهء آن برود ، از سايهء آن بيرون نرود ، و اگر كلاغى از زير آن پرواز كند ، به اعلاى آن نرسد ، تا آنكه از شدّت پيرى فرو افتد ؛ پس البتّه در اين رغبت كنيد ، به درستى كه مؤمن در كار نفس خود مشغول ، ( يا مؤمن كسى است كه نفسش به كارى مشغول است ) ، و مردم از او در راحت و آسايش ، و چون شب درآيد و تاريكى آن او را فرو گيرد ، روى خود را چون فرش بگستراند و از براى خداى عز و جل به مكارم [ / اعضاى گرامى 
  ] بدن خويش سجده كند ، و با كسى كه او را آفريده ، مناجات نمايد ، در باب رهانيدن گردنش از بند عذاب . آگاه باشيد ! كه اين چنين بايد بود ، پس همچنين باشيد » .\r\n2310 / 31 . از او ، از اسماعيل بن مهران ، از سيف بن عميره ، از سليمان بن عمرو نخعى روايت است كه گفت : و نيز حديث كرد مرا حسين بن سيف ، از برادرش على ، از سليمان ، از آنكه او را ذكر كرده ، از امام محمد باقر عليه السلام كه فرمود : « پيغمبر صلى الله عليه و آله سؤال شد از خوبان از بندگان . فرمود كه : آنانند كه چون نيكى به جا آورند ، شاد شوند ، و چون بدى كنند ، آمرزش طلبند ، و چون عطا شوند ، شكر گذارند ، و چون مبتلا گردند ، شكيبايى ورزند ، و چون خشم گيرند ، بيامرزند » .\r\n2311 / 32 . و به اسناد خويش روايت كرده است ، از امام محمد باقر عليه السلام كه فرمود :\r\n« پيغمبر صلى الله عليه و آله فرمود : به درستى كه برگزيدگان شما اولوا النّهى و صاحبان عقل‌هايند . به آن حضرت عرض شد كه : يا رسول اللَّه ! اولوا النّهى كيانند ؟ فرمود كه : ايشان صاحبان خلق‌هاى نيك ، و عقل‌هاى گرانمايه ، و پيوند به خويشان ، و نيكوكاران با پدران و مادرانند ، و آنانند كه فقيران و همسايگان و يتيمان را بازجويى و رعايت مىنمايند ، و طعام را به مردم مىخورانند ، و سلام را در عالم فاش مىگردانند ، و نماز مىگذارند و مردمان در خواب و بىخبرانند » .\r\n2312 / 33 . از او ، از هيثم نهدى ، از عبدالعزيز بن عمر ، از بعضى از اصحاب خويش ، از يحيى بن عمران حلبى روايت كرده است كه گفت : به خدمت امام جعفر صادق عليه السلام عرض كردم كه : كدام يك از خصلت‌ها نيكوتر است كه با مرد باشد ؟ فرمود : « وقار و آرامى كه بدون هيبت و ترس باشد ، و جودى كه طلب مكافات و سزاجويى با آن نباشد ، و مشغول بودن به\r\n\r\n","description":"","footnote":"","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\nغير متاع و برخوردارى دنيا » .\r\n2313 / 34 . محمد بن يحيى ، از احمد بن محمد بن عيسى ، از حسن بن محبوب ، از ابوولّاد حنّاط ، از امام جعفر صادق عليه السلام روايت كرده است كه فرمود : « حضرت على بن الحسين عليهما السلام مىفرمود : به درستى كه دليل بر معرفت به كمال دين مسلمان آن است كه ، ترك كند سخن گفتن را در آن‌چه به كارش نمىآيد ، و كم ستيزه كند ، و حلم و صبر و خوش‌خلقى داشته باشد » .\r\n2314 / 35 . على بن ابراهيم ، از محمد بن عيسى ، از يونس ، از محمد بن عرفه ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : آيا نمىخواهيد كه شما را خبر دهم به شباهت‌دارنده‌ترين شما به من ، و آنكه شباهتش به من از همهء شما بيشتر است ؟\r\nعرض كردند : بلى ، يا رسول اللَّه ! مىخواهيم كه ما را خبر دهى . فرمود : آن كسى است كه خلقش از همهء شما خوش‌تر ، و جانبش از شما نرم‌تر ، و به خويشان خويش از شما نيكوكارتر ، و دوستيش با برادران دينى خود از شما سخت‌تر ، و بر حق از شما صابرتر ، و از شما خشم را فروخورنده‌تر ، و عفوش از شما بهتر ، و انصافش از نفس خويش ، از شما سخت‌تر باشد در حال خوشنودى و خشم » .\r\n2315 / 36 . محمد بن يحيى ، از احمد بن محمد ، از ابن‌محبوب ، از مالك بن عطيّه ، از ابوحمزه ، از حضرت على بن الحسين عليهما السلام روايت كرده است كه فرمود : « از جملهء اخلاق مؤمن آن است كه ، انفاق كند و تنگ گيرد بر اندازهء تنگى و درويشى خويش ، و وسعت دهد و به فراخى زندگانى كند بر اندازهء وسعت و فراخى خويش ، و با مردم از خود انصاف دهد ، و ايشان را ابتدا كند به سلام كردن بر ايشان » .\r\n2316 / 37 . محمد بن يحيى ، از احمد بن محمد بن عيسى ، از ابن‌فضّال ، از ابن‌بكير ، از زراره ، از امام محمد باقر عليه السلام روايت كرده است كه فرمود : « مؤمن از كوه سخت‌تر است ؛ چرا كه ، كوه ، چيزى از آن كم مىشود ، و مؤمن ، از دينش چيزى كم نمىشود » .\r\n2317 / 38 . على بن ابراهيم ، از صالح بن سندى ، از جعفر بن بشير ، از اسحاق بن عمّار ، از امام جعفر صادق عليه السلام روايت كرده است كه فرمود : « مؤمن ، چنان است كه يارى كردنش خوش ، و مؤنت [ / هزينه 
  ] و اخراجاتش سبك است ، و اسباب زندگانى خويش را نيكو تدبير\r\n\r\n","description":"","footnote":"","page_name":" 593 ","page_number":593},
  {"content":"\r\n . \r\n","description":"","footnote":"","page_name":" 594 ","page_number":594},
  {"content":"\r\n\r\nمىنمايد ، و از سوراخ جانورى دو بار گزيده نمىشود » . « 1 »\r\n2318 / 39 . على بن محمد بن بندار ، از ابراهيم بن اسحاق ، از سهل بن حارث ، از دلهاث ، غلام امام رضا عليه السلام روايت كرده است كه گفت : شنيدم از امام رضا عليه السلام كه مىفرمود : « مؤمن ، مؤمن نباشد ، تا آنكه سه خصلت در او باشد : يك سنّت و روش از پروردگارش ، و يك طريقه از پيغمبر او ، و يك طريقه از ولىّ او . امّا آن سنّت و طريقه‌اى كه از پروردگار او است ، آن است كه راز خود را بپوشاند و به كسى نگويد . خداى عز و جل فرموده است كه :   « عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ »   « 2 » - كه ترجمهء آن گذشت - . و امّا سنّتى كه از پيغمبر آن جناب است ، مدارا كردن است با مردمان ؛ زيرا كه خداى عز و جل پيغمبر صلى الله عليه و آله خويش را به مدارا و نرمى كردن با مردم امر فرموده و فرموده كه :  « خُذِ الْعَفْوَ وَ أْمُرْ بِالْعُرْفِ »  « 3 » ؛ يعنى : « فراگير صفت عفو را ، و امر كن مردم را به نيكويى گفتار و كردار ، كه در نظر شرع و عقل مستحسن باشد » . و امّا سنّتى كه از ولىّ او است ، صبر كردن و شكيبايى ورزيدن است در سختىها و آفت‌ها » ( از تنگى و درويشى و بيمارى و غير آن ) .\r\nباب در بيان كمى شمارهء مؤمنان\r\n\r\n100 . باب در بيان كمى شمارهء مؤمنان\r\n2319 / 1 . محمد بن يحيى ، از احمد بن محمد بن عيسى ، از محمد بن سنان ، از قتيبهء اعشى روايت كرده است كه گفت : شنيدم از امام جعفر صادق عليه السلام كه مىفرمود : « زن مؤمنه از مرد مؤمن ، عزيز الوجودتر و كمتر است ، و مرد مؤمن از كبريت احمر كمتر است ؛ پس كدام يك از شما كبريت احمر را ديده ؟ ! » . « 4 »\r\n\r\n\r\n","description":"","footnote":"\r\n( 1 ) . و مراد اين است كه اگر گناهى به نادانى از او سر زند ، دوباره به سراغ آن گناه نمىرود .\r\n( 2 ) . جن ، 26 و 27 . داناى نهان كه كسى را بر نهان خود آگاه نمىكند ، مگر فرستادگان پسنديده را .\r\n( 3 ) . اعراف ، 199 .\r\n( 4 ) . و كبريت - به كسر كاف و راء و سكون با و ياء - ، گوگرد و زر خالص و نقرهء خالص باشد ، و در قاموس مذكور است كه كبريت ، از سنگ آن چيزى است كه آتش به آن افروخته مىشود ، و ياقوت سرخ و طلا يا جوهرى است كه معدن آن در پشت تيه ، در وادى مورچگان است ، و مراد از آن در حديث مذكور ، همين معنى اخير است كه صاحب قاموس ذكر كرده است . امّا گوگرد آتش‌گيرا ، كه مراد [ از 
  ] نبودن آن معلوم است ، و امّا نقره ، به جهت وصف سرخى بيرون است ، و طلا و ياقوت سرخ ، اگرچه هر يك مىتواند كه مراد باشد در ظاهر حال ، ليكن به اين حد كم نيست كه در مقام قلّت مؤمنان بيان شود ، به خصوص آنكه در آخر حديث ، ديدن آن را از اصحاب خويش نفى فرموده ، و فرموده كه : هيچ‌يك از شما آن را نديده ؛ چه استفهام ، بر سبيل انكار است ، نه استعلام و استخبار ، و كبريت احمر از جملهء اكسيرات است . ( مترجم )\r\n","page_name":" 595 ","page_number":595},
  {"content":"\r\n . \r\n","description":"","footnote":"","page_name":" 596 ","page_number":596},
  {"content":"\r\n\r\n2320 / 2 . چند نفر از اصحاب ما روايت كرده‌اند ، از سهل بن زياد ، از ابن‌ابىنجران ، از مثنّى حنّاط ، از كامل تمّار كه گفت : شنيدم از امام محمد باقر عليه السلام كه مىفرمود : « همهء مردمان چهارپايانند » . و سه مرتبه اين را فرمود و فرمود : « مگر اندكى كه مؤمنانند » . و سه مرتبه فرمود كه : « مؤمن ، عزيز الوجود « 1 » و كم است » .\r\n2321 / 3 . على بن ابراهيم ، از پدرش ، از ابن‌محبوب ، از ابن‌رئاب روايت كرده است كه گفت : شنيدم از امام جعفر صادق عليه السلام كه با ابوبصير مىفرمود : « بدان و آگاه باش ! به خدا سوگند كه اگر من سه كس را از شما مىيافتم كه مؤمن باشند و حديث مرا كتمان كنند و فاش نگردانند ، حلال نمىشمردم كه يك حديث را از ايشان كتمان كنم » .\r\n2322 / 4 . محمد بن حسن و على بن محمد بن بندار ، از ابراهيم بن اسحاق ، از عبداللَّه بن حمّاد انصارى ، از سدير صيرفى روايت كرده‌اند كه گفت : بر امام جعفر صادق عليه السلام داخل شدم و به آن حضرت عرض كردم : به خدا سوگند كه تو را نمىرسد كه بنشينى و جهاد نكنى .\r\nفرمود كه : « اى سدير ! چرا ؟ » عرض كردم : به جهت بسيارى مواليان و شيعيان و ياوران تو . به خدا سوگند كه اگر از براى اميرالمؤمنين عليه السلام مىبود ، آن‌چه از براى تو است از شيعيان و ياوران و مواليان تيم و عدى - يعنى ابوبكر و عمر - ، در او طمع نمىكردند و خلافتش را غصب نمىنمودند . فرمود : « اى سدير ! شايد كه ايشان چه قدر باشند ؟ » عرض كردم : صد هزار نفر .\r\nفرمود : « صد هزار نفر ؟ » عرض كردم : آرى ، بلكه دويست هزار نفر . فرمود : « دويست هزار نفر ؟ » عرض كردم : آرى ، بلكه نصف دنيا . سدير مىگويد كه : حضرت از جواب من ساكت شد و هيچ نفرمود . بعد از آن فرمود كه : « بر تو سبك و آسان است كه با ما بيايى تا يَنْبُع ؟ « 2 » » سدير مىگويد كه : عرض كردم : آرى ؛ پس فرمود كه الاغ و استرى را زين كردند و من پيشى گرفتم و بر الاغ سوار شدم . حضرت فرمود كه : « اى سدير ! صلاح مىدانى كه مرا بر خود برگزينى و الاغ را به من دهى ؟ » عرض كردم كه : استر آرايشش بيشتر و از الاغ بهتر است ( يا بيشتر راه مىرود ) . فرمود كه : « الاغ ، نرم‌تر است و مناسبتش به حال من بيشتر ؛ » پس من فرود آمدم و حضرت بر الاغ سوار شد و من بر استر سوار شدم و رفتيم . بعد از آن ،\r\n\r\n\r\n","description":"","footnote":"\r\n( 1 ) . و در بعضى از نسخ كافى به جاى عزيز ، غريب است .\r\n( 2 ) . و ينبع - به فتح حاء حطّى و سكون نون كلمن و ضمّ باء ابجد با عين سعفص - ، دهى است بزرگ كه حصارى دارد ، بر هفت منزلى مدينه از طرف دريا . ( مترجم )\r\n","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\nوقت نماز داخل شد . فرمود كه : « اى سدير ! بيا فرود آييم و نماز كنيم » . بعد از آن فرمود كه :\r\n« اين زمينى است شوره‌زار و نماز در آن جايز نيست » ؛ پس رفتيم تا به زمين سرخى رسيديم ، و حضرت نظر افكند به سوى پسرى كه بزغاله‌اى چند مىچرانيد . فرمود : « اى سدير ! به خدا سوگند كه اگر مرا شيعيان به شمارهء اين بزغاله‌ها بودند ، مرا نمىرسيد كه بنشينم و جهاد نكنم » . و فرود آمديم و نماز كرديم ، و چون از نماز فارغ شديم ، به جانب بزغاله‌ها ميل كردم و آنها را شمردم . ديدم كه آنها هفده بزغاله بودند .\r\n2323 / 5 . محمد بن يحيى ، از احمد بن محمد بن عيسى ، از محمد بن سنان ، از عمّار بن مروان ، از سماعة بن مهران روايت كرده است كه گفت : امام موسى كاظم عليه السلام - صلوات اللَّه عليه - به من فرمود كه : « اى سماعه ! بر فرش‌هاى خويش ايمن نشسته‌اند و مرا ترسانيده‌اند .\r\nبدان كه به خدا سوگند ، زمانى بود كه دنيا بود و در آن مؤمنى نبود ، مگر يك نفر كه خدا را مىپرستيد . و اگر با او غير او مىبود ، هر آينه خداى عز و جل غير را به سوى او اضافه مىفرمود ( / و نسبت مىداد ) ، در آنجا كه مىفرمايد :  « إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ »  « 1 » ؛ يعنى : به درستى كه ابراهيم خليل ، امّتى بود فرمانبردار از براى خدا ، و مايل از دين‌هاى باطل به دين حقّ اسلام ، و نبود از شرك‌آورندگان » . « 2 » و حضرت موسى بن جعفر عليه السلام فرمود : « پس ابراهيم عليه السلام با اين حال مكث فرمود ، آن قدرى كه خدا مىخواست . بعد از آن ، خدا او را شاد كرد و آرام داد به اسماعيل و اسحاق ، و ايشان ، همه سه نفر شدند . بدان ! به خدا سوگند كه مؤمن كم است و اهل كفر بسيارند ، آيا مىدانى كه چرا چنين است ؟ » عرض كردم كه : نمىدانم ، فداى تو گردم ! فرمود كه : « ايشان را انيس از براى مؤمنان قرار داد . فرموده كه :\r\nبه ايشان خو مىكنند و آن‌چه در سينه‌هاى ايشان است به سوى ايشان پراكنده مىكنند و بروز مىدهند ، و به استراحت مىافتند و به سوى آن ساكن مىشوند و آرام مىگيرند » .\r\n2324 / 6 . چند نفر از اصحاب ما روايت كرده‌اند ، از سهل بن زياد ، از محمد بن اورمه ،\r\n\r\n\r\n","description":"","footnote":"\r\n( 1 ) . نحل ، 120 .\r\n( 2 ) . چنان كه گمان قريش است ؛ چه اعتقاد ايشان اين بود كه بر ملّت آن حضرت‌اند ، با آنكه مشرك بودند .\r\nو معنى امّت بودن آن حضرت ، اين است كه جامع فضايل و كمالاتى چند بود كه مجموع آن يافت نمىشد ، مگر در اشخاص متفرقهء بسيار ، و مراد آن است كه هر خصلتى نيك كه در امّتى باشد به طريق تفرّق و انتشار ، در او جمع بود . آن‌چه خوبان همه دارند تو تنها دارى ( مترجم )\r\n","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n\r\nاز نضر بن يحيى ، از ابوخالد قمّاط ، از حمران بن اعين كه گفت : به خدمت امام محمد باقر عليه السلام عرض كردم كه : فداى تو گردم ! ما چه بسيار كميم ، اگر بر يك گوسفندى جمع شويم ، نمىتوانيم كه آن را نيست و نابود گردانيم . فرمود : « آيا نمىخواهى كه تو را خبر دهم به چيزى كه تعجّبش از اين بيشتر باشد ؟ همهء مهاجران و انصار رفتند ، مگر - و به دست خويش اشاره فرمود كه - سه نفر » ( يعنى بعد از رسول خدا صلى الله عليه و آله همه مرتد شدند ، مگر سه نفر و آنها سلمان و مقدار و ابوذرند رضى اللَّه عنهم ) . حمران مىگويد كه : عرض كردم : حال عمّار چه بود ؟\r\nفرمود كه : « خدا ابوااليقظان - يعنى عمّار - را رحمت كند ! بيعت نمود و كشته شد ، در حالى كه شهيد بود » . من با خود گفتم كه : چيزى از شهادت بهتر نيست . حضرت به سوى من نگريست و فرمود : « شايد كه تو چنان بپندارى كه عمّار مانند آن سه نفر است ، بسيار دور است آن‌چه تو پنداشته‌اى » .\r\n2325 / 7 . حسين بن محمد ، از معلّى بن محمد ، از احمد بن محمد بن عبداللَّه ، از على بن جعفر روايت كرده است كه گفت : شنيدم از حضرت امام موسى كاظم عليه السلام كه مىفرمود : « چنان نيست كه هر كس كه به ولايت ما اعتقاد دارد ، مؤمن باشد ، و ليكن ايشان انيس مؤمنان قرار داده شده‌اند » .\r\nباب در بيان راضى بودن به موهبت و بخشش ايمان . . .\r\n\r\n101 . باب در بيان راضى بودن به موهبت و بخشش ايمان ، و صبر كردن بر هر چيزى كه بعد از آن باشد\r\n2326 / 1 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از ابن‌بكير ، از فضيل بن يسار ، از عبدالواحد بن مختار انصارى كه گفت : امام محمد باقر عليه السلام فرمود كه : « اى عبدالواحد ! هيچ ضرر نرساند مردى را ، چون بر اين رأى و اعتقاد تشيّع باشد ، آن‌چه مردم از براى او گويند ، و اگرچه بگويند كه ديوانه است . و او را هيچ زيان نرساند و هر چند كه بر سر كوهى باشد و خدا را عبادت كند ، تا او را مرگ در رسد » .\r\n2327 / 2 . على بن ابراهيم از محمد بن عيسى از يونس از ابن‌مسكان از معلّى بن خنيس ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : خداى - تبارك و تعالى - فرمود : اگر در زمين كسى نباشد ، مگر يك مؤمن ، هر آينه به او از همهء خلق خويش بىنيازى جويم ، و هر آينه او را از ايمانش انيسى قرار دهم كه به آن خو كند ، و به هيچ‌كس\r\n\r\n","description":"","footnote":"","page_name":" 601 ","page_number":601},
  {"content":"\r\n . \r\n","description":"","footnote":"","page_name":" 602 ","page_number":602},
  {"content":"\r\n\r\nمحتاج نباشد » .\r\n2328 / 3 . محمد بن يحيى ، از احمد بن محمد بن عيسى ، از احمد بن محمد بن ابىنصر ، از حسين بن موسى ، از فضيل بن يسار ، از امام محمد باقر عليه السلام روايت كرده است كه فرمود :\r\n« هر كه خدا اين امر را به او شناسانيد ، پروا نمىكند كه بر سر كوهى باشد و از گياه زمين بخورد ، تا مرگ به نزد او آيد » .\r\n2329 / 4 . على بن ابراهيم ، از محمد بن عيسى ، از يونس ، از كليب بن معاويه ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « سزاوار نيست مؤمن را كه وحشت كند و برمد ، وپناه برد به سوى برادر خويش و كسى كه غير او باشد ، و مؤمن در دين خود عزيز است » .\r\n2330 / 5 . از او ، از احمد بن محمد بن خالد ، از فضالة بن ايّوب ، از عمر بن ابان و سيف بن عميره ، از فضيل بن يسار روايت است كه گفت : بر امام جعفر صادق عليه السلام داخل شدم در وقت بيمارى كه حضرت به آن مبتلى شده بود ، و از او چيزى باقى نمانده بود ، مگر سر مباركش .\r\nپس فرمود كه : « اى فضيل ! به درستى كه من بسيارى از اوقات مىگويم كه : باكى نيست بر مردى كه خدا اين امر را به او شناسانيده باشد ، اگر در سر كوهى باشد ، تا او را مرگ در رسد .\r\nاى فضيل ، پسر يسار ! به درستى كه مردم راست و چپ را گرفتند و هر يك به راهى رفتند ، و ما و شيعيان ما هدايت شديم به راه راست . اى فضيل ، پسر يسار ! اگر مؤمن صبح كند و آن‌چه در ميان مشرق و مغرب است مال او باشد ، از برايش خير باشد ، و اگر صبح كند و اعضايش پاره‌پاره شده باشد ، از برايش خير باشد . اى فضيل ، پسر يسار ! به درستى كه خدا با مؤمن كارى نمىكند ، مگر آن‌چه از برايش خير است . اى فضيل ، پسر يسار ! اگر دنيا در نزد خدا با بال پشّه‌اى برابرى مىنمود ، از آن ، شربت آبى به دشمن خويش نمىداد . اى فضيل ، پسر يسار ! به درستى كه هر كه قصد و همّتش يكى باشد ، خدا آن قصد را از او كفايت مىكند ، و هر كه همّتش در هر وادى جولان زند ، خدا پروايى ندارد از آنكه او در هر وادى كه باشد ، هلاك گردد » .\r\n2331 / 6 . محمد بن يحيى ، از احمد بن محمد ، از محمد بن سنان ، از ابن‌مسكان ، از منصور صيقل و معلّى بن خنيس روايت كرده است كه گفت : شنيديم از امام جعفر صادق عليه السلام كه مىفرمود : « رسول خدا صلى الله عليه و آله فرمود كه : خداى عز و جل فرمود : در هيچ چيز كه من فاعل و كنندهء\r\n\r\n","description":"","footnote":"","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n\r\nآنم ، آن قدر تردّد ندارم ، مانند تردّدى كه در قبض روح و مردن بندهء مؤمن خود دارم ؛ زيرا كه من لقاى او را دوست مىدارم و او مرگ را ناخوش دارد ؛ پس مرگ را از او مىگردانم ، و به درستى كه او مرا مىخواند و من او را اجابت مىكنم ، و از من خواهش مىكند و به او عطا مىكنم ، و اگر در دنيا نباشد ، مگر يكى از بندگان من كه مؤمن باشد ، هر آينه به او از همهء خلق خويش بىنيازى جويم ، و هر آينه او را از ايمانش انيسى قرار دهم كه به آن خو كند ، و وحشت نكند تا به كسى پناه برد » . « 1 »\r\nباب در بيان آرام گرفتن مؤمن به سوى مؤمن\r\n\r\n102 . باب در بيان آرام گرفتن مؤمن به سوى مؤمن\r\n2332 / 1 . على بن ابراهيم ، از محمد بن عيسى بن عبيد ، از يونس ، از آنكه او را ذكر كرده ، از امام جعفر صادق عليه السلام روايت كرده است كه فرمود : « به درستى كه مؤمن آرام مىگيرد به سوى مؤمن ، چنان كه تشنه‌اى كه بسيار تشنه باشد ( و از غايت تشنگى لبش خشكيده باشد ) ، به سوى آب سرد آرام مىگيرد » .\r\nباب در بيان آنچه خدا دفع مىكند به واسطه مؤمن\r\n\r\n103 . باب در بيان آنچه خدا دفع مىكند به واسطه مؤمن\r\n2333 / 1 . محمد بن يحيى ، از على بن حسن تيمى ، از محمد بن عبداللَّه بن زراره ، از محمد بن فضيل ، از ابوحمزه ، از امام محمد باقر عليه السلام روايت كرده است كه فرمود : « به درستى كه خدا به واسطهء يك مؤمن ، فنا و نيستى را از اهل ده يا شهرى دفع مىكند » .\r\n2334 / 2 . محمد بن يحيى ، از احمد بن محمد ، از ابن‌محبوب ، از عبداللَّه بن سنان ، از امام محمد باقر عليه السلام روايت كرده است كه فرمود : « عذاب به اهل دهى نمىرسد كه در آن هفت مؤمن باشد » .\r\n2335 / 3 . على بن ابراهيم ، از پدرش ، از ابن‌ابىعمير ، از چندين نفر از امام جعفر صادق عليه السلام روايت كرده است كه فرمود : به آن حضرت عرض شد : در باب عذاب ، چون بر گروهى فرود آيد ، آيا به مؤمنان مىرسد ؟ فرمود : « آرى ، و ليكن بعد از آن خلاص مىشوند » .\r\n\r\n\r\n","description":"","footnote":"\r\n( 1 ) . و مخفى نماند كه تردّد نسبت به خدا روا نيست ، و آن‌چه خداى - تعالى - آن را به خود نسبت داده ، محمول است بر يكى از چند وجه كه در نجات السّالكين آن را بيان كرده‌ام . ( مترجم )\r\n","page_name":" 605 ","page_number":605},
  {"content":"\r\n . \r\n","description":"","footnote":"","page_name":" 606 ","page_number":606},
  {"content":"\r\n\r\nباب در بيان اينكه مؤمنان بر دو قسم‌اند\r\n\r\n104 . باب در بيان اينكه مؤمنان بر دو قسم‌اند\r\n2336 / 1 . محمد بن يحيى ، از احمد بن محمد ، از محمد بن سنان ، از نصير - يعنى ابوحاكم خثعمى - ، از امام جعفر صادق عليه السلام روايت كرده است كه فرمود : « مؤمن دو قسم است : يكى مؤمنى است كه تصديق كرده به عهد و پيمان خدا و آن را راست نموده و به شرطش وفا كرده ، و اين است قول خداى عز و جل :  « رِجالٌ صَدَقُوا ما عاهَدُوا اللَّهَ عَلَيْهِ »  « 1 » ؛ يعنى : از جملهء مؤمنان مردانى چندند كه راست گفتند آن چيزى را كه با خدا عهد و پيمان بستند بر آن چيز » . حضرت فرمود كه : « اين مؤمن ، آن است كه هول‌هاى دنيا و هول‌هاى آخرت به او نمىرسد ، و اين مؤمن ، از آنها است كه شفاعت مىكنند و كسى ايشان را شفاعت نكند ، و ديگر ، مؤمنى است كه مانند گياه و كِشتِ تر و تازه ، كه در بعضى از اوقات كج مىشود و در بعضى از اوقات راست مىايستد . پس اين مؤمن ، از آنها است كه اهوال دنيا و اهوال آخرت به او مىرسد ، و اين مؤمن ، از جملهء آنها است كه از براى ايشان شفاعت مىشود و خود شفاعت نمىكنند » .\r\n2337 / 2 . چند نفر از اصحاب ما روايت كرده‌اند ، از سهل بن زياد ، از محمد بن عبداللَّه ، از خالد قمّى ، از خضر بن عمرو ، از امام جعفر صادق عليه السلام كه گفت : شنيدم از آن حضرت كه مىفرمود : « مؤمن دو قسم است : يكى مؤمنى است كه از براى خدا وفا نموده به شروط خويش كه خدا آنها را بر او شرط فرموده ؛ پس اين مؤمن ، با پيغمبران و راستگويان و شهيدان و شايستگان باشد ، و اين گروه ، خوش‌رفيقانى هستند ، و اينك از آنها است كه شفاعت مىكنند و كسى ايشان را شفاعت نمىكند ، و اين مؤمن از كسانى است كه هول‌هاى دنيا و هول‌هاى آخرت به ايشان نمىرسد ، و ديگر ، مؤمنى است كه پايش او را مىلغزاند ؛ پس اين مؤمن مانند دسته‌اى از كشت و گياه تر و تازه است كه به هر وضع كه باد آن را ميل دهد و بگرداند ، ميل كند و بگردد ، و اينك از آنها است كه هول‌هاى دنيا و هول‌هاى آخرت به ايشان مىرسد ، و از براى ايشان شفاعت مىشود و عاقبت كارش به خير خواهد بود » .\r\n2338 / 3 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از يونس بن يعقوب ، از ابومريم انصارى ، از امام محمد باقر عليه السلام كه\r\n\r\n\r\n","description":"","footnote":"\r\n( 1 ) . احزاب ، 23 .\r\n","page_name":" 607 ","page_number":607},
  {"content":"\r\n . \r\n","description":"","footnote":"","page_name":" 608 ","page_number":608},
  {"content":"\r\n\r\nفرمود : « مردى در بصره به سوى اميرالمؤمنين - صلوات اللَّه عليه - برخاست و عرض كرد كه : يا اميرالمؤمنين ! ما را خبر ده از برادران . حضرت فرمود كه : برادران دو قِسم‌اند : يك قسم برادرانى كه منسوب‌اند به سوى ثقه و اعتماد ، و قسم ديگر ، برادرانى كه منسوب‌اند به سوى مكاشرت ؛ يعنى در روى يكديگر خنديدن و گشاده‌رويى . امّا برادران ثقه ، دست و بال و اهل و مالند ؛ پس هرگاه نسبت به برادرت بر حدّ ثقه و اعتماد باشى ، مال و تن خود را به او ببخش ، و صاف باش با هر كه با او در مقام صافى باشد ، و دشمنى كن با هر كه با او دشمنى كند ، و راز و عيب او را بپوش ، و از او ظاهر كن آن‌چه را كه خوب باشد . و بدان اى سائل ! كه ايشان از كبريت احمر كمترند . و امّا برادران مكاشرت ، پس به درستى كه تو به لذّت و خوشى خويش از ايشان مىرسى ؛ پس اين امر را از ايشان قطع مكن ، و آن‌چه در پس اين و غير از اين باشد از ايشان مجو ، و به ايشان ببخش ، آن‌چه را كه به تو بخشيده‌اند از گشاده‌رويى و شيرين‌زبانى » .\r\nباب در بيان آن‌چه خدا فرا گرفته بر مؤمن از صبر كردن يا . . .\r\n\r\n105 . باب در بيان آن‌چه خدا فرا گرفته بر مؤمن از صبر كردن يا يارى نمودن بر آن‌چه به او مىرسد ، در آن‌چه به آن مبتلى شده است\r\n2339 / 1 . محمد بن يحيى ، از احمد بن محمد بن عيسى ، از على بن نعمان ، از داود بن فرقد ، از امام جعفر صادق عليه السلام روايت كرده است كه فرمود : « خدا از مؤمن پيمان گرفته بر اينكه گفتارش باور نشود ، و از دشمن خود داد خود نستاند . و هيچ مؤمنى نيست كه نفس خود را شفا دهد و تشفّى قلب حاصل كند ، و دلش خوش گردد و از حرارت خشم خنك شود ، مگر به رسوايى نفس خويش ؛ زيرا كه هر مؤمنى لجام شده است و از انتقام ممنوع است » .\r\n2340 / 2 . چند نفر از اصحاب ما روايت كرده‌اند ، از سهل بن زياد و محمد بن يحيى ، از احمد بن محمد و هر دو ، از ابن‌محبوب ، از ابوحمزهء ثمالى ، از امام جعفر صادق عليه السلام كه فرمود : « رسول خدا صلى الله عليه و آله فرمود : به درستى كه خداى عز و جل از مؤمن پيمان گرفته بر چهار بليّه ، كه آسان‌تر آنها بر او ، مؤمنى است كه به قول او قائل و هم‌مذهب او است ، بر او حسد مىبرد ، يا منافقى كه به دنبال او مىافتد و اثر او را پيروى مىكند ، يا شيطانى كه مىخواهد او را گمراه گرداند ، يا كافرى كه جهاد كردن با او را حلال مىبيند . پس بعد از اينها ، بقاى مؤمن چيست و چگونه بماند ؟ ! » .\r\n\r\n","description":"","footnote":"","page_name":" 609 ","page_number":609},
  {"content":"\r\n . \r\n","description":"","footnote":"","page_name":" 610 ","page_number":610},
  {"content":"\r\n\r\n2341 / 3 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از ابن‌مسكان ، از امام جعفر صادق عليه السلام كه فرمود : « مؤمن از يكى از سه چيز رهايى ندارد ، و بسا است كه هر سه بر او جمع مىشود : يا بعضى « 1 » از كسانى كه با او در خانه باشند و درِ آن بر او بسته شود - به اين معنى كه از اهل آن خانه باشد - ، او را مىرنجاند ، يا همسايه‌اى كه او را مىرنجاند ، يا كسى كه در راه او باشد ، به سوى حوائج خويش او را مىرنجاند . و اگر مؤمنى بر سر كوهى باشد ، هر آينه خداى عز و جل شيطانى را بر او برانگيزد كه او را برنجاند ، و خدا از برايش از ايمانى كه دارد ، انيسى قرار دهد كه به آن خو كند ، و با وجود آن وحشت ندارد و به سوى كسى ميل نكند » .\r\n2342 / 4 . چند نفر از اصحاب ما روايت كرده‌اند ، از سهل بن زياد ، از احمد بن محمد بن ابىنصر ، از داود بن سرحان كه گفت : شنيدم از امام جعفر صادق عليه السلام كه مىفرمود : « چهار چيز است كه مؤمن از آنها يا يكى از آنها خالى نباشد : مؤمنى كه بر او حسد برد ، و اين سخت‌ترين يا آسان‌ترين آنها است بر او - بنا بر اختلاف نسخ كافى - ، و منافقى كه به دنبال او افتد و اثر او را پيروى كند ، يا دشمنى كه با او مجاهده و محاربه نمايد ، يا شيطانى كه خواهد او را گمراه گرداند » .\r\n2343 / 5 . محمد بن يحيى ، از احمد بن محمد بن عيسى ، از ابن‌سنان ، از عمّار بن مروان ، از سماعة بن مهران ، از امام جعفر صادق عليه السلام روايت كرده است كه فرمود : « به درستى كه خدا در دنيا دوست خود را نشانه و هدف تير بلاى دشمن خويش گردانيده است » .\r\n2344 / 6 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از محمد بن عجلان كه گفت : در نزد امام جعفر صادق عليه السلام بودم كه مردى به آن حضرت از احتياج و پريشانى شكايت كرد . فرمود : « صبر كن كه خدا به زودى از برايت فرجى قرار خواهد داد » . راوى مىگويد : پس حضرت ساعتى ساكت شد ، بعد از آن رو به آن مرد آورد و فرمود : « مرا خبر ده از زندان كوفه كه حالش چگونه و چون است ؟ » عرض كرد :\r\nخدا تو را به اصلاح آورد ! جايى است تنگ و گنديده ، و اهل آن به بدتر حالى مىگذرانند .\r\nفرمود : « جز اين نيست كه تو در زندانى و با وجود آن مىخواهى كه در آن در وسعت و\r\n\r\n\r\n","description":"","footnote":"\r\n( 1 ) . در نسخه مولف و نيز بحار الانوار و الفصول المهمه « بعض » آمده كه ترجمه‌اش همان بعضى مىشود و در يكى دونسخه كافى « بغض » آمده كه صحيح به نظر نمىرسد .\r\n","page_name":" 611 ","page_number":611},
  {"content":"\r\n . \r\n","description":"","footnote":"","page_name":" 612 ","page_number":612},
  {"content":"\r\n\r\nفراخى باشى ، آيا ندانسته‌اى كه دنيا زندان مؤمن است ! ؟ » .\r\n2345 / 7 . از او ، از محمد بن على ، از ابراهيم حذّاء ، از محمد بن صغير ، از جدّش شعيب روايت است كه گفت : شنيدم از امام جعفر صادق عليه السلام كه مىفرمود : « دنيا زندان مؤمن است ؛ پس كدام زندان است كه از آن خير و خوبى آمده باشد ؟ ! » .\r\n2346 / 8 . محمد بن يحيى ، از احمد بن محمد بن عيسى ، از حجّال ، از داود بن ابىيزيد ، از امام جعفر صادق عليه السلام روايت كرده است كه فرمود : « مؤمن را كفران نعمت مىكنند ، و شكر نيكى و احسان او نمىكنند » .\r\nو در روايت ديگر ، اين زيادتى است كه بيان اين ، آن است كه ، « معروف و نيكى او به آسمان بالا مىرود ، و به اين سبب در ميان مردم پهن نمىشود . و كافر مشكور است ، كه مردم نيكى و احسان او را شكر مىكنند » .\r\n2347 / 9 . على بن ابراهيم ، از پدرش ، از ابن‌ابىعمير ، از عبداللَّه بن سنان ، از امام جعفر صادق عليه السلام روايت كرده است كه فرمود : « هيچ مؤمنى نيست ، مگر آنكه خدا چهار چيز را بر او گماشته : شيطانى كه او را اغوا كند و خواهد كه او را گمراه گرداند ، و كافرى كه او را هلاك سازد - و بنا بر بعضى از نسخ كافى ، با او كارزار كند - ، و مؤمنى كه بر او حسد برد ؛ و او از همهء ايشان بر او سخت‌تر است ، و منافقى كه لغزش‌ها و سر درآمدن‌هاى او را پيروى كند » .\r\n2348 / 10 . چند نفر از اصحاب ما روايت كرده‌اند ، از سهل بن زياد ، از ابن‌محبوب ، از عمرو بن شمر ، از جابر ، از امام محمد باقر عليه السلام كه گفت : شنيدم از آن حضرت كه مىفرمود :\r\n« چون مؤمن بميرد ، رها شود بر همسايگانش از شياطين ، به شمارهء ربيعه و مضر ، كه به آن مؤمن مشغول بودند » ( و ربيعه و مضر دو قبيلهء سنگين‌اند از عرب ) .\r\n2349 / 11 . سهل بن زياد ، از يحيى بن مبارك ، از عبداللَّه بن جبله ، از اسحاق بن عمّار ، از امام جعفر صادق عليه السلام روايت كرده است كه فرمود : « هيچ مؤمنى نبوده و نخواهد بود و الحال هم وجود ندارد ، مگر آنكه از برايش همسايه‌اى بوده و باشد كه او را برنجاند . و اگر مؤمنى در جزيره‌اى از جزيره‌هاى دريا باشد ، هر آينه خدا از برايش كسى را برانگيزاند كه او را برنجاند » .\r\n2350 / 12 . محمد بن يحيى ، از احمد بن محمد بن عيسى ، از على بن حكم ، از ابوايّوب ، از اسحاق بن عمّار ، از امام جعفر صادق عليه السلام روايت كرده است كه فرمود : « هيچ مؤمنى نبوده در\r\n\r\n","description":"","footnote":"","page_name":" 613 ","page_number":613},
  {"content":"\r\n . \r\n","description":"","footnote":"","page_name":" 614 ","page_number":614},
  {"content":"\r\n\r\nآن‌چه گذشت ، و نمىباشد در آن‌چه مانده ، و نيست در آن‌چه شما در آنيد ، مگر آنكه او را همسايه‌اى بوده و باشد و هست كه او را رنجانيده و مىرنجاند » .\r\n2351 / 13 . على بن ابراهيم ، از پدرش ، از ابن‌ابىعمير ، از معاويه بن عمّار ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « هيچ مؤمنى نبوده و نخواهد بود تا قيامت برپا شود ، مگر آنكه او را همسايه‌اى بوده و باشد كه او را رنجانيده و مىرنجاند » .\r\nباب در بيان سختى و شدّت بلا و زحمت مؤمن\r\n\r\n106 . باب در بيان سختى و شدّت بلا و زحمت مؤمن\r\n2352 / 1 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « به درستى كه سخت‌ترين مردمان از روى بلاء پيغمبرانند ؛ پس آنان كه تالى ايشانند . بعد از آن ، آنكه شباهتش به ايشان بيشتر ؛ پس از او ، آنكه شباهتش به او بيشتر است » « 1 » .\r\n2353 / 2 . محمد بن يحيى ، از احمد بن محمد بن عيسى ، از حسن بن محبوب ، از عبدالرحمان بن حجّاج روايت كرده است كه گفت : در نزد امام جعفر صادق عليه السلام ذكر بلاء و آن‌چه خداى عز و جل مؤمن را به آن مخصوص مىسازد در ميان آمد . فرمود كه : « از رسول خدا صلى الله عليه و آله سؤال شد كه : سخت‌ترين مردمان از روى بلاء در دنيا كيست ؟ فرمود : پيغمبران ، پس امثل ، و بعد از آن امثل ، و بعد از ايشان ، مؤمن مبتلى مىشود ، بر اندازهء ايمان و نيكى اعمالش ؛ پس هر كه ايمانش درست و عملش خوب باشد ، بلا و زحمتش سخت باشد ، و هر كه ايمانش سست و عملش ضعيف باشد ، بلايش كم خواهد بود » .\r\n2354 / 3 . محمد بن يحيى ، از احمد بن محمد بن عيسى ، از محمد بن سنان ، از عمّار بن مروان ، از زيد شحّام ، از امام جعفر صادق عليه السلام روايت كرده است كه فرمود : « به درستى كه مُزد بزرگ با بلاى بزرگ است ، و خدا هيچ گروهى را دوست نداشته ، مگر آنكه ايشان را مبتلى ساخته است » .\r\n2355 / 4 . على بن ابراهيم روايت كرده است ، از پدرش و محمد بن اسماعيل ، از\r\n\r\n\r\n","description":"","footnote":"\r\n( 1 ) . و مىتواند كه معنى امثل در اين حديث ، افضل و اشرف و اعلاى در مرتبه و منزلت باشد ؛ يعنى بهتر باشد . ( مترجم )\r\n","page_name":" 615 ","page_number":615},
  {"content":"\r\n . \r\n","description":"","footnote":"","page_name":" 616 ","page_number":616},
  {"content":"\r\n\r\nفضل بن شاذان و هر دو ، از حمّاد بن عيسى ، از ربعىّ بن عبداللَّه ، از فضيل بن يسار ، از امام محمد باقر عليه السلام كه فرمود : « سخت‌ترين مردمان از روى بلاء ، پيغمبرانند ، بعد از آن ، اوصياى ايشان ، بعد از آن ، آنانى كه شباهت ايشان به ايشان از ديگران بيشتر باشد ( يا بهترين ايشان ) .\r\nپس شباهت دارنده‌ترين ( يا بهترين ) ايشان به ترتيب » .\r\n2356 / 5 . چند نفر از اصحاب ما روايت كرده‌اند ، از سهل بن زياد ، از ابن‌محبوب ، از ابن‌رئاب ، از ابوبصير ، از امام جعفر صادق عليه السلام كه فرمود : « به درستى كه خدا را در زمين بندگانى چندند كه از بندگان خالص اويند . از آسمان تحفه‌اى را فرو نمىفرستد به سوى زمين ، مگر آنكه آن تحفه را از ايشان مىگرداند به سوى غير ايشان ، و بليّه‌اى را فرو نمىفرستد ، مگر آنكه آن را مىگرداند به سوى ايشان » .\r\n2357 / 6 . چند نفر از اصحاب ما روايت كرده‌اند ، از احمد بن محمد بن خالد ، از احمد بن عبيد ، از حسين بن علوان ، از امام جعفر صادق عليه السلام كه فرمود - و حال آنكه سدير در خدمت آن حضرت بود - كه : « به درستى كه چون خدا بنده‌اى را دوست دارد ، پيوسته او را در بلاء فرو برد و غوطه دهد ؛ غوطه دادنى سخت . و به درستى كه ما و شما شيعيان ، اى سدير ! به آن صبح و شام مىكنيم و پيوسته در آنيم » .\r\n2358 / 7 . محمد بن يحيى ، از احمد بن محمد بن عيسى ، از محمد بن سنان ، از وليد بن علا ، از حمّاد ، از پدرش ، از امام محمد باقر عليه السلام روايت كرده است كه فرمود : « به درستى كه چون خداى - تبارك و تعالى - بنده‌اى را دوست دارد ، او را در بلاء پيوسته غوطه دهد ؛ غوطه دادنى سخت ، و خون دلش را به واسطهء آن بلاء روان سازد ؛ روان ساختنى به غايت . ( و بعضى گفته‌اند كه : بلا را بر او فرو ريزد ، ريختنى به غايت ) ؛ پس چون او را بخواند ، بفرمايد كه : لبّيك ، اى بندهء من ! هر آينه اگر تعجيل كنم از برايت آن‌چه را كه خواستى ، البتّه من بر آن قدرت دارم ، و ليكن اگر ذخيره نمايم از برايت ، پس آن‌چه از برايت ذخيره نموده‌ام ، از براى تو بهتر است » .\r\n2359 / 8 . از او ، از احمد بن محمد ، از ابن‌محبوب ، از زيد زرّاد ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود : به درستى كه بلاى بزرگ ، جزاى بزرگ به آن سزا داده مىشود . پس چون خدا بنده‌اى را دوست دارد ، او را به بلاى بزرگ مبتلى گرداند ؛ پس هر كه خشنود باشد ، از برايش در نزد خدا خشنودى است ، و هر كه از بلاء ناخشنود\r\n\r\n","description":"","footnote":"","page_name":" 617 ","page_number":617},
  {"content":"\r\n . \r\n","description":"","footnote":"","page_name":" 618 ","page_number":618},
  {"content":"\r\n\r\nباشد ، از برايش در نزد خدا ناخشنودى است » .\r\n2360 / 9 . از او ، از احمد بن محمد ، از على بن حكم ، از زكريّا بن حرّ ، از جابر بن يزيد ، از امام محمد باقر عليه السلام روايت است كه فرمود : « جز اين نيست كه مؤمن در دنيا مبتلى مىشود بر اندازهء دينش . يا فرمود : بر حسب دينش » .\r\n2361 / 10 . چند نفر از اصحاب ما روايت كرده‌اند ، از احمد بن ابىعبداللَّه ، از بعضى از اصحاب خويش ، از محمد بن مثنّى حضرمى ، از محمد بن بهلول بن مسلم عبدى ، از امام جعفر صادق عليه السلام كه فرمود : « جز اين نيست كه مؤمن به منزلهء پلهء ترازو است ، هر چه در ايمانش فزوده شود ، در بلاء و زحمتش فزوده مىشود » .\r\n2362 / 11 . على بن ابراهيم ، از پدرش ، از ابن‌ابىعمير ، از ابوايّوب ، از محمد بن مسلم روايت كرده است كه گفت : شنيدم از امام جعفر صادق عليه السلام كه مىفرمود : « مؤمن چهل شب بر او نگذرد ، مگر آنكه او را امرى عارض شود كه او را اندوهناك سازد ، و به آن پند داده شود و آگاه گردد » .\r\n2363 / 12 . محمد بن يحيى ، از محمد بن حسين ، از صفوان ، از معاويه بن عمّار ، از ناجيه روايت كرده است كه گفت : به خدمت امام محمد باقر عليه السلام عرض كردم كه : مغيره مىگويد كه :\r\nمؤمن مبتلى نمىشود به خوره و پيسى و نه به فلان و فلان . فرمود : « به درستى كه مغيره غافل است و خبر ندارد از حال صاحب سورهء ياسين - يعنى حبيب نجّار كه قصّه‌اش در آن مذكور است - به درستى كه حبيب ، دستش چلاق و خشكيده و به هم بسته و درهم كشيده بود » . بعد از آن ، حضرت انگشتان خويش را به سوى كف خويش برگردانيد و فرمود كه : « گويا من به چلاقى او مىنگرم ، و آن را مىبينم [ كه 
  ] به نزد قوم خود آمد و ايشان را از عذاب خدا ترسانيد .\r\nبعد از آن ، در فردا به سوى ايشان برگشت و او را كشتند » . بعد از آن حضرت فرمود كه :\r\n« مؤمن به هر بليّه‌اى مبتلى مىشود و به هر نوع مردنى مىميرد ، مگر آنكه خود ، خود را نمىكشد » .\r\n2364 / 13 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از ابراهيم بن محمد اشعرى ، از عبيد بن زراره كه گفت : شنيدم از امام جعفر صادق عليه السلام كه مىفرمود : « به درستى كه مؤمن در نزد خداى عز و جل در بهترين مكان و منزلهء عظيمى است » . - و سه مرتبه اين را فرمود - و فرمود : « زيرا كه او را به بلاء مبتلا مىگرداند ، بعد از آن جانش را\r\n\r\n","description":"","footnote":"","page_name":" 619 ","page_number":619},
  {"content":"\r\n . \r\n","description":"","footnote":"","page_name":" 620 ","page_number":620},
  {"content":"\r\n\r\nمىگيرد ، و عضو به عضو از تنش برمىكند ، و او خدا را بر آن حمد و ستايش مىكند » .\r\n2365 / 14 . محمد بن يحيى ، از احمد بن محمد بن عيسى ، از على بن حكم ، از فضيل بن عثمان ، از امام جعفر صادق عليه السلام روايت كرده است كه فرمود : « به درستى كه در بهشت منزله و مرتبه‌اى است كه هيچ بنده‌اى به آن نمىرسد ، مگر به آنكه در بدن خويش به بلايى مبتلى شود » .\r\n2366 / 15 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از ابراهيم بن محمد اشعرى ، از ابويحيى حنّاط ، از عبداللَّه بن ابىيعفور كه گفت : به خدمت امام جعفر صادق عليه السلام شكايت كردم از آن‌چه به من مىرسيد از دردها - و ابن‌ابىيعفور بسيار بيمار مىشد - . عبداللَّه مىگويد كه : پس حضرت به من فرمود : « اى عبداللَّه ! اگر مؤمن مىدانست كه او را چه اجر است در مصيبت‌ها ، هر آينه آرزو مىكرد كه به مقراض‌ها چيده شود » ( كه گوشت بدنش را به گازهاى « 1 » جامه بچينند ) .\r\n2367 / 16 . محمد بن يحيى ، از احمد بن محمد ، از محمد بن سنان ، از يونس بن رباط روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه اهل حق پيوسته در سختى بوده‌اند ، از آن زمان كه موجود شده‌اند تا امروز ، و ليكن آگاه باش ! كه اين تا مدّت كمى خواهد بود با عافيت طولانى » .\r\n2368 / 17 . على بن ابراهيم ، از پدرش ، از بعضى از اصحاب خويش ، از حسين بن مختار ، از ابواسامه ، از حمران ، از امام محمد باقر عليه السلام روايت كرده است كه فرمود : « به درستى كه خداى عز و جل مؤمن را به بلاء بازجويى و رعايت مىكند ، چنان كه مرد مسافر ، اهل خود را به هدّيه و سوغات كه از غيبت - يعنى سفر - مىآورد رعايت مىنمايد ، و او را پرهيز مىفرمايد از دنيا ، چنان كه طبيب ، بيمار را پرهيز مىفرمايد » ( يعنى از چيزى كه مناسب مزاجش نباشد ) .\r\n2369 / 18 . على ، از پدرش ، از عبداللَّه بن مغيره ، از محمد بن يحيى خثعمى ، از محمد بن بهلول عبدى روايت كرده است كه گفت : شنيدم از امام جعفر صادق عليه السلام كه مىفرمود : « خدا مؤمن را از بليّه‌هاى دنيا ايمن نساخته ، و ليكن او را ايمن گردانيده از كورى در دنيا ( يعنى در\r\n\r\n\r\n","description":"","footnote":"\r\n( 1 ) . گاز همان گازانبر است و گاز جامه يعنى قيچى برش پارچه .\r\n","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n\r\nدين ) ، و از شقاوت و بدبختى در آخرت » .\r\n2370 / 19 . على بن ابراهيم ، از پدرش ، از ابن‌ابىعمير ، از حسين بن نعيم صحاف ، از ذريح محاربى ، از امام جعفر صادق عليه السلام روايت كرده است كه فرمود : « حضرت على بن الحسين عليهما السلام مىفرمود : به درستى كه من ناخوش دارم كه مرد در دنيا عافيت داده شود ، و هيچ مصيبتى از مصيبت‌ها به او نرسد » .\r\n2371 / 20 . چند نفر از اصحاب ما روايت كرده‌اند ، از احمد بن ابىعبداللَّه ، از نوح بن شعيب ، از ابوداود مسترق كه آن را مرفوع ساخته و گفته است كه امام جعفر صادق عليه السلام فرمود كه : « پيغمبر صلى الله عليه و آله به سوى طعامى خوانده شد ( يعنى كسى آن حضرت را تكليف ضيافت كرد ) .\r\nو چون داخل منزل آن مرد شد ، نظر فرمود به مرغ خانگى كه در بالاى ديوارى نشسته بود ، و ديد كه آن مرغ تخم كرد . پس آن تخم در عرض راه بر بالاى ميخى كه در آن ديوار كوبيده بود فرود آمد ، و بر روى آن ميخ قرار گرفت و نيفتاد و نشكست . پس پيغمبر صلى الله عليه و آله از حال آن تخم تعجّب كرد . آن مرد به خدمت حضرت عرض كرد كه : آيا از اين تخم تعجّب فرمودى ؟ پس سوگند به آن خدايى كه تو را به حق به پيغمبرى فرستاده ، كه هرگز به چيزى مصيبت زده نشده‌ام و نقصانى به من نرسيده ؛ پس رسول خدا صلى الله عليه و آله برخاست و از طعامش هيچ نخورد و فرمود : كسى كه مصيبتى به او نرسيده ، خدا را در او حاجتى نيست » ( يعنى از نظر عنايت خدا افتاده و هيچ مصرف ندارد ) .\r\n2372 / 21 . از او ، از على بن حكم ، از ابان بن عثمان ، از عبدالرحمان و از ابوبصير ، نيز از امام جعفر صادق عليه السلام روايت است كه فرمود : « رسول خدا صلى الله عليه و آله فرمود : خدا را هيچ حاجتى نيست ، در كسى كه در مال و بدنش از براى آن جناب بهره‌اى نباشد » .\r\n2373 / 22 . محمد بن يحيى ، از احمد بن محمد ، از محمد بن سنان ، از عثمان نوا ، از آنكه او را ذكر كرده ، از امام جعفر صادق عليه السلام روايت كرده است كه فرمود : « به درستى كه خداى عز و جل مؤمن را به هر بليّه‌اى مبتلى مىگرداند ، و او را به هر نوع مردنى مىميراند ، و او را مبتلى نمىكند به آنكه عقلش برود و ديوانه‌اى شود . آيا ايّوب را نمىبينى كه چگونه شيطان بر مال و بر فرزندان و بر اهل او و بر هر چيزى كه از او بود مسلّط شد ، و بر عقلش مسلّط نشد ؛ بلكه عقل از برايش وا گذاشته شد ، تا به آن خدا را به يگانگى پرستش كند ! ؟ » .\r\n2374 / 23 . محمد بن يحيى ، از احمد بن محمد بن عيسى ، از ابن‌فضّال ، از على بن عقبه ،\r\n\r\n","description":"","footnote":"","page_name":" 623 ","page_number":623},
  {"content":"\r\n . \r\n","description":"","footnote":"","page_name":" 624 ","page_number":624},
  {"content":"\r\n\r\nاز سليمان بن خالد ، از امام جعفر صادق عليه السلام روايت كرده است كه فرمود : « به درستى كه بنده را در نزد خدا منزله و مرتبه‌اى مىباشد كه به آن نمىرسد ، مگر به يكى از دو خصلت : يا به رفتن مالش ، يا به بليّه‌اى در بدنش » .\r\n2375 / 24 . از او ، از ابن‌فضّال ، از مثنّى حنّاط ، از ابواسامه ، از امام جعفر صادق عليه السلام روايت است كه فرمود : « خداى عز و جل فرموده كه : اگر نه اين بود كه بندهء مؤمن من در دل خود چيزى مىيافت و ملول مىگرديد ، هر آينه سر كافر را به عصابه و سربندى از آهن باز مىبستم ، كه هرگز سرش به درد نيايد » .\r\n2376 / 25 . على بن ابراهيم ، از پدرش ، از ابن‌ابىعمير ، از حسين بن عثمان ، از عبداللَّه بن مسكان ، از ابوبصير ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : داستان مؤمن ، چون داستان دسته‌اى از كشت و گياه تر و تازه است ، كه بادها آن را همچنين و همچنين ميل مىدهد و مىگرداند ، و همچنين مؤمن ، دردها و بيمارىها او را ميل مىدهد و مىگرداند . و داستان منافق ، چون داستان گرزى است راست ايستاده ، كه چيزى به آن نرسد ، تا آنكه او را مرگ در رسد ؛ پس او را بشكند ، شكستنى سخت » .\r\n2377 / 26 . على بن ابراهيم ، از هارون بن مسلم ، از مسعدة بن صدقه ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله روزى به اصحاب خويش فرمود كه : هر مالى كه زكات داده نمىشود ، ملعون است ، و ملعون است ، هر بدنى كه زكات داده نمىشود ، و اگرچه در هر چهل روز يك بار باشد . به آن حضرت عرض شد كه : يا رسول اللَّه ! امّا زكات مال را شناخته و معنى آن را فهميده‌ايم ، پس بفرما كه زكات بدن‌ها چيست ؟ در جواب ايشان فرمود كه : مراد آن است كه آفتى به آن برسد » . حضرت صادق عليه السلام فرمود كه :\r\n« پس روىهاى آنان كه اين سخن را از آن حضرت شنيدند ، متغيّر شد و رنگ‌هاى ايشان گشت . چون پيغمبر ايشان را ديد كه رنگ‌هاى ايشان گرديد ، به ايشان فرمود : آيا مىدانيد كه به گفتار خويش چه چيز را قصد كردم ؟ عرض كردند : نه ، يا رسول اللَّه ! فرمود : بلى ، مردى خراشى به او مىرسد ، و نكبت و خوارى به او روى مىدهد ، و پا بر مىزند ، و به سر در مىآيد ، و به بيمارى جزئى مبتلى مىشود ، و خار در عضوى از اعضايش مىرود ، و آن‌چه به اين شباهت داشته باشد ، تا آنكه حضرت در حديث خويش ، جنبيدن و پريدن چشم را ذكر فرمود » .\r\n\r\n","description":"","footnote":"","page_name":" 625 ","page_number":625},
  {"content":"\r\n . \r\n","description":"","footnote":"","page_name":" 626 ","page_number":626},
  {"content":"\r\n\r\n2378 / 27 . ابوعلى اشعرى ، از محمد بن عبدالجبّار ، از ابن‌فضّال ، از ابن‌بكير روايت كرده است كه گفت : امام جعفر صادق عليه السلام را سؤال كردم كه آيا مؤمن به خوره و پيسى و امثال اين مبتلى مىشود ؟ راوى مىگويد كه : حضرت فرمود كه : « مگر بلاء نوشته شده است ، مگر بر مؤمن ؟ » .\r\n2379 / 28 . على بن ابراهيم ، از پدرش ، از ابن‌ابىعمير ، از آنكه او را روايت كرده ، از حلبى ، از امام جعفر صادق عليه السلام روايت كرده است كه فرمود : « به درستى كه مؤمن بر خدا گرامى و عزيز است ، به مرتبه [ اى 
  ] كه اگر بهشت را با آن‌چه در آن است از او بخواهد ، خدا آن را به او عطا فرمايد ، بىآنكه اين عطا ، از ملكش چيزى را كم كند . و به درستى كه كافر بر خدا آن قدر خوار و بىمقدار است ، كه اگر دنيا را به آن‌چه در آن است از او بخواهد ، خدا آن را به او بدهد ، بىآنكه آن بخشش ، از ملكش چيزى را كم كند . و به درستى كه خدا بندهء مؤمن خود را به بلا بازجويى و رعايت مىكند ، چنان كه غائب و مسافر ، اهل خود را به تحفه‌ها و چيزهايى كه قطعه باشد تعهّد و رعايت مىكند ، و به درستى كه خدا او را از دنيا پرهيز مىفرمايد ، چنان كه طبيب ، بيمار را پرهيز مىفرمايد » ( يعنى از آن‌چه مناسب مزاجش نباشد ) .\r\n2380 / 29 . على بن ابراهيم ، از پدرش ، از ابن‌محبوب ، از سماعه ، از امام جعفر صادق عليه السلام روايت كرده است كه فرمود : « در كتاب على عليه السلام نوشته است كه : به درستى كه سخت‌ترين مردمان از روى بلاء ، پيغمبرانند ، پس اوصياى ايشان ، بعد از آن امثل ، پس امثل ؛ يعنى بهتر به ترتيب ( يا آنكه شباهتش به ايشان از ديگران بيشتر باشد ) . و جز اين نيست كه مؤمن مبتلى مىشود بر اندازهء اعمال نيكى كه دارد ؛ پس هر كه دينش درست و عملش نيكو باشد ، بلاء و زحمتش سخت باشد ، و اين به سبب آن است كه خداى عز و جل دنيا را ثواب مؤمن ، و عقاب كافر قرار نداده است . و هر كه دينش سست و عملش ضعيف باشد ، بلايش كم باشد . و به درستى كه بلاء به سوى مؤمن پرهيزكار ، شتابنده‌تر است از آب باران به سوى گودى زمين و زمينى كه پست باشد » .\r\n2381 / 30 . محمد بن يحيى ، از احمد بن محمد بن عيسى ، از على بن حكم ، از مالك بن عطيّه ، از يونس بن عمّار روايت كرده است كه گفت : به خدمت امام جعفر صادق عرض كردم كه : اين ناخوشى كه در روى من پيدا شده است - يعنى لكّه پيسى - ، مردم چنان مىپندارند كه خدا بنده‌اى را كه از برايش در او حاجتى باشد ، به آن مبتلى نگردانيده است . راوى مىگويد\r\n\r\n","description":"","footnote":"","page_name":" 627 ","page_number":627},
  {"content":"\r\n . \r\n","description":"","footnote":"","page_name":" 628 ","page_number":628},
  {"content":"\r\n\r\nكه : حضرت فرمود كه : « مؤمن آل فرعون انگشتانش خشكيده و درهم كشيده بود ، « 1 » پس همچنين مىگفت و دست‌هاى خويش را مىكشيد و مىگفت :  « يا قَوْمِ اتَّبِعُوا الْمُرْسَلِينَ »  « 2 » ؛ يعنى : اى گروه من ! پيروى كنيد فرستادگان حضرت عيسى عليه السلام را » . « 3 »\r\nيونس مىگويد كه : بعد از آن ، حضرت عليه السلام به من فرمود كه : « چون ثلث آخر از شب شود ، در اوّل آن وضو بساز و بايست به سوى نمازى كه آن را به جا مىآورى ( يعنى نماز شب ) و چون در سجدهء آخر از دو ركعت اوّل باشى ، بگو در حالتى كه در سجده هستى كه : يا عَلِىُّ يا عَظيمُ يا رَحْمنُ يا رَحيمُ يا سامِعَ الدَّعَواتِ يا مُعْطِىَ الْخَيْراتِ صَلِّ عَلى مُحَمَّدٍ وَالِ مُحَمَّدٍ وَأَعْطِنى مِنْ خَيْرِ الدُّنْيا وَالْاخِرَةِ ما أَنْتَ أَهْلُه وَأذْهِبْ عَنّى هَذَا الْوَجَعَ ، و آن درد را نام مىبرى : فَانَّهُ قَدْ غاظَنى وَأَحْزَنَنى . و در دعا الحاح و اصرار كن » . راوى مىگويد كه : به كوفه نرسيده بودم كه خدا همهء آن ناخوشى را از من برد و شفا يافتم . و ترجمهء دعا اين است كه : « اى بلندمرتبه ! و اى بزرگوار ! اى بسيار بخشاينده ! و اى مهربان ! اى شنوندهء دعاها و اجابت‌كنندهء آنها ! اى عطاكنندهء خوبىها ! رحمت فرست بر محمد و آل محمد ، و عطا كن مرا از خوبى دنيا و آخرت ، آن‌چه را كه تو سزاوار عطاى آنى ، و بگردان از من از بدى دنيا و آخرت ، آن‌چه را كه تو سزاوار گردانيدن آنى ، و ببر از من اين درد را ؛ زيرا كه آن مرا به خشم آورده و مرا اندوهناك گردانيده است » . « 4 »\r\nباب در بيان فضل و افزونى نفرات مسلمانان\r\n\r\n107 . باب در بيان فضل و افزونى نفرات مسلمانان\r\n2382 / 1 . على بن ابراهيم ، از محمد بن عيسى ، از يونس ، از محمد بن سنان ، از علاء ، از ابن‌ابىيعفور ، از امام جعفر صادق عليه السلام روايت كرده است كه فرمود : « به درستى كه فقراى مؤمنان در باغ‌ها و مرغزارهاى بهشت مىگردند و تنعّم مىكنند ، چهل خريف\r\n\r\n\r\n","description":"","footnote":"\r\n( 1 ) . و ظاهر ، صاحب ياسين است ، چنان كه در حديث سابق گذشت ، و آن‌چه بعد از اين مذكور مىشود ، از قول‌صاحب ياسين است نه مؤمن آل فرعون . ( مترجم )\r\n( 2 ) . يس ، 20 .\r\n( 3 ) . يعنى حضرت شمعون و دو كس ديگر از حواريّان ، كه ايشان را صادقان و مصدقان مىگفتند ، و يا پولس و يوحنّا ، و غير از اين در نام ايشان گفته‌اند . ( مترجم )\r\n( 4 ) . و در بعضى از نسخ كافى ، به جاى هذا الوجع ، بهذا الوجع مكتوب است ، و در معنى تفاوتى به هم نمىرسد ، و ليكن در خواندن فرق مىكند ؛ زيرا كه بنابر اوّل ، بايد وَ اذْهِبْ - به فتح همزه و سكون ذال و كسر هاء و فتح عين وجع - خوانده شود ، و بنابر نسخه بدل ، به فتح واو و سقوط همزه و سكون ذال و فتح هاء و كسر عين وجع است . ( مترجم )\r\n","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n\r\nپيش از اغنياى ايشان » . « 1 »\r\nپس حضرت فرمود كه : « زود باشد كه از برايت مثلى بزنم و داستانى بيان كنم . جز اين نيست كه داستان فقير و غنى در قيامت ، چون داستان دو كشتى است كه آنها را بر عاشر ( و دَه ، يك ستانى ) بگذرانيدند ، پس در يكى از آنها نظر كرد و در آن چيزى نديد ، گفت كه : اين را روانه سازيد . و در ديگرى نظر كرد ، ديد كه آن كشتى پربار است . پس گفت كه : اين را نگاه داريد و مگذاريد كه روانه شود » .\r\n2383 / 2 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از سعدان كه گفت : امام جعفر صادق عليه السلام فرمود كه : « مصيبت‌ها ، بخشش‌ها است از جانب خداى عز و جل ، و فقر و درويشى ، در نزد خدا مخزون است كه آن را در خزائن خود ضبط فرموده » .\r\n2384 / 3 . و از او روايت است كه آن را مرفوع ساخته از امام جعفر صادق عليه السلام كه فرمود :\r\n« رسول خدا صلى الله عليه و آله فرمود كه : يا على ! به درستى كه خدا فقر و پريشانى را در نزد خلق خويش امانت قرار داده . پس هر كه آن را بپوشد و پنهان دارد ، خدا او را مانند ثواب روزه‌دارى كه به عبادت ايستاده باشد عطا كند ، و هر كه آن را فاش كند و اظهار نمايد در نزد كسى كه بر روا كردن حاجتش قادر باشد و نكند ، پس به حقيقت كه او را كشته است . بدان و آگاه باش ! كه او را به شمشير و نيزه نكشته ، و ليكن كشته است او را به آن‌چه از دلش خراشيده و مجروح گردانيده » ( يعنى اندوهى كه به آن رسانيده ) .\r\n2385 / 4 . از او ، از محمد بن على ، از داود حذّاء ، از محمد بن صغير ، از جدّش شعيب ، از مفضّل روايت است كه گفت : امام جعفر صادق عليه السلام فرمود : « هر چه ايمان بنده زياد مىشود ، تنگى در اسباب زندگانيش زياد مىگردد » .\r\n2386 / 5 . و به اسناد خويش روايت كرده و گفته است كه : امام جعفر صادق عليه السلام فرمود كه :\r\n\r\n\r\n","description":"","footnote":"\r\n( 1 ) . و خريف ، فصل خزان است . و مراد به چهل خريف ، چهل سال است ؛ زيرا كه در هر سال ، يك خريف بيش نيست ، در معظم معموره كه شمالى خطّ استوا است و بناى تخاطب در فصول بر آن است ، و در خطّ استوا كه هر سال دو پاييز دارد ، و همچنين سائر فصول ، در امثال اين مقامات اعتبار نمىشود ؛ چه بناى تخاطب بر آن نيست ؛ پس چون چهل خريف بگذرد ، چهل سال گذشته باشد . و در بعضى از روايات ما واقع شده است كه خريف ، هزار عام است و هر عامى هزار سال ؛ پس مراد ، چهل هزار هزار سال مىشود . ( مترجم )\r\n","page_name":" 631 ","page_number":631},
  {"content":"\r\n . \r\n","description":"","footnote":"","page_name":" 632 ","page_number":632},
  {"content":"\r\n\r\n« اگر اصرار مؤمنان بر خدا نبود در باب طلب كردن روزى ، هر آينه ايشان را نقل مىفرمود از اين حالى كه ايشان درآنند ، به سوى حالى كه از آن تنگ‌تر و دشوارتر بود » .\r\n2387 / 6 . از او ، از بعضى از اصحاب خويش روايت است كه آن را مرفوع ساخته و گفته است كه : امام جعفر صادق عليه السلام فرمود كه : « هيچ بنده‌اى از دنيا عطا نشده ، مگر به جهت عبرت و پند گرفتن ، و از هيچ بنده‌اى دور نشده ، مگر به جهت آزمودن » .\r\n2388 / 7 . از او ، از نوح بن شعيب و ابواسحاق خفّاف ، از مردى ، از امام جعفر صادق عليه السلام روايت است كه فرمود : « از براى شيعيان خالص ما در دولت باطل نيست ، مگر قوت . اگر خواهيد به جانب مشرق رويد و اگر خواهيد به جانب مغرب رويد ، كه هرگز غير از قوت ، چيزى به شما روزى نمىشود » .\r\n2389 / 8 . محمد بن يحيى ، از احمد بن محمد ، از محمد بن حسن اشعرى ، از بعضى از استادان خويش ، از ادريس بن عبداللَّه ، از امام جعفر صادق عليه السلام روايت كرده است كه فرمود :\r\n« پيغمبر صلى الله عليه و آله فرمود : يا على ! احتياج ، امانت خدا است در نزد خلقش ؛ پس هر كه آن را بر خويش كتمان كند و بپوشد ، خدا او را ثواب كسى كه نماز به جا آورده عطا كند ، و هر كه آن را ظاهر سازد در نزد كسى كه بر بردن اندوه او قادر باشد و نكند ، پس به حقيقت كه او را كشته است . بدان و آگاه باش ! كه او را به شمشير و نيزه و تير نكشته ، و ليكن او را كشته ، به آن‌چه از دلش خراشيده و مجروح گردانيده » .\r\n2390 / 9 . و از او ، از احمد ، از على بن حكم ، از سعدان روايت است كه گفت امام جعفر صادق عليه السلام فرمود : « به درستى كه خداى عز و جل در روز قيامت به جانب فقراى مؤمنان التفات مىفرمايد ؛ مانند كسى كه ايشان را عذرخواهى كند . پس مىفرمايد كه : سوگند ياد مىكنم به عزّت و جلال خودم كه شما را در دار دنيا فقير نگردانيدم ، به جهت آنكه شما را در نزد من ذلّت و خوارى و حقارت و بىمقدارى باشد ، و هر آينه خواهيد ديد كه امروز با شما چه مىكنم . پس هر كه به جهت شما در دار دنيا نيكى را توشه برگرفته ، كه با شما محبّت و احسانى نموده ، دستش را بگيريد و او را داخل بهشت گردانيد » . حضرت فرمود : « پس مردى از آن فقرا عرض مىكند كه : اى پروردگار من ! به درستى كه اهل دنيا در دنياى خويش رغبت كردند . پس زنان صاحب جمال را به عقد خويش درآوردند ، و جامه‌هاى نرم پوشيدند ، و طعام‌هاى لذيذ خوردند ، و در خانه‌هاى خوب ساكن شدند ، و بر حيوانى كه مشهور بود به\r\n\r\n","description":"","footnote":"","page_name":" 633 ","page_number":633},
  {"content":"\r\n . \r\n","description":"","footnote":"","page_name":" 634 ","page_number":634},
  {"content":"\r\n\r\nخوبى از حيوانات سوار گرديدند . پس به من عطا كن ، مانند آن‌چه به ايشان عطا كرده بودى در دار دنيا . پس آن جناب - تبارك و تعالى - مىفرمايد كه : از براى تو و از براى هر بنده‌اى از شما فقيران است ، مانند آن‌چه به اهل دنيا عطا كرده‌ام ، از آن زمان كه دنيا موجود شده ، تا وقتى كه تمام شد ، هفتاد برابر » .\r\n2391 / 10 . چند نفر از اصحاب ما روايت كرده‌اند ، از سهل بن زياد ، از ابراهيم بن عقبه ، از اسماعيل بن سهل و اسماعيل بن عبّاد هر دو ، كه آن را مرفوع ساخته‌اند به سوى امام جعفر صادق عليه السلام كه فرمود : « از فرزندان آدم مؤمنى نبود ، مگر آنكه فقير بود و كافرى نبود ، مگر آنكه غنى بود ، تا وقتى كه حضرت ابراهيم عليه السلام آمد و به خدا عرض كرد كه :  « رَبَّنا لا تَجْعَلْنا فِتْنَةً لِلَّذِينَ كَفَرُوا »  « 1 » ؛ يعنى : اى پروردگار ما ! مگردان ما را بليّه و آزمايشى از براى آنان كه كافر شدند ، تا در حق ما نگويند كه : اگر ايشان بر حق بودند ، محتاج نمىبودند ، و در حقّ خود نگويند كه : اگر ما بر حق نبوديم ، بىنياز نمىبوديم » . حضرت فرمود : « پس خدا در اين گروه مؤمنان ، مال‌ها و احتياج ، و در آن گروه كافران ، مال‌ها و احتياج قرار داد » .\r\n2392 / 11 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از آنكه او را ذكر كرده ، از امام جعفر صادق عليه السلام كه فرمود : « مرد توانگرى به خدمت رسول خدا صلى الله عليه و آله آمد كه جامهء پاك و پاكيزه در بر داشت و در خدمت رسول خدا صلى الله عليه و آله نشست .\r\nبعد از آن ، مرد پريشان‌جامهء چركينى آمد و در پهلوى آن توانگر نشست . پس آن توانگر ، جامه‌هاى خويش را از زير ران‌هاى او گرفت . « 2 » رسول خدا صلى الله عليه و آله به او فرمود : آيا ترسيدى كه چيزى از فقر و پريشانى او به تو رسد و بچسبد ؟ عرض كرد : نه . فرمود : پس ترسيدى كه چيزى از غنا و بىنيازى تو به او رسد ؟ عرض كرد : نه . فرمود : پس ترسيدى كه جامه‌هاى تو را چركين سازد ؟ عرض كرد : نه . فرمود : پس چه تو را داشت بر آن‌چه كردى ؟ عرض كرد :\r\nيا رسول اللَّه ! به درستى كه مرا همنشين و مصاحب بدى هست كه هر چيز زشتى را از براى من مىآرايد و در نظرم جلوه مىدهد ، و هر چيز خوبى را از براى من زشت مىگرداند ، و من نصف مال خود را از براى او قرار دادم . رسول خدا صلى الله عليه و آله به آن فقير پريشان فرمود : آيا قبول\r\n\r\n\r\n","description":"","footnote":"\r\n( 1 ) . ممتحنه ، 5 .\r\n( 2 ) . يعنى آن‌چه از جامه‌اش كه در زير پاى آن فقير بود ، كشيد . احتمال دارد كه معنى اين باشد كه دامن‌هاى جامهء خودرا جمع كرد و در زير ران‌هاى خويش گرفت . ( مترجم )\r\n","page_name":" 635 ","page_number":635},
  {"content":"\r\n . \r\n","description":"","footnote":"","page_name":" 636 ","page_number":636},
  {"content":"\r\n\r\nمىكنى ؟ عرض كرد : نه . آن مرد توانگر گفت : چرا ؟ گفت : مىترسم كه بر من داخل شود ، آن‌چه بر تو داخل شد » .\r\n2393 / 12 . على بن ابراهيم ، از على بن محمد قاسانى ، از قاسم بن محمد ، از سليمان بن داود منقرى ، از حفص بن غياث ، از امام جعفر صادق عليه السلام روايت كرده است كه فرمود : « در مناجات موسى - يعنى از جملهء آن‌چه خدا با موسى عليه السلام راز گفت - اين بود كه : اى موسى ! چون فقرا را ببينى كه رو به تو آورده است ، بگو : مرحبا ! به نشانهء شايستگان و نيكان ، و چون غنا و بىنيازى را ببينى كه رو به تو آورده ، بگو : گناهى است كه عقوبت آن زود به من رسيده است » .\r\n2394 / 13 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : خوشا حال بيچارگان و فقيران ، به سبب صبرى كه مىكنند . و ايشان ، آنانند كه ملكوت آسمان‌ها و زمين را مىبينند » - يعنى به چشم دل - .\r\n2395 / 14 . و به اسناد خويش روايت كرده و گفته است كه : « پيغمبر صلى الله عليه و آله فرمود : اى گروه بيچارگان ! خوشدل باشيد و خشنودى را به خدا دهيد از دل‌هاى خويش ( يعنى چنان باشيد كه خدا آن را در دل شما بيابد ) تا خداى عز و جل شما را ثواب دهد بر فقرى كه داريد ، كه اگر چنين نكنيد ، شما را ثوابى نيست » .\r\n2396 / 15 . چند نفر از اصحاب ما روايت كرده‌اند ، از احمد بن محمد ، از احمد بن محمد بن ابىنصر ، از عيسى فرا ، از محمد بن مسلم ، از امام محمد باقر عليه السلام كه فرمود : « چون روز قيامت شود ، خداى - تبارك و تعالى - مناديى را امر فرمايد كه در حضور آن جناب ندا كند كه : كجايند فقرا ؟ پس جماعت بسيارى از مردمان برخيزند . بعد از آن مىفرمايد كه :\r\nاى بندگان من ! عرض مىكنند : لبّيك ، اى پروردگار ما ! به خدمت تو ايستاده‌ايم . مىفرمايد :\r\nبه درستى كه من شما را فقير نگردانيدم ، به جهت خوارى و بىمقدارى شما بر من ، و ليكن جز اين نيست كه من شما را برگزيدم « 1 » از براى امروز . نظر كنيد در روىهاى مردمان ، پس هر كه با شما نيكى كرده و آن نيكى را نكرده ، مگر در راه من ، او را از جانب من به بهشت\r\n\r\n\r\n","description":"","footnote":"\r\n( 1 ) . يا فقير گردانيدم ، يا به تأخير افكندم ، بنا بر اختلاف نسخه‌هاى كافى .\r\n","page_name":" 637 ","page_number":637},
  {"content":"\r\n . \r\n","description":"","footnote":"","page_name":" 638 ","page_number":638},
  {"content":"\r\n\r\nسزا دهيد و تلافى كنيد » .\r\n2397 / 16 . محمد بن يحيى ، از احمد بن محمد بن عيسى ، از ابراهيم حذّاء ، از محمد بن صغير ، از جدّش شعيب ، از مفضّل روايت كرده است كه گفت : امام جعفر صادق عليه السلام فرمود كه : « اگر اصرار اين جماعت شيعه بر خدا نبود در باب طلب كردن روزى ، هر آينه ايشان را نقل مىكرد از اين حالى كه ايشان در آنند ، به سوى آن‌چه از اين حال تنگ‌تر است » .\r\n2398 / 17 . ابوعلى اشعرى ، از محمد بن عبدالجبّار ، از ابن‌فضّال ، از محمد بن حسين بن كثير خزّاز ، از امام جعفر صادق عليه السلام روايت كرده است كه گفت : حضرت به من فرمود كه : « آيا ميوه را نمىبينى كه فروخته شود ؟ آيا چيز ديگر از آن‌چه آن را خواهش دارى نمىبينى ؟ » عرض كردم : بلى ، داخل مىشوم و مىبينم . فرمود : « آگاه باش ! كه تو را به ازاى هر چه آن را مىبينى و قدرت بر خريدن آن ندارى ، يك حسنه است » .\r\n2399 / 18 . محمد بن يحيى ، از احمد بن محمد بن عيسى ، از محمد بن سنان ، از على بن عثمان ، از مفضّل بن عمر ، از امام جعفر صادق عليه السلام روايت كرده است كه فرمود : « به درستى كه خداى - جلّ ثناؤه - به سوى بندهء مؤمن خويش كه در دار دنيا محتاج و پريشان بوده عذرخواهى مىكند ، چنان كه برادر به سوى برادر خويش عذر مىخواهد ، و مىفرمايد : به عزّت خودم سوگند ياد مىكنم كه تو را در دار دنيا محتاج نكردم ، به جهت خوارى و بىمقدارى تو بر من ؛ پس اين پرده را بالا گير و نظر كن به آن‌چه تو را از دنيا عوض داده‌ام » .\r\nحضرت فرمود : « پس پرده را بالا مىگيرد و چون مىبيند كه در پس پرده چه چيز است ، عرض مىكند كه : مرا زيان نرسانيد آن‌چه مرا منع كردى ، با آن‌چه مرا عوض دادى » .\r\n2400 / 19 . على بن ابراهيم ، از پدرش ، از ابن‌ابىعمير ، از هشام بن حكم ، از امام جعفر صادق عليه السلام روايت كرده است كه فرمود : « چون روز قيامت مىشود ، گروهى از مردمان برمىخيزند و مىآيند تا به درِ بهشت مىرسند و در بهشت را مىزنند ؛ پس به ايشان گفته مىشود كه : شما كيستيد ؟ مىگويند كه : ما فقراييم . به ايشان گفته مىشود كه : آيا پيش از حساب مىخواهيد كه داخل بهشت شويد ؟ مىگويند كه : چيزى به ما عطا نكرده بوديد تا ما را بر آن حساب كنيد . پس خداى عز و جل به فرشتگان مىفرمايد كه : راست گفتند . و به فقرا مىفرمايد كه : در بهشت داخل شويد » .\r\n2401 / 20 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ،\r\n\r\n","description":"","footnote":"","page_name":" 639 ","page_number":639},
  {"content":"\r\n . \r\n","description":"","footnote":"","page_name":" 640 ","page_number":640},
  {"content":"\r\n\r\nاز مبارك ، غلام شعيب ، كه گفت : شنيدم از ابوالحسن حضرت امام موسىكاظم عليه السلام كه مىفرمود : « خداى عز و جل مىفرمايد كه : من غنى را غنى نكرده‌ام ، به جهت آنكه كرامت و عزّتى داشته در نزد من ، و فقير را فقير نگردانيده‌ام ، به جهت آنكه خوار و بىمقدار بود در نزد من . و اين از جملهء آنها است كه به واسطهء آن ، اغنيا را به فقرا آزموده‌ام ، و اگر فقرا نمىبودند ، اغنيا مستحقّ بهشت نمىشدند » .\r\n2402 / 21 . على بن ابراهيم ، از محمد بن عيسى ، از يونس ، از اسحاق بن عيسى ، از اسحاق بن عمّار و مفضّل بن عمر روايت كرده است كه گفت : امام جعفر صادق عليه السلام فرمود كه :\r\n« توانگران شيعهء ما ، امينان مايند بر محتاجان ايشان . پس ما را حفظ كنيد در باب ايشان ، و رعايت حال فقرا كنيد ، تا خدا شما را حفظ كند » .\r\n2403 / 22 . على بن ابراهيم ، از پدرش ، از ابن‌ابىعمير ، از هشام بن سالم ، از امام جعفر صادق عليه السلام روايت كرده است كه فرمود : « اميرالمؤمنين - صلوات اللَّه عليه - فرمود كه :\r\nفقر و بىچيزى ، مؤمن را بيشتر زينت و آرايش مىدهد از دوال [ / تسمه 
  ] لجام و افسار ، بر رخسار اسب » .\r\n2404 / 23 . چند نفر از اصحاب ما روايت كرده‌اند ، از سهل بن زياد ، از ابن‌محبوب ، از عبداللَّه بن غالب ، از پدرش ، از سعيد بن مسيّب كه گفت : حضرت على بن الحسين عليهما السلام را سؤال كردم از قول خداى عز و جل :  « وَ لَوْ لا أَنْ يَكُونَ النَّاسُ أُمَّةً واحِدَةً »  « 1 » ؛ يعنى : « و اگر نه اين بود كه همهء مردمان ، يك گروه مىگرديدند » . و حضرت فرمود كه : « مقصود خدا از اين ، امّت محمد صلى الله عليه و آله است ؛ يعنى اگر نه اين بود كه ايشان بر يك دين مىبودند ، در حالتى كه همهء ايشان كافر بودند :  « لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ »  « 2 » ؛ هر آينه قرار مىداديم از براى كسى كه نمىگرود به خداوند بخشاينده ، از براى خانه‌هاى ايشان ؛ يعنى قرار مىداديم از براى خانه‌هاى ايشان سقف‌ها از نقره » . و حضرت فرمود كه : « اگر خدا با امّت محمد چنين كرده بود ، مؤمنان اندوهناك مىشدند ، و همين ايشان را غمناك مىساخت ، و با ايشان نكاح نمىكردند و ايشان را ارث نمىدادند » .\r\n\r\n\r\n","description":"","footnote":"\r\n( 1 ) . زخرف ، 33 .\r\n( 2 ) . زخرف ، 33 .\r\n","page_name":" 641 ","page_number":641},
  {"content":"\r\n . \r\n","description":"","footnote":"","page_name":" 642 ","page_number":642},
  {"content":"\r\n\r\nباب\r\n\r\n108 . باب\r\n2405 / 1 . محمد بن يحيى ، از احمد بن محمد ، از محمد بن سنان ، از ابان بن عبدالملك روايت كرده است كه گفت : حديث كرد مرا بكر ارقط ، از امام جعفر صادق عليه السلام يا از شعيب « 1 » ، از امام جعفر صادق عليه السلام كه : يكى بر آن حضرت داخل شد و به آن حضرت عرض كرد كه : خدا تو را به اصلاح آورد ! به درستى كه منم مردى كه به سوى شما منقطع شده‌ام به دوستى خويش ( / و غير از شما كسى را دوست نمىدارم ) ، و پريشانى سختى به من رسيده ، و به اين دوستى ، به سوى خاندان و خويشاوندان خود تقرّب جستم ؛ پس نيفزود مرا تقرّب به اين امر ، نسبت به ايشان ، مگر دورى ، كه از من بيشتر دورى كردند . فرمود كه : « آن‌چه خدا به تو عطا فرموده ، بهتر است از آن‌چه از تو فرا گرفته شده » . عرض كرد كه : فداى تو گردم ! دعا كن كه خدا مرا از خلق خود بىنياز گرداند . فرمود : « به درستى كه خدا روزى هر كه را خواسته ، بر دست هر كه خواسته تقسيم فرموده ، و ليكن از خدا بخواه كه تو را بىنياز گرداند ، از حاجتى كه تو را ناچار كند به سوى ناكسان از خلقش » .\r\n2406 / 2 . چند نفر از اصحاب ما روايت كرده‌اند ، از سهل بن زياد ، از على بن اسباط ، از آنكه او را ذكر كرده ، از امام جعفر صادق عليه السلام كه فرمود : « فقر ، موت احمر است ؛ يعنى مرگ سرخ » ( كه كنايه است از قتل و خون ريختن و آن ، از همه مرگ‌ها سخت‌تر است ) .\r\nراوى مىگويد كه : به حضرت صادق عليه السلام عرض كردم كه : مراد ، فقر از دينار و درم است ؛ يعنى اينها را نداشته باشد . فرمود : « نه ، و ليكن مراد ، فقر از دين است » .\r\nباب در بيان اينكه دل را دو گوش است كه فرشته و شيطان در آنها\r\n\r\n109 . باب در بيان اينكه دل را دو گوش است كه فرشته و شيطان در آنها مىدمند\r\n2407 / 1 . على بن ابراهيم ، از پدرش ، از ابن‌ابىعمير ، از حمّاد ، از امام جعفر صادق عليه السلام روايت كرده است كه فرمود : « هيچ دلى نيست ، مگر آنكه آن را دو گوش است ، كه بر يكى از آن دو گوش فرشته‌اى قرار دارد كه آن را ارشاد مىكند و راه راست مىنمايد ، و بر گوشى ديگر ، شيطانى قرار دارد كه آن را به فتنه مىاندازد و گمراه مىكند . پيوسته اينك ، آن را امر مىكند و اينك ، آن را زجر و منع مىكند . شيطان او را امر مىكند به معاصى ، و فرشته او را\r\n\r\n\r\n","description":"","footnote":"\r\n( 1 ) . يا شبيب .\r\n","page_name":" 643 ","page_number":643},
  {"content":"\r\n . \r\n","description":"","footnote":"","page_name":" 644 ","page_number":644},
  {"content":"\r\n\r\nاز آنها زجر و منع مىكند . و اين است معنى قول خداى عز و جل   « عَنِ الْيَمِينِ وَ عَنِ الشِّمالِ قَعِيدٌ * ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »   « 1 » ؛ يعنى : از طرف راست ايشان نشسته ، و از جانب چپ او نشسته‌اى است كه ملازم اويند ، و از او اصلًا جدا نمىشوند » ، تا آخر آن‌چه گذشت « 2 » .\r\n2408 / 2 . حسين بن محمد ، از احمد بن اسحاق ، از سعدان ، از ابوبصير ، از امام جعفر صادق عليه السلام روايت كرده است كه فرمود : « دل را دو گوش است . پس چون بنده قصد گناهى مىكند - يعنى زنا - ، روح ايمان به او مىگويد كه : مكن ، و شيطان به او مىگويد كه :\r\nبكن . و هر گاه بر بالاى شكم زن قرار گيرد ، روح ايمان از او بر كنده و ربوده شود » .\r\n2409 / 3 . محمد بن يحيى ، از احمد بن محمد بن عيسى ، از على بن حكم ، از سيف بن عميره ، از ابان بن تغلب ، از امام جعفر صادق عليه السلام روايت كرده است كه فرمود : « هيچ مؤمنى نيست ، مگر آنكه دل او را دو گوش باشد در اندران او . يك گوش ، وسواس خنّاس « 3 » در آن مىدمد و گوش ديگر ، فرشته‌اى در آن مىدمد . پس خدا مؤمن را به آن فرشته تقويت مىدهد ، و اين است معنى قول آن جناب - تعالى - كه مىفرمايد :  « وَ أَيَّدَهُمْ بِرُوحٍ مِنْهُ »  « 4 » » .\r\nباب در بيان روحى كه خدا مؤمن را به آن تقويت داده\r\n\r\n110 . باب در بيان روحى كه خدا مؤمن را به آن تقويت داده\r\n2410 / 1 . حسين بن محمد و محمد بن يحيى ، هر دو روايت كرده‌اند ، از على بن محمد بن سعد ، از محمد بن مسلم ، از ابوسلمه ، از محمد بن سعيد بن غزوان ، از ابن‌ابىنجران ، از محمد بن سنان ، از ابوخديجه كه گفت : بر امام موسىكاظم عليه السلام داخل شدم ؛ پس به من فرمود كه : « خداى - تبارك و تعالى - مؤمن را به روحى تقويت كرده كه در هر وقت كه نيكى مىكند و پرهيز مىنمايد ، در نزد او حاضر است ، و در هر وقت كه گناه مىكند و از حد درمىگذرد ، از او پنهان است . و آن روح ، با مؤمن است در زمانى كه مؤمن نيكى مىكند و از روى شادى مىلرزد ، و در زمانى كه بدى از او سر مىزند ، در خاك فرو مىرود . پس اى بندگان خدا ! با اصلاح آوردن نفس‌هاى خويش ، نعمت‌هاى آن جناب را رعايت كنيد ، تا\r\n\r\n\r\n","description":"","footnote":"\r\n( 1 ) . ق ، 17 و 18 .\r\n( 2 ) . هيچ سخنى نمىگويد ، جز آن كه نزد او مراقبى حاضر و آماده است .\r\n( 3 ) . و وسواس ، شيطانى است كه مردم را وسوسه مىكند و در وسواس مىاندازد ، و خنّاس ، باز پس‌رونده وپنهان‌شونده است .\r\n( 4 ) . مجادله ، 22 . و ايشان را با روحى از خويش تاييد كرد .\r\n","page_name":" 645 ","page_number":645},
  {"content":"\r\n . \r\n","description":"","footnote":"","page_name":" 646 ","page_number":646},
  {"content":"\r\n\r\nيقين شما زياد شود ، و چيز نفيس گرانبهايى را نفع كنيد . خدا رحمت كند مردى را كه قصد كند كه فعل خير را به عمل آورد ، پس آن را به عمل آورد ، يا قصد كند كه بدى را به عمل آورد ، و از آن باز ايستد » . بعد از آن فرمود كه : « ما روح را تقويت مىدهيم به طاعت كردن از براى خدا ، و عمل نمودن از براى رضاى او » . « 1 »\r\nباب در بيان گناهان\r\n\r\n111 . باب در بيان گناهان\r\n2411 / 1 . محمد بن يحيى ، از احمد بن محمد بن عيسى ، از محمد بن سنان ، از طلحة بن زيد ، از امام جعفر صادق عليه السلام روايت كرده است كه فرمود : « پدرم مىفرمود كه : هيچ چيز بيش از گناه ، دل را فاسد و تباه نمىكند . به درستى كه دل مرتكب گناه مىشود و پيوسته آن گناه در آن مىباشد و در آن تأثير مىكند ، تا آنكه بر آن غالب مىشود ؛ پس اعلاى آن را اسفل آن مىگرداند و سرنگون مىسازد » ( و اين كنايه است از آنكه حق در آن قرار نگيرد ، و روى آن از خدا برگردد ، و متوجّه دنياى دنى [ / پست 
  ] گردد ) .\r\n2412 / 2 . چند نفر از اصحاب ما روايت كرده‌اند ، از احمد بن محمد بن خالد ، از عثمان بن عيسى ، از عبداللَّه بن مسكان ، از آنكه او را ذكر كرده ، از امام جعفر صادق عليه السلام روايت كرده است در قول خداى عز و جل :  « فَما أَصْبَرَهُمْ عَلَى النَّارِ »  « 2 » ، كه آن حضرت فرمود : « چه چيز ايشان را شكيبا گردانيده ، بر كردن آن‌چه مىدانند كه ايشان را به سوى آتش جهنّم مىكشاند » . « 3 »\r\n2413 / 3 . از او ، از پدرش ، از نضر بن سويد ، از هشام بن سالم ، از امام جعفر صادق عليه السلام روايت است كه فرمود : « البتّه هيچ رگى نمىزند ؛ يعنى نمىجهد و به جنبش در نمىآيد ، و هيچ نكبت و سختى و دردسر و بيمارى رخ نمىدهد ، مگر به سبب گناهى . و اين است معنى قول خداى عز و جل كه در كتاب خويش مىفرمايد :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ \r\n\r\n\r\n","description":"","footnote":"\r\n( 1 ) . و بنابر بعضى از نسخه‌هاى كافى ، ما روح را زياد ياد مىكنيم ؛ يعنى روح ايمان و نور آن .\r\n( 2 ) . بقره ، 175 .\r\n( 3 ) . و ترجمهء ظاهر آيه اين است كه : « پس چه چيز شكيبا گردانيد ايشان را ، بر آتش دوزخ » . و اين استفهام ، از براى تعجّب است ؛ چه تعجّب است از حال ايشان ، در اشتغال به موجبات آتش و بىباكى ايشان از آن ، چنان كه حضرت اشاره به آن فرموده . و احتمال اين‌كه  « فَما أَصْبَرَهُمْ »  ، صيغه تعجّب باشد و معنى اين شود كه : « چه صابر و شكيبايند » ، چنان كه بعضى گمان كرده‌اند ، صورتى ندارد ، چنان كه در موضع آن بيان نموده‌ام . ( مترجم )\r\n","page_name":" 647 ","page_number":647},
  {"content":"\r\n . \r\n","description":"","footnote":"","page_name":" 648 ","page_number":648},
  {"content":"\r\n\r\n وَ يَعْفُوا عَنْ كَثِيرٍ »  « 1 » ؛ يعنى : و آن‌چه به شما مىرسد ، اى بندگان ! از بليّت و آفت مالى و بدنى ، پس به سبب آن چيزى است كه دست‌هاى شما آن را كسب كرده ؛ يعنى به سبب معصيتى است كه كرده‌ايد ، و خدا عفو مىكند و درمىگذرد از بسيارى از گناهان » . راوى مىگويد كه : بعد از آن ، حضرت فرمود كه : « آن‌چه خدا از آن عفو مىفرمايد ، بيشتر است از آن‌چه به آن مؤاخذه و بازخواست مىكند » . « 2 »\r\n2414 / 4 . على بن ابراهيم ، از پدرش ، از حمّاد ، از حريز ، از فضيل بن يسار ، از امام محمد باقر عليه السلام روايت كرده است كه فرمود : « هيچ سختى به بنده‌اى نمىرسد ، مگر به واسطهء گناهى ، و آن‌چه خدا از آن عفو مىفرمايد ، بيشتر است » .\r\n2415 / 5 . على ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « اميرالمؤمنين عليه السلام مىفرمود : البتّه دندان‌هاى خندهء خود را ظاهر مكن ، و حال آنكه عمل‌هاى رسواكننده را به جا آورده باشى ، و بايد كه از شبيخون ايمن نباشد ، هر كه كارهاى بد كرده است » .\r\n2416 / 6 . از او ، از پدرش ، از ابن‌ابىعمير ، از ابراهيم بن عبدالحميد ، از ابواسامه ، از امام جعفر صادق عليه السلام روايت است كه گفت : شنيدم از آن حضرت كه مىفرمود : « به خدا پناه بريد از سطوت‌هاى خدا در شب و روز » . راوى مىگويد : عرض كردم كه : سطوت‌هاى خدا چيست ؟ فرمود كه : « گرفتن بر معصيت‌ها » . « 3 »\r\n2417 / 7 . چند نفر از اصحاب ما روايت كرده‌اند ، از احمد بن ابىعبداللَّه ، از پدرش ، از سليمان جعفرى ، از عبداللَّه بن بكير ، از زراره ، از امام محمد باقر عليه السلام كه فرمود : « گناهان ، همهء آن ، سخت است و سخت‌ترين آنها ، گناهى است كه گوشت و خون بر آن برويد ؛ زيرا كه صاحب آن ، يا خدا او را رحم مىكند ، و يا عذاب » . مىفرمايد : « و در بهشت داخل\r\n\r\n\r\n","description":"","footnote":"\r\n( 1 ) . شورا ، 30 .\r\n( 2 ) . و مخفى نماند كه آيه و حديث ، مخصوص‌اند به گناهكاران ، و امّا هرگاه بىگناهى را مصيبتى رسد ، سببش چيزى ديگر است ، مانند زيادتى اجر . ( مترجم )\r\n( 3 ) . و سطوت - به فتح سين سعفص و سكون طاء حطّى - ، در اصل لغت به معنى حمله بردن و قهر كردن است . ( مترجم )\r\n","page_name":" 649 ","page_number":649},
  {"content":"\r\n . \r\n","description":"","footnote":"","page_name":" 650 ","page_number":650},
  {"content":"\r\n\r\nنمىشود ، مگر آنكه پاك و پاكيزه باشد » . « 1 »\r\n2418 / 8 . حسين بن محمد ، از معلى بن محمد ، از وشّاء ، از ابان ، از فضيل بن يسار ، از امام محمد باقر عليه السلام روايت كرده است كه فرمود : « به درستى كه بنده گناه مىكند ، و [ رزق و 
  ] روزى از او دور مىشود و از آن محروم مىگردد » .\r\n2419 / 9 . على بن محمد ، از صالح بن ابىحمّاد ، از محمد بن ابراهيم نوفلى ، از حسين بن مختار ، از مردى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : ملعون است ، ملعون است ، هر كه دينار و درم را پرستد . ملعون است ، ملعون است ، هر كه كورى را سرگشته سازد ، به اينكه او را از راه بيرون برد ، يا راه را به او نشان ندهد . « 2 » ملعون است ، معلون است ، هر كه با چهارپايى جماع كند » .\r\n2420 / 10 . حسين بن محمد ، از معلّى بن محمد ، از وشّاء ، از على بن ابىحمزه ، از ابوبصير ، از امام محمد باقر عليه السلام روايت كرده است كه گفت : شنيدم از آن حضرت كه مىفرمود : « بپرهيزيد از گناهانى كه كوچك شمرده مىشوند ؛ زيرا كه آنها را طلب‌كننده‌اى هست كه از آنها غافل نمىشود . يكى از شما مىگويد كه : گناه مىكنم و طلب آمرزش مىنمايم . به درستى كه خداى عز و جل مىفرمايد كه :  « وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 3 » ، و خداى عز و جل فرموده است كه :  « إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ »  « 4 » ؛ يعنى : به درستى كه خصلت و كردارى كه آدمى را باشد از خوب و بد ، اگر در خُردى ، هم‌سنگ دانه‌اى از خردل باشد كه از همهء دانه‌ها خردتر است ، پس آن دانه در اندران سنگ سخت و بزرگ باشد كه بيرون آوردن آن دشوار است ، يا در زير صخرهء سبز باشد ( كه آن را صمّاء گويند و در زير زمين هفتم است ) ، يا در آسمان‌ها باشد ( با وجود رفعت و وسعت آنها ) ، يا در زمين باشد ، كه خدا آن را بياورد ( و حاضر گرداند در موقف حساب ، و بر آن حساب فرمايد ) .\r\n\r\n\r\n","description":"","footnote":"\r\n( 1 ) . و دور نيست كه مراد حضرت اين باشد كه ، غير پاك و پاكيزه ، بدون شفاعت و عفو داخل بهشت نمىشود ، و مرحوم بودنش موجب دخول بهشت نيست . ( مترجم )\r\n( 2 ) . و بعضى گفته‌اند كه : شايد مراد از كورى ، كورى دل باشد ؛ يعنى جاهل را هدايت نكند .\r\n( 3 ) . يس ، 12 . و در قرآن « وَنَكْتُبُ » ، به جاى « سَنَكْتُبُ » واقع است . و ترجمهء آيه مذكور شد .\r\n( 4 ) . لقمان ، 16 .\r\n","page_name":" 651 ","page_number":651},
  {"content":"\r\n . \r\n","description":"","footnote":"","page_name":" 652 ","page_number":652},
  {"content":"\r\n\r\nبه درستى كه خدا باريك‌دانى است كه علمش به هر چيز خرد و ريزه‌اى احاطه فرموده ، و دانا و آگاه است به كنه هر چيزى » .\r\n2421 / 11 . ابوعلى اشعرى ، از محمد بن عبدالجبّار ، از ابن‌فضّال ، از ثعلبه ، از سليمان بن طريف ، از محمد بن مسلم ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « به درستى كه گناه ، بنده را از روزى محروم و بىبهره مىگرداند » .\r\n2422 / 12 . محمد بن يحيى ، از عبداللَّه بن محمد ، از على بن حكم ، از ابان بن عثمان ، از فضيل ، از امام محمد باقر عليه السلام روايت كرده است كه فرمود : « به درستى كه مرد مرتكب گناه مىشود ، و به اين سبب روزى از او بازداشته مىشود » ، و اين آيه را تلاوت فرمود كه :    « إِذْ أَقْسَمُوا لَيَصْرِمُنَّها مُصْبِحِينَ * وَ لا يَسْتَثْنُونَ * فَطافَ عَلَيْها طائِفٌ مِنْ رَبِّكَ وَ هُمْ نائِمُونَ »    « 1 » ؛ يعنى :\r\n« ياد كن چون سوگند خوردند اهل باغى كه در دو فرسنگى صنعاى يمن بود ، كه هر آينه ميوهء آن را ببرند ، در حالى كه در صباح در آيندگان باشند ؛ يعنى در بامداد ميوه را بچينند ؛ پس به اين قصد سوگند ياد نمودند و استثنا نكردند ؛ يعنى نگفتند كه : انشاء اللَّه ، اگر خدا خواهد « 2 » ؛ پس فرا گرفت بر آن باغ ، بلاى طواف‌كننده و گرداگرد آن فروگيرنده ، از جانب پروردگار تو ، و ايشان خفتگان بودند » . « 3 »\r\n2423 / 13 . از او ، از احمد بن محمد ، از ابن‌فضّال ، از ابن‌بكير ، از ابوبصير روايت است كه گفت : شنيدم از امام جعفر صادق عليه السلام كه مىفرمود : « چون مرد مرتكب گناه گردد ، نكته و نشانهء سياهى در دلش بيرون آيد . پس اگر توبه كند ، آن نشانه بر طرف شود ، و اگر بر گناه بيفزايد ، آن نشانه نيز بيفزايد ، تا بر دلش غالب گردد و همه را سياه كند ، و چون چنين شود ، بعد از آن هرگز رستگارى نيابد » .\r\n2424 / 14 . از او ، از احمد بن محمد ، از ابن‌محبوب ، از ابوايّوب ، از محمد بن مسلم ، از امام محمد باقر عليه السلام روايت است كه فرمود : « به درستى كه بنده حاجتى را از خدا سؤال مىكند ،\r\n\r\n\r\n","description":"","footnote":"\r\n( 1 ) . قلم ، 17 - 19 .\r\n( 2 ) . و بعضى گفته‌اند كه : معنى اين است كه ، جدا نكردند از آن ميوه ، حصّهء مساكين را ، چنان كه پدر ايشان جدامىكرد . ( مترجم )\r\n( 3 ) . و آن بلاء ، آتشى بود كه از آسمان فرود آمد ، و در آن باغ پيچيده و ميوهء آن را سوزانيد و درختان آن را خشك گردانيد . ( مترجم )\r\n","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n\r\nو از حالش روا شدن آن باشد تا زمانى نزديك يا تا وقتى كه دير باشد . پس آن بنده گناهى مىكند ، و به اين سبب خداى - تبارك و تعالى - به فرشته مىفرمايد كه : حاجتش را روا مكن و او را از آن محروم گردان ؛ زيرا كه او خود را در معرض خشم من درآورده ، و نوميدى را از من سزاوار شده » .\r\n2425 / 15 . ابن‌محبوب ، از مالك بن عطيّه ، از ابوحمزه از امام محمد باقر عليه السلام روايت كرده است كه گفت : شنيدم از آن حضرت كه مىفرمود : « هيچ سالى بارانش از سال ديگر كمتر نيست ، و ليكن خدا آن را مىگذارد و مىباراند ، در هر جا كه خواهد . به درستى كه چون گروهى به معاصى عمل كنند ، خداى عز و جل آن‌چه را كه مقدّر فرموده بود از براى ايشان در آن سال از باران ، از ايشان بگرداند به سوى غير ايشان ، و به سوى بيابان‌ها و درياها و كوه‌ها . و به درستى كه خدا عذاب مىكند جُعَل ؛ ( يعنى سرگين غلطانك ) را در سوراخ خود ، به حبس كردن باران از آن زمينى كه اين جعل در محل آن است ، به گناهان آنها كه در نزد آن حاضر و در آن محل منزل دارند ، و حال آنكه خدا از برايش راهى را قرار داده در مسلكى كه غير محلّ و منزل اهل معاصى است » . راوى مىگويد كه : بعد از آن ، حضرت باقر عليه السلام فرمود كه : «  « فَاعْتَبِرُوا يا أُولِي الْأَبْصارِ »  . « 1 »\r\n2426 / 16 . ابوعلى اشعرى ، از محمد بن عبدالجبّار ، از ابن‌فضّال ، از امام جعفر صادق عليه السلام روايت كرده است كه فرمود : « به درستى كه مردى مرتكب گناه مىشود ، و به سبب آن از نماز شب محروم مىگردد و توفيق نمىيابد كه آن را به جا آورد . و به درستى كه كار بد تأثيرش در صاحبش ، از تأثير كارد در گوشت ، شتابان‌تر است » .\r\n2427 / 17 . از او از ابن‌فضّال از ابن‌بكير از امام جعفر صادق عليه السلام روايت است كه فرمود :\r\n« هر كه گناهى را قصد كند ، بايد كه آن را به عمل نياورد ؛ زيرا كه بسا است كه بنده گناه را به عمل مىآورد ، پس خداى - تبارك و تعالى - او را مىبيند و مىفرمايد كه : به عزّت خودم سوگند كه بعد از اين هرگز تو را نمىآمرزم » . « 2 »\r\n2428 / 18 . حسين بن محمد ، از محمد بن احمد نهدى ، از عمرو بن عثمان ، از مردى ، از امام موسىكاظم عليه السلام روايت كرده است كه فرمود : « بر خدا لازم است كه در خانه‌اى معصيت\r\n\r\n\r\n","description":"","footnote":"\r\n( 1 ) . حشر ، 2 . و احتمال دارد كه معنى اين باشد كه حضرت اين آيه را خواند ، و ترجمهء آن گذشت . ( مترجم )\r\n( 2 ) . و همين حديث ، جزو حديثى است كه در باب تعجيل فعل خير گذشت ، با اندك تفاوتى . ( مترجم )\r\n","page_name":" 655 ","page_number":655},
  {"content":"\r\n . \r\n","description":"","footnote":"","page_name":" 656 ","page_number":656},
  {"content":"\r\n\r\nنشود ، مگر آنكه آن خانه را از براى آفتاب ظاهر گرداند ، كه آفتاب بر آن بتابد ، تا آن را پاك گرداند » . « 1 »\r\n2429 / 19 . چند نفر از اصحاب ما روايت كرده‌اند ، از سهل بن زياد ، از محمد بن حسن بن شمّون ، از عبداللَّه بن عبدالرحمان بن اصم ، از مسمع بن عبدالملك ، از امام جعفر صادق عليه السلام كه فرمود : « رسول خدا صلى الله عليه و آله فرمود : به درستى كه بنده در قيامت ، صد سال بر گناهى از گناهان خويش محبوس و معطّل مىشود ، و به سوى زنان خويش كه در بهشت‌اند نظر مىكند كه در ناز و نعمت مىگذارنند » .\r\n2430 / 20 . ابوعلى اشعرى ، از عيسى بن ايّوب ، از على بن مهزيار ، از قاسم بن عروه ، از ابن‌بكير ، از زراره ، از امام محمد باقر عليه السلام روايت كرده است كه فرمود : « هيچ بنده‌اى نيست ، مگر آنكه در دلش نكته و نشانهء سفيدى هست ؛ پس چون گناهى را مرتكب شود ، در آن نشانهء سفيد ، سياهى بيرون آيد و به هم رسد ، و چون توبه كند ، آن سياهى برود ، و اگر در گناهان مدّتى مديد بماند ، آن سياهى بيفزايد تا به مرتبه‌اى كه آن سفيدى را بپوشاند ، و چون سفيدى را بپوشد ، صاحب آن دل هرگز به سوى خير و خوبى برنگردد ، و اين است معنى قول خداى عز و جل :  « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ »  « 2 » ؛ يعنى : چنان نيست كه مكذّبان مىگويند ؛ بلكه غلبه كرده و زنگ داده بر دل‌هاى ايشان ، آن‌چه پيوسته مىكردند » ( يعنى دل‌هاى ايشان به سبب خبث اعتقاد و معاصى ، زنگ گرفته و تاريك شده ، و به اين سبب معرفت حق و باطل از ايشان پوشيده گرديده است ) .\r\n2431 / 21 . چند نفر از اصحاب ما روايت كرده‌اند ، از سهل بن زياد ، از على بن اسباط ، از ابوالحسن حضرت امام رضا عليه السلام كه فرمود : « اميرالمؤمنين عليه السلام فرمود كه : البتّه دندان‌هاى خندهء خود را به خنده ظاهر مكن ، و حال آنكه عمل‌هاى رسواكننده را به جا آورده باشى ، و از شبيخون ايمن مباش ، در حالى كه كارهاى بد كرده باشى » . « 3 »\r\n2432 / 22 . محمد بن يحيى و ابوعلى اشعرى ، از حسين بن اسحاق ، از على بن مهزيار ، از حمّاد بن عيسى ، از ابوعمرو مدائنى ، از امام جعفر صادق عليه السلام روايت كرده‌اند كه گفت :\r\n\r\n\r\n","description":"","footnote":"\r\n( 1 ) . و اين كنايه است از آنكه گناهان ، خانه‌ها را خراب مىكند .\r\n( 2 ) . مطففين ، 14 .\r\n( 3 ) . و در همين باب ، اين حديث را از حضرت صادق عليه السلام روايت كرد با اندك تفاوتى . ( مترجم )\r\n","page_name":" 657 ","page_number":657},
  {"content":"\r\n . \r\n","description":"","footnote":"","page_name":" 658 ","page_number":658},
  {"content":"\r\n\r\nشنيدم از آن حضرت كه مىفرمود : « پدرم عليه السلام مىفرمود كه : خداى عز و جل حكم فرموده ، حكمى واجب ، كه بر بندهء خود به نعمتى انعام نفرمايد . پس آن نعمت را از او بربايد ، تا آنكه آن بنده گناهى را پديد آورد كه به سبب آن سزاوار سختى و عقوبت باشد » .\r\n2433 / 23 . على بن ابراهيم ، از پدرش ، از ابن‌محبوب ، از جميل بن صالح ، از سدير روايت كرده است كه گفت : مردى از امام جعفر صادق عليه السلام سؤال كرد از قول خداى عز و جل :  « فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ »  « 1 » .\r\nراوى مىگويد كه : پس امام جعفر صادق عليه السلام فرمود كه : « اين جماعت ، گروهى بودند كه ايشان را دهى چند بود به هم پيوسته ، كه اهل آنها به يكديگر نظر مىكردند و همديگر را مىديدند ، و نهرهاى روان و مال‌هاى نمايان داشتند . پس نعمت‌هاى خداى عز و جل را كفران كردند و ناسپاسى نمودند ، و آن‌چه را كه با ايشان و در نفس‌هاى ايشان بود از عافيت خدا ، تغيير دادند ؛ پس خدا تغيير داد ، آن‌چه را كه با ايشان بود از نعمت و عافيت .  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  « 2 » ؛ يعنى : « به درستى كه خدا تغيير نمىدهد آن‌چه را كه با گروهى باشد از عافيت و نعمت ، تا آنكه آن گروه تغيير دهند آن‌چه را كه در نفس‌هاى ايشان است ؛ يعنى بدل كنند احوال جميله را به اخلاق رذيله ، و زبان را از ذكر او و دل را از ياد او بگردانند » ؛ پس خدا سيل عَرِم را به سوى ايشان فرستاد « 3 » ؛ پس ده‌هاى ايشان را غرق كرد و خانه‌هاى ايشان را خراب نمود و مال‌هاى ايشان را برد ، و بدل داد ايشان را به جاى باغ‌هاى ايشان ، دو\r\n\r\n\r\n","description":"","footnote":"\r\n( 1 ) . سبأ ، 19 . تا آخر آيه كه ترجمهء آن اين است كه : « گفتند قوم سبا ، اى پروردگار ما ! دورى افكن ميان منازل سفرهاى ما ؛ يعنى بيابان‌ها را پديد آور از منزلى تا منزل ديگر ، كه مردم بى زاد و راحله سفر نتوانند كرد ، و ستم كردند بر نفس‌هاى خويش به اين دعا ، به جهت كفران نعمت ؛ پس گردانيديم ايشان را سخنان ، كه مردمان بعد از ايشان به تعجّب باز گويند و از حال ايشان تعجّب كنند ، كه از آبادانى به خرابى ميل نمودند ، و يا از روى ضرب‌المثل باز گويند كه : تفرّقوا ايادى سبأ ، و پراكنده ساختيم ايشان را هر پراكنده ساختنى ؛ يعنى به غايت پراكندگى ، تا آنكه يكى از ايشان در مارب نماندند و هر يك به جايى رفتند . به درستى كه در آن‌چه ذكر كرديم از قصّهء قوم سبا ، هر آينه نشانه‌ها و پندها است از براى هر صبركنندهء سپاس‌گوينده ، كه بر محنت‌ها صابر و بر نعمت‌ها شاكر باشد » . ( مترجم )\r\n( 2 ) . رعد ، 11 .\r\n( 3 ) . و عرم - به فتح عين و كسر راء اسطلخ [ / استخر 
  ] ، آبگير است كه اهل سبأ به سنگ و قير بندان كرده بودند و بندآب ، و بعضى گفته‌اند كه : بندى محكم و سخت و استوار كه بلقيس ساخته بود ، و بعضى گفته‌اند كه : عرم ، كور موشى است كه آن بند را سوراخ كرد ، و بعضى گفته‌اند كه : نام وادى است ، و بعضى گفته‌اند كه : باران سخت است . ( مترجم )\r\n","page_name":" 659 ","page_number":659},
  {"content":"\r\n . \r\n","description":"","footnote":"","page_name":" 660 ","page_number":660},
  {"content":"\r\n\r\nباغ كه خداوندان خوردنى و ميوه‌اى بودند بدمزه كه اراك است ، ( و گويند : درخت خار دار كه ميوهء تلخ داشت ، و خداوندان درخت شوره گز ) ، و چيزى از درخت كُنار اندك بودند ( يعنى در آن شوره گزها ، اندك ميوه‌اى كُنار قرار داديم ، تا ياد كنند از آن ميوه‌هاى فوت شده ) . بعد از آن فرموده است كه :  « ذلِكَ جَزَيْناهُمْ بِما كَفَرُوا وَ هَلْ نُجازِي إِلَّا الْكَفُورَ »  « 1 » ؛ يعنى : اين عذاب عاجل ، پاداش داديم ايشان را ، به سبب آنكه كفرانِ نعمت ورزيده ، بر رسولان ما كافر شدند ، و آيا جزا نمىدهم ، مگر كفور را ؟ » « 2 » .\r\n2434 / 24 . محمد بن يحيى ، از احمد بن محمد ، از محمد بن سنان ، از سماعه روايت كرده است كه گفت : شنيدم از امام جعفر صادق عليه السلام كه مىفرمود : « خدا نعمتى را بر بنده‌اى انعام نفرموده كه آن را از او ربوده باشد ، مگر آنكه گناهى را مرتكب گرديده باشد ، كه به سبب آن سزاوار ربودن باشد » .\r\n2435 / 25 . محمد بن يحيى روايت كرده است ، از احمد بن محمد و على بن ابراهيم ، از پدرش و هر دو ، از ابن‌محبوب ، از هيثم بن واقد جزرى كه گفت : شنيدم از امام جعفر صادق عليه السلام كه مىفرمود : « به درستى كه خداى عز و جل پيغمبرى از پيغمبران خويش را به سوى قومش مبعوث گردانيد و به سوى او وحى فرمود كه : به قوم خود بگو كه : هيچ اهل ده و گروهى نبودند كه بر طاعت و فرمانبردارى من بودند و در آن طاعت ، زحمت و مشقّتى به ايشان رسيد . پس از آن‌چه دوست مىداشتم ، منتقل شدند به سوى آن‌چه دشمن مىداشتم ،\r\n\r\n\r\n","description":"","footnote":"\r\n( 1 ) . سبأ ، 17 .\r\n( 2 ) . و حضرت ، اين كلام را بر سبيل اقتباس از آيهء سورهء سبأ ذكر فرموده ، و نظم آيه اين است كه :  « فَأَرْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ »  . و از حديث ظاهر مىشود كه اين آيه بعد از آيهء پيش باشد ، و در قرآن ، پيش از آن است ؛ زيرا كه بعد از تتمّهء آيه‌اى كه در آخر حديث مذكور مىشود ، مذكور است كه :   « وَ جَعَلْنا بَيْنَهُمْ وَ بَيْنَ الْقُرَى الَّتِي بارَكْنا فِيها قُرىً ظاهِرَةً وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ فَقالُوا رَبَّنا باعِدْ »   تا آخر آيه . و آن‌چه كلينى عليهم السلام ذكر فرموده بود ، فاء نداشت ، و در قرآن ، « فقالوا » است . و حضرت بعد از ذكر مقتبس مىفرمايد كه : بعد از آن فرموده است كه :  « ذلِكَ جَزَيْناهُمْ بِما كَفَرُوا وَ هَلْ نُجازِي إِلَّا الْكَفُورَ »  ؛ يعنى : « اين عذاب عاجل ، پاداش داديم ايشان را ، به سبب آنكه كفران نعمت ورزيده ، بر رسولان ما كافر شدند ، و آيا عتاب كرده مىشود ؛ يعنى عتاب نمىشود به مثل آن‌چه مذكور شد ، مگر ناسپاس كه در ناسپاسى به نهايت رسيده باشد ؟ » و اين ترجمه ، بنابر قرائت يجازى - با ياء و فتح زاى آن و رفع راء كفور - است . و بنا بر قرائت ديگر كه نجازى - با نون و كسر زاى آن و نصب راء كفور - است ، معنى اين مىشود كه : جزا نمىدهم ، مگر كفور را . ( مترجم )\r\n","page_name":" 661 ","page_number":661},
  {"content":"\r\n . \r\n","description":"","footnote":"","page_name":" 662 ","page_number":662},
  {"content":"\r\n\r\nمگر آنكه ايشان را منتقل ساختم از آن‌چه دوست مىداشتند ، به سوى آن‌چه ناخوش مىداشتند . و هيچ اهل ده و خاندانى نبودند كه بر معصيت و نافرمانى من بوده باشند و در آن معصيت ، ضرر و زحمتى به ايشان رسيده باشد ، و از آن‌چه ناخوش مىداشتم ، منتقل شده باشند به سوى آن‌چه دوست مىداشتم ، مگر آنكه ايشان را منتقل ساخته‌ام از آن‌چه ناخوش مىداشتند ، به سوى آن‌چه دوست مىداشتند ، و به ايشان بگو كه : رحمت من بر خشم من پيشى گرفته . پس بايد كه از رحمت من نوميد نباشند ؛ زيرا كه گناهى كه آن را مىآمرزم ، در نزد من بزرگ نمىنمايد . و به ايشان بگو كه : متعرّض خشم من نشوند و با من ستيزه نكنند ، و به دوستان من استخفاف نكنند و ايشان را سبك و خوار ندارند ؛ زيرا كه مرا در هنگامى كه غضب مىكنم سطوت‌هاى چند است كه چيزى از آفريدگان من تاب آن ندارد ، و با آن مقاومت و برابرى نمىتواند كرد » .\r\n2436 / 26 . على بن ابراهيم هاشمى ، از جدّش محمد بن حسن بن محمد بن عبيد اللَّه ، از سليمان جعفرى ، از حضرت امام رضا عليه السلام روايت كرده است كه فرمود : « خداى عز و جل به سوى پيغمبرى از پيغمبران وحى فرمود كه : چون فرمانبردارى شوم ، خشنود مىشوم ، و چون خشنود شوم ، بركت مىدهم ، و بركت مرا نهايت و آخرشدى نيست . و چون نافرمانى شوم ، خشم مىگيرم ، و چون خشم گرفتم ، لعنت مىكنم ، و لعنت من به هفتم از فرزندان ملعون مىرسد » . « 1 »\r\n2437 / 27 . محمد بن يحيى ، از على بن حسن بن على ، از محمد بن وليد ، از يونس بن يعقوب ، از امام جعفر صادق عليه السلام روايت كرده است كه فرمود : « به درستى كه يكى از شما ترس بسيارى از پادشاه با او مىباشد ، و اين ترس نيست ، مگر به سبب گناهان ؛ پس خود را از گناهان نگاه داريد ، آن‌چه توانيد و استطاعت داشته باشيد ، و در آنها تمادى « 2 » مكنيد » [ / و بر آنها مداومت منماييد 
  ] .\r\n2438 / 28 . على بن ابراهيم روايت كرده است ، از محمد بن عيسى ، از يونس كه آن را مرفوع ساخته و گفته است كه : اميرالمؤمنين عليه السلام فرمود كه : « هيچ دردى نيست كه بيش از\r\n\r\n\r\n","description":"","footnote":"\r\n( 1 ) . يعنى با رضامندى به كردار پدر ملعون خويش ، يا قصد مبالغه است ، اگر اين نوع مبالغات ، بر آن جناب جايز باشد . ( مترجم )\r\n( 2 ) . و تمادى ، در نهايت به راهى دور شدن و طول دادن است . ( مترجم )\r\n","page_name":" 663 ","page_number":663},
  {"content":"\r\n . \r\n","description":"","footnote":"","page_name":" 664 ","page_number":664},
  {"content":"\r\n\r\nگناهان ، دل‌ها را به درد آورد ، و هيچ ترسى نيست كه از مردن سخت‌تر باشد . و آن‌چه پيش گذشته ، از براى فكر و انديشه بس است ، و كافى است كه مرگ ، واعظ و پنددهنده باشد » .\r\n2439 / 29 . احمد بن محمد كوفى ، از على بن حسن ميثمى ، از عبّاس بن هلال شامى ، مولاى ابوالحسن حضرت امام موسىكاظم عليه السلام ، روايت كرده است كه گفت : شنيدم از امام رضا عليه السلام كه مىفرمود : « در هر زمان كه بندگان از گناهان ، گناهى را پديد آورند كه پيش از آن نمىكردند ، خدا براى ايشان از بلاها ، بلايى را پديد آورد كه پيش از آن نمىشناختند » .\r\n2440 / 30 . على بن ابراهيم ، از پدرش ، از ابن‌محبوب ، از عبّاد بن صهيب ، از امام جعفر صادق عليه السلام روايت كرده است كه فرمود : « خداى عز و جل مىفرمايد كه : چون مرا نافرمانى كند كسى كه مرا مىشناسد ، بر او مسلّط گردانم كسى را كه مرا نمىشناسد » .\r\n2441 / 31 . چند نفر از اصحاب ما روايت كرده‌اند ، از سهل بن زياد ، از على بن اسباط ، از ابن‌عرفه ، از امام موسىكاظم عليه السلام كه فرمود : « به درستى كه خداى عز و جل را در هر روز و هر شب نداكننده‌اى هست كه ندا مىكند و مىگويد كه : اى بندگان خدا ! آهسته باشيد ، آهسته باشيد ، و رفق و نرمى كنيد از نافرمانىهاى خدا و پيرامون آنها مگرديد . پس اگر چهارپايان چرنده و كودكان شيرخورنده و پيران ركوع‌كننده نمىبودند ، عذاب بر شما ريخته مىشد ، ريختنى سخت ، كه شما به غايت درهم شكسته و به آن خرد و مُرد شويد » .\r\nباب در بيان گناهان كبيره\r\n\r\n112 . باب در بيان گناهان كبيره\r\n2442 / 1 . چند نفر از اصحاب ما روايت كرده‌اند ، از احمد بن محمد ، از ابن‌فضّال ، از ابوجميله ، از حلبى ، از امام جعفر صادق عليه السلام در قول خداى عز و جل :  « إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلًا كَرِيماً »  « 1 » كه آن حضرت فرمود : « گناهان كبيره آنها است كه خداى عز و جل آتش جهنّم را بر گردن آنها واجب گردانيده » . و ترجمهء آيه اين است كه : « اگر اجتناب كنيد و دورى نماييد از گناهان بزرگ ، از آن‌چه نهى كرده مىشويد از آن ( يعنى ما و خليفهء ما شما را از آن نهى كرده‌ايم ) ، درگذرانيم و عفو كنيم از شما گناهان شما را ؛ يعنى گناهان كوچك شما را ، و درآوريم شما را در موضع خوب گران‌مايه » ( كه بهشت است ) .\r\n2443 / 2 . از او ، از ابن‌محبوب روايت است كه گفت : بعضى از اصحاب ما عريضه‌اى به\r\n\r\n\r\n","description":"","footnote":"\r\n( 1 ) . نساء ، 31 .\r\n","page_name":" 665 ","page_number":665},
  {"content":"\r\n . \r\n","description":"","footnote":"","page_name":" 666 ","page_number":666},
  {"content":"\r\n\r\nخدمت امام موسىكاظم عليه السلام نوشت و به من داد كه به آن حضرت برسانم ، و در آن نامه حضرت را از گناهان كبيره سؤال كرده بود كه شمارهء آنها چند است و آنها چيست ؟ حضرت در جواب نوشت كه : « از گناهان كبيره سؤال كرده بودى . هر كه اجتناب كند از آن‌چه خدا بر كردن آن وعدهء آتش فرموده ، گناهان ديگر او را بيامرزد و از آن عفو فرمايد ، هرگاه آن گناه‌كار ، مؤمن باشد . و هفت گناهى كه البتّه باعث و موجب دخول جهنّم‌اند ، كشتن نفس محرّم است كه كسى به ناحق كسى را بكشد ، و عقوق پدر و مادر ، و خوردن ربا ، و اعرابى شدن بعد از هجرت « 1 » ، و فحش گفتن به زن عفيفه ( يعنى نسبت زنا به او دادن ) ، و خوردن مال يتيم ( يعنى تصرّف در مال طفل بىپدر به غير وجه شرعى ) ، و گريختن از جنگ واجب » ( بيرون رفتن از لشكرى كه به جهاد دشمنان دين رفته باشند ) .\r\n2444 / 3 . على بن ابراهيم ، از محمد بن عيسى ، از يونس ، از عبداللَّه بن مسكان ، از محمد بن مسلم ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « گناهان كبيره هفت است : كشتن مؤمن از روى عمد و قصد ، و فحش گفتن به زن عفيفه ، و گريختن از ميان مجاهدين ، و اعرابى و باديه‌نشين شدن بعد از هجرت ، و خوردن مال يتيم از روى ستم ، و خوردن ربا بعد از حجّت روشن بر حرمت آن ، و هر چه خدا آتش دوزخ را بر كردن آن واجب گردانيده باشد » .\r\n2445 / 4 . يونس ، از عبداللَّه بن سنان روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه از جملهء گناهان كبيره ، عقوق پدر و مادر است ، و نوميدى از رحمت خدا ، و ايمن بودن از مكر خدا » ( يعنى جزاى مكر و آن‌چه در ظاهر به مكر مىماند ) .\r\n2446 / 5 . و روايت شده است كه : « بزرگ‌ترين گناهان كبيره ، شرك به خدا است » . « 2 »\r\n2447 / 6 . يونس ، از حمّاد ، از نعمان رازى روايت كرده است كه گفت : شنيدم از امام جعفر صادق عليه السلام كه مىفرمود : « هر كه زنا كند ، از ايمان بيرون مىرود . و هر كه شراب\r\n\r\n\r\n","description":"","footnote":"\r\n( 1 ) . و در نهايه [ از ابن اثير 
  ] مذكور است كه تعرّب بعد از هجرت ، آن است كه بازگردد به سوى باديه و با اعراب وباديه‌نشينان بماند ، بعد از آنكه هجرت نموده و مهاجر گرديده . و پيشتر بنا چنين بود كه هر كه بعد از هجرت به جاى خود برمىگشت ، او را چون مرتد حساب مىكردند . ( مترجم )\r\n( 2 ) . و من مىگويم كه : همهء اعتقادات فاسده كه مخلّ به ايمان باشد ، در آن داخل است . ( مترجم )\r\n","page_name":" 667 ","page_number":667},
  {"content":"\r\n . \r\n","description":"","footnote":"","page_name":" 668 ","page_number":668},
  {"content":"\r\n\r\nبياشامد ، از ايمان بيرون مىرود . و هر كه يك روز را از ماه مبارك رمضان افطار كند از روى عمد ، بدون عذر شرعى ، از ايمان بيرون مىرود » .\r\n2448 / 7 . از او ، از محمد بن عبده روايت است كه گفت : به خدمت امام جعفر صادق عليه السلام عرض كردم كه : زناكننده زنا مىكند ، در حالى كه مؤمن باشد ( يعنى آيا زانى در حال زنا ايمان دارد ؟ و از جملهء مؤمنان محسوب مىشود ؟ ) فرمود : « نه ، چون بر بالاى شكم زن باشد ، ايمان از او ربوده شود ؛ پس چون برخيزد ، به سوى او رد شود ، و اگر دوباره برگردد ، ربوده شود » .\r\nعرض كردم كه : او اراده دارد كه دوباره برگردد . فرمود : « چه بسيار است كسى كه اراده مىكند كه دوباره برگردد ، و هرگز به سوى آن برنمىگردد » .\r\n2449 / 8 . يونس ، از اسحاق بن عمّار ، از امام جعفر صادق عليه السلام روايت كرده است در قول خداى عز و جل :  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ »  « 1 » كه آن حضرت فرمود : « فواحش ، زنا و دزدى است ، و لمم ، آن است كه مردى گناهى را به فعل مىآورد ؛ يعنى گناه صغيره‌اى از او سر مىزند ، بعد از آن بلافاصله از خدا طلب آمرزش مىكند كه از آن درگذرد و او را بيامرزد » . عرض كردم كه : در ميان ضلالت و گمراهى و كفر ، منزله‌اى هست ؟ فرمود : « چه بسيار است دست [ گيره 
  ] هاى ايمان » .\r\n2450 / 9 . على بن ابراهيم ، از پدرش ، از ابن‌ابىعمير ، از عبدالرحمان بن حجّاج ، از عبيد بن زراره روايت كرده است كه گفت : امام جعفر صادق عليه السلام را سؤال كردم از گناهان كبيره . فرمود كه : « گناهان كبيره در كتاب على عليه السلام هفت است : كافر شدن به خدا ، و كشتن آدمى ، و عقوق پدر و مادر ، و خوردن ربا بعد از بيّنه ، و خوردن مال يتيم از روى ستم ، و گريختن از ميان مجاهدين ، و اعرابى شدن بعد از هجرت » . راوى مىگويد كه : عرض كردم :\r\nاينها از همهء گناهان ، بزرگ‌تر است ؟ فرمود : « آرى » . عرض كردم كه : خوردن يك درم از مال يتيم از روى ستم ، بزرگ‌تر و گناهش بيشتر است يا نماز نكردن ؟ فرمود : « نماز نكردن » .\r\nعرض كردم كه : ترك نماز را از جملهء گناهان كبيره نشمردى ؟ فرمود كه : « نخستين چيزى كه به تو گفتم ، چه چيز بود ؟ » راوى مىگويد كه : عرض كردم : كافر شدن به خدا . فرمود :\r\n« تارك الصّلوة ، كافر است » ؛ يعنى بدون عذر و علّت « 2 » .\r\n\r\n\r\n","description":"","footnote":"\r\n( 1 ) . نجم ، 32 . آنان كه از گناهان بزرگ و زشت‌كارىها دورى مىكنند ، جز گناهان كوچك .\r\n( 2 ) . و ظاهر اين است كه اين تفسير از كلينى عليهم السلام باشد . ( مترجم )\r\n","page_name":" 669 ","page_number":669},
  {"content":"\r\n . \r\n","description":"","footnote":"","page_name":" 670 ","page_number":670},
  {"content":"\r\n\r\n2451 / 10 . چند نفر از اصحاب ما روايت كرده‌اند ، از احمد بن محمد بن خالد ، از محمد بن حبيب ، از عبداللَّه بن عبدالرحمان اصم ، از عبداللَّه بن مسكان ، از امام جعفر صادق عليه السلام كه فرمود : « اميرالمؤمنين عليه السلام فرمود كه : هيچ بنده‌اى نيست ، مگر آنكه چهل سپر يا پرده بر بالاى او كشيده ، تا آنكه چهل گناه كبيره را به عمل آورد ، و چون چهل گناه كبيره را به عمل آورد ، آن سپرها يا پرده‌ها از او زائل شود و بىحجاب بماند . بعد از آن ، خداى - تعالى - به سوى فرشتگان وحى فرمايد كه : بنده‌ى مرا به بال‌هاى خويش بپوشيد . پس فرشتگان او را به بال‌هاى خويش بپوشند » . حضرت فرمود : « پس وا نمىگذارد چيزى را از آن‌چه زشت باشد ، مگر آنكه آن را بىباكانه به عمل مىآورد ، تا آنكه در نزد مردم ، خود را به كردار زشت خود مدح مىكند و ثنا مىگويد . بعد از آن ، فرشتگان عرض مىكنند كه : اى پروردگار ما ، اينك بندهء تو است كه هيچ چيز بدى را وا نمىگذارد ، مگر آنكه مرتكب آن مىگردد . و به درستى كه ما از آن‌چه او مىكند ، شرم مىكنيم ؛ پس خداى عز و جل به سوى ايشان وحى مىفرمايد كه : بال‌هاى خويش را از او برداريد ؛ پس هرگاه چنين كند ، شروع كند در دشمنى ما اهل بيت ، و در آن هنگام پرده‌اش در آسمان و زمين دريده شود . پس فرشتگان عرض مىكنند كه : اى پروردگار ما ! اينك بندهء تو است كه پرده دريده و رسوا باقى مانده . خداى عز و جل به سوى ايشان وحى فرمايد كه : اگر خدا را در آن حاجتى مىبود ، شما را امر نمىفرمود كه بال‌هاى خود را از او برداريد » .\r\nو ابن‌فضّال ، از ابن‌مسكان همين را روايت كرده است .\r\n2452 / 11 . على بن ابراهيم ، از هارون بن مسلم ، از مسعدة بن صدقه روايت كرده است كه گفت : شنيدم از امام جعفر صادق عليه السلام كه فرمود : « گناهان كبيره ، نوميدى از رحمت خدا است ، و مأيوس شدن از فضل خدا كه موجب روح و راحت بنده است ، و ايمن بودن از مكر و عذاب خدا ، و كشتن تنى كه خدا آن را حرام گردانيده ، و عقوق پدر و مادر ، و خوردن مال يتيم از روى ستم ، و خوردن ربا بعد از حجّت روشن بر حرمت آن ، اعرابى شدن بعد از هجرت ، و فحش گفتن به زن عفيفه ، و گريختن از ميان مجاهدين در جنگ و جهاد » . بعد از آن ، به آن حضرت عرض شد كه : مرا خبر ده كه آنكه مرتكب كبيره مىشود و بر آن مىميرد ، آيا آن كبيره او را از ايمان بيرون مىبرد ؟ و اگر به آن معذّب شود ، عذابش مانند عذاب مشركان خواهد بود ، يا آن را انقطاع و تمام شدن باشد ؟ فرمود كه : « از اسلام بيرون مىرود ، هرگاه گمان كند\r\n\r\n","description":"","footnote":"","page_name":" 671 ","page_number":671},
  {"content":"\r\n . \r\n","description":"","footnote":"","page_name":" 672 ","page_number":672},
  {"content":"\r\n\r\nكه آن كبيره حلال است ، و براى همين به سخت‌ترين عذاب‌ها معذّب مىگردد ، و اگر اعتراف داشته باشد به اينكه آن گناه كبيره ، كبيره است و كردن آن بر او حرام ، و اقرار دارد كه بر آن معذّب مىشود و حلال نيست كه مرتكب آن شود ، بر آن معذّب خواهد بود ، و ليكن عذابش از عذاب اوّل آسان‌تر و سبك‌تر است ، و آن كبيره ، او را از ايمان بيرون مىبرد ، امّا او را از اسلام بيرون نمىبرد » .\r\n2453 / 12 . محمد بن يحيى ، از احمد بن محمد ، از ابن‌فضّال ، از ابن‌بكير روايت كرده است كه گفت : به خدمت امام محمد باقر عليه السلام عرض كردم كه : در قول رسول خدا صلى الله عليه و آله است كه : « مرد چون زنا كند ، روح ايمان از او مفارقت مىكند » . فرمود كه : « آن قول خدا است كه :  « وَ أَيَّدَهُمْ بِرُوحٍ مِنْهُ »  « 1 » . و اينك ، همان است كه از او مفارقت مىكند » .\r\n2454 / 13 . على بن ابراهيم ، از پدرش ، از حمّاد ، از ربعى ، از فضيل ، از امام جعفر صادق عليه السلام روايت كرده است كه فرمود : « روح ايمان از زناكننده ربوده مىشود ، مادامى كه بر بالاى شكم زن باشد ، و چون فرود آيد ، ايمان برمىگردد » . راوى مىگويد كه : عرض كردم : مرا خبر ده كه اگر قصد زنا كند ، چنين خواهد بود ؟ فرمود : « نه ، مرا خبر ده كه اگر قصد كند كه دزدى كند ، آيا جايز است كه دستش بريده شود » ( يا دستش را مىبرى ) ؟ .\r\n2455 / 14 . على ، از پدرش ، از ابن‌ابىعمير ، از معاويه بن عمّار ، از صبّاح بن سيابه روايت كرده است كه گفت : در نزد امام جعفر صادق عليه السلام بودم كه محمد بن عبده به آن حضرت عرض كرد كه : زناكننده زنا مىكند ، تا آخر آن‌چه در همين باب گذشت .\r\n2456 / 15 . حسين بن محمد ، از معلّى بن محمد ، از وشّاء ، از ابان ، از ابوبصير ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود : « گناهان كبيره هفت است ، از جملهء آنها : قتل نفس است عمداً ، و شرك به خداى بزرگوار ، و فحش گفتن به زن عفيفه ، و خوردن ربا بعد از بيّنه ، و گريختن از جنگ واجب ، و باديه‌نشين شدن بعد از هجرت ، و عقوق پدر و مادر ، و خوردن مال يتيم از روى ستم » . و فرمود :\r\n« اعرابى شدن بعد از هجرت و شرك ، يكى است » .\r\n2457 / 16 . ابان ، از زياد كناسى روايت كرده است كه گفت : امام جعفر صادق عليه السلام فرمود :\r\n\r\n\r\n","description":"","footnote":"\r\n( 1 ) . مجادله ، 22 .\r\n","page_name":" 673 ","page_number":673},
  {"content":"\r\n . \r\n","description":"","footnote":"","page_name":" 674 ","page_number":674},
  {"content":"\r\n\r\n« و آنكه چون پدرش او را بخواند ، پدرش را لعنت كند ، و آنكه چون پسرش او را اجابت كند ، او را بزند يا به او ضرر رساند » . ( و مراد اين است كه لعنت كردن پسر بر پدر ، در هنگامى كه او را مىخواند ، و زدن پدر ، پسر را ، بىآنكه نافرمانى و گناهى كرده باشد ، از جملهء گناهان كبيره است ، و اوّل ، داخل است در عقوق و دويم ، به آن نزديك است ) .\r\n2458 / 17 . چند نفر از اصحاب ما روايت كرده‌اند ، از احمد بن محمد بن خالد ، از پدرش كه آن را مرفوع ساخته ، از محمد بن داود غنوى ، از اصبغ بن نباته كه گفت : مردى به خدمت اميرالمؤمنين عليه السلام آمد و عرض كرد كه : يا اميرالمؤمنين ! به درستى كه گروهى گمان كرده‌اند كه بنده زنا نمىكند و حال آنكه او مؤمن باشد ، و دزدى نمىكند در حالى كه مؤمن باشد ، و شراب نمىآشامد در حالى كه مؤمن باشد ، و ربا نمىخورد در حالى كه مؤمن باشد ، و خون حرام نمىريزد در حالى كه مؤمن باشد ، و اين امر بر من گران است و سينه‌ام از آن تنگ شده ، در هنگامى كه گمان دارم و مىدانم كه اين بنده مانند نماز من نماز مىكند ، و چون دعاى من دعا مىنمايد ، و با من عقد نكاح مىكند و من با او عقد نكاح مىكنم ( كه از يكديگر زن و دختر مىگيريم ) ، و او از من ميراث مىبرد و من از او ميراث مىبرم ، و حال آنكه او به جهت گناه كمى كه به او رسيده ، از ايمان بيرون رفته باشد .\r\nاميرالمؤمنين عليه السلام فرمود : « راست گفتى . شنيدم از رسول خدا صلى الله عليه و آله كه مىفرمود و دليل بر آن كتاب خدا است : خداى عز و جل مردمان را بر سه طبقه آفريد و ايشان را در سه منزله فرود آورد . و اين است قول خداى عز و جل در كتاب خويش : « ياران دست راست و ياران دست چپ و پيشىگيرندگان » . امّا آن‌چه ذكر فرموده از امر پيشىگيرندگان ، ايشان ، پيغمبران مرسل و غير مرسل‌اند كه خدا پنج روح را در ايشان قرار داد : روح قدس و روح ايمان و روح قوّت و روح شهوت و روح بدن . پس به روح قدس ، مبعوث شدند به پيغمبرى ، در حالتى كه پيغمبران مرسل و غير مرسل بودند و به آن روح چيزها را داشتند ، و به روح ايمان ، خدا را پرستيدند و چيزى را با او شريك نگردانيدند ، و به روح قوّت ، با دشمنان خود جهاد كردند و امور معاش و معاشرت خويش را چاره نمودند ، و به روح شهوت ، طعام لذيذ و خوشمزه را يافتند و به لذّت آن رسيدند ، و زنان برناى حلال را نكاح كردند و با ايشان مجامعت كردند ، و به روح بدن ، حركت كردند و راه درنورديدند ؛ پس اين گروه ، آمرزيده‌اند و از گناهان ايشان ( يعنى خلاف اولايى كه از ايشان سر زده ) درگذشته شده » .\r\nبعد از آن فرمود كه : « خداى عز و جل فرموده است كه :  « تِلْكَ الرُّسُلُ فَضَّلْنا بَعْضَهُمْ عَلى بَعْضٍ \r\n\r\n","description":"","footnote":"","page_name":" 675 ","page_number":675},
  {"content":"\r\n . \r\n","description":"","footnote":"","page_name":" 676 ","page_number":676},
  {"content":"\r\n\r\n مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ »  « 1 » . بعد از آن ، در باب همهء ايشان فرموده كه :  « وَ أَيَّدَهُمْ بِرُوحٍ مِنْهُ »  « 2 » . مىفرمايد كه : به آن روح ، ايشان را گرامى داشت و ايشان را بر غير ايشان افزونى داد . پس اين گروه ، آمرزيده‌اند و از گناهان ايشان درگذشته شده . بعد از آن ، ياران دست راست را ذكر فرموده ، و ايشان ، مؤمنانند از روى راستى ، و ايشان ، اشخاص معيّنى چندند كه خدا چهار روح را در ايشان قرار داده : روح ايمان و روح قوّت و روح شهوت و روح بدن ؛ پس بنده پيوسته اين ارواح چهارگانه را كامل مىگرداند ، تا حالتى چند بر او وارد شود » .\r\nآن مرد عرض كرد كه : يا اميرالمؤمنين ! اين حالت‌ها چيست ؟ فرمود : « امّا اوّل آنها چنان است كه خداى عز و جل فرموده كه :  « وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً »  « 3 » ؛ يعنى : و بعضى ديگر از شما كسى است كه بازگردانيده مىشود به سوى فروترين و زبون‌ترين زندگانى ، كه به سنّ خرافت و نهايت پيرى است ، تا نداند پس از دانستن امور ، چيزى را ؛ يعنى به حالت كودكى بازگردد » . و حضرت فرمود : « پس اينك ، همهء ارواح از او كم مىگردد ، و او كسى نيست كه از دين خدا بيرون رود ؛ زيرا كه آن كه فاعل است و با او فعل مىكند ، او را به سوى پست‌ترين عمرش بازگردانيده . پس او چنان شده كه از براى نماز وقتى را نمىشناسد ، و نمىتواند كه در شب و روز نماز و شب نافله را به جا آورد ، و نمىتواند كه با مردمان در صف نماز جماعت بايستد . پس اينك ، نقصان و ناتمامى است از روح ايمان ، و ليكن او را هيچ ضرر نمىرساند . و در ميان ايشان كسى است كه روح قوّت از او كم مىشود ، كه نمىتواند با دشمن خويش جهاد و كارزار كند ، و استطاعت ندارد كه اسباب زندگانى را طلب كند . و در ميان ايشان كسى است كه روح شهوت از او كم مىشود ، كه اگر خوش‌روترين دختران آدم به او بگذرد ، به سوى آن ميل نكند و برنخيزد . و روح بدن در او باقى مىماند ، كه حركت مىكند و درمىنوردد ، تا ملك‌الموت به نزد او بيايد ، و اين حالت از برايش بهتر است ؛ زيرا كه ، خداى عز و جل با او چنين كرده است . و گاه است كه در زمان قوّت و ايّام جوانيش ، بر او\r\n\r\n\r\n","description":"","footnote":"\r\n( 1 ) . بقره ، 253 . ميان اين فرستادگان برخى را بر برخى برترى بخشيديم . در ميانشان كسى است كه خدا با او سخن گفت‌و برخى را چندين درجه بالا برد و به عيسى بن مريم دليل‌هاى روشن داديم و وى را با روح القدس تأييد كرديم . ( مترجم )\r\n( 2 ) . مجادله ، 22 .\r\n( 3 ) . نحل ، 70 .\r\n","page_name":" 677 ","page_number":677},
  {"content":"\r\n . \r\n","description":"","footnote":"","page_name":" 678 ","page_number":678},
  {"content":"\r\n\r\nحالت‌ها وارد مىشود كه به واسطهء آنها قصد گناه مىكند ، و روح قوّت ، او را دلير مىگرداند ، و روح شهوت ، از برايش زينت مىدهد ، و روح بدن ، او را مىكشد ، تا آنكه او را در گناه مىاندازد ، و چون دست به آن گناه برساند و مرتكب آن شود ، از ايمانش كم گردد و از آن دور شود ؛ پس چنان شود كه در آن باز نگردد ، تا آنكه توبه كند ، و چون توبه كرد ، خدا توبهء او را قبول فرمايد ، و اگر دوباره برگردد ، خدا او را در آتش دوزخ داخل گرداند .\r\nو امّا اصحاب دست چپ ، يهود و نصارىاند . خداى عز و جل مىفرمايد كه :  « الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ »  « 1 » ؛ يعنى : آنان كه داده‌ايم ايشان را كتاب تورات و انجيل ، مىشناسند او را ، چنان كه مىشناسند پسران خود را » . و حضرت فرمود : « يعنى محمد و امر ولايت را مىشناسد كه در تورات و انجيل است ، چنان كه پسران خويش را كه در منزل‌هاى ايشانند مىشناسد .   « وَ إِنَّ فَرِيقاً مِنْهُمْ لَيَكْتُمُونَ * الْحَقَّ وَ هُمْ يَعْلَمُونَ الْحَقُّ مِنْ رَبِّكَ »   « 2 » ؛ يعنى : و به درستى كه گروهى از ايشان ، هر آينه مىپوشند حق را ، و حال آنكه ايشان مىدانند كه مىپوشند آن‌چه درست و راست است از جانب پروردگار تو است » . و حضرت فرمود :\r\n« يعنى آنكه تو فرستاده‌اى به سوى ايشان .  « فَلا تَكُونَنَّ مِنَ الْمُمْتَرِينَ »  « 3 » ؛ يعنى : پس البتّه مباش از جمله شك‌كنندگان » . ( و خطاب با حضرت رسالت است و مراد از آن امّت ) . و حضرت فرمود كه : « چون انكار كردند آنچه را كه شناختند ، خدا ايشان را به آن مبتلى نمود كه روح ايمان را از ايشان ربود ، و در بدن‌هاى ايشان سه روح را ساكن گردانيد : روح قوّت و روح شهوت و روح بدن . بعد از آن ، ايشان را به سوى چهارپايان نسبت داد و فرمود :  « إِنْ هُمْ إِلَّا كَالْأَنْعامِ »  « 4 » ؛ يعنى : نيستند ايشان ، مگر چون چهارپايان » ( زيرا كه حيوان جنبنده ، جز اين نيست كه به روح قوّت ، بار برمىدارد و به روح شهوت ، علف مىخورد و به روح بدن ، راه مىرود ) .\r\nسائل عرض كرد كه : يا اميرالمؤمنين ! دل مرا زنده گردانيدى به اذن خدا .\r\n2459 / 18 . على بن ابراهيم ، از محمد بن عيسى ، از يونس ، از داود روايت كرده است كه گفت : امام جعفر صادق عليه السلام را سؤال كردم از قول رسول خدا صلى الله عليه و آله كه : « چون مردى زنا كند ، روح ايمان از او مفارقت نمايد » . راوى مىگويد كه : فرمود : « آن‌چه رسول فرموده ، مانند\r\n\r\n\r\n","description":"","footnote":"\r\n( 1 ) . بقره ، 146 .\r\n( 2 ) . بقره ، 146 و 147 .\r\n( 3 ) . بقره ، 147 .\r\n( 4 ) . فرقان ، 44 .\r\n","page_name":" 679 ","page_number":679},
  {"content":"\r\n . \r\n","description":"","footnote":"","page_name":" 680 ","page_number":680},
  {"content":"\r\n\r\nقول خداى عز و جل است كه فرموده :  « وَ لا تَيَمَّمُوا الْخَبِيثَ مِنْهُ تُنْفِقُونَ »  « 1 » ؛ يعنى : و قصد مكنيد آن‌چه را كه فاسد و ناخوش و بد باشد ، كه از آن نفقه كنيد » « 2 » .\r\nراوى مىگويد كه : بعد از آن فرمود كه : « غير اين از اين ظاهرتر است ( يعنى چيزى ديگر هست كه دلالتش بر اين مطلب ، از آن‌چه مذكور شد ، بيشتر باشد ) ، و آن قول خداى - تعالى - است كه فرمود :  « وَ أَيَّدَهُمْ بِرُوحٍ مِنْهُ »  « 3 » ، همان روح است كه از او مفارقت مىكند » .\r\n2460 / 19 . يونس ، از ابن بكير ، از سليمان بن خالد ، از امام جعفر صادق عليه السلام روايت كرده است كه فرمود : «  « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ »  « 4 » ؛ يعنى : به درستى كه خدا نمىآمرزد شرك آوردن به او را ، و مىآمرزد آن‌چه را كه غير از آن است ، از براى هر كه خواهد » . حضرت فرمود كه : « يعنى گناهان كبيره را و آن‌چه غير از آن باشد » . راوى مىگويد كه : عرض كردم : گناهان كبيره ، در استثنا ؛ ( يعنى :  « ما دُونَ ذلِكَ »  كه قابليّت مغفرت دارد ) ، داخل است ؟ فرمود : « آرى » .\r\n2461 / 20 . يونس ، از اسحاق بن عمّار روايت كرده است كه گفت : به خدمت امام جعفر صادق عليه السلام عرض كردم كه : گناهان كبيره ، در آنها استثنا هست كه خدا آنها را بيامرزد از براى هر كه خواهد ؟ فرمود : « آرى » .\r\n2462 / 21 . يونس ، از ابن مسكان ، از ابو بصير ، از امام جعفر صادق عليه السلام روايت كرده است كه گفت : شنيدم از آن حضرت كه مىفرمود :  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  « 5 » و فرمود كه : « حكمت ، معرفت امام است و اجتناب كردن از گناهان كبيره ، كه خدا آتش دوزخ را بر گردن آنها واجب گردانيده » .\r\n2463 / 22 . على بن ابراهيم ، از پدرش ، از ابان ابىعمير ، از محمد بن حكيم روايت كرده است كه به امام موسىكاظم عليه السلام عرض كردم كه : گناهان كبيره ، صاحب خود را از ايمان بيرون مىبرند ؟ فرمود : « آرى ، و پست‌تر از گناهان كبيره نيز بيرون مىبرد . رسول خدا صلى الله عليه و آله فرمود\r\n\r\n\r\n","description":"","footnote":"\r\n( 1 ) . بقره ، 267 .\r\n( 2 ) . و وجه مشابهت آيه و حديث رسول به يكديگر ، چنان كه بعضى گفته‌اند ، آن است كه : ايمان زناكننده ناتمام است ، نه آنكه بالمرّه معدوم است و هيچ نيست ، چنان كه نفقه كردن از آن‌چه ناخوش و بد باشد ناتمام است ، نه آنكه اصلًا انفاق نيست . ( مترجم )\r\n( 3 ) . مجادله ، 22 .\r\n( 4 ) . نساء ، 48 .\r\n( 5 ) . نساء ، 19 .\r\n","page_name":" 681 ","page_number":681},
  {"content":"\r\n . \r\n","description":"","footnote":"","page_name":" 682 ","page_number":682},
  {"content":"\r\n\r\nكه : زناكننده زنا نمىكند ، و حال آنكه او مؤمن باشد ، و دزد دزدى نمىكند ، در حالى كه مؤمن باشد » .\r\n2464 / 23 . ابن ابى عمير ، از على زيّات ، از عبيد بن زراره روايت كرده است كه گفت : پسر قيس بن ماصر و عمر بن ذرّ بر امام محمد باقر عليه السلام داخل شدند ، و گمان مىكنم كه ابوحنيفه نيز با ايشان بود . پس پسر قيس بن ماصر به سخن درآمد و گفت : به درستى كه ما اهل دعوت و صاحبان ملّت خود را از ايمان بيرون نمىكنيم به سبب معاصى و گناهان . ( و مرادش اين بود كه : گناهان به ايمان زيان نمىرساند ) .\r\nراوى مىگويد كه : حضرت به او فرمود كه : « اى پسر قيس ! امّا رسول خدا صلى الله عليه و آله فرمود كه :\r\nزناكننده زنا نمىكند ، با آنكه مؤمن باشد ، و دزد دزدى نمىكند ، با آنكه مؤمن باشد ؛ پس تو با اصحابت در هر جا كه خواهى برو و هر مذهبى كه مىخواهى اختيار كن » .\r\n2465 / 24 . على بن ابراهيم ، از محمد بن عيسى ، از يونس ، از عبداللَّه بن سنان روايت كرده است كه گفت : امام جعفر صادق عليه السلام را سؤال كردم از حال مردى كه گناه كبيره‌اى از جملهء گناه كبيره را مرتكب مىشود ، بعد از آن مىميرد ، آيا اين گناه ، او را از اسلام بيرون مىبرد ؟ و اگر معذّب شود ، عذابش مانند عذاب مشركان باشد ، يا آن را مدّت و انقطاعى هست كه در زمانى به سر خواهد آمد و به پايان مىرسد ؟ فرمود كه : « هر كه كبيره‌اى از كبائر را مرتكب شود ، و گمان كند كه آن كبيره حلال است ، همان او را از اسلام بيرون مىبرد ، و به سخت‌ترين عذاب‌ها معذّب مىگردد ، و اگر اعتراف داشته باشد كه گناه كرده است و اقرار دارد به اينكه آن گناه است ، و بر آن بميرد ، او را از ايمان بيرون مىبرد ، و ليكن او را از اسلام بيرون نمىبرد ، و عذابش از عذاب اوّل آسان‌تر و سبك‌تر باشد » .\r\n2466 / 25 . چند نفر از اصحاب ما روايت كرده‌اند ، از احمد بن محمد بن خالد ، از عبد العظيم بن عبداللَّه حسنى كه گفت : حديث كرد مرا امام محمد تقى عليه السلام و فرمود كه : « شنيدم از پدرم امام رضا عليه السلام كه مىفرمود : شنيدم از پدرم حضرت موسى بن جعفر عليهما السلام كه مىفرمود :\r\nعمرو بن عبيد بر حضرت امام جعفر صادق عليه السلام داخل شد و چون سلام كرد و نشست ، اين آيه را تلاوت كرد كه :  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ »  « 1 » . بعد از آن باز ايستاد و سكوت\r\n\r\n\r\n","description":"","footnote":"\r\n( 1 ) . شورا ، 37 .\r\n","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n\r\nكرد . حضرت صادق عليه السلام به او فرمود كه : چه چيز تو را ساكت كرد و باعث خاموشى تو شد ؟\r\nعرض كرد : دوست مىدارم كه گناهان كبيره را از كتاب خداى عز و جل بشناسم . فرمود : آرى ، اى عمرو ! بزرگ‌ترين گناهان كبيره ، شرك آوردن به خدا است . خداى عز و جل مىفرمايد كه :\r\n « مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ »  « 1 » ؛ يعنى : « و هر كه به خدا شرك آورد ، پس به حقيقت كه خدا بهشت را بر او حرام گردانيده » .\r\nو بعد از آن ، نوميد شدن است از رحمت خدا ؛ زيرا كه خداى عز و جل مىفرمايد كه :  « إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ »  « 2 » ؛ يعنى : « به درستى كه نوميد نمىشوند از رحمت و فضل خدا كه موجب راحت بنده است ، مگر گروه كافران و ناگرويدگان به خدا » .\r\nبعد از آن ، ايمن بودن از مكر خدا ؛ زيرا كه خداى عز و جل مىفرمايد :  « فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ »  « 3 » ؛ يعنى : « پس ايمن نمىشوند از مكر خدا ( يعنى جزائى كه در خصوص مكر مىدهد ) ، مگر گروه زيان‌كاران » .\r\nو از جملهء آنها ، عقوق پدر و مادر است : زيرا كه خداى - سبحانه و تعالى - عاق را ( كه فرمان پدر يا مادر نمىبرد ) گردنكش و بدبخت قرار داده « 4 » .\r\nو قتل نفسى است كه خدا كشتن آن را حرام گردانيده است ، مگر به حق ( كه تفسير آن مذكور شد ) ؛ زيرا كه خداى عز و جل مىفرمايد :  « فَجَزاؤُهُ جَهَنَّمُ خالِداً فِيها »  « 5 » ، ( تا آخر آيه كه با ترجمه مذكور شد ) .\r\nو فحش گفتن به زن عفيفه ؛ زيرا كه خداى عز و جل مىفرمايد :  « لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ »  « 6 » ( و تمام آيه با ترجمه گذشت ) .\r\nو خوردن مال يتيم ؛ زيرا كه خداى عز و جل مىفرمايد كه :  « إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً »  « 7 » .\r\n\r\n\r\n","description":"","footnote":"\r\n( 1 ) . مائده ، 72 .\r\n( 2 ) . يوسف ، 87 .\r\n( 3 ) . اعراف ، 99 .\r\n( 4 ) . چنان كه در سورهء مريم [ آيه 32 :  « وَ بَرًّا بِوالِدَتِي   وَ لَمْ أَكُنْ بِدُعائِكَ رَبِّ شَقِيًّا »  از حضرت عيسى عليه السلام حكايت نموده ، و قرار داد آن جناب [ / عقوق والدين را از كبائر 
  ] ، به واسطهء آن [ چه از آيه 
  ] است كه تقرير [ و اشاره 
  ] فرموده [ زيرا در آيه ، برّ به والدين را با شقاوت در مقابل هم قرار داده است 
  ] . ( مترجم )\r\n( 5 ) . نساء ، 93 .\r\n( 6 ) . نور ، 23 .\r\n( 7 ) . نساء ، 10 . آنان تنها آتش مىخورند و به دل فرو مىبرند و به زودى به دوزخ مىرسند .\r\n","page_name":" 685 ","page_number":685},
  {"content":"\r\n . \r\n","description":"","footnote":"","page_name":" 686 ","page_number":686},
  {"content":"\r\n\r\nو گريختن از ميان لشكر در جنگ جهاد ؛ زيرا كه خداى عز و جل مىفرمايد كه :  « وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ »  « 1 » ؛ يعنى : « و هر كه بگرداند از ايشان در آن روز پشت خود را ، مگر در حالى كه ميل‌كننده و برگردنده باشد از هر طرفى به طرفى ديگر ، به جهت اصلاح صلاح براى كارزار ، يا پناه‌جوينده باشد به سوى گروهى كه از مسلمانان باشند ، مانند آنكه از ميمنه به ميسره رود يا به عكس ، به حقيقت كه به آن ، گرديده به خشمى بزرگ از خدا ، و بازگشت او دوزخ است ، و بد جاى بازگشتى است دوزخ » .\r\nو خوردن ربا و سود ؛ زيرا كه خداى عز و جل مىفرمايد كه :  « الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ »  « 2 » ؛ يعنى : « آنان كه مىخورند ربا را ، برنمىخيزند از قبرهاى خود در وقت بعث و نشور ، مگر چنان كه برمىخيزند آنكه تباه كند او را ديو فريبندهء سركش ، از جهت سودن » . « 3 »\r\nو سحر و جادو كردن ؛ زيرا كه خداى عز و جل مىفرمايد كه :  « وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ »  « 4 » ؛ يعنى : « و هر آينه نيك دانسته‌اند - يعنى يهود - كه هر كه بخرد سحر را و بدل كند آن را به دين حق ، بدين وجه كه آن را بياموزد و به آن عمل كند ، نباشد او را در آخرت هيچ بهره‌اى » « 5 » .\r\nو زنا كردن ؛ زيرا كه خداى عز و جل مىفرمايد كه :   « وَ مَنْ يَفْعَلْ ذلِكَ يَلْقَ أَثاماً * يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً »   « 6 » ؛ يعنى : « و هر كه بكند آن‌چه را كه مذكور شد ؛ يعنى زنا ، ( و بيشتر مفسّران به همهء آن‌چه پيش گذشته ، از شرك و قتل نفس و زنا تفسير كرده‌اند ) ؛ يعنى هر كه\r\n\r\n\r\n","description":"","footnote":"\r\n( 1 ) . انفال ، 16 .\r\n( 2 ) . بقره ، 275 .\r\n( 3 ) . و مراد ديوانگى و صرع است ، و زعم عرب اين بود كه چون جنّى مسّ آدمى نمايد ، عقل او را زايل گرداند و دماغش را پريشان كند و او را صرع و ديوانگى پيدا شود ، و حق - سبحانه و تعالى - بر وجهى كه متعارف ايشان باشد ، اجراى كلام مىفرمايد . و ملخصّ سخن آن است كه خورندگان و گيرندگان ربا ، در روز قيامت به شكل ديوانگان از قبور برخيزند ، و اهل عرصات ، ايشان را به آن نشان بشناسند . ( مترجم )\r\n( 4 ) . بقره ، 102 .\r\n( 5 ) . و گويند كه : مراد به خلاق ، خلاص است ؛ يعنى او را در آخرت خلاصى نباشد . ( مترجم )\r\n( 6 ) . بقره ، 68 و 69 .\r\n","page_name":" 687 ","page_number":687},
  {"content":"\r\n . \r\n","description":"","footnote":"","page_name":" 688 ","page_number":688},
  {"content":"\r\n\r\nاين كبائر را به عمل آورد ، برسد و ببيند جزاى بدكارى را « 1 » و دو چندان كرده شود از براى او عذاب در روز قيامت و جاويد باشد در آن عذاب ، در حالتى كه خوار و بىمقدار و ذليل و بىاعتبار باشد » .\r\nو سوگند دروغ نابكار ، كه صاحب خود را در گناه فرو برد و در آن آثم و عاصى باشد ؛ زيرا كه خداى عز و جل مىفرمايد كه :  « الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ »  « 2 » - كه ترجمهء آن گذشت - .\r\nو خيانت كردن در غنيمت و دزدى از آن ؛ زيرا كه خداى عز و جل مىفرمايد كه :  « وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ »  « 3 » ؛ يعنى : « و هر كه خيانت كند در غنائم ، بيايد با آن‌چه خيانت كرده ، و آن را كه دزديده بياورد » « 4 » .\r\nو ندادن زكات واجب ؛ زيرا كه خداى عز و جل مىفرمايد كه :  « فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ »  « 5 » ؛ يعنى : « پس داغ‌كرده مىشود به آن گنج‌ها كه گذاشته‌اند و زكات آنها را نداده‌اند ، پيشانىهاى ايشان و پهلوهاى ايشان و پشت‌هاى ايشان » ( بعد از آنكه آتش دوزخ را بر آنها افروخته و به غايت گرم كرده باشند ) .\r\nو شهادت دادن دروغ و ناحق ، و پوشيدن شهادت حق ؛ زيرا كه خداى عز و جل مىفرمايد كه :\r\n « وَ مَنْ يَكْتُمْها فَإِنَّهُ آثِمٌ قَلْبُهُ »  « 6 » ؛ يعنى : « و هر كه بپوشد شهادت خود را ، پس به درستى كه گناهكار است دل او » « 7 » .\r\nو خوردن شراب ؛ زيرا كه خداى عز و جل از آن نهى فرموده ، چنان كه از پرستش بتان نهى نموده .\r\nو نماز نكردن از روى عمد ، يا ترك چيزى از آن‌چه خدا واجب گردانيده ، زيرا كه رسول خدا صلى الله عليه و آله فرمود كه : هر كه نماز را ترك كند از روى عمد ، از ذمّه و زنهارى خدا و زنهارى\r\n\r\n\r\n","description":"","footnote":"\r\n( 1 ) . و بعضى گفته‌اند كه : اثام ، چاهى است در دوزخ ، كه اگر سنگى در آن اندازند ، بعد از هفتاد سال به قعر آن‌رسد . ( مترجم )\r\n( 2 ) . آل عمران ، 77 .\r\n( 3 ) . آل عمران ، 161 .\r\n( 4 ) . يعنى همراه او باشد ، كه قادر نباشد بر آنكه حاشا كند ، يا بيايد با گناه آن‌چه خيانت كرده است در آن . ( مترجم )\r\n( 5 ) . توبه ، 35 .\r\n( 6 ) . بقره ، 283 .\r\n( 7 ) . چه ، محلّ ارادهء پوشيدن آن ، دل است ، لهذا گناه را نسبت به آن داده . و در تفسير حضرت امام حسن عسكرى - صلوات اللَّه عليه - مذكور است كه : يعنى دلش كافر است . ( مترجم )\r\n","page_name":" 689 ","page_number":689},
  {"content":"\r\n . \r\n","description":"","footnote":"","page_name":" 690 ","page_number":690},
  {"content":"\r\n\r\nرسول خدا صلى الله عليه و آله بيزار گرديده است .\r\nو شكستن عهد و پيمان ( يعنى عهد با خدا و خلفاى او يا مطلقا ) .\r\nو قطع كردن رحم ؛ زيرا كه خداى عز و جل مىفرمايد كه :  « لَهُمُ اللَّعْنَةُ وَ لَهُمْ سُوءُ الدَّارِ »  « 1 » ؛ يعنى : از براى ايشان است لعنت و دورى از رحمت ، و از براى ايشان است بدى خانه » ( كه عبارت است از دوزخ ، يا بدى عاقبت در دنيا و آخرت ) .\r\nراوى مىگويد كه : پس عمرو بن عبيد بيرون رفت و او را فرياد عظيمى بود از گريه‌اى كه مىكرد و مىگفت : هلاك شد ، هر كه براى خويش سخن گفت و با شما در فضل و علم ، منازعه و گفتگو كرد .\r\nباب در بيان كوچك شمردن گناهان\r\n\r\n113 . باب در بيان كوچك شمردن گناهان\r\n2467 / 1 . على بن ابراهيم ، از پدرش و محمد بن اسماعيل ، از فضل بن شاذان و هر دو ، از ابن ابى عمير ، از ابراهيم بن عبد الحميد ، از ابو اسامه - يعنى زيد شحّام - روايت كرده‌اند كه گفت : امام جعفر صادق عليه السلام فرمود كه : « بپرهيزيد از محقّرات از گناهان ( يعنى گناهانى كه آنها را كوچك مىشمارند ) ؛ زيرا كه آنها آمرزيده نمىشود . عرض كردم كه : محقّرات چيست ؟\r\nفرمود : « آن است كه مردى گناهى مىكند ، بعد از آن مىگويد : خوشا به حال من ، اگر مرا گناهى غير از اين نباشد » .\r\n2468 / 2 . چند نفر از اصحاب ما روايت كرده‌اند ، از احمد بن محمد ، از عثمان بن عيسى ، از سماعه كه گفت : شنيدم از امام موسىكاظم عليه السلام كه مىفرمود : « بسيار از خوبى را بسيار مشماريد ، و كمى از گناهان را كم مدانيد ؛ زيرا كه كمى از گناهان جمع مىشود تا آنكه بسيار مىگردد . و در نهان از خدا بترسيد ، تا آنكه از خود انصاف دهيد » ( يعنى با خدا و خلق ، به عدل رفتار كنيد ) .\r\n2469 / 3 . ابو على اشعرى ، از محمد بن عبد الجبّار ، از ابن فضّال و حجّال و هر دو ، از ثعلبه ، از زياد روايت كرده است كه گفت : امام جعفر صادق عليه السلام فرمود كه : « رسول خدا صلى الله عليه و آله فرود آمد در زمين چول « 2 » هموارى كه هيچ چيز در آن نبود ، ( مانند سرى كه كل و بىمو باشد ) .\r\nبعد از آن به اصحاب خويش فرمود كه : هيزم بياوريد . عرض كردند كه : يا رسول اللَّه ! ما در\r\n\r\n\r\n","description":"","footnote":"\r\n( 1 ) . رعد ، 25 .\r\n( 2 ) . چول به معناى بيابان و ريگزار تهى از آدم است .\r\n","page_name":" 691 ","page_number":691},
  {"content":"\r\n . \r\n","description":"","footnote":"","page_name":" 692 ","page_number":692},
  {"content":"\r\n\r\nزمين چول همواريم كه هيچ هيزم در آن نيست . فرمود : پس هر انسانى آن‌چه را كه مىتواند بياورد . ايشان رفتند و هيزم بسيارى آوردند تا آنكه آن را در پيش روى آن حضرت بر روى هم ريختند ؛ پس رسول خدا صلى الله عليه و آله فرمود كه : همچنين گناهان جمع مىشود . بعد از آن فرمود كه : بترسيد از گناهانى كه كوچك شمرده مىشود ؛ زيرا كه هر چيزى را طلب‌كننده‌اى هست ، و بدانيد كه طلب‌كنندهء گناهان ، مىنويسد آن‌چه را كه پيش داشته‌اند و نشانه‌هاى پاى يا روايت‌هاى ايشان را ، و هر چيزى را در كتاب هويدا نوشته‌ايم » ( و اين اقتباسى است كه حضرت از آيهء [ دوازده 
  ] سورهء يس فرمود ) . « 1 »\r\nباب در بيان اصرار بر گناه\r\n\r\n114 . باب در بيان اصرار بر گناه « 2 »\r\n2470 / 1 . چند نفر از اصحاب ما روايت كرده‌اند ، از احمد بن محمد بن خالد ، از عبد اللَّه بن محمد نهيكى ، از عمّار بن مروان قندى ، از عبد اللَّه بن سنان ، از امام جعفر صادق عليه السلام كه فرمود : « با اصرار ، صغيره‌اى نباشد و با استغفار ، كبيره‌اى نباشد » ( چه بنا بر اوّل ، كبيره مىشود و بنابر دويم ، كبيره باقى نمىماند ) .\r\n2471 / 2 . ابو على اشعرى ، از محمد بن سالم ، از احمد بن نضر ، از عمرو بن شمر ، از جابر از امام محمد باقر عليه السلام روايت كرده است در قول خداى عز و جل : «  وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ »  « 3 » كه آن حضرت فرمود : « اصرار بر گناه ، آن است كه كسى مرتكب گناهى شود ، و بلافاصله از خدا طلب آمرزش نكند ، و توبه را در دل خويش نگذراند ، و با خود در اين باب گفتگو ننمايد ، و همين ، اصرار بر گناه است » . و ترجمهء آيهء اين است كه : « و بعد از توبه اصرار نكردند بر آن‌چه كردند ، در حالتى كه مىدانند قباحت و عقوبت عظيم آن را ؛ يعنى به آن اعتقاد دارند » . ( و آخر آيه احتمال غير از اين دارد ) .\r\n2472 / 3 . على بن ابراهيم ، از پدرش ، از ابن ابى عمير ، از منصور بن يونس ، از ابو بصير روايت كرده است كه گفت : شنيدم از امام جعفر صادق عليه السلام كه مىفرمود : « به خدا سوگند كه خدا چيزى از طاعت خود را قبول نمىفرمايد ، با وجود اصرار بر چيزى\r\n\r\n\r\n","description":"","footnote":"\r\n( 1 ) .  « وَ كُلَّ شَيْءٍ أَحْصَيْناهُ فِي إِمامٍ مُبِينٍ »  و همه چيز را در لوحى هويدا برشمرده‌ايم .\r\n( 2 ) . و اصرار - به كسر همزه و سكون صاد - ، ايستادن است بر معصيت و پيوسته بر گناه بودن . ( مترجم )\r\n( 3 ) . آل عمران ، 135 .\r\n","page_name":" 693 ","page_number":693},
  {"content":"\r\n . \r\n","description":"","footnote":"","page_name":" 694 ","page_number":694},
  {"content":"\r\n\r\nاز گناهان كه آن جناب مقرّر فرموده است » .\r\nباب در بيان اصول كفر و اركان آنها\r\n\r\n115 . باب در بيان اصول كفر و اركان آنها\r\n2473 / 1 . حسين بن محمد ، از احمد بن اسحاق ، از بكر بن محمد ، از ابو بصير روايت كرده است كه گفت : امام جعفر صادق عليه السلام فرمود كه : « اصول كفر سه چيز است : حرص و گردنكشى كردن و حسد . امّا حرص ، آدم عليه السلام را بر اين داشت در هنگامى كه از آن درخت معهود نهى شد ، كه از ميوهء آن خورد ، و امّا گردنكشى ، ثمره‌اش اين بود كه شيطان در وقتى كه به سجده كردن به جهت آدم عليه السلام مأمور شد ، سر باز زد ، و امّا حسد ، چنان شد كه به واسطهء آن ، پسران آدم ، يكى از آنها ديگرى را كشت » .\r\n2474 / 2 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : ركن‌هاى كفر چهار است : رغبت و ترس و نارضامندى و خشم » . « 1 »\r\n2475 / 3 . چند نفر از اصحاب ما روايت كرده‌اند ، از احمد بن محمد بن خالد ، از نوح بن شعيب ، از عبيد اللَّه دهقان ، از عبد اللَّه بن سنان ، از امام جعفر صادق عليه السلام كه فرمود : « رسول خدا صلى الله عليه و آله فرمود : به درستى كه نخستين چيزى كه خداى عز و جل به واسطهء آن نافرمانى شد ، شش چيز است : دوستى دنيا ، و دوستى رياست و مهترى ، و دوستى خودش ، و دوستى خواب ، و دوستى آسايش ، و دوستى زنان » .\r\n2476 / 4 . محمد بن يحيى ، از احمد بن محمد ، از محمد بن سنان ، از طلحة بن زيد ، از امام جعفر صادق عليه السلام روايت كرده است كه : « مردى از قبيلهء خثعم به خدمت پيغمبر صلى الله عليه و آله آمد و عرض كرد كه : كدام يك عمل‌ها در نزد خداى عز و جل دشمن‌تر است ؟ فرمود : شرك به خدا .\r\nعرض كرد كه : بعد از آن چيست ؟ فرمود : قطع رحم . عرض كرد كه : بعد از آن چيست ؟\r\nفرمود : امر كردن به بدى و نهى كردن از خوبى » .\r\n\r\n\r\n","description":"","footnote":"\r\n( 1 ) . و ظاهر اين است كه مراد از رغبت ، رغبت در دنيا و حرص بر آن است ، و از ترس ، ترسيدن از فوات آن و از نارضامندى ، نارضامندى به قضا و قدر خداى - تعالى - و گرفتگى در حكم آن جناب و از خشم ، شوريدن و جوشيدن نفس است در باب انتقام كشيدن ، در هنگام مشاهدهء آن‌چه با نفس ملايمت نداشته باشد از ناخوشىها و دردها . ( مترجم )\r\n","page_name":" 695 ","page_number":695},
  {"content":"\r\n . \r\n","description":"","footnote":"","page_name":" 696 ","page_number":696},
  {"content":"\r\n\r\n2477 / 5 . على بن ابراهيم ، از پدرش ، از ابن ابى عمير ، از حسن بن عطيّه ، از يزيد صائغ روايت كرده است كه گفت : به خدمت امام جعفر صادق عليه السلام عرض كردم كه : مردى بر اين امر و اعتقاد تشيّع است ، و ليكن اگر خبر مىدهد و سخن مىگويد ، دروغ مىگويد ، و اگر وعده مىدهد ، خلف وعده مىكند ، و اگر او را بر چيزى امين دارند ، خيانت مىكند ، مرتبهء چنين كسى چيست ؟ فرمود كه : « اين مرتبه ، پست‌ترين مرتبه‌هاى از كفر است ، و ليكن چنين كسى كافر نيست » .\r\n2478 / 6 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : از جملهء نشانهء بدبختى ، خشكى چشم و سختى دل است ، و شدّت حرص در طلب دنيا ، و اصرار كردن بر گناه » .\r\n2479 / 7 . على بن ابراهيم ، از پدرش ، از على بن اسباط ، از داود بن نعمان ، از ابوحمزه ، از امام محمد باقر عليه السلام روايت كرده است كه فرمود : « رسول خدا صلى الله عليه و آله مردم را خطبه فرمود و فرمود : آيا نمىخواهيد كه شما را خبر دهم به بدترين شما ؟ عرض كردند : بلى ، يا رسول اللَّه ! ما را خبر ده . فرمود : آنكه برادرش را يارى و بخشش نمىكند ، و بندهء مملوك خويش را مىزند ، و توشه را برمىگيرد و تنها مىخورد ؛ پس صحابه گمان كردند و چنان داشتند كه خدا خلقى را نيافريده كه از اين بدتر باشد . بعد از آن فرمود كه : آيا شما را خبر ندهم به بدتر از اين ؟ عرض كردند : يا رسول اللَّه ! ما را خبر ده . فرمود كه : كسى است كه خلق ، خوبىاش را اميد نداشته باشند ، و از بدىاش ايمن نباشند . پس گمان كردند كه خدا خلقى را نيافريده كه از اين بدتر باشد . بعد از آن فرمود : آيا شما را خبر ندهم به كسى كه از اين بدتر است ؟ عرض كردند : بلى ، يا رسول اللَّه ! ما را خبر ده . فرمود : آنكه سخن زشت و ناسزا مىگويد ، و بسيار لعنت‌كننده‌اى است كه چون مؤمنان در نزد او مذكور مىشوند ، ايشان را لعنت مىكند ، و چون مؤمنان او را ذكر مىكنند ، او را لعنت مىكنند » .\r\n2480 / 8 . چند نفر از اصحاب ما روايت كرده‌اند ، از سهل بن زياد ، از بعضى از اصحاب ما ، از عبد اللَّه بن سنان ، از امام جعفر صادق عليه السلام كه فرمود : « رسول خدا صلى الله عليه و آله فرمود : سه چيز است كه هر كه آنها در او باشد ، منافق باشد ، و هر چند كه روزه گيرد و نماز كند و گمان داشته باشد كه مسلمان است : كسى كه چون او را امين دارند ، خيانت كند ، و چون حديث كند ، دروغ گويد ، و چون وعده دهد ، خلف كند . به درستى كه خداى عز و جل در كتاب خويش فرموده\r\n\r\n","description":"","footnote":"","page_name":" 697 ","page_number":697},
  {"content":"\r\n . \r\n","description":"","footnote":"","page_name":" 698 ","page_number":698},
  {"content":"\r\n\r\nكه :  « إِنَّ اللَّهَ لا يُحِبُّ الْخائِنِينَ »  « 1 » ؛ يعنى : « به درستى كه خدا خيانت‌كنندگان را دوست نمىدارد » .\r\nو فرموده كه :  « أَنَّ لَعْنَتَ اللَّهِ عَلَيْهِ إِنْ كانَ مِنَ الْكاذِبِينَ »  « 2 » ؛ يعنى : « و گواهى پنجم آن است كه : لعنت خدا بر او ، اگر باشد از جملهء دروغگويان » . و در قول خداى - تعالى - است كه : «  وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولًا نَبِيًّا »  « 3 » ؛ يعنى : و ياد كن در اين كتاب - يعنى قرآن - ، صفت و قصهء اسماعيل را . به درستى كه او راست وعده بود و بود فرستادهء خدا به سوى خلق ، كه از حق خبر مىداد » .\r\n2481 / 9 . على بن ابراهيم ، از محمد بن عيسى ، از يونس ، از بعضى از اصحاب خويش ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : آيا نمىخواهيد شما را خبر دهم به كسى كه نسبت به من از همه كس دور تر است از روى شباهت ؟ عرض كردند : بلى ، يا رسول اللَّه ! ما را خبر ده . فرمود : زشت‌گويى كه زشت‌گويى را عادت كرده باشد و در آن سعى نمايد ، و موصوف باشد به بىشرمى ، و بخيل و متكبّر و كينه‌ور و حسود و سنگين دل باشد ، و دور باشد از هر خوبى كه اميد داشته مىشود ، و از هر بدى كه از آن پرهيز مىشود ، كسى از او ايمن نباشد » .\r\n2482 / 10 . حسين بن محمد ، از معلّى بن محمد ، از منصور بن عبّاس ، از على بن اسباط روايت كرده كه آن را مرفوع ساخته به سوى سلمان عليهم السلام كه گفت : چون خداى عز و جل هلاكت بنده‌اى را خواسته باشد ، حيا را از او برمىكند ، و چون حيا را از او بركند ، او را ملاقات نمىكنى ، مگر خيانتكارى كه مردم را خيانتكار مىداند ، و چون خيانتكار باشد و مردم را به خيانت نسبت دهد ، امانت از او بركنده مىشود ، و چون امانت از او بركنده شود ، او را ملاقات نمىكنى ، مگر بدخوى و درشت ، و چون بدخو و درشت باشد ، رشتهء ايمان از او بركنده شود ، و چون رشتهء ايمان از او بركنده شود ، او را ملاقات نمىكنى ، مگر شيطان ملعون .\r\n2483 / 11 . على بن ابراهيم ، از پدرش ، از ابن ابى عمير ، از ابراهيم بن زياد كرخى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : سه چيز است كه ملعون است و ملعون ، هر كه آنها را به فعل آورد : يكى آنكه در سايهء فرودآيندگان و جايى كه قافله فرود مىآيد ، تغوّط كند ، و ديگر آنكه آبى را كه مردم از آن برمىدارند ، منع كند ، و سيم\r\n\r\n\r\n","description":"","footnote":"\r\n( 1 ) . أنفال ، 58 .\r\n( 2 ) . نور ، 7 .\r\n( 3 ) . مريم ، 54 .\r\n","page_name":" 699 ","page_number":699},
  {"content":"\r\n . \r\n","description":"","footnote":"","page_name":" 700 ","page_number":700},
  {"content":"\r\n\r\nآنكه سد كند راه باريكى را كه سر به شاهراه مىگذارد » ( و آن را كوره جاده مىگويند ) .\r\n2484 / 12 . محمد بن يحيى ، از احمد بن محمد ، از ابن محبوب ، از ابراهيم كرخى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : سه چيز است كه هر كه آنها را به فعل آورد ، ملعون است : آن‌كه در سايهء فرود آيندگان تغوّط مىكند ، و آنكه منع مىكند مردم را از آبى كه مكرّر مردم از آن برمىدارند ، و آنكه راهى را كه مردم در آن تردّد مىكنند ، سد مىكند » « 1 » .\r\n2485 / 13 . چند نفر از اصحاب ما روايت كرده‌اند ، از سهل بن زياد و على بن ابراهيم ، از پدرش و هر دو ، از ابن محبوب ، از ابن رئاب ، از ابو حمزه ، از جابر بن عبداللَّه كه گفت :\r\nرسول خدا صلى الله عليه و آله فرمود كه : « آيا نمىخواهيد كه شما را خبر دهم به بدترين مردان شما ؟ عرض كرديم : بلى ، يا رسول اللَّه ! ما را خبر ده . فرمود : به درستى كه از جملهء بدترين مردان شما كسى است كه بسيار بهتان‌گو و جرى است ، ( كه بىتأمل رو به امر زشت مىرود ) و بسيار سخن زشت و ناسزا مىگويد ، و تنها مىخورد ، و يارى و عطاى خويش را منع مىكند ، و بندهء خود را مىزند ، و عيال خويش را ناچار مىكند كه به غير پناه برند » .\r\n2486 / 14 . على بن ابراهيم ، از پدرش ، از ابن ابى عمير ، از ميسر ، از پدرش ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : پنج كس‌اند كه من و هر پيغمبر مستجاب الدعوة او را لعنت كرده‌ايم : كسى كه در كتاب خدا چيزى را زياد مىكند ، و آنكه سنّت و روش مرا ترك مىكند ، و آنكه قضا و قدر خدا را تكذيب مىنمايد ، و آنكه نسبت به عترت و اهل بيت من حلال مىشمارد ، آن‌چه را كه خدا حرام گردانيده ، و آنكه خود را به غنيمت برمىگزيند و آن را حلال مىشمارد [ و ديگران را محروم مىكند 
  ] » .\r\nباب در بيان ريا\r\n\r\n116 . باب در بيان ريا « 2 »\r\n2487 / 1 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از ابن قدّاح ، از امام جعفر صادق عليه السلام كه در مسجد به عبّاد بن كثير بصرى فرمود\r\n\r\n\r\n","description":"","footnote":"\r\n( 1 ) . و بعضى آن را به شاهراه ترجمه كرده‌اند و ظاهر اين است كه اعم باشد ، مگر آنكه شاهراه را تعميم دهد . ( مترجم )\r\n( 2 ) . و رياء - به كسر اوّل - ، نمايش است ؛ يعنى كارى كه براى روى مردم كنند ، و عبادتى ظاهر كه در باطن ، نظر در غير حق باشد . ( مترجم )\r\n","page_name":" 701 ","page_number":701},
  {"content":"\r\n . \r\n","description":"","footnote":"","page_name":" 702 ","page_number":702},
  {"content":"\r\n\r\nكه : « اى عبّاد ! از ريا بپرهيز ؛ زيرا كه هر كه از براى غير خدا عمل كند ، خدا او را وا گذارد به آنكه از برايش عمل كرده است » .\r\n2488 / 2 . محمد بن يحيى ، از احمد بن محمد بن عيسى ، از ابن فضّال ، از على بن عقبه ، از پدرش روايت كرده است كه گفت : شنيدم از امام جعفر صادق عليه السلام كه مىفرمود : « اين امر خويش را - يعنى عبادت كه مىكنيد - از براى خدا قرار دهيد ، و آن را از براى مردم قرار مدهيد ؛ زيرا كه آن‌چه از براى خدا باشد ، از براى خدا است ( يعنى بر آن ثواب مىدهد و قبول درگاه آن جناب مىشود ) ، و آن‌چه از براى مردم باشد ، به سوى خدا بالا نمىرود و مقبول نمىگردد » .\r\n2489 / 3 . على بن ابراهيم ، از پدرش ، از ابن ابى عمير ، از ابو المغراء ، از يزيد بن خليفه روايت كرده است كه گفت : امام جعفر صادق عليه السلام فرمود كه : « هر ريائى شرك است . به درستى كه هر كه از براى مردم عمل مىكند ، ثوابش بر مردم خواهد بود ، و هر كه از براى خدا عمل كند ، ثوابش بر خدا باشد » .\r\n2490 / 4 . محمد بن يحيى ، از احمد بن محمد بن عيسى ، از حسين بن سعيد ، از نضر بن سويد ، از قاسم بن سليمان ، از جراح مدائنى ، از امام جعفر صادق عليه السلام روايت كرده است در قول خداى عز و جل :  « فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  « 1 » . كه آن حضرت فرمود كه : « مردى چيزى از ثواب را به عمل مىآورد و به آن رضاى خدا را نمىطلبد ، جز اين نيست كه تزكيهء مردم را طلب مىكند و طالب آن است كه مردم او را به پاكى ياد كنند و مدح و ثنا گويند ، و خواهش دارد كه آن را به مردمان بشنواند . پس چنين كسى به پرستش پروردگار خويش شرك آورده » .\r\nبعد از آن فرمود كه : « هيچ بنده‌اى نيست كه عمل خيرى را از براى خدا پنهان كند و هميشه روزها بگذرد ، تا آنكه خدا آن خوبى را از برايش ظاهر گرداند ، و هيچ بنده‌اى نيست كه عمل بدى را پوشيده و پنهان دارد و روزها بگذرد ، مگر آنكه خدا آن بدى را از برايش ظاهر سازد » . « 2 »\r\n\r\n\r\n","description":"","footnote":"\r\n( 1 ) . كهف ، 110 .\r\n( 2 ) . حاصل آن‌كه ، هر بنده‌اى آن‌چه را پوشيده دارد ، خدا از براى مردم ظاهر و هويدا مىگرداند ؛ خواه خوبى باشد ، و خواه بدى . و چنان مىكند كه مردم به مقتضاى آن ، او را ياد كنند . و ترجمهء آيه اين است كه : « پس هر كه چنان باشد كه اميد داشته باشد رسيدن را به پاداش و جزاى پروردگار خويش ، پس بايد كه كارى بكند كه شايسته و نيكو باشد ، و بايد كه كسى را در عبادت و پرستش پروردگار خويش شريك نسازد . ( مترجم )\r\n","page_name":" 703 ","page_number":703},
  {"content":"\r\n . \r\n","description":"","footnote":"","page_name":" 704 ","page_number":704},
  {"content":"\r\n\r\n2491 / 5 . على بن ابراهيم ، از محمد بن عيسى بن عبيد ، از محمد بن عرفه روايت كرده است كه گفت : حضرت امام رضا عليه السلام به من فرمود كه : « واى بر تو ! يا رحمت ! اى پسر عرفه ! عمل كنيد ، نه به جهت ريا و سمعه و آوازه ؛ زيرا كه هر كه از براى غير خدا عمل كند ، خدا او را به آن‌چه كرده وا گذارد . واى بر تو ! هيچ‌كس كارى نكند ، مگر آنكه خدا او را به آن ، صاحب رداء گرداند و رداى آن را بر وى اندازد ، اگر خوب باشد ، خوب ، و اگر بد باشد ، بد » .\r\n2492 / 6 . محمد بن يحيى ، از احمد بن محمد ، از على بن حكم ، از عمر بن يزيد روايت كرده است كه گفت : من با امام جعفر صادق عليه السلام شام مىخوردم كه ناگاه اين آيه را تلاوت فرمود :   « بَلِ الْإِنْسانُ عَلى نَفْسِهِ بَصِيرَةٌ * وَ لَوْ أَلْقى مَعاذِيرَهُ »   « 1 » ؛ يعنى : « بلكه آدمى بر نفس خود عين بينايى است ، و هر چند كه بيندازد عذرهاى خويش را ؛ يعنى و اگرچه بسيار تعلّل كند و عذر را نگيرد ، و مجادله و مدافعه كند از خود » . « 2 » و فرمود : « اى ابوحفص ! آدمى نمىتواند كه تقرّب جويد به سوى خداى عز و جل ، به خلاف آن‌چه خدا مىداند . به درستى كه رسول خدا صلى الله عليه و آله مىفرمود كه : هر كه امر نهانى را پنهان دارد كه آن‌چه در دل دارد بروز ندهد ، خدا رداى آن را بر او اندازد ( يعنى به غايت ظاهر گرداند ) ، اگر آن امر نهانى خوب باشد ، رداى خوب ، و اگر بد باشد ، رداى بد » .\r\n2493 / 7 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : به درستى كه فرشته ، عمل بنده را بالا مىبرد ، در حالتى كه كمال شادى به آن عمل دارد . پس چون حسنات او را بالا برد ، خداى عز و جل مىفرمايد كه : آنها را در سجّين كه نامهء بدكاران است قرار دهيد ؛ زيرا كه او مرا به اين عمل اراده نكرده است » .\r\n2494 / 8 . و به اسناد خويش روايت كرده و گفته است كه : « اميرالمؤمنين عليه السلام فرمود : رياكار را سه نشانه است : نشاط و خرّمى دارد ، چون مردم را ببيند يا مردمان عمل او را ببينند ، و كاهلى و تنبلى مىكند ، چون تنها باشد ، و دوست مىدارد كه در همهء امورش ستايش شود » .\r\n2495 / 9 . چند نفر از اصحاب ما روايت كرده‌اند ، از احمد بن محمد بن خالد ، از\r\n\r\n\r\n","description":"","footnote":"\r\n( 1 ) . قيامت ، 15 .\r\n( 2 ) . و احتمال دارد كه معنى اين باشد كه : بر آدمى گواهى هست كه بر او گواهى خواهد داد ، و هر چند كه پرده‌ها رابياويزد . و دور نيست كه اين ظاهرتر باشد ، به قرينهء بعد از اين . ( مترجم )\r\n","page_name":" 705 ","page_number":705},
  {"content":"\r\n . \r\n","description":"","footnote":"","page_name":" 706 ","page_number":706},
  {"content":"\r\n\r\nعثمان بن عيسى ، از على بن سالم كه گفت : شنيدم از امام جعفر صادق عليه السلام كه مىفرمود :\r\n« خداى عز و جل فرموده كه : من از همهء شريكان بهترم . هر كه غير مرا با من شريك گرداند در عملى كه آن را مىكند ، از او قبول نكنم و نپذيرم ، مگر آن‌چه خالص باشد از براى من » .\r\n2496 / 10 . على بن ابراهيم ، از پدرش ، از ابن محبوب ، از داود ، از امام جعفر صادق عليه السلام روايت كرده است كه فرمود : « هر كه از براى مردم ظاهر گرداند آن‌چه را كه خدا دوست مىدارد ، و با خدا مبارزه و جنگجويى كند به آن‌چه آن را ناخوش دارد ، خدا را ملاقات كند و آن جناب بر او خشمناك باشد ، و به غايت او را زشت دارد » .\r\n2497 / 11 . ابو على اشعرى ، از محمد بن عبد الجبّار ، از صفوان ، از فضيل - يعنى ابو العبّاس - ، از امام جعفر صادق عليه السلام روايت كرده است كه فرمود : « يكى از شما نمىتواند كه چيز خوبى را ظاهر سازد و چيز بدى را پنهان گرداند . آيا چنان نيست كه به خود رجوع كند تا بداند كه آن همچنان نيست ؟ و خداى عز و جل مىفرمايد :  « بَلِ الْإِنْسانُ عَلى نَفْسِهِ بَصِيرَةٌ »  « 1 » .\r\nبه درستى كه چون نهان ، صحيح و درست باشد ، آشكار ، قوى باشد » .\r\nحسين بن محمد ، از معلّى بن محمد ، از محمد بن جمهور ، از فضاله ، از معاويه ، از فضل ، از امام جعفر صادق عليه السلام مثل اين را روايت كرده است .\r\n2498 / 12 . على بن ابراهيم ، از صالح بن سندى ، از جعفر بن بشير ، از على بن ابى حمزه ، از ابو بصير روايت كرده است كه فرمود : امام جعفر صادق عليه السلام فرمود كه : « هيچ بنده‌اى نيست كه امر خيرى را پنهان دارد ، مگر آنكه چند روزى نگذرد ، تا آنكه خدا آن خير را از برايش ظاهر گرداند . و هيچ بنده‌اى نيست كه امر بدى را پنهان سازد ، مگر آنكه چند روزى نگذرد ، كه خدا آن بدى را از برايش ظاهر سازد » .\r\n2499 / 13 . چند نفر از اصحاب ما روايت كرده‌اند ، از سهل بن زياد ، از على بن اسباط ، از يحيى بن بشير ، از پدرش ، از امام جعفر صادق عليه السلام كه فرمود : « هر كه خداى عز و جل را اراده كند به عمل اندكى كه از او سر مىزند ، خدا از برايش ظاهر گرداند بيشتر از آن‌چه اراده كرده ، و هر كه مردم را اراده كند به بسيارى از عمل خويش ، با آنكه بدن خود را در تعب اندازد و شبش را به بيدار خوابى بگذراند ، خداى عز و جل ابا دارد ، مگر از آنكه آن را اندك نمايد در چشم\r\n\r\n\r\n","description":"","footnote":"\r\n( 1 ) . قيامت ، 14 . انسان بر جان خود بينا است .\r\n","page_name":" 707 ","page_number":707},
  {"content":"\r\n . \r\n","description":"","footnote":"","page_name":" 708 ","page_number":708},
  {"content":"\r\n\r\nكسى كه آن را بشنود » .\r\n2500 / 14 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : زود باشد كه بر مردمان زمانى بيايد كه نهانى ايشان در آن خبيث و بد ، و آشكار ايشان در آن نيكو باشد ، به جهت طمع در دنيا ، و به آن ، آن‌چه را كه در نزد پروردگار ايشان است اراده ندارند . دين ايشان ريا باشد ، و هيچ ترس به ايشان نياميزد ، و خدا ايشان را به عقاب سختى تعميم دهد كه همه را فرا گيرد . پس او را بخوانند ، مانند دعاى كسى كه غرق شده باشد ، و دعاى ايشان را مستجاب نگرداند » .\r\n2501 / 15 . محمد بن يحيى ، از احمد بن محمد ، از على بن حكم ، از عمر بن يزيد روايت كرده است كه گفت : من با امام جعفر صادق عليه السلام شام مىخوردم كه ناگاه اين آيه را تلاوت فرمود :   « بَلِ الْإِنْسانُ عَلى نَفْسِهِ بَصِيرَةٌ * وَ لَوْ أَلْقى مَعاذِيرَهُ »   « 1 » ، و فرمود كه : « اى ابو حفص ! آدمى نمىتواند كه اعتذار جويد به سوى مردم ، به چيزى كه خلاف آن باشد كه خدا از او مىداند . به درستى كه رسول خدا صلى الله عليه و آله مىفرمود كه : هر كه امر نهانى را پنهان دارد ( و ما فى الضّمير خويش را بروز ندهد ) ، خدا رداى آن را بر او بپوشاند ، اگر آن نهانى خوب باشد ، رداى خوب و اگر بد باشد ، بد » .\r\n2502 / 16 . چند نفر از اصحاب ما روايت كرده‌اند ، از سهل بن زياد ، از على بن اسباط ، از بعضى از اصحاب خويش ، از امام محمد باقر عليه السلام كه فرمود : « باقى ماندن بر عمل ، از خود عمل سخت‌تر است » . راوى عرض كرد كه : باقى ماندن بر عمل چيست ؟ فرمود كه : « مردى به بخششى با كسى پيوند مىكند ، و به جهت رضاى خداى تنها كه او را شريكى نيست ، نفقه‌اى را صرف مىكند ، پس از برايش ثواب نهان نوشته مىشود . بعد از آن ، آن را ذكر مىكند ، پس محو مىشود و از برايش ثواب آشكار نوشته مىشود . بعد از آن ، آن را ذكر مىكند ، پس محو مىشود و از برايش ريا نوشته مىشود » .\r\n2503 / 17 . چند نفر از اصحاب ما روايت كرده‌اند ، از سهل بن زياد ، از جعفر بن محمد اشعرى ، از ابن فلاح ، از امام جعفر صادق عليه السلام كه گفت : « اميرالمؤمنين عليه السلام فرمود كه : از خدا بترسيد ، چنان ترسيدنى كه كوتاهى در آن نباشد . و عمل كنيد از براى خدا در غير ريا\r\n\r\n\r\n","description":"","footnote":"\r\n( 1 ) . قيامت ، 14 و 15 .\r\n","page_name":" 709 ","page_number":709},
  {"content":"\r\n . \r\n","description":"","footnote":"","page_name":" 710 ","page_number":710},
  {"content":"\r\n\r\nو سمعه ؛ زيرا كه هر كس از براى غير خدا عمل كند ، خدا او را به عملش وا گذارد » .\r\n2504 / 18 . على بن ابراهيم ، از پدرش ، از ابن ابى عمير ، از جميل بن درّاج ، از زراره ، از امام محمد باقر عليه السلام روايت كرده است كه گفت : آن حضرت را سؤال كردم از مردى كه چيزى از عمل خير را مىكند و انسانى او را مىبيند ، و همان او را شاد مىگرداند . فرمود كه : « باكى نيست ؛ زيرا كه كسى نيست ، مگر آنكه دوست مىدارد كه در ميان مردم خوبى از برايش ظاهر شود ، و ليكن هرگاه چنان نباشد كه آن عمل را از براى همين كرده باشد » .\r\nباب در بيان طلب رياست و مهترى\r\n\r\n117 . باب در بيان طلب رياست و مهترى\r\n2505 / 1 . محمد بن يحيى ، از احمد بن محمد بن عيسى ، از معمّر بن خلّاد ، از امام موسىكاظم عليه السلام روايت كرده است كه : مردى را ذكر كرده و گفت كه : رياست و مهترى را دوست مىدارد . فرمود كه : « دو گرگ درندهء خونخوارى كه در گلهء گوسفندى افتاده باشند كه شبان‌هاى آن متفرّق باشند ، بيشتر از رياست ، در دين مسلم ضرر نمىرسانند » .\r\n2506 / 2 . از او ، از احمد ، از سعيد بن جناح ، از برادرش ابو عامر ، از مردى ، از امام جعفر صادق عليه السلام روايت است كه فرمود : « هر كه طالب رياست است ، هلاك مىشود » .\r\n2507 / 3 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از عبد اللَّه بن مغيره ، از عبد اللَّه بن مسكان كه گفت : شنيدم از امام جعفر صادق عليه السلام كه مىفرمود : « بپرهيزد از اين گروه سران كه سرورى مىجويند . پس به خدا سوگند كه كفش‌ها در پشت سر مردى صدا نكرده ، مگر آنكه خود هلاك گرديد و ديگران را هلاك گردانيده است » .\r\n2508 / 4 . و از او ، از محمد بن اسماعيل بن بزيع و غير او روايت است كه آن را مرفوع ساخته‌اند و گفته كه : امام جعفر صادق عليه السلام فرمود كه : « ملعون است ، هر كه سرورى جويد و طالب رياست باشد . ملعون است ، هر كه قصد آن كند . ملعون است ، هر كه با خود در باب آن حديث گويد » ( و با نفس خويش سخن كند ) .\r\n2509 / 5 . محمد بن يحيى ، از احمد بن محمد بن عيسى ، از حسن بن ايّوب ، از ابو عقيلهء صيرفى روايت كرده است كه گفت : حديث كرد ما را كرّام ، از ابوحمزهء ثمالى كه گفت : امام جعفر صادق عليه السلام به من فرمود كه : « بپرهيز از رياست ، و بپرهيز از آنكه در عقب مردمان\r\n\r\n","description":"","footnote":"","page_name":" 711 ","page_number":711},
  {"content":"\r\n . \r\n","description":"","footnote":"","page_name":" 712 ","page_number":712},
  {"content":"\r\n\r\nپاگذارى و در پشت سر ايشان راه روى و پيروى كنى » . ابوحمزه مىگويد كه : عرض كردم : امّا رياست را شناخته‌ام ، و امّا آنكه پا در عقب مردمان گذارم ، دو ثلث آن‌چه در نزد من است ، حاصل نشده ، مگر از آن‌چه در عقب مردمان پا گذاشته‌ام . حضرت به من فرمود كه : « امر چنان نيست كه تو به سوى آن رفته‌اى ، ( و به حيثيّتى نيست كه تو اعتقاد كرده‌اى ) . بپرهيز از آنكه مردى را غير از حجّت خدا بر پا كنى ، و در آن‌چه گويد ، او را تصديق كنى و باور دارى » .\r\n2510 / 6 . على بن ابراهيم ، از محمد بن عيسى ، از يونس ، از ابو الرّبيع شامى ، از امام محمد باقر عليه السلام روايت كرده است كه گفت : حضرت به من فرمود : « واى بر تو ! اى ابو الرّبيع ! رياست را طلب مكن و دم مباش ( يعنى پيرو كسى مباش ) ، و به واسطهء ما مال مردم را مخور ( يعنى علوم شرعيّه را كه از ما فرا گرفته‌اى ، آلت خوردن مال مردم قرار مده ) كه خدا تو را فقير مىگرداند . و در حقّ ما مگو ، آنچه را كه ما در حقّ خويش نمىگوييم . پس به درستى كه تو لا محاله بازداشته مىشوى و از تو سؤال مىشود ، و هيچ چاره‌اى از براى اين نيست . پس اگر راستگو باشى ، تو را تصديق كنيم ، و اگر دروغگو باشى ، تو را تكذيب نماييم » .\r\n2511 / 7 . چند نفر از اصحاب ما ، از سهل بن زياد ، از منصور بن عبّاس ، از ابن ميّاح ، از پدرش روايت كرده‌اند كه گفت : شنيدم از امام جعفر صادق عليه السلام كه مىفرمود : « هر كه رياست را خواهد ، هلاك گردد » .\r\n2512 / 8 . على بن ابراهيم ، از محمد بن عيسى ، از يونس ، از علا ، از محمد بن مسلم روايت كرده است كه گفت : شنيدم از امام جعفر صادق عليه السلام كه مىفرمود : « آيا چنان مىبينى كه من خوبان شما را از بدان شما نمىشناسم ؟ ! بلى ، به خدا سوگند مىشناسم . و به درستى كه بدترين شما كسى است كه دوست دارد كه مردم در عقب سرش راه روند ، و به درستى كه چاره‌اى نيست از آنكه چنين كسى به غايت دروغگو يا عاجز رأى باشد » ( كه انديشه‌اش را مانده باشد ، و آن نادانى است كه به تكلّف و زحمت ، حكومت را بر خود بسته باشد ) .\r\nباب در بيان طلب دنيا به عمل آخرت\r\n\r\n118 . باب در بيان طلب دنيا به عمل آخرت ( به طور فريب و روباه‌بازى )\r\n2513 / 1 . محمد بن يحيى ، از احمد بن محمد ، از محمد بن سنان ، از اسماعيل بن جابر ، از يونس بن ظبيان روايت كرده است كه گفت : شنيدم از امام جعفر صادق عليه السلام كه مىفرمود :\r\n« رسول خدا صلى الله عليه و آله فرمود : به درستى كه خداى عز و جل مىفرمايد كه : واى بر كسانى كه دنيا را به\r\n\r\n","description":"","footnote":"","page_name":" 713 ","page_number":713},
  {"content":"\r\n . \r\n","description":"","footnote":"","page_name":" 714 ","page_number":714},
  {"content":"\r\n\r\nدين طلب مىكنند ( يعنى به عمل آخرت ، به طريق حيله و روباه‌بازى ! ) ، و واى بر آنها كه مىكُشند آنان را كه به عدل و داد امر مىكنند ، از مردمان ! و واى بر آنان كه مؤمن در ميانهء ايشان به تقيّه رفتار مىكند ! آيا به من فريفته مىشوند يا بر من جرأت مىكنند ؟ ! پس به حق خود سوگند ياد نموده‌ام كه از براى ايشان فتنه‌اى را مقدّر كنم ، و عذابى را بر ايشان فرود آورم ، كه بردبار از ايشان را سرگردان گرداند » .\r\nباب در بيان آنكه عدل ، يعنى كار حق و درستى را وصف مىكند و . . .\r\n\r\n119 . باب در بيان آنكه عدل ، يعنى كار حق و درستى را وصف مىكند و خود به غير آن عمل مىنمايد\r\n2514 / 1 . على بن ابراهيم ، از پدرش ، از ابن ابى عمير ، از يوسف بزّاز ، از معلّى بن خنيس ، از امام جعفر صادق عليه السلام روايت كرده است كه فرمود : « به درستى كه سخت‌ترين مردمان از روى حسرت در روز قيامت ، كسى است كه امر حق و درستى را وصف كرده باشد ، بعد از آن ، خود به غير آن عمل نموده باشد » .\r\n2515 / 2 . محمد بن يحيى ، از احمد بن بن محمد بن عيسى ، از محمد بن سنان ، از قتيبهء اعشى ، از امام جعفر صادق عليه السلام روايت كرده است كه فرمود : « از جملهء سخت‌ترين مردمان از روى عذاب در روز قيامت ، كسى است كه عدل و حقّى را وصف كند ، و خود به غير آن عمل كند » .\r\n2516 / 3 . على بن ابراهيم ، از پدرش ، از ابن ابى عمير ، از هشام بن سالم ، از ابن‌ابىيعفور ، از امام جعفر صادق عليه السلام روايت كرده است كه فرمود : « به درستى كه از جملهء بزرگ‌ترين مردم از روى حسرت در روز قيامت ، كسى است كه حق را وصف كند ، بعد از آن ، آن را مخالفت نمايد به سوى غيرآن » ( كه آن را وا گذارد و به غير آن عمل نمايد ) .\r\n2517 / 4 . محمد بن يحيى ، از حسين بن اسحاق ، از على بن مهزيار ، از عبد اللَّه بن يحيى ، از ابن مسكان ، از ابو بصير ، از امام جعفر صادق عليه السلام روايت كرده است كه گفت : حضرت در قول خداى عز و جل : « فَكُبْكِبُوا فيها هُمْ وَالْغاوُونَ » « 1 » ، فرمود : « اى ابو بصير ! ايشان گروهىاند كه حقّ را به زبان‌هاى خويش وصف كردند ، بعد از آن ، آن را مخالفت كردند و به سوى غير آن رفتند » .\r\n\r\n\r\n","description":"","footnote":"\r\n( 1 ) . شعرا ، 94 . و آن بت‌ها و پرستشگران گمراه آنان به روى هم در آن ( دوزخ ) انداخته شوند .\r\n","page_name":" 715 ","page_number":715},
  {"content":"\r\n . \r\n","description":"","footnote":"","page_name":" 716 ","page_number":716},
  {"content":"\r\n\r\n2518 / 5 . محمد بن يحيى ، از احمد بن محمد بن عيسى ، از ابن ابى عمير ، از على بن عطيّه ، از خثيمه روايت كرده است كه گفت : امام محمد باقر عليه السلام به من فرمود كه : « به شيعيان ما برسان كه به آن‌چه در نزد خدا است نمىتوان رسيد ، مگر به عمل . و به شيعيان ما برسان كه بزرگ‌ترين مردم از روى حسرت در روز قيامت ، كسى است كه حقّى را وصف كند ، بعد از آن ، آن را وا گذارد و به غير آن عمل كند » .\r\nباب در بيان ستيزه و گفتگو و جدال و دشمنى كردن با مردم\r\n\r\n120 . باب در بيان ستيزه و گفتگو و جدال و دشمنى كردن با مردم\r\n2519 / 1 . على بن ابراهيم ، از هارون بن مسلم ، از مسعدة بن صدقه ، از امام جعفر صادق عليه السلام روايت كرده است كه فرمود : « اميرالمؤمنين عليه السلام فرمود كه : بپرهيزيد از ستيزه و خصومت ؛ زيرا كه آنها دل‌ها را بيمار مىكنند بر برادران ، كه از ايشان آزرده و بدگمان باشيد ، و بر آنها نفاق مىرويد » .\r\n2520 / 2 . و به اسناد خويش روايت كرده و گفته است كه : فرمود : « پيغمبر صلى الله عليه و آله فرمود :\r\nسه چيز است كه هر كه خداى عز و جل را ملاقات كند با آنها ، داخل بهشت شود از هر درى كه خواهد : كسى كه خلقش خوش و نيكو باشد ، و در نهان و آشكار از خدا بترسد ، و ستيزه را ترك كند و هر چند كه محقّ باشد » .\r\n2521 / 3 . و به اسناد خويش روايت كرده است كه فرمود : « هر كه خدا را هدف و نشانهء خصومات قرار دهد ، ( كه در آنها به آن جناب سوگند ياد كند ) ، نزديك است كه گرديدنش ( از خوبى به سوى بدى ) ، بسيار باشد » .\r\n2522 / 4 . على بن ابراهيم ، از صالح بن سندى ، از جعفر بن بشير ، از عمّار بن مروان روايت كرده است كه فرمود : امام جعفر صادق عليه السلام فرمود كه : « با هيچ‌يك از بردبار و سبك ، ستيزه مكن ؛ زيرا كه بردبار ، تو را به غايت دشمن مىدارد ، و سبك ، تو را مىرنجاند » .\r\n2523 / 5 . على ، از پدرش ، از ابن ابى عمير ، از حسن بن عطيّه ، از عمر بن يزيد ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه : جبرئيل عليه السلام هرگز به نزد من نيامد ، مگر آنكه گفت : يا محمد ! از دشمن داشتن مردان و دشمنى با ايشان پرهيز كن » .\r\n2524 / 6 . چند نفر از اصحاب ما روايت كرده‌اند ، از احمد بن محمد ، از على بن حكم ، از حسن بن حسين كندى ، از امام جعفر صادق عليه السلام كه فرمود : « جبرئيل عليه السلام به پيغمبر عرض كرد\r\n\r\n","description":"","footnote":"","page_name":" 717 ","page_number":717},
  {"content":"\r\n . \r\n","description":"","footnote":"","page_name":" 718 ","page_number":718},
  {"content":"\r\n\r\nكه : بپرهيز از منازعهء با مردان و دشنام دادن به يكديگر » .\r\n2525 / 7 . از او ، از عثمان بن عيسى ، از عبدالرحمان بن سيابه ، از امام جعفر صادق عليه السلام روايت است كه فرمود : « بپرهيزيد از بدى و مخالفت كردن با يكديگر ؛ زيرا كه آن موجب ناخوشى و اذيّت مىگردد ، و زشتى و عيب را ظاهر مىسازد » .\r\n2526 / 8 . محمد بن يحيى ، از احمد بن محمد بن عيسى ، از ابن محبوب ، از عنبسة بن عابد « 1 » ، از امام جعفر صادق عليه السلام روايت كرده است كه فرمود : « از خصومت بپرهيزيد ؛ زيرا كه آن ، دل را مشغول مىسازد ، و موجب نفاق مىشود ، و كينه‌ها را كسب مىكند » .\r\n2527 / 9 . على بن ابراهيم ، از پدرش ، تا آخر حديث پنجم اين باب « 2 » .\r\n2528 / 10 . محمد بن يحيى ، از احمد بن محمد بن عيسى ، از محمد بن مهران ، از عبد اللَّه بن سنان ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود كه :\r\nهرگز جبرئيل عليه السلام به نزد من نيامد ، مگر آنكه مرا پند داد و آخر گفتارش با من اين بود كه :\r\nبپرهيز از بدى و مخالفت كردن با مردمان ؛ زيرا كه ، آن ، زشتى و عيب را ظاهر مىكند ، و عزّت را مىبرد » .\r\n2529 / 11 . على بن ابراهيم ، از پدرش و محمد بن اسماعيل ، از فضل بن شاذان و هر دو ، از ابن ابى عمير ، از ابراهيم بن عبد الحميد ، از وليد بن صبيح روايت كرده‌اند كه گفت : شنيدم از امام جعفر صادق عليه السلام كه مىفرمود : « رسول خدا صلى الله عليه و آله فرمود كه : جبرئيل در هيچ چيز با من عهد نكرد ؛ مانند آن‌چه با من عهد كرد در باب دشمنى كردن با مردان » ( يعنى وصيّتش در اين باب و نهى از آن ، از همه چيز بيشتر بود ) .\r\n2530 / 12 . چند نفر از اصحاب ما روايت كرده‌اند ، از احمد بن ابىعبداللَّه ، از بعضى از اصحاب خويش كه آن را مرفوع ساخته و گفته است كه : امام جعفر صادق عليه السلام فرمود كه :\r\n« هر كه دشمنى را بكارد ، آن‌چه را كه افشانده مىدروَد » .\r\nباب در بيان خشم گرفتن\r\n\r\n121 . باب در بيان خشم گرفتن\r\n2531 / 1 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام\r\n\r\n\r\n","description":"","footnote":"\r\n( 1 ) . همان گونه كه در متن عربى آمده « عنبسة العابد » صحيح ، و « بن » اضافى است .\r\n( 2 ) . و ظاهر اين است كه اين تكرار از ناسخين باشد ، و سبب آن اختلاف موضع حديث است در نسخ كافى . ( مترجم )\r\n","page_name":" 719 ","page_number":719},
  {"content":"\r\n . \r\n","description":"","footnote":"","page_name":" 720 ","page_number":720},
  {"content":"\r\n\r\nروايت كرده است كه فرمود : « رسول خدا صلى الله عليه و آله فرمود كه : خشم ، ايمان را تباه مىسازد ، چنان كه سركه ، عسل را تباه مىگرداند » .\r\n2532 / 2 . ابو على اشعرى ، از محمد بن عبد الجبّار ، از ابن فضّال ، از على بن عقبه ، از پدرش ، از ميسر روايت كرده است كه گفت : در نزد امام محمد باقر عليه السلام ذكر خشم شد ، فرمود :\r\n« به درستى كه مردى خشم مىگيرد ، پس هرگز خشنود نمىشود ، تا آنكه داخل شود در آتش دوزخ . پس هر مردى كه بر گروهى خشم گيرد و ايستاده باشد ، بايد كه نشيند از همان خشمناكى خود در همان وقت ، و يا فى الفور بنشيند و درنگ نكند ؛ زيرا كه زود باشد كه پليدى و مكر شيطان از او برود و زائل گردد . و هر مردى كه بر صاحب خويشى خشم گيرد ، به او نزديك شود و دست به او برساند ؛ زيرا كه رحم و خويشى چون دست به آن برسد ، آرام گيرد » .\r\n2533 / 3 . على بن ابراهيم ، از محمد بن عيسى ، از يونس ، از داود بن فرقد روايت كرده است كه گفت : امام جعفر صادق عليه السلام فرمود كه : « خشم ، كليد همهء بدىها است » .\r\n2534 / 4 . چند نفر از اصحاب ما روايت كرده‌اند ، از احمد بن محمد بن خالد ، از پدرش ، از نضر بن سويد ، از قاسم بن سليمان ، از امام جعفر صادق عليه السلام كه فرمود : « شنيدم از پدرم عليه السلام كه مىفرمود : مردى بيابانى به خدمت رسول خدا صلى الله عليه و آله آمد و عرض كرد كه : من در بيابان ساكن مىباشم ؛ پس سخنى را به من بياموزان كه جامع باشد و همه‌چيز در آن باشد . فرمود كه : تو را امر مىكنم به آنكه خشم نگيرى . آن اعرابى سه‌مرتبه سؤال را بر حضرت اعاده كرد و همان جواب شنيد ، تا آنكه آن مرد به خود رجوع كرد و گفت : بعد از اين از چيزى سؤال نمىكنم ، و رسول خدا صلى الله عليه و آله مرا امر نفرمود ، مگر به آن‌چه خوب است » . و حضرت صادق عليه السلام فرمود كه :\r\n« پدرم مىفرمود كه : چه چيز از خشم سخت‌تر است ( يعنى از آن سخت‌تر چيزى نيست ) ؛ زيرا كه مردى خشم مىگيرد و به اين سبب نفسى را كه خدا حرام گردانيده ، مىكشد ، و به زن عفيفه فحش مىگويد و نسبت به زنا مىدهد » .\r\n2535 / 5 . از او ، از ابن فضّال ، از ابراهيم بن محمد اشعرى ، از عبد الاعلى روايت است كه گفت : به خدمت امام جعفر صادق عليه السلام عرض كردم كه : مرا پندى بياموز كه به آن پند گيرم .\r\nفرمود كه : « مردى به خدمت رسول خدا صلى الله عليه و آله آمد و به آن حضرت عرض كرد كه : يا رسول اللَّه ! مرا پندى بياموز كه به آن پند گيرم . به او فرمود كه : برو و خشم مگير . دوباره بر آن حضرت\r\n\r\n","description":"","footnote":"","page_name":" 721 ","page_number":721},
  {"content":"\r\n . \r\n","description":"","footnote":"","page_name":" 722 ","page_number":722},
  {"content":"\r\n\r\nاعاده كرد ، سه مرتبه . فرمود : برو و خشم مگير » .\r\n2536 / 6 . از او ، از اسماعيل بن مهران ، از سيف بن عميره روايت است از آنكه شنيد از امام جعفر صادق عليه السلام كه مىفرمود : « هر كه خشم خود را بازدارد ، خدا زشتىهاى او را بپوشاند » .\r\n2537 / 7 . از او ، از ابن محبوب ، از هشام بن سالم ، از حبيب سجستانى ، از امام محمد باقر عليه السلام روايت است كه فرمود : « در تورات نوشته است ، در آن‌چه خداى عز و جل با موسى عليه السلام به آن راز گفت كه : اى موسى ! خشم خود را نگاهدار ، از آنكه من تو را بر او تسلّط داده و مالك گردانيده‌ام ، تا من خشم خود را از تو باز دارم » .\r\n2538 / 8 . چند نفر از اصحاب ما روايت كرده‌اند ، از سهل بن زياد ، از محمد بن عبد الحميد ، از يحيى بن عمرو ، از عبد اللَّه بن سنان كه گفت : امام جعفر صادق عليه السلام فرمود :\r\n« خداى عز و جل به سوى بعضى از پيغمبران خود وحى فرمود كه : اى فرزند آدم ! مرا ياد كن در وقت خشم خود ، تا من تو را در هنگام خشم خويش ياد كنم ، و تو را در ميان آنها كه هلاك مىكنم ، هلاك نكنم ، و راضى باش كه من انتقام كشم ؛ زيرا كه انتقام كشيدن من از براى تو ، بهتر است از آنكه تو خود از براى خود انتقام بكشى » .\r\n2539 / 9 . ابو على اشعرى ، از محمد بن عبد الجبّار ، از ابن فضّال ، از على بن عقبه ، از عبد اللَّه بن سنان ، از امام جعفر صادق عليه السلام مثل اين را روايت كرده است ، و در آن ، اين را زياد كرده است كه : « چون به مظلمه‌اى بر تو ستم شود ، به انتقام كشيدن من از برايت راضى باش ؛ زيرا كه انتقام كشيدن من از براى تو ، بهتر است از آنكه تو خود از براى خود انتقام بكشى » .\r\n2540 / 10 . محمد بن يحيى ، از احمد بن محمد بن عيسى ، از ابن محبوب ، از اسحاق بن عمّار روايت كرده است كه گفت : شنيدم از امام جعفر صادق عليه السلام كه مىفرمود : « به درستى كه در تورات نوشته است كه : اى فرزند آدم ! مرا ياد كن در هنگامى كه خشم مىگيرى ، تا تو را در نزد خشم گرفتن خويش ياد كنم ، پس تو را در ميان آنها كه هلاك مىكنم ، هلاك نكنم . و چون به مظلمه‌اى بر تو ستم شود ، به انتقام كشيدن من از برايت راضى باش ؛ زيرا كه انتقام كشيدن من از براى تو ، بهتر است از آنكه تو خود از براى خود انتقام بكشى » .\r\n2541 / 11 . حسين بن محمد روايت كرده است ، از معلّى بن محمد و على بن محمد ، از صالح بن ابى حمّاد و هر دو ، از وشّاء ، از احمد بن عائذ ، از ابو خديجه ، از معلّى بن خنيس ، از امام جعفر صادق عليه السلام كه فرمود : « مردى به خدمت پيغمبر صلى الله عليه و آله عرض كرد كه : يا رسول اللَّه !\r\n\r\n","description":"","footnote":"","page_name":" 723 ","page_number":723},
  {"content":"\r\n . \r\n","description":"","footnote":"","page_name":" 724 ","page_number":724},
  {"content":"\r\n\r\nمرا تعليم كن و آن‌چه بايد به من بياموز . فرمود : برو و خشم مگير . آن مرد گفت كه : به اين اكتفا نمودم . و به جانب اهل خويش برگشت ، ناگاه ديد كه در ميان قومش جنگ واقع است و با قومى ديگر دعوى دارند ، و صف‌ّها ايستاده‌اند و سلاح و آلت كارزار پوشيده‌اند . چون چنان ديد ، او نيز سلاح خود را پوشيد و با ايشان ايستاد . بعد از آن ، گفتار رسول خدا صلى الله عليه و آله را به خاطر آورد كه به او فرموده بود كه : خشم مگير . پس سلاح را انداخت و به سوى آن گروهى كه دشمن قومش بودند روانه شد ، و آمد تا به نزد ايشان رسيد و گفت كه : اى جماعت ! آنچه از براى شما است از زخم و كشتن و زدن كه در آن نشانه‌اى نمانده ، و از قوم من طلب داريد ، همهء آنها بر من است در مال من ، كه آنها را ضامنم ، و من آن را تمام و كمال به شما مىدهم . آن گروه گفتند كه : آنچه اتّفاق افتاده از براى شما و ما ، از سر آن گذشتيم ؛ زيرا كه ما به اين از شما سزاوارتريم » . حضرت فرمود : « پس آن گروه با يكديگر آتشى كردند و خشمى كه داشتند بر طرف شد » .\r\n2542 / 12 . چند نفر از اصحاب ما روايت كرده‌اند ، از سهل بن زياد و على بن ابراهيم ، از پدرش و هر دو ، از ابن محبوب ، از ابن رئاب ، از ابو حمزهء ثمالى ، از امام محمد باقر عليه السلام كه فرمود : « اين خشم كه مىبينيد ، اخگرى است از شيطان كه در دل فرزند آدم افروخته مىشود .\r\nو به درستى كه يكى از شما چون خشم گيرد ، چشمهايش سرخ مىشود ، و رگ‌هاى گردنش ورم مىكند ، و شيطان در او داخل مىشود . پس هرگاه يكى از شما از نفس خود از اين ترسد ، بر زمين چسبد ؛ زيرا كه پليدى و مكر شيطان در نزد اين فعل از او مىرود » .\r\n2543 / 13 . چند نفر از اصحاب ما روايت كرده‌اند ، از احمد بن ابى عبداللَّه ، از بعضى از اصحاب خويش كه آن را مرفوع ساخته و گفته است كه : امام جعفر صادق عليه السلام فرمود كه :\r\n« خشم ، آلت « 1 » نابود كردن است از براى دل شخص صاحب حكمت » ( يعنى آلت بردن نور است از آن ) . و فرمود كه : « هر كه خشم خويش را مالك نشود ، عقل خود را مالك نباشد » .\r\n2544 / 14 . حسين بن محمد ، از معلّى بن محمد ، از حسن بن على ، از عاصم بن حميد ، از ابو حمزه ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه :\r\n\r\n\r\n","description":"","footnote":"\r\n( 1 ) . مىتوان ممحقه را مصدر دانست و آن را اسم آلت و ابزار ترجمه نكرد .\r\n","page_name":" 725 ","page_number":725},
  {"content":"\r\n . \r\n","description":"","footnote":"","page_name":" 726 ","page_number":726},
  {"content":"\r\n\r\nهر كه خود را از عِرض‌هاى مردمان بازدارد « 1 » ؛ خداى - تعالى - در روز قيامت از سر لغزش‌هاى نفس او بگذرد و گناهان او را بپوشاند ( كه هيچ بروز نكند ) . و هر كه خشم خود را از مردمان باز دارد ، خداى - تبارك و تعالى - عذاب روز قيامت را از او باز دارد » .\r\n2545 / 15 . چند نفر از اصحاب ما روايت كرده‌اند ، از سهل بن زياد ، از ابن محبوب ، از ابو حمزه ، از امام محمد باقر عليه السلام كه فرمود : « هر كه خشم خويش را از مردم باز دارد ، خدا عذاب روز قيامت را از او باز دارد » .\r\nباب در بيان حسد و بدخواهى مردمان\r\n\r\n122 . باب در بيان حسد و بدخواهى مردمان\r\n2546 / 1 . محمد بن يحيى ، از احمد بن محمد ، از ابن محبوب ، از علا بن رزين ، از محمد بن مسلم روايت كرده است كه گفت : امام محمد باقر عليه السلام فرمود : « به درستى كه مرد ، گاه است كه در هنگام غضب ، گفتار يا كردارى از او سر مىزند كه به سبب آن كافر مىشود . و به درستى كه حسد ايمان را مىخورد ، چنان كه آتش هيزم را مىخورد » .\r\n2547 / 2 . از او ، از احمد بن محمد ، از محمد بن خالد و حسين بن سعيد ، از نضر بن سويد ، از قاسم بن سليمان ، از جراح مدائنى ، از امام جعفر صادق عليه السلام روايت است كه فرمود :\r\n« به درستى كه حسد ايمان را مىخورد ، چنان كه آتش هيزم را مىخورد » .\r\n2548 / 3 . چند نفر از اصحاب ما روايت كرده‌اند ، از احمد بن محمد بن خالد ، از ابن محبوب ، از داود رقّى كه گفت : شنيدم از امام جعفر صادق عليه السلام كه مىفرمود : « از خدا بپرهيزيد و بر يكديگر حسد مبريد . به درستى كه از جملهء شريعت‌هاى عيسى بن مريم عليهما السلام ، گشتن در شهرها بود . پس در بعضى از گشت خويش بيرون رفت و مرد كوتاهى از اصحاب آن حضرت با وى همراه بود ، و در بيشتر اوقات ملازم حضرت عيسى عليه السلام بود ؛ پس چون حضرت عيسى عليه السلام به كنار دريا رسيد ، با صحّت يقينى كه داشت ، بسم اللَّه گفت و بر روى آب رفت . آن مرد كوتاه در هنگامى كه به سوى عيسى عليه السلام نظر كرد و ديد كه از دريا گذشت ، با صحّت يقينى از خود ، بسم اللَّه گفت و بر روى آب رفت و به عيسى عليه السلام رسيد ؛ پس عجب در دلش داخل شد و بر خود نازيد و گفت كه : اينك ، عيسى روح اللَّه است كه بر روى آب\r\n\r\n\r\n","description":"","footnote":"\r\n( 1 ) . يعنى ايشان را غيبت نكند ، و بر ايشان بهتان نبندد ، و عيب‌هاى ايشان را فاش نگرداند ، و با ايشان كارى نكند كه‌ايشان را بد آيد ، و موجب نقص و تضييع ايشان باشد . ( مترجم )\r\n","page_name":" 727 ","page_number":727},
  {"content":"\r\n . \r\n","description":"","footnote":"","page_name":" 728 ","page_number":728},
  {"content":"\r\n\r\nمىرود ، و من نيز بر روى آب مىروم ، پس افزونى او بر من چيست ؟ » حضرت صادق عليه السلام فرمود : « پس آن مرد در آب فرو رفت ، و به عيسى استغاثه كرد و عيسى او را گرفت و از آب بيرون آورد . بعد از آن ، به او فرمود كه : اى كوتاه ! با خود چه گفتى ؟ عرض كرد كه : گفتم :\r\nاينك ، عيسى روح اللَّه است كه بر روى آب مىرود ، و من نيز مىروم ، و از اين ، عجبى در دل من داخل شد . حضرت عيسى به او فرمود كه : هر آينه خود را گذاشتى در غير موضعى كه خدا تو را در آن گذاشته ، و بلندپروازى كردى ؛ پس خدا تو را غضب كرد بر آن‌چه با خود گفتى ، و الحال به سوى خداى عز و جل توبه كن از آن‌چه گفتى » . حضرت فرمود : « پس آن مرد توبه كرد و برگشت به آن مرتبه‌اى كه خدا او را در آن قرار داد فرموده بود ؛ پس از خدا بپرهيزيد و البتّه بر يكديگر حسد مبريد » .\r\n2549 / 4 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا عليه السلام فرمود : نزديك است كه فقر و درويشى ( يعنى فقر از دين ) كفر باشد و نزديك است كه حسد ، بر قضا و قدر خدا غالب گردد » .\r\n2550 / 5 . على بن ابراهيم ، از محمد بن عيسى ، از يونس ، از معاوية بن وهب روايت كرده است كه گفت : امام جعفر صادق عليه السلام فرمود كه : « آفت دين ، حسد و عجب و فخر است » .\r\n2551 / 6 . يونس ، از داود رقّى ، از امام جعفر صادق عليه السلام روايت كرده است كه فرمود :\r\n« رسول خدا صلى الله عليه و آله فرمود كه : خداى عز و جل به موسى بن عمران فرمود كه : اى پسر عمران ! بر مردمان حسد مبر بر آن‌چه به ايشان داده‌ام از فضل خويش ، و چشم‌هاى خود را به سوى آن مكش ، و بايد كه نفست از پى آن نرود : زيرا كه حسدبرنده ، نعمت‌هاى مرا خوش ندارد و از آن ناخشنود است ، و بازدارندهء قسمت‌هاى من است كه در ميان بندگان خود قسمت نموده‌ام . و هر كه همچنين باشد ، من از او نيستم و او از من نيست » ( يعنى در نزد من تقرّبى ندارد و من نظر التفاتى به او ندارم ) .\r\n2552 / 7 . على بن ابراهيم ، از پدرش ، از قاسم بن محمد ، از منقرى ، از فضيل بن عياض ، از امام جعفر صادق عليه السلام روايت كرده است كه فرمود : « مؤمن غبطه مىبرد و حسد ندارد ، و منافق حسد مىبرد و غبطه ندارد » « 1 » .\r\n\r\n\r\n","description":"","footnote":"\r\n( 1 ) . و غبطه - به كسر عين ضَظّغْ و سكون باء ابجد با طاء حطّى - ، حال ديگرى خواستن باشد در نيك‌حالى ، بىطلب زوال حال مغبوط ، به خلاف حسد كه آن طلب زوال حال محسود است . ( مترجم )\r\n","page_name":" 729 ","page_number":729},
  {"content":"\r\n . \r\n","description":"","footnote":"","page_name":" 730 ","page_number":730},
  {"content":"\r\n\r\nباب در بيان عصبيّت\r\n\r\n123 . باب در بيان عصبيّت « 1 »\r\n2553 / 1 . محمد بن يحيى ، از احمد بن محمد بن عيسى ، از على بن حكم ، از داود بن نعمان ، از منصور بن حازم ، از امام جعفر صادق عليه السلام روايت كرده است كه فرمود : « هر كه تعصّب ورزد يا از برايش تعصّب ورزيده شود ، به حقيقت كه رشتهء ايمان را از گردن خويش بيرون كرده است » .\r\n2554 / 2 . على بن ابراهيم ، از پدرش ، از ابن ابى عمير ، از هشام بن سالم و درست بن ابى منصور ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرموده است كه : هر كه تعصّب‌كشى كند يا از برايش تعصّب‌كشى شود ، به حقيقت كه رشتهء ايمان را از گردن خويش بيرون كرده است » .\r\n2555 / 3 . على ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرموده است كه : هر كه در دلش به قدر دانه‌اى از خردل ، از عصبيّت باشد ، خدا او را در روز قيامت ، با اعراب و باديه‌نشينان زمان جاهليّت محشور گرداند » .\r\n2556 / 4 . ابو على اشعرى ، از محمد بن عبد الجبّار ، از صفوان بن يحيى ، از خضر ، از محمد بن مسلم ، از امام جعفر صادق عليه السلام روايت كرده است كه فرمود : « هر كه تعصّب ورزد ، خدا سرش را به عصابه و سربندى از آتش ببندد » .\r\n2557 / 5 . چند نفر از اصحاب ما روايت كرده‌اند ، از احمد بن محمد بن خالد ، از احمد بن محمد بن ابى نصر ، از صفوان بن مهران ، از عامر بن سمط ، از حبيب بن ابى ثابت ، از حضرت على بن الحسين عليهما السلام كه فرمود : « هيچ حميّتى داخل بهشت نشد ، غير از حميّت حمزة بن عبد المطلّب » . ( و مراد از حميّت ، صاحب حميّت است ؛ چه حميّت ، آن چيزى است كه دل را گرم و افروخته دارد از خشم و غضب ، كه از تعصّب و امثال آن ناشى شده باشد ) . و حضرت فرمود كه : « اين در هنگامى بود كه حمزه اسلام آورد از روى خشم كردن از براى پيغمبر صلى الله عليه و آله ، در [ ماجرا و 
  ] حديث بچّه‌دان شتر كه بر پيغمبر صلى الله عليه و آله افكندند » .\r\n2558 / 6 . از او ، از پدرش ، از فضاله ، از داود بن فرقد ، از امام جعفر صادق عليه السلام روايت\r\n\r\n\r\n","description":"","footnote":"\r\n( 1 ) . و عصبيّت و تعصّب ، كسى را پشتى كردن است و خويشاوندى كردن ، به طورى كه در آخر باب بيايد . ( مترجم )\r\n","page_name":" 731 ","page_number":731},
  {"content":"\r\n . \r\n","description":"","footnote":"","page_name":" 732 ","page_number":732},
  {"content":"\r\n\r\nاست كه فرمود : « به درستى كه فرشتگان چنان مىپنداشتند كه شيطان از جملهء ايشان است ، و در علم خدا بود كه آن ملعون ، از ايشان نيست . پس شيطان آنچه را كه در ذاتش بود ، به واسطهء حميّت و غضب ، بيرون آورد و بروز داد ، و گفت كه :  « خَلَقْتَنِي مِنْ نارٍ وَ خَلَقْتَهُ مِنْ طِينٍ »  « 1 » » ، به آن معنى كه گذشت .\r\n2559 / 7 . على بن ابراهيم روايت كرده است كه : از پدرش و على بن محمد قاسانى ، از قاسم بن محمد ، از منقرى ، از عبد الرزّاق ، از معمر ، از زهرى كه گفت : از حضرت على بن الحسين عليهما السلام سؤال شد از عصبيّت . فرمود : « عصبيّتى كه صاحبش بر آن گنهكار مىشود ، آن است كه مرد ، بَدان خويشان خود را از خوبان قومى ديگر بهتر ببيند . و از عصبيّت نيست كه مرد ، خويشان خود را دوست دارد ، و ليكن از جملهء عصبيّت آن است كه ، خويشان خود را بر ستمكارى يارى كند » .\r\nباب در بيان بزرگى و تكبّر كردن\r\n\r\n124 . باب در بيان بزرگى و تكبّر كردن\r\n2560 / 1 . على بن ابراهيم ، از محمد بن عيسى ، از يونس ، از ابان ، از حكيم روايت كرده است كه گفت : امام جعفر صادق عليه السلام را سؤال كردم از پست‌ترين الحاد « 2 » . فرمود : « به درستى كه تكبّر ، پست‌ترين آن است » .\r\n2561 / 2 . محمد بن يحيى ، از احمد بن محمد بن عيسى ، از على بن حكم ، از حسين بن ابى العلا ، از امام جعفر صادق عليه السلام روايت كرده است كه فرمود : شنيدم از آن حضرت كه مىفرمود : « گاه است كه تكبّر ، در بدترين مردمان از هر قسمى از اقسام مىباشد ، و بزرگى ، به منزلهء رداى خدا است . پس هر كه با خداى عز و جل در باب رداى او منازعه كند و خواهد كه آن ردا را از آن جناب بگيرد ، خدا غير از پستى ، چيزى بر او نيفزايد ( يعنى در چشم عرفا يا در روز جزا ) . به درستى كه رسول خدا صلى الله عليه و آله در بعضى از كوچه‌هاى مدينه گذشت ، و زن سياهى سرگين برمىچيد ، به آن زن گفتند كه : از راه رسول خدا صلى الله عليه و آله دور شو . گفت كه : راه پر پهنا است . پس بعضى از آن قوم قصد كرد كه او را بگيرد و دور گرداند . رسول خدا صلى الله عليه و آله فرمود كه :\r\nاو را وا گذاريد ؛ زيرا كه او گردنكش و صاحب تكبّر است » .\r\n\r\n\r\n","description":"","footnote":"\r\n( 1 ) . اعراف ، 12 . مرا از آتش آفريدى و آدم را از گِل .\r\n( 2 ) . و الحاد - به كسر همزه و سكون لام - ، ستم كردن و از دين برگشتن است . ( مترجم )\r\n","page_name":" 733 ","page_number":733},
  {"content":"\r\n . \r\n","description":"","footnote":"","page_name":" 734 ","page_number":734},
  {"content":"\r\n\r\n2562 / 3 . چند نفر از اصحاب ما روايت كرده‌اند ، از احمد بن ابى عبد اللَّه ، از عثمان بن عيسى ، از علا بن فضيل ، از امام جعفر صادق عليه السلام كه فرمود : « حضرت ابوجعفر عليه السلام فرمود كه :\r\nعزّت ، به منزلهء رداى خدا ، و بزرگى ، به منزلهء زيرجامهء آن جناب است . پس هر كه چيزى از آن را فرا گيرد ، خدا او را بر رو در دوزخ افكند » .\r\n2563 / 4 . ابو على اشعرى ، از محمد بن عبد الجبّار ، از ابن فضّال ، از ثعلبه ، از معمّر بن عمر عطا ، از امام محمد باقر عليه السلام روايت كرده است كه فرمود : « بزرگى ، به منزلهء رداى خدا است ، و كسى كه تكبّر دارد با خدا ، در باب رداى او منازعه دارد » .\r\n2564 / 5 . چند نفر از اصحاب ما روايت كرده‌اند ، از احمد بن محمد بن خالد ، از محمد بن على ، از ابو جميله ، از ليث مرادى ، از امام جعفر صادق عليه السلام كه فرمود : « بزرگى ، به منزلهء رداى خدا است . پس هر كه با خدا چيزى از آن را منازعه كند ، خدا او را بر رو در آتش دوزخ افكند » .\r\n2565 / 6 . از او ، از پدرش ، از قاسم بن عروه ، از عبد اللَّه بن بكير ، از زراره ، از امام محمد باقر و امام جعفر صادق عليهما السلام روايت است كه فرمودند : « كسى كه در دلش همسنگ مورچه‌اى سرخ ( يا ذره‌اى از ذرّات هوا ) از تكبّر باشد ، داخل بهشت نمىشود » .\r\n2566 / 7 . على بن ابراهيم ، از محمد بن عيسى ، از يونس ، از ابو ايّوب ، از محمد بن مسلم ، از امام محمد باقر يا امام جعفر صادق عليهما السلام روايت كرده است كه فرمود : « هر كه در دلش همسنگ دانهء خردل ، از تكبّر باشد ، داخل بهشت نخواهد شد » . راوى مىگويد كه : پس من استرجاع كردم ( يعنى گفتم :  « إِنَّا لِلَّهِ وَ إِنَّا إِلَيْهِ راجِعُونَ »  « 1 » ) . فرمود : « تو را چه مىشود كه استرجاع مىكنى ؟ » عرض كردم : به جهت آن‌چه از تو شنيدم . فرمود : « چنان نيست كه تو اعتقاد كرده‌اى و به سوى آن مىروى . جز اين نيست كه مقصود من از كبر كه گفتم ، انكار است ، و نيست كبر ، مگر انكار حق » .\r\n2567 / 8 . ابو على اشعرى ، از محمد بن عبد الجبّار ، از ابن فضّال ، از على بن عقبه ، از ايّوب بن حر ، از عبد الاعلى ، از امام جعفر صادق عليه السلام روايت كرده است كه فرمود :\r\n« تكبّر ، آن است كه مردم را حقير و كوچك شمارى ( و ايشان را هيچ نپندارى ) ، و حق را\r\n\r\n\r\n","description":"","footnote":"\r\n( 1 ) . بقره ، 156 .\r\n","page_name":" 735 ","page_number":735},
  {"content":"\r\n . \r\n","description":"","footnote":"","page_name":" 736 ","page_number":736},
  {"content":"\r\n\r\nسبك و خوار دارى » .\r\n2568 / 9 . محمد بن يحيى ، از احمد بن محمد بن عيسى ، از على بن حكم ، از سيف بن عميره ، از عبد الاعلى بن اعين روايت كرده است كه گفت : امام جعفر صادق عليه السلام فرمود كه :\r\n« رسول خدا صلى الله عليه و آله فرمود : به درستى كه بزرگ‌ترين تكبّر ، خوار شمردن خلق و سبك داشتن حقّ است » . راوى مىگويد كه : عرض كردم : خوار شمردن خلق و سبك داشتن حق چيست ؟\r\nفرمود : « آن است كه حق را ندانى و بر اهل آن طعنه زنى ؛ پس هر كه چنين كند ، با خداى عز و جل در باب رداى آن جناب منازعه كرده است » .\r\n2569 / 10 . على بن ابراهيم ، از پدرش ، از ابن ابى عمير ، از ابن بكير ، از امام جعفر صادق عليه السلام روايت كرده است كه فرمود : « در دوزخ رودخانه‌اى است مخصوص متكبّران ، كه آن را سقر مىگويند . و آن رودخانه ، از سختى حرارت و گرمى خود به خدا شكايت نمود ، و از آن جناب سؤال كرد كه او را رخصت دهد كه نفس كشد ، و چون رخصت يافت ، نفس كشيد ؛ پس دوزخ را سوزانيد » .\r\n2570 / 11 . محمد بن يحيى ، از احمد بن محمد بن عيسى ، از محمد بن سنان ، از داود بن فرقد ، از برادرش روايت كرده است كه گفت : شنيدم از امام جعفر صادق عليه السلام كه مىفرمود :\r\n« به درستى كه متكبّران در روز قيامت ، در صورت مورچگان قرار داده مىشوند ، و مردمان پا بر روى ايشان مىگذارند ، تا خدا از حساب خلايق فارغ شود » .\r\n2571 / 12 . چند نفر از اصحاب ما روايت كرده‌اند ، از احمد بن محمد بن خالد ، از چندين نفر ، از على بن اسباط ، از عمويش يعقوب بن سالم ، از عبد الاعلى ، از امام جعفر صادق عليه السلام كه گفت : به آن حضرت عرض كردم كه : تكبّر چيست ؟ فرمود كه : « بزرگ‌ترين تكبّر آن است كه حق را سبك دارى و مردم را خوار شمارى » . عرض كردم كه : سبك داشتن حق چيست ؟\r\nفرمود كه : « حق را ندانى و بر اهل آن طعنه زنى » .\r\n2572 / 13 . از او ، از يعقوب بن يزيد ، از محمد بن عمر بن يزيد ، از پدرش روايت است كه گفت : به خدمت امام جعفر صادق عليه السلام عرض كردم كه : من طعام پاكيزه مىخورم ، و بوى خوش مىبويم ، و بر حيوان خوش رفتار سوار مىشوم ، و غلام در پشت سرم راه مىرود ، پس آيا در اين رفتار چيزى از تكبّر مىبينى ؟ بفرما تا من آن را نكنم . حضرت صادق عليه السلام سر به زير افكند . بعد از آن فرمود : « جز اين نيست كه جبّار و متكبّر ملعون ، كسى است كه مردم را\r\n\r\n","description":"","footnote":"","page_name":" 737 ","page_number":737},
  {"content":"\r\n . \r\n","description":"","footnote":"","page_name":" 738 ","page_number":738},
  {"content":"\r\n\r\nغمص كند و حق را نداند » . عمر مىگويد كه : عرض كردم كه : امّا حق را جاهل نيستم ، و ليكن غمص مردم را نمىدانم كه آن ، چه چيز است ؟ فرمود كه : « هر كه مردم را حقير شمارد و بر ايشان گردنكشى كند ، چنين كسى متكبّر است » « 1 » .\r\n2573 / 14 . محمد بن جعفر ، از محمد بن عبد الحميد ، از عاصم بن حميد ، از ابو حمزه ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه : سه نفرند كه خدا با ايشان سخن نمىگويد ، و به سوى ايشان نظر نمىكند ، در روز قيامت ( يعنى نظر التفات به ايشان ندارد ) ، و ايشان را از لوث گناه پاكيزه نمىگرداند به آب مغفرت ( يا ايشان را ثنا نمىگويد ، چنان كه گذشت ) . و از براى ايشان است عذابى دردناك يا دردآورنده : پير زناكار و پادشاه جبّار و فقير تكبّردار » .\r\n2574 / 15 . چند نفر از اصحاب ما روايت كرده‌اند ، از احمد بن محمد ، از مروك بن عبيد ، از آنكه او را حديث كرده ، از امام جعفر صادق عليه السلام كه فرمود : « به درستى كه چون يعقوب پير عليه السلام بر يوسف عليه السلام وارد شد و به مصر رسيد ، عزّت پادشاهى بر او داخل شد ، و به سوى پدر فرود نيامد ( يعنى به جهت آن حضرت ، از مركب پياده نشد ) . پس جبرئيل عليه السلام بر او فرود آمد و گفت كه : اى يوسف ! كف دست خويش را بگشا . چون گشود ، نورى تابان از آن بيرون آمد و در هواى آسمان انتقال يافت . يوسف گفت كه : اى جبرئيل ! اين نورى كه از كف دست من بيرون آمد ، چه بود ؟ جبرئيل گفت كه : پيغمبرى از نسل تو بركنده و برداشته شد ، به جهت عقوبت از براى آنچه به سوى يعقوب پير فرود نيامدى ، و به اين سبب از نسل تو پيغمبرى نخواهد بود » .\r\n2575 / 16 . على بن ابراهيم ، از پدرش ، از ابن ابى عمير ، از بعضى از اصحاب خويش ، از امام جعفر صادق عليه السلام روايت كرده است كه فرمود : هيچ بنده‌اى نيست ، مگر آنكه حَكَمه‌اى « 2 » در سر او است و فرشته‌اى آن را نگاه مىدارد . پس چون تكبّر كند ، فرشته به او مىگويد كه :\r\nفرومايه و پست شو . خدا تو را پست و فرومايه گرداند . بعد از آن ، پيوسته در دل خويش از همهء مردمان بزرگ‌تر ، و در چشم مردم از همهء مردمان كوچك‌تر است . و هرگاه فروتنى\r\n\r\n\r\n","description":"","footnote":"\r\n( 1 ) . و غمص - به فتح غين ضظّغ و سكون ميم با صاد سعفص - ، ناسپاسى نمودن و عيب كردن و خوار شمردن است . ( مترجم )\r\n( 2 ) . و حكمه - به فتحتين - ، حلقه‌اى است آهنين كه در دهنهء لجام كنند . ( مترجم )\r\n","page_name":" 739 ","page_number":739},
  {"content":"\r\n . \r\n","description":"","footnote":"","page_name":" 740 ","page_number":740},
  {"content":"\r\n\r\nكند ، خداى عز و جل او را بلند گرداند . بعد از آن ، فرشته به او مىگويد كه : بلند شو . خدا تو را بلند گرداند و دستت را بگيرد . پس پيوسته در دل خويش از همهء مردمان كوچك‌تر ، و در چشم مردمان از همهء مردمان بزرگ‌تر باشد » .\r\n2576 / 17 . محمد بن يحيى ، از محمد بن احمد ، از بعضى اصحاب خويش ، از نهدى ، از يزيد بن اسحاق شعر ، از عبد اللَّه بن منذر ، از عبداللَّه بن بكير روايت كرده است كه گفت : امام جعفر صادق عليه السلام فرمود كه : « هيچ‌كس تكبّر نمىكند ، مگر به جهت خوارى كه آن را در خويش مىيابد » .\r\n2577 / 18 . و در حديث ديگر از امام جعفر صادق عليه السلام چنين روايت است كه فرمود : « هيچ مردى تكبّر يا گردنكشى نمىكند ، مگر به جهت خوارى كه آن را در خويش يافته است » .\r\nباب در بيان عجب و از خود خوش آمدن\r\n\r\n125 . باب در بيان عجب و از خود خوش آمدن\r\n2578 / 1 . محمد بن يحيى ، از احمد بن محمد بن عيسى ، از على بن اسباط ، از مردى از اصحاب ما از اهل خراسان ، از فرزندان ابراهيم بن سيّار روايت كرده كه آن را مرفوع ساخته از امام جعفر صادق عليه السلام كه فرمود : « به درستى كه خدا دانست كه گناه از براى مؤمن ، از عجب بهتر است . و اگر اين نبود ، هيچ مؤمنى هرگز به گناهى مبتلى نمىشد » .\r\n2579 / 2 . از او ، از سعيد بن جناح ، از برادرش ابو عامر ، از مردى ، از امام جعفر صادق عليه السلام روايت است كه فرمود : « هر كه عجب در او داخل شود ، هلاك مىشود » .\r\n2580 / 3 . على بن ابراهيم ، از پدرش ، از على بن اسباط ، از احمد بن عمر حلّال ، از على بن سويد ، از امام موسىكاظم عليه السلام روايت كرده است كه گفت : آن حضرت را سؤال كردم از عجبى كه عمل را تباه مىگرداند . فرمود كه : « عجب ، چندين درجه است . از جملهء آنها اين است كه بدى كردار بنده از برايش آراسته شود . پس آن را خوب و نيكو بيند و او را به شگفت آورد ، و چنان پندارد كه كار نيكو مىكند . و از جملهء آنها اين است كه بنده به پروردگار خويش ايمان مىآورد . پس بر خداى عز و جل منّت مىگذارد ، و خدا را بر او منّت است » ( در باب ايمان ) .\r\n2581 / 4 . على بن ابراهيم ، از پدرش ، از ابن ابى عمير ، از عبد الرحمان بن حجّاح ، از امام جعفر صادق عليه السلام روايت كرده است كه فرمود : « به درستى كه مردى مرتكب گناهى مىشود ، و بعد بر آن نادم و پشيمان مىگردد و عمل خيرى را به جا مىآورد . پس آن عمل ، او را شاد و\r\n\r\n","description":"","footnote":"","page_name":" 741 ","page_number":741},
  {"content":"\r\n . \r\n","description":"","footnote":"","page_name":" 742 ","page_number":742},
  {"content":"\r\n\r\nخوشحال مىگرداند ، و به اين سبب حالش پست‌تر مىشود از حالت وقت پشيمانى كه بعد از گناه از برايش به هم مىرسد . پس هر آينه اگر بر حالت وقت ندامت باشد ، از برايش بهتر است ، از آن عجبى كه در او داخل شده است » .\r\n2582 / 5 . محمد بن يحيى ، از احمد بن محمد ، از محمد بن سنان ، از نضر بن قرواش از اسحاق بن عمّار از امام جعفر صادق عليه السلام روايت كرده است كه فرمود : « عالمى به نزد عابدى آمد و به او گفت كه : نمازت چگونه است ؟ عابد گفت كه : مثل من ، از نمازش پرسيده مىشود ، و من مدّت چندين سال است كه خداى - تعالى - را عبادت مىكنم ؟ ! عالم گفت كه :\r\nگريه‌ات چون است ؟ گفت : مىگريم ، تا آنكه قطرات اشك چشمم روان مىشود . عالم به عابد گفت : به درستى كه خندهء تو با آنكه ترسان باشى ، از گريه‌ات بهتر است ، در حالى كه به عمل خويش بنازى و هيچ ترس نداشته باشى . به درستى كه آنكه مىنازد ( به عمل خويش ) ، چيزى از عملش بالا نمىرود » .\r\n2583 / 6 . از او ، از احمد بن محمد ، از احمد بن ابى داود ، از بعضى از اصحاب ما ، از امام محمد باقر يا امام جعفر صادق عليهما السلام روايت است كه فرمود : « دو مرد داخل مسجد مىشوند ، يكى از آنها عابد و ديگرى فاسق ؛ پس از مسجد بيرون مىآيند و فاسق ، صدّيق و عابد ، فاسق باشد . و علّت اين ، آن است كه عابد در مسجد داخل مىشود ، در حالتى كه به عبادت خويش صاحب ناز و كرشمه است و به آن مىنازد ؛ پس همه انديشه‌اش در آن است . و انديشهء فاسق ، در اظهار پشيمانى است بر نافرمانى خويش ، و از خداى عز و جل طلب آمرزش مىكند ، از آنچه كرده از گناهان » « 1 » .\r\n2584 / 7 . على بن ابراهيم ، از محمد بن عيسى ، از يونس ، از عبد الرحمان بن حجّاج روايت كرده است كه گفت : به خدمت امام جعفر صادق عليه السلام عرض كردم كه : مردى عملى مىكند و او بسيار ترسان است . بعد از آن ، چيزى از كار نيك را به عمل مىآورد ، و گويا عجب به آن ، در او داخل مىشود . و فرمود كه : « آن كس ، در حالت اوّلش كه ترسان است ، حالش بهتر است از حالى كه در حال عجب خويش دارد » .\r\n\r\n\r\n","description":"","footnote":"\r\n( 1 ) . و احتمال دارد كه اين حديث خبر باشد از آنچه در سابق اتفّاق افتاده كه ، آن دو كس با حالت خويش داخل مسجد شدند و شد ، آنچه شد . و اوّل حديث ، ظاهر در اين معنى است ، چنان كه آخر آن ، ظاهر است در آن‌چه گذشت . ( مترجم )\r\n","page_name":" 743 ","page_number":743},
  {"content":"\r\n . \r\n","description":"","footnote":"","page_name":" 744 ","page_number":744},
  {"content":"\r\n\r\n2585 / 8 . على بن ابراهيم ، از محمد بن عيسى بن عبيد ، از يونس ، از بعضى از اصحاب خويش ، از امام جعفر صادق عليه السلام روايت كرده است كه فرمود : « رسول خدا صلى الله عليه و آله فرمود : در بين اينكه موسى عليه السلام نشسته بود ، ناگاه شيطان رو آورد و كلاهى كه صاحب رنگ‌هاى مختلف بود ، پوشيده بود . و چون به حضرت موسى عليه السلام نزديك شد ، آن كلاه را از سر برداشت و به نزد موسى ايستاد و بر او سلام كرد . موسى به آن ملعون فرمود كه : تو كيستى ؟ گفت كه : من شيطانم . فرمود : تويى ، خدا خانهء تو را نزديك نگرداند ( يعنى همسايهء كسى نباشد شيطان ) .\r\nگفت كه : من نيامده‌ام ، مگر از براى آنكه بر تو سلام كنم ، به جهت قرب و منزلتى كه نسبت به خداى عز و جل دارى » . حضرت فرمود كه : « موسى به شيطان فرمود كه : اين كلاه چيست ؟ عرض كرد كه : به اين كلاه ، دل‌هاى فرزندان آدم را مىربايم . موسى فرمود كه : مرا خبر ده به آن گناهى كه چون فرزند آدم آن را به عمل آورد ، بر او غالب مىشوى و دست مىيابى . عرض كرد كه : آن در وقتى است كه نفسش او را به شگفت آورد ، و عجب به هم رساند ، و عمل خود را بسيار شمارد ، و گناهش در چشمش كوچك باشد » . و فرمود كه : « خداى عز و جل به حضرت داود عليه السلام وحى فرمود كه : اى داود ! بشارت ده گناهكاران را ، و صدّيقان را بترسان . داود عرض كرد كه : چگونه گناهكاران را بشارت دهم و صدّيقان را بترسانم ؟ فرمود كه : اى داود ! گناهكاران را بشارت ده كه من توبه را قبول مىكنم و از گناه عفو مىنمايم ، و صدّيقان را بترسان كه به عمل‌هاى خويش عجب نكنند ؛ چرا كه ، هيچ بنده‌اى نيست كه او را از براى حساب برپا كنم ، مگر آنكه هلاك مىشود » .\r\nباب در بيان دوستى دنيا و حرص داشتن بر آن\r\n\r\n126 . باب در بيان دوستى دنيا و حرص داشتن بر آن\r\n2586 / 1 . على بن ابراهيم ، از پدرش ، از ابن ابى عمير ، از درست بن ابى منصور ، از مردى ، از امام جعفر صادق عليه السلام روايت كرده است كه ، و هشام نيز از آن حضرت روايت كرده است كه فرمود : « سِرّ همهء گناهان ، دوستى دنيا است » .\r\n2587 / 2 . على بن ابراهيم ، از پدرش ، از ابن فضّال ، از ابن‌بكير ، از حمّاد بن بشير روايت كرده است كه گفت : شنيدم از امام جعفر صادق عليه السلام كه مىفرمود : « دو گرگ درندهء خونخوارى كه در گلهء گوسفندى افتاده باشند ، و شبان‌هاى آن گوسفندان از آنها مفارقت كرده باشند و بر سر آنها نباشند ، و يكى از آن دو گرگ ، در اوّل گله و ديگرى ، در آخر آن باشد ، فساد\r\n\r\n","description":"","footnote":"","page_name":" 745 ","page_number":745},
  {"content":"\r\n . \r\n","description":"","footnote":"","page_name":" 746 ","page_number":746},
  {"content":"\r\n\r\nو تباهى آنها در آن گله ، بيشتر از فساد دوستى دنيا و بزرگوارى در دين مسلمان نيست » .\r\n2588 / 3 . از او ، از پدرش ، از عثمان بن عيسى ، از ابو ايّوب ، از محمد بن مسلم ، از امام محمد باقر عليه السلام روايت است كه فرمود : « دو گرگ درندهء خونخوارى كه در گلهء گوسفندى افتاده باشند ، و آن گلّه را شبانى نباشد ، و اين يكى در اوّل آن ، و آن يكى در آخر آن باشد ، شتاب آن گرگ‌ها در آن گله ، بيشتر از شتاب دوستى مال و شرف در دين مؤمن نيست » .\r\n2589 / 4 . محمد بن يحيى ، از احمد بن محمد بن عيسى ، از محمد بن يحيى خزّاز ، از غياث بن ابراهيم ، از امام جعفر صادق عليه السلام روايت كرده است كه فرمود : « به درستى كه شيطان ، فرزند آدم را در هر چيزى مىگرداند ؛ پس چون شيطان را مانده و خسته گرداند و نتواند كه او را گمراه كند ، از برايش در نزد مال بنشيند ، و چون بر سرش رود ، گردنش را بگيرد » .\r\n2590 / 5 . از او ، از احمد بن محمد ، از على بن نعمان ، از ابو اسامه - يعنى زيد - ، از امام جعفر صادق عليه السلام روايت است كه فرمود : « رسول خدا صلى الله عليه و آله فرمود كه : هر كه به تسلّى دادن خدا تسلّى نيابد ، دلش پاره‌پاره شود ، به جهت حسرت‌هاى بر دنيا . « 1 » و هر كه چشمش برود در پى آنچه در دست مردمان است ، غم و اندوهش بسيار باشد و خشم خويش را شفا ندهد . و هر كه نعمتى را از براى خداى عز و جل بر خويش نبيند ، مگر در خوردنى يا آشاميدنى يا پوشيدنى ، به حقيقت كه عملش كوتاه و عذابش نزديك شده است » .\r\n2591 / 6 . چند نفر از اصحاب ما روايت كرده‌اند ، از احمد بن ابى عبداللَّه و يعقوب بن يزيد ، از زياد قندى ، از ابو وكيع ، از اسحاق سبيعى ، از حارث اعور ، از اميرالمؤمنين عليه السلام كه فرمود : « رسول خدا صلى الله عليه و آله فرمود : به درستى كه دينار و درم ، آنان را كه پيش از شما بوده‌اند هلاك گردانيده‌اند . و همين دو چيز ، شما را هلاك خواهند كرد » .\r\n2592 / 7 . على بن ابراهيم ، از محمد بن عيسى ، از يحيى بن عقبهء ازدى ، از امام جعفر صادق عليه السلام روايت كرده است كه فرمود : « حضرت ابو جعفر عليه السلام فرمود كه : داستان آنكه بر دنيا حرص دارد ، چون داستان كرم ابريشم است ، كه هر چه از ابريشم ، بيشتر بر خود مىپيچيد ، بيشتر باعث دورى آن از بيرون آن است ، تا آنكه از روى اندوه بميرد » . و امام\r\n\r\n\r\n","description":"","footnote":"\r\n( 1 ) . و مراد اين است كه ، هر كه دنيا را دوست دارد و بر آنچه به او مىرسد از حوادث دنيا صبر نكند ، هميشه در حسرت‌و اندوه باشد . ( مترجم )\r\n","page_name":" 747 ","page_number":747},
  {"content":"\r\n . \r\n","description":"","footnote":"","page_name":" 748 ","page_number":748},
  {"content":"\r\n\r\nجعفر صادق عليه السلام فرمود : « بىنيازتر از همهء بىنيازان ، كسى است كه اسير حرص نباشد » . و فرمود كه : « دل‌هاى خويش را مشغول مسازيد به آنچه فوت شده ، و ترس آن را در آنها راه مدهيد ، كه ذهن‌هاى خود را روگردان مىكنيد ، از آماده شدن براى آنچه نيامده است » .\r\n2593 / 8 . على بن ابراهيم ، از پدرش و على بن محمد هر دو روايت كرده‌اند ، از قاسم بن محمد ، از سليمان منقرى ، از عبد الرّزّاق بن همام ، از معمر بن راشد ، از زهرى ، از محمد بن مسلم بن عبيداللَّه كه گفت : از حضرت على بن الحسين عليهما السلام سؤال شد . . . تا آخر آن‌چه در باب مذمّت دنيا و بىرغبتى در آن گذشت ، با اختلافى در سند .\r\n2594 / 9 . و به همين اسناد ، از منقرى ، از حفص بن غياث ، از امام جعفر صادق عليه السلام روايت است كه فرمود : « در مناجات و راز خدا با موسى عليه السلام مذكور است كه : اى موسى ! به درستى كه دنيا خانهء عقوبت است . آدم عليه السلام را در آن عقاب كردم در نزد گناه ( يعنى خلاف اولى كه از او سر زد ) . و دنيا را ملعون گردانيدم ، و آنچه در آن است ملعون است ، مگر آنچه در آن ، از براى من باشد . اى موسى ! به درستى كه بندگان نيك و شايستهء من ، در دنيا رغبت نكردند به اندازهء علم خويش ، و ساير خلق ، به اندازهء جهل خويش در آن رغبت كردند . و كسى نيست كه دنيا را بزرگ شمرده باشد ، و حال آنكه چشم‌هايش در آن روشن شده باشد . و هيچ‌كس آن را حقير و كوچك نشمرده ، مگر آنكه به آن منتفع شده است » .\r\n2595 / 10 . محمد بن يحيى ، از احمد بن محمد ، از ابن فضّال ، از ابو جميله ، از محمد حلبى ، از امام جعفر صادق عليه السلام روايت كرده است كه فرمود : . . . تا آخر حديث دويم اين باب .\r\n2596 / 11 . چند نفر از اصحاب ما روايت كرده‌اند ، از احمد بن محمد بن خالد ، از منصور بن عبّاس ، از سعيد بن جناح ، از عثمان بن سعيد ، از عبد الحميد بن على كوفى ، از مهاجر اسدى ، از امام جعفر صادق عليه السلام كه فرمود :\r\n« عيسى بن مريم عليهما السلام به دهى گذشت كه اهل آن و مرغان و حيوانات آن ، همه مرده بودند .\r\nحضرت عيسى عليه السلام فرمود كه : ايشان نمرده‌اند ، مگر به غضبى كه ايشان را به يك بار هلاك كرده است ، و اگر جدا جدا مىمردند ، يكديگر را در خاك پنهان مىكردند .\r\nحواريّان عرض كردند كه : يا روح اللَّه ! [ و كلمه خدا ، يعنى كسى كه به يك سخن آن جناب موجود شده 
  ] ، خدا را بخوان و دعا كن كه ايشان را براى ما زنده گرداند ، تا ما را خبر دهند كه اعمال ايشان چه بوده است ، تا از آن اجتناب كنيم .\r\n\r\n","description":"","footnote":"","page_name":" 749 ","page_number":749},
  {"content":"\r\n . \r\n","description":"","footnote":"","page_name":" 750 ","page_number":750},
  {"content":"\r\n\r\nپس عيسى عليه السلام پروردگار خويش را خواند » . حضرت صادق عليه السلام فرمود كه : « از هوا ندايى به او رسيد كه ايشان را آواز ده ؛ پس عيسى عليه السلام در شب برخاست و بر بلندى و تلى از آن زمين ايستاد ، و فرمود كه : اى اهل اين ده ! پس جواب‌دهنده‌اى از ايشان آن حضرت را جواب داد كه : لبيّك ، يا روح اللَّه و كلمه‌ى آن جناب ! حضرت فرمود : واى بر شما ! اعمال شما چه بود ؟\r\nعرض كرد كه : پرستش طاغوت ، و دوستى دنيا با ترس كم ، و آرزوى دور و دراز ، و غفلت و بىخبرى در لهو و لعب .\r\nعيسى فرمود كه : دوستى شما با دنيا چگونه بود ؟ عرض كرد كه : مانند دوستى كودك با مادرش . چون به ما رو مىآورد ، شاد و خوشحال مىشديم و چون رو از ما مىگردانيد و پشت مىكرد ، مىگريستيم و اندوهناك مىگشتيم . فرمود كه : پرستش شما از براى طاغوت چگونه بود ؟ عرض كرد كه : فرمانبردارى از براى صاحبان معاصى .\r\nفرمود كه : عاقبت كار شما چگونه بود ؟ عرض كرد كه : شب ، با عافيت غنوديم و صبح كرديم و در هاويه بوديم . فرمود كه : هاويه چيست ؟ عرض كرد كه : سجّين . فرمود كه : سجّين چيست ؟ عرض كرد كه : كوه‌ها است از آتش كه بر ما افروخته مىشود ، تا روز قيامت . فرمود كه : شما چه گفتيد و به شما چه گفته شد ؟ عرض كرد كه : گفتيم : ما را به سوى دنيا برگردان تا در آن زهد ورزيم . به ما گفته شد كه : دروغ گفتيد . فرمود : واى بر تو ! چگونه است كه غير از تو از ميان ايشان كسى با من سخن نمىگويد ؟ عرض كرد كه : يا روح اللَّه ! به درستى كه ايشان را لجام كرده‌اند به لجام‌هايى از آتش ، كه در دست فرشتگان غلاظ و شداد است ، كه در نهايت درشتى و سختىاند . و به درستى كه من در ميانهء ايشان بودم و از ايشان نبودم ؛ پس چون عذاب خدا فرود آمد ، مرا با ايشان فرا گرفت ، و من بر كنار دوزخ به مويى آويخته‌ام . نمىدانم كه آيا در آن نگونسار مىشوم ، يا از آن نجات مىيابم .\r\nپس حضرت عيسى به سوى حواريّان التفات نمود و فرمود كه : اى دوستان خدا ! خوردن نان خشك با نمك بلغور « 1 » ، و خوابيدن بر روى خاك يا مزبله‌ها - بنابر اختلاف نسخ كافى - ، خيرى است فراوان ، با عافيت دنيا و آخرت » .\r\n2597 / 12 . على بن ابراهيم ، از پدرش ، از ابن ابى عمير ، از هشام بن سالم ، از امام جعفر صادق عليه السلام روايت كرده است كه فرمود : « خدا درى را از امور دنيا بر بنده‌اى نگشود ، مگر آنكه بر او از حرص ، درى مثل آن را گشوده است » .\r\n2598 / 13 . على بن ابراهيم ، از پدرش ، از قاسم بن محمد ، از منقرى ، از حفص بن غياث ،\r\n\r\n\r\n","description":"","footnote":"\r\n( 1 ) . به هر چيز درهم شكسته و كم ارزش بلغور مىگويند .\r\n","page_name":" 751 ","page_number":751},
  {"content":"\r\n . \r\n","description":"","footnote":"","page_name":" 752 ","page_number":752},
  {"content":"\r\n\r\nاز امام جعفر صادق عليه السلام روايت كرده است كه فرمود : « عيسى بن مريم عليه السلام فرمود كه : از براى دنيا عمل مىكنيد ، و حال آنكه در آن روزى داده مىشويد ، بىآنكه عمل كنيد . و از براى آخرت عمل نمىكنيد ، و حال آنكه در آن روزى داده نمىشود ، مگر به عمل . واى بر شما ! بد دانايانى هستيد . « 1 » مزد را مىگيريد و عمل را ضايع مىكنيد . بسيار نزديك است كه عمل صاحب عمل مقبول گردد ، و نزديك است كه از تنگى دنيا بيرون رويد ، به سوى تاريكى قبر .\r\nچگونه از اهل علم باشد ، كسى كه در كار رفتن به سوى آخرت خويش باشد ، و حال آنكه رو به دنياى خود داشته باشد ، و چيزى كه به او زيان مىرساند ، به سوى او دوست‌تر باشد ، از آنچه به او نفع مىبخشد » .\r\n2599 / 14 . از او ، از پدرش ، از محمد بن عمرو در آنچه مىدانم ، از ابو على حذّاء ، از حريز ، از زراره و محمد بن مسلم ، از امام جعفر صادق عليه السلام روايت است كه فرمود : « وقتى كه بنده نسبت به خداى عز و جل از هر وقت دور تر باشد ، وقتى است كه او را همّتى غير از شكم و فرجش نباشد » .\r\n2600 / 15 . محمد بن يحيى ، از احمد بن محمد ، از ابن محبوب ، از عبداللَّه بن سنان ، و عبد العزيز عبدى ، از عبد اللَّه بن ابى يعفور ، از امام جعفر صادق عليه السلام روايت كرده است كه فرمود :\r\n« هر كه صبح و شام كند و دنيا مقصود بزرگترش باشد ، خداى عز و جل فقر را در ميان دو چشمش قرار دهد ، و امرش را پراكنده گرداند ، و از دنيا نيابد ، مگر آنچه را كه از برايش قسمت شده . و هر كه صبح و شام كند و آخرت مقصود بزرگترش باشد ، خداى عز و جل بىنيازى را در دلش قرار دهد ، و امرش را از برايش جمع كند » .\r\n2601 / 16 . على بن ابراهيم ، از محمد بن عيسى ، از يونس ، از ابن سنان ، از حفص بن قرط ، از امام جعفر صادق عليه السلام روايت كرده است كه فرمود : « هر كه با دنيا بسيار به هم بافته و در هم در رفته باشند ، حسرتش در نزد جدايى از آن سخت‌تر باشد » .\r\n2602 / 17 . على بن ابراهيم ، از پدرش ، از ابن محبوب ، از عبد العزيز عبدى ، از ابن ابى يعفور روايت كرده است كه گفت : شنيدم از امام جعفر صادق عليه السلام كه مىفرمود : « هر كه دلش\r\n\r\n\r\n","description":"","footnote":"\r\n( 1 ) . و شايد كه در اينجا تصحيفى شده باشد ، و عبارت به وضعى بوده كه ترجمهء آن اين باشد كه : بد كاركنانى هستيد ؛ چرا كه ، بعد از اين مىفرمايد كه : مزد را مىگيريد و عمل را ضايع مىكنيد . و ليكن در همهء نسخ كافى كه به نظر رسيد ، به آن وضع است كه در اوّل ذكر شد ، و دور نيست كه تتمّهء حديث ، مؤيّد صحّت آن باشد ؛ چرا كه مىفرمايد : مزدرا . ( مترجم )\r\n","page_name":" 753 ","page_number":753},
  {"content":"\r\n . \r\n","description":"","footnote":"","page_name":" 754 ","page_number":754},
  {"content":"\r\n\r\nبه دنيا آويخته و بسته باشد ، دلش به سه خصلت تعلّق مىگيرد : اندوهى كه زوال ندارد ، و آرزويى كه به آن نمىتوان رسيد ، و اميدى كه نمىتوان يافت » .\r\nباب در بيان طمع\r\n\r\n127 . باب در بيان طمع « 1 »\r\n2603 / 1 . چند نفر از اصحاب ما روايت كرده‌اند ، از احمد بن محمد بن خالد ، از على بن حسّان ، از آنكه او را حديث كرده ، از امام جعفر صادق عليه السلام كه فرمود : « چه زشت است نسبت به مؤمن كه برايش رغبتى باشد كه او را خوار گرداند » .\r\n2604 / 2 . از او ، از پدرش ، از آنكه او را ذكر كرده روايت است كه آن را به امام محمد باقر عليه السلام رسانيده كه فرمود : « بد بنده‌اى است ، بنده‌اى كه برايش طمعى باشد كه او را بكشاند ( يعنى هر سو دواند ) . و بد بنده‌اى است ، بنده‌اى كه از برايش رغبتى باشد كه او را خوار گرداند » .\r\n2605 / 3 . على بن ابراهيم ، از پدرش ، از قاسم بن محمد منقرى ، از عبد الرّزّاق ، از معمر ، از زهرى روايت كرده است كه گفت : حضرت على بن الحسين عليهما السلام فرمود كه : « همهء خوبىها را ديدم كه جمع شده است در بريدن اميد از آنچه در دست مردمان است » .\r\n2606 / 4 . محمد بن يحيى ، از محمد بن احمد ، از بعضى از اصحاب خويش ، از على بن سليمان بن رشيد ، از موسى بن سلام ، از سعدان ، از امام جعفر صادق عليه السلام روايت كرده است كه گفت : به آن حضرت عرض كردم كه : چيست آنچه ايمان را در بنده ثابت مىدارد ؟ و فرمود كه : « پارسايى » . عرض كردم كه : آنچه ايمان را از او بيرون مىبرد ، چه چيز است ؟ فرمود كه :\r\n« طمع » .\r\nباب در بيان درشتى نمودن\r\n\r\n128 . باب در بيان درشتى نمودن\r\n2607 / 1 . چند نفر از اصحاب ما روايت كرده‌اند ، از احمد بن ابى عبداللَّه ، از پدرش ، از آنكه او را حديث كرده ، از محمد بن عبدالرحمان بن ابى ليلى ، از امام محمد باقر عليه السلام كه فرمود : « هر كه درشتى از برايش قسمت شده باشد ، ايمان از او محجوب و پوشيده است » .\r\n2608 / 2 . محمد بن يحيى ، از احمد بن محمد بن عيسى ، از على بن نعمان ، از عمرو بن\r\n\r\n\r\n","description":"","footnote":"\r\n( 1 ) . و طمع - به فتحتين - ، به معنى اميد بستن به چيزى است . ( مترجم )\r\n","page_name":" 755 ","page_number":755},
  {"content":"\r\n . \r\n","description":"","footnote":"","page_name":" 756 ","page_number":756},
  {"content":"\r\n\r\nشمر ، از جابر ، از امام محمد باقر عليه السلام روايت كرده است كه فرمود : « رسول خدا صلى الله عليه و آله فرمود كه :\r\nاگر درشتى آفريده‌اى بود كه ديده مىشد ، چيزى از آنچه خدا آفريده ، از آن زشت‌تر نبود » .\r\nباب در بيان بدخويى\r\n\r\n129 . باب در بيان بدخويى\r\n2609 / 1 . على بن ابراهيم ، از پدرش ، از ابن ابى عمير ، از عبد اللَّه بن سنان ، از امام جعفر صادق عليه السلام روايت كرده است كه فرمود : « به درستى كه بدخويى عمل را فاسد مىكند ، چنان كه سركه عسل را فاسد مىگرداند و شيرينى آن را مىبرد » .\r\n2610 / 2 . على بن ابراهيم ، از پدرش ، از نوفلى ، از سكونى ، از امام جعفر صادق عليه السلام روايت كرده است كه فرمود : « پيغمبر صلى الله عليه و آله فرمود : خداى عز و جل ابا فرموده از براى صاحب خوى بد ، كه توفيق توبه يابد ، يا اگر توبه كند ، توبه‌اش را قبول فرمايد » . به آن حضرت عرض شد كه : يا رسول اللَّه ! اين امر چگونه مىشود ؟ فرمود كه : « چون از گناهى توبه كند ، در گناهى از آن بزرگتر افتد » .\r\n2611 / 3 . چند نفر از اصحاب ما روايت كرده‌اند ، از احمد بن محمد بن خالد ، از اسماعيل بن مهران ، از سيف بن عميره ، از آنكه او را ذكر كرده ، از امام جعفر صادق عليه السلام كه فرمود : « به درستى كه بدخويى ايمان را فاسد مىكند ، چنان كه سركه عسل را فاسد مىكند » .\r\n2612 / 4 . از او ، از محمد بن اسماعيل بن بزيع ، از عبد اللَّه بن عثمان ، از حسين بن مهران ، از اسحاق بن غالب ، از امام جعفر صادق عليه السلام روايت است كه فرمود : « هر كه خُويَش بد باشد ، خويش را عذاب مىدهد » .\r\n2613 / 5 . چند نفر از اصحاب ما روايت كرده‌اند ، از سهل بن زياد ، از محمد بن عبد الحميد ، از يحيى بن عمرو ، از عبداللَّه بن سنان كه گفت : امام جعفر صادق عليه السلام فرمود كه :\r\n« خداى عز و جل به سوى بعضى از پيغمبران خويش وحى فرمود كه : خوى بد عمل را فاسد مىكند ، چنان كه سركه عسل را فاسد مىكند » .\r\nباب در بيان سبكى و تنگى\r\n\r\n130 . باب در بيان سبكى و تنگى\r\n2614 / 1 . چند نفر از اصحاب ما روايت كرده‌اند ، از احمد بن محمد بن خالد ، از شريف بن سابق ، از فضل بن ابى قرّه ، از امام جعفر صادق عليه السلام كه فرمود : « سبكى ، خوى\r\n\r\n","description":"","footnote":"","page_name":" 757 ","page_number":757},
  {"content":"\r\n . \r\n","description":"","footnote":"","page_name":" 758 ","page_number":758},
  {"content":"\r\n\r\nناكسى است كه گردنكشى مىكند بر كسى كه از او پست‌تر است ، و فروتنى مىكند از براى كسى كه از او بالاتر است » .\r\n2615 / 2 . محمد بن يحيى ، از احمد بن محمد بن عيسى ، از بعضى از اصحاب خويش ، از ابو المغراء ، از حلبى ، از امام جعفر صادق عليه السلام روايت كرده است كه فرمود : « سبكى مكنيد ؛ زيرا كه امامان شما سبك نيستند » .\r\nو امام جعفر صادق عليه السلام فرمود كه : « هر كه سبك را به سبكى سزا دهد ، به حقيقت كه به آنچه بر او وارد مىشود ، راضى شده ، از آنجا كه مانند او رفتار كرده است » .\r\n2616 / 3 . على بن ابراهيم ، از پدرش ، از ابن محبوب ، از عبد الرحمان بن حجّاج ، از ابو الحسن ، حضرت امام موسى كاظم عليه السلام ، روايت كرده است در باب دو مرد كه به يكديگر دشنام مىدهند ، كه آن حضرت فرمود : « آنكه آغاز مىكند ، از اين دو ستمكارتر است ، و گناه او و گناه صاحبش بر او است ، مادامى كه آن ستمديده در جواب از حد تجاوز نكند » .\r\n2617 / 4 . چند نفر از اصحاب ما روايت كرده‌اند ، از سهل بن زياد ، از صفوان ، از عيص بن قاسم ، از امام جعفر صادق عليه السلام كه فرمود : « به درستى كه دشمن‌ترين خلق خداى عز و جل ، بنده‌اى است كه مردم از زبانش پرهيز كنند » . « 1 »\r\n\r\n\r\n","description":"","footnote":"\r\n( 1 ) . و مخفى نماند كه ذكر اين حديث در اين باب ، پرمناسب نيست ، مگر آنكه به اعتبار اين باشد كه بدزبانى مبدأ سبكى است . ( مترجم )\r\n","page_name":" 759 ","page_number":759},
  {"content":"\r\n\r\n\r\nفهرست\r\n[ 5 
  ] كتاب ايمان و كفر 7\r\n1 . باب در بيان طينت مؤمن و كافر 7\r\n2 . باب ديگر از قبيل باب اوّل و در اين باب زيادتى وقوع تكليف اوّل 17\r\n3 . باب ديگر از اين قبيل 21\r\n4 . باب در بيان اينكه رسول خدا صلى الله عليه و آله اوّل كسى است كه اجابت نمود ، و از براى خداى عز و جل به پروردگارى اقرار فرمود 29\r\n5 . باب در بيان اينكه خلايق چگونه اجابت نمودند و جواب دادند ، و ايشان چون مورچگان بودند 33\r\n6 . باب در بيان فطرت خلايق بر توحيد 33\r\n7 . باب در بيان بودن مؤمن در صلب كافر 37\r\n8 . باب در بيان اينكه چون خدا اراده فرمايد كه مؤمن را بيافريند 37\r\n9 . باب در بيان اينكه صبغة اللَّه ، اسلام است 39\r\n10 . باب در بيان اينكه سكينه ، ايمان است 41\r\n11 . باب در بيان اخلاص 43\r\n12 . باب در بيان شريعت‌ها 47\r\n13 . باب در بيان ستون‌هاى دين اسلام 51\r\n14 . باب در بيان اينكه به اسلام ، خون از ريختن باز داشته مىشود ، و بيان اينكه ثواب بر ايمان است 67\r\n15 . باب در بيان اينكه ايمان با اسلام شركت دارد ، و اسلام با ايمان شركت ندارد 71\r\n16 . باب ديگر از اين باب ، و در اين باب است كه اسلام پيش از ايمان است 77\r\n17 . باب 81\r\n18 . باب در بيان اينكه ايمان پراكنده و متفرق شده است از براى همهء اندام بدن 109\r\n19 . باب در بيان پيشى گرفتن به سوى ايمان 131\r\n20 . باب در بيان درجه‌ها و پايه‌هاى ايمان 137\r\n21 . باب ديگر از قبيل باب سابق 141\r\n\r\n","description":"","footnote":"","page_name":" 760 ","page_number":760},
  {"content":"\r\n\r\n22 . باب در بيان نسبت اسلام 145\r\n23 . باب 147\r\n24 . باب 151\r\n25 . باب در بيان صفت ايمان 153\r\n26 . باب در بيان فضيلت و افزونى ايمان بر اسلام و افزونى يقين بر ايمان 155\r\n27 . باب در بيان حقيقت ايمان و يقين 159\r\n28 . باب در بيان تفكر و انديشه كردن 163\r\n29 . باب در بيان مكارم اخلاق 165\r\n30 . باب در بيان فضل يقين 169\r\n31 . باب در بيان رضا و خشنودى به قضاى خدا 175\r\n32 . باب در بيان تفويض و وا گذاشتن امر به سوى خدا و توكّل بر او 183\r\n33 . باب در بيان خوف و رجا 193\r\n34 . باب در بيان حسن خلق و گمانِ نيك به خداى عز و جل داشتن 201\r\n35 . باب در بيان اعتراف به تقصير و كوتاهى كردن خويش ، در عبادت خدا 205\r\n36 . باب در بيان طاعت و فرمانبردارى و تقوى و پرهيزگارى 207\r\n37 . باب در بيان ورع و پارسايى 213\r\n38 . باب در بيان عفّت 219\r\n39 . باب در بيانِ اجتناب و دورى كردن از محرّماتِ الهى 221\r\n40 . باب در بيان اداى واجباتِ خدا 225\r\n41 . باب در بيان يكسان شدن عمل و مداومت بر آن 227\r\n42 . باب در بيان عبادت و بندگى و پرستش خدا 229\r\n43 . باب در بيان نيّت 231\r\n44 . باب 235\r\n45 . باب در بيان ميانه‌روى در عبادت 235\r\n46 . باب در بيان كسى كه ثوابى از جانب خداى عز و جل ، بر عملى به او مىرسد 239\r\n47 . باب در بيان صبر و شكيبايى 239\r\n48 . باب در بيان شكر 257\r\n49 . باب در بيان خوش‌خلقى 269\r\n\r\n","description":"","footnote":"","page_name":" 761 ","page_number":761},
  {"content":"\r\n\r\n50 . باب در بيان حسن ظاهر و گشاده‌رويى 277\r\n51 . باب در بيان راستگويى و اداى امانت 279\r\n52 . باب در بيان حيا 285\r\n53 . باب در بيان عفو 287\r\n54 . باب در بيان فرو خوردن خشم 291\r\n55 . باب در بيان حلم و بردبارى 297\r\n56 . باب در بيان خاموشى و نگاه داشتن زبان 301\r\n57 . باب در بيان مدارات 309\r\n58 . باب در بيان رَفق 311\r\n59 . باب در بيان تواضع و فروتنى كردن 317\r\n60 . باب در بيان حب فى اللَّه و بغض فى اللَّه 325\r\n61 . باب در بيان مذمّت دنيا و بىرغبتى در آن 333\r\n62 . باب 355\r\n63 . باب در بيان قناعت 355\r\n64 . باب در بيان كفاف 363\r\n65 . باب در بيان تعجيل و شتافتن در فعل خير و كردار نيك ، يا كردن آن‌چه نيكو باشد 367\r\n66 . باب در بيان انصاف و عدل 371\r\n67 . باب در بيان بىنيازى جستن از مردمان 379\r\n68 . باب در بيان صلهء رحم 383\r\n69 . باب در بيان نيكى كردن با پدر و مادر 401\r\n70 . باب در بيان اهتمام كردن به امور مسلمانان و خيرخواهى نمودن از براى ايشان و نفع ايشان 417\r\n71 . باب در بيان برتر داشتن و بزرگ‌قدر گردانيدن پير 419\r\n72 . باب در بيان برادرى مؤمنان با يكديگر 421\r\n73 . باب در بيان آن‌چه حق را ثابت مىگرداند از براى آنكه ايمان را بر خود مىبندد ، و آن‌چه آن حق را نقض مىكند 427\r\n74 . باب در بيان اينكه با يكديگر برادرى كردن بر دين واقع نشده ، و آن نيست ، مگر به طور تعارف و آشنايى با يكديگر دادن و يكديگر را شناختن 429\r\n75 . باب در بيان حقّ مؤمن بر برادرش ، و بيان ادا و رسانيدن حقّ او 429\r\n76 . باب در بيان رحم كردن بر يكديگر و مهربانى كردن با همديگر 443\r\n\r\n","description":"","footnote":"","page_name":" 762 ","page_number":762},
  {"content":"\r\n\r\n77 . باب در بيان زيارت برادران دينى 445\r\n78 . باب در بيان مصافحه و دست يكديگر گرفتن 453\r\n79 . باب در بيان معانقت و دست در گردن همديگر كردن 465\r\n80 . باب در بيان بوسه دادن 467\r\n81 . باب در بيان تذاكر برادران 469\r\n82 . باب در بيان داخل كردن شادى بر مؤمن 475\r\n83 . باب در بيان قضاى حاجت مؤمن 487\r\n84 . باب در بيان سعى در حاجت مؤمن 495\r\n85 . باب در بيان بردن اندوه مؤمن 501\r\n86 . باب در بيان اطعام مؤمن 505\r\n87 . باب در بيان ثواب كسى كه مؤمنى را بپوشاند 513\r\n88 . باب در بيان الطاف و اكرام مؤمن 517\r\n89 . باب در بيان خدمت مؤمن 521\r\n90 . باب در بيان نصيحت مؤمن 523\r\n91 . باب در بيان اصلاح ميان مردمان 525\r\n92 . باب در بيان زنده گردانيدن مؤمن 527\r\n93 . باب در بيان خواندن خاندان خويش به سوى ايمان 531\r\n94 . باب در بيان وا گذاشتن خواندن مردمان 531\r\n95 . باب در بيان اينكه خدا دين خويش را عطا نمىفرمايد ، مگر به كسى كه او را دوست دارد 535\r\n96 . باب در بيان سلامت و رستگارى دين 537\r\n97 . باب در بيان تقيّه 539\r\n98 . باب در بيان كتمان و پوشيدن راز 551\r\n99 . باب در بيان مؤمن و علامات و صفات او 563\r\n100 . باب در بيان كمى شمارهء مؤمنان 595\r\n101 . باب در بيان راضى بودن به موهبت و بخشش ايمان ، و صبر كردن بر هر چيزى كه بعد از آن باشد 601\r\n102 . باب در بيان آرام گرفتن مؤمن به سوى مؤمن 605\r\n103 . باب در بيان آنچه خدا دفع مىكند به واسطه مؤمن 605\r\n104 . باب در بيان اينكه مؤمنان بر دو قسم‌اند 607\r\n\r\n","description":"","footnote":"","page_name":" 763 ","page_number":763},
  {"content":"\r\n\r\n105 . باب در بيان آن‌چه خدا فرا گرفته بر مؤمن از صبر كردن يا يارى نمودن بر آن‌چه به او مىرسد ، در آن‌چه به آن مبتلى شده است 609\r\n106 . باب در بيان سختى و شدّت بلا و زحمت مؤمن 615\r\n107 . باب در بيان فضل و افزونى نفرات مسلمانان 629\r\n108 . باب 643\r\n109 . باب در بيان اينكه دل را دو گوش است كه فرشته و شيطان در آنها مىدمند 643\r\n110 . باب در بيان روحى كه خدا مؤمن را به آن تقويت داده 645\r\n111 . باب در بيان گناهان 647\r\n112 . باب در بيان گناهان كبيره 665\r\n113 . باب در بيان كوچك شمردن گناهان 691\r\n114 . باب در بيان اصرار بر گناه 693\r\n115 . باب در بيان اصول كفر و اركان آنها 695\r\n116 . باب در بيان ريا 701\r\n117 . باب در بيان طلب رياست و مهترى 711\r\n118 . باب در بيان طلب دنيا به عمل آخرت ( به طور فريب و روباه‌بازى ) 713\r\n119 . باب در بيان آنكه عدل ، يعنى كار حق و درستى را وصف مىكند و خود به غير آن عمل مىنمايد 715\r\n120 . باب در بيان ستيزه و گفتگو و جدال و دشمنى كردن با مردم 717\r\n121 . باب در بيان خشم گرفتن 719\r\n122 . باب در بيان حسد و بدخواهى مردمان 727\r\n123 . باب در بيان عصبيّت 731\r\n124 . باب در بيان بزرگى و تكبّر كردن 733\r\n125 . باب در بيان عجب و از خود خوش آمدن 741\r\n126 . باب در بيان دوستى دنيا و حرص داشتن بر آن 745\r\n127 . باب در بيان طمع 755\r\n128 . باب در بيان درشتى نمودن 755\r\n129 . باب در بيان بدخويى 757\r\n130 . باب در بيان سبكى و تنگى 757\r\n\r\n\r\n","description":"","footnote":"","page_name":" 764 ","page_number":764}
  ]