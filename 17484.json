[
  {"content":"\r\n\r\nتاريخ پانصد ساله\r\nخوزستان\r\nنوشهه : سيد احمد كسروى تبريزى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكسروى ، احمد ، 1269 - 1324 .\r\nتاريخ پانصد ساله خوزستان / نوشته احمد كسروى\r\nتبريزى . - تهران : دنياى كتاب ، 1381 .\r\n426 ص .\r\nisbn 964 - 580 - 88 - 7\r\nفهرستنويسى بر اساس اطلاعات فيپا .\r\nاين كتاب توسط ناشران متفاوت در سالهاى مختلف نيز منتشر شده گرديده است .\r\n1 . خوزستان - - تاريخ . الف . عنوان .\r\n47 ك 55 و / 2017 drs\r\n53 / 955\r\nكتابخانه ملى ايران\r\n33901 - 81 م\r\nدنياى كتاب\r\nنام كتاب : تاريخ پانصد ساله خوزستان\r\nنوشته : احمد كسروى\r\nناشر : دنياى كتاب\r\nويراستار : على اصغر عبداللهى\r\nنوبت چاپ : اول\r\nتيراژ : 1200 نسخه\r\nچاپ : پيك ايران\r\nتاريخ نشر : 1384\r\nشابك : 7 - 88 - 5870 - 964\r\nisbn : 964 - 5870 - 8 - 7\r\nتهران - خيابان انقلاب - خيابان فخر رازى بن بست وزير نظامى پلاك 67\r\nتلفن : 6496014 - 6499327 - 6963770\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدمه نويسنده 
  ]\r\nبنام پاك آفريدگار در زمستان سال 1302 به خوزستان سفر كردم و يكسال و سه ماه در آنجا بسر بردم . زندگانى در اين سرزمين توانفرساست بويژه بر كسانى كه بومى نيستند و بر گرماى جان‌سوز و ديگر سختىهاى آنجا عادت ندارند . ولى من اين سختىها را بر خود آسان گرفته كارهاى خود مىگزاردم و گاهى كه بيكار بودم در تاريخ آن سرزمين كهن به جستجو مىپرداختم .\r\nدر اين زمان شيخ خزعلخان بنام رياست عشاير عرب رشتهء اختيار خوزستان را در دست داشت و با دولت كه دسته سپاهيانى به شوشتر فرستاده مىخواست در خوزستان نيروى خود را جايگزين گرداند گفتگو و كشاكش مىكرد . كم‌كم به لشكركشى و جنگ كشيد كه پس از زدوخوردهائى دولت چيره گرديده و سپاهيان به خوزستان درآمدند و شيخ را هم به تهران آورده نشيمن دادند .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nآتش اين فتنه اگرچه دامن مرا نيز گرفته و با همهء بيگناهى از گزند و آسيب آن بىبهره نبودم با اين همه از جستجوهاى تاريخى بازنايستادم و اين پيش‌آمد مرا بر آن واداشت كه پيش از همه به تاريخ آن عشاير پرداخته بدانم كه از كى به آنجا آمده و از چه زمانى و از چه راهى نيرومندى يافته‌اند . در اين جستجو ناگهان مردى را يافتم از شگفترين مردان دروغگوئى از بزرگترين دروغگويان سيد محمد مشعشع كه در نيمه‌هاى نهم هجرى بدعوى مهدىگرى برخاسته و با كشتار و خونريزى اين دعوى خود را پيش برده و به خوزستان دست يافته و بنياد حكومتى گزارده و پسر او مولا على دعوى خدائى نموده است و خاندان ايشان تا چند سال رياست عشاير خوزستان را داشته‌اند تا از ايشان به كعبيان رسيده سپس نيز خاندان شيخ خزعل رياست يافته‌اند .\r\nداستان سيد محمد و فرزندان او و تاريخ كعبيان را تا شيخ خزعل خان تا آنجا كه مىتوانستم دنبال كرده يك رشته آگاهى اندوختم . بويژه پس از آن‌كه در بهار سال 1304 به تهران بازگشتم و نوشته‌ها و كتاب‌هائى را كه در خوزستان دسترس نداشتم بدست آوردم و از آگاهىهاى فراوانى كه گرد كرده بودم تأليفى نمودم كه چون گذشته از داستان مشعشعيان و كعبيان حوادث ديگر خوزستان را در مدت پنج قرن در بر داشت آن را « تاريخ پانصد ساله خوزستان » نام نهادم .\r\nيكى از دوستان دانشمند هم كه دستگيرىهاى علمى را شيوه خود ساخته و در اين‌باره مساعدت از كسى دريغ نمىدارد چون از قصد من آگاهى يافت نقشه خوزستانى بدست يكى از مهندسان اروپائى تهيه كرده بنام اين تأليف كسيل داشت .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nولى معمائى در كار بود كه بىگشادن آن تأليف ارزشى نداشت و آن دعوى مهديگرى سيد محمد و دعوى خدائى پسرش مولا على بود .\r\nچه سيد محمد مذهب اثنا عشرى داشته و به نام اين مذهب بوده كه با ديگران نبرد و كشاكش مىكرده و چنان كه مىدانيم بنياد مذهب اثنى عشرى بر زنده و غايب بودن مهدى عجل پسر امام حسن عسكرى عليه السلام است و اينكه او روزى پديد آمده جهان را از داد و نيكى پر خواهد ساخت . پس از چه راهى بوده كه سيد محمد خود را مهدى خوانده و از چه راهى بوده كه دوازده اماميان دعوى او را پذيرفته‌اند ؟ ! نيز دعوى خدائى مولا على و كارهاى او كه كاروان حاجيان را كشتار و تاراج كرد و در نجف بارگاه امير المومنين على عليه السلام را ويرانه كرده چوب محجر قبر را كسان او چون هيزم زير اجاق سوزانيدند . آيا اين سياهكارىها با مذهب شيعه چه سازشى داشته است ؟ ! بويژه در آن زمان كه شيعيان تازه به جوش و جنبش برخاسته و تعصب بىاندازه داشتند .\r\nبراى دانستن اين معما راهى نبود جز آنكه كتابى يا نوشته‌اى از سيد محمد يا يكى از پيروان او بدست بيايد .\r\nولى كو چنين كتابى ؟ آنچه جستجو كرديم تنها نام « كلام المهدى » را بدست آورديم كه قاضى نور اللّه ياد كرده مىگويد گفته‌هاى سيد محمد را در بر داشت و آنچه در فهرستهاى كتابخانه‌هاى بزرگ اروپا جستجو كرديم و از كتابخانه‌هاى ايران پرسيديم سراغ نسخه‌اى از آن نگرفتيم و نوميد گرديده از چاپ تأليف چشم پوشيديم . تا پس از چهار سال مرد دانشمند گران‌مايه آقاى حاجى ابو عبد اللّه مجتهد زنجانى ناگهان نسخه كهنه‌اى از كلام المهدى را بدست آوردند و چون حاجت سخت\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمرا به داشتن آن كتاب مىدانست جوان مردانه نسخه‌اى از آن نويسنده به تهران فرستادند و بدينسان مانعى كه در كار بود برداشته شد .\r\nاين كتاب از شگفترين كتابهاست . از خواندن او نه تنها تار و پود دعوى سيد محمد و دعوى پسرش را بدست آورديم بلكه به مطلب سودمند ديگرى برخورديم كه از ديده تاريخ قرن‌هاى اخير ايران بسيار گران‌بهاست سيد محمد يكى از بدعتگزاران بزرگى است كه در تاريخ اسلام پيدا شده‌اند و او براى پيشرفت دعوى و حكومت خود يك رشته بدعتهائى پديد آورده كه نه تنها در زمان او و فرزندانش رواج گرفته بلكه پس از يكى دو قرن كه كهنه و ناپديد شده بود ناگهان از جاى ديگرى سر برآورده و بار ديگر مردمان را گرفتار كرده و شورشها و آشوبها پديد آورده است .\r\nمطالب سيد محمد كه خواهيم آورد كسانى اگر دقت در آنها كنند خواهند ديد كه گفتگوهائى كه در قرون گذشته در ايران برخاسته سراسر ايرانيان را به جنگ و دشمنى يكديگر برانگيخت و شد آنچه شد همه اين‌ها ميوه بدعت‌هاى سيد محمد بوده . به عبارت ديگر همان گفتها و دعوىهاى اين مرد بوده كه بدست كسانى در قرن گذشته افتاده و با اندك تغييرى بازگفته و مايه آن همه فتنه‌ها گرديده‌اند .\r\nدست يافتن به دلايل و مطالب سيد محمد كه خلاصه آنها را بر تأليف خود افزودم ارزش اين تأليف را هر چه بيشتر گردانيد و چون داستان مشعشعيان و كعبيان را تاكنون كسى از ايرانيان يا شرق‌شناسان اروپا ننوشته اين است كه با همه گرفتاريها و با آنكه از سالهاست كه از اين‌گونه نگارشها بيگانه‌ام روا نديدم اين تأليف را چاپ نكنم و در اين هنگام كه به نشر « پيمان » آغاز مىكنيم بهتر آن ديدم كه اين كتاب را\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nجزو آن مجله كرده در آخر هر شماره جزوه‌اى از اين چاپ نمايم كه چون در آخر سال يك جا گرد آورده شود كتاب درستى باشد .\r\nدرباره مطالب من آنچه توانسته‌ام جستجو به كار برده‌ام و چنان كه خواهيم ديد از آغاز كتاب تا داستان شيخ خزعل آنچه آورده‌ام از كتابها و نوشته‌هاست كه نام هر نوشته و كتاب را در پاى صفحه نگاشته‌ام . اما داستان شيخ خزعل و برادرش شيخ خزعل خان بخش عمده آن را در خوزستان از زبانها شنيده يا خودم ديده و دانسته‌ام و چون اين كتاب براى ستايش يا نكوهش كسى نيست بلكه مقصود نگارش تاريخ و نشاندادن گذشته سرزمينى است كه من پانزده ماه در آن بسر برده و از يكدسته از مردمش مهربانىها ديده‌ام اين است كه تا توانسته كوشيده‌ام كه گفته‌هايم براستى نزديكتر باشد و خامه خود را به دروغ و سخنان ستايش‌آميز يا كينه‌انگيز نيالايم . با اين حال اگر كسانى لغزشها ديدند يا مطالبى را كه بايستى گفت ناگفته يافتند برادرانه خواستارم كه آن لغزش را باز نموده و اين كوتاهى را يادآورى كنند كه به جبران پردازم بويژه كه چون كتاب جزوبجزو چاپ مىشود اگر يادآورىهايى شد در آخر آن مىتوان يادآورىها را بنام خود يادآورندگان چاپ كرد .\r\nتهران 1312\r\nاحمد كسروى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nبخش نخست مشعشعيان\r\n\r\n1 - هفتاد سال استقلال\r\n\r\nسيد محمد مشعشع و آغاز كار او\r\nاز آغاز كار سيد محمد آگاهى مفصلى كه در دست هست شرحى است كه يكى از مؤلفان عراق عرب در كتاب خود بنام « التاريخ الغياثى » نوشته بوده و سيد على مشعشعى « 1 » در كتاب خود همهء آن شرح را آورده\r\n\r\n\r\n","description":"","footnote":"\r\n( 1 ) . سيد على نوه سيد عليخان معروف كه در زمان صفويان حكومت هويزه را داشته كتاب او جنگ مانند است كه بخشى از حوادث مشعشعى و بخشى از\r\n","page_name":" 8 ","page_number":8},
  {"content":"\r\n\r\nقاضى نور اللّه نيز در مجالس المومنين خلاصه آن را به فارسى ترجمه كرده به نوشته مولف عراقى سيد محمد چون به هفده سالگى رسيد از پدر خود سيد فلاح دستور گرفت كه از اواسط كه زادگاه و نشيمن او بوده به حله رفته در مدرسه شيخ احمد بن فهد بدرس پردازد . در آن زمان مذهب شيعه رواج بسيار گرفته و روزبروز برونق آن مىافزود و شيخ از علماى معروف شيعه بود كه در حله مدرسه داشت و شاگردان بسيارى بر سر درس او حاضر مىشدند . « 1 »\r\nسيد محمد سالها در مدرسه شيخ احمد مىزيست و برخى نوشته‌اند كه شيخ مادر او را به زنى داشت . « 2 » در اين ميان گاهى سيد محمد بر زبان مىرانده كه من مهدى موعودم و ظهور خواهم كرد .\r\n\r\n\r\n","description":"","footnote":"\r\nحوادث صفويان را نگاشته و سپس سفر خود را به مكه شرح داده است به‌هرحال از جهت تاريخ مشعشعيان ارزش بسيار دارد . يگانه نسخه آن‌كه نسخه خود مولف بوده در كتابخانه مدرسه سپه‌سالار است . اما داستان سيد محمد را كه مىگوئيم او از تاريخ غياثى آورده از اين جهت است كه نوشته‌هاى او مفصلتر از نوشته‌هاى قاضى نور اللّه است با اين همه مىتوان احتمال داد كه او نوشته‌هاى قاضى را برداشته چيزهائى از خود بر آنها افزوده باشد .\r\n( 1 ) . يكى از شاگردان معروف شيخ احمد سيد محمد نوربخش است كه او نيز در تركستان دعوى مهدويت كرد ولى كار او پيشرفت نكرد . داستان او را قاضى نور اللّه نوشته .\r\n( 2 ) . مسوده‌هاى جواهرى . ( از كسانى كه از خاندان مشعشعى سخن رانده‌اند مولف رياض العلماء و مولف تحفت الازهار است ) . آقاى شيخ عبد العزيز جواهرى از روى نوشته‌هاى اين دو كتاب يادداشتهائى كرده كه داراى سهوهاى بسياريست .\r\nگويا نسخهاى آن دو كتاب اغلاط بسيار داشته و آقاى جواهرى تصحيح نكرده‌اند .\r\nبهرحال از آقاى جواهرى سپاسگذاريم كه يادداشتهاى خود را در دسترس ما گزارده و مقصود از ( مسودهء جواهرى ) در همه‌جا اين يادداشتهاست .\r\n","page_name":" 9 ","page_number":9},
  {"content":"\r\n\r\nاين سخنان چون به گوش شيخ احمد رسيد بر سيد محمد برآشفت و او را نكوهش كرد ، ولى سيد محمد دنبال كار خود را داشت و در مسجد آدينه كوفه يكسال به اعتكاف نشسته هميشه گريه مىنمود و چون از علت آن گريه مىپرسيدند مىگفت بر آن كسانى مىگريم كه بدست من كشته خواهند شد . سپس سيد محمد بواسط برگشته در آنجا نيز گاهى سخن از مهدىگرى رانده و به خويشان و كسان خود ، وعده مىداد كه ظهور كرده سراسر گيتى را خواهم گشاد و شهرها و كشورها را به كسان خود تقسيم مىكرد . چون اين سخن‌ها دوباره به گوش شيخ احمد رسيد حكم به كفر سيد نموده به يكى از امراى واسط نوشت كه او را بكشد . آن امير سيد محمد را دستگير كرده خواست او را بكشد ، سيد قرآن در آورده سوگند ياد كرد كه من سيد سنى صوفيم و از اين جهت است كه شيعيان با من دشمنى مىورزند و با اين سوگند دروغ جان خود را آزاد ساخت .\r\nپس از آن سيد محمد در واسط نمانده در سال 840 به جائى كه كسيد نام داشت از نزديكىهاى واسط رفته ميانه اعراب نشيمن گزيد و در آنجا دعوى مهدىگرى آشكار ساخت و چون كارهاى شگفتى مىنمود از جمله آن‌كه ذكرى مشتمل بنام على ساخته به پيروان خود ياد مىداد كه چون چندبار مىخواندند حالى پيدا مىكردند كه درون آتش رفته گزند از آتش نمىديدند « 1 » و دسته شمشير را به زمين تكيه\r\n\r\n\r\n","description":"","footnote":"\r\n( 1 ) . اين كار مشعشيان معروف است كه به زبان شعرا نيز افتاده سيد جعفر حلى مىگويد :\r\n مشعشع الخدكم دبت عقاربه * بوجنتيه و كم سابت افاعيه\r\nقد اوقد النار فى قلبى و حل به * ان المشعشع نار ليس توذيه \r\n","page_name":" 10 ","page_number":10},
  {"content":"\r\n\r\nداده شكم خود را بر روى او مىانداختند و شمشير به شكم آنان فرو نمىرفت . اين شگفت‌كارىها مايه كار او بود و عشاير بسيارى به او بگرويدند .\r\nدر آن نزديكىها سه شاخه از دجله به نامهاى ثبق و نازور و غاضرى جدا كرده بودند كه عشايرى در كنار آنها زندگى داشتند همه اين عشاير پيروى سيد مهدى را پذيرفتند و او به پشتيبانى ايشان بنياد كار خود را گذاشت .\r\nخود مشعشع در گفتارى كه در كلام المهدى آورده شده درباره آغاز كار خود و گزندهائى كه ديده چنين مىگويد : كيست كه آزمايش خدا را بيش از اين سيد ديده باشد ؟ پانزده سال گذشت كه مردم او را نفرين فرستاده دشنام مىدادند و فرمان كشتن او را مىدادند و از شهرى به شهرى مىگريخت . . . زمينى نماند كه گنجايش او كند و ناگزير به كوهستان به گريخت . . . كوهستانيان نيز همگى پى كشتن او شدند و رهائى از دست ايشان نيافت مگر پس از نوميدى . سپس به عراق بازگشت و در آنجا هم مغول « 1 » جستجوى او مىكردند و هر آنكه دوست بود دشمن گرديد . و جائى كه او را پناه دهد نماند و زمين بر او تنگ گرديد ، و از دست دشمنان آن كشيد كه بشمار نيايد .\r\nاز اين گفته پيداست كه سيد محمد به كوهستان گريخته و زمانى نيز در آنجا به دعوت و فريب مردم پرداخته و ناگزير مقصود كوههاى لرستان است كه بواسط و آن نواحى نزديك است بايد گفت كه داستان آغاز كار او بسيار درازتر از آن بوده كه مولف عراقى ياد مىكند و از\r\n\r\n\r\n","description":"","footnote":"\r\n( 1 ) . مقصود از مغول در اين گفته‌ها كسان عبد اللّه سلطان نوه شاهرخ است كه والى فارس و واسط و جنوب عراق بدست كسان او بود .\r\n","page_name":" 11 ","page_number":11},
  {"content":"\r\n\r\nهنگامى كه او دعوى مهدىگرى آغاز كرده تا زمانى كه ميانه عشاير ثبق و نازور و غاضريه رفته و آنان را بسوى خود كشيده پانزده سال بيشتر كشيده است .\r\nبه گفته‌هاى مؤلف عراقى برگرديم : مىگويد سيد محمد در سال 844 با عشاير پيروان خود آهنگ جصان كه روستائى در آن نزديك بود كرده بر ديهى شوقه نام فرود آمد . حاكم جصان با سپاه و سوارگان بر سر او آمد جنگ سختى كرد . پيروان سيد محمد شكست يافته يكسره راه ثبق و نازور را پيش گرفتند و پرواى پيشواى خود نكردند . سيد از اين حادثه به حيرت افتاده سخت غمگين گرديد و ناگزير پيروان نوينى را كه از آن سرزمين به او گرويده بودند گرد آورده بر سر شوقه راند و بر آنجا دست يافته كشتار و تاراج و ويرانى دريغ ننمود و زنان و كودكان را اسير ساخت . ( همانسال 844 )\r\nسپس سيد محمد پس از ديرى باز به ثبق و نازور نزد پيروان ديرين بازگشت ولى در آنجا نمانده با پيروان كه از جصيان با او بودند به نزديكىهاى واسط رفت . در آنجا هم درنگ نكرده به جائى كه دوب نام داشت ميانه دجله و هويزه فرود آمد . مردم دوب كه عشيره معاويه بودند ( سپس بنام نيس معروف گشته‌اند ) هم به سيد محمد بگرويدند و او را مهدى بشناختند . سيد كار را در پيشرفت ديده پسر بزرگ خود مولا على را به ثبق و نازور فرستاد كه پيروان كهن را نيز به آنجا بياورده مولا على عشاير ثبق و نازور را برداشته روانه گرديد و در راه به كاروان بزرگى برخورده كاروانيان را كشتار و مال‌هاى ايشان را تاراج كرده با مال انبوه و بيشمار نزد سيد رسيدند .\r\nسيد محمد از رسيدن پيروان و آوردن آن مال سخت شادمان\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nگرديده به عشيره معاويه هم دستور داد كه گاوها و ديگر چهارپايان خود را فروخته شمشير و ابزار جنگ بخرند و آنان بدستور پيشواى خود كار كرده ابزار جنگ فراوان خريدند . سيد محمد روزگار را به كام خود ديده با گروه پيروان آهنگ تتول كه ديه بزرگى از پيرامون هويزه بود كرد . ( رمضان 844 ) مردم هويزه كه پارسىزبان بودند « 1 » و فضل جزايرى كه در جزاير « 2 » با برادران خود نزاع كرده و با گروهى از عرب به نزديكىهاى هويزه آمده بود دست يكى كرده به جلو سيد محمد شتافتند و در جنگى كه روى داد حويزيان و جزايريان شكست سختى خوردند و انبوهى از ايشان كشته گرديد چندانكه اسبها بر روى لاشها راه مىرفتند .\r\nبا همه اين فيروزى سيد محمد در آنجا نمانده به دوب بازگشت و چون در دوب تنگسالى و نايابى بود و و با ميان مردم پديد آمد سيد محمد كسان خود را برداشته بر سر واسط رفت و در آنجا ميانه او و امراى مغول جنگ روى داده شكست بر مغولان افتاد و چهل تن از ايشان كشته گرديد . از اين فيروزى سيد محمد بر بيرون واسط دست يافته پيروان خود را در ديه‌ها پراكنده ساخت و دست به تاراج گشاده دارائى مردم را هرچه يافتند يغما كردند و بدينسان پيروان مهدى به نعمت بسيار رسيدند . ( شوال 844 )\r\n\r\n\r\n","description":"","footnote":"\r\n( 1 ) . ابن بطوطه كه يكقرن پيش از هويزه گذشته بود آشكار مىنويسد كه مردم آنجا عجم بودند .\r\n( 2 ) . مقصود از جزاير يك رشته آباديهاست كه ميانه بصره و واسط در ميان آب نهاده بوده و همين آباديهاست كه در قرنهاى نخستين اسلام بطايح خوانده مىشد و تاريخ جداگانه‌اى دارد .\r\n","page_name":" 13 ","page_number":13},
  {"content":"\r\n\r\nسپس سيد محمد قصد جزاير كرده چون ميانه امراى جزاير دشمنى بود امير شحل نامى نزد سيد آمد با كسان خود پيروى او پذيرفت . ديگران كه پيش نيامده بودند سيد محمد هر روز بر سر يكى تاخته كشتار و تاراج دريغ نمىكرد و بر كسانى كه زينهار خواسته بودند هم نه بخشيد و به گفته مورخ عراقى « همه را كشته ريشه‌شان بركند » .\r\nاين زمان چشم سيد محمد بر واسط و آن پيرامون‌ها بود و مىكوشيد كه بنياد حكمرانى خود را در آن نواحى بگزارد و آن فيروزىها در جزاير بر اميدوارى او افزود . و چون كار جزاير بپرداخت بار ديگر به انديشه واسط افتاده سه هزار تن از پيروان برگزيدهء خود را بر كشتىها نشانده بسوى واسط روانه ساخت . حاكم واسط كه از شكست پيشين سرشكسته گرديده و هميشه در آرزوى جبران بود اين بار تلاش و كوشش فرونگذارده مشعشعيان را سخت به شكست و هشتصد تن از ايشان را به‌كشت . انبوهى از آنان هم در راه نابود گرديدند . و چون بازماندگان پراكنده و پاشيده نزد سيد محمد رسيدند او را ترس سختى فراگرفته در جزاير نماند و بار ديگر با پيروان آهنگ هويزه و آن نواحى كرده و چون بدانجا رسيد كشتار و تاراج بىاندازه كرده گزند و آزار دريغ نداشت . به گفته مولف عراقى هر كه را دريافت نابودش ساخته زنان و كودكان را همه دستگير كرد . « 1 » ( رمضان 845 ) .\r\n\r\nدست يافتن سيد محمد به خوزستان\r\nدر اين زمان كه سيد محمد بدعوى مهديگرى برخاسته و ميانه\r\n\r\n\r\n","description":"","footnote":"\r\n( 1 ) . « حزب عمارها و هدم جدارها و قتل جدارها و سباحريمها و اطفالها و نهب اموالها و كل من لقى منهم قتله و لا بقا من ولاد »\r\n","page_name":" 14 ","page_number":14},
  {"content":"\r\n\r\nواسط و هويزه جستجوى جايى مىكرد كه بنياد فرمانروائى گذارد و بدينسان مردم بيگناه را كشتار و تاراج مىنمود پادشاه ايران و تركستان شاهرخ ميرزا پسر تيمور لنگ معروف بود كه هرات را نشيمن گرفته و عراق عجم و آذربايجان را به جهانشاه قرافوينلوى مشهور سپرده و فارس و خوزستان را نيز به نوه خود عبد اللّه سلطان بخشيده بود .\r\nعبد اللّه هم در شيراز نشيمن گرفته و خوزستان را به شيخ ابو لخير جزرى معروف داده بود كه او هم به نوبت خود در شوشتر جاى گرفته و هويزه و آن نواحى را به پسر خود شيخ جلال سپرده بود .\r\nاز سوى ديگر ميرزا اسپند برادر جهانشاه از سال 838 به بغداد دست يافته به استقلال حكم مىراند و از جهانشاه و شاهرخ فرمان نمىبرد . ولى واسط و شهرهاى جنوب عراق بدست گماشتگان عبد اللّه سلطان بود كه سيد محمد بنام مغول ياد مىكند .\r\nاين ميرزا اسپند همان است كه چون شيعى متعصب بود به پيروى سلطان محمد خدابنده معروف كه علامه حلى را از حله به سلطانيه خوانده و ميانه او و علماى سنى مباحثه برانگيخته بود اين نيز شيخ احمد بن فهد را از حله به بغداد خوانده او را به مباحثه با سنيان برانگيخت . نيز به پيروى خدابنده سكه بنام دوازده امام زد .\r\nدر اين زمان كيش شيعه جنبشى كرده و در ايران و عراق عرب و اين پيرامون‌ها روزبروز رونق و نيرو مىيافت و اين خود يكى از وسايل پيشرفت كار سيد محمد گرديد چه او از خاندان شيعى بود و خويشتن نيز تعصب شيعى نشان مىداد و اين بود كه گذشته از هوادارى شيعيان از او در همه‌جا پادشاهان و فرمانروايان پيرامون هم با او راه مسامحه پيموده به كندن ريشه‌اش نمىكوشيدند چنان كه خواهيم ديد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبارى چون سيد محمد به پيرامون هويزه درآمده آن كشتارها و تاراجها كرد شيخ جلال حاكم هويزه سپاهى كه به جلو او بشتابد نداشت .\r\nچگونگى را به پدر خود شيخ ابو الخير كه اين زمان در شيراز نزد عبد اللّه سلطان بود نوشت . شيخ ابو لخير هم چگونگى را به عبد اللّه بازگفت . عبد اللّه سپاهى به سركردگى امير قلى نامى به هويزه فرستاد شيخ ابو الخير نيز كه به شوشتر بازگشته بود لشكرى از شوشتر و دزفول و دورق گرد آورده او نيز آهنگ هويزه نمود . يك ماه دو سپاه برابر يكديگر نشسته دست به جنگ نگشادند . سيد محمد از انبوه سپاه دشمن انديشه داشت و پى تدبيرى مىگشت . در اين ميان ابو الخير چند تن از بزرگان هويزه را بىگناه بكشت و مردم هويزه از او رنجيدند .\r\nمشعشع اين حادثه را مغتنم شمرده در نهان با هويزيان سازشهائى كرده و چون مردم او بسيار اندك بودند زان را دستور داد كه جامه مردان پوشيده و عمامه بسر گزارده در پشت سر مردان بايستادند و چون جنگ آغاز گرديد مشعشعيان به يك‌بار حمله بردند و مولا على كه از جنگجويان نامى بود در اين روز دليرى بسيار نمود . شيخ ابو الخير و امير قلى در خود تاب ايستادن نديده به گريختند و سپاه ايشان شكست خورده گروهى نابود گرديده گروهى پراكنده شدند .\r\nمشعشعيان از دنبال ايشان تاخته هر كرا يافتند نابود ساختند .\r\nسيد محمد به هويزه تاخته گرد آنجا را فراگرفت . « 1 »\r\nاين خبر در بغداد به ميرزا اسپند رسيده با سپاهى آهنگ هويزه و\r\n\r\n\r\n","description":"","footnote":"\r\n( 1 ) . قاضى نور اللّه مىنويسد هويزه را گرد فروگرفت . ولى سيد على آشكار نوشته كه هويزه را گرفته باستوارى آن كوشيد .\r\n","page_name":" 16 ","page_number":16},
  {"content":"\r\n\r\nجنگ با سيد محمد كرد و چون به واسط رسيد دو تن از بزرگان هويزه كه به آنجا گريخته بودند پيش او آمده ستمكارىهاى مشعشعيان را باز گفتند و از او يارى طلبيدند .\r\nميرزا اسپند گروهى از سپاه خود را همراه آن دو تن گردانيده روانه هويزه ساخت . خويشتن نيز از دنبال آنان راه برگرفت . اين زمان شيخ ابو الخير نيز سپاهى گرد آورده دوباره آهنگ جنگ مشعشعيان را داشت ولى چون آمدن ميرزا اسپند را دانست به شوشتر بازگشت .\r\nسپاهيان ميرزا اسپند به نزديكى هويزه رسيد با مشعشعيان جنگ سختى كردند و آنان را بشكستند . سيد محمد اين خبر شنيده از كنار هويزه برخاست و در جايى به نام طويله نشيمن گزيد ميرزا اسپند به هويزه درآمد در دژ آنجا فرود آمد . سپس بر سر سيد محمد رفته انبوه كسان او را بكشت و به هويزه بازگشت .\r\nسيد محمد چنان كه عادت او بود كه در اين‌گونه حال‌ها فروتنى مىنمود نامه به ميرزا اسپند نوشته فروتنىها كرد و مال و كالاى بسيارى كه از شيخ ابو الخير بدست آورده بود به نام هديه نزد ميرزا فرستاده از او درخواست مهر و نوازش كرد ميرزا اسپند فريب آن نامه و هديه را خورد و به سيد محمد تركشى و كمانى و شمشيرى فرستاد و كشتىهاى برنج روانه كرد و هويزه را به او بازگذاشته با گروهى از بوميان هويزه كه از گزند مشعشعيان ايمن نبودند و ناگزير از كوچ بودند از راه بصره روانه عراق گرديد .\r\nسيد محمد به هويزه درآمد به آنشهر دست يافت و به پاداش نوازش‌هاى ميرزا اسپند كسان او را كه در هويزه مانده بودند تاراج كرد و پيروان او كشتىهاى ميرزا اسپند را كه پر از رخت و خوردنى و از بصره\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبواسط فرستاده بود غارت كردند و هركس را كه در آن كشتىها يافتند بكشتند . ميرزا اسپند در بصره اين خبر را شنيده از آنجا بيرون رفت و روانه بغداد گرديد .\r\nپس از ديرى سيد محمد بار ديگر آهنگ واسط كرده و دژبندوان را كه ميرزا اسپند بنياد نهاده بود كرد فروگرفت و سه روز در آنجا بود و كارى نساخته بازگشت . در اين ميان بيشتر اعراب آن نواحى از عباده و بنى ليث و بنى حظيظ و بنى سعد و بنى اسد و ديگران به او پيوستند و پيروزى او را پذيرفتند و او را شكوه و نيرو بس فراوان گرديده لشكر بر سر بصره برد . ولى در آنجا نيز كارى نساخته رماحيه را از آن خود ساخت و دژى در آنجا بنياد گذاشت و بار ديگر به هويزه بازگشت .\r\n\r\nسياهكارىهاى مولى على پسر سيد محمد\r\nبدينسان سيد محمد بنياد فرمانروايى گذارده به آرزويى كه داشت و خون بىگناهان در راه آن مىريخت دست يافت . ولى اين زمان مولى على پسر او رشته كارها را در دست گرفته و دخالتى به پدر پير خود نمىداد و چون سيد محمد عقايد باطنيان را گرفته و پايه مهديگرى خود را بر روى آن نهاده بود از جمله چنان كه عقيده باطنيان است امام على بن ابيطالب را خدا مىخواند از روى اين عقيده مولى على پسر او مدعى بود كه روان آن امام كه خدا همانست بكالبد او درآمده و بدينسان دعوى خدايى مىنمود .\r\nدر سال 848 ميرزا اسپند درگذشته عراق عرب نيز از آن جهانشاه گرديد و چون در سال 850 شاهرخ نيز نماند جهانشاه كه تا اين زمان دست‌نشانده او بود استقلال يافته بر سراسر آذربايجان و آران و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nارمنستان و عراق عرب و عراق عجم و فارس و كرمان پادشاه گرديد .\r\nسپس هم آهنگ خراسان كرده بدانسان كه در تاريخ‌ها نوشته‌اند تا هرات پيش رفت و شكوه نيروى او بس فزون گرديد . ولى خوزستان بدست سيد محمد و پسرش مولى على بود كه به استقلال فرمان مىراندند و چنان كه گفته‌ايم به پاس شيعيان جهانشاه و ديگران با ايشان سخت نمىگرفتند . « 1 »\r\nگماشته جهانشاه در بغداد پسر او پير بوداغ بود . در سال 858 در نتيجه پيش‌آمدهايى كه ميانه پير بوداغ و پدرش روى داده بود او بغداد را گزارده بشيراز رفت و عراق عرب از حكمران و پاسبان تهى گرديد .\r\nمولى على اين فرصت را غنيمت دانسته با سپاهى از مشعشعيان به عراق تاخته واسط را گرد فروگرفت و آنچه گزند و ويرانى بود دريغ نكرد . سختى كار شهر به آنجا رسيد كه بيشتر مردم از گرسنگى نابود شدند و انبوهى از بازماندگان به بصره گريخته شهر را ويرانه گذاردند .\r\nسال 858\r\nمولا على كسى را در آن‌جا گمارده خويشتن روانه نجف گرديد و در\r\n\r\n\r\n","description":"","footnote":"\r\n( 1 ) . قراقوينلويان همگى شيعه متعصب بودند و چنان كه در مجالس المومنين آورده نقش نگين ميرزا بداغ اين شعر بوده .\r\n نامم بداغ و بنده باداغ حيدرم * هرجا شهى است در همه عالم غلام ماست \r\nبيرام خان معروف از نوادگان جهانشاه كه در زمان صفويان در دربار همايون شاه و اكبر شاه هندى از اميران بزرگ بوده قصيده‌اى دارد كه در ديوانش چاپ شده و آغاز آن اين بيت است .\r\n شهى كه بگذرد از نه سپهر افسر او * اگر غلام على نيست خاك بر سر او \r\nدر همين قصيده مىگويد .\r\n محبت شه مردان مجوز پدرى * كه دست غيره گرفته است پاى مادر او \r\n","page_name":" 19 ","page_number":19},
  {"content":"\r\n\r\nآن‌جا نيز ويرانى بسيار كرده بارگاه امام على بن ابيطالب را بكند و محجر آن را بسوخت تا شش ماه كه در آن‌جا درنگ داشت كسان او بارگاه را مطبخ كردند بدين عذر كه امام على خدا بود و خدا هرگز نمىميرد . سپس روانه بغداد گشته در راه كاروان حاجيان را زده همگى را بكشت و مال‌هاى ايشان را تاراج كرد . و چون به بيرون بغداد رسيد نه روز در آن‌جا درنگ كرده آنچه گزند و آزار بود از كشتار و تاراج و ويرانى دريغ ننمود و چون شنيد كه جهانشاه لشكرى به يارى بغداديان فرستاده است آنجا را رها كرده به هويزه بازگشت .\r\nسپس آهنگ كهكيلويه كرده دژ بهبهان را كه پير بوداغ در آنجا بود گرد فروگرفت چنان كه گفتيم پير بوداغ به تعصب شيعيان در كار مشعشعيان سهل‌انگارى داشت و نمىخواست با آنان جنگ روبرو كند و اين بود تيراندازانى را برانگيخت كه مولى على را به هنگامى كه در رود كردستان « 1 » به عادت روزانه تناشويى مىكرد آماج تير كرده بكشتند و مردم را از دست سياهكارى هارى او رها كردند سيد محمد نيز آسوده شده و دوباره رشته حكمرانى را بدست آورد . و اين در سال 861 بود . « 2 »\r\n\r\n\r\n","description":"","footnote":"\r\n( 1 ) . اين رود همانست كه در آغازهاى اسلام بنام طاب خوانده شده و در قرنهاى نهم و دهم هجرى بنام رود كردستان معروف گرديده و اكنون در نزديكىهاى بهبهان رود قنوات و ماهرود خوانده شده در پايين‌ترها رود جراحى ناميده مىشود .\r\n( 2 ) . مجالس المومنين و مسوده‌هاى جواهرى .\r\n","page_name":" 20 ","page_number":20},
  {"content":"\r\n\r\n\r\nدعويهاى سيد محمد\r\nدر اينجا بايد از دعوىهاى سيد محمد و از كيش او و پيروانش گفتگو داريم : چنان كه گفتيم دعوى سيد محمد مهدىگرى بود و اين دعوى از يكى از شگفتىهاست اگرچه مهديگرى در تاريخ اسلام داستان درازى دارد و كسان بسيارى پيش از سيد محمد به اين دعوى برخاسته بودند و برخى از ايشان شهرت بسيارى دارند « 1 » چيزى كه هست آن مهدى نمايان دوازده امى ( اثنا عشرى ) نبودند و دعوى مهدىگرى از ايشان شگفتى نداشت . ولى سيد محمد كه خود را دوازده‌امامى مىخوانده و پايه دعوى خود را از اين كيش ساخته بود و از آنسوى بنياد اين كيش مهدى بودن امام دوازدهم عجل است كه او را زنده جاويد دانسته هميشه چشم به راه بازگشت او دارند اين كيش با آن دعوى چه سازشى باهم دارند و چگونه دوازده‌اماميان دعوى او را پذيرفته‌اند ؟ ما پيش از سيد محمد كسى را از دوازده اماميان سراغ نداريم كه به چنين دعوايى برخاسته باشد . پس سيد محمد چه زمينه براى اين كار خود چيده بوده است .\r\nاين راز بر ما پوشيده بود تا « كلام المهدى » را كه كتابى است برخى گفته‌هاى سيد محمد را دربر دارد بدست آورديم و زمينه دعوى كار او را دانستيم .\r\nسيد محمد گاهى دعوى جانشينى از امام دوازدهم پسر امام حسن عسكرى ( ع ) مىكند و در اين‌باره چنين مىگويد :\r\n\r\n\r\n","description":"","footnote":"\r\n( 1 ) . يكى از ايشان محمد نوه امام حسن بن على است كه در زمان امام جعفر صادق ظهور كرده و بسيارى از علويان هوادار او بودند و منصور خليفه از پيشرفت كار او سخت بيمناك بود تا سپاه فرستاده او را بكشتند .\r\n","page_name":" 21 ","page_number":21},
  {"content":"\r\n\r\nچنان كه در احاديث شيعيان آمده امام ناپديد به هر كارى تواناست و بهر كجا كه خواهد مىرود و بهر خانه‌اى كه درآمد كسى ياراى جلوگيرى از او ندارد و هر كه را خواست بىگناه نابود مىسازد . پس هرگاه او خويشتن با اين توانايى ظهور كند و بدانسان كه در حديث‌هاست عيسى از آسمان و خضر از گردش گرد گيتى نزد او بشتابند و در چنين حالى همگى مردم خواه و ناخواه سر پيش او فرود مىآورند و بدينسان آزمايش كه مقصود خداست و بايد كافر از مؤمن جدا شود از ميان مىرود پس بايد ديگرى كه توانايى نداشته باشد بجاى او ظهور كند تا پاى آزمايش به ميان آمده آنان كه در سرشت خود ايمان دارند گردن به دعوى او بگذارند و آنان كه سرشتشان از كفر است او را نپذيرفته از در دشمنى درآيند و بدينسان كافر از مومن شناخته شود . چنان كه پيغمبر اسلام نيز تنها و بىكس برخاست و كازبونى و بىكسى او بجايى كشيد كه از ترس جان پناه بغارى برد و در سايه اين ناتوانى و بىكسى او بود كه آزمايش انجام يافته مومن از كافر باز شناخته شدند .\r\nمىگويد : مگر گرانمايه‌تر از پيغمبر است كه آن بىكس و ناتوان برخاست و اين با توانايى فراوان ظهور كند ؟ !\r\nاين عنوانى است كه سيد محمد در برابر زورمندان و كسانى كه از ايشان ترس داشته يا در برابر كسان دانا و هشيار پيش مىكشد . ولى در برابر ديگران دعوى را تغيير داده آشكار مىگويد كه خود مهدى اوست نه تنها مهدى بلكه امامان و پيغمبر او است و براى اين دعوى زمينه‌هايى مىچيند كه خواهيم ديد .\r\nدر كلام المهدى نامه‌هايى از سيد محمد هست بنام امير پير قلى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n( گويا امير پير بوداغ مقصود باشد ) و در يكى از آنها كه در سال 862 نوشته شده چنين مىگويد :\r\nنزد امير پير قلى باز مىنمايم اندوه خود را كه به چند جهت از اندوه همه پيغمبران بيشتر است : يكى آنكه من مردى هستم علوى از مردم اين زمان و نزد شيعيان از على تا مهدى دوازه امام است كه نخستين ايشان على ( ع ) و انجامين مهدى پسر حسن عسكرى است . تا امسال ششصد و هفت سال است كه او پنهان و ناپديد مىباشد . من اى امير مرد ناتوانيم و بنده و چاكر آن امام مىباشم نه من و نه كس ديگرى نسبتى به آن امام نداريم و او والاتر از آنست كه كسى از مردم اين زمان با وى نسبتى پيدا كند چيزى كه هست من در زمان ناپديدى آن امام جانشين او هستم . زيرا اين زمان هنگام آزمايش است نه هنگام ظهور .\r\nولى چون آواز من به سراسر شهرهاى اسلام رسيد و گوشها آن را شنيدند آنگاه هنگام ظهور مىرسد و خدا وعده خود را انجام مىدهد .\r\nبدنبال اين سخن دليل‌هايى كه گفتم در اين‌باره ياد كرده سپس مىگويد : عقيدهء همهء شيعيان است كه امام ناپديد چندان توانايى دارد كه چون در روزهاى متبرك آهنگ زيارت قبرهاى پيغمبر و امامان مىكند و بر بارگاه يكى از ايشان درمىآيد كسى را ياراى جلوگيرى از او نيست بلكه اگر او بخواهد همچون عزرائيل مىتواند هركسى را به يكدم نابود و بىجان گرداند . پس كسى كه اين توانايى را در ناپديدى دارد و هنگامى كه پديد آيد عيسى و خضر هم به او مىپيوندد ديگر چه نيازى به جنگ و كشتار پيدا خواهد كرد ؟ ! و حال آنكه هم در احاديث شيعيان است كه امام ناپديد چون ظهور كند 313 تن ياوران او بر سرش گرد آيند . پس بىگفتگوست كه مقصود از ظهور نه ظهور\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخود او بلكه ظهور پرده و جايگاه اوست كه اين سيد باشد . يقين است كه سيد محمد از امير پير قلى ترس داشته كه در اين نامه دورويى نموده زيرا در آغاز نامه آشكار مىنويسد او را نسبتى به امام ناپديد نيست و هرگز نمىتواند بود هم آشكار مىنويسد كه چون ديرى بگذرد و آواز او به همه شهرهاى اسلام برسد آن زمان است كه هنگام ظهور امام ناپديد خواهد رسيد با اين همه در پايان نامه خود را پرده و جايگاه مهدى مىخواند كه معنى آن ( بدانسان كه در جاى ديگر شرح داده ) بودن او خود مهدى و نبودن مهدى ديگر است . اين عبارت را در آخر نامه نيافزوده مگر آن‌كه مىدانسته پير قلى معنى آن را نخواهد فهميد .\r\nاما خود مهدى بودن سيد محمد كه دعوى عمده او بوده براى پيشرفت اين دعوى شگفت و براى اينكه آن را با كيش شيعيان دوازده امامى سازش بدهد مقدمه درازى چيده و يك رشته مطالبى را از آن باطنيان و از آن خود بهم بافته است .\r\nنخست مىگويد « پيغمبر و دوازده امام كه به چشم مردم مرده يا كشته شده‌اند آيا ايشان با ديگر آدميان يا با جانوران و چهارپايان يكسان هستند كه چون مردند يا كشته شدند نابود شوند ؟ » هم خودش پاسخ اين پرسش را داده مىگويد : « پيغمبر و امامان هرگز نابود نمىشوند و مرگ ايشان نيست مگر ناپديد شدن از چشم مردمان و رفتن از اين جهان پديدار به آن جهان ناپديدار از چنان كه عيسى را كه جهودان كشتند و سر او را به مصر فرستادند خدا در قرآن آشكار مىفرمايد كه او را نكشتند بلكه خدا او را به آسمان برده است پس از اينجا حال پيغمبر و يازده امام با امام دوازدهم يكى است چه اگر اين از ديده مردم ناپديد شده و زنده است آنان هم ناپديد شده‌اند و زنده‌اند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nپس چگونه است كه اين امام دوباره به جهان بازگردد و آن ديگران باز نگردند ؟ آيا چنين كار بىجهتى از خدا رواست ؟ ! آيا اين كار فزونى دادن به چيزى كه فزونى ندارد شمرده نخواهد شد كه از خدا شايسته نيست ؟ ! پس نخواهد بود مگر اينكه كس ديگرى به نام « پرده » يا « جايگاه » از جانب امام دوازدهم ظهور نمايد » .\r\nدرباره عبارت « پرده » يا « جايگاه » بايد دانست كه اين موضوع از مطالب باطنيان است كه از قرن‌هاى نخستين اسلام ميانه مسلمانان پديد آمده و يك رشته بدعت‌هائى را از زشت‌ترين بدعتها آشكار ساخته بودند از جمله امام على بن ابيطالب را به خدايى مىستودند اين گروه شومترين دشمنان اسلام و باعث ويرانى آن دين بيش از هر كسى آنان بودند . سيد محمد براى پيشرفت دادن به دعوى خود يك رشته مطالب آنها را برگرفته و از گفته‌هاى آنان استفاده مىكند . از جمله اين سخن از باطنيان است كه خدا در هر زمانى در كالبد مردى به اين جهان مىآيد و در زمان پيغمبر اسلام در كالبد على ( ع ) بوده است سيد محمد اين مطالب را به اينسان شرح مىدهد كه هركسى يك « بود » ى دارد و يك « پرده » يا « جايگاهى » . مثلا جبرائيل آن فرشته معروف آسمانى بودى دارد كه هميشه هست و ديگرگون نمىگردد ولى پرده يا جايگاه او عوض مىشود چنان كه گاهى به كالبد دحيه كلبى نزد پيغمبر مىآمد نيز در داستان سه روز روزه گرفتن پيغمبر و خاندان او هر روز كالبد ديگرى بدر خانه مىآمده سپس مقصود خود را شرح داده مىگويد . « امام زمان هم بودش يكى و تغييرناپذير است ولى پرده و جايگاه او روزى پسر امام حسن عسكرى بوده امروز هم سيد محمد پسر فلاح است . »\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاگر كنه سخن را بشكافيم سيد محمد امام دوازدهم را همچون پيغمبر و يازده امام ديگر مرده مىداند و روان او را در كالبد خود مدعى است چيزى كه هست چون او از ميان شيعيان برخاسته و بنياد كار خود را آشكار نگفته دست به دامن گفتارهاى روپوشيده مىزند .\r\nايرادى كه به اين مطلب سيد محمد مىآيد اين است كه به گفته خود او به امام دوازدهم نمىرسيده كه تنها او به اين جهان بازگردد و چنين كارى فزونى دادن به چيزى كه فزونى ندارد شمرده مىشده است پس او را نيز نمىرسيده كه تنها پرده و جايگاهى گيرد و در كالبد آن پديدار شود . گويا خود سيد محمد به اين ايراد پى برده كه در برخى جاها دعوى جانشينى از همه پيغمبران و امامان مىكند . گاهى نيز مدعى وكالت شده مىگويد : « دست من دست امامان و پيغمبران است » .\r\n\r\nسياهروييهاى سيد محمد\r\nاگرچه تاريخ‌نگار نبايد سخن از عقيده خود گويد و همچون بسيارى از مؤلفان ايرانى كسانى در بهشت جاى دهد . ولى چون سخن از دعوى سيد محمد و از كيش پيروان او است ما براى آنكه به خوبى از عهده اين مطلب برآييم ناگزيريم اين مرد را بدانسان كه شناخته‌ايم بنماييم .\r\nسيد محمد دروغگويى ستيزه‌روست كه جز از پيشوايى و فرمانروايى آرزويى نداشته و همچون بسيارى از همجنسان خود به راهنمايى برخاسته ولى راهى براى نمودن به مردم نداشته است . مرد دوروئى كه هر دم سخن خود را عوض مىكرده و چنان كه مىبينم با آن\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخونهاى فراوانى كه از بىگناهان ريخته و گزنده‌هاى بيشمارى كه به مردم رسانيده جز يك مشت سخنان رنگارنگ و بىسروبن بر زبان نداشته و جز به فريب مردم نمىكوشيده است و يك رشته بدعت‌هاى زشتى را از على اللهيگرى و تناسخ مانند اينها رواج مىداده است .\r\nتو هرچه هستى باش : خود مهدى يا پرده او يا جايگاه او براى مردم چه آورده‌اى ؟ ! كسى كه برانگيخته خدا است پيغمبر يا امام بايد راه آسايش و رستگارى به مردم بنمايد و گمراهان را به راه بازآورد . نه اينكه كالايش همه سخن‌بافى باشد . آن طبيبى كه بر سر بالين بيمارى نشسته بجاى درمان جستن به درد او قصيده به نام او مىسازد نادان‌تر از آن كسى نيست كه به پيغمبرى يا امامى برخاسته و كارش ساختن مناجات و پرداختن سخنان بيهوده باشد .\r\nآنچه بيش از همه مشت سيد محمد را باز مىكند سياهكارىهاى پسر او مولا على است كه گفتيم راه حاجيان را زده كشتارى بسيار كرد و بىشرمانه خود را خدا مىخواند در جهان بدعتى ننگين‌تر و چركين‌تر از اين نيست كه كسانى آفريدگان را به پاى آفريده‌گار برده على بن ابيطالب يا ديگر كسان را با خدا نسبتى پنداشته‌اند . ميان آفريدگار و آفريدگان فاصله بيكرانى هست كه كسى را به هيچ راه ياراى درنورديدن آن نيست آنان كه به چنين بدعتى زبان باز مىكرده‌اند سزاوار آن بوده‌اند كه همچون سگ ديوانه‌اى بىباكانه خونشان ريخته شود . در جايى كه امام على بن ابيطالب خويشتن را بنده‌اى از بندگان خدا مىشمارده است و محمد با آن همه بزرگوارى خود را بيش از يكى از آفريدگان خدا نمىدانسته شگفتا بىشرمى اين بدنهادان كه آن امام را به رتبهء خدايى مىرسانيده‌اند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاين دعوى مولى على خود يكى از ميوه‌هاى دعوى پدرش بوده چه سيد محمد به عقيده على اللهيان « بود » خدا را هر زمان در كالبدى جا مىداد و از سوى ديگر امام دوازدهم را در كالبد خود مدعى بود .\r\nپسرش گامى فراتر گذارده گفت آن « بودگردان » خدا امروز در كالبد من است اين هميشه هست كه چون كسى بدعتى آغاز كرد و گروه نادانى فريفته خود ساخت يكى از نزديكان از گام فراتر نهاده بدعت زشت‌تر آغاز مىكند .\r\nمولى على تا زنده بود سيد محمد به گوشه‌اى خزيده خرسندى از كارهاى او آشكار مىساخت . پس از كشتن نيز در يكى از نگارش‌ها كه گرفتاريها و رنجهاى خود را شرح مىدهد درباره پسرش چنين مىگويد : « پسرش چيره شده تلخى بىاندازه به او چشانيد و شد آنچه شد . سپس پسرش كشته شده و به رحمت خدا رسيد و بسوى بهشت خراميد خدا او را بپذيرد و بر او ببخشايد » .\r\nليكن سپس چون شنيد كه امير پير قلى ( گويا پير بوداغ ) از مولى على بد گفته و او را به جهت ويران كردن بارگاه امام على « يزيد دوم » ستوده سيد محمد نامه‌اى به او مىنويسد و از فرزند خود بد گفته او را « دوزخى » مىخواند بلكه از فرزندى او بىزارى جسته اين شعر را به مناسبت ياد مىكند .\r\n اذ لعلوى تابع ناصبيا * به مذهبه فما هو من ابيه\r\nو كان الكتاب خير امنه طبعا * لان الكلب طبع ابيه فيه \r\nمعنى آنكه : علوى كه در مذهب پيرو ناصبيان باشد او از پدرش نيست و سگ از از او نيكونهادتر است : زيرا سگ جز نهاد پدر خود را\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nندارد . « 1 »\r\nمىگويد : « چون بارگاه امام على و بارگاه امام حسين را تاراج كردند مرا ناگزير مىكردند كه از آن تاراجها رسدى بردارم من دل به كشته شدن نهاده از آن مال چيزى نپذيرفتم و اين كار نه از بيم نكوهش بلكه به نام خرسندى خدا كردم » .\r\nدر اين نامه با امير پير قلى درشتىها كرده مىگويد : شما و مانندگان شما از اميران چون به زيارت بارگاه امامى مىرويد در آن‌جاى پاك باده‌گسارىها كرده . . . به مردم آزار مىرسانيد كه هرگاه امام حسين سر از قبر درآورد كسى از شما دست از آن زشت‌كارىهاى خود بر نمىدارد . پس چه تفاوتى ميانه شما و شمر هست ؟ ! » مىگويد : « آنكه از خدا نمىترسد و از مىخوارى و نابكارى با زنان و پسران نمىپرهيزد و مال مردم به زور از دستشان مىگيرد نزد ما بدتر از راهزن است . ما به يقين مىدانيم كه اگر كسى از شما در كربلا بود او نيز دست به خون حسين مىآلود . با اين همه چگونه شما آن بدگويىها را مىكنيد ؟ ! سپس مثل آورده مىگويد : « آنكه پشت‌بام از شيشه دارد سنگ به خانه همسايه نمىاندازد . آنكه رخت از كاغذ دارد به گرمابه در نمىرود » . از اين نامه مىتوان دانست كه سيد محمد چه مرد زمختى بوده و خود اين زمختى يكى از ابزارهاى كار او بوده . نيز پيداست كه با همه بيزارى از پسر خود بدگويى از او نمىديده .\r\n\r\n\r\n","description":"","footnote":"\r\n( 1 ) . سلطان محمد خدابنده كه يوسف بن مطهر معروف بعلامه را از حله به سلطانيه خواسته و او را به گفتگو با علماى سنى برانگيخت در آن انجمن يكى از علويان هوادارى از ايشان مىكرد يوسف يا كس ديگرى از پيروان او اين دو بيت را در نكوهش آن علوى سروده است .\r\n","page_name":" 29 ","page_number":29},
  {"content":"\r\n\r\n\r\nگفتگوهاى سيد محمد با عالم بغدادى\r\nچنان كه از كلام المهدى پيداست سيد محمد نامه‌هاى بسيارى به امير پير قلى مىنوشته ولى اين نامه اثر ديگرى داشته كه آن امير يكى از عالم بغدادى را به نوشتن پاسخ آن واداشته . اگرچه ما نسخه آن نوشته عالم بغدادى را در دست نداريم ولى پاسخى كه سيد محمد به آن پاسخ داده در كلام المهدى هست و نامه بسيار درازيست . چون برخى از اين گفتگوها ارزش تاريخى دارد ترجمه آنها را در اينجا مىآوريم :\r\nبغدادى نوشته : « تو اگر خرسندى خدا را مىجستى بايستى خرسندى پيغمبر او را نيز بجويى . . . »\r\nسيد محمد مىگويد : خرسندى پيغمبر خدا را بيش از اين چه بجويم كه بر اوج شريعت او مىكوشم و از گفته‌هاى او فرمانبرى مىنمايم هر كه از كار من آگاهى دارد مىداند كه مردمانى كه هرگز نماز نخوانده پدران و نياكانشان هم نماز نخوانده بودند مگر اندكى از ايشان و خوراك آنها جز حرام و كارهاشان جز ناستوده نبود چنين مردمى را من به پاس شريعت پيغمبر خدا برانگيختم و بهر كجا براى آنان « قارى » برگماردم كه حمد و سوره و دستنماز و غسل بياموزد و از ناپاكىهاى دهگانه آنان را بپرهيز برانگيزد . هر كه در كوچه‌هاى ناپاك پاى برهنه راه مىرود من او را مىزنم تا كفش بخرد و اگر بىچيز باشد بهاى كفش را خودم مىپردازم . و اگر اينهم نتوانستم دستور مىدهم كه اندكى خاك پاك در گوشه اتاق بريزند و چون به خانه درمىآيند پاىهاى آلوده خود را با آن پاك كنند و سپس بر روى فرش يا رختخواب راه بروند . قصاب اگر خون گوشت را نشست يا كارد را بجاى ناپاكى انداخت و با آن كارد پوست گوسفندى را كند مىزنم . اگر با پاى ناپاك خود پوستى را لگد\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكرد و گوشت را به روى آن انداخت مىزنم . اگر كسى از چنين قصابى گوشت خريد و آن را نشست مىزنم . رنگرزى كه ريسمان‌هاى لگد شده با پاىهاى ناپاك را در خم مىاندازد مىزنم . آشپز يا بقال كه بر زنى يا دخترى به لذت نگاه كند مىزنم مگر طبيب كه ناگزير است . . . » مىگويد : « همه صنعتگران جهود كه در بصره و جزاير و هويزه بودند من بيرون كردم از ضرابخانه نيز بيرونشان كردم چرا كه آنان ناپاكند . »\r\nبغدادى گفته : « تو اگر خرسندى خدا مىخواستى چرا از پسرت جلوگيرى نكردى ؟ » سيد محمد مىگويد : « بيش از اين چه مىتوانستم كه كسى نزد حاكم حله فرستاده پيغام دادم كه مشعشعيان آهنگ راه حاجيان را دارند شما و اميران ديگر آگاه باشيد و از اين خبر فرستادن بيم كشته شدن را درباره خود داشتم » .\r\nبغدادى گفته : « علمى كه تو ادعا مىكنى خود شايسته آن فرومايگانى است كه به تو گرويده‌اند » سيد محمد مىگويد : « كسانى كه پيرامون من‌اند مردم نادانى بودند كه به دستيارى شعشعه بر سر خود گرد آوردم و به چاره نادانى ايشان برخاستم تا به راه راستشان بياورم گروهى از آنان هم درباره من و پسرانم غلو كرده بودند تا از آنان غلوشان بازگردانيديم كنون به پايه‌اى رسيدند كه اگر همگى كشته شوند روى از ما برنمىگردانند » .\r\nسيد محمد در نوشته‌هاى خود به هركسى مىنوشته : « نزد ما بيا تا بينى آنچه را كه يقين كنى و بپرسى آنچه را كه نمىدانى . » در آن نامه خود به امير پير قلى نيز چنين عبارتى را نوشته بوده . عالم بغدادى در پاسخ آن مىگويد : « تو هر كه را بدست آوردى حجاج‌وار كشتى ديگر چگونه كسى جان خود به تباهى اندازد و نزد تو بيايد ؟ ! » در پاسخ اين\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nجمله سيد محمد سه تن را نام مىبرد كه نزد او بوده‌اند و آنان را كشته است ولى براى هر يكى عذرى ياد مىكند : عالم بغدادى را نيز بيم مىدهد كه به يارى خدا دست آورده و خواهد كشت ! مىگويد : « اى بىدين بىشرم ! حجاج يكى از كاركنان مروانيان بود و من از خاندان پيغمبرم تو چگونه مرا با او يكى مىخوانى ؟ ! » در جاى ديگر نيز زشترين دشنام‌ها را كه جز از زبان مردم فرومايه سزاوار نيست درباره عالم بغدادى كه نمىشناسد كيست مىنويسد .\r\nبغدادى گفته : « تو چگونه پسرت را دوزخى خوانده‌اى در حالى كه پيش از اين او را به نيكى مىستودى و دعا درباره او مىكردى ؟ ! » سيد محمد پس از يك رشته زشتگوئىهاى ناسزا پاسخ مىدهد كه « من آن زمان بيم جان داشتم و هرچه مىكردم و مىگفتم از بيم جان بود چنان كه امام على بن ابيطالب در زمان ابو بكر از بيم جان با او رفتار مىكرد و پشت سر او نماز مىخواند . »\r\nبغدادى مىگويد : « تو بودى كه پسرى را درس مىدادى و در كارها راهنماى او بودى . كنون چگونه است كه از او بيزارى مىجوئى ؟ » سيد محمد يك رشته دشنام شمرده سپس مىگويد : « من در اين‌باره به پيروى امام على را داشتم كه او بر ابو بكر راهنمائىها مىكرد ولى سپس از او شكايت‌ها نموده چنان كه در خطبه شقه . »\r\nبغدادى گفته : « تو اگر راست مىگوئى و دانائى غيب هستى چگونه كفر پسرت را از پيش ندانستى تا نيرو نگرفته او را بكشى ؟ ! » سيد محمد دانستن غيب را انكار كرده مىگويد : پسرم نيز بايستى نيرومند گرديده كفر آشكار كند و كشتن او پيش از آن زمان روا نبود چنان كه خدا شيطان را با همه آگاهى از كفر او را آفريده و مهلت داده است » .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nكشتارهاى سيد محمد\r\nسيد محمد در جنگ‌هاى خود كشتارهاى بسيار كرده و چنان كه ديديم پس از جنگ نيز كسانى را به دستاويزهائى مىكشته است . لقب « حجاج » كه عالم بغدادى به او داده چندان دور نبوده ولى در اينجا مقصود ما كشتارهائى است كه او در احكام خود به عنوان كيفر ياد مىكند .\r\nدر يكى از نگارش‌هاى خود كه گويا در سال 855 نگاشته مردم را به سوى خود خوانده وعده مىدهد كه بر وى « چيرگى بزرگى ( الغلبة الاتية ) بهرهء او خواهد شد و در آن روز همگى دشمنان او چه آنان كه انكار پيغمبر و امامان كرده‌اند و چه آنان كه با خود او دشمنى نموده‌اند همه كشته خواهند گرديد .\r\nسپس ده چيز را كه اسلام ناپاك شمرده ياد كرده مىگويد : « اين ناپاكىها كوچه‌ها و راهها را فراگرفته كه از زمين به كف‌هاى پاىها و كفش‌ها و نوك‌هاى عصاها رسيده و از اينها نيز به تن و رخت مردم مىرسد و هر كه از اين ناپاكىها نپرهيزد و در آن روز چيرگى آينده كشته خواهد شد .\r\nسپس يك رشته كسانى را يكايك شمرده همه را مىگويد كشته خواهند شد : كسى كه همسايه مؤمن او گرسنه باشد و او با همهء توانائى نان به او نرساند . زنان نان‌پز يا آشپز كه پاهاى برهنه در كوچه‌ها راه رفته باشند و دست به آن پاىهاى ناپاك خود بزنند يا پاىهاى ناپاك خود را هيزم‌ها يا به تنور بسايند . كسى كه پسر از يا زنش رختخواب او را با پاى ناپاك خود لگد كرده باشد . كسى كه به زن ديگرى يا به كنيز ديگرى از روى لذت‌يابى نگاه كند مگر طبيب در هنگام درمان جستن . ولى اگر\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاو هم نگاه از روى خواهش دل كند كشته خواهد شد . راهزنان و كسانى كه شمشير كشيده مردم را بترسانند . مردى كه با پسرى نابكارى كند . پسرى كه بگذارد با او نابكارى كنند . قصابى كه خون گوشت را نشويد . يا كارد را روى زمين ناپاك انداخته آن را به گوشت بزند يا با پاى خود زمين ناپاكى را لگد كرده سپس بر روى پوستى راه رود و گوشت را بر روى آن پوست بيندازد . هر خريدارى كه اين كار قصاب را ديده گوشت از او بخرد و آن گوشت را ناشسته بپزد و بخورد . هر بقال يا آشپزى كه چمچه‌ها و ظرفهاى خود را بر روى زمين ناپاك بياندازد . هر رنگرزى كه پارچه يا نخها را با پاى برهنه ناپاك خود لگد نمايد .\r\nهر زن نوحه‌گرى كه آواز خود را به مردم بشنواند يا سخن‌هاى بيهوده ( باطل ) بسرايد . هر زنى كه روى خود را پيش مردان نامحرم باز كند يا آواز خود را به آنان بشنواند - مگر بهنگام ناچارى . هر كه ربا بگيرد يا ربا بپردازد - همه اين گناهكاران را مىگويد كشته خواهند شد .\r\nمىگويد « هر كه به كافرى دست بزند و دست خود را نشويد كشته خواهد شد » كافر را همه بت‌پرست و آتش‌پرست و جهود و ترسا و صائبى و جبرى و غالى و ناصبى و « هر آنكه اين سيد را انكار كند » مىشمارد .\r\nمىگويد : « بت‌پرستان و آنان كه پيغمبر يازده امامان را انكار مىكنند يا آنكه على را « راز گردندهء زمين و آسمان » نمىدانند كشته خواهند شد .\r\nولى چنان كه دعوىهاى سيد محمد بنياد پايدار نداشته و هر زمان عوض مىشده حكمهايش نيز بر روى پايه استوار نبوده . زيرا چنان كه ديديم در آن پاسخ خود به عالم بغدادى به جاى بسيارى از كشتن‌ها\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n« زدن » را كيفر شمرده « 1 » . نيز در جاهاى ديگر از جمله نامه‌اى كه به امير تورانشاه نامى نوشته و نسخه آن در كلام المهدى ديده مىشود يك جا احكام اسلام را پيش كشيده همه كيفرها را از روى حكم آن دين ياد مىكند .\r\nشگفتر از همه آنكه در آن نگارش خود كه از « چيرگى آينده » خبر مىدهد و كيفرها را ياد مىكند و چنان كه گفتيم كيفر نگاه كردن به زن بيگانه را نيز كشتن مىشمارد در جاى ديگرى از آن مىگويد هر كه به زن مرد نيكى نگاه كند چشم‌هاى او را مىكنم » . دانسته نيست كه اين كيفرهاى رنگارنگ چه علت داشته است .\r\nآنچه از سخن‌هاى مشعشع پيداست او از ناپاكى و آلوده‌كارىهاى اعراب بيابان‌نشين از اينكه آنان كوچه را ناپاك كرده و با پاى برهنه بر روى آن زمين‌هاى ناپاك راه مىرفته‌اند و پرواى آلودگى تن و رخت خود را نداشته‌اند سخت دلتنگ و آزرده بوده و بر دفع اين ناپروائى مىكوشيده و اين است كه در نوشته‌هاى خود اين موضوع را پياپى ياد مىكند و كيفرهاى سخت درباره اين ناپاكىها مىشمارد شايد تنها كار نيك سيد محمد اين كار بوده و چون براستى ناپاكى و آلوده‌كارى از بزرگترين عيب يك مردم است آن كيفرهاى سخت را نيز در اين‌باره نابجا نبايد دانست .\r\nولى كيفرهاى ديگر بيشتر آنها نابجاست و اينكه مشعشع سزاى گناههاى كوچك را نيز كشتن مىدانسته خود دليل خونخوارى اوست .\r\n\r\n\r\n","description":"","footnote":"\r\n( 1 ) . صفحه 29 اين كتاب\r\n","page_name":" 35 ","page_number":35},
  {"content":"\r\n\r\n\r\nنادانىهاى سيد محمد\r\nچنان كه گفتيم سيد محمد گاهى خود را كوچك كرده خويشتن را جانشين امام دوازدهم مىشمارد . گاهى نيز فرصت به دست آورده هر چه بالاتر مىرود و خود را به جرگه پيغمبران مىرساند . بلكه دم از خدايى هم مىزند . از كلام المهدى پيداست كه او مشق قرآن‌سازى نيز مىكرده . همچنين به پيروى امامان كه براى هر كدام زيارت‌نامه درست كرده‌اند او نيز زيارت‌نامه براى خود نوشته كه گويا پيروان هر روز بايستى آن را بخوانند . نيز مناجات‌هائى بافته كه در آنها خويشتن را « ولى اللّه » مىنامد و مريدان بايستى آن مناجات‌ها را خوانده براى « ولى اللّه » ياورى و پشتيبانى از خدا بطلبند . « 1 »\r\nولى با همه لاف‌هايى كه سيد محمد از دانش و فهم مىزند و خود را « داناترين مرد روى زمين » « 2 » مىخواند از سخنانش پيداست كه مرد بسيار نادان و كودنى بوده از آگاهىهايى كه هر باسوادى بايد داشته باشد هم بىبهره بوده است . اينكه نوشته‌اند مدتى در مدرسه ابن فهد بسر مىبرده گويا از همان زمان جز مشق مهدىگرى انديشه و كار ديگرى نداشته و دل به آموختن چيزى نمىسوزانيده و اين است كه از درس‌هاى عادى نيز بىبهره شده است .\r\nنمونه آگاهىهاى او از فن تاريخ اينكه در چند جا از نگارش‌هاى خود مىگويد ، « عيسى را كشته و سرش را بريده براى زن نابكارى به مصر ارمغان فرستادند » .\r\nدرباره نرجس‌خاتون مادر امام دوازدهم هميشه مىنويسد كه از\r\n\r\n\r\n","description":"","footnote":"\r\n( 1 ) . برخى از اين نگارشهاى او را در آخر كتاب خواهيم آورد .\r\n( 2 ) . اعلم اهل الارض .\r\n","page_name":" 36 ","page_number":36},
  {"content":"\r\n\r\n« دختر قيصر روم بود » . نمىدانم از پافشارى در اين‌باره چه مقصودى داشته است . مىگويد : « چون عباسيان روم را بگشادند دختر قيصر اسير افتاده و او را به بغداد آوردند . ولى كسى نشناخت و خدا او را بيمار ساخت تا كسى دست به سوى او دراز نكند و چون در بازار مىفروختند دختر امام على نقى ( ع ) او را خريده به برادرش حسن عسگرى بخشيد و ازو مهدى پسر امام ( ع ) حسن زاييده شد » .\r\nدرباره داستان مرگ امام رضا ( ع ) شرحى مىنويسد كه بسيار احمقانه است مىگويد : « خليفه مأمون از بغداد به بهانه زيارت قبر پدر خود هارون كه در توس بود بيرون رفته انگورهاى تازه‌چيده را در ظرف‌هاى عسل جا داده و آن ظرف‌ها را به استرها و شترها بار كرده همراه برد و چون به توس رسيد آن انگورها بيرون آورده بدست طبيبى كه همراه برده بود با نخ و سوزن زهرآلود ساخت و به دست فرستاده‌اى نزد امام ( ع ) فرستاده پيغام داد كه تحفه عراق است كه همراه خود آورده‌ام و امام ( ع ) از آن انگورها خورده پس از سه روز در گذشت . »\r\nدر يك جا به مناسبتى نام بختنصر را برده مىگويد : « او دعوى خدايى كرد و مجوسان هنوز هم او را خدا مىدانند . »\r\nچنان كه گفتيم با اين نادانىها و كودنىها گاهى خود را داناى روى زمين مىخواند . گاهى هم مىگويد : « خدا دانش‌هاى همهء پيغمبران را به من بخشيده . » « گاهى نيز دعوى غيب‌دانى نموده مىنويسد : هر كه به من دشنام مىدهد من او را دانسته مىكشمش » .\r\nبدتر از همه ستيزه‌روئى و بىشرمى اين مرد است كه سخنى را كه در اينجا مىگويد در جاى ديگر پاك آن را وارونه مىگرداند و هرگز\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nشرمى نمىكند يك رشته از وارونه‌گويىهاى او را نقل كرديم كه هم دعوى و هم احكام خود را پياپى تغيير مىداده و با هركسى به مناسبت حال او سخنى مىرانده است .\r\nبا آنكه او آشكارا عقيده على اللهيگرى داشته و بارها اين عقيده را شرح مىدهد باز در جايى حديثى را كه از پيغمبر اسلام ( ص ) نقل كرده‌اند به اين عبارت : « اى على دوكس دربارهء تو تباهكار است يكى دوستارى كه تو را از پايگاهت بالاتر مىبرد و ديگرى دشمنى كه تو را از جايگاهت پائين‌تر مىگذارد » « 1 » مىآورد . نيز روايتى را كه از زبان يكى از دوازده امام معروف است بدين عبارت : « ما را از پايه خدايى پايين‌تر بگيريد و هرچه مىخواهيد دربارهء ما بگوييد » « 2 » نقل مىكند . « هم ديديم كه او . غاليان » را از جمله كافران شمرده كشتن آنان را در چيرگى آينده » وعده مىدهد بلكه كسى را كه دست به يك غالى بزند و آن را نشورد وعده كشتن مىدهد كسى نمىپرسيده كه غاليان مگر جز آن نادانانىاند كه امام على ( ع ) يا كسان ديگرى را به پايه خدايى مىرسانيده يا كارهاى خدا را به آنان نسبت مىداده‌اند و تو و پيروان تو كه آن امام را خدا مىدانيد آيا غالى نيستيد ؟ !\r\nنيز چنان كه گفتيم او امام دوازدهم پسر امام حسن عسگرى را همچون ديگر امامان مرده مىدانسته و اين است كه خويشتن را به جاى او ادعا نموده خلاصه گفته‌هاى او و دليل‌هايى كه مىآورد همين ادعاست و بس با اين همه در چند جا حساب عمر آن امام را رفته مىگويد تا امسال ششصد و فلان اندازه سال دارد . در يك جا هم در\r\n\r\n\r\n","description":"","footnote":"\r\n( 1 ) . « يا على هلك فيك اثنان محب غال و مغبض قال »\r\n( 2 ) . نزلونا عن الربوبية و قولو افينا ما شئتم »\r\n","page_name":" 38 ","page_number":38},
  {"content":"\r\n\r\nپاسخ آنان كه درازى بىاندازه عمر او را ايراد گرفته‌اند به گفتگو پرداخته درازى عمر شيطان و خضر و ديگران را به گواهى مىآورد به هر حال در سراسر گفته‌هاى او سخنان رنگارنگ و وارونه‌گويىها فراوان پيداست و او اين كار را عيب يا گناه نمىشمرده است .\r\n\r\nانجام كار سيد محمد\r\nپس از مرگ مولى على سيد محمد بار ديگر رشتهء كارها را بدست گرفته در خوزستان و جزاير و بخشى از عراق حكمرانى داشت در همانسال 861 كه گفتيم مولى على كشته گرديد امير ناصر نامى از امراى عراق آهنگ جنگ مشعشعيان كرده به بغداد رفت و از آنجا سپاه بزرگى آراسته روانه واسط گرديد كه به خوزستان درآيد سيد محمد خبر او را شنيده با سپاهى به جلو او شتافت و در نزديكى واسط دو سپاه به هم رسيده جنگ سختى كردند و فيروزى از آن سيد محمد گرديد . قاضى نور اللّه مىنويسد : « همگى آن جماعت در جنگ او كشته شدند و احدى از ايشان بيرون نرفت » .\r\nپس از اين حادثه كسى آهنگ جنگ مشعشعيان نكرد و چون پير بوداغ كه فرمانرواى عراق و فارس بود با پدرش جهانشاه نافرمانى مىكرد و گرفتار كار خود بود و از سوى ديگر او به تعصب شيعيان نبرد با مشعشعيان را صرفه خود نمىدانست اين بود كه سيد محمد آسوده به حكمرانى پرداخت و تا سال 870 خوش و آسوده روز مىگذاشت .\r\nدر اين زمان آسودگى و خوشى است كه او با پير بوداغ نامه‌نويس‌ها كرده و آن گفتگوها را كه نقل كرديم نموده است . هم در اين زمان است كه بسيارى از نگارش‌هاى خود را از مناجات و زيارتنامه و قرآن‌سازى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nو مانند اينها نوشته است . بارى در سال 870 سيد محمد را مرگ در يافته و موى سفيد و روى سياه زير خاك رفت و از خود جز يك رشته بدعت‌هاى زشت و يك دسته پيروان گمراه به يادگار نگذاشت : « 1 »\r\n\r\nسيد محسن\r\nپس از سيد محمد نوبت فرمانروايى به سيد محسن پسر او رسيد .\r\nبايد گفت رنج را سيد محمد و مولا على كشيده و خون‌هاى بىگناهان را به گردن گرفتند سود را سيد محسن برد كه چهل و اند سال آسوده فرمانروايى كرد .\r\nدر اين زمان در ايران و عراق شورش‌هايى در كار بود . جهانشاه با پسر خود پير بوداغ كشاكش داشتند و سرانجام در سال 869 جهانشاه لشكر بر سر پير بوداغ به بغداد برده يكسال آن شهر را گرد فروگرفت و چون گفتگوى صلح به ميان آمده پير بوداغ دروازه‌هاى شهر را به روى بيرونيان باز كرد جهانشاه كه دل از كينه پسر سرشار داشت پسر ديگر خود محمدى را درون فرستاده با دست او پير بوداغ را نابود گردانيد .\r\n( سال 870 ) سپس در سال 872 جهانشاه نيز بدست حسن بيك بايندرى ( آق‌قوينلو ) نابود گرديده رشته فرمانروايى ايران بدست بايندريان افتاد . زمان ايشان هم سراسر جنگ و كشاكش و لشكرآرايى\r\n\r\n\r\n","description":"","footnote":"\r\n( 1 ) . سال 870 را براى مرگ سيد محمد مجالس المومنين مىنويسد . ولى سيد على نوه سيد محمد سال 866 را نوشته ما چون چندان اعتمادى به گفته‌هاى سيد على نداريم نوشته قاضى نور اللّه را ترجيح داديم . در اينجا بگوئيم كه قاضى نور اللّه هواخواه خاندان مشعشعيان بوده و تا توانسته پرده بر روى سياه‌كارىهاى سيد محمد و پسران او كشيده .\r\n","page_name":" 40 ","page_number":40},
  {"content":"\r\n\r\nبود كه در سى و شش سال نه تن پادشاه پياپى آمده و رفتند و همواره بساط جنگ و كارزار برپا بود .\r\nدر نتيجه اين سستى و ناتوانى ايران بود كه شيخ اغلى صوفى بچه پانزده ساله « 1 » گروهى از درويشان به پادشاهى برخاسته در اندك زمانى بر سراسر اين سرزمين دست يافت .\r\nبارى اين شورش‌ها زمينهء شايسته‌اى بود كه سيد محسن مشعشع چهل و اند سال آسوده حكم راند و چون در برابر خود دشمن پافشارى نداشت بر شكوه و نيروى مشعشعيان بيش از پيش بيافزايد .\r\nدر زمان او سراسر جزاير و خوزستان و بصره و آن نواحى تا بيرون بغداد و بهبهان و كهكيلويه و بندرهاى خليج فارس و بختيارى و لرستان و پشتكوه بلكه به نوشتهء سيد على كرمانشاهان نيز قلمرو مشعشعيان بود .\r\nسيد على مىنويسد در زمان سيد محسن نخستين‌بار منتفج در نواحى بصره پيدا شدند و شيخ ايشان شيخ يحيى بن محمد اعمى بود و بر بصره دست يافتند سيد محسن لشكر به آنجا برده يحيى را بكشت و با پسر او صلح كرده قرار داد پولى روزانه بپردازد .\r\nچنان كه گفته‌ايم در اين زمان بازار شيعيگرى و سنىگرى بسيار گرم بود و چون مشعشعيان نام شيعه بر روى خود داشتند فقهاء و مؤلفان شيعه روى بسوى آنان مىآوردند بىآنكه پرواى بدعت‌هاى چركين آنان بكنند . سيد محسن نيز دانش‌دوست بوده و مؤلفان را مىنواخته .\r\nاين است كه كتاب‌هايى بنام او نوشته شده . از جمله چون صدر الدين شيرازى حاشيه بر كتاب شرح تجريد بنام سلطان سنى عثمانى نوشته\r\n\r\n\r\n","description":"","footnote":"\r\n( 1 ) . شاغه اعماعيل را در آغاز برخاستن خود « شيخ اغلى » مىناميدند .\r\n","page_name":" 41 ","page_number":41},
  {"content":"\r\n\r\nو مولانا « 1 » جلال دوانى نيز حاشيه ديگرى بر آن كتاب بنام سلطان يعقوب بايندر ( كه او نيز سنى بود ) « 2 » پرداخته بود و مولانا شمس الدين محمد آستربادى حاشيه سومى بر شرح تجريد نوشته و ديباچه آن را بنام سيد محسن مشعشع شيعى مىسازد . سيد محسن كار او را پسنديده پول گزافى به ارمغان او مىفرستد . « 3 »\r\nسال مرگ سيد محسن را سيد على 905 نوشته . از بناهاى او كه معروف بودى باروى شهر هويزه و دژ آنجا بوده كه محسنيه ناميده مىشده است .\r\n\r\nسيد على و برادرش ايوب\r\nپس از سيد محسن پسر از سيد على جانشين گرديد . قاضى نور اللّه و ديگران نام او را با برادرش ايوب يك جا نوشته‌اند ولى باور كردنى نيست كه دو تن يك جا فرمانروا باشند بايد گفت كه ايوب بجاى وزير يا پيشكار بوده است .\r\nدر اين زمان اسماعيل تازه برخاسته به پشتيبانى صوفيان شهرهاى ايران را يكايك بدست آورده كيش شيعى را با زور شمشير رواج مىداد . از شگفتيهاى تاريخ است كه شيخ صفى در آغاز قرن هشتم مردى بوده سنىكيش و پارسىزبان سيد هم نبوده . ولى در آغاز قرن\r\n\r\n\r\n","description":"","footnote":"\r\n( 1 ) . در آن زمانها فقها را در ايران و اين پيرامونها ( مولانا » مىخواندند و اين كلمه است كه امروز « ملا » گرديده .\r\n( 2 ) . بايندريان يا آق‌قويونلويان بر خلاف قره‌قويونلويان سنى بودند .\r\n( 3 ) . مجالس المومنين . برخى كتاب عمد المطالب را نيز نوشته‌اند كه بنام سيد محسن تأليف يافته ( مسودهاى جواهرى ) ولى اين سخن نادرست است .\r\n","page_name":" 42 ","page_number":42},
  {"content":"\r\n\r\nدهم نوه ششم او اسماعيل با كيش شيعى و زبان تركى به پادشاهى بر مىخيزد سيد هم گرديده بوده و درباره شيعيگرى چندان سختگيرى مىنمايد كه يك رشته نارواييها از آن پديد مىآيد . « 1 »\r\nيكى از كارهاى شاه اسماعيل كشتن على و ايوب و به هم زدن بساط استقلال مشعشعيان است . ولى در چگونگى آن سخنان گوناگون نوشته شده . قاضى نور اللّه مىگويد . برخى بدخواهان به گوش شاه اسماعيل رسانيده بودند كه على و ايوب راه عموى خود مولى على را دارند و چون او دعوىهاى بى جا مىنمايد اين بود كه به هنگام هجوم به بغداد به تحريك مير حاجى محمد و شيخ محمد رعناشى كه معلم زاده پسران سيد محمد بودند از آنجا آهنگ هويزه كرد - سيد على به اطمينان شيعيگرى بىباكانه نزد او شتافته فروتنى آشكار ساخت ولى شاه چون بىدينى آنان را باور كرده بود فرمان به كشتن دو برادر و ديگر بزرگان مشعشعى داد .\r\nمؤلف تكملهء الاخبار نيز نزديك به همان معنى را مىنگارد سيد على مىنويسد چون شاه اسماعيل لشكر به خوزستان كشيد على و ايوب نامه به دو نوشتند كه ما شيعى هستيم و آنچه بدخواهان درباره ما مىگويند جز دروغ نيست شاه اسماعيل اين سخن را از ايشان پذيرفته بازگشت و ارمغانها براى ايشان فرستاد . ليكن سپس على و ايوب در شوش كه سيد محسن تعمير كرده و بارو گرد آن كشيده بود نشيمن داشتند حاكم شوشتر كه از ايرانيان بود آنان را بنام ميهمانى و رفتن به شكار بيرون خواند و دستگير ساخته بكشت .\r\n\r\n\r\n","description":"","footnote":"\r\n( 1 ) . درباره نژاد و كيش و زبان خاندان صفوى نگارنده را كتاب ديگرى هست كه چاپ خواهد شد .\r\n","page_name":" 43 ","page_number":43},
  {"content":"\r\n\r\nدر تذكره شوشتر هم مىگويد سيد على و ايوب بنام سيادت و همكيشى در هجوم بغداد بشاه اسماعيل پيوستند و او ايشان را گرفته بكشت . سپس چون لشكر به هويزه كشيد سيد فياض پسر ديگر سيد محسن به جنگ بيرون آمده خود او با سپاه كشته گرديد . « 1 »\r\nولى همه اينها نادرست است . آنچه راست و باوركردنى است نوشته مؤلف حبيب السير است كه خود او همزمان شاه اسماعيل بوده و كارهاى او را به تفصيل نگاشته است . بگفته اين مؤلف در سال 914 شاه اسماعيل لشكر به عراق عرب برده بغداد را بگرفت سپس چون سخنانى از بدكيشى مشعشعيان و اينكه آنان سيد فياض را ( گويا لقب سيد على بوده ) به خدايى مىستايند شنيده بود آهنگ هويزه كرد كه آنان را براندازد سيد فياض آگاهى يافته به آراستن سپاه كوشيد و دو لشكر در بيرون هويزه به هم رسيده جنگ بسيار سختى كردند به گفته اسكندر بيگ تركمان :\r\n ز خون مشعشع در آن ساده دشت * تو گفتى زمين و زمان لاله گشت\r\nز بس خون در آن سرزمين كله بست * فلك تا كمرگاه در خون نشست\r\nز بس كشته به روى هم او افتاد * در آن باديه بسته شد را باد « 2 » \r\n\r\n\r\n","description":"","footnote":"\r\n( 1 ) . چنان كه گفته‌ايم قاضى هميشه مىخواهد پرده به روى بديهاى مشعشعيان بكشد و اين است كه جنگ آنان را با شاه اسماعيل و كشته شدن ايشان را در جنگ بزيان آن خاندان دانسته و پرده‌پوشى كرده است . گفته‌هاى سيد على نيز مركب از گفته‌هاى قاضى و از افسانه‌هايى است كه در زبانها بوده است . اما تذكره شوشتر مؤلف آن چون نام فياض و جنگ او را با شاه در حبيب السير و ديگر تاريخ‌ها ديده و از سوى ديگر نوشته قاضى را در ياد داشته از روى همرفته آن دو خبر نوشته خود را درآورده است . در حالى كه فياض جز سيد على نمىتواند بود .\r\n( 2 ) . عالم‌آرا شرح حال اسماعيل . گويا شعرها از خود اسكندر بيگ باشد .\r\n","page_name":" 44 ","page_number":44},
  {"content":"\r\n\r\nميرخواند مىگويد : مشعشعيان دليرى بىاندازه كرده از هنگام درآمدن آفتاب تا زمان فرورفته آن‌كه آتش جنگ و ستيزه شعله‌ور بود پاى فشردند . ولى هنگام فرود آفتاب سپاهيان شاه همگى به يك بار با تيغ‌هاى آخته بر آنان تاختند و در آن حمله ناگهانى بود كه فياض و بسيارى از امراى مشعشع از پا درآمدند و پس از اندكى تازيان را پيكار پاى دلير و ايستادگى از جاى در رفته پراكنده و پريشان گرديدند « 1 » .\r\nپس از اين فيروزى شاه به هويزه درآمده بازمانده مشعشعيان را كشتار كرد و يكى از امراى قزلباش را در آنجا به حكومت گذارد خود با سپاه به سوى دزفول شتافت . حاكم دزفول بىآنكه جنگى نمايد شهر را بكسان شاه سپرد . همچنين در شوشتر با آنكه در دژ سلاسل جاى داشت چون اردوى شاه نزديك شهر رسيد پيشكشها براى او فرستاد و از دژ بيرون آمده شاه را پيشواز كرد . شاه اسماعيل تا ديرى در بيرون شوشتر لشكرگاه داشت و چون به كارهاى آن‌جا سامانى داد از راه كهكيلويه به فارس شتافت .\r\nشاه اسماعيل خونخوارىهاى فراوان كرده و بدانسان كه گفتيم او يك رشته ناروايىها را رواج داد كه مدتها مايهء گرفتارى ايران بود .\r\nچنان كه نخست نوهء او اسماعيل دوم به رفع آنها مىكوشيد و از مرگ فرصت نيافت . سپس هم نادر شاه به چارهء آن برخاست و تلاش‌ها كرد و با اين همه چارهء آن ناروايىها نشد .\r\nدر تاريخ‌هاى صفوى هميشه پرده بر روى خونخوارىها و\r\n\r\n\r\n","description":"","footnote":"\r\n( 1 ) . شگفت است كه در روضه الصفا و منتظم ناصرى كه مختصر داستان اين جنگ را مىنويسند درباره سيد فياض مىنويسند كه گريخته جان بدر برد گويد گريختن سيد فلاح است كه بنام فياض نوشته‌اند .\r\n","page_name":" 45 ","page_number":45},
  {"content":"\r\n\r\nزشت‌كارىهاى شاه اسماعيل كشيده‌اند و اين است كه او از پادشاهان نيكوكار شمرده مىشود . در حالى كه كارهاى زشت بسيار كرده و اگر در تاريخ جستجو شود تاخت‌وتازهاى ازبكان در خراسان و ويران‌كاريهاى عثمانى در آذربايجان بيشتر ميوه‌كارهاى ناستوده اين شاه بوده است . ولى اين كار او كه مشعشعيان را برانداخت كار بسيار نيكى بوده چه مشعشعيان چنان كه گفتيم بدعت‌هاى زشتى را آشكار ساخته و مردم ناپاكى بودند .\r\nقاضى نور اللّه مىنويسد كه سيد محسن و فرزندانش به دست نياى او مير نور اللّه و مرعشى كه فقيه معروفى در شوشتر بوده از بدعت‌هاى خود توبه كرده و به راه راست بازگشته بودند . ولى ديگران خلاف آن را نوشته‌اند . چنان كه گفتيم فقها و علماى شيعه به تعصب شيعيگرى چشم از بدعت‌هاى زشت مشعشعيان پوشيده به آنان نزديكى مىجسته‌اند مشعشعيان نيز آنان را نواخته كالا و خواسته از ايشان دريغ نمىكرده‌اند و شايد پاره بدعت‌هاى خود را نيز از آنان پنهان مىداشته‌اند و اين است كه مير نور اللّه و ديگران توبه و بازگشت آن گروه را شهرت داده‌اند .\r\nبارى بدينسان دوره خودسرى مشعشعيان در خوزستان كه هفتاد سال ( از سال 845 تا سال 914 ) امتداد يافته بود سپرى گرديد . در اين دوره سه چهار تن بيشتر فرمانروايى نكردند . ليكن ديرى نمىگذرد كه دوباره آن خاندان بر روى كار مىآيند و دوره دوم تاريخ آنان آغاز مىشود كه اگرچه جز بر بخش غربى خوزستان دست نداشتند و خود دست‌نشانده پادشاهى صفويان بودند ولى زمان آن بسيار درازتر از دوره نخست گرديده دويست و شصت سال بيشتر ( تا زمان نادر شاه و كريم خان ) امتداد مىيابد چنان كه تاريخ آن دوره را نيز جداگانه مىسراييم .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n2 - واليان عربستان\r\n\r\nسيد فلاح\r\nفلاح برادر على و ايوب بوده . دانسته نيست كه چگونه او از كشتار آزاد شده . سيد على مىگويد او به جزاير گريخته بود . بارى پس از رفتن شاه اسماعيل به فارس او به هويزه آمده بدانجا دست يافت . ولى چون از سرگذشت برادران خود عبرت گرفته بود پيشكش نزد شاه فرستاده خواستار گرديده كه شاه حكومت هويزه و آن نواحى را به او واگذارد شاه خواهش او را پذيرفته هويزه و بخش غربى خوزستان را كه بيشتر نشيمن مردم عرب شده بود به او واگذاشت .\r\nبايد گفت فلاح حكومت از دست رفته خاندان خود را دوباره برگردانيد زيرا آن حكومتى را كه شاه اسماعيل به او بخشيد در خاندان\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاو ارثى شده پسران و برادرزادگان او تا دويست و شصت سال بيشتر آن را داشتند . سپس هم بيك بار از كار نيفتاده هنوز تا زمان ما خاندان ايشان برپا و در هر زمان اندك فرمانروايى را داشتند .\r\nگويا در زمان شاه اسماعيل يا در دوره پسر او شاه طهماسب بوده كه بخش غربى خوزستان را كه به دست مشعشعيان بود عربستان ناميدند « 1 » تا از بخش شرقى كه شامل شوشتر و رامهرمز و بدست گماشتگان صفوى مىبود « 2 » بازشناخته شود .\r\nاين را يكى از سهوهاى شاه اسماعيل بايد شمرد كه پس از آنكه مشعشعيان را برانداخته بود دوباره مجال حكمرانى به ايشان داد . اگر پاس دلخواه اعراب را داشت كه به فراوانى در خوزستان نشيمن گرفته بودند و مىخواست آنان پيشوايى از خودشان داشته باشند بارى بايستى از ديگر خاندان‌ها اين پيشوا را برگزيند نه از مشعشعيان كه لذت استقلال را چشيده و هيچگاه دل با دولت صاف نداشتند . در\r\n\r\n\r\n","description":"","footnote":"\r\n( 1 ) . ما نخست اين نام را در كتاب قاضى نور اللّه مىيابيم كه تأليف آن را در زمان شاه طهماسب آغاز كرده و پس از مرگ او به انجام رسانيده . ولى چنان كه در متن گفته‌ايم آن زمان اين نام را جز بر بخش غربى خوزستان نمىگفته‌اند و تا آنجا كه ما سراغ داريم تا آخر پادشاهى صفويان بلكه تا زمان نادرشاه همگى خوزستان « عربستان » نمىخوانده‌اند و پس از زمان نادر بود كه كلمه خوزستان فراموش گرديده و سراسر آن سرزمين به نام عربستان خوانده شده و اين نام معروف بود تا در سال 1302 شمسى دولت آن را برانداخته نام خوزستان را دوباره مشهور گردانيد .\r\n( 2 ) . اين بخش خوزستان گاهى جزو بيكلربيگى كهكيلويه گرفته مىشده و چون كهكيلويه نيز جزو فارس است از اينجاست كه حاجى لطفعلى آذر و ديگران شوشتر را جزو فارس شمرده‌اند .\r\n","page_name":" 48 ","page_number":48},
  {"content":"\r\n\r\nهمين كتاب خواهيم ديد كه سيد فلاح و جانشينان او هميشه مانع دردسر و نگرانى دولت بوده‌اند و كمتر زمانى خوزستان آرام مىشده است تا هنگامى كه دولت كنونى سامانى به كارهاى آنجا داد .\r\n\r\nسيد بدران\r\nسال مرگ فلاح را سيد على 920 نوشته . پس از وى نوبت حكمرانى به پسر او سيد بدران رسيد ، از او آگاهى بسيارى در دست نيست . قاضى نور اللّه او را در شجاعت و كرم يگانه روزگار ستوده مىگويد . « او امر و نواهى درگاه شاهى را مطيع و منقاد بود . سيد على داستان‌هايى از او آورده كه چون درست و نادرست آنها را نمىدانيم در اينجا نمىآوريم . مىگويد او نخستين كسى از مشعشعيان بود كه در سفرهاى خود بر استر مينشست .\r\nاز گفته‌هاى او پيداست كه بدران پاره نابكارهاى نيز داشته است . از جمله نابكارى با پسران كه دين اسلام كيفر آن را كشتن و سوختن گفته و در كيفرهاى سيد محمد نيز ديديم كه او هم كشتن را سزاى اين نابكارى مىداند .\r\nدر اين زمان در خوزستان خاندان ديگرى به نام رعناشيان پديد آمده بود كه از جانب پادشاهان صفوى حكمرانى بخش شرقى آن را داشتند ( چنان كه داستان ايشان را جداگانه خواهيم سرود ) . يكى از ايشان خليل اللّه نام را با سيد بدران جنگ‌هايى رفت . سپس چون خليل اللّه از شاه نيز فرمان نپذيرفته خراج نمىفرستاد شاه امراى كهكيلويه را با سيد بدران به جنگ او فرستاده دزفول گرد فروگرفتند ليكن در اين اثناء خبر مرگ شاه اسماعيل رسيده ناگزير شدند دست از\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nشهر برداشته به جاى خود بازگرداند . « 1 »\r\n\r\nسيد سجاد\r\nبه نوشته سيد على مرگ بدران در سال 948 بوده پس از وى نوبت حكمرانى به پسرش سيد سجاد رسيد در همان سال آغاز پادشاهى او بود كه چون علاء الدوله رعناشى پسر خليل اللّه نيز گردنكشى آشكار مىساخت شاه طهماسب لشكر بر سر او به دزفول برد . سيد سجاد اين شنيده نزد شاه شتافت و فروتنى و چاكرى آشكار مىساخت . شاه او را نواخته با فرمان والىگرى بازگردانيد . « 2 »\r\nبا اينحال سجاد دل با شاه طهماسب پاك نداشته و هميشه به كارشكنى مىكوشيد . مؤلف تكملة الاخبار كه همزمان او و طهماسب بوده درباره وى اين عبارت را مىنويسد : « حالا شوشتر و دزفول داخل حوزهء شاهى دين پناهى است . اما هويزه و عربستان و آن نواحى در تصرف اوست اگرچه از مخالفت فرمان همايون هراسان است . اما مردم شوشتر و دزفول را ايمن نمىگذارند اكثر اوقات نهب و غارت مىنمايند » .\r\nسيد على نيز مىنويسد « بنى لام كه آنان را آل غزى مىخوانند و\r\n\r\n\r\n","description":"","footnote":"\r\n( 1 ) . كتاب تكملة الاخبار تأليف على بن عبد المومن - ؟ اين كتاب از بهترين كتابهاى تاريخى است ولى تاكنون چاپ نشده . نسخه‌اى از آن در تهران در كتابخانه آقاى حاجى حسين آقا ملك هست .\r\n( 2 ) . عالم‌آرا چاپ تهران صفحه 72 - شگفت است نام اين مرد در كتابها به غلط برده شده . در عالم‌آرا در يك جا به عوض سيد سجاد بن بدران « سيد شجاع الدين » و در يك جا به عوض سيد سجاد « سيد سحار » مىنگارد .\r\n","page_name":" 50 ","page_number":50},
  {"content":"\r\n\r\nنشيمن ايشان در غربى هويزه بود سيد سجاد آنان را به تاراج شوشتر بر مىانگيخت . و اين باعث شد كه اعراب به فراوانى به خوزستان درآمده در هرسو پراكنده شدند و بر سجاد جز زيان نفزود . »\r\nقاضى نور اللّه نيز كه همزمان سجاد بوده « 1 » با آنكه او هواخواه مشعشعيان است و سجاد و پدرش بدران را فرمانبر شاهان صفوى مىنگارد در جاى ديگرى از تاخت‌وتاز اعراب در خوزستان و زيان‌كارىهاى ايشان شكايت‌هاى بسيار مىنويسد . « 2 »\r\nاز سخنان او ديگر نوشته‌ها پيداست كه پس از مرگ شاه اسماعيل كه جانشين او طهماسب خردسال و ايران از درون و بيرون دچار كشاكش‌ها بود اعراب خوزستان هم فرصت بدست آورده آتش چپاول و تاخت‌وتاز را در آن سرزمين شعله‌ور مىسازند و ديه‌ها و كشتزارها را ويران مىگردانند . همچنان پس از مرگ طهماسب در زمان اسماعيل ميرزا و سلطان محمد كور بار ديگر اعراب خوزستان را ميدان چپاول مىگردانند و پياپى آتش جنگ و تاخت‌وتاز را روشن مىسازند و اين است كه هميشه فرياد مردم از دست ايشان بلند بود .\r\nگويا در همان زمان‌ها بوده كه آل سلطان از اعراب عراق به خوزستان آمده با آل مشعشع آغاز دشمنى مىنمايند و از اين دشمنى بهانه به دست هر دو گروه افتاده به نام جنگ و كشاكش با يكديگر آتش\r\n\r\n\r\n","description":"","footnote":"\r\n( 1 ) . قاضى در 1027 در هندوستان مرده ولى چون او در 979 از شوشتر به مشهد رفته و در 992 از آنجا به هند رفته اين است كه آگاهيهاى او از خوزستان راجع به زمان شاه طهماسب مىباشد اگرچه كتاب خود را بسيار ديرتر نوشته است .\r\n( 2 ) . شرحى كه او درباره شوشتر و پريشان‌روزگارى خاندان خود نوشته ديده شود .\r\n","page_name":" 51 ","page_number":51},
  {"content":"\r\n\r\nبه خرمن دارايى مردم مىزنند .\r\nقاضى نور اللّه درباره مولا سجاد مىنويسد : « حاكم هويزه و ساير عربستان بود و از مخالفت فرمان همايون به غايت هراسان ليكن مردمش به بهانه آل سلاطين كه تابع والى روم‌اند حوالى شوشتر و دزفول را به جاروب غارت روفته ضعف آنچه به ديوان اعلى مىفرستند از عجزه آنجا مىبرند . »\r\n\r\nخاندان رعناشى\r\nرعناش ديهى در نزديكى دزفول بوده و شايد همان باشد كه در معجم البلدان « روناش » خوانده شده . ملا قوام الدين نامى از مردم اين ديه آموزگار پسران سيد محمد بوده . دو پسر او يكى شيخ محمد و ديگرى حاجى محمد بزرگ شده كارشان بالا مىگيرد و چنان كه ديديم اينان بودند كه در هجوم شاه اسماعيل به بغداد به او پيوسته او را به آهنگ هويزه و جنگ به مشعشعيان برانگيختند گويا از همان زمان بسته صفويان مىشوند .\r\nدر تكملة الاخبار مىنويسد : « شيخ محمد به امارت دزفول و حاجى محمد به حكومت شوشتر رسيد » . دانسته نيست آيا آنان از زمان بستگى مشعشعيان اين حكومت‌ها را داشته‌اند يا پس از بستگى به صفويان به آن رسيده‌اند .\r\nهم در تكملة مىنويسد : « آخر حاجى محمد بر دست برادرزاده‌اش خليل اللّه كشته شد . خليل اللّه بن شيخ محمد بعد از قتل عم حكومت يافته ميانه او و سيد بدران تكرار منازعات شد » . اين عبارت هم ناروشن است . شايد مقصود آن باشد كه خليل اللّه پس از مرگ پدرش\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nشيخ محمد به جاى او حكومت دزفول يافته . سپس هم عموى خود را كشته به شوشتر نيز دست پيدا كرده . به‌هرحال نشيمن خليل اللّه دزفول بوده است .\r\nنكته‌اى كه از اينجا پيداست شاه اسماعيل زور و نيرويش آن بوده كه گرد سر خود داشته و خوزستان را كه گشاده بود سپاهى براى گذاردن در آنجا نداشته و اين است كه بر عناشيان اعتماد كرده شوشتر و دزفول را به آنان سپرده در هويزه نيز حاكمى برمىگمارد . از اينجاست كه پس از رفتن او از خوزستان سيد فلاح به آنجا بازگشته و به آسانى به هويزه دست مىيابد و بدينسان نيمى از خوزستان در دست رعناشيان و نيمى در دست مشعشعيان بوده است كه به گفته تكمله در زمان بدران و خليل اللّه ميانه دو خاندان جنگهاى بسيار روى مىدهد بىآنكه شاه بتواند آن را بر سر جاى خودشان بنشاند به عبارت ديگر از شاه اسماعيل جز نام نشانى در خوزستان نبوده سالانه اندك مالى نيز به عنوان خراج نزد او مىفرستادند .\r\nسپس خليل اللّه از فرستادن خراج هم به شاه خوددارى مىكند و از هرباره به خودسرى برمىخيزد . اين است كه شاه اسماعيل امراى كهكيلويه و سيد بدران را به جنگ او برمىانگيزد و اينان لشكر آراسته آهنگ دزفول مىكنند و آن شهر را گرد فرومىگيرند . ولى پيش از آنكه كارى از پيش ببرند ناگهان خبر مرگ شاه اسماعيل مىرسد و ناگزير مىشوند كه از گرد شهر برخاسته هر يكى به جايگاه خود بازگردند .\r\nخليل اللّه نيز پس از ديرى مرده پسرش علاء الدوله به جاى او مىنشيند ولى گويا جز دزفول را در دست نداشته . زيرا در تذكره شوشتر از سال 932 و پس از آن حكمرانان شوشتر را كه از جانب\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nصفويان فرستاده مىشدند يكايك نام برد .\r\nبارى جانشين شاه اسماعيل كه پسرش طهماسب بوده تا سال‌هايى گرفتار اختلاف امراء و جنگ‌هاى عثمانيان و ازبكان بود و مجال آن نداشت كه به خوزستان بپردازد . اين است كه علاء الدوله و سيد بدران آسوده به حكمرانى خودسرانه مىپردازد . اين است تا در سال 948 ( يا به گفته تكمله 949 ) كه طهماسب هم از كودكى برجسته هم تا اندازه‌اى از گرفتارهاى آسوده گرديده بود به ياد خوزستان افتاده به قصد علاء الدوله با سپاه روانه آنجا مىگردد . چنانچه گفتيم اين زمان بدران مرده و پسرش سجاد بجاى او نشسته بود و گفتيم كه او نزد شاه شتافته فروتنى آشكار ساخته و از شاه نوازش‌ها يافت . اما علاء الدوله به بغداد گريخته خود را رها ساخت .\r\nمؤلف تا كلمه كه از درباريان شاه طهماسب بوده و تاريخ خود را بنام دختر او پريخان خانم نگاشته مىگويد : به گوش شاه طهماسب رسيده بود كه علاء الدوله با اعداى دين و دولت ( عثمانيان ) زبان يكى دارد و به اين جهت بود كه شاه خويشتن آهنگ دفع او كرد . سپس مىنويسد :\r\n« علاء الدوله گريخته به بغداد رفت و ديگر دزفول را نديد . »\r\n\r\nاسماعيل ميرزاى دروغى\r\nاز شگفتىهاى تاريخ ايران است كه گاهى كسانى به دعوى اينكه او فلان شاه يا به همان شاهزاده است مردم را فريب داده و زمانى فرمانروايى كرده اين كار هم دشوار و هم بيمناك است . دشوار است از اينجهت كه مانندگى كسى به ديگران تا آن اندازه كه مايع فريب مردم باشد بسيار كم روى مىدهد . و آنگاه بايد آن شاه يا شاهزاده مرده\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nو مرگش نهان مانده باشد يا حادثه شگفت ديگرى در ميان باشد كه اين كس بتواند خود را بجاى او بگنجاند . بيمناك است از اين جهت كه با يك لغزشى و اندك ناپروايى پرده از روى كار افتاده مردم مىفهمند آنچه كه نفهميده بودند .\r\nبا اين همه در تاريخ ايران كار دشوار و بيمناك چندين‌بار روى داده .\r\nاز جمله يكى در همين زمان در كهكيلويه و خوزستان روى داده كه در اينجا به ياد آن مىپردازيم .\r\nشاه طهماسب دومين پادشاه صفوى پس از پنجاه و چهار سال پادشاهى در سال 984 درگذشت و پسرش اسماعيل ميرزا بجاى او نشست . اين اسماعيل ميرزا اگر زود نمىمرد و به اندازه ديگران پادشاهى مىكرد شايد معروف‌ترين پادشاه صفويان ميگرديد و يادگارهاى بسيارى از خود بازمىگذاشت اگرچه او مرد خونخوارى بود و در اين‌باره پاى كم از نياى همنام خود نداشت ولى همچون ديگران از شاهان صفوى پاىبند بدعت‌هاى دينى نبود و بلكه كوشش مىكرد كه زشتكارىهايى كه نيا و پدرش رواج داده بودند از ميان بردارد و اين بود كه ميان مردم به سنىگرى شهرت يافته بود .\r\nبارى او مرد تواناى كاردانى بود كه در اندك زمانى سهمش بر دلها نشسته و نامش بر زبان‌ها افتاده بود و چون مرگ او ناگهانى بود بدينسان كه شبى خوابيد و بامداد او را مرده يافتند و كسى جهت آن را ندانست از اينجا گفتگوها به ميان مردم افتاد و كسانى او را كشته و امرا را كشندهء او مىپنداشتند . شايد كسانى نيز مرگ او را باور نمىكردند .\r\nاين گفتگوها زمينه آن شد كه درويشى يا به گفتهء مورخان آن زمان قلندرى در كهكيلويه در زمان لران پديد آمده خود را اسماعيل ميرزا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبخواند .\r\nدر عالم‌آرا كه اين داستان را به تفصيل نگاشته مىگويد : او همچون اسماعيل ميرزا دو دندان را پيشين نداشت و شايد بعهد آن دو دندان كنده بوده به لران مىگفت من اسماعيل ميرزايم كه شبى از شب‌هاى ماه رمضان كه در رختخواب خود خوابيده بودم ديدم گروهى كه با من دشمنى داشتند گرد اطاق من درآمده‌اند و آهنگ مرا دارند . من پنجره را شكسته خود را بيرون انداختم و رخت درويشى پوشيده به گردش در ايران و روم پرداختم و تاكنون اين راز را سربسته نگه مىداشتم تا نزد شما آشكار ساختم .\r\nمىگويد لران از هر سوى رو به او آوردند هركسى پيشكشى مىآورد و كسانى دختران زيباى خود را به نذر نزد او مىآوردند . در اندك زمانى بيست هزار تن مرد پيرامون او گرد آمدند .\r\nچنان كه در جاى ديگرى خواهيم گفت اين زمان گروه انبوهى از ايل ترك افشار در كهكيلويه خوزستان نشيمن داشتند و چون رسم صفويان بود كه هر ايلى را در يك ولايتى نشيمن داده و اختيار حكمرانى آنجا را نيز به آن ايل مىسپاردند اختيار كهكيلويه و خوزستان نيز به دست افشاريان بود . ولى اين هنگام خليل خان بزرگ افشار به قزوين نزد سلطان محمد رفته و در كهكيلويه پسرش رستم حكمرانى داشت او سپاه آراسته به دفع درويش شاه‌نما برمىخيزد و در ميانه جنگ‌هاى بسيار مىرود كه در همه آنها فيروزى از درويش بوده و رستم و گروه انبوهى از افشاريان نابود مىشوند و زنان ايشان به دست لران مىافتد .\r\nدر نتيجهء اين فيروزىها آواز اسماعيل ميرزا به همه‌جا رسيده از هر سوى مردم به جستن رضاى او برمىخيزند و او در دهدشت كرسى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nكهكيلويه كه از دست افشاران درآورده بود استوار نشسته به فرمانروايى برمىخيزد . به گفتهء اسكندر بيك مورخ ميانه او با سيد سجاد و مردم شوشتر و دزفول نيز سازش‌هايى بوده و اين است كه چون زمانى از لران كم‌اعتنايى مىبيند به خوزستان آمده در شوشتر و دزفول نشيمن مىگيرد و از سيد سجاد ياورى مىخواهد . ليكن در اين ميان حادثه ديگرى روى مىدهد كه او را بىنياز از سجاد و ديگران مىسازد . بدينسان كه چون آوازه پيدايش او و كشته شدن رستم و افشاريان بدست لران به دربار صفوى رسيده بوده خليل خان با شتاب روانه كهكيلويه مىشود كه خويشتن چاره كار نمايد . ولى بيش از آنكه به كهكيلويه برسد با دست لران نابود مىشود از اينجا بار ديگر كار اسماعيل ميرزا رونق گرفته لران به هواخواهى او جنبش مىكنند و او از ياورى سيد سجاد بىنياز گرديده بدهدشت آمده استوار مىنشيند .\r\nاز گفته‌هاى اسكندر بيگ مورخ چنين برمىآيد كه زمان حكمرانى و كامگزارى او بيش از سه يا چهار سال كشيده . از خوشبختى او در اين زمان نوبت پادشاهى ايران به سلطان محمد خدابنده رسيده و او كه از چشم نابينا و از جزبزه مردى سخت بىمايه بود خويشتن كارى نتوانسته رشته فرمانروايى را بدست زن و پسر نوجوان خود سپرده بود . اينان هم از يك سوى گرفتار جنگ عثمانى بودند كه آذربايجان و آن نواحى را از دست داده به قزوين بازگشته بودند و از سوى ديگر دو تيرگى ميانه ايل‌ها افتاده گروهى در خراسان عباس ميزا پسر ديگر شاه را به پادشاهى برداشته بودند و اين خود مايه نگرانى و گرفتارى سلطان محمد و درباريانش بود .\r\nاگر پافشارى ايل افشار نبود شايد كسى از دربار به انديشه اين\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدرويش شاه‌نما نمىافتاد . ولى افشاريان چون دو تن از پيشروان خود را با گروهى از جوانان از دست داده بودند اين بود كه آرام ننشسته فشار به دربار شاه مىآوردند . در سايه اين كوشش آنان بود كه سلطان محمد اسكندر بيگ برادرزاده خليل خان را از قزوين به كهكيلويه فرستاده ايل ذو القدر را نيز از فارس به يارى او مأمور كرد و اينان سپاه بزرگى آراسته بر سر دهدشت آمدند .\r\nاز آنسوى چنان كه گفتيم كه از دشوارترين كارهاست كسى چنان دروغى را تا هميشه در پرده نگاهدارد اسماعيل ميرزا نيز كم‌كم دروغش پيدا مىشود و لران از او رميده از پيرامونش پراكنده مىشدند . اين بود كه افشاريان و ذو القدريان به آسانى توانستند بر دهدشت دست يافته اسماعيل ميرزا را دستگير نمايند و او را كشته سرش را نزد سلطان محمد فرستادند . بدينسان روزگار اين شاه دروغى سرآمد . ولى در عالم‌آرا مىنويسد كه چون آوازه او و شهرت فيروزىهايش پراكنده شده بود در چندين جاى ديگر اسماعيل ميرزا پديد آمد و هر يكى زمانى بود تا برانداخته شد .\r\n\r\nسيد زنبور\r\nبه نوشتهء سيد على مرگ سجاد در سال 992 بوده . پس از وى پسرش سيد زنبور بجاى او مىنشيند . سيد على مىنويسد : پس از سجاد عشاير نيس و كربلا بر آن سر بودند كه خاندان مهدى را برانداخته خويشتن فرمانروا باشند . ولى به اندك زمانى ميانه ايشان دو تيرگى پديد آمد و اين بود كه عشيره نيس سيد زنبور را كه در دزفول بود خواسته بجاى سجاد بنشاندند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nزنبور تا سال 998 فرمانروا بود تا سيد مبارك او را از هويزه بيرون كرد ولى از كارهاى او خبرى در كتابها نيست .\r\n\r\nسيد مبارك\r\nسيد بدران را گذشته از سيد سجاد پسران ديگرى بود . يكى از ايشان سيد مطلب نام داشت كه در زمان حكمرانى سجاد ازو رنجيده بدروق كه يكى از شهرهاى باستانى در جنوب خوزستان بود رفته نشيمن گزيد . اين زمان دروق به دست دسته‌اى از بنى تميم بود كه به گفتهء سيد على در زمان سيد محسن به خوزستان آمده و به دستور او در آنجا جاى گزيده بودند . پيشواى ايشان كه امير عبد العلى نام داشت سيد مطلب را پذيرفته به نوازش و مهربانى برخاسته و سيد مطلب دخترى از بنى تميم گرفته در ميان ايشان به زندگى پرداخت .\r\nمطلب را نيز پيرانى بود كه يكى از ايشان بنام سيد مبارك چون از آغاز جوانى به آدم‌كشى و راهزنى برخاسته بود مطلب او را از پيش خود راند و او همراه پسر عمويش فرج اللّه به رامهرمز نزد سلطان على افشار رفت .\r\nسلطان على از بيباكى مبارك بيم كرده قصد آن نمود كه او را نابود سازد . مبارك اين قصد را دريافته بيش از آنكه او شام بر اين بخورد اين چاشت برو خورد . بدينسان كه روزى در شكار به هنگام گذشتن از جويى ناگهان از پشت سر شمشير رانده سر او را از تنش دور ساخت و تا افشاريان آگاهى يافته پيرامون او را فروگيرند همراه فرج اللّه گريخته جان بدر برد .\r\nبدينسان آوازه آدمكشى و راهزنى مبارك بلند شد و چون او\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nچشمهاى كبود داشت نزد اعراب به كبود چشم ( الازرق ) مشهور گرديد . سيد على داستان‌هاى درازى از او آورده كه ما نيازى به نگارش آنها نداريم . از جمله مىگويد : او در نزديكى رامهرمز جايى را كه چغاشيران نام داشت و تپه بلندى بود برگزيده جايگاه خود ساخته بود و برادرش خلف و ديگران را بر سر خود آورده همراه آنان بهر كجا مىتاخت و تالان و تاراج مىكرد .\r\nچنان كه گفتيم اين زمان نوبت فرمانروايى در هويزه به سيد زنبور پسر سيد سجاد رسيده بود هم گفتيم كه عشيره كربلا كه يكى از عشاير بزرگ هويزه بود با او دشمنى كرده كارشكنى مىنمودند و چون مادر سيد مبارك خواهر امير بركه بزرگ آن عشيره بود از اين جهت اميريه كه نامه‌اى به سيد مطلب نوشته مبارك را نزد خود طلبيد كه به دستيارى عشيره خود او را در هويزه بجاى زنبور فرمانروا گرداند . سيد مطلب با همه بيزار كه از مبارك داشت و او را از نزد خود دور رانده بود اين زمان او را طلبيد داستان نامه امير بركه را بازگفت و او را نزد دايى خود فرستاد . امير بركه چنان كه وعده كرده بود به يارى او برخاست با سيد زنبور جنگ نموده وى را از هويزه بيرون راند و مبارك را بجاى او به تخت فرمانروايى جايگزين گردانيد و اين حادثه در سال 998 بود .\r\nسيد على داستان درازى مىنويسد كه مبارك چون ميان كربلا رفت دايى خود را كشته خويشتن بجاى او بزرگ عشيره گرديد و سپس با سيد زنبور به جنگ برخاسته بر او نيز فيروزى يافت . ولى دانسته نيست كه اين داستان راست يا دروغ باشد .\r\nبهرحال مبارك فرمانروايى آغاز كرد و سال ديگر ( 999 ) زنبور را هم بدست آورده به كشت و دل از جانب او آسوده ساخت .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمبارك معروف‌ترين فرمانروايان مشعشعى است و يكرشته كارهاى تاريخى از او سر زده كه بايد يكايك بازراند . در اين زمان نوبت پادشاهى ايران به شاه عباس بزرگ رسيده ولى او هنوز استوار نشده و گرفتار كشاكش‌هاى درونى و جنگ‌هاى بيرونى بود و مجال آنكه به خوزستان و سيد مبارك پردازد هرگز نداشت همچنين دولت عثمانى كه از جانب عراق با خوزستان همسايه بود چندان گرفتارى داشت كه فرصت رسيدگى به عراق نمىكرد . بويژه بصره و بخش جنوبى عراق كه جز نام نشانى از دولت عثمانى در آنجا نبود . اين بود كه سيد مبارك پرواى شاه و سلطان نكرده خود سرانه فرمان مىراند و چون حكمرانى را با شمشير بدست آورده بود همى خواست كه با شمشير هم به بزرگ ساختن آن بكوشد .\r\nنخستين كار او اين بود كه دروق را بدست افشاريان افتاده بود از دست آنان درآورده پدرش مطلب را در آنجا به حكومت برگماشت سپس در سال 1003 لشكر بر سر دزفول و شوشتر كشيد كه آن داستان را جداگانه خواهيم سرود . سپس در سال 1004 به نواحى جزاير دست يافته تا نزديكىهاى بصره بر آن سرزمين‌ها دست يافت و بر شهر بصره باجى بست كه روزانه درمىيافت و اين باج پرداخته مىشد تا افراسياب پاشاديزى كه داستان او را جداگانه خواهيم سرود از دادن آن سرباز زد و جزاير را نيز از دست مبارك درآورد « 1 » .\r\n\r\n\r\n","description":"","footnote":"\r\n( 1 ) . مسودهاى جواهرى و زاد المسافر كعبى . ( شيخ فتح اللّه كعبى كه در نيمهء دوم قرن يازدهم در خوزستان و بصره مىزيسته و از كعبيانى است كه ما داستان آنان را خواهيم سرود در داستان حسين پاشاديزى مقاله‌اى سروده و آن را زاد المسافر نام نهاده ) .\r\n","page_name":" 61 ","page_number":61},
  {"content":"\r\n\r\n\r\nشورش افشاريان و سيد مبارك بر شاه عباس\r\nايل افشار كه از زمان سلجوقيان به ايران آمده‌اند در آغازهاى قرن ششم هجرى ما آنان را در خوزستان مىيابيم . شمله نامى از ايشان در زمان سلجوقيان بيست سال بيشتر در خوزستان فرمانروايى داشته كه نامش در تاريخ‌ها بازمانده .\r\nچنان كه گفته‌ايم در زمان صفويان نيز ايشان در خوزستان و كهكيلويه و چون بنياد پادشاهى صفويان ايل‌هاى ترك كه يكى از آنها افشار بود گزارده بودند اين ايلها نيز همه كارهء آن پادشاهى بودند كه هر ايلى در سرزمينى كه نشيمن داشت رشته اختيار آنجا را نيز از هر باره در دست داشت . افشاريان هم اختياردار كهكيلويه در خوزستان بودند .\r\nپس از شاه طهماسب و پسر او اسماعيل ميرزا كه نوبت پادشاهى به سلطان محمد رسيده و چنان كه گفتيم او مردى كور و ناتوانى بود در زمان او بيشتر ايل‌ها رشته فرماندارى را گسيخته هر يكى در جاى خود گردنكش و خودسر مىزيست و چون نوبت پادشاهى به شاه عباس رسيد سال‌ها با او نيز از در نافرمانى بودند تا او يكايك ايشان را رام و فرمانبردار گردانيد .\r\nاز جمله افشاريان به گفته اسكندر بيك اگرچه اندك بازگشتى به دربار شاه داشتند ولى فرمانبردارى كه مىبايست نمىنمودند .\r\nاين بود كه در سال 1003 شاه عباس مراد آقا جلودار باشى نامى را به خوزستان فرستاد و او چون به شوشتر رسيد شاهويرديخان افشار كه حاكم آنجا بود او را پذيرفته به دژ سلاسل راه داد با اين همه مراد آقا او را گرفته بكشت .\r\nافشاريان اين ستم را بر خود هموار نكرده به شورش برخاستند و\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمراد آقا را در دژ سلاسل گرد فروگرفتند . نيز كسى نزد سيد مبارك فرستاده ازو يارى طلبيدند .\r\nاما سيد مبارك چنان كه گفتيم او خود سرانه رفتار كرده پرواى شاه را داشت اگرچه از راه دور انديشى پسر خود سيد ناصر را به درگاه شاه فرستاده دولتخواهى و فرمانبردارى آشكار كرده بود ولى در دل انديشه‌اى جز خود سرى نداشت و به گفته عالم‌آرا « بىادبيها ازو بمنصهء ظهور مىرسيد » .\r\nاين بود كه همين‌كه فرستاده افشاريان نزد او رسيد بىدرنگ با لشكرى از اعراب از هويزه بيرون تاخته نخست دزفول را بدست آورد كسان خود را در آنجا برگماشت سپس به شوشتر آمده بيرون دژ سلاسل لشكرگاه ساخت .\r\nاين خبر در قزوين به شاه عباس رسيد و خواست كه خويشتن لشكر بر خوزستان بياورد . امرا اين كار را نپسنديدند خاتم خان اعتماد الدوله وزير همراه فرهاد خان سردار با لشكر انبوهى آهنگ خوزستان كرده از راه لرستان به آنجا رسيدند و چون به دزفول نزديك شدند كسان سيد مبارك آنجا را گذارده بيرون رفتند و چون به شوشتر رسيدند خود مبارك نيز از پيرامون سلاسل برخاسته راه هويزه را پيش گرفت .\r\nبدينسان بىآنكه جنگى روى دهد شورش فرونشست . حاتم خان افشاريان را چه در شوشتر و چه در كهكيلويه رام گردانيد مهدى قلى خان نامى را از ايل شاملو در شوشتر به حكمرانى برنشاند سيد مبارك نيز از در پوزش‌خواهى درآمده به گناهان گذشته خود اقرار و سوگند ياد كرد كه در آينده نافرمانى نگردد . « 1 »\r\n\r\n\r\n","description":"","footnote":"\r\n( 1 ) . عالم‌آرا وقايع سال 1003 و سال 1005 ( درباره ايل افشار مقاله‌هاى نگارنده\r\n","page_name":" 63 ","page_number":63},
  {"content":"\r\n\r\n\r\nشورش افشاريان و سيد مبارك بار دوم\r\nپس از اين سامان‌ها در كار خوزستان ، حاتم خان و فرهاد خان به قزوين بازگرديدند . ولى در سال 1005 بار ديگر افشاريان به شورش برخاسته در رامهرمز گرد آمدند و در پرده با سيد مبارك همدست بودند . بلكه بايد گفت سيد مبارك آنان را به اين شورش برانگيخته بود .\r\nمهدى قلى خان اين شنيده بىدرنگ آهنگ شورشيان كرد و در بيرون رامهرمز به ايشان رسيده جنگ نمود و آنان را پراكنده كرد . ولى چون بازمىگشت ميان راه ناگهان به سيد مبارك و اعراب برخورد كه به يارى افشاريان از هويزه بيرون آمده بودند . اندك جنگى روى داده مهدى قلى خان چون سپاه خود را اندك مىديد به دژى در آن نزديكى پناهنده گشت .\r\nبه گفتهء عالم‌آرا سيد مبارك از بدرفتارىهاى مهدى قلى خان شكايت‌ها نزد شاه نوشته هميشه در پى فرصتى بود كه گوشمالى به او بدهد تا در اين هنگام به دستاويز پشتيبانى از افشاريان به جنگ برخاسته لشكر بر سر او كشيد و هنگامى كه از رامهرمز برمىگشت سر راه برو بگرفت . ولى چون از شاه عباس ترس بسيار داشت چون مهدى قلى خان به دژى پناهنده گرديده گفتگوى آشتى به ميان آورد سيد مبارك نيز به آشتى گرديد و پيمان نهادند كه مبارك كوچ كرده روانه هويزه شود سپس هم مهدى قلى خان از دژ بيرون آمده آهنگ شوشتر نمايد بدينسان شورش به پايان رسيد .\r\nشگفت است كه شاه عباس اين بار نيز از سيد مبارك بازخواست\r\n\r\n\r\n","description":"","footnote":"\r\nدر سال يكم و دوم مجله آينده ديده شود ) .\r\n","page_name":" 64 ","page_number":64},
  {"content":"\r\n\r\nننموده برو بخشود . اسكندربيك مىنويسد « حضرت اعلى نمىخواستند كه سيد مبارك را از اين دولت مأيوس گردانند » . گويا شاه عباس ترس آن را داشته كه اگر برسيد مبارك سخت گيرد او به دولت عثمانى كه آن زمان دشمن بزرگ ايران بود گراييده خوزستان را بدست آنان مىسپارد . بايد گفت اين انديشه شاه خطا نبوده . زيرا مشعشعيان جز از حكمرانى به چيز ديگرى پاىبند نبودند و براى ايشان سنى و شيعى يكى بود بويژه براى سيد مبارك كه مرد بيباك و ناپاكى بيش نبود و در كارها پرواى كسى و چيزى را نمىكرد .\r\nاگر نوشته سيد على را باور نماييم در آغاز پادشاهى شاه عباس كه هر روز خبر ديگرى از نيرومندى او به گوش سيد مبارك مىرسيده او نامه‌اى به عبد المؤمن خان كه دشمن بزرگ ديگرى براى ايران و آن هنگام در خراسان سرگرم كشتار و تاراج شهرها بود نوشته از او خواهش همدستى كرده بود كه با هم به دشمنى با شاه عباس برخاسته او را از ميان بردارند . « 1 »\r\nاز چنين كسى چه سختى داشت كه با عثمانيان همدست شده آنان را به خوزستان بكشاند . بويژه كه والى بغداد هميشه اين آرزو را داشت كه به خوزستان دست پيدا كند . چنان كه سيد على داستان جنگ او را با مبارك مىنگارد .\r\nشاه عباس ناگزير بود كه با مبارك به سختى رفتار نكند تا كار به دخالت عثمانيان نكشد . نيز آرام كردن اعراب در خوزستان جز بدست مشعشعيان نشدنى بود . از اين باره هم شاه ناگزير به چشم‌پوشى از خطاهاى سيد مبارك بود .\r\n\r\n\r\n","description":"","footnote":"\r\n( 1 ) . « ان الخارجى الذى بيننان واجب علينا ان نرفعه »\r\n","page_name":" 65 ","page_number":65},
  {"content":"\r\n\r\nولى شاه آنچه را كه بر سيد مبارك بخشيد بر افشاريان نبخشيد به اللّه ويردى خان بيگلربيگى فارس فرمان فرستاد كه به كهكيلويه رفته به افشاريان سركوب و گوشمالى دهد . اللّه ويردى خان با سپاهى به كهكيلويه رفته نه تنها افشاريان را كشتار نمود از لران هم گروه انبوهى را بكشت .\r\nاسكندر بيگ مىنويسد : « بىدولتان بدبخت سركشان افشار و الوار آنچنان گوشمالى يافتند كه بعد از آن خيال فساد پيرامون خاطر ايشان نگشت . » « 1 »\r\n\r\nبرانداختن سيد مبارك كيش مشعشعيان را\r\nچنان كه گفتيم مبارك مرد بىباك و ناپاكى بود و از او كارهاى ناستوده فراوان سر مىزد . گذشته از راهزنيهاى او ، و داستان چقاشيران اين سياهكارى هم از او سر زد كه به چشم برادر خود خلف ميل كشيده كورش ساخت .\r\nخلف پسر ديگر مولى مطلب و مادر او از بنى تميم بود . در زمان‌هايى كه مبارك در چقاشيران پيشه راهزنى داشت خلف به نام برادرى نزد او رفته و در جنگ‌ها دليرى فراوان مىكرد . سپس هم كه مبارك به فرمانروايى رسيد خلف ياور بزرگ او بود و در جنگ‌ها دليرى بسيار مىنمود .\r\nبا اين همه مبارك كور دل او را كور ساخت . سيد على مىنويسد هنگامى خلف در رفتن به نزد مبارك دير كرد مبارك شكايت او را به پدرش نموده اجازه خواست كه گوشمالى به او بدهد پدرش كه از قصد\r\n\r\n\r\n","description":"","footnote":"\r\n( 1 ) . « ان الخارجى الذى بيننان واجب علينا ان نرفعه »\r\n","page_name":" 66 ","page_number":66},
  {"content":"\r\n\r\nآن كور دل آگاهى نداشت اجازه گوشمالى داد و مبارك به دستاويزى آن اجازه ميل به چشم‌هاى برادر با وفا كشيد .\r\nبا اين ناپاكى از مبارك كار نيكى يادگار مانده و آن برانداختن كيش مشعشعيان است . آن بدعت‌هاى زشتى كه سيد محمد مشعشع بنياد گذاشت تا اين زمان در ميان بازماندگان او رواج داشت . چنان كه سيد عليخان پسر خلف « 1 » نوشته نخست كسى كه از آن بدعتها بيزارى جست نياى او سيد مطلب بود كه از آغاز جوانى از راه پدران و برادران خود كناره جسته ولى از ترس برادران و پسران عمو ياراى سخن نداشت و آن بيزارى را پنهان مىداشت تا هنگامى كه پسرش مبارك فرمانروايى يافت و بدست او به كندن بنياد آن بدعت‌ها كوشيد .\r\nمولا مطلب مرد دانشمند دانش دوستى بود چنان كه مولانا كمال الدين محمد بن حسن استرآبادى شرح فصول خواجه نصير را به نام او نوشته . پس شگفت نيست به آواز بدعت‌هاى زشت خاندان خود بيزارى جسته و مبارك را به برانداختن آن واداشته است .\r\nچنان كه نوشته‌اند مبارك كسانى را از علماى شيعه كه يكى از ايشان شيخ عبد اللطيف جامعى بود به هويزه خواسته به دستيارى آنان ريشه آن بدعت‌ها را كند و به جاى آن مذهب ساده شيعه را در ميان مشعشعيان استوار ساخت .\r\n\r\nمرگ سيد مبارك و جانشين سيد ناصر\r\nسيد مبارك نخست كسى از مشعشعيان است كه خان ناميده شده .\r\n\r\n\r\n","description":"","footnote":"\r\n( 1 ) . اين جز از سيد على است كه نام برده‌ايم داستان هر دو خواهد آمد .\r\n","page_name":" 67 ","page_number":67},
  {"content":"\r\n\r\nبه نوشته سيد على او از برداشت هويزه و عربستان چيزى به شاه نمىپرداخته . مىگويد : « سالى شاه براى او هديه‌هاى گرانبها و خلعت‌هاى ارج‌دار مىفرستاد و سالى او براى شاه پانزده سر اسب گسيل مىكرد . اين رسم برپا بود تا هنگام حكمرانى سيد منصور كه اسب به نه سر پائين آمده هديه شاه نيز بيك خلعت رسيد » .\r\nسيد مبارك را هفت فرزند بود كه يكى از ايشان را به نام سيد ناصر به دربار شاه عباس فرستاده بود . از ديگران هم اسكندر بيگ بدر را نام مىبرد كه زمانى به دربار شاه آمده بود و داستان گريختن او از دربار و گرفتار شدنش را در لرستان شرح مىدهد . سيد ناصر در دربار شاه مىزيست و شاه خواهر خود را به زنى او داده سالانه چهار صد تومان خرج براى او قرار داده بود « 1 » سپس هم او را حاكم ساوه مىيابيم .\r\nباز دو پسر مبارك كه بدر و بركه باشند پيش از خود او بدرود زندگى گفتند . مبارك از شاه خواستار شد كه ناصر را نزد او بفرستد و در سال 1025 بود كه شاه عباس سيد ناصر را به هويزه فرستاد . قضا را در همانسال مبارك هم درگذشت « 2 » و ناصر به جاى او فرمانروايى يافت .\r\nليكن اندكى نگذشت كه ناصر نيز درگذشت .\r\nبرخى نوشته‌اند كه مدت فرمانروايى او پس از مبارك هفت روز بيشتر نبوده و مرگش با زهرى بود كه سيد راشد به او خورانيد . « 3 »\r\nاسكندر بيك نيز پس از آنكه مىنويسد : « با حال طبيعى از هم\r\n\r\n\r\n","description":"","footnote":"\r\n( 1 ) . از روى آگاهى كه داريم تومان زمان شاه عباس ده برابر تومان امروزى بوده .\r\n( 2 ) . سيد على سال مرگ مبارك را 1026 مىنويسد . ما نوشته اسكندر بيگ را برگزيديم .\r\n( 3 ) . مسودهاى جواهرى و عالم‌آرا و كتاب سيد على .\r\n","page_name":" 68 ","page_number":68},
  {"content":"\r\n\r\nگذشت » دوباره مىنويسد « جمعى از مظنه آن شد كه از مخدرات استار آن سلسله كه از سيد مبارك صاحب فرزند بود از نقصان عقل و جهل و به اغواى فتنه‌جويان عرب او را مسموم ساخته‌اند .\r\nبه گفته اسكندر بيگ ناصر بسيار درمانده و مرد ناتوانى بوده كه اگر هم نمىمرد در خور فرمانروائى نبود .\r\n\r\nسيد راشد\r\nپس از سيد ناصر پسر عموى او سيد راشد بن سالم بن مطلب به فرمان شاه عباس فرمانروايى يافت . سيد على داستان‌هايى ازو و از نافرمانى عشاير بر او آورده كه چون استوارى و نااستوارى آنها دانسته نيست در اينجا نمىنگاريم . به‌هرحال زمان والىگرى او نيز اندك بود و در سال 1029 كشته گرديد . چگونگى را چنان كه در عالم‌آرا و كتاب سيد على نوشته اين است كه آل غزى « 1 » ( بنى لام ) كه بسته مشعشعيان بودند پس از مرگ سيد مبارك گروهى از آنان به خاك بصره رفته و در آنجا نشيمن گزيده بودند . سيد راشد با سپاه اندكى بر سر آنان رفت كه ايشان را بار ديگر به خوزستان برگرداند و آنان ايستادگى نموده به جنگ برخاستند و سيد راشد در جنگ كشته گرديد .\r\nپس از اين حادثه مشعشعيان و اعراب هويزه به چند بخش شده و هر بخشى فرمانرواى جداگانه‌اى برگزيدند . از جمله سيد سلامه نامى به دورق آمده و دژ آنجا را استوار ساخته بيرق خودسرى برافراشت .\r\nدر همان سال امام قلى خان بيگلربيگى فارس به فرمان شاه لشكر بر سر او آورده و او را از دورق بيرون راند و اين شهر را كه از آغاز والىگرى\r\n\r\n\r\n","description":"","footnote":"\r\n( 1 ) . اسكندر بيگ آل فضيل نوشته . ولى گويا نادرست است .\r\n","page_name":" 69 ","page_number":69},
  {"content":"\r\n\r\nمبارك بدست مشعشعيان بود از دست آنان بيرون آورد .\r\n\r\nسيد منصور خان سيد محمد خان\r\nسيد منصور برادر سيد مبارك بود و پس از مرگ او به دربار شاه عباس آمد و گويا آرزوى والىگرى داشته ولى شاه او را به استرآباد فرستاده تا راشد زنده بود در آنجا نگاه داشت . ليكن چون راشد كشته شد و چنان كه گفتيم پراكندگى ميان مشعشعيان و عشاير هويزه افتاد كه دسته‌اى سيد طهماسب نامى را به پيشوائى برگزيدند و دسته‌اى بر سر شيخ عبد اللّه لقمان نامى كه هواخواه صفويان بود گرد آمدند و اگر نوشته سيد على را استوار بداريم در شهر هويزه نيز سيد محمد پسر سيد مبارك كوس والىگرى مىزد در اين زمان بود كه شاه عباس سيد منصور را از استرآباد خواسته به والىگرى عربستان به فرستاد و لقب خانى به او بخشيد و چون او در سال 1030 به خوزستان رسيد حاكم لرستان و حاكم شوشتر با سپاههاى خود همراهى كرده او را به هويزه رسانيده در تخت والىگرى استوار ساختند و مشعشعيان خواه ناخواه گردن به فرمانروائى او گذاردند .\r\nليكن سيد منصور در فرمانبردارى و هواخواهى شاه پايدار نمانده در سال 1032 كه شاه آهنگ تاخت بر عراق و بغداد را داشت فرمان براى سيد منصور فرستاد كه با سپاه اعراب باردو پيوندد و او فرمان را نپذيرفته گردنكشى نمود . اين بود كه سال ديگر ( 1033 ) شاه عباس سيد محمد خان سر سيد مبارك را كه از دير زمانى به دربار شاه آمده بود والى عربستان ساخته همراه شيخ عبد اللّه لقمان به هويزه فرستاده و به امام قلى خان بيگلربيگى فارس نوشت كه به پشتيبانى او رهسپار\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nعربستان شود .\r\nبه گفتهء سيد على سيد محمد پيش از آنكه به دربار شاه رود دوباره سپاه گرد آورده با عموى خود منصور جنگيده و چون كارى از پيش نبرده ناگزير پناه به دربار شاه برده بود .\r\nولى اين بار كه فرمان شاه و سپاه امام قلى خان پشتيبانى او بود به آسانى توانست كار از پيش ببرد . چون او به هويزه رسيد سيد منصور با گروهى از پيروان خود به دژ شهر پناهنده گرديد و امام قليخان گرد آن دژ فروگرفت . سرانجام منصور از دز گريخته به ميان آل فضول رفت و در آنجا دژى استوار كرده بنشست . « 1 »\r\nبرخى نوشته‌اند كه امام قليخان را با سيد محمد رابطه دوستى و يگانگى بس استوار شده امام قليخان دختر خود را بزنى سيد محمد خان داده دختر سيد مبارك را به زنى خود گرفت و سپاه او مدت‌ها در هويزه براى پاسبانى سيد محمد خان نشيمن داشتند و گويا از همان هنگام رسم شد كه هميشه سپاهى از قزلباش به پاسبانى واليان هويزه در آنجا نشيمن گيرند . « 2 »\r\n\r\nديريان در بصره\r\nدر اين زمان كه نوبت پادشاهى در ايران از آن شاه عباس يكم و\r\n\r\n\r\n","description":"","footnote":"\r\n( 1 ) . اسكندر بيگ كه اين داستان را نوشته مىگويد : تا حين تحرير كه مطابق سنه ثلاث و ثلاثين و الف است در آن قلعه بسر مىبرد و عنقريب جزاى كافر نعمتى خواهد يافت . »\r\n( 2 ) . سيد على نسبت اين رسم را به زمان واليگرى دوم سيد منصور داده ولى گفته‌هاى او چندان اعتبار ندارد .\r\n","page_name":" 71 ","page_number":71},
  {"content":"\r\n\r\nنوبت والىگرى در هويزه از آن سيد مبارك و جانشينان او بود در بصره و بخش جنوبى عراق خاندانى بنام ديريان فرمانرواى داشتند كه به استقلال فرمان مىراندند و چون داستان ايشان با اين تاريخ ارتباط دارد در اينجا به اختصار مىسراييم .\r\nبنياد اين خاندان را افراسياب پاشا گذاشت و او چنان كه كعبى مىنويسد از مردم دير بوده كه نام ديهى در نزديكى بصره است و از اينجاست كه ايشان را ديرى مىخوانند . به گفته او از بازماندگان سلجوقيان روم بوده كه دانسته نيست از كى به خاك بصره آمده و نشيمن گرفته بودند .\r\nچنان كه گفته‌ايم در اين زمان در عراق از دولت عثمانى جز نام نشانى نبوده سلطانان عثمانى كه در استانبول نشسته گرفتار جنگ با دولت‌هاى اروپا و پادشاهان ايران بودند كمتر مجال داشتند كه به عراق بپردازند و بيش از اين خواستار نبودند كه آن سرزمين بنام خاك عثمانى باشد . از اينجاست كه والى به بغداد فرستاده و رشته اختيار را از هر باره بدست او مىسپاردند و چه بسا كه اين والى به خودسرى برخاسته يكرو به ايران نشانداده و يكرو به عثمانى بدينسان خود را در ميان دو دولت دشمن آسوده نگاه مىداشت . و چه بسا كه در بصره و ديگر شهرها نيز كسانى كه به خودسرى برخاسته آن رفتار را كه والى بغداد با سلطان عثمانى مىنمود اينان به والى بغداد مىنمودند .\r\nبويژه بصره و بخش جنوبى عراق كه بيشتر زمانها بدست گردن‌كشان بود و چنان كه گفتم گاهى نيز مشعشعيان دست به آنجا مىانداختند .\r\nدر سال 1005 بصره بدست على پاشا نامى از عثمانيان بود و\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nافراسياب ديرى سمت دبيرى سپاهيان آنجا را داشت . على پاشا كارى از پيش نبرده و از پرداختن ماهيانه سپاهيان درمانده بود و با رضايت خود حكمرانى را به افراسياب سپرده و پولى از او دريافت كرده روانه استانبول گرديد و تنها شرطى كه با افراسياب بست اين بود كه او نام سلطان عثمانى را از خطبه نياندازد . بدينسان افراسياب رشته حكمرانى را بدست آورد و چون مرد كاردانى بود با مردم رفتار نيكو كرده در اندك زمانى نام او بلند گرديد و مردم او را دوست داشتند و چنان كه گفتيم او بود كه باجى را كه سيد مبارك روزانه از بصره مىگرفت بريد و پس از زمانى جزاير را هم از دست مبارك درآورد نيز اوقبان را كه جايى از خوزستان است بگشاده كعبيان را در آنجا نشيمن داد چنان كه اين داستان را در جاى ديگرى خواهيم سرود .\r\nپس از هفت سال حكمرانى افراسياب مرده پسر او على پاشا جانشينى يافت . او نيز مرد نيك و خردمندى بود و در زمان او بصره و آن پيرامون‌ها آبادى فراوان يافت و مردم به آسايش و خرسندى رسيدند چنان‌كه كعبى زمان او را از جهت آسايش مردم و آبادى شهرها را مانند زمان هارون الرشيد مىشمارد .\r\nپس از چهل و پنج سال حكمرانى على پاشا نيز مرده و نوبت حكمرانى به پسر او حسين پاشا رسيد كه داستان او را در جاى ديگرى خواهيم سرود . « 1 »\r\n\r\nگرد پرو گرفتن امام قلى خان بصره را و بازگشت او\r\nچنان كه مىدانيم يكى از كارهاى زمان شاه عباس گشادن ايرانيان\r\n\r\n\r\n","description":"","footnote":"\r\n( 1 ) . زاد المسافر كعبى .\r\n","page_name":" 73 ","page_number":73},
  {"content":"\r\n\r\nبغداد و ديگر شهرهاى شمالى عراق است كه در سال 1032 و سالهاى پس از آن رويداد . پس از اين فيروزىها شاه عباس آهنگ آن كرد كه بصره را نيز از دست على پاشا گرفته سراسر عراق را از آن ايرانيان گرداند و اين بود كه امام قلى خان بيگلربيگى فارس را با لشكرهاى فارس و لرستان و كردستان روانه آنجا گردانيد امام قلى خان در سال 1037 على پاشا را در بصره به محاصره گرفت سيد محمد خان والى هويزه نيز در اين لشكركشى با او بود . كعبى مىنويسد كار بر على پاشا سخت گرديد ولى چون مردم او را دوست مىداشتند و هواخواه او بودند . رخنه‌اى در كار پيدا نشد . « 1 »\r\nبهر حال در اثناى اين محاصره و سختگيرى بود كه ناگهان خبر مرگ شاه عباس و جانشينى شاه صفى رسيد و امام قلى خان دست از محاصره برداشته به فارس بازگرديد . برخى نوشته‌اند كه شاه صفى فرمان بازگشت فرستاده و امام قلى را به پايتخت خواسته بود . داستان كشته شدن امام قلى و پسرانش به فرمان شاه صفى در تاريخ‌ها معروف است . « 2 »\r\nاما سيد محمد خان تا سال 1044 والى هويزه بود تا در آن سال\r\n\r\n\r\n","description":"","footnote":"\r\n( 1 ) . كعبى تاريخ اين حادثه را در سال 1036 نگاشته مىگويد شيخ عبد العلى حويزى در قصيده‌اى كه على پاشا را ستوده تاريخ آن حادثه را در نيم بيتى چنين مىسرايد : « على دمر الخان » . ولى مردن شاه عباس و بازگشتن امامقليخان يقين است كه در سال 1037 بوده . پس بايد گفت كه آن نيم بيت تاريخى شيخ حويزى « على دمر الخانا » بود كه كعبى چون خودش در سال حادثه اشتباه داشته عبارات را نيز عوض كرده و الف اتاق را از آخر آن انداخته است .\r\n( 2 ) . درباره كينه شاه صفى با امامقليخان و پسران او تاورينه شرح درازى نوشته كه اگر درخور اعتماد باشد بهترين شرح داستان است .\r\n","page_name":" 74 ","page_number":74},
  {"content":"\r\n\r\nسيد منصور كه شايد تا اين هنگام ميان آل فضول بسر مىبرده « 1 » به اصفهان به دربار شاه صفى رفت و شاه او را نواخته و والىگرى عربستان را بنام او كرده روانه هويزه گردانيد . گويا به جهت خويشاوندى كه سيد محمد خان با امام قلى خان پيدا كرده بود شاه صفى نابودى او را مىخواست به‌هرحال چون منصور به هويزه رسيد سيد محمد خان را گرفته كور ساخت و خويشتن به واليگرى پرداخت .\r\nنه سال ديگر سيد منصور حكمرانى داشت تا در سال 1053 كه نوبت پادشاهى ايران به شاه عباس دوم رسيده بود ميانه او و پسرش سيد بركه كشاكش و زدوخورد برخاست و شاه براى جلوگيرى از آن كشاكش منصور را به اصفهان خواسته و او را به مشهد به فرستاد و والىگرى را به پسر او سيد بركه داد . « 2 »\r\n\r\nسيد بركه\r\nسيد على مىنويسد او مرد بسيار دلير و در سوارى بس ورزيده بود چنان كه به هنگام دويدن دو اسب از دوش يكى به دوش ديگرى مىجست ولى چون به حكمرانى رسيد به كام‌گذارى پرداخته پرواى سامان كارها را نداشت و در زمان او گزند و آزار فراوان به مردم رسيد گويا در نتيجه اين حال بود كه در سال 1060 شاه او را برداشته سيد على خان چنين مىنويسد كه سياوش خان نامى از جانب شاه به رامهرمز آمده نامه‌اى به سيد بركه نوشته او را نزد خود طلبيد بدين\r\n\r\n\r\n","description":"","footnote":"\r\n( 1 ) . سيد على ياد فرستادن او به مازندران مىكند ولى چون عبارت‌هاى او پراكنده و پريشان است دانسته نيست كه كى اين كار روى داده .\r\n( 2 ) . مسوده‌هاى جواهرى - كتاب سيد على .\r\n","page_name":" 75 ","page_number":75},
  {"content":"\r\n\r\nعنوان كه دختر خود را به زنى به او بدهد . بركه از اين دعوت شادمان گرديده بىدرنگ به رامهرمز رفت سياوش خان او را گرفته به اصفهان برد و از آنجا او را به مشهد نزد پدرش منصور كه هنوز زنده بود فرستادند . « 1 »\r\n\r\nسيد على خان پسر خلف\r\nمولا خلف را گفتيم كه پسر سيد مطلب و برادر سيد مبارك بود .\r\nچون مبارك او را كور ساخت در هويزه نمانده با خاندان و بستگان خود به كهكيلويه رفت و در آنجا جايزان و آن پيرامون‌ها را از امام قلى خان بيگلربيگى كهكيلويه و فارس گرفته به آبادى آنها برخاست و آبى به نام خلف‌آباد بر آنها روان گردانيد . « 2 »\r\nمولا خلف از علماى شيعه شمرده مىشود و تأليف بسيارى از او نام مىبرند پسر او سيد على نيز در اصفهان درس خوانده و از علماى و مؤلفان بشمار است و شعرهاى بسيار از او بازمانده .\r\nسيد على در خلف‌آباد نزد پدر خود مىزيست تا در سال 1060 كه چنان كه گفتيم سياوشخان از دربار به رامهرمز آمده سيد بركه را بدانجا خوانده گرفتار نمود . در همان زمان سيد على و پدرش خلف نزد او رفتند و او فرمان والىگرى كه از دربار به نام سيد على آورده بود و پنهان مىداشت آشكار كرده به سيد على داد .\r\n\r\n\r\n","description":"","footnote":"\r\n( 1 ) . مسوده‌هاى جواهرى - كتاب سيد على - روضة الصفا .\r\n( 2 ) . شهرى نيز به نام خلف‌آباد به نام او مىنويسند ولى ما نمىدانيم آيا يكى از آبادىهاى پيشين بوده كه آبادتر گردانيده و نام آن را هم تغيير داده يا اينكه خود او آبادى جداگانه‌اى بنياد نهاده .\r\n","page_name":" 76 ","page_number":76},
  {"content":"\r\n\r\nسيد على خان به هويزه رفته به والىگرى پرداخت و او مرد كم‌آزار و نيكو مىبود ولى جربزه حكمرانى نداشت و اين بود كه كارها از سامان افتاده و مردم زبان به شكايت باز نمودند از كارهاى او اينكه پس از چند سال حكمرانى برادرش مولا جود اللّه كه در هويزه نزد او مىزيست ازو رنجيده به ميان آل فضول رفت و به دستيارى ايشان سپاهى آراسته بر سر هويزه آمد . سيد على خان چگونگى را براى پدر خلف نوشت . خلف تا نزديكىهاى هويزه آمده به سيد على پيغام داد كه به جنگ برادرت بيرون بيا و دليرى بكن كه فيروزى از تو خواهد بود از اين پيغام سيد على خان دليرى يافته به جنگ جود اللّه بيرون آمد و در كارزارى كه رويداد ناگهان تيرى به جود اللّه رسيده او را نابود ساخت و سپاهيان او شكست يافته پراكنده گرديدند . ولى چون اين خبر به مولا خلف رسيد با آنكه خود او سيد على را به جنگ برانگيخته بود ازو سخت برنجيد و سوار شده به خلف‌آباد رفت و در آنجا بود تا بدرود زندگى گفت .\r\nاما سيد على خان كارهاى او همچنان بىسامان و آشفته بود و پسران و كسان او به مردم آزار مىنمودند تا پس از سال‌هايى اعراب به ستوه آمده بهمدستى پسرش سيد حسين بر او شوريدند و او را از هويزه بيرون رانده سيد حسين را بجاى او به والىگرى برنشانيدند .\r\nو چون پيش از اين خبر نابسامانى كارهاى خوزستان به گوش شاه رسيده و او منوچهر خان حاكم لرستان را مأمور كرده بوده كه به هويزه آمده سيد على خان را روانه اصفهان سازد و خويشتن بجاى او بسامان كارهاى خوزستان پردازد در اين هنگام شورش اعراب برسيد على خان بود كه منوچهر خان به خوزستان رسيد نخست اعراب با وى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nنيز از در نافرمانى درآمده به جنگ برخاستند ولى سپس ناگزير گرديده فرمانبردارى آشكار ساختند و او به هويزه درآمده به حكمرانى پرداخت سيد على خان نيز با پسران و بستگان خود روانهء اصفهان گرديد .\r\nولى منوچهر خان بيش از دو سال نماند كه بار ديگر به لرستان بازگشت . سيد على مىنويسد او چون طمع به اسب‌هاى اعراب كرده هر كجا اسب گرانبهايى سراغ مىگرفت با زور از دست خداوندش در مىآورد و آنگاه او دختر خود ماهپاره را آشكار سوار اسب كرده همراه خود به شكار مىبرد اعراب به دستاويز اين كارهاى او آماده شورش بودند و او چگونگى را دريافته به شاه نوشت كه حكمرانى هويزه جز از دست سادات مشعشعى برنمىآيد و اجازه گرفت كه به لرستان باز گردد پس از او دو سال هم گماشته‌اى از جانب شاه به كارهاى هويزه رسيدگى داشت تا سيد على خان پس از چهار سال درنگ در اصفهان به فرمان شاه بار ديگر به هويزه بازگشت .\r\nدر اين بار نيز سيد عليخان توانايى چندانى نداشت و پسران بسيار او به مردم چيرگى مىنمودند . سيد على نوه او يك رشته داستانهايى ازو و از پسرانش نگاشته كه ما در اينجا نمىآوريم .\r\nدر اين زمان هم پادشاهى صفويان روى به افتادن و پايين رفتن داشت و روز بروز از شكوه و توانايى آنان مىكاست هم والىگرى مشعشعيان رونق خود را از دست داده زمان به زمان نابسامانى كار ايشان بيشتر مىگرديد . چنان كه گفته‌ايم اين زمان هميشه سپاهى از قزلباش در دژ هويزه به پاسبانى مىنشسته با اين همه واليان بر اعراب چيره نبوده و آن توانايى را نداشته كه از شورش و تاخت‌وتاز ايشان\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nجلوگيرى نمايند . اگر پادشاهى صفويان شكوه روز خود را از دست نداده بود در اين هنگام به آسانى مىتوانست ريشه مشعشعيان را از خوزستان براندازد ولى خود صفويان اين زمان حال مشعشعيان را داشتند و رشته كارها بدست كسانى چون شاه سليمان و شاه سلطان حسين افتاده و از پادشاه و فرمانروايى جز نام بازنمانده بود .\r\nيكى از حوادث زمان سيد عليخان لشكركشى عثمانيان بر بصره و پراكنده شدن مردم بصره و جزاير و گريختن حسين پاشاديرى به ايران است كه در جاى ديگر اين داستان را خواهيم نگاشت .\r\nهم در اين حادثه بود كه سيد نعمت اللّه جزايرى مولف زهر الربيع و كتاب‌هاى ديگر كه نياى سادات جزاير خوزستان است از جزاير كوچيده به هويزه درآمد و از آنجا به شوشتر رفته در آنجا نشيمن گزيد . « 1 »\r\n\r\nخاندان واختشو خان در شوشتر\r\nدر اينجا بايد اندكى از بخش شرقى خوزستان گفتگو نماييم چنان كه گفتيم از زمان شاه اسماعيل خوزستان به دو بخش گرديده بخش غربى با هويزه عربستان ناميده شده بار ديگر به خاندان مشعشعى واگذار شد . بخش شرقى با شهرهاى شوشتر و دزفول رامهرمز به نام خوزستان خود صفويان در دست گرفتند كه حاكم براى آنجا از دربار مىفرستادند .\r\nدر سال 1042 واختشو خان نامى از دربار شاه صفى به حكمرانى خوزستان ( بخش شرقى ) آمد و سى و هفت سال پياپى در اين كار پايدار بود و چون در سال 1078 بدرود زندگى گفت پسرش جانشين\r\n\r\n\r\n","description":"","footnote":"\r\n( 1 ) . كتاب سيد على تذكره شوشتر مسوده‌هاى جواهرى .\r\n","page_name":" 79 ","page_number":79},
  {"content":"\r\n\r\nاو گرديد و پس از او هم ساليان بسيار درازى حكمرانى خوزستان در خاندان ايشان بازماند .\r\nچنان كه در تذكره شوشتر نوشته واختشو مرد كاردان و نيكورفتارى بوده و در زمان حكمرانى خود هميشه به آبادى شوشتر و آن سرزمين‌ها كوشيده .\r\nپس از پسرش فتحعلى خان نيز مرد نيكوكار و توانايى بوده و از كارهاى او ساختن پل چهل و چهار چشمه شوشتر است كه نيم شكستهاى او تاكنون برجا و خود يكى از بنيادهاى سترگ تاريخى است . اين كار فتحعلى خان دليل همت مردانه اوست ولى اشتباهى از او به اين كار توأم بوده كه آن اشتباه مايهء ويرانى شوشتر و آن پيرامون‌ها گرديده و ساليان دراز مردم گرفتار رنج و زيان آن اشتباه بوده‌اند . ما اين داستان را جداگانه خواهيم سرود ولى بايد نخست از چگونگى رود كارون در قرنهاى پيش از تاريخچه آن گفتگو نماييم تا زمينه براى سخنرانى از كار فتحعلى خان ديگر گفتگوها آماده باشند .\r\n\r\nكارون و بنيادهاى آن\r\nاگر سفرى به خوزستان كرده بر جانب شمالى شوشتر در آنجا كه رود كارون به برابر آن شهر مىرسد ايستاده تماشايى كنيم خواهيم ديد كارون كه بزرگترين رود خوزستان بلكه بزرگترين رود ايران امروزى است چون از ميان كوههاى بختيارى درآمده به دشت خوزستان مىرسد در آغاز دشت به برابر شهر شوشتر رسيده و در بالاسر آن شهر به دو شاخه گرديده شاخه كوچكترى كه « رودگرگر » و « دودانگه » ناميده مىشود با خط راست از كنار شرقى شهر رو به جنوب روان\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىشود و شاخه بزرگترى كه « رود شتيت » ( شطيط ) و « چهاردانگه » ناميده مىشود بسوى غرب پيچيده از شمال شهر روان گرديده پس از مسافتى بار ديگر رو به جنوب كرده در محاذى شاخه ديگر به فاصله دو فرسنگ كمابيش از آن راه مىپيمايد اگر دنباله يكى از دو رود را گرفته از كنار آن راه پيماييم خواهيم ديد كه سرانجام دربند قير كه هفت يا هشت فرسخ فاصله از شوشتر دارد بار ديگر دو شاخه بهم پيوسته يكرود مىگردد و زمينهايى كه از شوشتر تا بند قير ميانه دو شاخه رود نهاده و داراى يك رشته آبادىهاست « مياناب » يا به زبان خود شوشتريان « مينو » ناميده مىشود .\r\nاگر بار ديگر به بالاسر شوشتر برگشته در آن جداگاه دو شاخه ايستاده به چپ و راست نگاه كنيم از يكسو و بر دهنه شتيت به فاصله دويست يا سيصد قدم پلى را داراى چهل و چهار چشمه بزرگ و چهل و سه چشمه كوچك خواهيم ديد كه اكنون بسيارى از چشمه‌هاى آن برافتاده و آمد و شد از روى آن نمىشود ولى خود از بزرگترين بنيادهاست . زيرا آن پل شادروان معروف شوشتر است كه مؤلفان پيشين آن را يكى از شگفتيهاى جهان بشمار آورده‌اند .\r\nاز سوى ديگر بر دهنه رود گرگر « بندى » را خواهيم ديد كه آن نيز از بزرگترين بنيادهاست و « بند ميزان » يا « بند محمد على ميرزا » يا « بند خاقان » ناميده مىشود .\r\nهم در آن جداگاه جويى را خواهيم ديد كه از رود بسوى درون شهر باز شده ولى جز در هنگام زمستان و بهار كه آب رود فزون گرديده بالا مىآيد آب بر اين جوى درنمىآيد و اين جوى است كه داريان يا دستوا ناميده مىشود و در زمانهاى پيشين آب از آنجا به زمين‌هاى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمياناب روان مىگرديد و مايه آبادى آن زمين‌ها بوده ولى اكنون جز در زمستان و بهار آب به مياناب نمىرسد .\r\nاين است نمايش امروزى كارون و بنيادهاى آن در بالاسر شوشتر كه ما با جمال ستوديم . كنون تاريخچه آن بنيادها را بسراييم و براى آنكه درست از عهده سخن برآييم برمىگرديم به زمان‌هايى كه از اين بنيادها نشانى نبوده و رود به حال خود روان مىگرديده .\r\nنخست بايد دانست كه شهر شوشتر بر روى تخته سنگى نهاده كه سراسر زمين آن جز سنگ يك لختى نيست . ولى سنگ نرمى كه كلنگ بر آن كار مىكند و اين است كه در هر خانه‌اى آن را شكافته و زيرزمينى به گودى ده و اندى گز پديد مىآوردند و اين زيرزمين‌هاست كه در گرماى جانسوز تابستان پناهگاه مردم مىباشند .\r\nدر برابر اين تخته سنگ است كه كارون به دو شاخه گرديده چنان كه گفته‌ايم شاخه‌اى به غرب پيچيده از شمال شهر روان مىشود و پس از مسافتى بار ديگر رو به جنوب مىگردد و شاخه ديگرى از جانب شرقى روان مىباشد .\r\nبايد دانست كه اصل گذرگاه رود همان است كه امروز گذرگاه شاخه شتيت مىباشد . شاخه شرقى را سپس با دست كنده و پديد آورده‌اند .\r\nدليل اين سخن گذشته از نگارش‌هاى مورخان كه كندن آن را به اردشير بابكان نسبت داده‌اند اينكه آن شاخه به مسافت يك چهار يك فرسخ تخته سنگ را شكافته از ميان آن مىگذرد و خود پيداست كه چنين كارى جز با كلنگ و بدست آدميان نمىتواند بود .\r\nبايد گفت زمانى بوده كه همه آب رود از يك گذرگاه روان بوده و از همان گذرگاه يكسر به دريا مىريخته و چون به علت ژرفى آن جز\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمقدار بسيار اندكى از آن به مصرف آبيارى زمين‌ها نمىرسيده كسانى چنين انديشيده‌اند كه جويى از آن جدا كرده و مقدار انبوهى از آب را به مصرف آبيارى برسانند و براى اين كار بالاسر شوشتر را كه رود در آنجا به تخته سنگ برخورده بسوى غرب مىپيچيد بهتر دانسته‌اند و اين است كه به محاذات بخش بالا بين رود تخته سنگ را شكافته و جويى را كه مىخواسته‌اند پديد آورده‌اند و براى آنكه آب بر آن جوى بنشيند شادروان را كه خود بندى است در گذرگاه ديرين رود در برابر دهنه جوى نوين ساخته‌اند . بدينسان كه يك ميل در يك ميل بستر رود را با سنگ‌هاى بسيار بزرگ فرش كرده و بالا آورده‌اند و آن سنگ‌ها را چنان استوار گردانيده‌اند كه قرن‌ها در برابر سيل‌هاى كوه شكاف ايستادگى نموده . اگر گفتهء مؤلفان پيشين را استوار بداريم در اين بنياد گذشته از سنگ و ساروج آهن نيز به كار رفته كه سنگ‌ها را با ميله يا حلقهء آهنين با هم جفت گردانيده‌اند .\r\nاين مؤلفان نسبت بنياد شادروان را به شاهپور يكم پسر اردشير داده‌اند . برخى هم افسانه‌اى مىسرايند كه شاهپور چون والريان قيصر روم را در جنگ دستگير ساخت او را به ساختن اين بنياد برانگخت و او كارگران انبوه از روم خواسته آن بنياد نهاد . شايد اين افسانه از آنجا برخاسته كه شاهپور اسيران رومى را كه فراوان بدست آورده بود در ساختن شادروان به كار واداشته شايد بناء و مهندس هم از روميان بوده بهر حال اين يقين است كه آن را جز پادشاهى بنياد ننهاده و نيز مانعى نيست كه ما گفته مورخان را پذيرفته شاهپور را بنيان‌گذار آن بدانيم بويژه با توجهى كه پادشاهان ساسانى را به خوزستان بوده و بنيادهاى ديگرى نيز از آنان در آن سرزمين به يادگار مانده .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nچيزى كه هست بنياد اين شادروان با كندن جوى مسرقان كه نام پيشين رود گرگر است يك كار بيش نمىتواند بود بىشك شادروان را جز به جهت رود مسرقان بنيان نگذارده‌اند . چه شادروان بندى بيش نيست و بند جز در برابر يك جوى سودمند نمىتواند بود از اينجا پيدا است كه پديد آورنده جوى مسرقان با بنياد گذارنده شادروان جز يكتن نبوده پس اينكه مورخان و جغرافىنگاران باستان آن را به نام اردشير و اين را بنام شاهپور نگاشته‌اند درست نمىتواند بود مگر بگوئيم كه كندن مسرقان را اردشير آغاز كرده ولى چون در زندگى او به انجام نرسيده ساختن شادروان كه بايستى پس از كنده شدن جوى آغاز شود به زمان پادشاهى شاپور بازمانده و اين كار را او به انجام رسانيده .\r\nاين نكته را هم بايد دانست كه در زمان ساسانيان و در قرن‌هاى نخستين اسلام شاخه شرقى كارون كه گفتيم در آن زمان « مسرقان » مىناميده‌اند چنان كه در كنار شوشتر از شاخه ديگر جدا مىشده تا آخر خاك خوزستان جداگانه به دريا مىريخته . بدينسان كه از كنار شرقى شوشتر و مياناب گذشته در هفت يا هشت فرسنگى به شهر معروف عسكر مكرم « 1 » رسيده و از ميان آن شهر گذر كرده به روستائى كه به نام خود آن رود « روستاى مسرقان » ناميده مىشده و داراى آبادىهاى فراوان بوده مىرسيده « 2 » و از آنجا نيز گذشته به برابر اهواز\r\n\r\n\r\n","description":"","footnote":"\r\n( 1 ) . عسكر مكرم كه خود ايرانيان « لشكر مكرم » مىخوانده‌اند در آنجا بوده كه اكنون بند قير نهاده با شوشتر هفت يا هشت فرسخ فاصله داشته اينكه در تذكره آن را در يك فرسخى شوشتر مىگويد اشتباه است .\r\n( 2 ) . اگر نوشته مستوفى را در نزهت القلوب استوار بدانيم شهركى هم به نام مسرقان در آن روستا برپا بوده .\r\n","page_name":" 84 ","page_number":84},
  {"content":"\r\n\r\nرسيده از بيرون كنار شرقى آن راه پيموده از زير پل معروف « اريك » كه بر سر راه اهواز برامهرمز نهاده و پل بسيار معروفى بوده گذشته سرانجام در دهنه جداگانه به دريا مىريخته است .\r\nچنان كه گفته‌ايم اكنون شاخه گرگر ( يا مسرقان ) كوچكتر از شاخه شتيت ( يا دجيل چنان كه در زمانهاى پيشين ناميده مىشده ) مىباشد و اينست كه آن چهاردانگه مىخوانند . ولى در قرنهاى پيشين كه گفتيم مسرقان جداگانه به دريا مىريخته هم اين رود بزرگتر از دجيل بوده و آب بيشتر از آن داشته و چون انبوه آب او به مصرف كشت و كار مىرسيده و كنارهاى آن از شوشتر تا دريا سبز خرم بوده ولى دجيل تا اين اندازه به مصرف آبادى زمينها نمىرسيده از اينجا نام او مشهورتر از دجيل بوده . « 1 »\r\nاستخرى كه در آغاز قرن چهارم خوزستان را ديده چنين مىنويسد « خوزستان با آن آبادى كه دارد سراسر جائى آبادتر و پر بارتر از روستاى مسرقان نيست . )\r\nاگر نوشته برخى مؤلفان را استوار دانسته بنياد نهادن بند اهواز را نيز از اردشير بابكان بدانيم « 2 » چنان كه كندن مسرقان را از او دانستيم بايد\r\n\r\n\r\n","description":"","footnote":"\r\n( 1 ) . در بندهش پهلوى كه نام رودهاى ايران را مىشمارد دجيل يا كارون را با نام مسرقان ياد مىكند .\r\n( 2 ) . در جاى ديگر از شهر اهواز و تاريخچه آن سخن خواهيم راند آبادى آن شهر بسته به بودن بند بود ، چنان كه پس از شكستن بند ويران گرديده پس باور كردنى نيست كه بند را اردشير بنياد نهاده باشد مگر بگويم آبادى شهر نيز از زمان او آغاز شده در حالى كه آبادى شهر را از زمانهاى باستان‌تر مىنگارند ، شايد اردشير بند را آبادتر و استوارتر گردانيده\r\n","page_name":" 85 ","page_number":85},
  {"content":"\r\n\r\nگفت يكى ديگر از جهت‌هاى كندن مسرقان نگهدارى بند اهواز از زور و فشار سيل‌هاى بنيادافكن بوده بدينسان كه خواسته‌اند بخش انبوه آب از جوى مسرقان روان گرديده در جوى نخستين رود كه به بند اهواز مىرسد آب كمتر باشد تا بهنگام بهار و پائيز كه سيل‌هاى بنيادافكن برمىخيزد زور و فشار آن بر بند بيش از اندازه نباشد .\r\nبهر حال بايد ديد كى بوده كه مسرقان از ديار بريده شده و راه خود را عوض كرده كه امروز در نزديكى بند قير به شاخه شتيت مىپيوندد ؟ . بايد دانست كه از اين موضوع در جائى سخن رانده نشده ولى ما از جستجوهاى خود تاريخچه آن را بدست مىآوريم :\r\nچنان كه نوشته‌اند در آن زمان‌ها كه مسرقان يكسره به دريا مىريخته در نزديكى لشكر مكرم در همانجا كه اكنون دو رود بهم مىرسد جويى با دست ميانه مسرقان با دجيل كنده بودند . و گويا اين جوى براى آن بوده اگر كشتى از يك رود به ديگرى رفتن مىخواست راه داشته باشد ولى از نرمى كه خوزستان دارد كم‌كم آن جوى بزرگتر مىشده و آب از رود بدين جوى گرديده و در جوى پيشين خود بسوى دريا جز آب اندكى روان نمىشده .\r\nدر اينجا نوشته‌اى از استخرى و ابن حوقل در دست هست كه موضوع را روشن مىگرداند . استخرى كه در آغاز قرن چهارم به خوزستان رفته چنين مىنگارد : « مسرقان از شوشتر آغاز كرده به عكس مكرم و سپس به اهواز مىرسد « 1 » پايان آن اهواز است كه از آنجا نمىگذرد . در عسكر مكرم بر روى آن جسر بزرگى است كه از بيست كشتى كمابيش پديد آورده‌اند كشتيهاى بزرگ در اين رود روان\r\n\r\n\r\n","description":"","footnote":"\r\n( 1 ) . عبارتها بىغلط نيست ترجمه به معنى شده .\r\n","page_name":" 86 ","page_number":86},
  {"content":"\r\n\r\nمىشود . من از عسكر مكرم تا به اهواز بر روى آب سفر كردم . دورى دو شهر از هم دو فرسخ است كه شش فرسخ آن را بر روى آب رفته سپس از كشتى بيرون آمده بازمانده را با پاى از ميان رود پيمودم . زيرا اين بازمانده همه خشك است . پسر حوقل نيز همان عبارت را بىكم و بيش تكرار كرده است « 1 » از اين نوشته پيداست كه در نيمه نخستين قرن چهارم هجرت مسرقان اينحال را داشته كه بخش انبوه آب از آن جوى كنده شده در نزديكى عسكر مكرم به شاخه دجيل مىپيوسته و جز بخش اندكى از جوى ديرين روان نمىشده و اين اندازه هم به مصرف آبيارى باغها تا شش فرسخى لشكر مكرم مىرسيده « 2 » و از شش فرسخ بيشتر نمىرفته و اين است كه جوى از دو فرسخ مانده به شهر اهواز تا آخر آن خشك بوده .\r\nاينحال مسرقان در نيمه نخست قرن چهارم بوده و از روى سنجش آن بايستى بگوييم سپس رفته رفته آب از جوى ديرين هر چه اندك‌تر\r\n\r\n\r\n","description":"","footnote":"\r\n( 1 ) . از شگفتيهاست كه ابن حوقل كه به فاصله اندكى از استخرى بگردش برخاسته در بسيار جاها همان عبارتهاى استخرى را مىآورد و از اينجا اعتبار گفته‌هاى ابن حوقل بسيار اندك است و مىتوان گفت كه به خوزستان نرفته و به دزديدن نوشته‌هاى استخرى بسنده كرده .\r\n( 2 ) . استخرى و ابن حوقل هر دو نوشته‌اند كه هر چه آب بجوى ديرين در مىآمد ، به مصرف آبيارى باغها مىرسيده و اين است كه پس از شش فرسخ به خشكى مىانجاميده از شگفتىهاست كه ابن حوقل چون كمى آب را در اين جوى و خشكى آن را مىنويسد مىگويد : چون اين هنگام آخر ماه بود و ماه رو به كاستن داشت آب به جهت جزر و مد كم گرديده همگى جوى را پر نمىكردند زيرا جزر و مد با فزونى كم و بيش مىشود . اين سخن ياوه و بىمعنى و خود دليل است كه ابن حوقل خوزستان را نديده و عبارت‌هاى استخرى را دزديده است .\r\n","page_name":" 87 ","page_number":87},
  {"content":"\r\n\r\nگرديده و سرانجام آن جوى پاك خشكيده و از ميان رفته است .\r\nليكن ابن اثير در يك قرن ديرتر رود مسرقان را در نزديكى اهواز و پل اربك پر آب مىستايد چه او در حوادث سال 443 چون جنگ بهاء الدوله ديلمى را با پسر و اصل ياد كرده مىگويد بهاء الدوله پل اربك را شكسته آب را در ميان خود و پسر و اصل حاجز گردانيد .\r\nچنان كه گفته‌ايم پل اربك در جنوب اهواز بر سر راهى كه از آن شهر به رامهرمز مىرفته بوده و رود مسرقان از زير آن مىگذشته پس هنوز در نيمه قرن پنجم مسرقان از زير آن پل روان مىشده و آب انبوه بوده كه گذشتن از آن جز از روى پل دشوار بوده است .\r\nبايد گفت پس از آنكه آن رود جوى ديرين خود را از دست داده و انبوه آب آن از جوى كنده شده در نزديكى عسكر مكرم به دجيل مىپيوسته ( چنان كه استخرى و پسر حوقل نوشته‌اند ) بار ديگر آن را به جوى ديرين برگردانيده بوده‌اند كه در نيمه قرن پنجم اين جوى پر از آب مىشده است .\r\nمىتوان پنداشت كه در نيمهء دوم قرن چهارم يا در آغازهاى قرن پنجم بندى در دامنه آن جوى كشيده شده در نزديكى لشكر مكرم پديد آورده و به دستيارى آن مسرقان را بار ديگر به جوى ديرين خود بازگردانيده بوده‌اند .\r\nشايد همين بند است كه قير در آن به كار رفته بوده و نام « بند قير » از آن هنگام بازمانده است .\r\nبهر حال ما از كاوش‌هاى خود چنين پنداشته‌ايم كه در آغاز قرن ششم يا اندكى پيشتر يا پستر از آن بار ديگر آب مسرقان از جوى ديرين خود بازگشته و همهء آن به جوى كنده شده با دست درآمده و همه آن\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبه شاخه ديگر ريخته چنان كه حال امروزى آنست و آن جوى پيشين پاك از ميان رفته و آبادىهاى كنار آن همه خشك گرديده « 1 » اين پيش آمد گذشته از آنكه خوزستان را از روستاى سبز و خرم مسرقان كه كشتگاه نيشكر در آنجا بيش از ديگر جاها كاشته مىشده بىبهره گردانيده گويا زيان ديگر آن ويرانى شهر اهواز بوده .\r\nزيرا چنان كه از اهواز گفتگو خواهيم كرد علت عمده ويرانى آن شكستن بند اهواز بوده و گويا علت بزرگ شكستن بند نيز همين داستان برگشتن مسرقان از جوى ديرين خود بوده كه در نتيجه آن همه آب در يك شاخه گرد آمده و فشار زور آن سه برابر گرديده بويژه در هنگام سيلهاى بهارى و از اينجا بند تاب نياورده و درشكسته و از شكستن او آب‌هايى كه به درون شهر روان بوده از جوىها افتاده و شهر بىآب گرديده و ناگزير روى به ويرانى نهاده است . « 2 »\r\n\r\nبند ميزان دهنه مسرقان\r\nاز آنچه كه تا اينجا گفتيم دانسته شد كه مسرقان كه امروز گرگر يا دو دانگه ناميده مىشود جويى است كه با دست درآورده‌اند و مقصودشان اين بوده كه از شوشتر تا دريا تا مىتوانند آب رود را به مصرف آبيارى كشتزارها برسانند . شادروان هم بندى است كه در\r\n\r\n\r\n","description":"","footnote":"\r\n( 1 ) . مستوفى در نزهت القلوب چون شهرهاى خوزستان را مىشمارد شهرى نيز بنام مسرقان در آنجا نام مىبرد . ولى نوشته او در اين باره استوار نمىتوان داشت و نمىتوان باور كرد كه آبادى روستاى مسرقان تا زمان او بازمانده بوده .\r\n( 2 ) . كتابهاى استخرى و ابن حوقل و تاريخ ابن اثير و اساب سمعانى و نزهت القوب مستوفى و معجم البلدان .\r\n","page_name":" 89 ","page_number":89},
  {"content":"\r\n\r\nپيشاپيش آنجوى بنياد نهاده و مقصودشان آن بوده كه به دستيارى آن آب را بالا آورده بسوى مسرقان برگردانند .\r\nولى چنان كه گفتيم تاكنون بندى هم در دهنه خود مسرقان برپاست كه بند ميزان ناميده مىشود و اين بنياد اگرچه يادگار محمد على ميرزاى دولتشاه پسر فتحعلى شاه است ولى ما مىدانيم كه قرنها پيش از آن بندى در آنجا برپا بوده و چون شكسته شده دولت شاه آن را دوباره ساخته چنان كه تاريخ اين داستان را با شرح خواهيم آورد .\r\nمقصود دانستن آن است كه آيا اين بند از كى بنياد يافته است و مقصود از اين چه بوده ؟ بايد دانست كه در اين باره هيچگونه خبرى از كتاب‌ها بدست نمىآيد و اين يقين است كه آن بند را بسيار ديرتر از زمان كندن مسرقان و بستن بند شادروان پديد آورده‌اند . چه در آن زمان نيازى به چنين بندى نبوده .\r\nگويا پس از كندن جوى مسرقان از نرمى كه خاك خوزستان دارد در اينجا نيز رفته‌رفته انجوى ژرفتر گرديده و آب به آنجا بيشتر روان مىشد . و اين كار دو زيان داشته : يكى آنكه در شاخه دجيل يا شتيت چنان كه امروز مىنامند كمتر گرديده و به آن جوىهايى كه در نزديكى شهر اهواز و در ديگر نقطه‌ها از آن شاخه جدا كرده بوده‌اند جدا نمىنشسته . ديگرى آنكه جوى داريان ياد شتوا كه نام آن را برده و گفتيم در نقطه جداگانه شتيت و گرگر درآورده شده كه آب به ميان شهر و به زمينهاى ميناب برده شود از آب تهى مىشده .\r\nاز اين جهت ناچار شده‌اند كه دهنه مسرقان نيز بندى بسازند چنان كه در دهنه دجيل بندى هست تا آب به هر شاخه‌اى از روى اندازه روان باشد . گويا از همين جهت است كه يك شاخه را\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nچهاردانگه و ديگرى را دودانگه خوانده‌اند . زيرا آب آن نزديك به دو برابر آب اين مىباشد در حالى كه پيش از آن زمان آب اين ديگرى بيشتر از آن يكى بوده چنان كه اين سخن را گفته‌ايم .\r\nبهر حال زمان پديد آوردن اين بند و نام پديدآورنده آن دانسته نيست . جز اينكه على يزدى در ظفرنامه كه سفر تيمور لنگ را به خوزستان نوشته دو شاخه كارون را با نام‌هاى چهاردانگه و دودانگه ياد مىكند و از اينجا پيداست كه بند ميزان پيش از آن ساخته شده است .\r\nتا اينجا آنچه خواستيم از چگونگى رود كارون در نزديكى شوشتر و از بنيادهاى بزرگ تاريخى آن ياد كرديم و اين سخن‌ها را از آن جهت نگاشتيم كه در جاى ديگر نگاشته نشده و ما براى گفتگو كردن از داستان پل‌سازى فتحعلى خان و داستان‌هاى ديگر كه جز اين تاريخ است به دانستن آنها نيازمند بوديم . كنون بر سر سخن خود مىرويم .\r\n\r\nساخت فتحعلى خان پل شوشتر را\r\nاز آنچه كه گفتيم دانسته شد كه شوشتر را از سه سوى شمال و شرق و غرب آب فراگرفته و چنان كه در نقشه پيداست كسانى كه از راه بختيارى به خوزستان مىرسند اگر بخواهند به شوشتر درآيند رود شتيت در جلو آنان نهاده كه بايد از آن رود بگذرند . نيز كسانى كه از شوشتر روانه بختيارى يا دزفول و لرستان مىشوند ناگزيراند كه از آن رود گذر نمايند .\r\nآنچه از تاريخ‌ها پيداست در زمان‌هاى باستان و در قرن‌هاى نخستين اسلامى پل بر روى اين رود نبوده و كاروانيان با كشتى يا كلك\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nيا بوسيله ديگر از رود مىگذشته‌اند « 1 » گاهى نيز جسرى بر روى آن بسته بوده كه بجاى گذرگاه كاروانيان بوده . « 2 »\r\nدر زمان فتحعلى خان جسر و كشتى هم نبوده و همچون اكنون كاروانيان با كلك از روى چهاردانگه مىگذشتند و خرمن عمر بسيارى از ايشان به باد بىاعتبارى آن كشتى بر باد مىرفت . از جمله در آن زمان گروهى از بزرگان فيلى را كه به فرمان شاه روانه عربستان بودند بر كلك نشسته مىخواستند از رود بگذرند و به شوشتر درآيند ناگهان در نيمه راه كلك وارونه گشته همه مردم در آب غوطه خورده نابود شدند « 3 » فتحعلى خان را اين حادثه سخت ناگوار افتاده همت بر آن گماشت كه پلى بر روى آن رود بسازد و براى آنكه انبوهى آب و زور آن مانع از كار نباشد و معماران بتوانند پايه‌هاى پل را بر روى شادروان شاپور استوار گردانند فرمان داد كه در بند ميزان كه گفتيم بندى بر دهنه دودانگه مىباشد رخنه‌اى پديد آورند تا زور و انبوهى آب بدان سوى برگردد اين بود آن اشتباه فتحعلى خان كه گفتيم ساليان دراز مايهء گرفتارى مردم\r\n\r\n\r\n","description":"","footnote":"\r\n( 1 ) . سيد جزايرى در زهر الربيع و نواده‌اش در نذكر شوشتر داستانى ياد كرده‌اند كه در روزگاران باستانى در شوشتر پلى بوده و آن پل را والريان قيصر روم ساخته بوده و چون شبيب خارجى از روى آن پل در آب افتاده غرق شد و حجاج به شوشتر دست يافت آن پل را خراب ساخت . اين داستان پاك بىبنياد است و غرق شدن شبيب در اهواز بوده نه در شوشتر و او از روى جسر به آب افتاد نه از روى پل .\r\n( 2 ) . ابن بطوطه از روى جسر گذشته است .\r\n( 3 ) . در سال 1302 شمسى كه نگارنده به خوزستان رسيده بودم باز در همانجا كلكى وارونه شده شش يا هفت تن را چند تن از ايشان سپاهى بودند نابود ساخت .\r\n","page_name":" 92 ","page_number":92},
  {"content":"\r\n\r\nشوشتر و آن پيرامون‌ها گرديد . چه خواهيم ديد كه اين شكافتن بند ميزان چه آسيب‌هائى به آبادى شوشتر رسانيد نويسنده تذكره مىگويد : جمعى از معمرين و مردمان هوشمند او را از شكافتن ( بند ميزان منع نموده‌اند او همچنان بر عزيمت خود اصرار نمود ) .\r\nبارى فتحعلى خان پلى را كه مىخواست در دوازده سال به انجام رسانيد . پلى داراى 44 چشمه بزرگ و 43 چشمه كوچك كه خود يكى از با شكوه‌ترين بنيادهاى تاريخى بايد شمرد و اين پل برپا و گذرگاه كاروانيان بود تا در بهار 1103 قمرى كه سيل بخشى از شادروان شاپور را كه خود پايگاه پل مىباشد از بن بركنده ناگزير مقدارى از چشمه‌هاى پل را نيز برانداخت . اما رخنه بند ميزان فتحعلى خان پيش از آنكه بستن آن را به انجام برساند در سال 1106 به فرمان شاه حسين به اصفهان رفته منصب قولر آقاسىگرى يافت در همان سال سيل بنيادكنى آمده آن رخنه را هر چه فراخ‌تر ساخت و آب از جوى داريان افتاده روستاى مياناب كه كشتزار مردم شوشتر و داراى بسى آبادىها بود بىآب ماند آبادىها روى به ويرانى نهاد . نيز در پايين‌تر از بند ميزان بر كنار شهر بندى بنام بند مقام بوده و اين بند را براى آن ساخته بودند كه آب را چند ذرع بالا بياورد تا مردم بتوانند « 1 » با چرخاب آب بالا كشيده به شهر روان سازند يا باغ‌هايى پديد آورند و در كنار اين بند در اين سوى و آنسوى رود چرخاب‌هاى بسيارى به كار گزارده بودند كه آب براى شهر مىكشيدند و باغ‌هايى در آن نزديكىها آباد ساخته بودند . پس از شكستن بند ميزان كه آب در دودانگه انبوه گرديده اين\r\n\r\n\r\n","description":"","footnote":"\r\n( 1 ) . رود دودانگه بيش از بيست ذرع گودتر از شهر مىباشد و اين است كه بىبند بالا آوردن آب با چرخاب سخت دشوار مىباشد .\r\n","page_name":" 93 ","page_number":93},
  {"content":"\r\n\r\nبند تاب نياورده به‌شكست كه اكنون نشانه‌هاى آن نمايان است و از شكستن آن چرخاب‌ها از كار افتاده باغ‌ها خشك گرديده شهر دچار بىآبى شده . نويسنده تذكره مىگويد : اين مقدمات ابتداى خرابى شوشتر بود . بازمانده داستان شوشتر و كارون را در جاى خود خواهيم گفت . كنون به داستان مشعشعيان بازگرديم .\r\n\r\nمولى حيدر\r\nسيد على خان در سال 1088 بدرود زندگانى گفت . چنان كه گفتيم او را پسران بسيار بود پسر بزرگترش سيد حسين در زندگانى پدر در گذشته بود . از ديگران سيد حيدر به اصفهان رفته از شاه درخواست فرمان والىگرى نمود و پس از زمانى چنين فرمانى دريافته به هويزه بازگشت ولى برادرانش با او دشمنى مىنمودند . از جمله سيد عبد اللّه نامى از ايشان كه پدر سيد على مورخ مىباشد به اصفهان رفته مىكوشيد كه والىگرى را به او بسپارند ولى به خواهش سيد حيدر او را گرفته بند نمودند و پس از ديرى هم او را به مشهد فرستادند .\r\nچنان كه گفتيم در زمان سيد عليخان ميانه او با برادرش جود اللّه جنگى روى داده جود اللّه كشته گرديد و از اين جهت پسران او با سيد عليخان و خاندانش دشمنى مىنمودند ولى مولا حيدر سيد محفوظ پسر بزرگتر جود اللّه را نزد خود خوانده از او و از برادرانش دلجويى كرد و آنان را بكارهايى برگماشت .\r\nاما برادران حيدر همچنان با او دشمنى مىنمودند و اعراب آل فضول و ديگران را برو مىشورانيدند تا سال 1090 جنگ سختى ميانه او و آن برادران برخاست مولا حيدر محفوظ و برادرانش را به يارى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nخوانده و چون جنگ رويداد سپاه حيدر روى به گريز نهادند ولى محفوظ و ديگران ايستادگى نمودند و مولا محفوظ با عمويش مولا عبد الحى با گروهى ديگر كشته گرديدند .\r\nشيخ فتح اللّه كعبى كه در جاى ديگرى نام او را برده‌ايم با مولا محفوظ آميزش و دوستى داشته است و مىگويد چون خبر كشته شدن او به من رسيد زمين با همه فراخى بر من تنگ گرديد و زندگانى برايم تلخ شد سپس كعبى مرثيه‌هايى در اين سوگوارى سروده كه در يكى از آنها در ستايش چگونگى جنگ مىگويد :\r\n يوما نجمعت القبايل كلها * فيه و امر ضلالهم مىبروم\r\nان تسالن عنه قربة مخبر * يخبرك ان الجيش كان عظيم\r\nقد اقبلوا زمرا كان سيو فهم * برق و مشتبك ارياح غيوم\r\nلم انس محفوظا غداة لقاهموا * فردا و جيش عداته مركوم\r\nمن بعد اخواته الذين تقدموا * فى الحرب و هو مؤجج مفروم\r\nفسطوا على الجمع الكثيف كماهوت * شهب على جمع الغواة رجوم\r\nركعوا الاسنة خوف قولة قائل * هذا ابن جود اللّه و هو هزيم\r\nعرفوا المنية ثم خاضوا قعرها * ان الفرار مع القباء ذميم\r\nساقوا العمد و بما يساقى مثله * لوان حربهم السجال تدوم\r\nحتى هوى و هوى فكان فقيدهم * كبر المصاب اذا لفقيد زعيم\r\nويل ابن ام كثير ماروا * من ذالذى هو بينهم مزعوم \r\nپس از اين حادثه از مولى حيدر خبرى نيست . جز اينكه سيد على در سال 1092 مرگ او را مىنگارند . « 1 »\r\n\r\n\r\n","description":"","footnote":"\r\n( 1 ) . كتاب سيد على مسوده‌هاى جواهرى كتاب كعبى .\r\n","page_name":" 95 ","page_number":95},
  {"content":"\r\n\r\n\r\nسيد عبد اللّه\r\nسيد عبد اللّه را گفتيم كه در زمان والىگرى برادرش حيدر به مشهد فرستاده در آنجا نگاه داشتند . پس از مرگ حيدر او را به اصفهان خواستند و از اين سوى كسان بسيار ديگرى از برادران و پسران حيدر به اصفهان شتافته و هر يكى والىگرى را براى خود مىخواست . مدت پنج سال كشاكش و گفتگو ميانه اينان بر سر والىگرى برپا بود و ناتوانى دربار صفوى را از اينجا مىتوان بدست آورد كه نمىتوانست يكى از اينان را از روى اختيار برگزيده به هويزه گسيل دارد . پس از پنج سال مشعشعيان سخن يكى كرده به والىگرى سيد عبد اللّه گردن نهادند و از پادشاهان فرمان بنام او گرفته روانه هويزه شدند .\r\nولى زمان سيد عبد اللّه بس اندك بود و پس از هفت ماه و بيست روز والىگرى در سال 1097 بدرود زندگى گفت . « 1 »\r\n\r\nسيد فرج اللّه خان\r\nپس از مرگ سيد عبد اللّه برادر او سيد فرج اللّه به اصفهان رفته از شاه فرمان والىگرى دريافته به هويزه بازگشت و او يكى از واليان معروف هويزه است و خواهيم ديد كه بصره به دست او گشاده گرديد .\r\nسيد على كه ما كتاب او را در دست داريم پسر سيد عبد اللّه و برادرزاده سيد فرج اللّه بوده . او بارها به اصفهان آمده و نماينده فرج اللّه بوده و سال‌ها در اصفهان بسر داده . ولى در زمان‌هاى آخر كه به هويزه برگشته بوده ميانه او و فرج اللّه سردى و دشمنى پديد مىآيد و يك باره هم جنگ با هم مىكنند . از حادثه‌هايى كه سيد على از زمان درنگ\r\n\r\n\r\n","description":"","footnote":"\r\n( 1 ) . كتاب سيد على .\r\n","page_name":" 96 ","page_number":96},
  {"content":"\r\n\r\nخود در اصفهان مىنگارد اينكه سيد فرج اللّه در هويزه بناى سكه زدن گذارده « محمدى » سكه مىزند . مىگويد : يك بار پانصد تومان و يك بار هزار و پانصد تومان از پول كه سكه مىكرد به اصفهان فرستاده بود كه در آنجا رايج شود محمد بن عبد الحسين نوكر سيد كه پول را آورده بوده قدرى از آن صرف نموده هنوز قدرى از آن مانده بود كه باقر سلطان ضراب‌باشى آگاهى يافت . چون سيد در اين باره اجازه از دربار شاه نداشت . ضراب‌باشى محمد را گرفته فرمان داد كه حجره او را مهر نمايند . من به شتاب كسى فرستادم تا بازمانده پول را از حجره بيرون آوردند . و چون اين خبر به گوش پادشاه رسيد فرمان داد كه محمد را بكشند و سيد فرج اللّه هم از والىگرى معزول باشد من تلاش بسيار كردم به ميانجيگرى اصلا خان « 1 » كه در هنگام قولر آقاسى بود و محمد را رها كردند و والىگرى سيد فرج اللّه پايدار ماند .\r\nدرباره سكه زدن مشعشعيان بايد دانست كه از پيشينيان ايشان سكه ديده نشده اگر هم زده‌اند ما نديده‌ايم ولى پيش از فرج اللّه سكه‌هايى ديده شده از جمله نگارنده سكه‌هايى بتاريخ 1085 در دست خود دارم كه در يكروى آن در كنار عبارت لا إله الا للّه محمد رسول اللّه و در ميانه عبارت على ولى اللّه و در روى ديگر عبارت ضرب هويزه و ارقام 1085 آشكار خوانده مىشود « 2 » پس از اينكه سيد على مىگويد فرج اللّه اجازه سكه زدن نداشت گويا مقصود آن\r\n\r\n\r\n","description":"","footnote":"\r\n( 1 ) . از خاندان و اخشتو خان\r\n( 2 ) . بايد دانست كه رقم به شكل ( 185 ) است . ولى يقين است كه مقصود 1085 مىباشد و در آن زمان از اين گونه اشتباهها درباره ارقام هندسى و جاى گزاردن سفر فراوان بوده .\r\n","page_name":" 97 ","page_number":97},
  {"content":"\r\n\r\nنيست كه هرگز نمىتوانست سكه بزند مىگويد بايستى اجازه گرفته سپس به آن كار برخيزد . « 1 »\r\n\r\nگشادن سيد فرج اللّه بصره را\r\nداستان خاندان ديرى را و اينكه ايشان در بصره بنياد فرمانروايى نهاده در پيش نگاشتيم . چنان كه سپس خواهيم آورد در سال 1077 يحيى آغا نامى كه شوهر خواهر حسين پاشا ديرى بود با عثمانيان دست يك كرده و لشكر بر سر حسين پاشا آوردند و او را از بصره بيرون راندند پس از يحيى آغا نيز از آنجا بيرون كرده شده بصره باز بدست عثمانيان افتاد .\r\nولى چنان كه گفته‌ايم دولت عثمانى در اين زمان سخت گرفتار بوده آن توانايى كه به گوشه‌هاى دوردست خاك خود رسيدگى نمايد نداشت . اين بود كه در بصره و آن پيرامونها جز نام نشان ديگرى از دولت عثمانى نبود و اندكى نگذشت مانع نامى كه شيخ عشيرهء منفق بود به بصره دست يافته آزادانه در آنجا به فرمانروايى پرداخت سيد على مىنويسد : چون طاعونى سخت در آن حدود بهم رسيد و بسيارى از مردم نابود گرديدند و كسى از بزرگان در آنجا نماند پس مانع فرصت يافته سراسر آن پيرامون‌ها را بدست گفت .\r\nسيد فرج اللّه را با مانع دشمنى در كار بود . زيرا مانع به هوادارى سيد على برادرزاده او برخاسته و به همراهى با سيد على لشكر به جنگ سيد فرج اللّه برده بود . از اينجا سيد فرج اللّه آهنگ لشكركشى بر سر بصره كرده گويا به خواهش و پيشنهاد او بوده كه دربار صفوى نيز با\r\n\r\n\r\n","description":"","footnote":"\r\n( 1 ) . كتاب سيد على .\r\n","page_name":" 98 ","page_number":98},
  {"content":"\r\n\r\nآن آهنگ همداستان گرديده در سال 1109 شاه سلطان حسين فرمانى به عنوان لشكركشى به بصره به سيد فرج اللّه فرستاده و حاكم شوشتر و ديگران را از دستگاه خوزستان و آن نواحى به همراهى او مأمور نمود .\r\nفرج اللّه بصره را به آسانى گشاده قورنه را نيز بدست آورد و از اينجا نام او بلند شد . ولى اندكى نگذشت كه از دربار ابراهيم خان نامى را به حكمرانى بصره فرستادند و فرج اللّه اين شنيده به هويزه بازگشت . « 1 »\r\n\r\nسيد هيبت\r\nدر اين زمان سيد على با عموى خود ناسازگارى كرده آرزوى والىگرى داشت و با ابراهيم خان دست بهم داده به دشمنى فرج اللّه مىكوشيدند و فرج اللّه از ايشان نگران بوده با دربار صفوى سرگرانى مىنمود . در اين ميان در سال 1111 محمد على بيگ نامى از دربار فرمان عزل فرج اللّه را آورده و در نهان مأمور بود كه او را دستگير نمايد فرج اللّه پيش از رسيدن او چگونگى را شنيده نافرمانى آشكار ساخت در همان هنگام سيد هيبت پسر خلف كه عموى فرج اللّه و پيرمرد ناتوانى بود از اصفهان به واليگرى هويزه فرستاده شد و چون او بيامد فرج اللّه با پيروان از هويزه بيرون رفته بناى تاخت و تاراج را گذاشت و از گزند و آزار خوددارى نمىكرد و اين شورش سراسر خوزستان را به هم زده اعراب در همه جا به تاخت‌وتاز برخاستند .\r\nپس از ديرى فرج اللّه با شيخ مانع منفق دست بهم داده و سپاهى آراسته لشكر بر سر هويزه آوردند و آن شهر را گرد فروگرفتند سيد هيبت ياورى از عشاير آل كثير و آل خميس و آل فضول خواسته به\r\n\r\n\r\n","description":"","footnote":"\r\n( 1 ) . كتاب سيد على تذكره شوشتر خلاصه تاريخ العراق للاب انستانس .\r\n","page_name":" 99 ","page_number":99},
  {"content":"\r\n\r\nجنگ ايشان بيرون آمد ولى در جنگ شكست برو افتاده پيروانش پراكنده شدند و خود او گريخته جان بدر برد « 1 » .\r\n\r\nسيد على\r\nدر اين آشوب‌ها و كشاكش ميانه سيد هيبت و فرج اللّه خان سيد على خود را كنار كشيده در بصره نزد ابراهيم خان مىزيست . چون خبر آشوب خوزستان به اصفهان رسيد در سال 1112 از دربار فرمان والىگرى بنام او درآمده و خلعت براى او فرستاده شد و او از بصره به هويزه آمده به حكمرانى پرداخت خود او مىنويسد « پس من به هويزه آمدم و هريك از خويشان و عموزادگان را مىتوانستم از خود خرسند گردانيدم » « 2 » .\r\n\r\n\r\n","description":"","footnote":"\r\n( 1 ) . كتاب سيد على و تذكره شوشتر\r\n( 2 ) . پس از چاپ شدن مقدارى از اين تاريخ آقاى حاج ميرزا ابو عبد اللّه مجتهد دانشمند زنجانى كتابى از زنجان فرستادند كه پس از ديدن دانسته شد ترجمه كتاب سيد على است : نسخه كتاب سيد على در كتابخانه مسجد سپهسالار نسخه خود مؤلف است ولى يگانه نسخه بودن آن‌كه ما نوشته بوديم در دست نيست .\r\nنسخه‌اى از آن در هويزه نزد مشعشعيان بوده كه در زمان فتحعلى شاه نزد پسر او محمد على ميرزا كه والى كرمانشاهان و خوزستان بود برده و بفرموده او يكى از سادات جزايرى شوشتر آن را ترجمه به فارسى كرده و بسيار كوتاهش ساخته و اين ترجمه است كه نسخه آن را آقاى حاج ميرزا ابو عبد اللّه فرستاده‌اند . از داستان سيد مبارك تا اينجا هر كجا كتاب سيد على گفته‌ايم مقصود اين نسخه فارسى است . ولى چون آن نسخه در اين‌جا به پايان مىرسد و پاره مطالب در اصل نسخه هست كه در آن نيست از اينجا به پس مقصود از كتاب سيد على نسخه عربى است .\r\n","page_name":" 100 ","page_number":100},
  {"content":"\r\n\r\nيكى از كارهاى سيد على كه خردمندى و نيكمردى او را مىرساند آنكه پس از درآمدن او به هويزه فرج اللّه ننشسته به همدستى شيخ مانع اعراب را شورانيده سيد على را آرام نمىگزاردند و سپس چون نوميد شدند به عراق رفته فرج اللّه نزد مانع مىزيست . سيد على نامه‌اى به دربار صفوى نوشت كه بودن فرج اللّه نزد مانع كار ستوده‌اى نيست و خواستار شد كه شاه گناه او را ببخشيده و اجازه بدهد كه به خوزستان بيايد نيز راه گذرانى براى او قرار بدهد . شاه اين خواهش او را پذيرفته سيد فرج اللّه را بخشيد و حقوق سالانه براى او قرار داد .\r\nبا اين همه نيكىهاى سيد على والىگرى او بيش از هشت ماه كمابيش نبود و در آخرهاى همان سال 1112 عبد اللّه خان نامى از اصفهان رسيده او را گرفته در دز هويزه بند نمود و والىگرى را بار ديگر به فرج اللّه داد .\r\n\r\nسيد عبد اللّه خان\r\nسيد فرج اللّه چون بار دوم والىگرى يافت پس از ديرى پسر خود سيد عبد اللّه را به اصفهان فرستاده از دربار خواستار گرديد كه والىگرى را به آن پسر وى بسپارند . شاه اين خواهش او را پذيرفته در سال 1114 فرمان والىگرى بنام سيد عبد اللّه نوشت . ولى چون او از اصفهان بيرون آمده روانه هويزه شد و خبر به فرج اللّه رسيد از كرده پشيمان شده به بيرون رفتن والىگرى از دست خود رضايت نداد و اين بود كه چون سيد عبد اللّه به هويزه رسيد فرج اللّه با او سردى مىنمود و سرانجام كار به كشاكش و جنگ ميانه پدر و پسر انجاميده فرج اللّه در اين جنگ زخم‌ها برداشت و سپاه او پراكنده گرديد با اين همه بار ديگر سپاهى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nگرد آورده به تاخت‌وتاز پرداخت و بار ديگر جنگ در ميانه‌روى داد كه در اين بار نيز فرج اللّه شكست يافته زخم برداشت و خود او دستگير گرديد .\r\nبدينسان سيد عبد اللّه در والىگرى استوار شد . ولى اين زمان خوزستان بويژه بخش غربى عرب‌نشين آن لانه فتنه گرديده گذشته از ايل‌هاى عرب كه در خود خاك آنجا نشيمن داشته و تابع ايران شمرده مىشدند و به شورش و تاخت‌وتاز خو گرفته بودند ايل‌هاى ديگرى از اعراب خاك عراق كه تابع عثمانيان بودند از آل فضول و آل باوى و عشيره منفق پياپى به خاك خوزستان تاخته كشتار و تاراج مىنمودند .\r\nهر يكى از مشعشعيان كه از والى زمان خود مىرنجيد يا به آرزوى والىگرى مىافتاد ميان يكى از عشاير رفته آنان را به خاك خوزستان مىكشانيد . از اين سوى عشاير خود خوزستان هميشه در پى بهانه بودند كه به تاخت‌وتاز برخيزند يا بر والى شوريده هويزه و ديگر شهرها را گرد فروگيرند . تاريخ سيد على را كه مىخوانيم چنان شورش و تاخت‌وتاز از اعراب در آنجا نقل نموده كه از خواندن آن فرسوده مىشويم اينكه در قرن‌هاى نخستين اسلام خوزستان يكى از آبادترين گوشه‌هاى ايران بوده و اكنون آن را بدان ويرانه مىيابيم علت آن همانا اين تاخت‌وتازهاى پياپى چند قرنى زمان مشعشعيان است كه ما در اينجا نام آنها را مىبريم .\r\nبدتر از همه آنكه در اين زمان نوبت پادشاهى صفويان به شاه سلطان حسين رسيد و چنان كه مىدانيم اين مرد از پست‌ترين و ناتوان‌ترين آدميان بود در زمان او ايران به زبونى سختى افتاده كه سرانجام با داستان ننگين افغان روبرو گرديد . در تاريخ سيد على و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nديگر كتابها پياپى مىخوانيم كه لشكر از كهكيلويه و لرستان به سركوبى اعراب خوزستان فرستاده شده ولى هرگز نتيجه‌اى از اين لشكركشىها نمىيابيم و هميشه اعراب را در تاخت و چپاول مىبينيم .\r\nدر همين زمان فرمانروايى سيد عبد اللّه بود كه بصره كه سيد فرج اللّه آن را گشاده بود بىجنگ و كشاكش بار ديگر بدست عثمانيان افتاد . در كتاب سيد على كه سوادهاى فرمان‌هاى پادشاهان صفوى را درباره خود و پدرش آورده در يك فرمانى خطاب به سيد على از دربار مىنويسد بصره كه ما از دست مانع درآورده‌ايم بنام امانت نگاه مىداريم كه بهنگام خود به دولت عثمانى واگذار نمائيم . گويا مدت اين امانت‌دارى بيش از چند سال نبوده و بار ديگر آن شهر را به عثمانيان واگذارده‌اند .\r\nبه سخن خود بازگرديم : چنان كه گفتيم از سال 1112 سيد على در هويزه در بند بود تا در سال 1120 در نتيجه نامه‌اى كه به دربار نوشته درخواست و لابه نموده بود او را از بند رها كرده و شرط نمودند كه در خوزستان نمانده به مشهد برود . ولى او درخواست سفر حج نموده و سال 1122 روانه مكه و مدينه گرديد و چون از آن سفر بازگشت در عراق و بصره مىزيست تا در سال 1124 و 1125 در خوزستان شورش‌هاى بسيارى رويداده كار به جنگ خونريزى كشيد . در اين شورشها دست او در كار بود و در نتيجه آنها سيد عبد اللّه خان را دستگير كرده بند نمودند و اختيار بدست سيد على افتاد ولى چون اين خبر به دربار صفوى رسيد عوض خان نامى را روانه عربستان گردانيده سامان اين كارها را به اختيار او سپردند و او چون به خوزستان رسيد سيد عبد اللّه را بار ديگر در والىگرى استوار ساخت سيد على نيز در\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nهويزه نزد سيد عبد اللّه مىزيست ، و چون كار خوزستان روزبروز آشفته‌تر مىگرديد و سيد عبد اللّه از عهده برنمىآمد دربار صفوى نيز چاره‌اى جز برداشتن يكى و گذاردن به جاى او نمىشناخت اين بود كه بار ديگر در سال 1127 فرمان والىگرى بنام سيد على فرستاده گرديد سيد على چون به والىگرى رسيد .\r\n\r\nوالىگرى سيد على بار ديگر\r\nاين بار سيد عبد اللّه به فتنه‌انگيزى برخاسته پياپى اعراب را بر وى مىشورانيد . كار به آنجا رسيد كه سيد على از فرونشانيدن آن شورشها درمانده نامه‌ها به دربار صفوى فرستاده خواستار گرديد كه لشكر از اصفهان و لرستان به يارى او فرستاده شود ولى چنان كه گفتيم اين زمان پادشاهى صفوى سخت درمانده و ناتوان گرديده بود و گذشته از خوزستان در بختيارى و جاهاى ديگر نيز فتنه‌ها برپا مىشد كه دربار صفوى از فرونشانيدن آنها درمانده بود و در كتاب سيد على سواد نامه‌هاى بسيارى را مىيابيم كه او به دربار نوشته و درخواست سپاه كرده و از دربار نويد فرستادن لشكر داده‌اند ولى پيداست كه بر آن نويدها اثرى باز نشده زيرا از همان كتاب پيداست كه در سال 1128 در سراسر خوزستان فتنه و شورش برپا بوده و فتنه‌انگيزى سيد عبد اللّه عرصه را بر سيد على تا آنجا تنگ ساخته كه خود هويزه نيز در محاصره اعراب بوده و چون سيد على از لشكر فرستادن دربار صفوى نوميده شده بود دست به دامن عثمانيان زده و از پاشاى عثمان ياورى خواسته كه در آخر كتاب او نامه‌هايى از پادشاه دربارهء سپاه فرستادن به خوزستان به يارى مردم هويزه ديده مىشود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو چون كتاب سيد على در اينجا به پايان مىرسد پايان كار اين سختىها و شورش‌ها دانسته نيست . در اينجا بار ديگر رشتهء تاريخ خوزستان بريدگىها پيدا مىكند و تا آنجا كه ما جستجو كرده‌ايم پايان داستان اين گرفتارىهاى سيد على و دخالت عثمانيان در كار خوزستان دانسته نيست .\r\nچيزى كه هست مؤلف تذكره شوشتر در سال 1132 سيد محمد پسر سيد عبد اللّه خان را والى هويزه نام مىبرد و از گفته‌هاى او پيداست كه بار ديگر سامانى در كارهاى هويزه با دست سركردگان ايرانى پديد آمده و عبد اللّه خان نامى از نوادگان واخشتو خان از جانب دربار صفوى با سپاه در دژ هويزه نشيمن داشته و پشتيبان سيد محمد خان والى هويزه بوده و چون در آن سال در شوشتر شورشى روى داده بود عبد اللّه خان چند روزى از هويزه به شوشتر آمده و آن شورش را خوابانيده بار ديگر به هويزه برمىگردد .\r\nشايد در آن شورش‌ها ميانه سيد عبد اللّه خان و سيد على خان و سيد محمد پسر سيد عبد اللّه داوطلب فرونشاندن فتنه گرديده و از پادشاه صفوى فرمان والىگرى دريافته و به همراهى سركردگان ايرانى به هويزه رفته و آن فتنه‌ها را فرونشانده و خويشتن به والىگرى نشسته است .\r\n\r\nداستان افغان و خيانت‌هاى والى هويزه\r\nدر اينجا بايد زمينه سخن را از خوزستان به اصفهان پايتخت صفويان بكشانيم . اينك در پيشرفت تاريخ خود به سال خونين 1135 رسيده با داستان دلگداز افغان روبرو شده‌ايم و چون در اين داستان\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nپاى والى هويزه در ميان است و چنان كه نوشته‌اند در نتيجه خيانت‌هاى او بود كه پايتخت ايران به آن آسانى به دست افغانيان افتاد از اينجا بايد به نگارش آن داستان بپردازيم .\r\nبايد دانست كه در اين باره سند ما نوشته‌هاى سرجان ملكم و آن سياح اروپائى است كه بيست و شش سال در ايران زندگى كرده و در همان سال 1135 در اصفهان بوده و آن داستان دلگداز را با ديده خود ديده است « 1 » اينان خيانت‌هاى بسيارى بنام « خان هويزه » يا « والى هويزه » مىنگارند و در سراسر داستان نام او را مىبرند و چنين پيداست كه شاه سلطان حسين اعتماد بسيار به او داشته و جز به گفتهء او كار نمىبسته و او نيز جز به برانداختن شاه نمىكوشيده است ليكن اينان نام والى را نمىنگارند تا دانسته شود كه همان سيد محمد خان يا ديگرى مقصود است ولى چون تذكره شوشتر در سال 1132 سيد محمد خان را والى هويزه خوانده از اينجا بايد پنداشت كه در سال 1134 و سال 1135 هم والى او بوده و آن خيانتها در داستان افغان نيز جز از او سر نزده است . « 2 »\r\nبارى نخستين خيانت والى هويزه آن بود كه چون در سال 1134 كه هنوز افغان‌ها در كرمان بودند شاه او را از هويزه خواسته با پنج هزار سوار روانه كرمان نمود و او در اثناى راه آهنگ افغانيان را بسوى\r\n\r\n\r\n","description":"","footnote":"\r\n( 1 ) . او كتابى به لاتين نوشته و در اروپا چاپ نموده . يكى از تركان استانبول آن را به تركى ترجمه كرده « عبرت‌نامه » نام نهاده و چاپ كرده . سپس عبد الرزاق دنبلى آن را به فارسى ترجمه نموده كه نسخه‌اى از آن در كتابخانه مدرسه سپهسالار هست صنيع الدوله نيز همان را در جلد دوم منتظم ناصرى آورده است .\r\n( 2 ) . در پاره كتابها نام « سيد عبد اللّه » برده مىشود ولى گويا درست نباشد .\r\n","page_name":" 106 ","page_number":106},
  {"content":"\r\n\r\nاصفهان شنيده با سپاه خود از آنجا بازگشت .\r\nسپس چون شاه بزرگان دربار را در انجمنى گرد آورده درباره دفع افغانها با آنان به شور پرداخت محمد قلى خان وزير شاه را رأى آن بود كه با آن لشكريان خورده و خوابيده كه ايران داشت با افغانيان جنگ روبرو نشود مىگفت بهتر آن است كه در شهر مانده به بارونشينى و جنگ از پشت ديوار بپردازيم اين رأى كه ناچار از روى دورانديشى و دلسوزى بود والى هويزه آن را نپسنديده با لاف و گزاف شاه را بر آن واداشت كه از پنجاه هزار سپاهى اردويى پديدار آورده به سركردگى و فرماندهى او و محمد قلى خان به گلناباد چهار فرسخى اصفهان به پيشواز افغان‌ها فرستاد سياح اروپائى مىنويسد خان هويزه مىگفت :\r\n« محمود را زنده گرفته كشان‌كشان به جانب شاه خود مىبرم اگر خواهد به قندهار گريزد نتواند اگر خواهد به روم گريزد عربىسواران ما به تعاقبش پردازند و دستگيرش سازند » . با اين همه لاف چون هنگامه جنگ و خونريزى درگرفت خان هويزه و عربىسواران او پيش از هر كارى به تاراج اردوگاه افغانيان كه در آغاز جنگ پس نشسته بودند پرداخته سپس چون حال اردوى ايرانيان را ديگر گونه يافتند پيش آهنگ گريز گرديدند .\r\nچون پس از اين شكست شاه بار ديگر انجمن آراسته از بزرگان درگاه سكالش خواست محمد قليخان راى خود را چنين گفت كه شاه اصفهان را رها كرده در ديگر گوشه‌هاى ايران بگرد آوردن سپاه پردازد .\r\nوالى عربستان در اين هنگام نيز با لاف و گزاف شاه را از پذيرفتن آن راى كه خود صلاح آن زمان بود بازداشته چنين گفت : رها كردن پادشاه اصفهان را جز گريختن از پيش دشمن نيست » .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nپس از آن هم چون افغان‌ها به كنار اصفهان رسيده شهر را محاصره نمودند سيد محمد خان كه شاه رشته اختيار همگى لشكر را به دو سپرده بود از هيچگونه كارشكنى و رخنه‌گرى دريغ نمىكرد و هر هنگام كه اندك پيشرفتى در كار ايرانيان مىديد با نيرنگ و فريب جلوگيرى از آن پيشرفت مىنمود شگفت اين بود كه آواز كارشكنى و خيانتكارى او بر زبان‌ها افتاده و همگى پى برده بودند با اين همه شاه ساده‌لوح را روز بروز اعتماد بر وى بيشتر مىگرديد . تو گويى شاه گله‌دار و خان هويزه دلال بود و هر دو مىكوشيدند كه مردم تيره‌بخت ايران را گله‌وار به قصابان خونخوار افغان بفروشند .\r\nيكى ديگر از خيانتهاى بزرگ والى هويزه آن بود كه چون محاصره اصفهان به درازا كشيد و افغانان نتوانستند به آسانى آن را بدست بياورند و ايشان را ترس فراگرفته بدان سر شدند كه به ميانجىگرى ارمنيان جلفا صلح بخواهند والى پيغام به آنان فرستاد كه من نيز سنى و از شما مىباشم به زودى مقصود بدست خواهد آمد و اصفهان فتح خواهد شد ترس و بيم به خود راه ندهيد . و چون در شهر كار خوراك به سختى رسيده راه اميد از هر سوى به روى مردم بسته شد شاه بدبخت والى هويزه را براى انجام صلح پيش افغانان فرستاد . سياح اروپايى مىنويسد او با افغانان طرح دوستى ريخته هرگز كوششى براى صلح نكرد .\r\nكوتاه‌سخن ؛ والى هويزه آنچه رخنه‌گرى بود دريغ نكرد و بدانسان كه مىدانيم پايتخت ايران بدست محمود افغان و پيروان خونخوار او افتاد و شد آنچه كه از نوشتن آن در اينجا بىنيازيم . ولى والى از آن همه سياهكارىهاى خود جز سياه‌رويى و بدنامى سودى نبرد . سياح\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفرنگى مىنويسد محمود پس از آنكه تاج شاهى از دست سلطان حسين گرفته به اصفهان درآمد با آنكه والى خود را سنى و همكيش افغانيان مىخواند محمود او را گرفته به زندان سپرد و پسر عموى « 1 » او را كه به افغانيان پيوسته و در اردوى آنان مىزيست به واليگرى عربستان فرستاد .\r\n\r\nصفى ميرزاى دروغى در خوزستان و كهكيلويه\r\nافغانان در دوره چيرگى خود كه شش سال و چند ماه كشيد كرمان و فارس و عراق را در دست داشتند و عثمانيان هم به بخش سترگى از شهرهاى غرب دست يافتند و در سال 1140 ميانه ايشان با اشرف افغان پيمانى بسته گرديد كه ايران را ميانه خود دو بخش كردند . از روى اين پيمان خوزستان در بخش عثمانيان افتاده بود ولى هرگز كسى از ايشان به خوزستان نيامده اين سرزمين از افغان و عثمانى هر دو آسوده ماند .\r\nدر اين سال‌ها از حوادث هويزه و آن پيرامون‌ها و از كارهاى والى تازه كه محمود افغان فرستاده بود هيچگونه آگاهى در دست نيست .\r\nولى حوادث شوشتر و بخش شرقى خوزستان را مؤلف تذكره كه خود او در آن زمان مىزيسته به شرح نگاشته است .\r\nدر سال 1135 كه اصفهان به دست افغانان افتاده از آن سوى در\r\n\r\n\r\n","description":"","footnote":"\r\n( 1 ) . اگر خان خاين همان سيد محمد خان بوده مىتوان پنداشت كه اين پسر عموى او سيد على مورخ است كه گفتيم دو بار به والىگرى رسيده و بىشك رقيب سيد محمد خان بوده است چنان كه نام او سپس هم خواهد آمد . سرجان ملكم به جاى پسر عمو برادر كوچكتر مىنويسد .\r\n","page_name":" 109 ","page_number":109},
  {"content":"\r\n\r\nقزوين شاه طهماسب دوم به تخت پادشاهى نشست بيجن خان خانواده فتحعلى خان بنيادگزار پل شوشتر از جانب شاه طهماسب حاكم كهكيلويه و پسرش ابو الفتح خان حاكم شوشتر برگزيده شده و تا سال 1137 كسى ناشناخته و گمنام در كوهستان بختيارى پيدا شده خود را پسر شاه سلطان حسين خوانده مىگفت كه از اصفهان از كشتار افغانان گريخته است .\r\nبايد دانست كه اين زمان كه در ايران شورش و آشوب برپا بوده يكى از دوره‌هايى است كه يك رشته شاهزادگان دروغى در اين گوشه و آن گوشه پيدا شده‌اند . يكى از آنان همين كس است كه داستان او را مىسراييم .\r\nميرزا مهدى خان مىنويسد : كه او از مردم گرايى « 1 » بود ولى دعوى شاهزادگى كرده مىگفت نام من نخست ابو المعصوم ميرزا بوده سپس خود را صفى ميرزا ناميده‌ام . مىگويد « زنى را از شواهد اصفهان شاهد مدعا كرده به دعاى خواهرى در يكى از بلوكات اصفهان گذاشته بود . »\r\nمردم بختيارى از ساده‌دلى يا از راه تدبير و كاردانى گرد شاهزاده دروغى را گرفته شادىها نمودند و او بساط شاهزادگى بلكه دستگاه پادشاهى و فرمانروايى درچيده خواجه‌سرايان براى آوردن خواهرخوانده خود فرستاده او را با شكوه و جاه پيش خود آورد و در مسجدها و منبرها نام خود را شاه طهماسب دوم گردانيده حكمرانان به شهرها و به ميان عشاير بفرستاد .\r\nحاكم بختيارى كه پيشكار صفوى ميرزا شده بود ابو الفتح خان\r\n\r\n\r\n","description":"","footnote":"\r\n( 1 ) . جايى در نزديكى شوشتر است .\r\n","page_name":" 110 ","page_number":110},
  {"content":"\r\n\r\nحاكم شوشتر و سرشناسان آن شهر را نيز به خليل‌آباد كه نشيمن صفى ميرزا بود خواند و ايشان فرمانبردارى نموده بدانجا شتافتند و بندگى و پيروى به شاهزاده دروغى آشكار ساختند . ليكن در اين ميان از شاه طهماسب كه در آذربايجان بود فرمانى رسيد كه دعوى صفى ميرزا را بهم زده بختياران او را گرفته بند نمودند ابو الفتح خان و شوشتريان هم به شهر خود بازگشته ولى ديرى نگذشت كه بختياريان دوباره شاهزاده دروغى را آزاد ساخته دستگاه فرمانروايى براى او درچيدند و او با گروهى از پيروان روانه شوشتر گرديد . ابو الفتح خان ناگزير شده با سپاه خود و با بزرگان شوشتر به پيشواز او شتافته او را باشكوه و دبدبه به شهر درآورد و در دژ سلاسل جاى داد تا پس از چند روزى فرصت بدست آورده او را گيرانيده دربند انداخت و دستگاه او را بهم زد .\r\nولى مردم شوشتر و دزفول هواخواه صفى ميرزا بودند و از اين كار ابو الفتح خان برآشفته به شورش برخاستند و شيخ فارس شيخ آل كثير را به شهر خوانده اختيار كارها را بدست او سپردند .\r\nآل كثير از اعرابى است كه در زمان مشعشعيان از عراق به خوزستان آمده نخست در بخش غربى آنجا نشيمن داشتند و در فتنه‌هايى كه در آن بخش ميانه واليان مشعشعى و دشمنان ايشان برمىخاست شركت مىنمودند . چنان كه ما نام ايشان را در بيشتر آن فتنه‌ها در ميان مىبينيم و گويا در آخرهاى دوره صفويان بود كه ايشان به بخش شرقى خوزستان آمده ميانه دزفول و شوشتر و اهواز نشيمن گرفتند و از اين پس كه در شوشتر و دزفول پيوسته فتنه برپا بوده ما نام آل كثير را هميشه در ميان مىيابيم و تا زمان شيخ خزعل كه او عشيره و ديگر عشاير خوزستان را از نيرو انداخت هميشه اينان در كارهاى شوشتر و\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدزفول دست داشته‌اند . بويژه در كارهاى شوشتر كه از اين سپس لانه فتنه و آشوب است و هميشه دست مشايخ آل كثير با شورشيان آن شهر يكى بوده است .\r\nشايد اين داستان صفى ميرزا نخستين فتنه و آشوب است كه به مردم شوشتر درس فتنه‌بازى آموخته . به گفته مؤلف تذكره چون شيخ فارس به شهر درآمد روزبه‌روز فتنه سخت‌تر مىگرديد تا ابو الفتح خان ناگزير شده صفى ميرزا را سرداد و چون او از دژ بيرون آمد شورشيان دليرتر گرديده بر شورش افزودند و ابو الفتح خان از دژ گريخته اختيار شهر را به شورشيان سپرد .\r\nبدينسان صفى ميرزا بار ديگر دستگاه فرمانروائى درچيد و چندى نگذشت كه بزرگان كهكيلويه نيز به شوشتر نزد او آمده فروتنى و فرمانبردارى به او آشكار ساختند . مؤلف تذكره مىگويد : « بسا فتنه‌ها از وجود او برپا شد و مردم بىگناه به قتل رسيدند و اجامر و اوباش دست يافتند . »\r\nپس از هشت ماه كه صفى ميرزا در شوشتر بود به نواحى كهكيلويه بدانجا كه جايگاه اسماعيل ميرزاى دروغى بود رفت در آنجا ميان لران دستگاه بلندى درچيده به كامرانى پرداخت و دو سال ديگر بدينسان بسرداد تا در سال 1140 به هنگاميكه در دهدشت به فرمان طهماسب قلى خان ( نادر شاه ) كه از مشهد فرمان فرستاده بود كشته گرديده بساطش برچيده شد .\r\nدر زمان صفى ميرزا حكمرانى شوشتر به دست شيخ فارس آل كثير بود و او اسفنديار بيگ‌نامى را به نيابت برگمارده اختيار كارها را بدست او سپرده بود . مؤلف تذكره مىنويسد اسفنديار بيگ مرد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nهوشمند و نيكوخو و پاكدلى بود و با مردم رفتار نيكو مىكرد و تا سال 1142 كه نادر شاه به خوزستان آمد اسفنديار بيگ به نيابت شيخ فارس رشته حكومت را در دست داشت .\r\n\r\nآمدن نادر شاه به خوزستان\r\nما براى آنكه نمك بر زخم دلها نپاشيده كينه‌هاى كهنه را تازه نگردانيم در همه‌جا قلم از شرح داستان دلگداز چيرگى افغان باز داشتيم . ما نمىگوييم همه گناه به گردن افغانيان بود و از سياهكارىهاى شاه اسماعيل در آغاز بنياد پادشاهى صفوى و از زشتكارىهاى حكمرانان ايرانى در زمان شاه سلطان حسين كه مايه آن كينه‌ها بود هرگز چشم نمىپوشيم . ولى اين هم فراموش نمىسازيم كه افغانيان چون در اصفهان دست يافتند و همچنين عثمانيان كه فرصت بدست آورده بر آذربايجان و ولايت‌هاى غرب ايران چيره شدند هر دو دسته روى مسلمانى آدمىگرى را سياه ساختند . اگر داستان استخوانگداز مغول را كنار بگذاريم در سراسر تاريخ ايران چنين روزگار سياهى پيدا نتوان كرد از اينجاست كه پيدايش نادر شاه كه ايرانيان را از آن تيره‌روزى رها گردانيد يكى از سترگترين پيش‌آمد تاريخى است .\r\nپس از شكست‌هايى كه نادر شاه به افغانيان داده و آنان را از اصفهان بيرون ساخت و تا فارس از دنبال ايشان تاخت در بهار سال 1142 بود كه از راه فارس و كهكيلويه روانه خوزستان گرديد . تا آن هنگام آوازه دليرىها و فيروزىهاى او به خوزستان رسيده لرزه بر دل همه گردنگشان فتنه‌جويان افتاده بود و اين بود كه چون او به رامهرمز رسيد\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nوالى هويزه كه گويا همان سيد على « 1 » مورخ ما باشد با ديگر بزرگان و سردستگان عرب به پيشواز او شتافتند و همگى فرمانبردارى و چاكرى آشكار ساختند .\r\nپس از چند روزى كه نادر در رامهرمز درنگ داشت به دورق « 2 » رفته از آنجا روانه شوشتر گرديد . در آنجا ناصر بن حميدان كه از سردستگان عرب و در اهواز نشيمن داشت با چند شيخ ديگر پيش او آمدند و چون اينان به تاخت و تاراج معروف بودند نادر همه را دستگير ساخته به خراسان فرستاد .\r\n\r\nبستن بند ميزان به فرمان نادر\r\nداستان بند ميزان را نوشتيم كه فتحعلى خان هنگام بنياد پل آن را بشكافت و سپس به بستن آن مجال نيافت و از اينجا آب از جوى مياناب افتاده و بند مقام بشكسته اين كارها مايهء ويرانى شوشتر و كشتزارهاى آن گرديد .\r\nاز آن زمان اين بند همچنان شكسته مانده و كسى به بستن آن برنخاسته بود . نادر از چگونگى آگاهى يافته به اسفنديار بيگ كه هنوز سررشته‌دار كارهاى شوشتر بود فرمان داد كه مخارج ساختن آن را برآورد نموده پول آن را از محل ماليات كاشان دريافت نمايد و به بستن آن بپردازد . و چون از اين كارها پرداخت والى هويزه را كه از رامهرمز\r\n\r\n\r\n","description":"","footnote":"\r\n( 1 ) . ميرزا مهديخان در اينجا نام او را نمىنگارد ولى در داستان سفر دوم نادر به خوزستان در سال 1145 نام او را سيد عليخان مىنگارد .\r\n( 2 ) . در نسخه چاپ تبريز جهانگشا « ديزفول » مىنويسد ولى از لغزش رونويسان است .\r\n","page_name":" 114 ","page_number":114},
  {"content":"\r\n\r\nهمراه آورده بود روانه هويزه گردانيده خويشتن با سپاه روانه دزفول گرديد و از آنجا از راه خرم‌آباد به آهنگ جنگ عثمانيان به نهاوند و همدان شتافت .\r\nاما بند ميزان در تذكره مىنويسد مخارج ساختن آن را هزار و چهار صد و هفتاد تومان « 1 » برآورد كردند و پس از رفتن نادر شاه از شوشتر اسفنديار بيگ كسى به كاشان فرستاده آن مبلغ را دريافت نمود و در سال ديگر به كار آغاز كرده و بدينسان آب به جوى داريان درآمده به مياناب روان گرديد و فراوانى كشت‌وكار در آن سال چندان بود كه مردم از شكرگزارى درماندند . ولى در اين هنگام اسفنديار بيگ بدورد زندگانى گفت و در همان سال سيل بنيادكنى برخاسته بار ديگر در بند رخنه پديد آورد و چون كسى را توانايى ساختن آن نبود و كسى جرأت آگاهى دادن بنادر نمىكرد شكست به حال خود بازمانده همچنان مايه خرابى شوشتر گرديد .\r\nاين‌بار شكست بند ميزان هشتاد سال كمابيش مدت طول كشيد تا در زمان فتحعلى شاه به دست محمد على ميرزا ساخته شد چنان كه سپس خواهيم آورد .\r\n\r\nشورش محمد خان بلوچ و همدستى مردم خوزستان با او\r\nنادر پيش از آنكه از خوزستان بيرون رود براى هر يك از شهرهاى آنجا حاكمى برگماشت و ابو الفتح خان را حكمرانى شوشتر داد .\r\nتا سال 1144 ابو الفتح خان حكمران شوشتر بود . در اين سال به\r\n\r\n\r\n","description":"","footnote":"\r\n( 1 ) . چنان كه در جاى ديگرى گفته‌ايم تومان دوره صفوى نزديك به ده برابر تومان امروزى بوده است .\r\n","page_name":" 115 ","page_number":115},
  {"content":"\r\n\r\nهنگامى كه نادر شاه طهماسب را خلع كرده و خويشتن براى جنگ با عثمانيان و گشادن بغداد روانه عراق بود عباسقلى بيگ‌نامى را بجاى ابو الفتح خان به حكمرانى شوشتر فرستاد و او بود تا پس از چند ماهى فتنه محمد خان بلوچ برخاسته دامنه آن به شوشتر نيز رسيد .\r\nاين محمد خان از همراهان محمود افغان بود كه همراه او از قندهار آمده و چون پس از محمود اختيار پادشاهى بدست اشرف افتاد او محمد خان را با ايلچيگرى نزد سلطان عثمانى فرستاده بود . ولى در سال 1142 هنگامى كه او از ايلچيگرى برمىگشت بساط افغانان به هم خورده كسى از آنان در ايران نمانده بود و محمد خان زيركى نموده با نامه سلطان عثمانى و پيشكش‌هايى كه از او براى اشرف آورده بود در دزفول پيش نادر آمده چگونگى را باز نموده خواستار بندگى و چاكرى گرديد نادر از اين كار او در شگفت شده او را نيك نواخت و به حكمرانى كهكيلويه برگماشت .\r\nسپس در سال 1144 كه نادر در نزديكى كركوك از عثمانيان شكست سختى خورده به همدان بازگشت محمد خان را كه همراه او بود روانه كهكيلويه ساخت كه كم‌وكاست سپاه خود را درست ساخته تا دو ماه ديگر به لشكرگاه بپيوندد محمد خان در رفتن به كهكيلويه و در برگشتن هر دو به شوشتر گذر كرده ابو الفتح خان نيز با او بود و در اين برگشتن بود كه در جايد لرستان به انديشه شورش و خودسرى افتاده با ابو الفتح خان و سپاهى كه همراه داشتند به خوزستان بازگشتند و جلودارى را فريب داده پيشاپيش روانه نمودند كه در همه‌جا آوازه شكست ديگر نادر را از عثمانيان و اينكه لشكريان او پاك پراكنده شده‌اند و خود او ناپديد گرديده بياندازد و مردم را به شورش برانگيزد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nنويسنده تذكره مىگويد آن جلودار دزفولى بود و چون به دزفول رسيد راست سخن را گفت و مردم به دشمنى محمد خان برخاسته دروازه‌ها را به روى او و سپاهش ببستند . ولى به شوشتر نزديك شدند شوشتريان چون خبر شكست نادر و ناپيدا شدن او را باور كرده بودند و از حقيقت كار آگاهى نداشتند به پيشواز محمد خان و ابو الفتح خان شتافتند و آنان را به شهر درآوردند .\r\nعباسقلى بيگ ناگزير شده شوشتر را بازگذارده به دزفول رفت . روز ديگر محمد خان و ابو الفتح خان انجمنى ساخته انديشهء خود را با بزرگان شوشتر و شيخ فارس و ديگر سردستگان عرب به ميان گذاردند مردم فتنه‌جوى شوشتر و شيخ فارس و ديگر سردستگان عرب كه سال‌ها به شورش و فتنه خو گرفته بودند و هميشه در آب گل‌آلود ماهى مىگرفتند با آنان همزبان گرديدند . همچنين اعراب هويزه را به همدستى اينان برخاستند سيد على خان والى هويزه كه گماشته نادر شاه شده و هواه‌خواه او بود از كار كناره ساختند .\r\nميرزا مهدى خان مىنويسد كه عشيره كعب و بنى تميم نيز در اين هنگام به شورش برخاسته بودند و در نواحى دورق « 1 » بتاخت‌وتاز مىپرداختند . و اين نخستين‌بار است كه نام عشيره كعب در تاريخ‌هاى ايران ديده مىشود و چنان كه خواهيم گفت اين زمان آن طايفه ، در نواحى قيان در جنوب خوزستان نشيمن داشتند .\r\nمحمد خان دو سه روز در شوشتر بود و ابو الفتح خان را حاكم آن شهر و شيخ فارس را حاكم كهكيلويه و سيد رضا برادر سيد على خان را\r\n\r\n\r\n","description":"","footnote":"\r\n( 1 ) . در نسخه چاپ تبريز جهانگشا « نواحى ديزفول » مىنويسد ولى اشتباه است و اين‌بار دوم است كه در اين كتاب بجاى دورق « دزفول » نوشته مىشود .\r\n","page_name":" 117 ","page_number":117},
  {"content":"\r\n\r\nوالى هويزه گردانيده خويشتن با سپاه روانه فارس گرديد و در آنجا با حاكم فارس جنگ كرده سپاه او را به شكست و شيراز را با محاصره بگشود . مردم فارس و اعراب بندرها همگى هواخواهى او را پذيرفتند .\r\nبدينسان كار محمد خان بالا گرفته ميرزا مهدى خان مىنويسد شماره سپاهيان او به دهزار تن رسيد بارون دبود كه سپس نام او را خواهيم برد مىنويسد كه محمد خان هواخواهى صفويان را دستاويز ساخته عنوان مىكرد كه بايد شاه طهماسب بار ديگر به تخت پادشاهى برنشيند . « 1 »\r\n\r\nآمدن نادر شاه بار دوم به خوزستان\r\nخبر شورش محمد خان و همدستان او هنگامى به نادر شاه رسيد كه بار ديگر با سپاه روانه عراق گرديده و در كنار آب دياله لشكرگاه ساخته و در يك جنگى نيز بر عثمانيان فيروزى يافته بود و چون اين خبر بشنيد سخت برآشفت ، اين خود بسى نامردى بود كه در چنين هنگامى كه ايران با دست يك مرد غيرتمندى از دست دشمنان آزاد مىگشت كسانى به شورش برخيزند . شكستى كه نادر از عثمانيان در نزديكى كركوك خورد اگر كسى جز او بود زبون نوميدى گرديده از ميدان در مىرفت . ولى نادر هرگز خود را نباخته بار ديگر به سپاه‌آرايى برخاست و اين جنگ‌هايى كه او با عثمانيان در پيش داشت سرنوشت بخش غربى ايران به نتيجه آن جنگ‌ها بسته بود . در چنين زمانى شورش ايرانيان بر او زشت‌ترين كارى بود . بويژه كه اين شورش به\r\n\r\n\r\n","description":"","footnote":"\r\n( 1 ) . جهانگشاى نادرى چاپ تبريز صفحه‌هاى 72 و 76 و 77 و تذكره شوشتر چاپ هند ص 90 - 93 و سياحت‌نامه بارون دبود بخش يكم ص 239 .\r\n","page_name":" 118 ","page_number":118},
  {"content":"\r\n\r\nهمدستى يك بلوچ بيگانه بدسرشتى برخاسته بود . اگرچه خطاى نخست از نادر بود كه فريب چاپلوسى يك بلوچ ناشناس ناآزموده‌اى را خورده و او را بر ايرانيان فرمانروا ساخت و با آنكه به گفتهء ميرزا مهدى خان نامردىهايى از او در جنگ ايروان سرزد او را به فرمانروايى بازگذاشت . به‌هرحال پس از آشكار شدن نافرمانى او مردم نبايستى همدست او باشد .\r\nبارى محمد خان و همدستان او سه چهار ماه كامروا بودند تا نادر شاه لشكرهاى ترك را پراكنده ساخت و توپال عثمان پاشا كه سر عسكر ( سپهسالار ) آن لشكرها بود كشته گرديد و هنوز محاصره بغداد به انجام نرسيده بود كه نادر محمد حسينخان قاجار را به سردارى هويزه برگزيده روانه آنجا ساخت كه اعراب سركش را گوشمال داده سيد عليخان را در مسند والىگرى استوار گرداند و براى كهكيلويه و هر يك از شهرهاى فارس حكمرانان نامزد ساخته دوازده هزار سپاه همراه ايشان نمود . نيز براى طهماسب قلى خان از سرداران بزرگ فرمان فرستاد كه از اصفهان با سپاه به فارس رفته به همدستى حكمرانان كهكيلويه و فارس به چاره كار محمد خان بكوشند .\r\nپس از ديرى در پانزدهم رجب ( سال 1145 ) خود نادر با سپاهى از بيرون بغداد راه خوزستان پيش گرفت و در خاك فيلى در دژ بيات لشكرى را به سركردگى نجف سلطان‌نامى بر سر شوشتر فرستاده خويشتن با بازمانده سپاه روانه هويزه گرديد و در آنجا محمد حسين خان را كه به گفتهء ميرزا مهدى خان « كلاه جلادت بر شكسته در قلعه نسبت به اعراق مطيع تركتاز مىكرد » براى سركوب شيخ فارس آل كثير و ديگر اعراب فتنه‌جوى فرستاده خويشتن نه روز\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nدر هويزه درنگ نموده تا سپس به آهنگ شوشتر از آنجا بيرون آمد .\r\nابو الفتح خان و شوشتريان برج و باروى شهر را استوار ساخته بيخردانه آماده جنگ و ايستادگى شده بودند و اين بود نجف سلطان را به شهر نيافته در جلگان كه جايى در آن نزديكى است لشكرگاه ساخت تا آن هنگام كه اسلمس بيگ كه نادر او را براى اندرز مردم روانه ساخته بود به شوشتر رسيده با پيام و اندرز ابو الفتح خان و شوشتريان را به فرمانبردارى رام گردانيد و كس فرستاده نجف سلطان را به شهر خواند در اين ميان خود نادر نيز از هويزه رسيده شبانه به شوشتر درآمد روز ديگر با بازپرس و جستجو برخاسته چگونگى را دريافت و كسانى را كه دست در فتنه نداشتند جدا كرده پاسبان به خانه‌هاى آنان فرستاد و سپس فرمان داد كه سپاهيان تاراج خانه‌ها نمايند ، ولى دست به خون كسى نيالايند .\r\nنويسنده تذكره مىگويد : « در ساعت طوفان بلايى برپا شد كه طوفان نوح به گرد آن نرسيده و مخدرات حجب عصمت را كار بر رسوايى كشيد حراير ابكار در كوچه و بازار چون اسراى يهود و نصارى بيع و شرى دست به دست افتاد و خروش اين مصيبت آوازه فتنه چنگيز را بر طاق نسيان نهاد و اين واقعه يله يوم الماربع شهر شعبان بود . »\r\nاز اين عبارت پيداست كه خشم بر نادر چيره و چشم خرد او را بسته بوده كه به يك رشته سياهكارىهايى درباره خاندان‌هاى اسلامى رضايت داده و اين خود يكى از كارهاى نكوهيده اوست .\r\nاين شگفت‌تر كه از كشتن جلوگيرى كرده و به چنين سياهكارىها كه بدتر از كشتار است اجازه داده .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبارى دو روز ديگر نادر نجف سلطان را در شوشتر به حكمرانى گذارده خويشتن آهنگ فارس نمود و ابو الفتح خان و چند تن ديگر از سردستگان شورشيان شوشتر را همراه برد و چون به رامهرمز رسيد ابو الفتح خان را با خواجه حسين نامى بكشت . و برخى از ديگران را رها ساخته برخى را بند نمود . و چون به خاك فارس رسيد سپاهيان طهماسب قلى خان و حكمرانان فارس و كهكيلويه بهم پيوسته محمد خان بلوچ نيز از شيراز به آهنگ ايشان بيرون آمده و در بند شولستان لشكرگاه ساخته بود « 1 » و چون جنگ آغاز گرديد محمد خان ايستادگى نتوانست بگريخت و بسيارى از سپاهيان او كشته گرديدند از آنجا نادر به شيراز رانده كسان محمد خان زينهار خواسته شهر را بسپردند « 2 » در همان روزها از محمد حسين خان سردار هويزه نيز نامه رسيد كه سركشان كعبى با شيخ فارس آل كثير از در زبونى درآمده زينهار خواسته‌اند « 3 » چنان كه ما اين داستان كعبيان را در جاى خود خواهيم نگاشت .\r\n\r\n\r\n","description":"","footnote":"\r\n( 1 ) . بارون دبود تپه‌اى را در يكفرسخى فهليان نشانده مىگويد سنگر محمد خان در آنجا بود .\r\n( 2 ) . خود محمد خان به گرمسيرهاى فارس گريخته بود در آنجا نيز درنگ نتوانسته به جزيره قيس رفت شيخ آن جزيره او را گرفته به شيراز نزد طهماسب قلى خان فرستاد و او نيز به اصفهان نزد نادر روانه ساخت و نادر چشمهاى او را كنده پس از سه روز نابودش ساخت .\r\n( 3 ) . جهانگشا و تذكره شوشتر .\r\n","page_name":" 121 ","page_number":121},
  {"content":"\r\n\r\n\r\nبرانداختن نادر شاه والىگرى مشعشعيان را\r\nچنان كه گفتيم در آخر صفويان رشتهء آگاهى ما از مشعشعيان گسيختگىها پيدا مىكند زيرا چنان كه گفتيم پس از 1128 كه سيد على خان مورخ والى بود و كار او به سختى رسيده بود آگاهى ديگرى از او و از چگونگى كارهاى آن بخش خوزستان نداريم جز اينكه در سال 1132 سيد محمد خان پسر سيد عبد اللّه خان را والى مىيابيم و از روى گمان مىگوييم كه پسر همان سيد عبد اللّه خان را والى مىيابيم و از روى گمان مىگوييم كه پسر همان سيد عبد اللّه دشمن و رقيب سيد على بوده سپس هم كه در داستان افغانيان نام « خان هويزه » مىيابيم از روى گمان مىگوييم كه همان سيد محمد خان مقصود است . پس از آن در داستان در آمدن نادر شاه به خوزستان و نافرمانى محمد خان بلوچ نام سيد على خان را مىيابيم و از روى گمان مىگوييم همان سيد على خان مورخ بوده .\r\nبهرحال داستان دو بخشى خوزستان و فرمانروايى مشعشعيان در بخش غربى بنام عربستان در زمان نادر بهم مىخورد . چه نادر هوشيارتر از آن بود كه زبان والىگرى مشعشعيان را در آن گوشه سرحدى درنيابد . بويژه پس از آن خيانت‌هايى كه از مشعشعيان پياپى روى داده بود شيوهء رفتار اين خاندان با دولت ايران آغاز تا انجام اين بود كه هر زمان نيرويى مىيافتند خودشان مايهء نگرانى دولت مىشدند و هر زمان كه به ناتوانى مىافتادند تاخت‌وتاز عشاير در پيرامون آنان مايه دردسر دولت مىشد .\r\nبرانداختن چنين خاندانى بر نادر از كارهاى واجب بود بويژه با آن نيرو و زورى كه او در اثناى پادشاهى خود پيدا كرده و ايران را پس از\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآن خاك‌نشينى به والاترين جايگاه رسانيده بود . در جايى كه او سپاه به هندوستان مىكشيد ديگر چه جاى آن بود كه خاندان مشعشعى پروايى كرده آنان را بر سر كار بگذارد .\r\nبارى گويا در سال 1150 يا در آن نزديكىها بود كه نادر هويزه را كه در آن زمان از شهرهاى بزرگ خوزستان بلكه بزرگترين شهر آنجا بود حاكم‌نشين سراسر خوزستان گردانيد و دست مشعشعيان را از آنجا كوتاه كرده بيگلربيگى از كسان خود در آنجا برگماشت و نواحى شوشتر و دزفول و رامهرمز را كه از زمان شاه اسماعيل و از آغاز پيدايش والىگرى عربستان بخش جداگانه و قول بيگىنشين كهكيلويه گرديده بود اين زمان قول بيگىنشين هويزه گردانيد . « 1 »\r\nاما خاندان مشعشع گويا تا اين زمان سيد على خان نمانده بود و ما سيد فرج اللّه خان نامى را از ايشان مىيابيم كه نادر شاه حكمران دورق گردانيده و دانسته نيست كه او پسر سيد على خان يا پسر كس ديگرى از آن خاندان بوده .\r\nاين كار نادر همچون ديگر كارهاى او بسيار سودمند بوده . اگر سياهكارىهاى آخر عمر او نبود و كشته نمىگرديد با اين راهى كه در خوزستان پيش گرفته بود در زمان كمى بنياد شورش اعراب و ديگران را از آن سرزمين برمىكند چنان كه از سال 1145 كه او بر شورشيان شوشتر و اعراب گوشمال به سزا داد خوزستان آرامش گرفته مردم به آسودگى مىزيستند در همان زمان بود كه « قبان » كه نشيمن كعبيان بود جزو ايران گرديده كعبيان فرمانبردارى ايشان پذيرفته و چون در سال\r\n\r\n\r\n","description":"","footnote":"\r\n( 1 ) . در زمان صفويان حكمرانان بزرگ را بيگلر بيگى حكمرانان زيردست ايشان را قول بيگى مىناميدند .\r\n","page_name":" 123 ","page_number":123},
  {"content":"\r\n\r\n1165 خواجه خان بيگلر بيگى هويزه به گشادن بصره مىرفت شيخ سليمان بزرگ كعبيان همراه او بود و « كوقردلان » را از آبهاى عراق بنام نادر شاه بگشود . « 1 »\r\nولى افسوس كه نادر سال‌هاى آخر عمر خود را با يك رشته سياهكارىها به پايان رسانيد و كار ستمكارى و خونخوارى او به آنجا رسيد كه مردم همگى مرگ او را از خدا خواستار بودند و همانا نتيجه اين دعاها بود كه در سال 1160 در قوچان او را بكشتند .\r\nدر همان سال پيش از كشته شدن نادر شورش‌هايى در اين گوشه و آن گوشه برخاسته بود و چون اين حادثه روى داد به يكباره رشتهء آرامش در همه‌جا گسيخته گرديد و شد آنچه براى ياد كردن آن كتاب جداگانه مىيابد .\r\nدر خوزستان هم چندان شورش برخاست كه تا آن هنگام مانند آن ديده نشده و سالها در آن مرزوبوم آتش فتنه از هر گوشه زبانه‌زن بود .\r\nدر همين زمان است كه بار ديگر خاندان مشعشعيان به هويزه بر مىگردند و دستگاه والىگرى درمىچينند و اگرچه براى مدت كمى بود بار ديگر رونق و شكوهى در كار ايشان نمايان مىشود . از سوى ديگر كعبيان به دورق فلاحيه كه امروزى است دست يافته بنياد كار خود را در آن سرزمين هرچه استوارتر مىگردانند چنان كه يكايك اين داستان‌ها را خواهيم سرود .\r\n\r\n\r\n","description":"","footnote":"\r\n( 1 ) . تذكره شوشتر و تاريخ كعب ( كسى از كعبيان دفترچه‌اى با زبان عربى خوزستان نوشته كه نامهاى مريخ كعب را با اندكى از كارهاى هر يكى مىشمارد چنان كه نام اين دفترچه سپس برده خواهد شد ما آن را تاريخ كعب مىناميم .\r\n","page_name":" 124 ","page_number":124},
  {"content":"\r\n\r\n\r\n2 - انجام كار مشعشعيان\r\n\r\nخوزستان پس از كشتن نادر شاه\r\nچون در سال 1160 نادر شاه در خراسان كشته گرديد بيك بار سراسر ايران برآشفته شورش بس سختى در همه‌جا برپا گرديد .\r\nنخست دو برادرزاده نادر عليقلى خان و ابراهيم ميرزا به دعوى پادشاهى برخاسته باهم جنگيدند ولى دير نكشيد كه هر دو از ميان برخاستند و شاهرخ ميرزا در خراسان و احمد خان ابدالى در افغانستان و محمد حسن خان قاجار در استرآباد و مازندران و عليمردان خان بختيارى و كريم خان زند در عراق و فارس و آزاد خان افغان در آذربايجان پديد آمدند . كريم خان و محمد حسن خان و آزاد خان از سال 1164 تا سال 1171 كشور ايران را ( به جز از خراسان )\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nميدان بخت‌آزمايى خود ساختند پيوسته لشكرها بود كه از جنوب به شمال و از مشرق به جنوب رهسپار مىگرديد و آبادىهاى ويران و مردم پراكنده مىشدند و هيچيك از آنان را آن چيرگى و نيرومندى روى نمىداد كه ديگران را از ميان برداشته مردم را از گزند لشكركشىها و جنگ‌ها آسوده گرداند .\r\nاگر كسى تنها داستان آن هفت يا هشت سال را بنگارد و سختىهايى را كه در اين چند سال بر مردم بىدست‌وپا رفته شرح دهد خود كتاب جداگانه بزرگى خواهد بود .\r\nچنان كه گفتيم در اين هنگام در خوزستان سركشان در هر گوشه سربرآورده ايمنى و آسودگى پاك رخت بربسته بود و تا سال 1178 كه كريم خان لشكر بدانجا كشيد بازار فتنه و آشوب در آن سرزمين بس گرم بود .\r\nاز يكسوى مولا مطلب مشعشعى به شورش برخاسته هميشه مىكوشيد مگر بار ديگر دستگاه والىگرى خاندان خود را پهن درچيند . از يك سوى كعبيان در همان سال كشتن نادر از قبان به نواحى دورق آمده و مىكوشيدند كه جايگاه پهناورى براى خود آماده گردانند و گاهى با پاشاى بغداد و گاهى با مولى مطلب زدوخورد مىنمودند .\r\nاز سوى ديگر آل كثير نيرومند گرديده بر سمت شرقى خوزستان دست يافته و هميشه با مولى مطلب و ديگران در كشاكش و جنگ بودند . از اينها كه بگذريم در دوران دو شهر شوشتر و دزفول يك رشته فتنه‌انگيزىهاى شگفتى در كار روى دادن بود كه تاكنون كمتر شهرى در ايران مانند آنها را ديده است .\r\nدر چنين هنگام آسمان نيز تنگچشمى نموده بيشتر سال‌ها باران\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنمىآمد با آنكه بيشتر كشت‌هاى خوزستان ديمى است كه اگر سالى باران نيايد پاك خشك گرديده و نايابى مردم را دچار گرسنگى مىگرداند .\r\nبيچاره مردم سال‌ها به تنگى تاب آورده چشم به راه بارندگى مىدوختند و چون سال خوشى مىرسيد و بارانى آمده گندم و جو فراوانى مىروييد ناگهان از يك سوى فتنه‌اى برخاسته لشكرها به جنبش آمده همه كشت‌ها پايمال سم ستور مىگرديد .\r\nبيشتر ويرانى شوشتر را نيز از انسان‌ها بايد دانست . زيرا گذشته از شكستن بند ميزان كه گفتيم مايه خشكيدن روستاى مياناب گرديد و گذشته از خشكسالىهاى پياپى كه آتش به خرمن هستى مردم مىزد از سوى ديگر فتنه و آشوب در آن شهر لانه ساخته بارها كار به جنگ و خونريزى مىكشيد و مردم بيسروپا به فتنه‌انگيزى خو گرفته بودند كه هميشه به زيانكارى مىكوشيدند چنان كه همه اينها را يكايك ياد خواهيم كرد .\r\n\r\nشوريدن مولا مطلّب\r\nنخستين كسى كه در اين‌باره در خوزستان راه فتنه را باز كرد مولى مطلب خان مشعشعى نوهء سيد فرج اللّه حاكم دورق بود . چنان كه گفتيم نادر شاه دستگاه اين خاندان را بهم زده و تنها دورق را بدست سيد فرج اللّه خان نامى از ايشان سپرده بود . انجام كار سيد فرج اللّه خان دانسته نيست . همچنين از پسر او سيد محمد خان آگاهى نداريم . اما مولى مطلّب پسر سيد محمد خان او در سال 1160 كه هنوز نادر شاه زنده بود از شوريدگى كه در كارهاى ايران پيدا شده و مردم از دست\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنادر به ستوه آمده بودند دليرى پيدا كرده با همدستى عشاير عرب به شورش برخاست .\r\nدر اين هنگام محمد خان نامى بيگلربيگى خوزستان بود و در هويزه نشيمن داشت عباسقلى بيگ كه در پيش نام او را برده‌ايم اين زمان عباسقلى خان گرديده وكيل ماليات خوزستان بود مولا مطلب با عباسقلى خان همدست گرديده محمد خان را دستگير ساخت و بدينسان و به هويزه دست يافت .\r\nدر اين هنگام نادر شاه در خراسان و به گفته ميرزا مهدى خان بختش وارون و كارش دگرگون بود كه هرگز مجال پرداختن به خوزستان را نداشت . ابراهيم خان حاكم لرستان بىآنكه از نادر شاه فرمانى برسد با قشون آهنگ سركوب مولا مطلب كرده با سپاه روانه خوزستان گرديد .\r\nمحمد رضا خان حاكم شوشتر نيز با لشكرى به دو پيوست . مولى مطلب چون از آهنگ ايشان آگاهى يافت با سپاه از هويزه بيرون تاخت و در جنگى كه رويداد شكست با ابراهيم خان و محمد خان افتاد كه ابراهيم خان به لرستان گريخته محمد رضا خان به شوشتر بازگرديد .\r\nاز اين فيروزى مولى مطلب دليرتر گرديده بدان سرشد كه شوشتر را بگشايد و با سپاه روانه آنجا گرديده شهر را گرد فروگرفت دو ماه بيشتر شهر در محاصره بود و چون خبر كشته شدن نادر شاه رسيد محمد رضا خان ناگزير شده خواستار آشتى گرديد و درهاى شهر را به روى سپاه عرب باز كرد سپس چون خود او به لشكرگاه رفت مولا مطلب او را دستگير كرده نگهداشت و بدينسان شكوه و نيروى مولا مطلب بيش از پيش گرديد ليكن در اين ميان دو تيرگى ميان عشاير عرب افتاده كار به زدوخورد انجاميد و مولا مطلب چندان زبون گرديد\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكه همه بنه و بارگاه را بجاى گذارده به سمت هويزه فرار نمود در اين ميان ناگهان قورخانه آتش كشيده گروهى را از مردم شوشتر كه در آن پيرامون بودند بسوخت . نويسنده تذكره سيزده تن از سرشناسان آنان را نام مىبرد .\r\nدر اين هنگام عليقلى خان برادرزاده نادر بنام عادلشاه يا عليشاه بر تخت شاهى نشسته بود . او براى مولا مطلب خان فرمان والىگرى فرستاد و بدينسان والىگرى عربستان بار ديگر بنياد يافته و خاندان مشعشع را آب رفته به جوى بازآمد . ولى مولا مطلب را آن توانائى نبود كه اعراب را بر سر جاى خود بنشاند چنان كه در سال 1161 كه لشكر بر سر آل كثير برده بود كه آنان را گوشمال دهد در جنگى كه در سرخكان در نزديكى شوشتر روى داد آل كثير چيره درآمدند و مولا مطلّب شكست سختى خورده به هويزه بازگشت و آل كثير را از اين فيروزى دليرى فزون گرديده همه پيرامون‌هاى شوشتر و دزفول را ميدان حكمرانى و خودسرى خويش ساختند .\r\nبار ديگر در سال 1165 مولا مطلّب به سركوبى آل كثير برخاست و به همدستى آل سلطان آهنگ تاخت و جنگ آن طايفه نمود . آل كثير در اين هنگام به دشمنى عباسقلى خان حاكم دزفول برخاسته آن شهر را گرد فروگرفته بودند و چون از آهنگ مولا مطلّب آگاهى يافتند دست از محاصره برداشته به پيشواز دشمن شتافتند دو لشكر در كنار رود كرخه بهم رسيده روبروى يكديگر لشكرگاه ساختند و چهار ماه در كشاكش و زدوخورد بودند و بدينسان كشت‌ها پايمال و آبادىها ويران مىگرديد و سرانجام چون هيچيك چيرگى نتوانستند دست از جنگ برداشته هر دسته‌اى بجاى خود بازگشت .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nپس از اين حادثه از مولا مطلّب چندان آگاهى در دست نيست ولى گويا تا سال 1176 كه بدست على محمد خان زند كشته گرديد بيشتر در جنگ و كشاكش بوده و آرام نمىنشسته چه نويسنده تذكره چون از شورش و آشوب شوشتر در سال 1167 سخن مىراند مىگويد : « و اين فتنه به عربستان سرايت نموده تمامى طوايف آل خميس و بنى لام و غيره هم از حدود بنادر الى بغداد در محال دهنو و تبعه جمعيت نموده و والى و الا جايگاه ( مولا مطلب ) به رفاقت اعراب هويزه با ايشان طريق موافقت پيمودند و با اين تقريب تمامى محصولات ضبطى آن حدود به تلف رسيد و قرى و ديهات خراب گرديده و اكنون كه اواخر سال است نيز همان جمعيت در محال دزفول دست داده و محصولات در معرض تلف آمده و شيخ سعد آل كثير در هويزه محبوس مىباشد » . در تاريخ كعب نيز مىنويسد : « على پاشا والى بغداد و مولا مطلب با لشكر بس انبوهى به محاصره كعبيان آمدند و كارى از پيش بردن نتوانستند برگشتند و اين حادثه در نيمه ماه ذيحجه 1175 بوده . » « 1 »\r\n\r\nعشيره آل كثير و كارهاى ايشان\r\nچنان كه گفته‌ايم آل كثير اين زمان در ميان رود كرخه و رود دزفول و در مياناب دزفول و در پيرامون شوشتر جا داشتند در آنجا كه اكنون در زمان ما نيز نشيمن دارند نيز گفته‌ايم كه اين عشيره دشمن ديرين مشعشعيان بودند كه گاهى به تنهائى و هنگامى به همدستى آل سلطان به جنگ و پيكار آن خانواده برمىخاستند نيز ديديم كه در زمان\r\n\r\n\r\n","description":"","footnote":"\r\n( 1 ) . تذكره شوشتر صفحه‌هاى 97 و 98 و 99 و 113 تاريخ كعب .\r\n","page_name":" 130 ","page_number":130},
  {"content":"\r\n\r\nچيرگى افغانيان چون در خوزستان صفى ميرزاى دروغى پديد آمد آل كثير به هوادارى او برخاستند و بنام او در شوشتر و دزفول حكم مىراندند .\r\nاما در اين دوره شورش كه پس از كشته شدن نادر در سراسر ايران برخاست و خوزستان بيش از هرجا به شوريد چنان كه گفتيم آل كثير در سال 1161 مولى مطلب را شكسته و بدينسان هرچه دليرتر گرديدند و از آن زمان به يك بار به خودسرى برخاسته در كارهاى شوشتر و دزفول دخالت مىكردند و سراسر پيرامون‌هاى آن دو شهر را در دست خود داشتند .\r\nشيخ آن عشيره شيخ سعد نام داشت پسر شيخ فارس و او اگرچه در شهر نزيسته در بيرون ميانه عشيره نشيمن داشت ولى اختيار هر دو شهر دزفول و شوشتر بدست او بوده و در فتنه‌انگيزىهاى آن دو شهر هميشه پاى دخالت به ميان مىگذاشت .\r\nچنان كه مىدانيم در اين دوره شورش از كسانى كه سربرآورده در آرزوى پادشاهى تكاپو مىكردند يكى كريم خان زند و ديگرى عليمردان خان بختيارى بود كه ميرزا ابو تراب نامى از نوادگان دخترى شاه سلطان حسين شاه اسماعيل سوم ناميده و به پادشاهى برداشته در اصفهان و آن نواحى چيره شده بودند . سپس هم دشمنى به ميان كريم خان و عليمردان خان افتاد و از هم جدا گرديدند كه كريم خان با شاه اسماعيل به كرمانشاه رفته عليمردان خان در بختيارى نشيمن گزيد در اين هنگام آل كثير به ميانجىگرى سيد فرج اللّه كلانتر كه نام او را خواهيم برد به هوادارى عليمردان خان و دشمنى با كريم خان برخاسته به او يارى مىكردند و بدينسان بنياد خودسرى خود را\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاستوار مىداشتند .\r\nدر سال 1165 شيخ ناصر نامى از نزديكان شيخ سعد بر او شوريده پس از خونريزىها بر او چيرگى يافته او را دستگير ساخت و خويشتن به جاى او به حكمرانى برخاست و در شوشتر و دزفول هواداران او فرمان‌روايى كردند .\r\nدر اين ميان دشمنى عليمردان خان با كريم خان بالا گرفته كار به جنگ كشيده بود كه در سال 1166 در نواحى كرمانشاهان با هم جنگ كردند و عليمردان خان شكست يافته به بغداد گريخت و چون در عراق كسى بنام سلطان حسين ميرزا پسر شاه طهماسب پديد آمده بود عليمردان خان پيروى او را پذيرفته و او را برداشته روانه ايران گرديد و نامه‌ها به شيخ آل كثير و ديگران نوشته همگى را به پيروى آن پادشاه نوين خواند ولى آل كثير اين زمان سخت چيره گرديده و سر پيروى از كسى نداشتند و اين بود كه اعتنا بر آن نامه‌ها نكردند . با اينهمه كه آل كثير از عليمردان خان بريدند در دشمنى با كريم خان پايدار ماندند و با آنكه روزبه‌روز نيروى كريم خان بيشتر مىگرديد اينان هرگز انديشه فرمانبردارى ازو در دل نداشتند .\r\nدر سال 1174 كه اين زمان كريم خان بر بخش عمده‌اى از ايران دست يافته بود سبز على خان زند والى لرستان با سپاهى به جنگ آل كثير آمد ولى در اين جنگ هم آل كثير فيروز درآمدند و سبز على خان بدست آنان كشته شد . « 1 » بدينسان دشمنى اين عشيره با كريم خان هرچه\r\n\r\n\r\n","description":"","footnote":"\r\n( 1 ) . سبزعليخان برادر شيخ عليخان يكى از سرداران نامى زند بود در همانسال كريم خان در آذربايجان ميل به چشمهاى سيد عليخان كشيده او را كور نموده بود ميرزا محمد صادق نامى در تاريخ زنديه مىنويسد كه چون « خبر بىلطفى »\r\n","page_name":" 132 ","page_number":132},
  {"content":"\r\n\r\nبيشتر گرديد و چنان كه خواهيم ديد در داستان گريختن زكى خان به خوزستان هم اينان بنام دشمنى با كريم خان با او يارى كردند .\r\n\r\nفتنه‌كارىهاى مردم شوشتر و دزفول\r\nدر سال 1160 كه نادر شاه كشته گرديد حكمران شوشتر و دزفول محمد رضا خان نامى از افشار قرخلو بود . چنان كه گفتيم در همان سال مولى مطلّب شوريده پس از شكست ابراهيم خان والى لرستان لشكر بر شوشتر آورده آن شهر را محاصره نمود و پس از زمانى كه محمد رضا خان ناگزير گرديده از در زينهار خواهى درآمد و با پاى خود به لشكرگاه رفت مولى مطلّب او را گرفته بند نمود و با خود به هويزه برد .\r\nدر اين ميان عادلشاه برادرزادهء نادر به پادشاهى نشسته بود و چنان كه گفتيم او مولى مطلب را به والىگرى هويزه برگمارد نيز عباسقلى خان را كه گفتيم در شوش با مولى مطلب همدست بود حكمرانى شوشتر و دزفول داد .\r\nدر سال 1161 عباسقلى خان از هويزه به شوشتر آمده در آنجا و در\r\n\r\n\r\n","description":"","footnote":"\r\nكريم خان درباره شيخ عليخان با عرب رسيده بود آل كثير سبز على خان را بكشتند ولى اين از سخنان چاپلوسانه است كه تاريخ‌نويسان دربارهء پادشاهان دارند . زيرا از همان كتاب او پيداست كه آل كثير تا سال 1178 كه كريم خان به خوزستان آمد دشمن زنديه بودند و هرگز فرمانى از كريم خان نمىپذيرفتند پس چگونه براى دلجوئى از كريم خان سبز على خان را كشتند و آنگاه به نوشتهء خود او سبز عليخان به جنگ آل كثير آمده بود و آل كثير ناگزير از دفاع بودند و گرنه خود آنان كشته مىشدند پس كشتن چنين دشمنى چه ربطى به « بىلطفى داور جمشيدنشان » داشت ؟\r\n","page_name":" 133 ","page_number":133},
  {"content":"\r\n\r\nدزفول به حكمرانى پرداخت ولى در اين زمان گذشته از آنكه پياپى پادشاه ديگرى براى ايران پيدا مىشد و هر يكى از ايشان به كس ديگرى فرمان حكمرانى اين شهرها را مىداد خود مردم شوشتر و دزفول نيز آماده فتنه‌كارى بودند و آرام نمىنشستند از سوى ديگرى شيخ آل كثير هميشه در كارهاى اين شهرها دخالت مىكرد . روى همرفته از اينها اين نتيجه بدست مىآمد كه در شوشتر و دزفول هر زمان شورش ديگرى در كار باشد .\r\nنويسنده تذكره كه در آن زمان مىزيسته و در شوشتر تماشاگر آن فتنه‌ها بوده‌اند اندكى از بسيار آن حوادث را ياد كرده ما نيز اندكى از بسيار گفته‌هاى او را در اينجا مىآوريم .\r\nچنان كه گفتيم عباسقلى خان چون حكومت يافت خود او در دزفول نشسته برادرش محمد خان را به شوشتر فرستاد ولى در رمضان همانسال ( 1161 ) نخست مردم شوشتر و سپس مردم دزفول بر عباسقلى خان بشوريدند و آل كثير را به يارى خود خواندند و اين شورش و كشاكش در ميان بود تا عباسقلى خان از دزفول بگريخت و برادر او محمد خان در شوشتر با دست غوغائيان كشته گرديد . شيخ آل كثير محمد رضا بيگ پسر اسفنديار بيگ را در شوشتر به جانشينى خود برگمارده خويشتن به ميان عشيره بازگشت .\r\nدر اين ميان شاهمراد بيگ نامى از بزرگان افشار كندزلو كه به خراسان رفته بود از ابراهيم ميرزا فرمان حكومت شوشتر و دزفول يافته و به خوزستان مىآمد . اعراب آل كثير اين شنيده تا لرستان به پيشواز او رفته او را دستگير ساخته و به ميان عشيره آورده بند كردند .\r\nليكن او شبانه از آنجا گريخته خود را به خانهء برادرش در محله گرگز\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشوشتر رسانيد و مردم آن محله كه خود را حيدرى « 1 » مىخواندند به گرد وى درآمده بدان سر شدند كه او را به حكومت برسانند ولى مردم دستوا كه نعمتى خوانده مىشدند به دشمنى حيدريان با حكومت او مخالفت كردند و آل كثير را به يارى خود خواندند و سرانجام كار به لشكركشى انجاميده در عقيلى كه روستايى از پيرامون شوشتر است جنگى ميانه عرب و افشار كندزلو روى داده كندزلويان شكست خورده بگريختند بدينسان بار ديگر حكومت از آل شيخ كثير گرديد كه همچنان محمد رضا بيگ را به جانشينى برگماشت .\r\nدر اين ميان ابراهيم ميرزا نيز از ميان برخاسته شاهرخ ميرزا نوهء نادر در خراسان به تخت شاهى نشسته بود و چون صالح خان بيات در فارس نيرومند و استوار نشسته و هواخواه شاهرخ ميرزا بود به خواهش او شاهرخ فرمان حكمرانى شوشتر را بنام محمد رضا بيگ فرستاد و او به استقلال به حكمرانى پرداخت ولى اعراب آل كثير از اين كار برآشفته و چون مردم گرگر نيز دشمن محمد رضا بيگ و از او ناخشنود بودند هر دو دسته دست بهم داده با محمد رضا بيگ و مردم دستوا كه هواخواهان او بودند به جنگ برخاستند و مدتها در درون شهر جنگ و خونريزى در كار بود تا در اين ميان از شاه اسماعيل سوم كه گفتيم به دستيارى عليمردان خان و كريم خان پادشاهى يافته بود فرمانى بنام شيخ آل كثير رسيد كه او را به حكمرانى شوشتر و آن نواحى برگمارده بود و بدينسان محمد رضا بيگ و پيروانش زبون\r\n\r\n\r\n","description":"","footnote":"\r\n( 1 ) . محله‌هاى شرقى شوشتر بنام گرگر و محله‌هاى غربى بنام دستوا ناميده مىشود و تاكنون دو تيرگى حيدرى و نعمتى كه از يادگارهاى دوره صفوى است در ميان آن دو محله بازمانده كه مردم گرگر حيدرى و مردم دستوا نعمتى هستند .\r\n","page_name":" 135 ","page_number":135},
  {"content":"\r\n\r\nگرديده از در زينهارخواهى درآمدند . شيخ كثير از اين زبونى بر آنان بخشيده و بار ديگر محمد رضا بيگ را به جانشينى خود برگمارده از شهر بيرون رفت .\r\nپس از مدتى در سال 1165 عباسقلى خان كه گفتيم از دزفول بگريخت و تا اين هنگام در پشتكوه مىزيست ناگهان به دزفول آمده مردم آن شهر به همدستى وى برخاسته او را به حكومت پذيرفتند .\r\nولى آل كثير قشون به دزفول برده آن شهر را محاصره كردند و چنان كه گفتيم در اين هنگام بود كه مولى مطلّب با سپاهى آهنگ سركوب آل كثير كرد و آل كثير اين شنيده دست از محاصره دزفول برداشته و به پيشواز او شتافتند و در كنار كرخه چهار ماه با يكديگر نبرد مىنمودند و چون پس از چهار ماه هر دو دسته به جايگاه خود بازگشتند آل كثير بار ديگر به محاصره دزفول شتافته عباسقلى خان را از آنجا بيرون راندند .\r\nدر همان هنگام در شوشتر فتنه‌هاى نوين در كار رخ دادن بود .\r\nبدينسان كه سيد فرج اللّه پسر سيد محمد صادق كلانتر كه مرد فتنه‌جوى و خودخواهى بود به آرزوى حكمرانى برخاسته با محمد رضا بيگ كشاكش و ستيز مىكرد و چون مردم گرگر با حيدريان از نخست دشمن محمد رضا بيگ بودند سيد فرج اللّه به دستيارى ايشان با محمد رضا بيگ چيرگى يافته او را از شهر بيرون كرد و خويشتن به عنوان جانشينى از شيخ آل كثير به حكمرانى شهر پرداخت .\r\nليكن چندى نگذشت كه ميرزا عبد اللّه نامى به همدستى همان گرگريان بر سيد فرج اللّه بشوريد و محمد رضا بيگ را كه به دزفول\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nگريخته بود به شوشتر خواسته بازار فتنه را هرچه گرمتر ساختند و در ميان شهر سنگربندىها كرده به جنگ خونريزى پرداختند از آن سوى شيخ آل كثير با سپاهى از عرب به يارى سيد فرج اللّه آمده در بيرون شهر در عقيلى و ديگر روستاها ويرانى بىاندازه نمودند سرانجام محمد رضا بيگ و ميرزا عبد اللّه خود را زبون ديده از در زينهارخواهى درآمدند و به شيخ آل كثير پناهنده گرديدند و بدينسان فتنه بيدار شده بخوابيد در تذكره مىنويسد مدت اين جنگ و كشاكش سى و سه روز و شماره كشتگان از سرشناس و گمنام هشتاد كس كمابيش بودند .\r\nسپس نويسنده تذكره جنگ ديگرى را در سال 1167 ميانه سيد فرج اللّه و محمد رضا نوشته هم مىگويد : گروه بسيارى از سرشناسان و گمنامان نابود گرديدند و چون پس از اين حادثه در سال 1169 كتاب تذكره به پايان مىرسد ديگر خبرى از كارهاى شوشتر و دزفول در دست نداريم . « 1 »\r\n\r\nآمدن زكى خان به خوزستان و كشته شدن مولى مطلّب\r\nدر سال 1175 هنگامى كه كريم خان در آذربايجان بود زكيخان پسر عموى او در اصفهان با بزرگان بختيارى و على محمد خان خواهرزاده كريم خان كه حكمران بروجرد بود همدست شده بيرق سركشى برافراشتند و بدينسان شورش برپا كردند . كريمخان اين خبر شنيده از آذربايجان به آهنگ سركوب ايشان بيرون آمد . زكى خان و همدستانش در خود تاب ايستادگى نديده از نادانى و سياه‌دلى چنين تدبير\r\n\r\n\r\n","description":"","footnote":"\r\n( 1 ) . مؤلف تذكره در سال 1173 به درود زندگى گفته است ولى حوادث چهار سال آخر عمر خود را در تذكره نياورده است .\r\n","page_name":" 137 ","page_number":137},
  {"content":"\r\n\r\nانديشيدند كه زنان و فرزندان كريم خان و ديگر بزرگان زند و لشكريان بلكه چنان كه در تاريخ زنديه نوشته « زنان و فرزندان اهل بلد و بلوكات اصفهان » را نيز گرد آوردند و همراه خود ساخته راه خوزستان پيش گرفتند و آن همه زنان و بچگان ناتوان و بىدست‌وپا را از كوهها و كتل‌ها و كريوه‌هاى توانفرساى بختيارى گذرانده از راه مالمير به سردشت در نواحى شوشتر رسانيدند . مقصود ايشان از اين تدبير سياه‌دلانه آن بود كه لشكريان كريم خان و بزرگان زند چون به اصفهان مىرسند و چگونگى را مىدانند ناگزير مانده از دنبال زنان و فرزندان خود راه خوزستان گرفته به آنان مىپيوندند و بدينسان كار آنان به دلخواه ساخته مىشود ليكن اين انديشه بىخردانه هرگز سودى نداد و كريم خان چون به اصفهان رسيد نظر على خان زند را با سپاهى به دنبال زكى خان فرستاد و در جنگى كه در سردشت ميانه او با زكى خان روى داد زكى خان شكست خورده به نواحى هويزه گريخت و نظر على خان آن اردوى زن و بچه را به اصفهان برگردانيد .\r\nاين حادثه گويا در آغازهاى سال 1176 بود از آنسوى زكى خان چون به نواحى هويزه رسيد مولى مطلّب سپاه آراسته به پيشواز او شتافت و در جنگى كه روى داد مولى مطلّب با دست على محمد خان كشته گرديد . « 1 »\r\n\r\n\r\n","description":"","footnote":"\r\n( 1 ) . درباره اين جنگ و داستان آگاهى درستى در دست نيست در تاريخ زنديه به اشاره بسنده كرده چنين مىگويد « زكيخان بعد از مراجعت نظر عليخان و ساير سركردگان سپاه نصرت توأمان و تلاقى او را با مولى مطلّب والى عربستان روى داد و گرفتارى و حبس و قيد و بالاخره به قتل رسانيدن او به منازل آل كثير كه در نواحى دزفول خوزستان سكنى دارند رفته . . . » معنى اين عبارت آنست كه زكيخان\r\n","page_name":" 138 ","page_number":138},
  {"content":"\r\n\r\nپس از آن زكى خان با همراهان و سپاه خود از عربستان بيرون آمده به نزد شيخ آل كثير رفت و اين عشيره بنام دشمنى كه با كريم خان مىنمودند او را پذيرفته از آمدن او شادىها كردند و تا دير زمانى به ميزبانى پرداختند ولى چنان كه گفته‌ايم در اين سال‌ها در خوزستان تنگى و نايابى سختى در كار و به گفتهء تاريخ زنديه « كار بر هر دو از ميهمان و ميزبان تنگ گرديده » بود زكى خان ناگزير شده از آنجا بيرون آمده و به لرستان قبلى ( پشتكوه ) رفت در آنجا با نظر على خان زند جنگى كرده سپاهيانش برخى كشته گرديده و برخى پراكنده شدند و او ناچار گرديده از در زبونى درآمده زينهار خواست نظر على خان به او زينهار داده همراه خود به اصفهان برد . زكى خان در آنجا در اصطبل بست نشست تا هنگامى كه كريم خان بر او بخشيده از گناه او چشم پوشيد . « 1 »\r\n\r\n\r\n","description":"","footnote":"\r\nمولى مطلب را دستگير كرده و پس از زمانى كه در بند نگاه داشته كشته است يا آنكه در آتشكده آذر كه او نيز به اين داستان اشاره كرده چنين مىنويسد « . . . پاى قرار محمد زكيخان با جماعت بختيارى از جاى در رفته به صوب شوشتر فرار و مولى مطلب خان كه از والىزادگان معتبر آن ديار و از زمان نادر شاه تا آنوقت در آن حوالى به استقلال والى در معركه جنگ به دست على محمد خان ولد محمد خان زند كه خواهرزاده آن خديو بىهمال و به اتفاق زكى خان مىبوده به قتل رسيد » به‌هرحال كشته شدن مولى مطلب در سال 1176 بوده و شايد او در آن هنگام تازه از جنگ و محاصره كعبيان بازگشته و چندان سپاه بر سر خود نداشته زيرا چنان كه از تاريخ زنديه پيداست زكيخان چندان سپاهى با خود نداشته كه چنين فيروزى يابد مگر آنكه دليرى زنديان و ناتوانى اعراب آن نتيجه را داده باشد .\r\n( 1 ) . تاريخ زنديه تاليف نامى نسخه خطى و آتشكده آذر .\r\n","page_name":" 139 ","page_number":139},
  {"content":"\r\n\r\n\r\nجانشينان مولا مطلّب و انجام سخن آن خاندان\r\nمولا مطلّب آخرين والى باشكوه و نامدار از مشعشعيان بود . پس از وى شكوه آن خاندان بسى كاسته و روى به فرود آمدند و نابود شدن گذارد چه هنوز در زمان مولا مطلب بود كه كعبيان در جنوب و جنوب غربى خوزستان استوار شده بسيار نيرومند گرديدند . از آنسوى در شرق خوزستان آل كثير كه دشمن ديرين مشعشعيان بودند استوار و نيرومند بودند . از اين پس مشعشعيان تنها در خاك هويزه كه به نوشته حاجى نجم الملك پانزده فرسنگ در پانزده فرسنگ درازا و پهنا دارد فرمانروا بودند و بنام گماشتگى از دولت ايران حكم مىراندند و چون از يك خاندان كهنى و به سيادت معروف بودند از اين جهت مشايخ كعب هميشه از تعرض به ايشان خوددارى مىنمودند .\r\nبه نوشته سيد نور الدين جزايرى « 1 » پس از مولا مطلّب نوبت والىگرى به پسرعموى او مولا جود اللّه رسيد و او مردى سنگين و با هيبتى بود و با مردم رفتار نيكو كرده به كريم خان فرمانبردارى مىنمود ولى ماليات به او نپرداخته تنها هر سال به هنگام نوروز پيشكشى براى او مىفرستاد كريم خان هم به اين پيشكشى بسنده كرده به او سخت نمىگرفت .\r\nپس از مرگ مولى جود اللّه پسر بزرگتر او مولى اسماعيل با فرمان كريم خان والىگرى يافت و او برادر خود مولا على را به نوا نزد كريم خان فرستاد و سالانه ماليات مىپرداخت .\r\nپس از مرگ كريم خان كه پس از كشاكش‌هايى نوبت پادشاهى به عليمراد خان زند رسيد و او اصفهان را پايتخت ساخت و چون تا آن\r\n\r\n\r\n","description":"","footnote":"\r\n( 1 ) . مترجم كتاب سيد على .\r\n","page_name":" 140 ","page_number":140},
  {"content":"\r\n\r\nزمان مولى اسماعيل فلج گرديده و از كار افتاده بود و مولا محسن از عموزادگان او به اصفهان نزد عليمراد خان رفته از او فرمان والىگرى گرفت و او مرد دانش‌دوستى بوده ولى چون از اصفهان به هويزه آمد اندكى نگذشت كه عليمراد خان در اصفهان درگذشت و از اين خبر بار ديگر در خوزستان شورش آغاز شده اعراب به تاخت‌وتاز برخاستند و مولى محسن از پيرى و كار ندانى از سركوب آنان درماند . در اين زمان در هويزه داستان گرفتارى جوى هاشم آغاز شده بود شرح اين داستان آنكه رود كرخه كه يكى از رودهاى بزرگ خوزستان است پس از گذشتن از كنار ويرانه‌هاى شوش به خاك هويزه رسيده و پس از سيراب كردن باغها و كشتزارهاى آنجا از درون شهر هويزه گذشته به سوى شط العرب مىرفت كه خود مايه آبادى هويزه و آن پيرامون‌ها اين رود بود .\r\nدر آن زمانها هاشم نام مردى در بالاتر از شهر هويزه جوى بزرگى كنده و شاخه‌اى براى بردن به كشتزارهاى خود جدا ساخته بود ولى از نرمى كه خاك خوزستان دارد رفته‌رفته آن جوى بزرگتر گرديد تا آنجا كه انبوه آب به آن سوى بازگشته در كشتزارها و آبادىهاى پيرامون هويزه خشكى و كم‌آبى پديد آمد و بدينسان آبادىها روى به ويرانى گذاشت .\r\nدر دوره والىگرى مولا محسن هم گذشته از تاخت‌وتاز اعراب گرفتارى ديگر همين داستان بىآبى بود . مولى محسن خواست بندى در دهنه جوى هاشم پديد آورده بدينسان آب رفته را به جوى بازآرد .\r\nولى از نانوانى از اين كار نيز درماند و تنگى و نايابى در هويزه و آبادىهاى پيرامون آن پيدا شده سختى كار را هرچه بيشتر گردانيده .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمشايخ عرب از مولى محسن نوميد گرديده و چون اين هنگام ميانه زنديان و قاجاريان كشاكش برخاسته و پادشاهى براى ايران شناخته نبود كه از او والى ديگرى درخواست نمايند ناگزير شده نزد مولى محمد پسر ديگر جود للّه كه مرد گوشه‌نشينى بود رفته از خواستار شدند كه والىگرى را پذيرفته بارى به چاره درد بىآبى بكوشد . مولى محمد خواهش آنان را پذيرفته والىگرى را به گردن گرفت و به همدستى مردم به بستن بند دهنه جوى هاشم پرداخت . اگرچه چند بار خواسته ايشان را سيل برانداخت ولى سرانجام بند استوارى پديد آورده و آب را به جوى ديرين بازگردانيد و بدينسان بار ديگر هويزه و پيرامون‌هاى آن آبادى يافت .\r\nپس از مرگ مولى محمد چون اين زمان شورش ايران فرونشسته و قارجاريان به روى كار آمده و نوبت پادشاهى به فتحعلى شاه رسيده بود با فرمان او مولى مطلب سپر مولى محمد حكمران هويزه گرديد . پس از ديرى هم او برداشته شده عبد العلى خان پسر مولا اسماعيل حكمرانى يافت .\r\nشايد در زمان حكمرانى همين مولى عبد العلى يا در زمان جانشين او بود كه در حدود سال 1250 شبى ناگهان سيل كرخه زور آورده و بند جوى هاشم را كه از زمان مولى محمد چهل سال بيشتر برپا بود برانداخت و همه آب رود به يك بار به جوى هاشم برگشت در سايه اين پيشامد در هويزه چندان بىآبى شد كه مردم از بيم تشنه ماندن در بستر رود چاهها مىكندند كه بازمانده آب را براى خوردن در آن چاهها ذخيره نمايند .\r\nاز آن زمان بار ديگر در هويزه و آن پيرامون‌ها ويرانى روى داد هر\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسالى حكمران هويزه تلاشى به كار برده بندى مىبست و اندك آبى به كشتزارها مىرساند ولى پس از اندكى بار ديگر بند مىافتاد . از جمله خانلر ميرزا در زمان حكمرانى خود در خوزستان چون از بستن بند از دهنه جوى هاشم فايده نمىديد خواست جوى ديگرى از جوى هاشم جدا كرده و آن جوى ديرين رود برساند و بدينسان آب را به هويزه برساند و هفت هزار تومان پول آن زمان خرج اين كار كرد كه در آغاز كار نتيجه خوبى بدست آمد ولى پس از اندكى بار ديگر آب به جوى هاشم بازگشت و همه خرجها و زحمتها هدر رفت .\r\nبه گفتگوى خود از مشعشعيان بازگرديم در سال 1357 كه معتمد الدوله منوچهر خان به گوشمالى و سركوب محمد تقى خان بختيارى و شيخ ثامر كعبى لشكر به خوزستان كشيده مولى فرج اللّه مشعشى كه حكومت هويزه داشت دولتخواهى نموده نزد منوچهر خان آمد و او چون محمد تقى خان را گرفتار كرده و شيخ ثامر را از خوزستان بيرون رانده بود حكمرانى سراسر خوزستان را به مولى فرج اللّه سپرد . سپس در سال 1263 مولى فرج اللّه خان به تهران آمده از حاجى ميرزا آقاسى نوازش فراوان يافت و چنان كه در ناسخ التواريخ نوشته بار ديگر بنام حكمران سراسر خوزستان به آنجا فرستاده شد .\r\nولى گويا اين‌بار او را چندان توانايى نبود و جز بر هويزه و آن پيرامونها فرمان نمىراند .\r\nپس از مولى فرج اللّه خان پسر او مولى عبد اللّه و مولى مطلّب و مولى نصر اللّه پسر عبد اللّه و مولى محمد پسر نصر اللّه و مولى مطلّب برادر او يكى از پس از ديگرى بنام برگماشتگى از حكمران خوزستان كه در شوشتر نشيمن داشت و در هويزه فرمانروا بوده‌اند و چنان كه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nرسم خوزستان است ماليات آن نواحى نيز به دست ايشان بوده كه مردم گرد آورده به حكمران خوزستان مىپرداختند .\r\nدر آخرهاى زمان ناصر الدين شاه عشيره بنى طرف در نزديكهاى هويزه نشيمن دارند و مردم دلير و جنگجو مىباشند سر از فرمانبردارى مشعشعيان پيچيدند گاهى با دولت نيز نافرمانى مىنمودند از آن هنگام اين عشيره از خاندان مشعشعى جدا گرديده كه شيخ جداگانه براى خود داشته و ماليات را يكسره به دولت مىپرداختند .\r\nدر زمان چيرگى شيخ خزعل خان خاندان مشعشع نيز مانند ديگر عشاير عرب زيردست او بودند و او دخترى از آن خاندان براى خود برگرفت و در سايه اين خويشاوندى مولى عبد العلى را كه آن زمان پيشواى خاندان مشعشع بود برداشته برادر آن زن را به جاى او برگماشت . ولى چون در سال 1303 شمسى زمان خودسرى شيخ خزعل خان سپرى گرديد و دولت در خوزستان نيرو يافته كارها را به دست خود گرفت حاكم نظامى بار ديگر پيشوايى خاندان مشعشعى را به مولى عبد العلى خان سپردند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nبخش دوم كعبيان\r\n\r\n1 - كعبيان\r\n\r\nكعبيان از كجا و كى به خوزستان آمدند\r\nدر ميان عرب قبيله بنام كعب بسيار است . اين عشيره كعب تيره‌اى از بنى خفاجه معروف مىباشد . « 1 »\r\nبنى خفاجه گروه انبوهى بوده از قرن‌هاى پيشين از اسلام از عربستان به عراق كوچيده در ميان بغداد و بصره نشيمن گرفته بودند و\r\n\r\n\r\n","description":"","footnote":"\r\n( 1 ) . لرد كرزن و ديگران سخنان نااستوارى درباره نژاد كعبيان و اينكه از كجا به خوزستان آمده رانده‌اند .\r\n","page_name":" 145 ","page_number":145},
  {"content":"\r\n\r\nچون هميشه با راهزنى و دزدى و تاراج و كشتار بسر مىبرده‌اند و چه بسا كه راه حاجيان مىزده‌اند از اينجا نامشان هميشه در تاريخ‌ها ديده مىشود . خود كلمه « خفاجه » با كلمه دزد هم معنى بوده كه به فرهنگ‌هاى فارسى نيز درآمده .\r\nدر آخرهاى قرن ششم هجرى بنو خفاجه بر دو تيره بوده‌اند : يكى بنو كعب و ديگرى بنو حزن اين شگفت كه خليفه پاسبانى راهها را در عراق به اينان سپرده بوده گويا براى جلوگيرى از تاخت‌وتاز و تاراج و دزدى ايشان چاره جز آن نديده بودند كه راهها را به خود آنان بسپارند . « 1 »\r\nسپس گويا پيشوايان نيكوكار و خردمندى از ميان كعبيان برخاسته‌اند و آنان را از آن زشتكارىها بازداشته‌اند . زيرا در قرن‌هاى ديرتر كه ما اين عشيره را درمىيابيم از آن زشتكارىها دور مىبينيم .\r\nاما در آمدن كعبيان به خوزستان در اين‌باره نوشته آشكارى در دست نيست . آنچه ما از جستجو به دست آورده‌ايم اين است كه اينان در آغاز پادشاهى شاه عباس بزرگ در زمان حكمرانى افراسياب پاشا ديرى در بصره به خوزستان درآمده‌اند . زيرا اين يقين است كه نخستين نشيمن كعبيان قبان و آبادىهاى پيرامون آن بوده و به نوشته شيخ فتح اللّه كعبى قبان از شهرهايى است كه افراسياب پاشا برگشوده و از آن خود كرده بود چون كعبيان از هواداران و نيكخواهان افراسياب پاشا و خاندان او بوده‌اند از روى همرفته اين چند مطلب آن نتيجه به دست مىآيد كه افراسياب چون قبان را برگشوده كعبيان را كه هواخواه و خود دسته‌اى از سپاهيان او بودند بدانجا كوچانيده كه هم اينان در يك\r\n\r\n\r\n","description":"","footnote":"\r\n( 1 ) . برهان قاطع و ديگر فرهنگها ديده شود . سعدى در گلستان در داستان حج رفتن خود مىگويد : « ناگاه دزدان خفاجه بر كاروان زدند و پاك بردند . »\r\n","page_name":" 146 ","page_number":146},
  {"content":"\r\n\r\nسرزمين پربركتى زندگانى نمايند و هم او از جانب اين يك سرحد ايمن و دل‌آسوده باشد .\r\nاما « قبان » آبادى كوچكى در جنوب خوزستان در كنار دريا ( ميانه بندر معشور و دهنه بهمن‌شير ) بوده در آن زمان‌ها و چند فرسنگ پايين‌تر از اهواز شاخه‌اى از كارون به سوى جنوب جدا گرديده و پس از سيراب كردن زمين‌هاى پيرامون قبان در نزديكى خود آن شهر به دريا مىريخته و اين شاخه بوده كه رود قبان ناميده مىشده . « 1 »\r\nدر آغاز پادشاهى صفويان كه گفتيم دسته‌هايى از افشار در خوزستان و كهكيلويه نشيمن داشته و اختيار آن سرزمين‌ها به دست آنان بود يكى از ايشان بنام بكتاش آغا قبان را در دست داشته و به گفتهء شيخ فتح اللّه كعبى آزاد و خودسر حكم مىرانده افراسياب پاشا كه در اين زمان در بصره نيرومند شده بود لشكر بر سر قبان فرستاده پس از محاصره به آنجا دست مىيابد و چنان كه گفتيم كعبيان را از عراق بدانجا مىكوچاند .\r\nدر اين زمان پادشاه ايران شاه عباس بزرگ بوده و شايد برخى در شگفت شوند كه با بودن چنان پادشاه توانائى چگونه چنين دست‌اندازى به شهرهاى ايران رويداده ليكن بايد دانست كه در آن زمان هنوز آغاز كار شاه عباس بود و توانايى چندانكه مىبايست در كار نبود و آنگاه در زمان صفويان سرحد غربى ايران حال پايدارى نداشت و پادشاهان صفوى همه عراق را از آن ايران دانسته هرگز به داشتن سرحدى ميانه ايران و عراق راضى نمىشدند و چون بصره را از آن خود دانسته حكمرانى افراسياب را در آنجا هميشگى نمىدانستند و\r\n\r\n\r\n","description":"","footnote":"\r\n( 1 ) . تاريخ ابن اثير حوادث سال 568 .\r\n","page_name":" 147 ","page_number":147},
  {"content":"\r\n\r\nاز اين جهت به دست‌اندازى او به يك شهرى از خوزستان هم اعتنا نكرده‌اند . بويژه كه افراسياب آنجا را از دست يك سركش ديگرى كه فرمانبردارى از دولت ايران نداشت درآورده بود .\r\nليكن در آخرهاى زمان شاه عباس كه آن پادشاه بغداد و عراق را از عثمانيان برگرفته و امامقلى خان را با سپاه گرانى براى محاصره بصره و جنگ با على پاشا پسر افراسياب فرستاد در اين كشاكش قبان نيز در محاصره بوده .\r\nپيشواى كعبيان در اين زمان شيخ بدر بن عثمان بود و او چنان كه از كارهايش پيداست مرد دلير و جوانمردى بوده . سيد على مىنويسد چون كار محاصره بصره به درازا انجاميد و على پاشا از دور راندن سپاه ايران درماند و نزديكان او در نهان با امامقلى خان پيمان نهادند كه على پاشا را گرفته به او بسپارند و شهر را نيز بسپارند در همان هنگام نوميدى كسانى كه در بيرون بصره بودند و با امام قلى خان پيوسته بود پيغام نزد بدر فرستادند كه چون همه دست از ايستادگى برداشته‌اند تو نيز دست بردار و خود را به امامقلى خان بسپار ، بدر پيغام داد كه تا على پاشا هست من دست از هواخواهى او برنمىدارم و از جنگ باز نمىايستم .\r\nقضا را در همان هنگام كه على پاشا نيز نوميد گرديده در انديشهء گريختن بود ناگهان خبر مرگ شاه عباس رسيده سپاه ايران در هر كجا كه بودند شبانه كوچ كرده به درون ايران بازگشتند بدينسان على پاشا آسوده گرديده و به پاداش آن جوانمردى بدر نوازش‌ها با او نموده از جمله آن نزديكان خود را كه خيانت نموده با امامقلى خان پيمان نهانى بسته بودند دستگير نموده همه را دست‌بسته به قبان نزد بدر فرستاد\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nكه در آنجا كشته شوند . ولى بدر جوانمردى نموده پاى ميانجيگرى پيش نهاد و از على پاشا آمرزش و زينهار براى آنان گرفت و بدينسان گروهى را از مرگ رها گردانيد « 1 » على پاشا ديگر بيشتر بر نوازش بدر افزوده گذشته از قبان و آن پيرامون‌ها جزاير را به دو واگذاشت كه گويا تا داستان حسين پاشا آن پيرامون‌ها بدست بدر بوده است .\r\n\r\nداستان حسين پاشا\r\nدر پيش از خاندان ديرى كه در بصره بنياد حكمرانى نهاده بودند گفتگو كرده داستان افراسياب پاشا و پسر او على پاشا را نوشتيم ولى داستان حسين پاشا پسر على پاشا را براى اينجا نگاه داشتيم .\r\nاين مرد بر خلاف نيا و پدر خود سخت ستمكار و سياه‌دل بود در بيست و يكسال مدت حكمرانى خود هميشه آزار به مردم مىرساند و آخرين سرگذشت او كه در اينجا مىنگاريم بهترين نمونه از سياهكاريهاى اوست .\r\nچنان كه گفتيم ديريان در ميان ايران و عثمانى رفتار دورويى پيش گرفته و بدينسان حكمرانى خود را نگاه مىداشتند . ولى حسين پاشا در نتيجه سياهكارىهاى خود نزد هر دو سوى بدنام گرديده و آبرويى براى او بازنمانده بود و چون روزبروز بر زشتكارىهاى خود مىافزود چنان كه در سال 1073 سپاه به احسا فرستاده آنجا را گشوده مردم بىگناه را كشتار كرد و عثمانيان از اين كارهاى او سخت آشفته در سال 1087 سپاه بزرگى بر سر او فرستادند . حسين پاشا دست به دامن ايران\r\n\r\n\r\n","description":"","footnote":"\r\n( 1 ) . در كتاب سيد على شعرهاى عربى را كه بدر در اين‌باره سروده و به عنوان درخواست نزد على پاشا فرستاده نيز نقل نموده .\r\n","page_name":" 149 ","page_number":149},
  {"content":"\r\n\r\nزده پشتيبانى خواست پادشاه ايران در اين زمان شاه سليمان بود و او گذشته از ناتوانى و كارندانى چون بارها از حسين پاشا دروغ شنيده و آنگاه از زشتكارىهاى او آگاه بود به پشتيبانى او برنخاسته اعتنايى به درخواست‌هاى او ننموده . حسين پاشا ناگزير شده دژى را كه پدرش على پاشا بنياد نهاده و « عليه » نام داده بود استوار كرده با گروهى از نزديكان و سپاهيان خود به آنجا پناهنده گرديد و تدبير ديگرى كه به كار برد آن بود كه فرمان داد مردم بصره و آباديهاى پيرامون آنجا و مردم جزاير همگى خانه‌هاى خود را گذارده به جاهاى ديگر پراكنده شوند و اگر كسى سرپيچى نموده تا سه روز ديگر كوچ ننمايد خون او هدر باشد .\r\nكسى تا به ديده نبيند چه مىداند كه چنين پيشامدى چه شورشى برپا مىكند و چه گزنده‌هايى به مردم بىدست‌وپا مىرساند . بيچاره مردم زنان و فرزندان را برداشته روى به بيابان مىنهادند بىآنكه جايى براى نشستن داشته باشند و به هر كجا كه مىرسيده‌اند جز مسجد جايگاهى و جز گدايى راه روزى براى خود نداشته‌اند .\r\nحال مردم چندان دلگداز بوده كه شيخ فتح اللّه آن مقاله‌هاى خود را به عنوان نوحه‌گرى و سوگوارى براى بيچارگان سروده است .\r\nاما حسين پاشا از اين سياهكارىها نتيجه نديد و با آن همه گزندها كه به مردم رسانيد سرانجام خود او ناگزير شده با زنان و فرزندان بگريخت و چون در ايران روى نوازش نديده از راه فارس به هندوستان رفت و بدينسان دوره فرمانروايى ديريان در بصره به پايان رسيد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nكعبيان در زمان حسين پاشا و پس از آن\r\nچنان كه گفتيم كعبيان بستگان خاندان ديرى بودند و بنام آن خاندان قبان را در دست داشتند ولى پس از زمان شيخ بدر بن عثمان آگاهى از حال آنان نداريم تا در زمان داستان حسين پاشا شيخ فتح اللّه كعبى در مقاله‌هاى خود شرحى نيز درباره خويشتن و كعبيان مىسرايد كه ما خلاصه گفته‌هاى او را در اينجا مىآوريم .\r\nمىگويد : چون خبر گرفتن حسين پاشا به ما رسيد در آن هنگام من هم در قبان زادگاه خود بودم سخت غمناك گرديديم و ترس از تركان ما را فراگرفت . ناچار شديم كه از آنجا كوچ كنيم . اندكى از مال‌هاى خود را برداشته با زنان و فرزندان در كشتيها نشسته آهنگ بندر معشور نموديم .\r\nسپس شرحى مىسرايد كه در راه كشتى ايشان به گل نشسته و به يك رشته سختىها دچار گرديده‌اند چندانكه همه از جان و مال چشم پوشيده‌اند مرگ را در برابر خود مىديده‌اند . ليكن ناگهان كشتى از گل درآمده و بار ديگر راه افتاد .\r\nپس از رسيدن به بندر معشور مىگويد چون تنگسالى بود مردم را مىديديم كه استخوانهاى كهنه را از اينجا و آنجا گرد آورده با مكيدن مغز آنها يا با مكيدن هسته‌هاى كهنه خرما زندگى مىنمودند اين بود كه در آنجا نشيمن نتوانسته پس از چهل روز درنگ بار ديگر به قبان بازگشتيم .\r\nچنان كه گفته‌ايم در آن زمان‌ها دولت ترك را در جنوب عراق چندان نيرومندى نبود و اگر هم گاهى لشكر كشيده كارى انجام مىداد و نيرويى مىيافت پس از ديرى لشكر را بازگشت داده بار ديگر عراق را\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبه حال خود مىگذاشت . از اينجا بود كه بيشتر عشاير عرب در اين بخش عراق سر خود مىزيستند .\r\nدرباره كعبيان نيز بايد گفت كه پس از برافتادن ديريان سرخود مىزيسته‌اند تا آن هنگام كه وابسته ايران گرديده‌اند چنان كه سپس خواهيم ديد ولى در اين زمانها چندان آگاهى از حال آنان نداريم جز اينكه مىدانيم اين كعبيان با خفاجه نياكان ديرين خود تفاوت بسيار داشته‌اند . گويا از آغاز درآمدن به قبان در سايهء همسايگى با مشعشعيان و نزديكى به فارس و ديگر شهرهاى ايران روزبروز به زندگانى شهرى و به پيشه كشت‌وكار بيشتر مىگراييده‌اند و رفته‌رفته از آن زندگانى تاخت‌وتاز بيابانى دور تر مىگرديده‌اند .\r\nزيرا در اين زمان است كه مىبينيم دانشوران از ميان آنان بر مىخيزند . از جمله شيخ فتح اللّه كعبى كه نام او را برده‌ايم سال‌ها در شيراز درس خوانده و مرد دانشمندى بوده چنان كه مدتى در بصره قضاوت آن شهر را در عهده داشته . نيز پدر او شيخ علوان مرد دانشورى بوده .\r\nگويا در همين زمان‌ها است كه كعبيان به پيروى مشعشعيان و ديگر ايرانيان كيش شيعى پذيرفته‌اند . زيرا خفاجه چنان كه از نگارش‌هاى ابن اثير و ديگران برمىآيد چنين كيشى نداشته‌اند « 1 » بلكه بايد گفت كيش آنان جز دزدى و راهزنى نبوده است .\r\n\r\n\r\n","description":"","footnote":"\r\n( 1 ) . مردمى كه راه حاجيان مىزده‌اند پيداست كه از دين بيزار بوده‌اند در تاريخهاى داستانى نيز از آنان مىنگارند كه در كربلا در مشهد امام حسين تباهكاريها مىكرده‌اند .\r\n","page_name":" 152 ","page_number":152},
  {"content":"\r\n\r\n\r\nكعبيان در آخر زمان صفويان و در زمان نادر شاه\r\nدفترچه تاريخ كعب كه نام آن را در جاى ديگرى برده‌ايم از سال 1106 گفتگو آغاز كرده و به نوشته او در آن زمان كه آخرهاى دوره صفويان بوده كعبيان به سرپرستى مشايخ خود زندگى مىنموده‌اند .\r\nمىگويد : « در سال 1106 طاعون در بصره و پيرامون‌هاى آن پديد آمده به قبان نيز رسيد و مردم بسيارى را نابود ساخت . سپس در قبان على بن ناصر بن محمد حكمروا گرديد و با دست كعبيان كشته شد . پس از او عبد اللّه بن ناصر حكمروا گرديده كشته شد . سرحان حكمروا گرديده كشته شد رحمه حكمروا گرديده كشته شد . انجام حكمروايى اين چهار تن در سال 1135 و مدت حكمروائيشان سى و سه سال بود .\r\nسپس فرج اللّه حكمروا گرديد . »\r\nاين فرج اللّه در زمان نادر شاه بود . چنان‌كه نوشتيم در زمان نادر ( در سال 1146 ) بود كه شورش محمد خان بلوچ برخاسته و مردم شوشتر و اعراب خوزستان نيز به همدستى وى به شورش برخاستند . در همان هنگام كعبيان نيز به تاخت‌وتاز پرداخته از سمت جنوب به دورق و آن پيرامون‌ها مىتاختند و چپاول مىنمودند و در اين زمان است كه براى نخستين‌بار نام كعبيان در تاريخ‌هاى فارسى ديده مىشود .\r\nهم نوشتيم كه در آن حادثه چون نادر به خوزستان آمد محمد حسين خان قاجار را براى گوشمالى آل كثير و كعبيان فرستاد . آنچه از روىهم رفته نگارش‌هاى ميرزا مهدى خان و نگارش‌هاى تاريخ كعب برمىآيد محمد حسين خان دژ قبان را محاصره كرده كار را بر كعبيان سخت مىگرداند و اين است كه كعبيان از در زبونى درآمده زينهار\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمىخواهند . « 1 » بايد گفت از همان زمان است كه كعبيان بستگى ايران پذيرفته‌اند و خاك قبان پس از يك صد و چهل سال بيشتر كه به دست واليان بصره افتاده بوده بار ديگر به دست ايرانيان بازگرديده .\r\nتا آخر پادشاهى نادر كعبيان از هرباره پيروى ايران مىنمودند اگر چه بنام همسايگى جانب حاكم بصره را نيز فرونمىگذارند . چنان كه در سال 1147 كه ميانه شيخ منفق با حاكم بصره جنگ روى داده بود شيخ فرج اللّه با دسته‌اى از كعبيان به يارى حاكم رفت و قضا را در جنگ كشته گرديد .\r\nپس از فرج اللّه شيخ طهماز نامى بزرگ كعبيان گرديد . ولى يك سال بيشتر نبود كه شيخ سلمان ( كه سپس او را خوب خواهيم شناخت ) و\r\n\r\n\r\n","description":"","footnote":"\r\n( 1 ) . در سه نسخه چاپى جهانگشا عبارت بدينسان است : « سركشان است و مشايخ اعراب كه در قلعه‌كوبى سكنى داشتند . . . طالب امان و متعهد خدمات گشته‌اند » بايد گفت مقصود از « كوبى ، قبان » بود و به تحريف آورده‌اند . در يك نسخه خطى همبه جاى آن « كعبى » مىنويسد . به‌هرحال اين يقين است كه محمد حسين خان كعبيان را در قبان محاصره نموده چنان كه در دفترچه تاريخ كعب هم اين عبارت نوشته مىشود : « نم حكم فرج اللّه و وقع فى زمانه حصار اميان و كان محاصره هم محمد حسين خان الفجرى و عدد عساكره ثلثون الثامن العجم و الاكراد و ذيحوهم كعب و كانوا يومئذ بالقبان فى سنه 1146 ) اگرچه در اين عبارت هم كلمه « اميان » ناروشن است ولى اصل مطلب روشن مىباشد . ميرزا مهديخان مىنويسد نادر فرمان براى محمد حسين خان فرستاد كه مشايخ كعب را با اولاد فارس آل كثير كوچانيده از راه خرم‌آباد به استرآباد بفرستد . ولى گويا از مشايخ است زيرا باور كردنى نيست كه كعبيان بر سپاه نادر چيره شده آنان را كشتار كرده باشند و با اين همه از او فرمانبردارى نمايند .\r\n","page_name":" 154 ","page_number":154},
  {"content":"\r\n\r\nبرادر او عثمان خود را در بزرگى شريك شيخ طهماز ساختند . سپس در سال 1150 شيخ طهماز كشته گرديده پسر او بندر به جاى او نشست . ولى دو ماه بيشتر نبود كه سلمان او را نيز كشته خود او و برادرش عثمان به استقلال رشته اختيار كعبيان را بدست گرفتند .\r\nدر همين زمان بود كه در سال 1156 خواجه خوان سردار « 1 » به فرمان نادر به محاصره بصره شتافت .\r\nشيخ سلمان در اين لشكركشى همراه سپاه ايران بود و دژ كردلان يا قردلان را كه در برابر بصره در اين سوى شط العرب نهاده بنام دولت ايران برگشود .\r\n\r\nدرآمد كعبيان به دورق ( فلاحيه )\r\nتا سال 1160 كه نادر شاه كشته گرديد كعبيان در خاك قبان بودند ولى گويا از سالها چشم به خاك دورق دوخته و آرزوى دست يافتن بدانجا را داشته‌اند و چون از خشم نادر مىترسيده‌اند چشم به راه مرگ او نشسته بوده‌اند و چون در سال 1160 در اين شورشهايى برخاسته بود و در اين ميان خبر كشته شدن نادر پراكنده گرديد كعبيان بيدرنگ به جنبش آمده با همه زنان و فرزندان و چهارپايان و مالهاى خود راه دورق را پيش گرفتند ولى چون كشته شدن نادر را هنوز يقين نكرده و هنوز ترس از او در دل خود داشتند در جايى كه در تاريخ كعب « شاخه الخان » مىنامد فرود آمده نگران نشستند كه خبرهاى ديگر برسد و چون خبرهاى ديگر رسيده داستان كشته شدن نادر به يقين پيوست بار ديگر راه گرفته خود را به دورق رسانيدند و دسته‌هاى\r\n\r\n\r\n","description":"","footnote":"\r\n( 1 ) . در تاريخ كعب سال 1155 مىنويسد .\r\n","page_name":" 155 ","page_number":155},
  {"content":"\r\n\r\nافشار را كه در آنجا نشيمن داشتند بيرون كرده خويشتن در آنجا نشيمن گرفتند .\r\nچنان‌كه گفتيم پيشواى كعبيان در اين زمان شيخ سلمان و برادرش عثمان بود شيخ سلمان مرد بسيار كاردان و هوشيار بوده نيبور « 1 » نام جهانگير آلمانى كه در همان زمان گردشى در عربستان و عراق كرده از شيخ سلمان ستايش‌هايى نموده مىگويد او خوب مىدانست كه از شوريدگى ايران و از درماندگى حكام بصره چگونه بهره‌ياب شود .\r\nچنان كه پس از رسيدن به دورق در آنجا استوار شدند شيخ سلمان دست به شهرهاى ديگر انداخته در مدت اند سال قلمرو حكمرانى خود را از هندجان در سرحد فارس تا آن سوى شط العرب برسانيد سپس كشتيها ساخته در شط العرب و كارون و خليج فارس به كار انداخت و بدينسان نيروى خود را هرچه بيشتر گردانيد .\r\nدليل ديگر بر توانايى شيخ سلمان آنكه در آن هنگام كه سراسر خوزستان ايمنى رخت بربسته و همه‌جا دزدان و راهزنان چيره شده بودند در خاك او در هر گوشه ايمنى حكمروا بوده . چنان كه نويسنده تذكره شوشتر كه در همان زمان به دورق پيش شيخ سلمان رفته چنين مىنگارد « حسن سياست شيخ سلمان به حدى است كه در محال تصرف او دزد و قطاع الطريق وجود عنقا به هم رسانيده است و ضعيفه اعمى طبق طلا بسر نهاده و در شب تاريك از دهى به دهى مىرود احدى متعرض حال او نمىتواند شد . »\r\nنيز از كارهاى شيخ سلمان آبادى شهر فلاحيه مىباشد پيش از آن زمان شهر اين سرزمين دورق نام داشته كه از شهرهاى باستان ايران بود\r\n\r\n\r\n","description":"","footnote":"\r\n( 1 ) . (  niebuhr  )\r\n","page_name":" 156 ","page_number":156},
  {"content":"\r\n\r\nو بنام او سراسر آن نواحى را دورق مىخواندند و فلاحيه گويا ديهى بود . « 1 » شيخ سلمان بر آبادى آن افزوده و آنجا را شهر ساخته و بارويى بر گرد آن كشيد كه از آن هنگام حاكم‌نشين آن نواحى اين شهر گرديد و بنام آن همه نواحى فلاحيه خوانده شد و در شهر دورق كم‌كم ويران شده از ميان رفت كه اكنون ويرانه‌هاى آن در چند ميلى فلاحيه پيداست .\r\n\r\nبند بستن شيخ سلمان در جلوى كارون\r\nگذشته از همه اينها شيخ سلمان مردى آبادىدوست بوده كه هميشه به سرسبزى زمين‌ها مىكوشيد و آبادىها بنياد مىنهاد . كسانى كه از خوزستان آگاهى دارند مىدانند كه از يكسوى خاك آنجا پربركت‌ترين خاك است و از سوى ديگر بزرگترين رودهاى ايران از آن سرزمين روان مىباشد با اين حال بخش‌هاى عمده آنجا جز بيابان خشك است و علت اين كار گودى رودهاست كه آب به زمين‌هاى\r\n\r\n\r\n","description":"","footnote":"\r\n( 1 ) . گويا آغاز آبادى آن بدست شيخ سلمان در سال 1262 بوده زيرا تاريخ آن را به شوخى يا به دشمنى « فى الفلاحيه خنزير سكن » گفته‌اند ( بايد فاء فلاحيه را مانند فارسىزبانان يا مانند خود تازيان خوزستان هاء خواند نه تاء و ياء مشدد را دو ياء بشمار آورد . )\r\nدر كتابها نوشته‌اند كه شيخ سلمان فلاحيه را بنياد نهاده ولى ما آن را درست ندانسته نوشتيم فلاحيه ديهى بوده شيخ سلمان آن شهر را گردانيده دليل اين مطلب همان نام فلاحيه است . زيرا اگر شيخ سلمان آنجا را بنياد مىگذاشت چرا بايستى فلاحيه بنامد و سلمانيه ننامند و آنگاه ما از روى جستجوى و آزمايش مىدانيم تا در جايى ديهى يا دهكده‌اى پديد نيامده باشد شهر پديد نمىآيد چنان كه اين موضوع را در جاى ديگرى به شرح نوشته‌ايم .\r\n","page_name":" 157 ","page_number":157},
  {"content":"\r\n\r\nپيرامون آنها نمىنشيند . مگر در جاهايى كه بند در جلو رود بسته آب آن را بالاتر بياورند از اين‌جا است كه موضوع بند در خوزستان اهميت دارد و پادشاهان نيكوكار باستان هر كدام بندى در آنجا بنياد مىنهاده‌اند .\r\nشيخ سلمان نيز چون دل بر آبادى بخش جنوبى خوزستان نهاده بوده براى اين كار در جايى كه بنام سابله معروف است و دهنه جوى قبان نزديك آنجا بوده بندى در جلو كارون پديد مىآورد كه آب بالا آمده به انبوهى به جوى قبان درمىآيد و آنگاه يك رشته جوىهاى ديگر از چپ و راست جدا ساخته سراسر آن زمين‌ها را چند فرسنگ در چند فرسنگ فارياب مىگردانند چنان كه هنوز نشانه برخى از آن جوىها پيداست .\r\nميجر كينيرا انگليسى كه در زمان فتحعلى شاه چند ماهى در خوزستان نشيمن داشته و گويا شكسته‌هاى آن بند شيخ سلمان را ديده مىنويسد كه اگر كريم خان آن بند را نشكسته بود تا قرنها استوار مىايستاد . با آنكه به نوشته مؤلف تذكره كه گفتيم خود او نزد شيخ سلمان سفر كرده بنياد آن بند را چوب و نى خاشاك بوده است شيخ سلمان گوشكى نيز در ديه سابله براى خود داشته است .\r\n\r\nلشكركشى كريم خان بر سر شيخ سلمان\r\nدر اين زمان كه شيخ سلمان به آبادى بخش خوزستان مىكوشيد و در سراسر قلمرو حكمرانى او مردم ايمن و آسوده به كشت‌وكار و دادوستد پرداخته بودند در بخشهاى ديگر خوزستان ( هويزه و شوشتر و دزفول ) سخت‌ترين شورش و ناايمنى در كار بود چنان كه داستان آن\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nرا سروده‌ايم نيز در ديگر بخشهاى ايران از عراق و آذربايجان و فارس و خراسان بازار فتنه و آشوب بوده سخت گرم چنان كه گفتيم كريم خان و آزاد خان و محمد حسن خان و ديگران هر يكى از گوشه‌اى سر برآورده در آرزوى تخت و تاج مىكوشيد و پهنه ايران ميدان زورآزمايى اين بلهوسان گرديده بود . در نتيجه اين شوريدگىها تا ساليان درازى كسى در انديشه شيخ سلمان نبود و او آسوده به كارهاى خردمندانه خود مىپرداخت . ولى در سال 1170 كه دهسال از زمان درآمدن كعبيان به فلاحيه گذشته بود گويا براى نخستين‌بار گرفتارى براى شيخ سلمان پديد آمد بدينسان كه در اين هنگام كريم خان كه پس از جنگ‌هاى بسيار سروسامانى به كارهاى خود داده فارس را از آن خود ساخته بود به آهنگ دژ بهبهان به نواحى كهكيلويه آمد و گويا پس از پرداختن آن كار بود كه به سروقت كعبيان نيز آمد .\r\nدر تاريخ زنديه هرگز يادى از اين داستان نكرده تنها در دفترچه تاريخ كعب است كه ياد آن كرده شده و در آنجا بيش از اين نمىگويد . « در سال 1170 محاصره كريم خان روى داد و او نوميد بازگشت » و ما نمىدانيم اين سخن تا چه اندازه درست است .\r\n\r\nلشكركشى والى بغداد و مولى مطلّب بر سر كعبيان\r\nپس از آن داستان خبرى از كعبيان نيست و گويا آسوده و آزاد مىزيسته‌اند تا در سال 1175 پاشاى بغداد و مولى مطلب مشعشعى با لشكر انبوهى بر سر آنان آمدند .\r\nكعبيان چون مدتها در قبان نشيمن داشتند و پس از كوچيدن به دورق نيز هنوز دسته‌هايى از ايشان در قبان بازمانده بودند واليان\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبغداد به عنوان آنكه قبان از بصره شمرده مىشود و كعبيان رعيت دولت عثمانى بوده‌اند از آنان چشم فرمانبردارى و پرداخت ماليات داشتند و شيخ سلمان ماليات به ايشان نمىپرداخت بجاى خود كه در دريا و خشكى آزار به كسان ايشان مىرسانيد و كعبيان تاخت و چپاول دريغ نمىداشتند از اينجا دل پر از كينه او داشتند و پى فرصت مىگرديدند . مولى مطلّب هم از اينكه كعبيان در همسايگى او نيرومند شده بودند سخت خشمناك بود و اين است كه با على پاشا والى بغداد دست يكى كرده و لشكر انبوهى آماده كرده بودند و با آن لشكر به فلاحيه راندند ولى با همه انبوهى لشكر كارى از پيش نبرده نوميد بازگشتند .\r\nچنان كه گفته‌ايم اندكى پس از اين لشكركشى بود كه مولى مطلّب با زكى خان زند جنگ كرده با دست او كشته گرديد . اما على پاشا بار ديگر در سال 1177 سپاه انبوهى از كرد و ترك و عرب گرد آورده به فلاحيه تاخت و اين بار نيز كارى از پيش نبرده نوميد بازگشت .\r\nخورشيد پاشا در كتاب خود « 1 » بر اين شكستهاى على پاشا پرده كشيده مىگويد : « اگرچه او كعبيان را گوشمال به سزا داد ولى به علتى كه ما نمىدانيم آنان را زير فرمان گرفته رعيت خود گردانيد » ولى اين سخنان ارزش تاريخى ندارد .\r\n\r\n\r\n","description":"","footnote":"\r\n( 1 ) . در زمان ناصر الدين شاه نمايندگانى از عثمانى و ايران بازديد حدود اين دو كشور را كرده‌اند كه ما ياد آن را خواهيم كرد . خورشيد پاشا همراه نمايندگان عثمانى و دبير ايشان بوده و كتابى نوشته كه ما آن را « كتاب خورشيد پاشا » نام مىبريم به گفته او داستان لشكركشى على پاشا در كتاب گلشن خلفا نگارش يافته و آن كتاب چاپ شده ولى ما دسترس به آن كتاب نيافتيم .\r\n","page_name":" 160 ","page_number":160},
  {"content":"\r\n\r\nدر اين زمان كريم خان پس از سالها كوشش حريفان خود را از ميان برداشته پادشاهى ايران را از آن خويش گردانيده بود . والى كه خويشتن از عهده كعبيان برنيامده بود بهتر آن ديد كه كريم خان را به دشمنى آنان برانگيزد و نامه‌اى نوشته همراه فرستادگان خود نزد او فرستاد و در آن نامه وعده داده بود كه اگر سپاه ايران به سركوب كعبيان آهنگ فلاحيه كند تا در آن نواحى درنگ نمايد آذوقه و خوراك همه لشكر به عهده حاكم بصره باشد و نيز هرچه كشتى خواسته باشند از بصره براى ايشان فرستاده شود .\r\nميرزا محمد صادق نامى در تاريخ زنديه مىگويد : پاشا در نامهء خود به كريم خان چنين عنوانى كرده بود : « شيخ سلمانى بنى كعب كه از جمله باديه‌نشينان مرزوبوم روم و مدتى است رخت عافيت به مأمن محال دورق كشيده . . . »\r\nاگر نامى اين سخن را بنام نامه پاشا از خود نساخته باشد « 1 » بايد گفت\r\n\r\n\r\n","description":"","footnote":"\r\n( 1 ) . زيرا اين تاريخ‌نويسان باكى از آن نداشته‌اند كه سخنانى از خود بافته بنام فلان پادشاه يا به همان وزير به رشته نگارش بياورند . اگر نوشتهاى آنان راست باشد بايد گفت نادر شاه و كريم خان و ناصر الدين هميشه با سجع و روى سخن مىگفته‌اند و در گفتگوهاى خود پياپى فلسفه و حكمت مىسروده و آيات قرآنى و احاديث نقل مىكرده‌اند ! بويژه اين ميرزا محمد صادق كه مرد بىدانشى بوده و خود او چنين مىپنداشته كه كعبيان پس از مرگ نادر از خاك روم به ايران آمده‌اند چنان كه مىنويسد : « بر دانايان لغات تازى و پارسى مستور نماند كه شيخ سلمان بنى كعب از جمله اعراب باديه‌نشين ممالك روم و باجگذار فرماندهان آن مرزوبوم بود پس از انهدام بنياد دولت نادر شاه به علتى از والى بغداد و بصره رنجيده . . . عشيره بنى كعب را كه در مرتبه دو هزار خانواده مىباشند مصحوب خود گردانيده . . . از شط العرب عبور نموده در خطه دورق از جمله بلاد خوزستان و\r\n","page_name":" 161 ","page_number":161},
  {"content":"\r\n\r\nكه والى بغداد كريم خان را فريب داده و براى دخالت خود در كار رعيت ايران بهانه تراشيده است . زيرا چنان‌كه گفته‌ايم اين هنگام بيش از صد و شصت سال بود كه كعبيان در خاك خوزستان مىزيستند و خود از نواحى قبان بود كه به فلاحيه آمدند . اگر هم والى بغداد قبان را جزو بصره مىشمرده به‌هرحال نام باديه روم بىجهت است . « 1 »\r\n\r\nلشكركشى كريم خان به خوزستان\r\nكريم خان در نواحى سيلاخور لشكرگاه داشت كه فرستادگان والى بغداد نزد او آمدند و نامه والى را رسانيدند . در تاريخ زنديه مىگويد وكيل پيش از آن يكى دو بار بر زبان رانده بود كه كعبيان را گوشمالى دهد . ولى چون شيخ سلمان پاس ايران نگه داشت در دريا و خشكى گزند از مردم او به رعيت ايران نمىرسيد اين بود كه وكيل درباره سركوب او شتاب نداشت .\r\nولى چون نامه والى بغداد رسيد خواهش او را پذيرفته از راه لرستان با سپاه روانه خوزستان گرديد و چون به شهر دزفول رسيد مردم آنجا از گزند و آزار بنى لام از اعراب خاك عراق شكايت داشتند كه از شوريدگى ايران فرصت به دست آمده از سرحد گذشته در پيرامون دزفول به تاخت‌وتاز مىپردازند . كريم خان نظر عليخان زند را با دسته از سپاه بر سر بنى لام فرستاد ولى اينان آن عشيره را در جايگاه خود نيافتند و چون بازمىگشتند به دستورى كه از كريم خان داشتند بر\r\n\r\n\r\n","description":"","footnote":"\r\nدر جنب شط العرب واقع . . . » پس دور نيست كه اين پندار غلط خود را در عنوان نامه والى گنجانيده باشد .\r\n( 1 ) . دفترچه تاريخ كعب تاريخ زنديه تأليف ميرزا محمد صادق نامى\r\n","page_name":" 162 ","page_number":162},
  {"content":"\r\n\r\nآل كثير تاخته هستى آنان را به تاراج و يغما بردند زيرا آل كثير همچنان دشمنى با كريم خان مىنمودند و اين هنگام كه او با سپاه به چند فرسنگى ايشان رسيده بود باز رام نشده و بزرگان ايشان نزد او نشتافته بودند .\r\nكريم خان دو روز در دزفول درنگ داشت و از مردم آن شهر و از سران شوشتر كه بنام پيشواز تا آنجا بودند بيست هزار تومان پيشكش گرفته به آهنگ شوشتر بيرون آمد و چون ماه رمضان در ميان و جشن نوروز در پيش بود در بيرون شوشتر لشكرگاه زده چندى در آنجا نشيمن گرفت .\r\nچنان كه نوشته‌ايم شوشتر در اين هنگام لانه مردم اوباش بود و ما آگاهى نداريم كه كريم خان با آنان چه رفتارى كرد و آيا چه سزايى به بدكردارىهاى چند ساله آنان داد .\r\nپس از جشن نوروز از آنجا برخاسته رو به سوى فلاحيه روانه شدند و به هر رودى كه مىرسيدند پلى بر روى آن بسته از آن مىگذشتند تا به نزديكى شهر فلاحيه درآمدند . در آنجا آگاهى يافتند كه شيخ سلمان چون خود تاب ايستادگى نمىديده چند روز پيش از رسيدن آن سپاه كعبيان را از فلاحيه كوچانيده و خويشتن با هستى و دارائى در دژ حفار نشيمن دارد .\r\nكريم خان سه روز در فلاحيه درنگ كرده در اين ميان خبر رسيد كه شيخ سلمان در حفار نيز درنگ نتوانسته و به جزيره محرزى « 1 » گريخته\r\n\r\n\r\n","description":"","footnote":"\r\n( 1 ) . مقصود همان جزيره آبادان است كه جزيره الحضر نيز ناميده مىشود محرزى اكنون دهكده و نخلستانى است در شمال آن جزيره بر كنار رود بهمنشير شايد دژ محرزى نيز در همانجا بوده است .\r\n","page_name":" 163 ","page_number":163},
  {"content":"\r\n\r\nكريم خان از فلاحيه بيرون آمده در نزديكىهاى قبان و حفار لشكرگاه ساخت و كسانى نزد حاكم بصره فرستاده پيغام داد كه چنان كه والى بغداد وعده داده آذوقه براى سپاه از برنج و گندم و جو راه انداخته نيز كشتيها براى دنبال كردن كعبيان در دريا بفرستد . حاكم بصره دو كشتى پر از خرما كرده بفرستاد و نيز كشتى ( زورقى ) زرين و آراسته براى سوارى خود وكيل بفرستاد ولى از راه انداختن آذوقه و فرستادن كشتى سرباز زده عذر خواست پيداست كه از نزديكى آن سپاه انبوه ورزيده به حدود بصره ترس كرده بدرنگ كريم خان در آن نزديكى رضايت نمىداده .\r\nبارى كريم خان از رود بهمنشير گذشته به جزيره محرزى درآمد و گروهى را با سركردگى زكيخان در كشتيهايى كه والى هويزه آماده كرده و فرستاده بود نشانده از راه شط العرب به دنبال كعبيان فرستاد ليكن شيخ سلمان در آنجا نيز درنگ نكرده به دريا گريخته بود .\r\nكريم خان تا زمانى در آن نزديكىها درنگ داشت دژ حفار را بنياد كنده بند سابله را كه گفتيم شيخ سلمان ساخته و به گفته تاريخ زنديه « نمونه سد اسكندر » بود بشكست . ولى اين كار از سياه‌كاريهاى كريم خان است . چه در سرزمينى مانند خوزستان بند بستن و شادروان بنياد نهادن از سترگترين كارها و خود آيه آبادى شهرها و خرمى كشتزارهاست اين است كه پادشاهان نيكوكار و خردمند پول‌هاى گزاف ريخته بندها و شادروان‌ها در آنجا پديد آورده‌اند . كريم خان نيز بايستى بندى ساخته يا شكست يك بندى را جبران نمايد نه اينكه بندبان استوارى را كه مايه سرسبزى فرسنگها زمين بوده براندازد .\r\nدر دفترچه تاريخ كعب مىگويد به راهنمايى مردى از عرب بود كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكريم خان آن بند را بشكست به‌هرحال كار بسيار زشتى بوده و خود نتيجه اين كار بود كه قبان روى به ويرانى گذارد آبادىهايش از ميان رفت كه اكنون در سراسر آنجا آبادى سرسبزى پيدا نتوان كرد . « 1 » مىتوان گفت كه خود لشكركشى كريم خان بر سر شيخ سلمان جز خطا نبوده زيرا شيخ سلمان كه با والى بغداد آن خونريزىها را كرده و بدانسان دشمنى در ميانه پديد آمده بود ديگر با كريم خان از در ستيزگى و نافرمانى درنمىآمد اگر كريم خان كسى نزد او فرستاده فرمانبردارى مىخواست شيخ سلمان فرمانبردارى نموده سلمان مرد با خردى بود و به آبادىهايى كه در قباد و دورق پديد آورده بود علاقه بسيار داشت و با اينحال انتظار دشمنى با كريم خان از او نمىرفت خود تاريخ‌نگار زنديه آشكار مىنويسد كه كعبيان چه در دريا و چه در خشكى پاس ايران را نگاهداشته به مردم ايران آزار نمىرسانيدند . بايد گفت كريم خان فريب والى بغداد را خورده و كارى را كه از او شايسته نبود انجام داده است .\r\n\r\nزينهار خواستن شيخ سلمان از كريم خان\r\nكعبيان چون به دريا گريختند كشتىهاى حاكم بصره ايشان را دنبال مىكردند و از جزيره‌اى به جزيره ديگرى مىراندند . شيخ سلمان بهتر آن ديد كه دست به دامن كريم خان زده از او بخشايش بخواهد و اين بود كه فرستاده نزد وكيل فرستاده از گذشته عذر خواسته و براى آينده\r\n\r\n\r\n","description":"","footnote":"\r\n( 1 ) . جوى قبان اكنون از سمت كارون انباشته شده كه آب بر آن درنمىآيد ولى از سمت دريا باز است كه آب تا نزديكىهاى خرابه‌ها قبان بلكه بالاتر از آنجا مىرسد و كشتىهاى كوچك مىتوانند در آن آمد و شد نمايند .\r\n","page_name":" 165 ","page_number":165},
  {"content":"\r\n\r\nزينهار طلبيده و به عهده گرفت كه اگر لشكر ايران از دورق برخيزد و به كعبيان اجازه بازگشت به آنجا داده شود بار ديگر جز راه زيردستى و فرمانبردارى نپويند و سالانه خراج پردازند .\r\nدر تاريخ زنديه مىگويد : چون كعبيان از ميان اعراب باديه‌نشين كيش شيعى داشتند از سوى ديگر گرماى خوزستان بسيار سخت و سوزنده گرديده بود كه لشكريان تاب نمىآوردند كه كريم خان در خواست شيخ كعب را به آسانى پذيرفت و لشكر از آنجا برداشته از راه خيرآباد و زيديان رهسپار فارس گرديدند در آنجا پسر شيخ سلمان نزد او آمده پيشكش‌هايى آورده بود و به عهده گرفت كه سالانه سه هزار تومان خراج بپردازند بدينسان قضيه به پايان رسيده كعبيان در جاى خود بياسودند . « 1 »\r\n\r\nپايان زندگى شيخ سلمان\r\nچنان كه نوشته‌اند در همان سال لشكركشى كريم خان ( پيش از اين حادثه يا پس از آن ) عثمان برادر سلمان بدرود زندگى گفت . ولى خود سلمان چند سال ديگر زنده و با كريم خان از در فرمانبردارى بود .\r\nچنان كه گفتيم پيش از اين پيش‌آمد آوازه شيخ سلمان چه در توانايى و زورمندى و چه در كاردانى و مردم‌دارى به همه آن پيرامون رسيده و او كشتىها در شط العرب و خليج فارس به كار انداخته بر سراسر آن پيرامون‌ها چيرگى پيدا كرده بود و به گفته نيبور در همان سال 1178 كه كريم خان لشكركشى بر سر او آورده بود شماره كشتىهاى او به ده كشتى بزرگ و هفتاد كشتى كوچك رسيده بود كه\r\n\r\n\r\n","description":"","footnote":"\r\n( 1 ) . دفترچه تاريخ كعب زنديه .\r\n","page_name":" 166 ","page_number":166},
  {"content":"\r\n\r\nكسان او به دستيارى اين كشتىها به همه بندرها و جزيره‌هاى آن پيرامون دست‌اندازى مىنمودند و با همه آسايش و ايمنى كه در قلمرو خود سلمان بود كسى جرأت دزدى يا راهزنى نداشت كسان او در دريا از مشهورترين دزدان و راهزنان بودند كه به هر كشتى كه دست مىيافتند دارايى آنان تاراج مىنمودند چنان كه چند كشتى انگليسى را به خليج رسيده بود تاراج كردند و از اينجا آوازهء شيخ كعب و كسان او به اروپا نيز رسيد .\r\nولى پس از آن آسيب كريم خان از شهرت و توانايى شيخ كعب بسيار كاست . چنان كه در مدت پنج سال كه پس از آن پيش آمد زنده بود دوباره به بستن بند سابله برنخاست و آبادىهايى كه نتيجه آن بند بود يك بار ديگر از ميان رفت . « 1 »\r\n\r\nجانشينان شيخ سلمان\r\nدر سال 1182 شيخ سلمان نمانده پسرش شيخ غانم به جاى او نشست در تاريخچه كعب جنگ او را با مردم عمان نوشته مىگويد غانم از عثمانيان فراوان بكشت .\r\nولى زمان حكمرانى او پس كم بود و در سال 1183 كعبيان او را بكشتند و برادرش شيخ داود به جاى او نشست . ليكن سال ديگر داود را نيز كشتند و شيخ بركات پسر عثمان ( برادر سلمان ) بزرگ عشيره گرديد .\r\nدر اين ميان در سال 1886 طاعون سختى در عراق و در برخى از\r\n\r\n\r\n","description":"","footnote":"\r\n( 1 ) . تاريخ كعب . نيبور ( به خود نيبور دسترس نداشته آنچه را كه بارون دو بود از آن كتاب نقل كرده در دسترس داشته‌ايم ) .\r\n","page_name":" 167 ","page_number":167},
  {"content":"\r\n\r\nشهرهاى خوزستان پديد آمده انبوهى را از مردم نابود ساخت .\r\nدر زمستان 1187 كريم خان آهنگ گشادن بصره كرده صادق خان برادر او با سپاه گرانى از راه كهكيلويه و شوشتر و از آنجا به هويزه آمد و از شط العرب گذشته روانه بصره گرديد و آن شهر را گرد فروگرفت .\r\nاين جنگ و كشاكش يكى از سترگترين حادثه‌هاى زمان كريم خان است و مدت چهارده ماه لشكر ايران در بيرون بصره درنگ داشتند تا به شهر دست يافتند در همه آن كشاكش‌ها كعبيان همراه صادق خان بودند و كوشش و ياورى دريغ نمىساختند .\r\nبارون دوبود مىنويسد : كريم خان به پاداش جانفشانىهاى شيخ كعب در اين لشكركشى شهر هندگان را با روستاى آن به او واگذاشت كه كعبيان را نشيمن دهد و ماليات آنجا را سالانه هزار تومان بپردازد .\r\nدر سال 1193 چون كريم خان بدرود زندگى گفت بار ديگر آشوب و شورش در ايران برخاسته زنديان تا ساليان دراز بر سر تاج و تخت با يكديگر كشاكش مىكردند و به كندن بنياد يكديگر مىكوشيدند از سوى ديگر آقا محمد خان قاجار از استراباد و مازندران برخاسته در راه پادشاهى تلاش‌ها به كار مىبرد و پياپى جنگ‌ها در ميانه‌روى مىداد پيداست كه با اينحال كسى را فرصت آن نبود كه انديشه خوزستان كند و اين است كه تا دير زمانى در تاريخ‌هاى ايران نامى از كعبيان و ديگر عشاير خوزستان برده نمىشود . جز اينكه ميرزا على رضا در تاريخ زنديه خود در سال 1202 به رفتن محمد جعفر خان به كهكيلويه و عربستان براى نظم و ايمنى آن نواحى اشاره مىكند . مىتوان گفت كه تا زمان فتحعلى شاه مردم خوزستان بويژه كعبيان خودسر مىزيستند و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nكسى را به پادشاهى نشناخته و ماليات نمىپرداختند .\r\nدر تاريخچه كعب سرگذشت كعبيان را در اين دوره خودسرى به شرح مىنويسد و كوتاه سخن او آنكه چون پس از مرگ كريم خان زنديان بصره را رها كردند شيخ بركات هم به فلاحيه بازگشت و لشكر به رامهرمز و هندگان كشيده آن نواحى را از آن خود ساخت و نيرو و زور او بس افزون گرديده از بندر بوشهر و عمان گرفته تا نزديكيهاى بصره مردم باج‌گزار او گرديدند .\r\nچون در سال 1197 شيخ بركات كشته گرديد شيخ غضبان جانشين او شد . در زمان او نيز جنگ‌هاى بسيار روى داد : نخست سليمان پاشا والى بغداد به همدستى شيخ منتفق به جنگ كعبيان برخاستند . سپس مردم عدن و بصره و همه بندرها و كنار دريا دسته‌بندى كرده آهنگ پيكار كعبيان نمودند و در همه اين جنگ‌ها فيروزى از آن كعبيان بود و دشمنان كارى از پيش نبرده بازمىگشتند شيخ غضبان بار ديگر به رامهرمز و هندگان كه از دست او رفته بود دست يافت و خونريزى فراوان كرد .\r\nنويسندگان تاريخچه كعب مىگويد : حوادث زمان شيخ مبارك بس فزون است . ولى پس از زمانى خود از نيز بكشتند و شيخ مبارك پسر بركات به جاى او نشست در سال 1209 كعبيان او را بيرون كرده فارس پسر داود را به شيخى برداشتند . سال ديگر او را بيرون رانده شيخ محمد پسر بركات را به شيخى برگزيدند و تا اين هنگام دوره شورش ايران نيز سرآمده قاجاريان در پادشاهى استوار شده بودند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nخوزستان در آغاز پادشاهى قاجاريان\r\nپادشاهى قاجاريان از آغاز قرن سيزدهم هجرى آغاز مىشود .\r\nبدينسان كه آقا محمد خان بنيادگزار خاندان از سال 1193 كه كريم خان به مرد به كوشش برخاسته ولى در سال 1205 بود كه به شيراز تختگاه زنديان دست يافته برادرزاده خود فتحعلى خان را در آنجا به فرمانروايى برگماشت سپس در سال 1208 لطفعلى خان آخرين بازمانده زنديان را دستگير كرده بكشت .\r\nدر اين زمان چنان كه مىدانيم خوزستان به چندين بخش شده شهر شوشتر و شهر دزفول و آل كثير و خاندان مشعشع و كعبيان هر يك خودسر و جداگانه زندگى مىنمودند و هرگز پرواى آقا محمد خان را نداشتند .\r\nولى چون در سال 1212 آقا محمد خان در شورشى كشته گرديد و برادرزاده‌اش فتحعلى خان به جاى او به پادشاهى نشست و كم‌كم شورش‌ها از ميان رفت و كارها سامانى گرفت اين زمان خوزستان را به دو بخش كرده شوشتر و دزفول و هويزه را كه بخش شمالى است جزو كرمانشاهان كرده به محمد على ميرزاى دولتشاه سپردند و رامهرمز و فلاحيه و هندگان را كه بخش جنوبى است جزو فارس دانسته به حسينقلى ميرزا پسر ديگر فتحعلى شاه دادند ما نيز از هر بخش جداگانه سخن مىرانيم .\r\n\r\nبستن دولتشاه بند ميزان\r\nاز شوشتر و دزفول تا زمان كريم خان سخن رانده‌ايم پس از مرگ كريم خان در آن شورش‌هايى كه برخاست از حال اين دو شهر و از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكارهاى مردم اوباش آنجا آگاهى درستى نداريم جز اينكه در شوشتر كه گفتيم سردسته شورشيان سيد فرج اللّه كلانتر بود و پس از مرگ او پسرش سيد اسد اللّه را كشتند در زمان آقا محمد خان سردسته شورشيان ابو الفتح خان پسر دوم سيد فرج اللّه خان بود آقا محمد خان هم حكومت شوشتر را به او واگذاشت .\r\nدر اين ميان دو تيرگى حيدرى و نعمتى سخت رواج داشت و هميشه بساط دشمنى و كينه‌ورزى در ميانه گسترده بود و چه بسا كه كار به خونريزى مىكشيد و اين بود كه گاهى حكومت به خانواده مرعشيان كه از زمان صفويان در آنجا نشيمن داشتند و خاندان معروف و محترمى بودند سپرده مىشد .\r\nاما محمد على ميرزاى دولتشاه او بزرگترين همه پسران فتحعلى شاه و يكى از شاهزادگان توانا و كاردان قاجارى بود چنان كه كارهاى سترگى كرده و نامى از خود در تاريخ ايران به يادگار گزارده چنان كه گفتيم او فرمانرواى كرمانشاهان و غرب بوده و بخش شمالى خوزستان به او سپرده شده بود .\r\nدر سال 1221 دولتشاه آهنگ خوزستان كرده چون به شوشتر رسيد الو الفتح خان كلانتر را كه نام برديم دستگير و از دو چشم نابينا ساخت به ديگر سركشان نيز به هر يكى سزايى داد .\r\nچنان كه گفته‌ايم اين زمان شوشتر گرفتار بىآبى بود بدينسان كه از زمان نادر شاه بند ميزان همچنان شكسته مانده و تا اين هنگام هفتاد و نه سال بود كه از رهگذر شكستن آن بند شهر شوشتر و روستاى مياناب بىآب مانده و مردم گرفتار پريشانى و تنگى بودند .\r\nشوشتريان نام و آوازه دولتشاه را شنيده بودند و اين درآمدن او را\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبه شوشتر غنيمت دانسته شكايت بند ميزان را نزد او برده خواستار بستن آن گرديدند . دولتشاه خواهش آنان را پذيرفته معمارى كه در كرمانشاه داشت به شوشتر خواسته به او دستور داد كه به بستن بند برخيزد و خويشتن به كرمانشاهان بازگشت .\r\nاستاد معمار از همان تابستان به كار آغاز كرده با سختى بسيار در مدت سه سال بند را به پايان رسانيد . نيز چند چشمه از پل فتحعلى خان را كه شكسته بود دوباره ساخته استوار گردانيد . در ماه رمضان 1224 بود كه آب به شاخه شتيت ريخته هم به نهر داريان ( دشت‌آباد ) درآمده به روستاى مياناب روان گرديد و مردم شادى بسيار كرده به كشت و كار پرداختند .\r\nدر كتاب « فائق البيان » كه تفصيل ساختن آن بندر را شرح مىدهد « 1 » از فراوانى كشت و سبزىكارى و ارزانى ميوه كه در آن سال از زمين‌هاى مياناب برخاسته بود و از شاديهاى مردم سخن دراز مىراند . مىگويد « آبادى شوشتر » را ماده تاريخ يافتند . ولى اين فراوانى كشت و ميوه و شادى مردم چون ابر تابستان دير نپاييد زيرا در سال 1227 در ماه ربيع الاول بار ديگر ناگهان بند شكافته و به اندك زمانى برافتاد و بدينسان بار ديگر همه آب به شاخه گرگر درآمده جوى داريان تهى و زمينهاى مياناب بىآب گرديد و همه كشت‌ها خشك شده از ميان رفت .\r\nچون اين خبر به محمد على ميرزا رسيد بار ديگر معمار را روانه\r\n\r\n\r\n","description":"","footnote":"\r\n( 1 ) . يكى از سادات جزايرى شوشتر كتابى در تفسير آيه «  إِنَّ اللَّهَ يَأْمُرُ بِالْعَدْلِ وَ الْإِحْسانِ  » بنام دولتشاه نوشته آن را « فائق البيان » نام داده و در مقدمه داستان بستن بند ميزان را به تفصيل ياد مىكند .\r\n","page_name":" 172 ","page_number":172},
  {"content":"\r\n\r\nخوزستان گردانيده فرمود بند را از سر نو بسازد معمار به شوشتر آمده از تابستان همان سال ( 1227 ) كار آغاز كرد و چنين رخ داد كه چند بار هنگام بهار فشار آب بيشتر گرديده آنچه را ساخته بودند و ناانجام بود پاك از ميان برد . با اين همه معمار دست از كار برنداشته در مدت چهار سال بار ديگر بند را به پايان آورد . همين بند است كه اكنون استوار و برپا مانده و بنام بند محمد على ميرزا يا بند خاقانى يا بنام ديرين خود بند ميرزا خوانده مىشود . در كتاب فائق البيان درباره دراز و پهناى آن چنين مىنگارد :\r\nدرازا 467 ذرع شاه\r\nپهنا ( از پايين و بنياد ) 53 ذرع شاه\r\nپهنا ( از بالا و كف بند 44 \" \"\r\nبلندى ( در ميانه ) 20 \" \"\r\nبلندى ( در اين سر و آن سر ) 4 يا 5 \" \"\r\nدر همانسال 1231 كه بند ميرزا به انجام رسيد محمد على ميرزا براى سركوب اسد اللّه خان بختيارى كه در دژ ملكان بيرق سركشى برافراشته بود به خوزستان آمد و بدانسان كه در ناسخ التواريخ و ديگر تاريخ‌ها نوشته‌اند اسد خان را دستگير نمود . در همين سفر او بود كه لشكرى هم بر سر كعبيان فرستاد چنان كه سپس خواهيم نگاشت و چون از اين كارها بپرداخت به كرمانشاه بازگشت .\r\nتا سال 1236 كه زنده بود حكومت شمال خوزستان از او بود . پس از مرگ او نيز سالهايى پسرش محمد حسين ميرزا حكمران كرمانشاهان و اين نواحى بود تا او را برداشته محمد تقى ميرزا ( حسام السلطنه ) را برگماشتند . سپس بار ديگر محمد حسين ميرزا را به فرمانروايى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nفرستادند و او بود تا پس از مرگ فتحعلى شاه در سال 1239 محمد شاه برادر خود بهرام ميرزا را حاكم اين نواحى گردانيد . « 1 »\r\n\r\nلشكركشى پسران فتحعلى شاه بر سر كعبيان\r\nگفتيم كه فتحعلى شاه بخش جنوبى خوزستان را جزو فارس كرده به پسر خود حسينعلى ميرزا سپرد و گفتيم كه اين زمان شيخ كعبيان علويان بود سپس در سال 1216 شيخ محمد پسر بركات به جاى او آمد .\r\nحسينعلى ميرزا در آغاز فرمانروايى خردسال بود ولى سپس كه بزرگ شد يكى از شاهزادگان توانا و كاردان گرديد . با اين همه تا ساليان دراز كعبيان همچنان خودسر و آزاد بودند و كسى به سراغ آنان نمىآمد بلكه چنان كه از نگارش‌هاى ميجر كينيرا پيداست در بخش شمالى خوزستان كه سپرده دولتشاه بود نيز نابسامانى در كار بود .\r\nميجر كينيرا معاون سرجان ملكم معروف است كه همراه او به ايران آمده و در سال 1225 شش ماه در خوزستان درنگ داشته است و كتابى در جغرافى ايران نوشته . در آن كتاب از ناايمنى راههاى خوزستان و از ستمگرى بيگلربيگى ( حاكم ) شوشتر و راهزنى و چپاول بختياريان در نواحى رامهرمز شكايت‌ها مىنويسد . هم از نوشته‌هاى او پيداست كه شيخ محمد كعبى فرمانبر دولت قاجارى نبوده و مالياتى نمىپرداخته .\r\nدر محرم 1227 شيخ محمد مرده شيخ غيث پسر غضبان به جاى او نشست او نيز پيروى از گذشتگان خود داشته روى خوش به دولت\r\n\r\n\r\n","description":"","footnote":"\r\n( 1 ) . تحفة اعالم فائق البيان ناسخ التواريخ .\r\n","page_name":" 174 ","page_number":174},
  {"content":"\r\n\r\nقاجارى نشان نمىداد .\r\nدر همان سال دولت قاجاريه براى نخستين بار به انديشه رام كردن كعبيان افتاده از فارس لشكر بر سر ايشان فرستاد . در تاريخ‌هاى فارسى يادى از اين داستان نكرده‌اند . در تاريخچه كعب كه آن را ياد كرده مىگويد « لشكر از ايران روى به روى هنديان آمدند . ميرزا بهبهان ( يا ميرزا بهبهان ) با سى هزار سپاه بوده به‌هرحال به گفته تاريخچه كعب كعبيان نيز سپاه آراسته و در نزديكى ده ملا با لشكر ايران جنگيده و آنان را شكسته‌اند . مىگويد : « كشتار فراوان از ايشان كردند و چادر ميرزا را تاراج نمودند . »\r\nگويا نتيجه اين شكست سپاه حسينقلى ميرزا بوده كه در سال 1231 كه گفتيم محمد على ميرزا به خوزستان آمده بود پس از انجام كار خود در بخش شمالى به كارهاى بخش جنوبى نيز پرداخته لشكرى به سر كعبيان فرستاد . در تاريخچه كعب درباره اين لشكركشى نيز مىنويسد : كارى از پيش نرفت . مىگويد ولى شاهزاده براى آنكه پرده به روى نوميدى خود بكشد با كعبيان صلح نمود .\r\nليكن اين باور نكردنى است كه محمد على ميرزا از چاره كعبيان درمانده و ناچار از صلح با آنان باشد . زيرا چنان كه در تاريخها نوشته‌اند دولتشاه اين زمان بسيار توانا بود و با عثمانيان جنگيده بر آنان چيره مىگرديد . اگر هم شكست سپاه حسينقلى ميرزا را باور نماييم اين زبونى محمد على ميرزا را باور نخواهيم كرد . گويا چگونگى اين بوده كه كعبيان خود را زبون ديده و از در زينهارخواهى درآمده‌اند و دولتشاه كه گويا خود او همراه لشكركشى نبوده و چندان اهميتى به اين قضيه نمىداده درخواست آنان را پذيرفته و لشكريان را بازپس\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخوانده است .\r\nاين عادت هميشگى كعبيان و ديگر مانندگان ايشان بود كه چون دولت را ناتوان مىديدند خودسرى مىنمودند و همين‌كه دولت توانا مىگرديد و لشكر بر سر آنان مىفرستاد از در زبونى درمىآمدند . « 1 »\r\nبارون دوبود كه در آغاز پادشاهى محمد شاه سفرى به خوزستان كرده و ما نام از او خواهيم برد نيز درباره كعبيان مىنويسد : « در هر هنگام كه پادشاهان ايران نيرومند مىشدند كعبيان فروتنى از خود نموده فرمان مىبردند و ماليات مىپرداختند . در آغاز پادشاهى فتحعلى شاه كعبيان فرمانبردارى نمىنمودند ولى گفته‌اند كه در آخرها ماليات از پول نقد و اسبهاى تازى به فرمانفرماى فارس مىفرستادند . »\r\nمىتوان گفت تا سال 1257 كه منوچهر خان معتمد الدوله گوشمالى سختى به كعبيان داد اينان با دولت ايران رفتار دورويانه داشتند . بدينسان كه گاهى ماليات داده و گاهى نمىدادند . اگر در بيرون نام رعيتى ايران به روى خود مىگزاردند در درون خود را آزاد شناخته خودسرانه به كار مىپرداختند . چنان كه در تاريخچه كعب در همان زمان شيخ غيث از يك رشته حوادثى نام مىبرد كه شيخ غيث با شيخ حمود رئيس منتفق پيمان همدستى بسته و با والى بغداد دشمنى نموده يا با او مىجنگيده‌اند و بصره را به محاصره مىگرفته‌اند نيز يكرشته جنگهايى ميان كعبيان و عشاير عراق و مردم كويت و ديگران را ياد مىكند .\r\n\r\n\r\n","description":"","footnote":"\r\n( 1 ) . در تاريخچه كعب به حادثه ديگرى نيز اشاره مىكند به اين عبارت « ثم جرت مقدمة العجم اشاره زاده فى سنه 1233 » . ولى عبارت چون كوتاه و ناروشن است مقصود را درنيافتيم .\r\n","page_name":" 176 ","page_number":176},
  {"content":"\r\n\r\nپيداست كه دولت قاجارى از اين كارها آگاهى نداشته و دخالتى نمىكرده و كعبيان خودسرانه به آن كارها برمىخاسته‌اند .\r\nبه سخن خود برگرديم يكى از حوادث زمان شيخ غيث شوريدن كعبيان بر اوست كه در سال 1331 او را بيرون كرده عبد العلى پسر شيخ محمد را به جاى او به شيخ پذيرفتند . ولى عبد اللّه هفت ماه و چند روز بيش نبوده و شيخ غيث دوباره به شيخى بازگشت .\r\nيكى ديگر از حوادث شيوع وباست در خوزستان در سال 1336 شيخ غيث را در سال 1244 كعبيان بكشتند پس از او برادرش شيخ مبادر پيشوا گرديده از كشندگان برادر خود كينه بازجست و همه آنان را بكشت .\r\nدر زمان شيخ مبادر بود كه 1345 كه فتحعلى شاه به خوزستان درآمد . « 1 »\r\n\r\nآمدن فتحعلى شاه به خوزستان\r\nدر سال 1245 كه فتحعلى شاه به فارس آمده بود از آنجا از راه بهبهان آهنگ خوزستان كرد . شيخ مبادر با پيشكش‌ها به پيشواز شتافته در ميان بهبهان و رامهرمز پيش شاه رسيد از آنجا فتحعلى شاه به شوشتر و از شوشتر به دزفول رفته از راه خرم‌آباد به پايتخت بازگشت و جز از گردش و تماشا كارى نكرد .\r\nشگفت است كه كاركنان دربار فتحعلى شاه بودن كعبيان را با آن زور و نيرو با آن حال خودسرى كه شرح آن را داده‌ايم زيان كار خود نمىشمارند و هرگز به روى خود نمىآوردند كه بودن اين مردم در اين\r\n\r\n\r\n","description":"","footnote":"\r\n( 1 ) . تاريخچه كعب سياحتنامه بارون دبود جغرافى ميجر كينيرا\r\n","page_name":" 177 ","page_number":177},
  {"content":"\r\n\r\nنقطه سرحدى بهترين دليل ناتوانى دولت مىباشد .\r\nدر همان زمان شيخ مبادر است كه استاكلر نامى انگليسيان به خوزستان آمده و مىنويسد شيخ مبادر پانزده هزار پياده و شش يا هفت هزار سواره داشت و توپ‌ها در ميان فلاحيه گذارده بود .\r\nبا اين همه توانايى آيا نمىبايست حال او درست و روشن باشد كه آيا چه كاره ايران است و آيا اين سپاه را براى چه نگاهداشته ؟ !\r\nبارى شيخ مبادر تا سال 1247 رياست داشت و در آن سال او را بيرون كرده عبد اللّه پسر محمد را كه گفتيم در زمان شيخ غيث هفت ماه پيشوا بود به جاى او گذاردند . « 1 »\r\n\r\nطاعون بزرگ در خوزستان\r\nدر سال 1247 طاعونى در خوزستان پيدا شد كه كمتر مانند آن ديده شده و گروه بس انبوهى از مردم آنجا از عرب و عجم نابود ساخت و بسيارى از آبادىها را از مردم تهى گردانيده ويرانه گذاشت .\r\nدر شهر شوشتر يك نيمهء بيشتر شهر از گزند آن طاعون ويرانه گرديده كه هنوز هم ويران است مردم افسانه‌ها و گزافه‌گويىهاى بسيارى درباره آن بلا دارند . از جمله در يكى كه در همان زمان‌ها تدوين گرديده در اين باره مىنويسد : گذشته از غرباء كه بشمار نيامد از بوميان خود شهر هشت هزار تن نابود گرديد .\r\nديگرى در دفترچه‌اى كه به فرمان معز الدوله به عنوان سرشمارى شوشتر و آن پيرامون‌ها نوشته در اين باره مىگويد :\r\nطاعون از شوال آن سال تا صفر ديگر پنج ماه دوام يافت و سختى\r\n\r\n\r\n","description":"","footnote":"\r\n( 1 ) . تاريخچه كعب ناسخ التواريخ .\r\n","page_name":" 178 ","page_number":178},
  {"content":"\r\n\r\nبيشتر آن در ماه ذيحجه بود چنان كه در سه روز ايام تشويش هجده هزار تن از مردم شوشتر را نابود ساخت .\r\nولى اين نوشته‌ها گزافه‌آميز است . زيرا ميجر كينيرا كه پيش از طاعون در خوزستان بوده مردم شوشتر را مىگويد بيش از پانزده هزار تن مىباشند . اگر هم اين نوشته او را بىپايه بدانيم سيد عبد اللطيف شوشترى كه در گزافه‌گوئى دست درازى داشته و نزديك به آغاز پادشاهى فتحعلى شاه مىزيسته او شماره خانه‌هاى شوشتر را در زمان خود دوازده هزار خانه كمابيش نوشته و چنان كه ما سخن او را گزافه ندانيم و هر خانه را داراى پنج تن آدمى بشماريم همگى مردم شوشتر پيش از سال طاعون شصت هزار تن كمابيش بوده پس چگونه مىتوان پذيرفت كه شصت هزار تن از آن مردم نابود گرديده يا در سه روز هيجده هزار تن مرده است ؟ !\r\nبارون دوبود كه ده سال پس از طاعون در خوزستان بوده شمارهء مردم شوشتر را از چهار هزار تا پنج هزار تن مىنگارد . اگر اين سخن او را با گفتهء ميجر كينيرا بسنجيم بايد گفت بيش از يازده هزار تن از شوشتريان با طاعون نمرده . اگر هم گفته‌هاى اين اروپاييان را از روى آشنايى كه به حال آنان داريم كمتر از ميزان راستين دانسته رقم‌هاى آنان را دو برابر گردانيم با شماره مردگان طاعون بيش از بيست و دو هزار تن نخواهد بود . به‌هرحال مىتوان باور كرد كه در اين ناخوشى يك نيمهء مردم چه در شوشتر و چه در ديگر شهرهاى خوزستان نابود گرديده يا پراكنده شده‌اند شگفت است در دفتر سرشمارى شوشتر كه نام برديم مىگويد دانيال پيغمبر طلسمى براى و با و طاعون نقش و در قلعه شوش زير خاك پنهان كرده بود و از بركت آن طلسم هيچگاهى آن\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nناخوشىها به شوشتر و دزفول نمىآمد تا چند سال پيش جاسوسان انگليسى آن سنگ را دزديده‌اند و از آن هنگام و با و طاعون به آزادى به اين شهر مىآيند « 1 » مىگويد : از سال 1247 كه طاعون بزرگ درگرفت شش بار ديگر و با در شوشتر پيدا و هر بار گروه بسيارى را نابود گردانيده است . « 2 »\r\n\r\nسركشى محمد تقى خان بختيارى و دست يافتن او به خوزستان\r\nدر سال 1249 كه آخر زندگانى فتحعلى شاه بود محمد تقى خان بختيارى كه بزرگ طايفه چهارلنگ و به دلاورى و كاردانى معروف بود سركشى آغاز كرده در راه فارس و اصفهان براهزنى پرداخت . هنگامى نيز بيست هزار تومان ماليات ديوانى را كه از شيراز به تهران فرستاده بودند به تاراج برده بدينسان كار او بالا گرفت و روز به روز بر شماره پيروان او مىافزود تا با هشت هزار سوار به خوزستان آمده شوشتر را گرد فروگرفت اين زمان حاكم شوشتر اسد اللّه ميرزا پسر دولتشاه بود كه به دست‌نشاندگى از برادرش محمد حسين ميرزا حكومت داشت . او در خود ياراى ايستادگى نديده شهر را به محمد تقى خان سپرد .\r\nمحمد تقى خان به دزفول نيز دست يافت و به رامهرمز و بهبهان رفته\r\n\r\n\r\n","description":"","footnote":"\r\n( 1 ) . مقصودش يكى از آن سنگهاى نوشته‌دار شوش است كه چون در روى خاك پيدا بود هنوز پيش از آغاز كاوش در آنجا انگليسيها از آن‌جا برده‌اند .\r\n( 2 ) . ناسخ التواريخ تاريخچه كعب دفترچه سرشمارى شوشتر بايد دانست كه در سال 1247 و با و طاعون در سراسر ايران پيدا بوده و در همه جا كشتار مىكرده .\r\nولى شايد در خوزستان سختى بيشتر داشته است .\r\n","page_name":" 180 ","page_number":180},
  {"content":"\r\n\r\nآنجاها را نيز از آن خود ساخت . ولى خان ممسنى كه يكى از راهزنان پر دل و بنام بود او نيز به محمد تقى خان پيوست و بدينسان زور و نيروى سركش بختيارى بىاندازه گرديده آوازه دليرىها و جانفشانىهاى او در همه جا بر زبان‌ها افتاد . فتحعلى شاه در اين هنگام در تهران بود براى چاره كار محمد تقى خان آهنگ اصفهان كرد و بر فارس و بروجرد و ديگر جاها فرمان فرستاد كه لشكر به اصفهان روانه نمايند . ولى خود او پس از پانزده روز كه در اصفهان درنگ داشت به‌درود زندگى گفته همه تدبيرهايش بيهوده گرديد از اين پيشامد رواج كار محمد تقى خان چندين برابر گرديده كسان او راه فارس تا كاشان را فراگرفته همه كاروان‌ها را لخت مىنمودند و چون محمد شاه به تخت پادشاهى نشست در آغاز كار دشمنان بسيار داشت زيرا برخى پسرهاى فتحعلى شاه در فارس و ديگر شهرها در آرزوى پادشاهى بودند و گردن به پادشاهى او نمىگذاردند اين بود كه در سال 1252 محمد تقى خان در كوهستان بختيارى و در خوزستان خودسرانه فرمان مىراند و كسان او به راهزنى روز مىگزاردند .\r\nدر اين هنگام اعراب بنى لام نيز كه در حدود عراق و ايران نشيمن داشتند فرصت به دست آورده در نواحى شوشتر بتاخت و چپاول مىپرداختند و تا زمستان سال 1252 كه بهرام ميرزا به شوشتر آمد مردم گرفتار اين آشفتگىها بودند . « 1 »\r\n\r\nكعبيان در زمان اين آشفتگىها\r\nكعبيان كه در زمان آسودگى با دولت سرگران بودند و جز اندك\r\n\r\n\r\n","description":"","footnote":"\r\n( 1 ) . ناسخ التواريخ سياحتنامه بارون دوبود .\r\n","page_name":" 181 ","page_number":181},
  {"content":"\r\n\r\nمالياتى نمىپرداختند پيداست كه در اين آشفتگىها به يك بار به خودسرى گراييده‌اند .\r\nچنان كه گفتيم در سال 1247 نوبت شيخى به عبد اللّه پسر محمد ولى زمان او اين بار نيز اندك بود و ديرى نگذشت كه او برخاسته « 1 » شيخ ثامر پسر غضبان به جاى او پيشواى كعبيان گرديد .\r\nبارون دوبود مىنويسد . در آغاز پادشاهى محمد شاه هنگاميكه منوچهر خان معتمد الدوله حاكم فارس بود و در دژگل گلاب را گرد فرو گرفت به شيخ كعب كه نزديك همسايه آن دژ است فرمان فرستاد كه آذوقه براى سپاه راه بياندازد . شيخ پاسخ گفت كه تاكنون چنين رسمى نبوده كه كعبيان براى لشكر شاه آذوقه راه بياندازند . ولى چون منوچهر خان دژ را بگشاد شيخ كعب ترسيده آذوقه براى لشكر راه انداخته چند هزار تومان هم پيشكش براى منوچهر خان فرستاد » .\r\nولى در ناسخ التواريخ از گفتهء منوچهر خان چنين آورده : « آن هنگام كه فرمانگذار فارس بودم ( شيخ ثامر ) منال ديوانى كعب را نيز نداده »\r\nدر زمان فرهاد ميرزا نيز كه پس از منوچهر خان والى فارس گرديد كعبيان تا مىتوانستند از دادن ماليات خوددارى مىكردند گاهى فرهاد ميرزا ناگزير مىشد كه براى دريافت ماليات سواره بر سر ايشان بفرستد « 2 » .\r\n\r\nلشكركشى بهرام ميرزا بر سر محمد تقى خان\r\nچون در سال 1249 پس از مرگ فتحعلى شاه محمد شاه در تبريز بر\r\n\r\n\r\n","description":"","footnote":"\r\n( 1 ) . دانسته نيست كه مرده يا بيرونش كرده‌اند .\r\n( 2 ) . ناسخ التواريخ سياحتنامه بارون دبود .\r\n","page_name":" 182 ","page_number":182},
  {"content":"\r\n\r\nتخت پادشاهى نشست بهرام ميرزا برادر كهتر خود را در همان جا والى كرمانشاه و لرستان و خوزستان گردانيده از راه مراغه و كردستان روانه ساخت . ولى تا سه سال بهرام ميرزا به خوزستان نپرداخته و تنها در زمستان سال 1253 بود كه با لشكرى آهنگ آنجا را كرد محمد تقى خان كه در اين هنگام در دژ تل ميانه كوهستان بختيارى و دشت خوزستان نشيمن داشت چون از آهنگ بهرام ميرزا به خوزستان و رسيدن او با توپخانه آگهى يافت برادر خود علينقى خان را پيش شاهزاده فرستاده فروتنى آشكار ساخت و به گردن گرفت كه از آن پس ساليانه ماليات بپردازد ولى خواستار شد كه او را از آمدن به نزد شاهزاده معذور دارند . بهرام ميرزا اين خواهش او را نپذيرفت و از آمد و شد ميانجىگران كارى نگشود .\r\nبهرام ميرزا زمستان را در شوشتر بسر داده در آغاز بهار با سپاه آهنگ دژ تل نمود . محمد تقى خان آن دژ را رها كرده به دژ مونگشت كه از استوارترين دژهاى بختيارى بود پناهنده گرديد . در ناسخ التواريخ مىگويد مردم بختيارى كه بر سر او بودند بيمناك شده گفتند ما را با لشكر پادشاه ياراى جنگ نيست محمد تقى خان بار ديگر برادر خود را نزد بهرام ميرزا فرستاد و كوتاه سخن آنكه در ميانه آشتى رويداده محمد تقى خان نزد شاهزاده شتافت سپس هم شاهزاده ميجر همراه راولنسن انگليسى كه از سركردگان سپاه او بود و با سى تن سوار به دز مونگشت رفته چند روزى ميهمان بختياران شدند . سپس هم محمد تقى خان را برداشته به دژ تل و از آنجا به شوشتر آمدند و چنين قرار دادند كه زنان و فرزندان محمد تقى خان و علينقى خان و برخى خويشان را بعنوان گروگان به كرمانشاهان بفرستند و علينقى خان\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nهميشه نزد شاهزاده بماند .\r\nپس از اين قرار داد محمد تقى خان بجاى خود برگشت بهرام ميرزا از شوشتر به دزفول و از دزفول به خرم‌آباد رفت . ولى محمد تقى خان هنوز سر رام شدن نداشت . در اين هنگام كه ميانهء ايران و انگليس بر سر شهر هرات رنجش پيدا شده بود كاركنان سياسى انگليس كه بنام‌هاى گوناگون در ايران درنگ داشتند در كار محمد تقى خان دخالت كرده او را از رام شدن بازمىداشتند . ميجر راولنسن كه گفتيم با بهرام ميرزا همراه بود از آن كاركنان سياسى بود و شايد نتيجه دخالت اوست كه اين لشكركشى بهرام ميرزا پاك بىنتيجه ماند و محمد تقى خان پس از آنكه به دست دولت افتاده دوباره به جاى خود بازگشت .\r\nاز اينجاست كه در سال ديگر كه محمد شاه به آهنگ هرات از تهران بيرون آمده بود از رهگذر محمد تقى خان و بختياران سخت نگرانى داشت و برادر خود سلطان مراد ميرزا را با شش هزار سپاه روانه نمود كه در چمن كندمان بختيارى لشكرگاه ساخته از هر يك از بزرگان بختيارى گروگان گرفته نزد منوچهر خان معتمد الدوله كه اين هنگام والى اصفهان و لرستان و خوزستان گرديده و در اصفهان نشيمن داشت بفرستد .\r\nدر زمستان همان سال چون سلطان مراد ميرزا از چمن كندمان به چمن مالمير آمد محمد تقى خان در برابر او سپاه آراسته به جنگ برخاست . در ناسخ مىگويد : پانزده روز اين جنگ و ستيز برپا بود تا سرانجام بختياريان پايدارى نتوانستند و محمد تقى خان خود را زبون ديده عليقلى خان را نزد سلطان مراد ميرزا فرستاد ولى شاهزاده\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nپافشارى داشت كه خود محمد تقى خان نزد او بيايد و چون محمد تقى خان از هر راه نوميد بود دست به دامن معتمد الدوله كه اين هنگام در شوشتر نشيمن داشت زد و معتمد الدوله از سلطان مراد ميرزا خواستار شد كه به محمد تقى خان زينهار داده او را آزاد بگذارد .\r\nسلطان مراد ميرزا اين خواهش را پذيرفته گروه‌هايى را كه از بختياران گرفته بود در شوشتر به معتمد الدوله داده خويشتن از راه كهكيلويه به فارس شتافت . « 1 »\r\n\r\nداستان محمره\r\nما بارها از رود كارون نامبرده از چگونگى آن در زمان باستان گفتگو كرده‌ايم . اين نكته را هم بايد گفت كه در زمان‌هاى باستانى كارون با شط العرب درنياميخته از جويى كه امروز بنام بهمن شير معروف است يكسره به دريا مىريخته نمىدانيم كدام پادشاهى جويى ميانه در رود براى آمد و شد و كشتىها پديد آورده كه حال امروزى پيدا شده و در همان زمانها بوده كه در شمال اين جوى در آنجا كه دو رود بهم مىپيوندد آبادى پيدا شده كه بنام « بيان » معروف بوده . نيز آن جوى نوين را جوى بيان مىناميده‌اند .\r\nدر قرن‌هاى نخستين اسلام بيان يكى از شهرهاى خوزستان شمرده مىشد و ناچار به علت آمد و شد كشتىها تجارت مهمى داشته يكى از كارهاى تاريخى عضد الدوله ديلمى اين است كه آن جوى بيان را كه براى آمد و شد كشتىهاى بزرگ پيداست كه از اين كار او رونق بيان بيشتر گرديد . گويا از همان زمان عضد الدوله و در نتيجه آن كار او بوده\r\n\r\n\r\n","description":"","footnote":"\r\n( 1 ) . ناسخ التواريخ\r\n","page_name":" 185 ","page_number":185},
  {"content":"\r\n\r\nكه كاروان از جوى ديرين خود ( بهمن‌شير ) بازگشته و بخش انبوه آب آن از راه جوى بيان به شط العرب ريخته است .\r\nبيان تا قرن چهارم كه مقدسى نام آن را مىبرد آباد بود ولى سپس نامى از آن در كتابها نيست و ما نمىدانيم در چه زمان از ميانه رفته . جز اينكه در آخرهاى قرن دوازدهم آبادى را به جاى آن بنام « محمره » مىيابيم .\r\nنخستين بار كه ما بنام محمره برمىخوريم در تاريخچه كعب است كه در حوادث زمان شيخ غيث نام آن را « كوت المحمره » مىبرد و از اينجا پيداست كه دژى بوده و گروهى از كعبيان در آن نشيمن داشته‌اند سپس هم ميجر كينيرا آن را از ديه‌هاى خوزستان مىشمارد . پس از ديرى نيز آن را شهرى مىيابيم كه سرپرست آن حاجى يوسف پسر حاج مراد او ( نياى شيخ خزعل خان ) مىباشد . « 1 »\r\nدر زمان شيخ ثامر محمره ديگر آبادتر شده و از اختيار آن بدست حاج جابر پسر حاج يوسف افتاده بود شيخ ثامر آن را بندر آزادى ساخته درهاى آن را به روى كشتىهاى تجارتى باز گذاشت و از اينجا رونق آن شهر بيش از پيش گرديد .\r\nولى از همين كار او عليرضا پاشا والى بغداد سخت رنجيده كمر به دشمنى كعبيان استوار گردانيد چرا كه بصره تا آن زمان يگانه بندر شط العرب بوده سود گزافى از گمركخانه آنجا بهره والى مىگرديد و چون باز شدن بندر محمره از آن سود مىكاست از اينجا والى به\r\n\r\n\r\n","description":"","footnote":"\r\n( 1 ) . لورد كرزن نوشته محمره را در سال 1812 ( مطابق 1227 ) حاج يوسف بنياد نهاد . با آنكه ما سالها پيش از آن نام محمره را در تاريخچه كعب و در كتاب كينيرا مىيابيم .\r\n","page_name":" 186 ","page_number":186},
  {"content":"\r\n\r\nدشمنى برخاسته دل به ويرانى محمره بست . چنان كه گفته‌ايم در آن زمان‌ها سرحدى ميانه ايران و عثمانى شناخته بود و واليان بغداد از دخالت در كار خوزستان بويژه در كار كعبيان خوددارى نمىنمودند . در اين هنگام نيز محمد شاه در بيرون هرات گرفتار محاصره آن شهر بوده فرصت خوبى براى والى بغداد پيش آمده بود . شايد هم انگليسيان در برانگيختن او نيز دست داشته‌اند .\r\nبهر حال در روز بيست و سوم رجب بود كه پاشا با آن لشكر انبوه ناگهان به محمره رسيده كرد دژ را فروگرفتند و با توپ و تفنگ دست به كار كردند . حاج جابر كه گفتيم گماشته ثامر در محمره بود كارى بيش از اين نتوانست كه خود را بيرون انداخته به فلاحيه بگريخت و لشكريان او از ترك و اعراب به درون دژ درآمده دست به كشتار و تاراج گشادند و از مردم بيچاره فراوان كشته و بر خانه‌ها كندن و سوختن دريغ نگفتند هر چه مال و اندوخته به دست آوردند تاراج كرده با گروه انبوهى از زنان و دختران و پسران كه اسير گرفته بودند به عراق بازگشتند .\r\nعبد الباقى افندى عمرى شاعر معروف عراق كه در اين لشكركشى و كشتار تاراج همراه عليرضا پاشا بوده قصيدهء بس درازى ساخته كه نامردانه آن كشتارها و سياهكارىها را مىستايد و بر خود مىبالد . در آغاز قصيده ( شعرها گزين شده ) :\r\n فتحنا به حمد اللّه حصن المحمرة * فاضحت به تسخير الاله مدمرة\r\nبسيف على ذى الفقار الذى لنتا * لقد اخلصت صقلا يد اللّه جوهرة\r\nو جابر اورثناه كسرا به كهبه * و ليس لعظم قد كسرناه مبرة\r\nغدا هاربا يبغى النجاة به نفسيه * و خلى قناطير التراث المنظرة\r\nو نخل امانيه به مكتوم خبثه * عثا كلها فى غدر ثامر مثرة \r\n\r\n","description":"","footnote":"","page_name":" 187 ","page_number":187},
  {"content":"\r\n\r\n على ساقها قامت لكعب قيامة * فزلت شيئا فى القضايا المقدورة\r\nفم تغن عنهم مانعات حصونهم * من اللّه شيئا فى القضايا المقدورة\r\nمصيبتهم جلت و من جمعهم خلت * مساكن امست يا الخراب معمرة\r\nترى الارض قاعا صفصفا لا ترى بها * اعوجا جاولا امتاسباسب مقفرة\r\nترى القوم صرعى فى ازقه حصنها * كاعجاز نخل خاويات مد عثرة\r\nغد و طعمة للسيف الا اقلهم * قد تخذوا من شط كارون مقبرة\r\nعلى حافيته كم قتل مجندل * و فى جانبه كم حباه مففرة\r\nمدافعناكم اطلعت من بروجها * عليهم شموسا با العذاب مكورة \r\nپس از يك رشته ياوه‌بافى كه نام تيره‌هاى كعب را برده و عشايرى را كه در سپاه عليرضا پاشا بودند يكايك ياد كرده درباره اسير كردن زنان و دختران و اينكه پس از صلح آنان را به كسان خود پس داده‌اند بىآنكه دستى بسوى آنان دراز شده باشد مىگويد :\r\n ترى الحور مقصوراتها فى خيامنا * كاقمارتم فى الدجنة مسفرة\r\nو من قاصرات الطرف فى كل كلة * بفضل ازار من عفاف موزره\r\nو عادت عقب الصلح كل خريدة * الى اهلها و هى الحصان المخدره \r\nدرباره سياهان كه به تاراج برده و فروخته‌اند مىگويد :\r\n و با لبيض سقنا السود و اسردقه * و سوق النجاشى روج السبى متجره \r\nمىگويد : حاج جابر در كويت نزد پاشا آمده اسبها پيش‌كش و از گذشته عذر خواسته و بخشايش طلبيد و پاشا برو بخشوده خلعت پوشانيد :\r\n و جابر فى حصن الكويت قد التجى * الينا و قاد الصافنات المضرة\r\nو قد شملته من على مراحم * و خلعته فخر فيه كمل مفخره\r\nصفوح كسا كعبا ببردة عفوه * و احقن منهم كم دما كان اهدا \r\nمىگويد : پاشا عبد الرضا را امير كعب برگزيده به فلاحيه فرستاد و\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nثامر از فلاحيه به هنديان گريخت و كعبيان به عبد الرضا گرويده او را پذيرفتند .\r\nگويا داستان عبد الرضا اين بوده كه پس از ويرانه كردن محمره با سپاهى روانه فلاحيه شده و ثامر خبر او را شنيده و به هنديان گريخته ولى سپس كه پاشا از محمره و آن پيرامونها دور شد عبد الرضا هم ايستادگى نتوانسته و به بغداد رفته . بهر حال در تاريخچه كعب نامى از او نمىبرد و ما مىدانيم كه پس از داستان محمره دوباره ثامر شيخ كعبيان بوده و آنگاه اين داستان تاخت‌وتازى بيش نبود و از همان زمان دولت ايران با دولت عثمانى به گفتگو پرداخته قضيه را دنبال مىكرد پيداست كه با اينحال درنگ عبد الرضا در فلاحيه نشدنى بود .\r\n\r\nقشون‌كشى معتمد الدوله بر سر محمد تقى خان\r\nمحمد تقى خان پس از آن همه لشكركشىها بر سر او هنوز آرزوى خودسرى را از سر خود بيرون نكرده بود و ماليات نمىپرداخت و به گفتهء ناسخ التواريخ هميشه ده هزار سوار آماده داشت . گفتيم كه معتمد الدوله با او مهربانى نموده سلطان مراد ميرزا را نگذاشت بر او سخت بگيرد سپس هم كه برادرش علينقى خان در تهران گروگان بود و از آنجا گريخته در اصفهان به معتمد الدوله پناهنده گشت معتمد الدوله به او پناه داد از شاه اجازه براى او گرفت كه در اسپهان نشيمن گزيند . با اين همه در اين هنگامم كه معتمد الدوله والى اسپهان و لرستان و خوزستان بود محمد تقى خان با او از در گردن‌كشى درآمد و ماليات نمىپرداخت .\r\nعلت عمدهء آن بود كه در اين هنگام كه ميانه ايران و انگليس\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nرنجيدگى پيدا شده و انگليسىها سپاه خود را به جزيرهء خارك آورده و آماده تاخت بر ايران نشسته بودند كاركنان سياسى ايشان در ايران محمد تقى خان و شيخ ثامر و ديگران را از سركشان جنوب بر نافرمانى دليرتر مىگردانيدند از جمله ليارد معروف كه از جمله كاركنان سياسى انگليس بود و بنام كاوشهاى علمى در ايران گردش مىكرد اين زمان در بختيارى نزد محمد تقى خان مىزيسته و اين شگفت كه دولت قاجار جلوگيرى از آن دشمنان زيان كار نمىنموده و به آنان اجازه گردش در ايران مىداده .\r\nپس از بازگشت محمد شاه از هرات در سال 1258 بود كه معتمد الدوله سپاهى آراسته از راه بختيارى آهنگ خوزستان كرد كه به نافرمانىهاى محمد تقى خان و ديگران چاره نمايد و علينقى خان را همراه برداشته از اسپهان بيرون آمد .\r\nبايد دانست كه منوچهر خان معتمد الدوله يكى از كسان كاردان و توانا بوده و در اين لشكركشى بر خوزستان هم از ديده تاريخ اين سرزمين و هم از ديده استقلال ايران بسيار گرانبهاست . زيرا چنان‌كه خواهيم ديد در نتيجه اين لشكركشى از يك سوى همه سركشىها از خوزستان برافتاده و دولت ايران بر سراسر آن چيره مىگردد و از سوى ديگر دست فتنه‌انگيزى انگليسيان از درون ايران كوتاه ، مىشود .\r\nدرباره اهميّت اين لشكركشى منوچهر خان آن بس كه از يك سوى چنان كه گفتيم ليارد به محمد تقى خان پيوسته و برو راهنمايىها براى ايستادگى در برابر منوچهر خان مىنموده از سوى ديگر در همان هنگام بارون دوبود نامى از كاركنان مهم سفارت روس در تهران به دستاويز گردش در فارس و خوزستان از تهران چاپارى عزيمت\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمىنمايد و پيداست كه مقصود آگاهى از چگونگى كار انگليسيان و محمد تقى خان بوده و گرنه زمستان به آن سختى با گردش و تماشا سازش نداشت .\r\nبارى منوچهر خان سپاه و توپخانه را از آن گريوه‌هاى سخت بختيارى گذرانيده به دشت مالمير رسيد . محمد تقى خان سپاهى از پياده و سوار گرد آورده در آن دشت درنگ داشت . ولى منوچهر خان از ستيزه درنيامده او را پيشواز نمود . به گفته ليارد هر دو سپاه چهل روز در دشت مالمير درنگ داشتند و هر روزه يكى از نزديكان منوچهر خان نزد محمد تقى خان آمده گفتگو مىكردند . تا سرانجام چنين قرار دادند كه منوچهر خان سپاه خود را برداشته به شوشتر برود محمد تقى خان نيز پس از گذرادن جشن نوروز كه در پيش بود در شوشتر به منوچهر خان پيوندد .\r\nپس از اين قرارداد منوچهر خان شبى از در دزتل ميهمان محمد تقى خان شده از آنجا على نقى خان و شفيع خان را همراه برداشته روانه شوشتر شد ولى چون جشن نوروز گذارده شد بر خلاف وعده محمد تقى خان كه به شوشتر نيامده و آمد و شد ميانجىگران كارى نگشود ، على نقى خان اجازه خواست كه خود او به دژ تل رفته برادرش را به شوشتر بياورد و چون رفت محمد تقى خان را برداشته آهنگ شوشتر نمود ولى از سه فرسخى هر دو برگشته به دژ تل رفتند .\r\nمنوچهر خان دانست كه فريب ايشان را خورده و بدان سر شد كه لشكر به دژ تل ببرد . هم در اين هنگام گروهى از مردم بختيارى كه از محمد تقى خان دل‌آزرده بودند به لشكرگاه دولتى پيوستند . و چون منوچهر خان با لشكر از شوشتر روانه گرديد بسيارى از ايل\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمحمد تقى خان در خود ياراى ايستادگى نديده دژ تل را رها كرده و با زنان و فرزندان خويش و با كسان و پيوستگان از راه رامهرمز و بهمئى به فلاحيه شتافته به شيخ ثامر كعب پناه برد .\r\nمنوچهر خان به دژ تل درآمده عليرضا خان بختيارى را كه محمد تقى خان پدر او را كشته بود ايلخانى و حاكم بختيارى برگزيده در آن دژ برنشاند و خويشتن با سپاه و توپخانه از دنبال محمد تقى خان آهنگ فلاحيه نمود و چون به نزديكى آنجا رسيد لشكر را فرود آورد .\r\nكس نزد شيخ ثامر فرستاد كه محمد تقى خان را كه گناه كرده دولت است نزد او بفرستد شيخ ثامر ايستادگى كرده ولى خواست تدبيرى به كار زند و نامه‌اى به شيخ بحرين نوشته از او خواستار شد كه پاى ميانجىگرى به ميان آورده از معتمد الدوله براى محمد تقى خان بخشايش طلب كند شيخ بحرين درخواست او را پذيرفته و سرانجام با منوچهر خان چنين قرار دادند كه او كسى از نزديكان خود را به فلاحيه بفرستد تا به محمد تقى خان زينهار داده نزد او بياورند سپس هم ثامر زنان و فرزندان او را گسيل دارد معتمد الدوله سليمان خان سرتيپ خواهرزاده خود را فرستاد و او به محمد تقى خان دلگرمى داده همراه خود با شيخ ثامر به لشكرگاه منوچهر خان آورد .\r\nمنوچهر خان محمد تقى خان را به يكى از بزرگان سپرد كه پاسبانى نمايد و ثامر را نيك نواخته به فلاحيه بازگردانيد كه على نقى خان و ديگر كسان محمد تقى خان را نزد او بفرستد . « 1 »\r\n\r\nنافرمانى شيخ ثامر\r\n\r\n\r\n","description":"","footnote":"\r\n( 1 ) . ناسخ التواريخ تاريخ بختيارى\r\n","page_name":" 192 ","page_number":192},
  {"content":"\r\n\r\nشيخ ثامر از آن سرچشمه آب مىخورد كه محمد تقى خان و ديگر سركشان جنوب زيرا او در آن سرزمين خود سخت استوار و نيرومند بود و اين زمان به گفته ناسخ التواريخ پانزده هزار سوار آراسته و آماده داشت و اين بود كه انگليسيان او را به حال خود نگذارده به سركشى وادارش مىنمودند . ليارد بىپرده مىنويسد كه ثامر با انگليسيان دوستى داشت و با سركردگان كمپانى هند در كشتىهاى جنگى شط العرب و با نماينده ايشان در بندر بصره نامه‌نويسىها مىكرد و آنان وعده به ثامر داده بودند كه اگر نيازى بيفتد از هيچگونه يارى و دستگيرى به او دريغ نخواهند كرد .\r\nثامر فريفته اين وعده‌ها گرديده با دولت ايران سرگرانى مىنمود و چون از لشكرگاه منوچهر خان به فلاحيه برگشت از سپردن محمد تقى خان بدست دولت پشيمان گرديده از گسيل داشتن علينقى خان و ديگران خوددارى نمود و با بختياريان كه در نزد او بودند و با ليارد انگليسى كه پس از ساختن كار محمد تقى خان نزد كعبيان شتافته بود به شور نشسته چنين قرار دادند كه شبانه شبيخون به لشكرگاه معتمد الدوله برده محمد تقى خان را رها گردانند و شب هنگام اين تدبير خود را به كار بسته گروه انبوهى از عرب و بختيارى به ناگهان هجوم به لشكر دولت برده از شليك تفنگ هياهوى غريبى برپا بود و گروهى از دو سوى كشته گرديد ولى به رها كردن محمد تقى خان دست نيافته نوميد بازگرديدند .\r\nاين حادثه منوچهر خان نيت ثامر را دانسته به دانسر شد كه سپاه بر سر فلاحيه برده ثامر را گوشمالى دهد . در اين هنگام مولا فرج اللّه خان والى هويزه و شيخ عشيره با وى و ديگران با دسته‌هاى خود به\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nلشكرگاه او درآمدند و شيخ عبد الرضا كه هنوز در بغداد مىزيست نامه به منوچهر خان نوشته پس از اجازه پيش او آمد نيز منصور خان فراهانى كه با دسته‌اى از سپاه از پيش فرهاد ميرزا والى فارس براى گرفتن ماليات از كعبيان آمده بود به لشكر او پيوست . منوچهر خان با سپاه از رود حراحى گذشته سپاهيان را بر آن واداشت كه بر جوىها و آب‌هاى فراوانى كه در پيرامون فلاحيه است پلها ساخته و جسرها ببندند . در اين ميان شيخ ثامر كه خود را درمانده و زبون ديده از انگليسيان دستگيرى نديد علماى فلاحيه را به ميانجيگرى پيش منوچهر خان فرستاد و سرانجام قرار دادند كه ثامر ماليات چندين ساله خود را كه در زمان والىگرى منوچهر خان در فارس نپرداخته بود بپردازد و كسان محمد تقى خان را نيز بسپارد . ثامر پولى را كه منوچهر خان مىخواست پرداخته درباره سپردن بختياريان مهلت خواست و دو تن از خويشان خود شيخ مريد و شيخ فدعم را گروه سپرد منوچهر خان از فلاحيه برخاسته به شوشتر بازگشت .\r\nولى ثامر چون سپردن بختياران را نمىخواست و آن از ننگ خود مىدانست بديشان گفت كه سر خود گرفته از فلاحيه بيرون روند كريمخان برادر كوچك محمد تقى خان و شفيع خان از خويشان او در كوهستان با دست مردم بهمئى و بختيارى كشته گرديدند و زنان و فرزندان محمد تقى خان گرفتار شده به شوشتر نزد معتمد الدوله فرستاده شدند . تنها علينقى خان و چند تن ديگر توانستند با هر سختى خود را به تهران رسانيده در توپخانه بست نشينند . از آنسوى منوچهر خان چون از رفتار شيخ ثامر درباره بختياريان آگاه گرديد فدعم و مريد را كه گروگان نزد او بودند به بازار شوشتر فرستاد و فرمان كشتن\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nداد . ولى سپس به شفاعت علماى آن شهر از سر خون ايشان درگذشت . و چون هنگام پائيز رسيده از سختى گرما كاست بار ديگر با سپاه و توپخانه آهنگ فلاحيه نمود . ولى پيش از آنكه او به فلاحيه برسد شيخ ثامر زنان و فرزندان و مال خود را برداشته به كوت الشيخ بگريخت و پس از مدتى از آنجا به كويت رفت . منوچهر خان به فلاحيه آمده حكومت كعب را به شيخ عبد الرضا سپرد و براى بختيارى و ديگر نواحى حاكم‌ها فرستاد ولى در اين ميان شيخ عبد الرضا بىجهت از فلاحيه و برادرش از لشكرگاه معتمد الدوله بگريختند . معتمد الدوله مولى فرج اللّه مشعشى را والى خوزستان گردانيده فرمان داد كه با دسته‌اى از سواران خود در فلاحيه نشيمن گزيند تا ثامر برگشتن نتواند .\r\nنيز دستور داد كه به آبادى محمره بكوشد و خويشتن با سپاه از راه شوشتر و دزفول و خرم‌آباد بيرون رفت و محمد تقى خان را با كنده و زنجير به تهران فرستاد . « 1 »\r\n\r\nقرار داد ارضروم و سرحد عراق و خوزستان\r\nاز آن هنگام كه عليرضا پاشا محمره را ويران ساخت رنجش و دشمنى ميانه دو دولت ايران و ترك پديد آمده به گفته ناسخ دولت ايران پنج كرور زر مسكوك تاوان آن تاراج و كشتار و ويرانى را مىخواست و گاهى بدان سر مىشد كه از سرگرم بودن عثمانيان به جنگ محمد على پاشاى مصرى استفاده جسته لشكر بر سر بغداد بفرستد . عثمانيان مىگفتند محمره خاك عثمانى است و والى بغداد كه آنجا را ويران كرده خود يك شهر عثمانى را ويران كرده انگليسيان\r\n\r\n\r\n","description":"","footnote":"\r\n( 1 ) . ناسخ التواريخ تاريخ بختيارى\r\n","page_name":" 195 ","page_number":195},
  {"content":"\r\n\r\nنيز از هر باره هوادارى از تركان مىنمودند . پس از آمد شد و سفراى بسيار سرانجام به ميانجىگرى سفراى انگليس و روس چنين قرار دادند كه هر يك از چهار دولت ايران و عثمانى و روس و انگليس نماينده‌اى از خود بفرستند كه كميسيونى در ارضروم كرده درباه سراسر سرحدهاى ايران و ترك قرارى بدهند . نماينده ايران در آن كميسيون ميرزا تقى خان امير نظام ( اميركبير ) بود و بدينسان كه در تاريخ‌ها نگاشته‌اند سه سال در ارضروم نشيمن داشت و پس از گفتگوها و پاره پيش‌آمدها سرانجام در ماه جمادى الاخرى سال 1263 قراردادى بسته شد كه به « قرارداد ارضرم » معروف مىباشد در فقره دوم آن قرارداد سرحدى عراق و خوزستان را بدين عبارت‌ها از هم باز نمودند .\r\n« دولت عثمانى » نيز قويا تعهد مىكند كه شهر و بندر محمره و جزيرة الخضر و عشاير متعلقه معروفه ايران است به ملكيت در تصرف ايران باشد و علاوه بر اين حق خواهند داشت كه كشتيهاى ايران به آزادى تمام از محلى كه به جر مصب مىشود تا موضع التحاق حدود طرفين در شهر مذكور آمد و رفت نمايند .\r\nهم در توضيحاتى كه سفراى انگليس و روس در پاسخ پرسش‌هاى دولت عثمانى داده‌اند درباره اين فقره نگاشته مىشود : « لنگرگاه محمره در محلى است كه واقع شده است در محاذى شهر داخل در مرداب خفار » .\r\nپس از پيدايش اسلام اين نخستين بار بود كه سرحد غربى ايران شناخته شد و از اين سپس دستاويزى براى واليان بغداد در زمينه دست اندازى به خاك ايران و فتنه‌انگيزى در ميان عشاير خوزستان باز\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nنمايد .\r\nپس از بسته شدن اين قرار داد حاج ميرزا آقاسى « شخص اول ايران » « 1 » مولى فرج اللّه خان مشعشعى را به تهران آمده بود كه حكومت خوزستان داده سپرد كه در محمره دژى برپا سازد و مىگفت پاسبان در آنجا گذارده راه حاجيان را از سوى نجد و جبل خواهم قرار داد زيرا در زمان فتحعلى شاه ابن سعود پادشاه نجد نامه به دربار ايران نوشته خواستار شده بود كه حاجيان ايران از راه نجد رهسپار مكه شوند .\r\nولى اين انديشه‌هاى حاج ميرزا آقاسى چه سودمند بوده چه ناسودمند به كار بسته نشده حكمرانى مولى فرج اللّه در خوزستان جز زمان اندكى نبود زيرا در سال 1264 بود كه محمد شاه بدرود زندگى گفته حاج ميرزا آقاسى نيز با آرزوهاى خود از ميان برخاست .\r\nپس از محمد شاه كه نوبت پادشاهى به پسر نوجوان او ناصر الدين ميرزا رسيد چون رشته كارهاى او بدست امير نظام بود در همان سال نخست پادشاهى از ميرزا جعفر خان مشير الدوله را مأمور نمودند كه همراه نمايندگان عثمانى و روس و انگليس سرحدهاى ايران و ترك را از روى ارضروم معين نموده نشان‌ها پديد آورند و اين\r\n\r\n\r\n","description":"","footnote":"\r\n( 1 ) . حاج ميرزا آقاسى از صوفيان بود و داعيه پيرى داشت و اين بود كه به وزارت محمد شاه رسيد راضى نبود كسى او را « وزير » يا « صدر اعظم » بخواند و وزارات و صدرات را پايين‌تر از شأن و جايگاه خود مىدانست . سفراى دولت‌هاى اروپا كه در تهران بودند چون دانستند كه حاجى از لقب صدر اعظم بدش مىآيد به رسم اروپاييان كه صدر اعظم را « پريمير » مىخوانند حاجى را « شخص اول ايران » ناميدند و حاج ميرزا آقاسى آن لقب را پسنديده دستور داد كه هميشه او را با آن لقب ياد كنند .\r\n","page_name":" 197 ","page_number":197},
  {"content":"\r\n\r\nكار چهار سال مدت كشيد د ناسخ التواريخ مىنگارد . درويش پاشا نماينده عثمانى به نيرنگ و فريب كعبيان را برمىانگيخت كه خود را رعيت عثمانى بخوانند و وعده مىداد كه ماليات ده ساله را از ايشان نخواهد گرفت .\r\nولى كعبيان تن به آن ننگ ندادند و با آنكه مشير الدوله دو هزار تومان بر ماليات ايشان بيفزود و شش هزار تومان بر شهر هويزه ماليات بست باز همگى به رعيتى ايران خرسند بودند .\r\nدبير درويش پاشا در اين سفر خورشيد پاشا نامى بوده كه كتابى درباره سفر خود نوشته و از كتاب او نيز پيداست كه كعبيان با عثمانيان روى نشان نمىداده‌اند و اينست كه خورشيد پاشا زشتگويى بسيار از ايشان نموده است . « 1 »\r\n\r\nپايان روزگار مشايخ فلاحيه\r\nلشكركشى منوچهر خان به خوزستان كه با آن فيروزى به پايان رسيد يكى از كارهاى سودمند و تاريخى دوره قاجاريان بود و پاى دولت را در آن سرزمين استوار گردانيد . در نتيجه آن لشكركشى سراسر خوزستان بدست دولت درآمده فرمانرواييها جدا جدا همه از ميان برخاست و از آن هنگام بود كه جنوب خوزستان كه از آغاز پادشاهى قاجاريان بستهء فرمانروايى فارس گرديده بود بار ديگر به حكمرانى خود خوزستان برگشت شيخ ثامر كه معتمد الدوله او را از فلاحيه بيرون راند آخرين شيخ نيرومند و سركش فلاحيه بود پس از وى آن خاندان را چندان توانايى نماند كه به دولت سركشى نمايند يا از دادن\r\n\r\n\r\n","description":"","footnote":"\r\n( 1 ) . ناسخ التواريخ و كتاب خورشيد پاشا .\r\n","page_name":" 198 ","page_number":198},
  {"content":"\r\n\r\nماليات خوددارى كنند .\r\nنيز طوايف خميس كه در نزديكىهاى رامهرمز نشيمن داشت و آل محسن كه كعبيان محمره بودند همچنين اعراب با وى از فلاحيه جدا كرده شدند از آن پس خاندان مشايخ محمره ( خاندان شيخ خزعل خان ) آبرومندترين خاندان از اعراب خوزستان بودند و شيخ فلاحيه را با آنكه لقب « شيخ المشايخ » مىدادند خود جايگاه پائين‌ترى داشت تا آنجا كه در زمان شيخ خزعل خان آن خاندان برانداخته شد و شيخ خزعل يكى از كسان خود به حكمرانى فلاحيه برمىگماشت . نخستين شيخ فلاحيه پس از ثامر شيخ فارس پسر شيخ غيث بود كه پس از چند سالى چون از عهده پرداخت ماليات برنمىآمد حاكم خوزستان او را برداشته شيخ لفته نامى را به جاى او برگماشت و اين دو تن تا ساليان دراز هم چشم و جانشين يكديگر بودند كه حاكم خوزستان گاهى آن را برداشته اين را مىگذاشت و گاهى آن را گزارده اين را برمىداشت تا سرانجام شيخ لفته به دست كعبيان كشته گرديده به جاى او شيخ جعفر خان پسر شيخ محمد شيخ المشايخ گرديد و جانشين و هم چشم او نيز شيخ رحمة خان شيخ غيث بود كه پياپى به جاى يكديگر مىآمدند و چون شيخ رحمة نماند برادر او شيخ عبد اللّه در هم‌چشمى با شيخ جعفر جاى او را گرفت كار بدينسان بود تا در سال 1316 شيخ خزعل خان ماليات فلاحيه را نيز از دولت پذيرفته يكى از كسان خود را به سرپرستى كعب برگماشت و از آن زمان بازماندگان خاندان شيخ المشايخ پراكنده و پريشان گرديدند « 1 » .\r\n\r\n\r\n","description":"","footnote":"\r\n( 1 ) . دفترچه تاريخ كعب\r\n","page_name":" 199 ","page_number":199},
  {"content":"\r\n\r\nدر پائيز سال 1343 كه دولت لشكر بر خوزستان كشيد شيخ عبد الحسين خان نامى از بازماندگان آن خاندان با دسته‌اى از عرب از فلاحيه گريخته در بهبهان و آن پيرامون‌ها به لشكرگاه دولتى پيوسته و در آنجا بودند تا دولت فيروزى يافته فتنه شيخ خزعل خان را به پايان رسانيده و شيخ عبد الحسن خان را به پاداش آن دولتخواهى كه از خود نموده بود به جاى پيشينيان خود شيخ ؟ المشايخ گردانيده رشته كارهاى كعبيان را بدست او سپرد كه نگارنده اين نامه در زمستان آن سال بارها او را در اهواز ديدار مىكردم . « 1 »\r\n\r\n\r\n","description":"","footnote":"\r\n( 1 ) . گويا اكنون در تهران و بىكار باشد\r\n","page_name":" 200 ","page_number":200},
  {"content":"\r\n\r\n\r\n2 - مشايخ محمره خوزستان در آغاز پادشاهى ناصر الدين شاه\r\nدر زمان مرگ محمد شاه اگرچه كسى از خاندان پادشاهى جز ناصر الدين ميرزاى وليعهد خواستار تاج و تخت نبود با اين همه در بيشتر از نواحى و شهرهاى ايران از خراسان و كرمان و شيراز و بروجرد و مازندران شورش برپا بود در اين زمان در خوزستان هم شورش‌هايى برخاسته كه از جمله آنها داستان شوخىآميز شاه حداد است .\r\nاين مرد يكى از مشايخ آل كثير بوده و شيخ حداد نام داشته ولى چون خبر مرگ محمد شاه و شوريدگى ايران را مىشنود با دسته‌اى از عرب به شوشتر آمده در آنجا در دژ سلاسل نشيمن مىگيرد و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبه همدستى مردم اوباش به خودسرى برخاسته خويشتن را « شاه حداد » مىخواند و از مردم طلب ماليات مىكند . ولى چون مرد سبك‌مغزى بوده در اندك زمانى رسوا شده مردم او را دست مىاندازند . مردم شوشتر داستان‌هاى خنده‌آور بسيار از او دارند كه زبان به زبان نگاهداشته‌اند و جمله‌هايى را از شاه حداد با لهجه خاصى كه اعراب خوزستان براى گفتگوى فارسى دارند نقل مىنمايند . « 1 »\r\nدر همانزمان مشايخ عرب در همه جاى خوزستان سر به نافرمانى آورده بودند و چون در سال 1265 ميرزا قوما « 2 » نامى از سادات بهبهان در آن شهر به سركشى برخاسته بازار راهزنى و تاراج و كشتار را در آن نواحى گرم گردانيد اين مشايخ خوزستان همگى با او همدست بودند .\r\nدر ناسخ التواريخ نام آن مشايخ را شيخ حاكم و شاه حداد و شيخ جابر و شيخ عبد اللّه و شيخ قادر مىنگارد .\r\n\r\n\r\n","description":"","footnote":"\r\n( 1 ) . مردم شوشتر و دزفول فارسى را با لهجه خاصى گفتگو مىكنند كه با فارسى ادبى تفاوت بسيار دارد . و چون تازيان آنجا به فارسى سخن بگويند تازه آن لهجه خاص شوشترى را با لهجه ديگرى گفتگو مىنمايند از عبارتهايى كه از شاه حداد نقل مىكنند آن‌كه روزى از بازار شوشتر مىگذشته چون مردم به احترام او بر نمىخاسته‌اند داد مىزده . « خودت ورى خودت نشين » . ( برخيز و بنشين ) .\r\nمىگويند چون به تهران رسيده و در توپخانه توپها را ديده بود سخت ترسيده و مىگفته : « خودمان چه دانستى اغز توپ اغز قشون » ( ما چه مىدانستيم اينقدر توپ و اينقدر قشون است » .\r\n( 2 ) . ميرزا قوما از سركشان معروف آن زمان و همچون محمد تقى خان و شيخ ثامر ابزار سياست انگليس بوده و تا اين هنگام بارها شوريده و مايه دردسر دولت گرديده بود ولى هر زمان به عنوانى خود را رها مىنموده است . ليارد در كتاب خود نام او را برده .\r\n","page_name":" 202 ","page_number":202},
  {"content":"\r\n\r\nشيخ حاكم گويا برادر شيخ فارس بوده و در برخى نوشته‌ها او را نيز شيخ فلاحيه نام برده‌اند ولى در دفترچه تاريخ كعب نام او برده نمىشود شاه حداد همان است كه گفته‌ايم ولى نمىدانيم چگونه از شوشتر بيرون آمده بود شيخ جابر گويا همان حاج جابر حاكم محمره باشد دو تن ديگر شناخته نيستند .\r\nبارى ناصر الدين شاه پس از نشستن به تخت پادشاهى عموى خود اردشير ميرزا را به حكومت لرستان و خوزستان فرستاد و او به لرستان آمده در سال 1266 با توپخانه آهنگ خوزستان كرد كه نخست به دزفول درآمده از آنجا به شوشتر رسيده و به گفته ناسخ مردم فتنه‌جوى آن دو شهر را دستگير كرده به تهران فرستاد . سپس سلمان خان نامى را كه سردار سپه بود با پنج هزار سپاهى و توپخانه به رامهرمز و گوشمال داده ماليات آن نواحى را گرد آورد . سليمان خان چون به نواحى رامهرمز رسيده مشايخ عرب دست به هم داده به جنگ او شتافته و در برابر او سپاه آراستند نيز پسر ميرزا قوما با دسته‌اى به يارى آنان رسيده .\r\nاردشير ميرزا كه خود نيز از دنبال سليمان خان روانه شده و به آن نزديكىها رسيده بود از چگونگى آگاه شده نامه‌ها به مشايخ عرب نگاشته آنان را با بيم و نويد به پراكنده شدن برانگيخت ولى سليمان خان از دنبال آنان رفته شاه حداد و شيخ حاكم و شيخ جابر را دستگير نمود و آنان را نزد اردشير ميرزا فرستاد و او را يك ماه در دژ شوشتر با كندهء زنجير نگاهداشته سپس هر سه تن را روانه تهران گردانيد . « 1 »\r\n\r\n\r\n","description":"","footnote":"\r\n( 1 ) . ناسخ التواريخ .\r\n","page_name":" 203 ","page_number":203},
  {"content":"\r\n\r\nحكمرانى خانلر ميرزا در خوزستان در سال 1267 خانلر ميرزاى حشمة الدوله عموى ديگر ناصر الدين شاه حكمران لرستان و خوزستان گرديده و او تا ساليان دراز اين حكمرانى را داشت كه خوزستان را به پسرش ابراهيم ميرزا سپرده خويشتن در لرستان مىنشست گاهى نيز خويشتن به خوزستان مىرفت .\r\nيكى از كارهاى او ساختن هفت چشمه از پل فتحعلى خانى شوشتر است كه گزند سيل شكست برداشته و راه رفت و آمد از روى پل را بر روى كاروانيان بسته بود .\r\nديگرى بستن بند هاشم هويزه است كه داستان آن را در پيش نگاشتيم . تا زمان او هميشه واليان هويزه و حكام خوزستان آن را مىساختند و از عهده برنمىآمدند خانلر ميرزا كوشش فزونتر به كار برده و خرج‌هاى گزاف كرد و اگرچه او نيز تا ديرى از عهده برنمىآمد ولى سرانجام بندى ساخته و آن را « سد ناصرى » نام نهاد .\r\nحاجى نجم الملك كه در سال 1299 در خوزستان بوده و اين بند را ديده مىگويد آن را چنان كه مىبايست نساخته‌اند با آنكه مىگويد خانلر ميرزا پنجاه هزار تومان خرج آن كرده .\r\nحاج جابر خان نصرت الملك چنان كه گفتيم پس از لشكركشى معتمد الدوله به خوزستان مشايخ كعب و ديگر فرمانروايان بومى از توان افتادند و پاى دولت در آنجا استوار گرديد ولى از آغاز حكمرانى خانلر ميرزا خاندان نوينى در خوزستان روييدن گرفته و چنان كه خواهيم ديد بار ديگر اين خاندان\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nرشته كارهاى خوزستان را در دست گرفته دولت را در آنجا بىاختيار مىگرداند و اين خاندان مشايخ محمره است كه در اين بخش گفتگو از آنان داريم .\r\nبنياد گذار اين خاندان حاج جابر پسر حاج يوسف است كه نام و نام پدرش را در پيش برده‌ايم . حاج جابر چنان كه گفتيم گماشته جابر در محمره بود ولى در داستان لشكركشى معتمد الدوله بر سر ثامر هرگز نام او برده نمىشود . سپس هم كه ناسخ التواريخ داستان گرفتارى او را به دست اردشير ميرزا و فرستاده شدن او را به تهران مىنگارد از چگونگى رهايى او هيچگونه آگاهى نداريم\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n2 - مشايخ محمره خوزستان در آغاز پادشاهى ناصر الدين شاه در زمان مرگ محمد شاه اگرچه كسى از خاندان پادشاهى جز ناصر الدين ميرزاى وليعهد خوستار تاج و تخت نبود با اين همه در بيشتر از نواحى و شهرهاى ايران از خراسان و كرمان و شيراز و بروجرد و مازندران شورش برپا بود در اين زمان در خوزستان هم شورش‌هايى برخاسته كه از جمله آنها داستان شوخىآميز شاه جداد است .\r\nاين مرد يكى از مشايخ آل كثير بوده و شيخ حداد نام داشته ولى چون خبر مرگ محمد شاه و شوريدگى ايران را مىشنود با دسته‌اى از عرب به شوشتر آمده در آنجا در دژ سلاسل نشيمن مىگيرد و به همدستى مردم اوباش به خودسرى برخاسته خويشتن را\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n« شاه حداد » مىخواند و از مردم طلب ماليات مىكند . ولى چون مرد سبك‌مغزى بوده در اندك زمانى رسوا شده مردم او را دست مىاندازند . مردم شوشتر داستان‌هاى خنده‌آور بسيار از او دارند كه زبان به زبان نگاهداشته‌اند و جمله‌هايى را از شاه حداد با لهجه خاصى كه اعراب خوزستان براى گفتگوى فارسى دارند نقل مىنمايند . « 1 »\r\nدر همانزمان مشايخ عرب در همه جاى خوزستان سر به نافرمانى آورده بودند و چون در سال 1265 ميرزا قوما « 2 » نامى از سادات بهبهان در آن شهر به سركشى برخاسته بازار راهزنى و تاراج و كشتار را در آن نواحى گرم گردانيد اين مشايخ خوزستان همگى با او همدست بودند .\r\nدر ناسخ التواريخ نام آن مشايخ را شيخ حاكم و شاه حداد و شيخ جابر و شيخ عبد اللّه و شيخ قادر مىنگارد .\r\nشيخ حاكم گويا برادر شيخ فارس بوده و در برخى نوشته‌ها او را نيز\r\n\r\n\r\n","description":"","footnote":"\r\n( 1 ) . مردم شوشتر و دزفول را با لهجه خاصى گفتگو مىكنند كه با فارسى ادبى تفاوت بسيار دارد . و چون تازيان آنجا به فارسى سخن بگويند تازه آن لهجه خاص شوشترى را با لهجه ديگرى گفتگو مىنمايند از عبارتهايى كه از شاه حداد نقل مىكنند آن‌كه روزى از بازار شوشتر مىگذشته چون مردم به احترام او بر نمىخاسته‌اند داد مىزده . « خودت ورى خودت نشين » . ( برخيز و بنشين ) .\r\nمىگويند چون به تهران رسيده و در توپخانه توپها را ديده بود سخت ترسيده و مىگفته : « خودمان چه دانستى اغز توپ اغز قشون » ( ما چه مىدانستيم اينقدر توپ و اينقدر قشون است » .\r\n( 2 ) . ميرزا قوما از سركشان معروف آن زمان و همچون محمد تقى خان و شيخ ثامر ابزار سياست انگليس بوده و تا اين هنگام بارها شوريده و مايه دردسر دولت گرديده بود ولى هر زمان به عنوانى خود را رها مىنموده است . ليارد در كتاب خود نام او را برده .\r\n","page_name":" 207 ","page_number":207},
  {"content":"\r\n\r\nشيخ فلاحيه نام برده‌اند ولى در دفترچه تاريخ كعب نام او برده نمىشود شاه حداد همان است كه گفته‌ايم ولى نمىدانيم چگونه از شوشتر بيرون آمده بود شيخ جابر گويا همان حاج جابر حاكم محمره باشد دو تن ديگر شناخته نيستند .\r\nبارى ناصر الدين شاه پس از نشستن به تخت پادشاهى عموى خود اردشير ميرزا را به حكومت لرستان و خوزستان فرستاد و او به لرستان آمده در سال 1266 با توپخانه آهنگ خوزستان كرد كه نخست به دزفول درآمده از آنجا به شوشتر رسيده و به گفته ناسخ مردم فتنه‌جوى آن دو شهر را دستگير كرده به تهران فرستاد . سپس سلمان خان نامى را كه سردار سپه بود با پنج هزار سپاهى و توپخانه به رامهرمز و گوشمال داده ماليات آن نواحى را گرد آورد . سليمان خان چون به نواحى رامهرمز رسيده مشايخ عرب دست به هم داده به جنگ او شتافته و در برابر او سپاه آراستند نيز پسر ميرزا قوما با دسته‌اى به يارى آنان رسيده .\r\nاردشير ميرزا كه خود نيز از دنبال سليمان خان روانه شده و به آن نزديكىها رسيده بود از چگونگى آگاه شده نامه‌ها به مشايخ عرب نگاشته آنان را با بيم و نويد به پراكنده شدن برانگيخت ولى سليمان خان از دنبال آنان رفته شاه حداد و شيخ حاكم و شيخ جابر را دستگير نمود و آنان را نزد اردشير ميرزا فرستاد و او را يك ماه در دژ شوشتر با كندهء زنجير نگاهداشته سپس هر سه تن را روانه تهران گردانيد . « 1 »\r\n\r\n\r\n","description":"","footnote":"\r\n( 1 ) . ناسخ التواريخ .\r\n","page_name":" 208 ","page_number":208},
  {"content":"\r\n\r\n\r\nحكمرانى خانلر ميرزا در خوزستان\r\nدر سال 1267 خانلر ميرزاى حشمة الدوله عموى ديگر ناصر الدين شاه حكمران لرستان و خوزستان گرديده و او تا ساليان دراز اين حكمرانى را داشت كه خوزستان را به پسرش ابراهيم ميرزا سپرده خويشتن در لرستان مىنشست گاهى نيز خويشتن به خوزستان مىرفت .\r\nيكى از كارهاى او ساختن هفت چشمه از پل فتحعلى خانى شوشتر است كه گزند سيل شكست برداشته و راه رفت و آمد از روى پل را بر روى كاروانيان بسته بود .\r\nديگرى بستن بند هاشم هويزه است كه داستان آن را در پيش نگاشتيم . تا زمان او هميشه واليان هويزه و حكام خوزستان آن را مىساختند و از عهده برنمىآمدند خانلر ميرزا كوشش فزونتر به كار برده و خرج‌هاى گزاف كرد و اگرچه او نيز تا ديرى از عهده برنمىآمد ولى سرانجام بندى ساخته و آن را « سد ناصرى » نام نهاد .\r\nحاجى نجم الملك كه در سال 1299 در خوزستان بوده و اين بند را ديده مىگويد آن را چنان كه مىبايست نساخته‌اند با آنكه مىگويد خانلر ميرزا پنجاه هزار تومان خرج آن كرده .\r\n\r\nحاج جابر خان نصرت الملك\r\nچنان كه گفتيم پس از لشكركشى معتمد الدوله به خوزستان مشايخ كعب و ديگر فرمانروايان بومى از توان افتادند و پاى دولت در آنجا استوار گرديد ولى از آغاز حكمرانى خانلر ميرزا خاندان نوينى در خوزستان روييدن گرفته و چنان كه خواهيم ديد بار ديگر اين خاندان\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nرشته كارهاى خوزستان را در دست گرفته دولت را در آنجا بىاختيار مىگرداند و اين خاندان مشايخ محمره است كه در اين بخش گفتگو از آنان داريم .\r\nبنياد گذار اين خاندان حاج جابر پسر حاج يوسف است كه نام و نام پدرش را در پيش برده‌ايم . حاج جابر چنان كه گفتيم گماشته جابر در محمره بود ولى در داستان لشكركشى معتمد الدوله بر سر ثامر هرگز نام او برده نمىشود . سپس هم كه ناسخ التواريخ داستان گرفتارى او را به دست اردشير ميرزا و فرستاده شدن او را به تهران مىنگارد از چگونگى رهايى او هيچگونه آگاهى نداريم « 1 » ولى از همان آغاز حكمرانى خانلر ميرزا بار ديگر او را در خوزستان مىيابيم كه اين زمان يكى از هواخواهان دولت مىباشد و گذشته از حكومت محمره منصب سرحددارى نيز پياد كرده و روز بروز جايگاه او را در نزد دولتيان والاتر مىگردد .\r\nگويا نخستين دولتخواهى حاج جابر كه مايه كار او گرديده اين داستان است كه در سال 1267 كه خانلر ميرزا تازه به خوزستان رسيده بود در محمره و با افتاده و فوجى سرباز كه در آنجا پاسبان بوده برخى از ناخوشى بىپا و برخى از ترس پراكنده مىشوند در چنين هنگامى گروهى از اعراب گرد هم آمده و در جزيرة الخضر به دژ آنجا دست يافته بيرق شورش و نافرمانى بلند مىسازند و حاكم بصره در نهان\r\n\r\n\r\n","description":"","footnote":"\r\n( 1 ) . اگرچه ناسخ تنها نام « شيخ جابر » مىبرد و يقين نيست كه مقصود اينجا حاج جابر باشد ولى ما چون جابر ديگرى ميان مشايخ عرب در آن زمان نمىشناسيم و آنگاه داستان گرفتارى حاج جابر و برده شدن او به تهران در خوزستان مشهور است از اين جهت‌ها ما شيخ جابر را جز او نمىدانيم .\r\n","page_name":" 210 ","page_number":210},
  {"content":"\r\n\r\nآتش فتنه را دامن مىزده . در چنين هنگام سختى حاج جابر خان داوطلبانه به چارهء كار برخاسته و با شورشيان جنگ كرده پس از كشته شدن كسانى از دو سوى آنان را از دژ و از جزيره بيرون مىراند و بدينسان نام دولتخواهى خود را مشهور مىگرداند . « 1 »\r\nسپس در سال 1269 پيشامد ديگرى مىكند و آن اينكه باز و يا در محمره پيدا شده باز سربازان گرفتار بيمارى مىشوند و دسته‌اى از ايشان كه تندرست بوده‌اند نقشه گريز مىكشند . سركردگان دست به دامن حاج جابر خان زده از او يارى مىخواهند و او يكدسته از تفنگچيان عرب را مىفرستد كه سر راه بر گريختگان گرفته آنان را بازپس مىگردانند . ولى ديرى نمىگذرد كه و با بسيار سخت شده و تا آنجا كه شش تن از سركردگان و يكصد و پنجاه تن از سربازان و با گرفته مىميرند و بازماندگان يا بسترى شده و يا مىگريزند بىآنكه كسى جلوگيرى نمايد . بدينسان دژ جزير بىپاسبان مىماند و چون دسترسى به خانلر ميرزا نبوده سركردگان باز از حاج جابر خان ياورى مىخواهند و او پسر خود شيخ محمد را كه رتبهء سرهنگى داشته با صد تن تفنگچى عرب براى نگاهدارى دژ مىفرستد .\r\n\r\nجنگ انگليس با ايران و دست يافتن ايشان بر محمره و اهواز\r\nدر زمان قاجاريان جنگ‌هايى كه فتحعلى شاه با روس كرده شكست خورده بر آبروى ايران برخورده و چون در زمان ناصر الدين شاه با انگليس جنگ كرده شكست يافتند ديگر آبرويى\r\n\r\n\r\n","description":"","footnote":"\r\n( 1 ) . يك رشته فرمانهايى درباره حاج جابر خان در دست ماست كه اين مطلب از روى آنها نگاشته مىشود .\r\n","page_name":" 211 ","page_number":211},
  {"content":"\r\n\r\nبراى ايران بازنماند .\r\nاين جنگ داستان درازى دارد و درخور آن است كه در كتاب جداگانه نگاشته شود . ما در اينجا تنها از يك بخش آن گفتگو داشته و به اختصار ياد خواهيم كرد .\r\nدر سال 1272 كه سلطان مراد ميرزا به فرمان ناصر الدين شاه هرات را با جنگ و خونريزى بگشاد انگليسيان كه از سال‌ها به ايران در اين زمان باره در آزردگى داشتند و به آشفتگى كار اين كشور مىكوشيدند اين زمان دشمنى آشكار ساخته كشتىهاى جنگى خود را به خليج فارس فرستادند و به شهر بوشهر و آن پيرامون‌ها دست يافتند دولت ايران هم به لشكركشى برخاسته به جنگ كشاكش پرداختند .\r\nولى چون به بندرهاى خوزستان نيز بيم هجوم مىرفت خانلر ميرزا كه گفتيم حكمران خوزستان بود از هر جا سرباز خواسته و خويشتن با پسرش ابراهيم ميرزا به محمره آمده لشكرگاه ساخت و در جزيرة الخضر و در آن سوى محمره در كنار شط سنگرها بنياد نهاده توپ در آنها بگذاشت .\r\nكاپيتن هنت كه يكى از سركردگان انگليس در اين لشكركشىها بوشهر و محمره بوده كتابى درباره آنها نوشته كه اكنون در دست است نيز ياورى از سركردگان فوج فراهان كه در سپاه خانلر ميرزا بوده آنچه را كه ديده از آغاز تا انجام به رشته نگارش آورده و اين كتابچه او نيز در نزد ماست . آنچه از روى همرفته نگارش‌هاى هر دوى اينان برمىآيد سپاه ايران در دليرى و جنگجوئى پاى كمى از انگليسيان نداشته‌اند و هرگز كوتاهى نمىنموده‌اند . سنگرهائى كه بسته شده نيز به جا و استوار بوده . ليوتنان جنرال اوترم كه سپهسالار لشكر انگليس بوده\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nخود او در نامه‌اى كه پس از انجام جنگ محمره به فرمانفرماى هندوستان نگاشته و اكنون نسخه آن در دست ماست درباره سنگربندى ايرانيان چنين مىنويسد : « در كنارهاى شمالى و جنوبى كارون در كنار شط العرب سنگرهاى بس استوارى براى گذاردن توپ‌ها بالا آورده بودند كه بيست پا كلفتى و هيجده پا بلندى آنها بود و توپ‌هاى سنگينى بالاى آنها چنان جا داده بودند كه همگى بالا و پائين شط العرب و آن سوى رود را تا آنجا كه در تيررس توپها بوده به زير فرمان مىگرفت . مىتوان گفت كه هر آنچه از دانش و آزمايش تا امروز بدست آمده اينان آن را بسته بودند تا نگذارند كشتىهاى ما به آن سوى سنگرهاى ايشان گذر نمايد » . « 1 » پس چه چيز باعث شكست ايرانيان شد ؟ . . . مىتوان گفت دو چيز يكى بودن خانلر ميرزا و يكى نبودن ابزار كار آنچه خانلر ميرزاست اگرچه او پسر عباس ميرزا بوده او پسر عباس عباس ميرزا بوده ولى مردى جنگ نيازموده و ترسويى بيش نبوده در روزهاى نخست خود او در اهواز نشسته پسرش ابراهيم ميرزا را به عنوان سردار لشكرگاه پرداخته بيش از همه شكار قرقاول مىكرد و چه بسا كه سركردگان را نيز همراه مىبرد سپس كه خود خانلر ميرزا به محمره آمد كار بدتر شده هر چه بسركردگان پيشنهاد مىنمودند جز درشتخويى پاسخى نمىشنيدند . اگر كسى گفتگويى از آراستگى سپاه انگليس مىكرد كه بايد بهتر از اين آماده كار بود او برافروخته تندى مىنمود . هميشه مىگفت انگليس چه يارايى دارد تا با ما بجنگد يا ما از او بترسيم . در سايه اين نادانىهاى او\r\n\r\n\r\n","description":"","footnote":"\r\n( 1 ) . نامه اوترم در روزنامه اوقات العراق بصره چاپ نموده ( سال چهارم شماره 61 نيوسريز ) .\r\n","page_name":" 213 ","page_number":213},
  {"content":"\r\n\r\nسركردگان با هم در نهان پيمان مىبندند كه ديگر نزد او گفتگويى از اين رهگذر ننمايند بلكه كسانى از آنان راه چاپلوسى پيش گرفته كاستن از اندازه توانايى انگليس و خوار نمودن لشكرهاى آنان را پيشه خود مىسازند چنان كه كار به ديوانه بازى كشيده يكى از سركردگان مىگويد :\r\n« روز جنگ اذن بدهيد من كشتى را بغل گرفته بياورم اينجا » ديگرى مىگويد : « من يكدست به قليان و يكدست به شمشير جنگ خواهم كرد » .\r\nدرباره ابزار كار هم ياور فراهانى مىنويسد كه روز نخست بيل و كلنگ نداشته و براى ساختن سنگر تير و چوب پيدا نمىكردند و اين است كه سنگر كم ساخته بودند .\r\nدست يافتن انگليس بر شهر بوشهر در زمستان بوده ( جنورى 1875 ) ولى در نزديكىهاى جشن نوروز آهنگ محمره مىنمايد خانلر ميرزا يك رشته سنگرهايى در جزيرة الخضر داشته كه آنها را به حاجى جابر خان و پسرش سرهنگ محمد ( شيخ محمد ) سپرده و يك دسته سرباز و سواره هم به يارى ايشان فرستاده بود . يك رشته سنگرهايى ديگر نيز در شمال محمره داشته و پشت سر اين سنگرها چادرهاى خود و چادرهاى وزيرش و چادرهاى پسرش هر يكى در جايگاه جداگانه برپا بوده .\r\nانگليسيان كه از دريا به شط العرب درآمده و به سنگرهاى ايرانيان نزديك شده بودند بدين سر بودند كه از جلو سنگرها گذشته در بالاتر از محمره به خشكى درآمده لشكرگاه بسازند . اين بود كه روز پنجشنبه بيست و نهم رجب كه شش روز از نوروز مىگذشت ( 26 مارس 1857 ) هنوز صبح ندميده كشتىهاى ايشان آتشفشانى آغاز كرد . ايرانيان قصد\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nآنان را دانسته آماده نشسته بودند . اينان هم با توپ پاسخ دادند . تا چند ساعت جنگ سختى برپا بود و ايرانيان با نداشتن ابزار كار ايستادگى مىنمودند بويژه در جزيرة الخضر كه حاج جابر خان و كسانش مردانگى مىنمودند در اين ميان در چند سنگرى خمپاره‌هاى انگليس گزند بسيار رساند و يكى از سركردگان كه آقاجانى خان سرتيپ باشد زخمى گرديد از آن سوى خانلر ميرزا و پسرش كه سردار سپاه بودند نه چندان خود را باخته بودند كه پشتيبانى سنگرها بنمايند و سربازان را از پراكندگى بازدارند . ابراهيم ميرزا را مىنويسد « ميان گودالى نشسته بود هر سربازى كه از سنگر فرار كرده بود مىآمد مىپرسيد باز هم دعوا مىكنند ؟ » با چنين حالى پيداست كه از سپاه ايران كارى ساخته نمىشد و اين بود كه همين‌كه يكى دو كشتى انگليس بىباكانه از جلو سنگرها گذشته و كشتىنشينان آنها در بالا سر سنگرهاى ايرانيان به خاك درآمدند و اين خبر به خانلر ميرزا و ديگران رسيد به جاى آنكه سواره را به جلوگيرى از آنان بفرستند خودشان سخت سراسيمه گرديده آهنگ گريز كردند و با شتاب سربازان را از سنگرها بازخواسته و قورخانه را آتش زده پراكنده و پاشيده راه اهواز را پيش گرفتند .\r\nبدينسان جنگ محمره به پايان رسيد . انگليسيان با آسودگى به خشكى درآمده آن شب را به احتياط در كنار شط بسر دادند و فردا پيش رانده به لشكرگاه ايرانيان درآمدند و چادرهاى خانلر ميرزا و ديگران را كه برپا مانده بود با ديگر چيزهاى فراوان از آن خود ساختند نيز لشكر به شهر محمره رانده به آنجا دست يافتند .\r\nكاپيتن هنت مىنويسد : هجده توپ و زنبورك نو و كارآمد به جا گزارده\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nرفته بودند و يكى از آنها توپ دوازده پوندى بود كه در سال 1828 امپراطور روس به شاه ايران ارمغان فرستاده بود . مىگويد : مقدار انبوهى گندم و آذقه جا گذاشته بودند : شماره كشتگان كه روى خاك مانده بود از هفتاد تا هشتاد شمرده مىشد ولى از قبرهاى تازه‌اى كه در آن نزديكى ديده مىشد پيدا بود كه بسيارى را هم به خاك سپرده‌اند مىگويد . اينها شماره كشتگان نزديك به سيصد تن نشان مىدهد . ولى از آن آتش كه ما بر سر آنان مىبارانيديم بايد بيش از اين كشته داده باشند . مىگويد : اما از ما ده تن كشته شده و يك سركرده با سى تن سرباز زخمى گرديدند .\r\nاين گريز خانلر ميرزا از جلو انگليسيان يكى از داستان‌هاى رسوائىآميز تاريخ ايران است . ياور فراهانى چيزهايى مىنويسد كه هر كس از خواندنش شرمزده مىشود . از جمله مىگويد : چون آهنگ كوچ كردند و حاج جابر خان آگاهى يافت از جزيره نزد خانلر ميرزا شتافته خواست او را نگاهداشته نگذارد كوچ نمايد گفت : « چرا مىرود ؟ ! حكايتى نشده از قشون ما چندان تلف نشده » خانلر ميرزا گفت : « جز خجالت جواب ديگر نداريم » هر چه او لابه نمود كه نرويد و بايستيد سودى نبخشيد سرانجام گريه كرد كه مرا در ميان عرب بدنام ساختيد ديگر نمىتوانم در ميان عرب زيست كنم .\r\nرسوايى ديگر آن بود كه بسيارى از زخميان و بيماران را جا گذارده همراه نبرده بودند كه برخى را انگليسيها دريافته درمان كردند و برخى از بىكسى نابود شده يا خود را به ميان چادرهاى اعراب رسانيدند .\r\nخانلر ميرزا چهار روزه خود را به اهواز رسانيد . ولى چون سه كشتى از انگليسيان از دنبال او آهنگ اهواز كرده بودند از ترس جان در آنجا\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nنيز درنگ نكرده روانه شوشتر گرديد و سپاهى را مقدارى با خود به شوشتر برده مقدار ديگرى را به دزفول فرستاد كه از آن راه روانه شوشتر شوند .\r\nانگليسيان تا اهواز پيش آمده به آن آبادى نيز دست يافتند و استوار بنشستند . پس از ديرى خانلر ميرزا دسته سپاهى آماده گردانيده به اهواز فرستاد كه با انگليسيان جنگيده بلكه جبران گذشته نمايد ولى در اين ميان خبر آشتى ايران با انگليس رسيده نيازى به جنگ بازنماند و انگليسيان به خودى خود اهواز و محمره را گذاشته و بيرون رفتند .\r\nبايد دانست كه آشتى ايران و انگليس در شهر پاريس در هفتم شهر رجب رويداده و پيمان‌نامه مهر شده بود و بيست و دو روز ديرتر از آن در بيست و نهم رجب بود كه چنان كه گفتيم جنگ محمره رويداد علت اين قضيه آنكه در آن زمان ميان ايران و اروپا يا هندوستان و اروپا سيم تلگرافى نبود از آن سوى هم كانال سوئز كنده نشد كشتىها براى رسيدن از اروپا به هند يا به خليج ايران بايستى از دماغه اميد بپيچند و اين بود كه خبر آن پيمان و آشتى پس از دير زمانى به هندوستان رسيد و انگليسيان خبر آن را به ايران دارند . « 1 »\r\n\r\nآرامش خوزستان در زمان ناصر الدين شاه\r\nپس از سال 1273 كه جنگ انگليس با ايران رويداد تا آخر زمان ناصر الدين شاه كه چهل سال طول كشيد در خوزستان جنگى يا شورشى دانسته نيست و گويا هميشه آرامش داشته : در اين زمان عشاير عرب به چند بخش بوده و هر بخش شيخى جداگانه داشته :\r\n\r\n\r\n","description":"","footnote":"\r\n( 1 ) . كتاب كاپيتن هنت . كتابچه ياور فراهانى . ناسخ التواريخ .\r\n","page_name":" 217 ","page_number":217},
  {"content":"\r\n\r\nكعبيانى كه از محمره تا اهواز نشيمن داشتند با عشيره با وى سپرده حاج جابر خان بود . كعبيان فلاحيه و آن پيرامون‌ها شيخ ديگرى داشتند كه شيخ المشايخ لقب مىگرفتند عشاير هويزه و آن پيرامون‌ها زير سرپرستى خاندان مشعشع بودند آل كثير در ميانه شوشتر دزفول و آل خميس در نزديكىهاى رامهرمز هر يكى شيخ جداگانه داشتند . اين پنج شيخ سردستگان عشاير عرب بودند و هر يكى شيخ‌هاى ديگرى را زير دست خود داشت .\r\nچنان كه گفته‌ايم در ميان همه اينها حاج جابر خان به هواخواهى دولت سرشناس بود و روز بروز كارش بالا مىگرفت ، پس از داستان جنگ انگليس كه فداكارىها در راه ايران نمود در سال 1274 بود كه خانلر ميرزا اختيار عشيره باوى را نيز به دست او داد . در فرمانى كه از خانلر ميرزا در اين باره در دست است مىنويسد : « طايفه باوى را كه بىادب‌ترين اعراب مىباشد به او واگذارديم و اين : حكم را به خط خود مىنويسيم كه حاج جابر خان ميرپنج « لا تأخذ بهم رأفه » بايد چنان اين طايفه را مؤدب كند كه بىادبى را بالمرة از خاطر فراموش نمايند در عزل و نصب مشايخ باوى و تنبيه و تأديب و قتل و غارت اين طايفه مختار است صريح‌تر مىنويسم كه اگر حاج جابر خان كل طايفه باوى را قتل عام كند از جانب من مرخص و مآذون است »\r\nدر فرمان ديگرى كه خود ناصر الدين شاه در سال 1284 نگاشته از حاج جابر خان رضايت‌ها نمود . و او را از ميرپنجگى به رتبه سرتيپ اول رسانيده است .\r\nپس از حاج جابر خان والى هويزه نزد دولت جايگاهى داشت ديگران هيچيك با دولت نزديك نمىآمدند . هر يك از اين مشايخ هم\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nحكمران عشيره خود بود و هم عهده‌دار ماليات آنان و هر يكى از ايشان كه عهدهء پرداخت ماليات آنان برنمىآمد حاكم خوزستان او را برداشته شيخ ديگرى را بجاى او برمىگماشت .\r\nجنگ انگليس اين درس را به دولت قاجارى داد كه خوزستان را بىلشكر و توپخانه نگزارد . اين بود كه همواره يك فوج سرباز با پانزده و شانزده توپ در شوشتر و فوج ديگر با چهار و پنج توپ در محمره و چند توپچى با يك توپ در هر يك از فلاحيه و هويزه نشيمن داشتند .\r\nمحمره را سورى بر گردش كشيده و برجها آورده بودند . نيز در اهواز سربازخانه ساخته هميشه دسته‌اى از سرباز را در آنجا نشيمن مىدادند .\r\nاز بودن اين لشكر و توپخانه در خوزستان آرامش پديد آمده كسى را ياراى شورش نماند اعراب به جاى تاخت‌وتاز به كشاورزى پرداختند و اندك آبادى و خرمى در آن سرزمين پديد آمد .\r\nليكن از همان زمان‌ها بختياريان به خوزستان راه يافتند و آنجا را زمستانگاه خود گرفتند و چنان كه شيوه همه اين گونه مردم است به ديه‌ها و آبادىها آسيب فراوان مىرسانيدند . در كتابچه سرشمارى شوشتر كه نام آن را خواهيم برد درباره روستاى ديمچه چنين مىنگارد : « پيش از اين در آن روستا آبادىها و ديه‌هاى بزرگ بود از دست‌اندازى لران بختياريان آن آبادىها به يك بار ويرانى يافتند كه اكنون كسى را در آنجا نتوان يافت مگر برزگرانى از شوشتر كه در آغاز فصل بارندگى از شهر سياه‌چادر و بنه به آنجاها برده كشت زمستانى كرده برمىگردند تا بار ديگر به هنگام درو باز چادر و بنه برده و حاصل كشت را درو كرده و پاك نموده به شهر بياورند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nشگفت‌تر آنكه با اين همه بيدادگرى بختياران در زمان ايلخانىگرى حسينقلى خان ايلخانى ظل السلطان ماليات خوزستان را ( جز از ماليات محمره و عشاير سپرده شده به مزعل خان ) سر جمع ماليات بختيارى كرده به ايلخان سپرده بود كه خود گله را به گرگ سپردن بوده .\r\nحاجى نجم الملك در سفرنامه خود از سخت‌گيرى ايلخانى به مردم خوزستان شكايت بسيار نوشته مىگويد : « حسينقلى خان ايلخانى ايلخانى از سالى كه در عربستان رخنه نموده سالى پنج ماه از زمستان و بهار ايلات بختيارى را مىفرستد به صفحات عربستان از حدود دزفول الى رامهرمز و اهواز در تمام چمنزارها پراكنده مىشوند » مىگويد : « عمده پولتيك ايلخانى در عربستان اين بود كه ميان شيوخ فتنه و دشمنى بياندازد و جمعى را به كشتن بدهد و وجهى از اين ميانه مداخل نمايد » .\r\nولى زمان ايلخانى چندان دير نكشيد در همانسال 1299 كه حاج نجم الملك سفرنامه خود را نوشته ظل السلطان ايلخانى را كه به اصفهان آمده بود گرفته بكشت . پس از آن هر يك از مشايخ عرب ماليات خود را يكسره به حاكم خوزستان مىپرداخت . ولى گويا يادگار آن زمانهاست كه هنوز هم ماليات بيشترى از ديه‌ها در پيرامون شوشتر سر جمع ماليات بختيارى است در پيرارسال « 1 » كه نگارنده در خوزستن بودم مردم آن ديه‌ها هميشه شكايت از بيدادگرى بختياريان داشتند و چنين مىگفتند كه مالياتى كه از بابت هر ديهى به دولت مىپردازند از مردم بيچاره چندين برابر آن را دريافت مىسازند . « 2 »\r\n\r\n\r\n","description":"","footnote":"\r\n( 1 ) . سال 1303 شمسى .\r\n( 2 ) . سفرنامه حاج نجم الملك تاريخ بختيارى .\r\n","page_name":" 220 ","page_number":220},
  {"content":"\r\n\r\n\r\nسرشمارى در خوزستان\r\nدر سال 1276 كه شاهزاده بهرام ميرزاى معز الدوله حكمران خوزستان بود و خون او در آنجا نشيمن داشت به فرمان شاه در شهرها و ديه‌ها سرشمارى كردند و چون كتابچه سرشمارى دو شهر اكنون در دسترس ماست از هر كدام رقم‌هايى را در اينجا مىآوريم :\r\nدر اين كتابچه‌ها محله‌ها و ديه‌ها را خانه به خانه نگاشته شماره نشينندگان هر خانه را جداگانه آورده‌اند . شوشتر داراى دوازده محله است كه چهار محله شمالى آن حيدرىخانه و هشت محله جنوبى نعمتىخانه است . بيرون شوشتر چهار روستاست ( بلوك ) : عقيلى و مياناب كه فاريابست و گرگر و ديمچه كه ديمى است .\r\nدرباره خود شوشتر رقم‌هاى پايين را آورده :\r\nخانه‌ها 2467\r\nنرينه 7467\r\nمادينه 8372\r\nهمگى نرينه و مادينه 13838\r\nدرباره شهر و روستاهايش در يك جا اين رقم‌ها را آورده :\r\nخانه‌ها 3538\r\nبقعه 35\r\nمسجد و مدرسه 36\r\nنرينه 10909\r\nمادينه 8736\r\nدرباره دزفول و پيرامونش رقم‌هاى پائين را آورده :\r\nخانه 3434\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمسجد و مدرسه 49\r\nحمام 15\r\nكاروانسرا 4\r\nدكان 141\r\nنرينه 14367\r\nمادينه 13069\r\nهمگى نرينه و مادينه 27436\r\nعشاير اعراب و لر در پيرامون شهر 7800\r\nهمگى شهر و پيرامونش 35236\r\nدرباره فلاحيه و پيرامونش رقم‌هاى پايين آورده شده :\r\nشهر و گرد شهر 3838\r\nخاندان شيخ المشايخ ( در جزو رقم بالا ) 1165\r\nعشاير فلاحيه 25434\r\nهمگى مردم شهر و گرد شهر و مردم عشاير 29271\r\nجراحى 2784\r\nديه ملا 1004\r\nهندكان 2000\r\nبندر معشور 750\r\nهمگى شهر و پيرامون و عشاير و اين چهار آبادى 36609\r\n\r\nشيخ مزعل خان معز السلطنه\r\nحاجى جابر خان پس از سى سال كمابيش حكمرانى در سال 1297 يا 1298 در محمره به‌درود زندگانى گفت چنان كه گفتيم او مرد\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nخردمند و هوشيارى بود و در آغاز كار خود با دولت ايران يكدل و يكرو رفتار داشت . ولى گويا پس از شكست ايران در جنگ محمره و آن رسوائيها بود كه حاج جابر خان دل از ايران كنده و در نهان راهى با كاركنان انگليس پيدا كرد . چه او در سال كار سرحددارى هميشه با انگليسيان سروكار داشت و هر كشتى انگليس كه از شط عبور مىكرد بايستى در جلوى فيليه كوشك نشيمنگاه حاج جابر خان بود توپ سلام بزند و از فيليه نيز پاسخ آن با توپ داده شود كه اين رسم تا زمان شيخ خزعل خان نيز پايدار بود . اين سروكار داشتن با انگليسيان بهانه خوبى در دست حاج جابر خان بود كه در نهاست با آنان دوستيها نيز داشته باشد .\r\nپس از مرگ حاج جابر دو پسر او شيخ محمد و شيخ مزعل بر سر جانشينى پدر با هم به كشاكش برخاستند شيخ محمد با آنكه پسر بزرگتر بود عشيره محسن مزعل را بر او برگزيدند و شيخ محمد به طهران آمده به شاه شكايت از كار خود كرد . برخى گفته‌اند كه او هنوز از زمان پدر خود در طهران درنگ داشت . به‌هرحال ناصر الدين شاه هواى شيخ محمد را داشت و فرمان حكمرانى محمره و سرحددارى بنام او داده روانه خوزستان ساخت ولى چون عشيره خواستار او نبود كار مزعل پيش رفته شيخ محمد ناگزير گرديده به بصره رفت و در آنجا نشيمن گزيد . شاه نيز به شيخ مزعل لقب « خان » و « نصرت الملك » كه لقب حاج جابر خان بود فرستاد .\r\nمزعل همچون پدرش هميشه از خود هوادارى دولت نشان مىداد ولى او نيز در نهان با انگليسيان پيوستگى داشت . كم‌كم شكوه او بيشتر از پدرش گرديده شاه لقب « معز السلطنه » و رتبه امير تومانى نظام براى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاو فرستاد و فرماندهى توپخانه و فوج سرباز كه در محمره پاسبان بود هم به او واگذاشت نيز از قصبه تا سرحد بصره و از اهواز تا محمره ماليات همگى عشاير كه شماره آنان را حاج نجم الملك شش هزار خانوار نوشته سپرده به او بود كه گرد آورده خويشتن يكسره به خزانه دولت يا به حاكم خوزستان مىپرداخت با آنكه ماليات ديگر مشايخ سرجمع بختيارى بود كه با ايلخانى مىپرداختند چنان كه پيش از نگاشته‌ايم مزعل را كشتىهايى نيز بود كه در شط العرب و كارون آمد و شد مىنمودند و از هر باره دست او باز و راه مال‌اندوزى به روش گشاده بود .\r\n\r\nسفر حاجى نجم الملك به خوزستان\r\nناصر الدين شاه در ميانه‌هاى پادشاهى خود به آبادى خوزستان دلبستگى بسيار داشت و كسانى را براى بازديد آنجا مىفرستاد . يكى از آن كسان حاج نجم الملك منجم باشى بود كه در سال 1299 او را روانه آنجا ساخت تا بند شكسته اهواز را بازديد كرده مخارج بستن و ساختن آن را برآورده نمايد . نيز هر گونه آگاهى درباره آبادى خوزستان به دست آورده يادداشت كند .\r\nحاج نجم الملك هشت ماه در خوزستان درنگ داشت و گردش مىنمود و كتابچه راپورتى و كتابى بنام سياحت‌نامه نوشته و نقشه‌هائى برداشته كه همگى آنها اكنون در دسترس ماست . درباره بند اهواز در آن زمان هم شهرت بىجائى بر سر زبان‌ها بود و چنين مىپنداشتند كه اگر آن بند ساخته شود سر به سر خوزستان فارياب گرديده بار ديگر شكرستان ايران خواهد گرديد حاج نجم الملك ارزش\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nحقيقى بند اهواز را بدست آورده درباره آن در راپورت خود چنين مىنگارد : « هرگاه بناى آباد نمودن مملكت خوزستان بشود دولت ناچار است از اينكه به ترتيب اعمال متقدمين پيش رود زيرا آب كارون زياد است و يكصد ده پانزده دژ ، كى طاقت زيست در مقابل آن را ندارد و هكذا دو نهرى كه در دو طرف چنان سدى حفر شود هرچند عريض بگيريم مگر چقدر گنجايش آب خواهد داشت ؟ و بر فرض كه تمام آب كارون را در آن بگنجانيم زمين اطراف آن قابل ظرفيت آب را ندارد » .\r\nمقصودش آن است كه اگر در زمان‌هاى باستان سراسر خوزستان كشتزار بوده مايه همه آنها تنها بند اهواز نبوده . بلكه از چند فرسنگى شمال شوشتر تا به پائين ده يازده بند ديگر برپا بوده كه اكنون نيم شكسته‌هاى آنها نمودار است و اين بندها هر كدام آب ده بخشى از زمين‌ها بوده كه از بند اهواز آبيارى نمىشود آنگاه آن بندها اين سود را نيز داشته كه هر كدام به نوبت خود از زور آب و از انبوهى آن مىكاست كه تا به برابر بند اهواز بر سر يك نيم بيشتر زور آب و انبوهى آن باز نمىماند . كنون هم بايد همه آن بند بسته شود تا خوزستان آباد گردد و گرنه يك بند اهواز به تنهائى در برابر زور آب ايستادگى نمىتواند و آنگاه از آن يك بند تنها جز بخش اندكى از زمين‌ها آبيارى نمىشود .\r\nنكته ديگر كه حاج نجم الملك درنيافته و ما اينك بر گفته‌هاى او مىافزاييم اين است كه در زمان‌هاى باستان تنها يك سوم آب كارون از بستر بند اهواز روان بوده .\r\nدو سوم ديگر آن چنان كه ما در پيش گفته‌ايم از بستر ديگر بنام مسرقان يكسره به دريا مىريخته است نيز گفته‌ايم كه گويا يكى از\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nجهت‌هاى كندن جوى مسرقان اين بوده كه زور آب بر بند اهواز ديگر بندها كمتر باشد و گويا يكى از جهت‌هاى برافتادن بند اهواز كه در قرن‌هاى پنجم و ششم روى داده برگشتن همگى آب به يك جوى بوده چنان‌كه شرح اين گفتگوها را در پيش داده‌ايم .\r\nحاج نجم الملك درباره كشت و كار و كشتيرانى در رودها و درباره پريشان حالى مردم و بيدادگرى حكمرانان و بختياريان و مشايخ و ديگران شرح‌هاى بسيارى در راپورت‌ها در سياحت‌نامه خود نوشته گذشته از اين‌ها سرشمارىهاى از عشاير عرب كرده كه اگرچه از روى برآورده است ولى گزافه‌آميز نيست . زيرا هر عشيره را طايفه به طايفه و ديه به ديه برآورد كرده و باريك‌بينى به كار برده . شايد هم از خود مشايخ آگاهى خواسته بوده . مىگويد اعراب خوزستان همگى كمتر از بيست هزار خانواده نمىباشد . « 1 »\r\nحاج نجم الملك از مردم شهرها نيز برآوردهايى كرده چنان كه شوشتر را داراى بيست هزار تن كمابيش و دزفول را داراى چهل هزار تن كمابيش مىانگارد . « 2 » درباره محمره مىنويسد نزديك به يك هزار\r\n\r\n\r\n","description":"","footnote":"\r\n( 1 ) . لرد كرزن كه نزديك به همان زمانها به ايران آمده بود شماره اعراب خوزستان را از 170 هزار تا 200 هزار تن مىنويسد . اين نوشته او با گفته نجم الملك چندان فرق ندارد : زيرا هر خانه را كه در شهر روى هم رفته داراى پنج تن آدمى مىگيريم در ديه و بيابان مىتوان آن را داراى هفت يا هشت تن گرفت و از اينجا شماره حاج نجم الملك هم به 150 هزار كمابيش خواهد رسيد كه با نوشته كرزن نزديك بهم مىباشد .\r\n( 2 ) . بايد گفت اين برآوردها از روى باريك‌بينى نبوده زيرا سرشمارى سال 1286 مردم شوشتر را كمتر از چهارده هزار تن و مردم دزفول را كمتر از بيست و هشت هزار تن نوشته و در مدت سيزده سال كه تا زمان حاج نجم الملك فاصله دارد آن\r\n","page_name":" 226 ","page_number":226},
  {"content":"\r\n\r\nخانه از چينه و كپر دارد .\r\nدرباره هويزه مىنگارد : « به تقرير والى حالا شش صد خانوار رعيت كپرنشين دارد . » رامهرمز را مىنگارد : « دويست خانوار بيشتر جمعيت ندارد همه فقير در خانه‌هاى چينه و كپر مسكن دارند » فلاحيه را مىگويد « سى چهل باب خانه چنيه دارد و صد الى دويست خانه كپر و بيست باب صفه كه دكاكين كل است بدون درب و تخته » . « 1 »\r\n\r\nآزادى كشتيرانى در كارون پايين\r\nكارون كه امروز بزرگترين رود ايران است از دهنه خود در دريا يا شط العرب تا يك فرسخ و نيم به شهر شوشتر مانده درخور كشتيرانى است و از باستان زمان هميشه كشتىها در آن آمد و شد مىكرده چيزى كه هست در برابر شهر اهواز كمره‌اى از سنگ در بستر رود پيداست كه از اين كنار تا به آن كنار مىكشد و در سايه برآمدگى كه دارد آبشار مانندى پديد مىآورد اگرچه در ميانه آن كمره در دو جا گودى يا به عبارت ديگر دره‌ايست كه بخش انبوه آب از آن دو گودى گذر مىكند و هنگام بهار كه سيلاب‌ها رود را لبريز مىگرداند كشتىها از آن رهگذرها نيز مىگذرد ليكن چون در ديگر هنگام‌ها گذشتن كشتىها از آن رهگذرها نيز دشوار بلكه خود كار نشدنى است از اين جهت كشتىها كه در كارون كار مىكنند چون به برابر شهر اهواز و به دم اين كمره مىرسيد بايد ايستاده بار خود را به خشكى بيرون بياورند كه با كشتى\r\n\r\n\r\n","description":"","footnote":"\r\nاندازه فزونى كه از شمارشهاى او برمىآيد باور نكردنى است .\r\n( 1 ) . نسخه اصلى سياحت‌نامه و راپورت و نقشه حاج نجم الملك در كتاب‌خانه دولتى است يك نسخه خطى از سياحتنامه و راپورت هم در وزارت ماليه هست .\r\n","page_name":" 227 ","page_number":227},
  {"content":"\r\n\r\nديگرى كه در آن سوى كمره هست به جايى كه خواهد رفت برده شود .\r\nآنچه ما مىپنداريم مايه پيدايش شهر اهواز اين كمره بوده زيرا كشتىها كه بايد در آنجا ايست كرده بار خود را به كشتى ديگرى بسپارند به بندرگاهى در آنجا نياز داشته‌اند و خود آن بندرگاه است كه رفته رفته بر آبادى خود افزوده و شهر بزرگى گرديده است . « 1 »\r\nبه‌هرحال رود كارون به علت اين كمره سنگى به دو بخش مىشود كه ما شمالى را كارون بالا و جنوبى را كارون پايين مىناميم .\r\nتا سال 1306 قمرى هيچيك از دو بخش كارون براى كشتيرانى بيگانگان آزاد نبوده و كسى جز از خود ايرانيان در آن رود آمد و شد نمىكرده در آن سال ناصر الدين شاه براى پيشرفت كار بازرگانى پايين را كه از اهواز تا به دريا يا به شط العرب است براى كشتيرانى بيگانگان نيز آزاد ساخت .\r\nاروپاييان از اين كار سخت شادمان گرديدند و نخستين كسانى كه كشتىهاى خود را در آنجا به كار انداختند برادران لنچ از بازرگانان انگليس بودند كه در اهواز هم كه تا آن زمان دهكده‌اى بيش نبود جايگاهى براى نشيمن كاركنان خود ساختند و مىتوان گفت كه نخستين پايه آبادى آن شهر را اينان گزند را .\r\nاما كارون بالا كشتيرانى در آنجا همچنان ناآزاد ماند كه جز ايرانيان كسان ديگرى كشتى در آنجا نمىرانند مگر با اجازه خاص از دولت و چون برادران لنچ يكى از كشتىهاى خود را به دولت پيشكش داده بودند اجازه گرفتند كه همان كشتى را به عنوان كاركنى دولت در كارون بالا به كار بيندازند . سپس هم حاجى معين التجار بوشهرى و پاره كسان\r\n\r\n\r\n","description":"","footnote":"\r\n( 1 ) . بند اهواز هم بر روى آن كمره بنا يافته بوده .\r\n","page_name":" 228 ","page_number":228},
  {"content":"\r\n\r\nديگر اجازه كشتيرانى در آن بخش كارون دريافته‌اند كه اكنون چند كشتى و چند « موتوربوت » در آنجا كار مىكند . نيز كشتىهاى شركت نفت ايران و انگليس در آنجا آمد و شد دارد .\r\nكار ديگر برادران لنچ آنكه در سال 1314 به همدستى حاجى عليقلى خان سردار اسعد امتياز راه كاروان رو از ناصرى تا اهواز را از دولت گرفته و آن را هموار كرده‌اند و بر روى كارون كه بر سراه راه است پلى از آهن بسته‌اند كه كاروانيان از ناصرى تا اصفهان از آن راه آمد و شد مىنمايند « 1 » ولى چون راه خرم‌آباد نزديكتر و آسان‌تر از آنجاست پس از باز شدن آن اين راه از رونق خواهد افتاد .\r\nكوتاه‌سخن ؛ كارون تنها راه آبى است كه ايران به خليج فارس دارد كه هر چه دولت نيرومندتر گرديده پاى خود را در دريا استوارتر گرداند به ارزش كارون خواهد افزود .\r\n\r\nپيدايش ناصرى يا اهواز نوين\r\nآزادى كارون پايين گام ديگرى در راه آبادى خوزستان بود نخستين نتيجه كه از آن به دست آمد پيدايش ناصرى يا اهواز نوين است كه بر روى ويرانه‌هاى اهواز كهن برپا گرديد .\r\nويرانى اهواز كهن يكى از معماهاى تاريخ خوزستان است كه نه زمان و نه علت آن را در جايى ننوشته‌اند آنچه ما از جستجو به دست آورده‌ايم زمان آن را آخرهاى قرن پنجم يا آغازهاى قرن ششم بوده « 2 » علت ويرانى را هم دو چيز بايد پنداشت : يكى شكستن بند و ديگرى\r\n\r\n\r\n","description":"","footnote":"\r\n( 1 ) . تاريخ جنرال سايكس جلد دوم بختيارى .\r\n( 2 ) . تاريخ جنرالف سايكس جلد دوم تاريخ بختيارى .\r\n","page_name":" 229 ","page_number":229},
  {"content":"\r\n\r\nبرگشتن مسرقان از جوى خود و پيوستن آن به « دجيل » كه در پيش چگونگى آن را نگاشته‌ايم .\r\nبراى روشنى اين سخن بايد چگونگى شهر كهن را در زمان آباديش بدانيم : اهواز در كنار شرقى دجيل ( كارون ) نهاده و جوى بس بزرگى به پهناى بيست زرع از ميان آن مىگذشت اين جوى را كه « شاهجرد » مىناميدند سيصد ذرع كمابيش بالاتر از بند از دجيل جدا كرده بودند و مايه آبادى شهر بيش از همه اين جوى بوده كه مردم آب آن را براى خوردن و پختن و كاشتن به كار مىبردند اين جوى شهر را به دو بخش مىكرد كه يكى را « المدينه » و ديگرى را « الجزيره » مىگفتند الجزيره محله ميان شاهجرد و دجيل را مىگفتند كه ميان دو آب نهاده بوده المدينه آنسوى شاهجرد را مىگفتند بزرگترين بخش شهر بود و بازارهاى بسيار و مسجد و آدينه داشت پيش از اين هم گفته‌ايم كه مسرقان كه در آن زمان‌ها جداگانه خود را جنوب كشيده به دريا مىريخت از كنار شرقى شهر اهواز مىگذشت مىتوان گفت كه محل‌هاى دوردست شرقى آن شهر از آب مسرقان هم بهره‌ياب مىشده‌اند به‌هرحال آبادى باغ‌ها و كشتزارهاى شرقى اهواز از مسرقان بوده از دجيل يا شاهجرد .\r\nاكنون برمىگرديم به آن زمانى كه مسرقان از جوى ديرين خود بازگشته و در بند قير به دجيل پيوسته ( چنان كه شرح آن را در پيش داده‌ايم ) نخستين نتيجه اين كار آنكه بخش شرقى شهر اهواز و كشتزارها و باغ‌هاى آن بخش كه از مسرقان آبيارى مىشده بخشكد و محله‌هاى شرقى شهر روى به ويرانى بگذارد . دومين نتيجه آنكه از انبوهى آب در بستر دجيل بندهايى كه آن بستر بوده و بزرگترين آنها را\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاز بند اهواز بايد دانست تاب نياورده يكى پس از ديگرى شكسته از ميان برود و بدينسان همه جوىهايى كه از رود جدا مىشده و مايهء آبادى زمين‌ها و شهرها بوده بخشكد و در همه‌جا كشتزارها و باغ‌ها از ميان برود نيز شاهجرد كه گفتيم مايهء آبادى بخش غربى اهواز بود تهى از آب بگردد و بدينسان اين بخش شهر هم بىآب مانده روى به ويرانى بگذارد .\r\nاين است آنچه ما از جستجوهاى بىشمار خود دربارهء ويرانى شهر اهواز به دست آورده‌ايم . به‌هرحال در زمان‌هايى كه ما سخن از خوزستان مىرانيم ( زمان مشعشعيان و پس از آن ) اهواز ويرانه بيش نبوده كه تا ديرزمانى دسته‌اى از آل كثير در آنجا كپرها يا چينه‌هايى بالا آورده دهكده‌اى آباد كرده بودند . سپس هم آنان رفته دسته‌اى از كعبيان در آنجا نشيمن داشته و در آن نزديكىها ديم‌كارى مىكرده‌اند و چون اين اعراب از دزدى و راهزنى بازنمىايستادند در زمان‌هاى ناايمنى خوزستان اهواز يكى از بيمناكترين جاها شمرده مىشده و مسافرين كه با بلم يا كشتى روى كارون سفر مىكردند كاروان‌ها كه در خشكى آمد و شد مىنمودند هميشه بايستى دسته انبوهى باشند و بتوانند خود را از گزند دزدان اهواز يا ديگر دزدان آسوده نگهدارند . چه بسا كه كاروانيان از يكى دو ماه پيش خبر انداخته منتظر مىنشسته‌اند تا به اندازه كافى همراه پيدا كنند و گرنه از سفر بازمىايستادند .\r\nحسينقلى خان نظام السلطنه كه در آخرهاى زمان ناصر الدين شاه سال‌ها در خوزستان حكمرانى داشته و خود مرد كاردان و توانايى بوده كه نام او هنوز هم در خوزستان بر سر زبان‌هاست او به ايمنى آن سرزمين كوشش‌هاى بسيار به كار برده و هميشه به راهزنان بيابان‌ها و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبه گردن‌كشان شهرها سخت مىگرفت . براى ايمنى راه اهواز نيز كه كاروانيان دل‌آسوده آمدوشد نمايند و كشتىهاى آسوده در آنجا لنگر بياندازند در نزديكى دهكده اهواز در پايين كمر سنگى بناهايى ساخته و سرباز و پاسبان در آنها نشاند و چون آنجا را بندرى براى كشتىها گردانيده « بند ناصرى » نام نهاد .\r\nسپس در سال 1306 چنان كه گفتيم كشتيرانى در كارون پايين آزاد گرديده برادران لنچ و ديگر اروپاييان كشتىهاى خود را در آنجا به كار انداختند و چون مال بازرگانى فراوان به آنجا مىآوردند بازرگانان از شوشتر و دزفول و ديگر شهرها به آنجا شتافتند و هر يكى خانه يا كوشكى براى خود بنياد نهاد . در اين ميان حاج معين بوشهرى كه از شاه اجازه كشتيرانى در كارون بالا گرفته بود در بند ناصرى بازار و كاروانسرايى ساخت و براى آنكه بردن بارها كشتىها از اين سوى كمره سنگى به كشتىهاى آن سوى آسان باشد خط آهنى كشيده واگون اسب راه انداخت .\r\nدر اين زمان‌ها در شوشتر بازار اوباشى سخت گرم بوده گردن‌كشان محله‌هاى شهر را در ميان خود بخش كرده هر محله از آن يك « آغايى » بود كه پيرامونى گردد سرداشت و ديوانخانه براى رسيدگى به كارهاى مردم در هر محله برپا بود و هر زمان كه فرصتى به دست مىآوردند بىدرنگ آتش جنگ و خونريزى را در ميان محله‌ها گرم ساخته پيش از هر كارى دست به تاراج خانه‌ها و بازارها مىگشادند و اين بود كه ايمنى از اين شهرها رخت بربسته بود بويژه بازرگانان و توانگران كه هميشه بر جان و مال خود بيمناك مىزيستند .\r\nنظام السلطنه اين گردن‌كشان را سركوفته و گردن شكسته بود ليكن\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nپس از رفتن او بار ديگر جانى گرفته و به كار آغاز كرده بودند اين خود يكى از علت‌هاى آبادى ناصرى گرديد . زيرا بازرگانان شوشتر و دزفول از آن شهرها كوچيده در اينجا نشيمن گرفتند . بدينسان ناصرى در اندك زمانى شهر گرديد .\r\nدر زمان مظفر الدين شاه كه شيخ خزعل خان پر زورترين كسى در خوزستان گرديده و در دربار هم هوادارانى داشت شاه ساده‌لوح زمين‌هاى خالصه خوزستان را به دو بخشيد و چون زمين اهواز نيز خالصه دولت بود شيخ دست به آنجا انداخته حكومت ناصرى را به يكى از پسران خود سپرد . از اين پس كسانى كه مىخواستند خانه‌اى در آنجا بسازند يا بنياد ديگرى بگذارند بايستى زمين آن را با پول از شيخ و كسانش مىخريدند .\r\nسپس در آغاز جنگ بزرگ اروپا چون راه‌هاى شمالى ايران به اروپا بسته شده همگى مال بازرگانى از بندرهاى جنوب به ايران مىرسيد اين هم جهت ديگرى بر پيشرفت آبادى ناصرى گرديد و مردم سوداگر از هر شهر روى به آنجا آوردند و خانه‌ها و دكان‌ها پديد آوردند .\r\nكوتاه‌سخن : اكنون ناصرى بهترين و بزرگترين شهر خوزستان است و پس از درآمدن سپاهيان دولت حاكم‌نشين خوزستان گرديد . نقشه آن كه مىگويند از نظام السلطنه است بسيار قشنگ كشيده شده . چراكه خيابانها همه راست كشيده شده و چون دو خيابان به هم مىرسند « زاويه قائمه » پديد مىآورند . مگر يكى دو خيابان كه اندك كجى دارد دهكده كهن اهواز كه هنوز برپاست محله‌اى از شهر نوين شمرده مىشود و آنچه نگارنده برآورده كردم گويا شماره خانه‌ها دو هزار كمابيش باشد . مردم آن از عرب و اصفهانى و شوشترى و دزفولى و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nهندى و ارمنى درآميخته و دسته‌اى از اروپاييان هم در آنجا ديده مىشوند گذشته از انگليسيان و بنيادهايى كه در اين شهر برپا گريده‌اند .\r\nدر پايان گفتار اين نكته را بايد گفت كه چنان كه بازنموديم ناصرى در پهلوى ويران‌هاى اهواز نهالى را مىماند كه ريشه از درخت كهنسال برافتاده‌اى برويد و اين است كه بيشترى از مردم بويژه اروپاييان آنجا را « اهواز » مىنامند ناصرى و چه بسا كه پس از سال‌هاى نام ناصرى از زبان‌ها افتاده فراموش گردد . « 1 »\r\n\r\nشكستن شادروان شاهپور و ويرانى پل فتحعلى خان\r\nداستان شادروان را در پيش سروده‌ايم طبرى و ديگران اين بنياد را يكى از شگفتىهاى گيتى در ( عجايب عالم ) بشمار آورده‌اند . اين بند استوار شانزده قرن پيش در برابر سيل‌هاى كوه‌افكن كارون ايستادگى نموده و رخنه در آن پديده نيامده بود تا در بهار سال 1303 قمرى ( ماه جمادى الاول ) سيل بنيان‌كنى برخاسته و ناگهان هشتاد ذرع كمابيش از شادروان را با چند طاق از پل فتحعلى خان كه به روى آن استوار بود از جا كنده بدره فروريخت . اين شكستن شادروان و ويرانى پل از يك سو راه آمد و شد كاروانيان و مردم كه به دزفول و روستاى ديمچه و زمين‌هاى آن ور رود رفت و آمد مىكردند بريده شد كه اكنون با كلك آمد و شد مىنمايند و چه بسا كه خرمن زندگانى خود را به باد بىاعتبارى آن كشتى بر باد مىدهند . از سوى ديگر آب در جوى داريان كم گرديده بسيارى از مياناب كه از بهر آبادى آنها محمد على ميرزا و ديگران بند ميزان را پديد آورده بودند بار ديگر بىآب ماند زيرا پيش از\r\n\r\n\r\n","description":"","footnote":"\r\n( 1 ) . چنان كه به تازگى اين كار انجام يافته كه ديگر نام ناصرى برده نمىشود .\r\n","page_name":" 234 ","page_number":234},
  {"content":"\r\n\r\nشكستن آب داريان تا نزديكىهاى بند قير كه آخر مياناب و هشت فرسخى شوشتر است مىرسيد و همگى آن زمين فارياب بود ولى پس از شكستن آن آب داريان تنها تا نزديكى در خزينه كه سه فرسخ و نيم فاصله از شوشتر دارد مىرسد و زمين‌هاى ديگر خشك و بىآب مىماند .\r\nنظام السلطنه كه بار ديگر در سال 1311 حكمران خوزستان گرديده و تا سال 1313 كه ناصر الدين شاه را كشتند در آنجا بود به ساختن شادروان و طاق‌هاى افتاده پل بسيار كوشيده و پول خرج كرد . ليكن كارى از پيش نبرد از آن هنگام سال به سال رخنه شادروان بيشتر گرديد و طاق‌هاى پل پياپى مىشكند و مىافتد و آنچه بازمانده در سال‌هاى اندكى پاك شكسته و خواهد افتاد .\r\n\r\nكشته شدن مزعل خان و نشستن خزعل خان به جاى او\r\nچنان كه گفتيم حاج جابر خان پسر داشت كه دومى آنان مزعل بود يكى ديگر از پسران او خزعل نام داشت كه چون كوچكتر از شيخ مزعل خان بود نزد او مىزيست . ولى مزعل با او رفتار بد مىنمود .\r\nچنان كه مىگويند در خرج هم با او سخت مىگرفت جهت اين كار آن بوده كه هنگامى خزعل با كسانى همدست شده قصد كشتن برادر را داشته و اين راز از پرده بيرون افتاده مزعل را به كينه و دشمنى برانگيخته بوده كسى چه داند كه آرزوى كشتن برادر را هم در دل خود نداشته و ترس رسوايى مانع مىشده ؟\r\nشيخ خزعل خان پارسال در انجمنى در ناصرى كه من نيز بودم از آن روزهاى گذشته خود سخن رانده از جمله چنين مىگفت : « چندان\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nترس از برادر خود داشتم كه هر بامدادى به اين انديشه از رختخواب بيرون مىآمدم كه امروز پايان زندگى من خواهد بود . شب نيز كه درون رختخواب مىرفتم اميد زنده ماندن تا بامداد را نداشتم . اين بود كه در بيست و چند سالگى از هجوم اندوه مانند پيران سالخورده موى سرم سفيد شد » .\r\nبارى مزعل و خزعل ده سال كمابيش با اينحال كه هر كدام دل از ترس و كينه ديگرى برداشت بسر دادند . تا سرانجام پيش از آنكه مزعل چاشت خورد خزعل بر او شام بخورد بدينسان كه چند تن از غلامان را با خود همدست ساخته او را به هنگامى كه از كوشك فيليه پايين آمده سوار بلم مىشود با تير تفنگ از پاى درآوردند . اين حادثه روز نخست محرم سال 1315 بود . « 1 »\r\nلرد كرزن كه در زمان مزعل خان به محمره رفته مىنويسد او را پانزده زن بود ولى پسرى نداشت . پس از كشتن مزعل خان شيخ خزعل خان جانشين شيخ مزعل خان گرديد و مظفر الدين شاه هر عنوان و سمتى را كه مزعل داشت از حكمرانى محمره و سرحددارى آنجا و لقب معز السلطنه و درجه امير تومانى همه را به شيخ خزعل بخشيد .\r\n\r\nكاوش در ويرانه‌هاى شوش\r\nشوش كه يكى از بنام‌ترين شهرهاى جهان باستان بوده تا آنجا كه ما مىدانيم تا قرن‌هاى چهارم و پنجم هجرى آباد بوده و در آن زمان‌ها\r\n\r\n\r\n","description":"","footnote":"\r\n( 1 ) . سيد جعفر حلى براى او مرثيه گفته و اين مصرع را ماده تاريخ آورده : « با على محل الخلد يقبر مزعل » .\r\n","page_name":" 236 ","page_number":236},
  {"content":"\r\n\r\nويران گرديده كه جز از بارگاهى كه مردم آن را گور دانيال پيغمبر مىشناسند و به زيارتش مىشتابند آبادى ديگرى در آن برپا نبوده تا در قرن گذشته كسانى از اروپاييان به انديشه كاوش در آنجا مىافتد و گويا در نتيجهء كار ايشان است كه اكنون آبادى كوچكى در آنجا كه بازار كاروانسرايى بيش نيست پديد آمده .\r\nنخستين كس از اروپائيان كه در خرابه‌هاى شوش به كاوش پرداخت مسترلفتوس عضو انگليسى كميسيون سرحدى بود كه گفتيم پس از قرارداد ارض الروم در سال 1266 به همراهى ميرزا جعفر خان مشير الدوله به محمره و آن پيرامون‌ها آمدند مسترلفتوس مستر چرچيل نخست در سال 1266 به تماشاى ويرانه‌هاى شوش رفته بازگشتند . سپس سال ديگر به همراهى مستر ويليام كه پيشواى نمايندگان انگليس در كميسيون بود به آنجا رفته به كاوش پرداختند و كوشك پادشاهى داريوش را پيدا كردند . پس از چندى بار ديگر مسترلفتوس با پانصد ليره سرمايه كه انجمن باستان‌شناسان لندن به او سپرده بود به شوش آمده به كاوش پرداخت و پاره نوشتهاى سنگى از پادشاهان هخامنشى به دست آورده به لندن بازگشت .\r\nسپس در نزديكىهاى سال 1300 قمرى مسيو ديولافوا نام از دانشمندان فرانسه به دستيارى سفير فرانسه در تهران از شاه امتياز كاوش در شوش را گرفت و شرط اين امتيازنامه آن بود كه هر چه گوهر ابزار به دست آمد از آن دولت ايران باشد و از ديگر چيزها يك نيمى به ايران داده شود . ديولافوا زن خود را نيز همراه داشت و با چند تن ديگر دو سال كار مىكرد و چيزهاى بسيارى بدست آورده با خود به پاريس برد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدر نزديكىهاى سال 1315 دولت فرانسه از مظفر الدين شاه امتياز كاوش ويرانهاى سراسر ايران را خواسته در اين امتيازنامه شهرهاى ويران ايران را كه معروفترين آنها شوش و تخت جمشيد و همكاتان ( همدان باستان ) و رى است به دو بخش كرده ميانه شوش و ديگر ويرانه‌ها فرق گزاردند بدينسان كه درباره ديگر ويرانه‌ها به قرارداد ديولافوا رفتار شده گوهر ابزار و يك نيم ديگر چيزها بهره دولت ايران باشد وى در شوش هر چه بدست آمد از آن فرانسه باشد ، شگفت‌تر آنكه براى امتياز زمانى ندادند كه گويا همبستگى بايسيتى بود .\r\nپس از گرفتن اين امتياز دولت فرانسه مسيو دمرگان را از دانشمندان معروف براى كاوش در شوش نامزد نمود و او كه از دير زمانى دولت فرانسه را به گرفتن چنان امتيازى برمىانگيخت و اكنون به آرزوى خود رسيده بود بىدرنگ در سال 1315 به شوش آمده و تا سال 1320 در آنجا به كاوش پرداخت در سال 1318 ( 1900 ميلادى ) كه نمايشگاه بزرگى در فرانسه برپا بود او نيز چيزهايى را كه تا آن زمان از كاوش به دست آورده بود در 183 صندوق به پاريس برده در نمايشگاه گذاشت كه مايه شگفت همه باستان‌شناسان گرديد . سپس آنها را در موزه لوور در تالارى بنام « تالار ايران » جا داد . يكى از يادگارهاى شگفت روزگاران باستان كه دمرگان از شوش به دست آورد ستون بزرگى است كه حمورابى پادشاه كلده قانون خود را بر آن ستون كنده و چنان كه مىگويند باستانترين قانون است كه در دسترس ماست .\r\nكاوشگران فرانسه از آن هنگام همه ساله زمستان به خوزستان آمده در شوش كاوش مىكردند و دژى از آجر و سنگ در آنجا براى نشيمن خود بنيان نهاده‌اند و همه ساله چيزهاى بسيارى از زير خاك بدست\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمىآورند ولى پارسال دولت ايران از ايشان جلوگيرى كرد كه درباره امتيازى كه گرفته‌اند گفتگوئى از نو بشود و هنوز قراردادى داده نشده و زمستان پارسال و امسال كاوش نكرده‌اند . « 1 »\r\n\r\nامتياز نفت جنوب و آغاز كار آن\r\nيكى از پيشامدهاى بزرگى كه در زمان‌هاى ديرتر مايه آبادى خوزستان گرديده نام آن را معروف‌تر گردانيده موضوع نفت جنوب است .\r\nچشمه‌هاى نفت خوزستان از باستان زمان معروف بوده و استرابو در دو هزار سال پيش سخن از آنها رانده پيش از امتياز انگليسيان « 2 » مردم خوزستان بويژه شوشتريان و بختياريان از نفت‌هايى كه خود به خود از زمين بالا مىزد بهره‌ياب بوده آن را در خيك‌ها گرد آورده به كار مىبردند . نيز قير يكى از محصول‌هاى خوزستان بود كه از آن چشمه‌ها بدست مىآمد و دولت ساليانه دو هزار تومان ماليات آن چشمه‌ها را مىگرفت .\r\nدر تذكرهء شوشتر مىنگارد كه چون نادر شاه در سال 1144 در عراق به جنگ عثمانيان مىرفت به ابو الفتح خان فرمان فرستاد كه از معدن‌هاى قير در نزديكى شوشتر قير براى ساختن كشتىها به عراق بفرستد .\r\nبارى در سال 1319 ( 1901 ميلادى ) مستر دارسى نامى از انگليسيان استراليا امتياز برآوردن نفت در سراسر ايران ( بجز\r\n\r\n\r\n","description":"","footnote":"\r\n( 1 ) . گنج شايگان تأليف جمال‌زاده ، تاريخ جنرال سايكس .\r\n( 2 ) . آن امتياز لغو شده .\r\n","page_name":" 239 ","page_number":239},
  {"content":"\r\n\r\nآذربايجان و گيلان و مازندران و استرآباد و خراسان ) از مظفر الدين شاه گرفت كه بيست هزار ليره نقد پرداخته و به همان اندازه سهم شركت براى دولت ايران بسپارد و گذشته از آنها از نفع خرج در رفته صدى شش بهره ايران باشد و مدت امتياز شصت سال است .\r\nدارسى نخست در نزديكىهاى قصر شيرين به كار پرداخت ولى تا سال 1904 كه كار مىكرد چندان نتيجه به دست نيامده سيصد هزار ليره او به هدر رفت دارسى نااميد گرديده خواست امتياز خود را به چند كسى از پولداران آلمانى بفروشد اما اداره دريايى انگليس آگاهى يافته و به زيانهاى آن كار پى برده دارسى را از آن دادوستد بازداشت و در سال ديگر لور استراسكو نام شركت نفت بورمادست مستر دارسى را گرفته به سرمايه او شركت نمودند .\r\nدارسى در خوزستان به كار پرداخته در آنجا نيز تا دير هنگامى سودى نديد . هم در جاييكه ميدان نفتون ناميده مىشود و امروز يكى از بزرگترين كانون‌هاى نفت است چاههايى كندند از اينجا نيز نتيجه به دست نيامد و در سال 1908 از لندن دستور فرستادند كه دست از كار كشيده شود . ولى هنگاميكه اين دستور از لندن مىرسيد كارگران هنوز كار مىكردند كه ناگهان آب سياهى در اهواز فواره‌زن شده همگى ابزارهاى كارگران را در آن پيرامون به زير گرفت و نزديك بود كه خود كارگران را نيز خفه گرداند .\r\nاين مژدهء پربها چون به لندن رسيد دارسى و شريكان را دل رفته به جاى بازماند . و بار ديگر به كار و كوشش برخاستند و سال آينده « شركت نفت انگليس و ايران » را برپا نمودند كه آن زمان سرمايه بيش از دو ميليون ليره نداشت ولى در سال 1914 دولت انگليس نيز از\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسهام شركت خريده دو ميليون ليره ديگر بر سرمايه آن افزوده گرديد پس از سپرى شدن جنگ بزرگ اروپا باز بر سرمايهء شركت افزوده آن را بر بيست ميليون ليره رسانيدند كه پنج ميليون ليره آن سهم دولت انگليس مىباشد .\r\nچاههاى نفت خوزستان امروز در سراسر جهان بنام است و اكنون روزى سه ميليون و نيم كانون نفت از چاهها بيرون مىآيد به گفتهء روزنامه تيمس هزار كس از انگليسى و آمريكايى و پنج هزار كارگر هندى و سى هزار كارگر ايرانى در ميان نفتون و آن پيرامون‌ها كار مىكنند و هنوز در سال 1933 شركت را دويست و چهل كشتى كوچك و بزرگ در خليج و شط العرب و كارون روان بود .\r\nجنرال سايكس مىگويد « در اثناى جنگ بزرگ اين شركت نيكى بسيارى به دولت انگليس نموده سوخت براى كشتىهايى كه در آب‌هاى شرق و در درياى سفيد كار مىكردند رسانيده در عراق هم براى رفت‌وآمد و برد و آورد در رودها بهترين يارى را مىنمود نيز اندازه بسيارى از سوخت و بنزين و قير براى ديگر ميدان‌هاى جنگى بويژه براى ميدان جنگ عراق مىرسانيد كه اگر آن چيزها نمىرسيد ما نمىتوانستيم به آن فيروزىها در جنگ دست بيابيم » . « 1 »\r\n\r\nخوزستان در زمان مظفر الدين شاه\r\nدر زمان مظفر الدين شاه كه دولت ايران را توانايى و آبرويى باز نمانده بود خوزستان نيز حال بدى را داشت . زيرا از يك سوى شيخ\r\n\r\n\r\n","description":"","footnote":"\r\n( 1 ) . تاريخ جنرال سايكس - مقاله تيمس را حبل المتين ترجمه كرده و ما از آنجا برداشته‌ايم .\r\n","page_name":" 241 ","page_number":241},
  {"content":"\r\n\r\nخزعل خان از راههايى كه خواهيم گفت دست به هر كارى زده مىكوشيد كه روزبه‌روز نيروى خود را بيشتر گرداند و بيدادگرى از مردم دريغ نمىداشت . از سوى ديگر خانان بختيارى كه زمستان‌ها به خوزستان سرازير مىشدند آزار از مردم دريغ نگفته هرگونه دست‌اندازى به زمين‌هاى مردم مىنمودند . چنان كه بسيارى از زمين‌ها و ديه‌هاى عقيلى شوشتر و رامهرمز و ديگر جاها كه اكنون در دست بختياريان است در آن زمانها با زور از دست ديگران درآورده‌اند .\r\nدر شوشتر و دزفول نيز كار سركشان بالا گرفته هر زمان فتنه ديگرى برپا مىنمودند . آغايان يا به گفته خودشان « آغاوات » چند تنى دست به هم داده با ديگران بازار جنگ را گرم مىساختند و در كوچه و پشت بام‌ها سنگر بسته شب و روز شليك مىكردند و بدينسان آسايش را بر مردم حرام مىگردانيدند .\r\nدر اين كشاكش‌ها بيشتر دو تيرگى حيدرى و نعمتى دستاويز بود و سردسته نعمتىخانه خانواده كلانتر و پيشواى حيدرىخانه دودمان مرعشى بود . و چون اين زمان خوزستان ميانه خزعل خان و خانان بختيارى افتاده بود در اين دسته‌بندىها شوشتر و دزفول نيز هر يك دسته خود را به يكى از آن دو سوى مىبست . چنان كه يك بار چنين رويداد كه سيد باقر خان كلانتر با همدستى همه آغايان نعمتىخانه به جنگ محمد زمان خان مرعشى و آغايان حيدرىخانه برخاسته و از هر سوى گرد ايشان را فراگرفتند چنان كه دسترس به آب نيز نداشتند اين كشاكش يك ماه بيشتر كشيده بسى مردم بىگناه نابود گرديدند . تا آنجا كه شيخ خزعل خان به يارى محمد زمان خان برخاسته دسته‌اى از عرب را بر سر شوشتر فرستاد . سيد باقر خان تاب ايستادگى نياورده از\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nشهر بگريخت و چون بستگى به بختياريان داشته نزد آنان رفته پس از زمانى دوباره به شوشتر بازگشته به پشتيبانى بختياريان به فتنه‌جويى پرداخت .\r\nرسم اين مردم اوباش آن بود كه چون حاكمى از تهران به خوزستان مىرسيد نخست فرمانبردارى آشكار ساخته آرام مىنشستند ولى همين‌كه فرصتى بدست مىآوردند به يك‌بار سر به شورش مىآوردند و مردم نيز از ترس جان و مال با ايشان همدست مىشدند و بدينسان حاكم را زبون خود مىساختند يا از شهر بيرون مىراندند .\r\nدر چنين هنگامى بيشتر آن بود كه دولت سركوب آن گردن‌كشان را به عهده خزعل خان وامىگذاشت و او كه هميشه آرزومند چنين فرصتى بود دسته‌اى از اعراب را به تاخت‌وتاز شوشتر مىفرستاد و كسانى را از گردنكشان كه هواخواه او نبودند گرفته به زندان مىسپرد تا پس از ديرى كه از يكايك آنان پيمان هوادارى خود مىستد رهاشان مىساخت .\r\nاينحال شوشتر و دزفول تا آخر پادشاهى مظفر الدين شاه پايدار بود . چه خونهايى كه در آن آشوب‌ها ريخته شده و چه آبروهايى كه به باد رفته و چه خانه‌هايى كه ويران گرديده است . چنان كه گفتيم در اين سال‌ها بود كه بسيارى از بازرگانان آن دو شهر خانه‌هاى خود را به ناصرى بردند .\r\nاما مشايخ عرب در سال 1316 شيخ جعفر فلاحيه از پرداخت ماليات خوددارى كرده نافرمانى آشكار ساخت . حاكم شوشتر كه گويا سردار اكرم لقب داشت با سپاهى بر سر او رفته وى را دستگير نمود و مريعى نامى را براى جمع‌آورى ماليات فلاحيه برگماشت . ولى چون\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nدر اين هنگام شيخ خزعل خان بر آن مىكوشيد كه فلاحيه و آن نواحى نيز به دو سپرده شود و از آن سوى مريعى با دست كسانى كشته گرديد ميرزا على اصغر خان اتابك فرمان شيخى فلاحيه را نيز به نام شيخ خزعل خان از شاه گرفته براى او بفرستاد بدينسان شيخ بر همگى كعبيان خوزستان سرورى يافت و ماليات خود را يكسره به دولت مىپرداخت . ليكن مشايخ ديگر زيردست حاكم خوزستان بودند و او همه ساله سفرى به هويزه كرده در آنجا همگى مشايخ نزد او آمده ماليات يك ساله خود را مىپرداختند و او خلعتى فراخور هر يكى به ايشان مىبخشيد .\r\nدر سال 1324 مشايخ بنى طرف كه از شيخ هويزه جدا گرديده ماليات خود را جداگانه مىپرداختند نافرمانى آشكار ساخته از پرداخت ماليات بازايستادند . مظفر الدين شاه سالار معظم نامى را با سرباز توپخانه به خوزستان فرستاد و او نخست به شوشتر آمده كلانتريان را كه سردسته مردم اوباش بودند دستگير ساخت و كارهاى آن شهر و دزفول را به سامان آورده سپس با سپاه به اهواز رفته از آنجا آهنگ بنى طرف كرد شيخ خزعل خان هم پسر خود را با دسته‌اى از عرب همراه او فرستاد سالار معظم با آن سپاه به هويزه شتافته پس از جنگى بنى طرف را رام ساخت و مشايخ گردنكش را بيرون راند كسان ديگرى به جاى ايشان برگماشت و اين آخرين لشكركشى زمان قاجاريه به خوزستان مىباشد .\r\n\r\nشيخ خزعل خان سردار اقدس\r\nشيخ خزعل خان را بايد يكى از كسان بسيار هوشمند شمرد چه او\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nنيك مىدانست كه از آشفتگى كار ايران در زمان مظفر الدينشاه و از طمعكارى دربارين آنزمان چه سودهايى بردارد و چه بهره‌هايى دريابد .\r\nيكى از تدبيرهاى او اينكه كسى را از نزديكان خويش با پول‌هاى گزاف به تهران فرستاده او را نگهبان دربار ساخته بود كه از هر پيش استفاده كند و او با ميرزا على اصغر خان اتابك و ديگر درباريان آميزش كرده دوستى مىنمود و هميشه دلهاى آنان را با پيشكش و پول مىجست نتيجه اين تدبيرها بود كه حكومت او در محمره و فلاحيه از حكومت خوزستان جدا و يكسره با تهران سروكار داشت .\r\nسپس هم حكمرانى اهواز را به او بخشيدند نيز در سال 1319 زمين‌هاى اينسوى كارون را كه خالصه دولت بود با چند ديه به فرمان شاه به او واگذاردند .\r\nگويا اتابك هميشه هوادار شيخ بود و بر پيشرفت كار او مىكوشيده نيز شيخ دختر نظام السلطنه را گرفته بود كه اين زمان يكى از نزديكان شاه بود همچنان دختر برادر شاهزاده عبد المجيد عين الدوله را به زنى داشت كه از درباريان بسيار بزرگ بود در سايه همراهى اينان كار شيخ روزبروز بالا مىگرفت تا آنجا كه بجاى معز السلطنه لقب « سردار اقدس » به او دادند و از درجه امير تومانى به رتبه امير نويانى بالايش بردند .\r\nاز آنسوى در خوزستان شيخ خزعل دست ستم بر اعراب دراز كرده و جاسوسان او همه‌جا پراكنده بودند كه همين كه به كسى بدگمان مىشد او را از ميان برمىداشت و بدينسان دلها همه از ترس او پر بود .\r\nيكى از كارهاى شيخ در اين دوره آنكه در سال 1320 قمرى مشايخ\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nنصار و ادريس و مقدم ( مجدم ) كه سه تيره از عشيره كعب مىباشند و در جزيرة الخضر نشيمن دارند باهم پيمان بسته سوگند خوردند كه شيخ خزعل را از ميان بردارند يكى از ايشان پيمان‌شكنى كرده چگونگى را به شيخ خبر داد و شيخ چهار تن از آنان را دستگير ساخته به زندان فيليه سپرد و آنان در آنجا زندانى بودند تا هر يكى به نوبت خود از زندان زندگانى رهايى يافت .\r\nكار شيخ خزعل خان بدينسان در پيشرفت بود و شكوه و نيروى او روزبه‌روز فزونتر مىگرديد تا سال 1334 شورش مشروطه در ايران برخاست و چنان كه خواهيم ديد اين پيش‌آمد ميدان را بر شيخ هرچه پهناورتر گردانيد .\r\n\r\nخوزستان در سال‌هاى شورش مشروطه\r\nدر سال 1334 كه شورش مشروطه در ايران برخاست چنان كه مىدانيم اين كشور سال‌ها گرفتار كينه‌توزى و نادانى محمد على ميرزا و پايمال فشار و آزار روسيان بوده و رشته كارها چنان گسيخته بود كه در ولايت‌هاى نزديك به پايتخت گردنكشان باكى از دولت نداشتند تا چه رسد به ولايت‌هاى دوردست . مدت هشت سال كه از آغاز مشروطه تا آغاز جنگ جهانگير اروپا كشيد و هميشه ايران به حال آشوب و ناتوانى بود شيخ خزعل خان را فرصت خوبى بدست آمد كه پايه كار خود را در خوزستان هرچه استوارتر گرداند . در اين زمان مشايخ اعراب را كه زيردست او نبودند مانند شيخ هويزه و شيخ آل خميس شيخ بنى طرف و ديگران از ميان برداشته عشاير آنان را نيز زيردست خود گرفت . يكى از شاهكارهاى شيخ بود كه هر كدام از آن مشايخ كه\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاز پرداخت ماليات عشيره خود درمىماند شيخ از دولت در مىخواست كه ماليات آن عشيره را نيز سرجمع او نمايند . دولت نيز كه در آن سالها حال پايدارى نداشته سرگرم پيش‌آمدهاى ديگر بود از آن پيشنهاد شيخ خشنود گرديده بىدرنگ اختيار آن عشيره را نيز به وى مىسپرد . او نيز نخستين كارى كه مىكرد آن بود كه شيخ آن عشيره را بيرون كرده يا به زندان مىسپرد و يكى از بستگان خود را به جاى او مىگذاشت .\r\nشيخ خزعل خان به آرزوهاى خود چندان دلبستگى داشت كه در راه آن خونريزى هم دريغ نمىگفت مردم خوزستان سياهكارىهاى بسيار از او در ياد دارند و كسانى را نام مىبرند كه او به زهر كشته يا در زندان فيليه به شكنجه نابود گردانيده .\r\nبهرحال شيخ خزعل خان به دستاويزهاى گوناگون مشايخ ديگر را يك‌به‌يك از ميان برده همگى عشاير خوزستان را زيردست خود ساخت . آل كثير كه از آغاز درآمدن خود به خوزستان رام كسى جز از مشايخ خود نگرديده بودند هم‌زبون وى گرديدند اين نيرو و شكوه را كه او پيدا كرد هيچيك از مشايخ كعب را نبوده .\r\nدر اين هنگام دارسى نيز در خوزستان به كار پرداخته و دلبستگى انگليسيان به آن سرزمين هرچه بيشتر گرديده بود و مىكوشيدند كه شورشى در آنجا روى ندهد و مانع كار ايشان نباشد و براى اين كار بهترين راه آن بود كه با شيخ خزعل يارى كرده و چيرگى او را با عشاير و مردم خوزستان بيشتر گردانند و اين بود كه هميشه هوادارى از شيخ مىنمود بيش از آنكه از پدر و برادرش هوادارى داشتند .\r\nگويا از سال‌هاى نخستين مشروطه بود كه شيخ خزعل خان زنجير\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nايرانىگرى را از گردن خود برداشته مىكوشيد كه مردم او را فرمانروايى جداگانه بشناسند و « سلطان عربستان » بخوانند و برخود روا مىداشت كه با امراى عرب مانند مبارك بن صباح شيخ كويت و ابن سعود سلطان نجد و ديگران دوستى آغاز كرده پيمانها با آنان به بندد و بستگى خود را به انگليس نزد آنان بىپرده سازد پيش از آن شاعران در ستايش او اگر هم گزافه‌سرايى مىنمودند بارى از را جز يكتن از سركردگان ايران مىستودند . ولى در سال 1325 عبد المسيح انطاكى به محمره آمده خود را بسته شيخ ساخت او در قصيده‌هاى خود داد چاپلوسى و فرومايگى داده شيخ را « پادشاه عربستان » ناميد . بسيار خنده‌آور است كه اين شاعرك نادان از خود شيخ خزعل خان « پادشاه » و از پسر بزرگتر او شيخ جاسب « وليعهد » و از حاجى محمد على رئيس التجار كه پيشكار شيخ بود « الوزير الاكبر » تراشيده است . با آنكه خود شاعرك مىگويد كه در بالاى كوشك فيليه و بر بالاى كشتىهاى شيخ درفش شير و خورشيد زده مىشد و اداره كارگزارى و اداره گمرك ايران در محمره برپا خواهد بود و هنوز شيخ در آن سال‌ها از دولت نبريده ساليانه ماليات مىپرداخت .\r\nدر اين سالهاى مشروطه در شوشتر همه « آغاوات » به آسودگى به كار فتنه‌سازى مىپرداختند و پيش از زمان‌هاى ديگر آزار مردم مىكردند و هميشه در ميان محله‌ها كشاكش بود و پياپى جنگ و خونريزى روى مىداد يكى از آشنايان در اهواز مىگفت كه در يكى از سال‌ها به شوشتر رفته بودم به هر خانه‌اى كه رفتم و به هر انجمنى كه درآمدم سخن از سرحد محله‌ها بود گروهى بر خود مىباليدند كه به محله همسايه چيرگى يافته سرحد محله خود را يك كوچه يا چند\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخانه پيش برده‌اند دسته‌اى دل پر از خون داشتند چرا كه چند خانه يا يك كوچه از محلهء خود را از دست داده‌اند و دشمن سنگرهاى خود را پيش آورده است كسى تا شوشتر را نديده ( بويژه شوشتر آن روزى را ) درست نخواهد دانست كه اين فرومايگان سر چه با هم زدوخود كرده آسايش را بر مردم بيچاره حرام مىساختند . هر محله شوشتر روى هم دويست خانه و چند كوچه پرپيچ‌وخم و آلوده‌اى بيش نيست و بر سر اين كوچه‌هاى ناپاك بوده كه آن فتنه‌ها برپا مىشده .\r\n\r\nآبادى آبادان و ديگر شهرها\r\nاز سال 1327 كه انگليسيان در ميدان نفتون به كندن چاههاى نفت پرداختند كارگران از خوزستان و ديگر جاها روى به آنجا آوردند و بدينسان در آنجا آبادىها پديد آمد و چون بايستى در چند جاى ديگر كارخانه برپا نمايند بهر كجا كه كارخانه برپا ساختند اگر ويرانه بود آباد گرديد و اگر آباد بود آبادتر شد و آمدوشد كشتىها در كارون بيشتر گرديده و در همه‌جا جنبش ديگرى پيدا گرديد نيز اتومبيل و چراغ برق و ديگر اين گونه ارمغان‌هاى اروپايى در آنجا فراوانى يافت .\r\nچنان كه گفتيم نخستين آبادى كه از رهگذر نفت جنوب در خوزستان پيدا شده خود ميدان نفتون است كه امروز « مسجدسليمان » ناميده مىشود و آن جايى است كه در دامنه كوهستان بختيارى نهاده به درازى دو فرسخ كمابيش دره‌ها مىپيچيد و در شرق شوشتر و هشت فرسخ از آن شهر دور است . انگليسيان در چند جا خانه‌ها و كوشكها براى خودشان و كارگرانشان بالا آورده و بارها باز كرده و خيابانها شوسه نموده‌اند نيز از رود كارون كه ده فرسخ بيش دورى دارد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبا تلمبه آب شيرين و پاك به آنجا رسانيده از گفته تيمس آورديم كه هزار تن استاد اروپايى و آمريكايى و پنج هزار كارگر هندى و سى هزار كارگر ايرانى در آنجا كار مىكند اگر سوداگران و بازاريان را هم بشمار بياوريم مىتوان گفت كه از چهل و پنج تا پنجاه هزار مرد از غربى و شرقى در آنجا زندگانى مىكنند .\r\nدر پاييز پارسال كه من از شوشتر به تماشاى آنجا رفتم شماره چاهها را فزون از صد چاه گفتند به تماشاى كارخانه‌ها كه رفتيم هرگونه ماشين‌ها و ابزارها از اروپا آورده و به كار انداخته‌اند نيز شركت بيمارستانى براى كارگران و ديگران بنياد نهاده كه تماشاى آن نيز كرديم .\r\nآبادى ديگرى كه پديده آمده جايى است بنام « درخزينه » در كنار رود كارون كه از آنجا تا مسجد سليمان 36 ميل انگليس است بندر كشتىهاى شركت اينجاست كه هرچه با كشتىها مىآرند از آهن ابزار و ماشين و چيزهاى ديگر در اينجا به خشكى درآورده با راه‌آهن به مسجد سليمان مىرسانند نيز كارخانه‌اى در اينجا دارند كه آب را از كارون برداشته با تلمبه به مسجد سليمان مىرساند بازار كوچكى و برخى بنيادها نيز در آنجا برپا كرده‌اند .\r\nآبادى ديگر در جنوب در خزينه در كنار رود كارون به دورى هفت يا هشت فرسنگ از آنجا « ملا ثانى » است كه كارخانه‌اى برپا كرده و كارگرانى را از هندى و فارسى و تازى به كار گمارده‌اند نيز باغچه‌هاى قشنگى و يك ميدانى پديد آورده‌اند خيابانى انداخته كناره‌هاى آن را با درخت‌هاى زيتون آراسته‌اند كه راه آمدوشد اتومبيل‌ها ميان آنهاست .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنيز در ناصرى در شمال غربى شهر در جايگاهى كه « خزعليه » ناميده مىشود شركت را خانه‌ها و كارخانه‌هايى هست از كارخانه‌هايى كه من به تماشاى آن رفتم يكى كارخانهء درودگرى و آهنگرى بود دسته‌اى از ايرانيان از مردم اصفهان و ديگر شهرها در اين كارخانه كار كرده درودگرى و آهنگرى ياد مىگيرند .\r\nنيز در ميان ناصرى و در محمره در كوت عبد اللّه و دارخوين كه دو جايى در كنار كارون مىباشد شركت نفت كارخانه‌ها دارد و در هر يكى خانه‌هايى ساخته و باغچه‌هاى زيبايى پديد آورده‌اند .\r\nدر محمره نيز شركت اداره دارد رئيس بزرگتر در آنجا نشيمن مىكند ولى كارخانه‌هاى بزرگ شركت كه براى صاف كردن نفت بنياد نهاده شده در عبادان مىباشد و خود آنجا يكى از بزرگترين كانون‌هاى شركت است ماشين‌هاى بسيار بزرگ از هرگونه در آنجا به كار انداخته شده و سى هزار تن كمابيش كارگران شرقى و غربى در آن كارخانه كار مىكند نفت به دستيارى كشتىها از راه شط العرب و خليج فارس به اروپا و هندوستان و ديگر سرزمين‌ها برده مىشود .\r\nعبادان در قرن‌هاى نخستين اسلام شهرى بوده سپس ويرانه شده و جز دهكده‌اى از آن بازنمانده بود ولى اكنون يكى از شهرهاى بزرگ و آبادان بشمار است و خيابان‌ها در آنجا كشيده شده كه شب‌ها با الكتريك روشن مىشود و چنان كه گفتيم مردم آنجا از هندى و ايرانى و اروپايى از سى هزار تن بيشتر مىباشد .\r\n\r\nجنگ جهانگير اروپا و پيوستن شيخ خزعل به انگلستان\r\nدر سال 1332 چون جنگ اروپا درگرفت و عثمانيان هم پس از دو\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nسه ماه « بركنارى » به آلمانيان پيوستند از اين جهت خليج فارس يكى از ميدان‌هاى جنگ سپاهيان انگليس كه از پيش از آن به جزيره‌هاى بحرين رسيده بودند از آنجا جنبش كرده به دژ « فو » در كنار دريا در آخر خاك عراق كه از آن تركان بود حمله آورده آنجا را بگشادند و كشتىهاى جنگى ايشان به شط العرب درآمده سپاهيان عثمانى را از همه‌جا پس راندند و سپاهيان انگليس در جايى در كنار شط به خشكى درآمده لشكرگاه زدند و پس از آنكه سپاهيان ديگرى به آنان پيوستند بار ديگر به پيشروى پرداخته پس از يك دو جنگ در روز يكم محرم 1333 بصره را نيز بگشادند پس از چند روزى قرنه را به دست آوردند .\r\nدر اين لشكركشىها شيخ خزعل خان همدست انگليسيان بود و با آنكه دولت ايران از جنگ بر كنار بوده و اين بركنارى خود را به همه دولت‌ها اعلان كرده بود شيخ خودسرانه به انگلستان پيوسته با تركان دشمنى مىنمود دوستى حاج جابر خان بر خان و شيخ مزعل خان را با انگليس پيش از اين نگاشته‌ايم ولى هيچيك از آنان اين پرده‌درى را نكرده بود كه شيخ خزعل كرد از چند سال پيش شيخ بىپرده با انگليسيان سازش داشت تا آنجا كه در سال 1329 فرمانرواى هندوستان  K . C . I . E  « 1 » براى او فرستاد .\r\nدر اين هنگام نيز شيخ خودسرانه به انگليسيان پيوست و چنان كه خوزستانيان مىگويند نخستين كار او بود كه چون دسته‌هايى از كعبيان در كنار غربى شط العرب از دامنه فوا بصره نشيمن دارند آنان را با برخى طوايف ديگر كه فرمان از او مىبردند به دشمنى عثمانيان\r\n\r\n\r\n","description":"","footnote":"\r\n( 1 ) .\r\n Knight Commander ofthe ( Most Eminentorder of the indian Em Pire . \r\n","page_name":" 252 ","page_number":252},
  {"content":"\r\n\r\nبرانگيخت كه مىگويند يكى از جهت‌هاى شكست تركان در برابر انگليسيان خيانت‌هاى آن اعراب بود نيز مىگويند در حمله‌اى كه سپاهان انگليس بر بصره نمودند و آن شهر را بگشادند دسته‌اى از كسان شيخ و از آن اعراب همراه انگليسيان بودند و خود اينان بودند كه گمرك بصره را تاراج كردند .\r\nسپس هم‌چون انگليسيان پس از گرفتن بصره و قرنه مىخواستند كه لشكرى به محمره و اهواز رانده از راه هويزه و كرخه به لشكرگاه عثمانى كه در عماره بود حمله نمايند شيخ خزعل خان در اينجا نيز آنچه همراهى و ياورى بود از آنان دريغ نساخت .\r\nجنرال سايكس مىنويسد :\r\nلشكر فرستادن به محمره و اهواز براى پاسبانى از لوله‌هاى نفت بود كه اعراب تركانده بودند با آنكه دولت انگليس در آن هنگام هرگونه نياز به نفت خوزستان و آن لوله داشت به‌هرحال انكار نتوان كرد كه انگليسيان پاس بركنارى ايران را نداشتند و بىشك تنها براى پاسبانى لوله‌هاى نفت نبود كه لشكر به خاك ايران آوردند . زيرا خواهيم ديد كه همان لشكر را از راه هويزه بر سر عثمانيان فرستادند .\r\nبارى در آن هنگام كه سركردگان انگليس نقشه حمله به عماره را مىكشيدند و هيئتى براى بازديد راهها به اهواز آمده بودند از آن سوى هم توفيق به يك سركرده عثمانى با دو فوج عسكر به همراهى شيخ غضبان و عشيره بنى لام و حاجى سيد محمد يزدى با دسته‌اى از علماى نجف كه بنام جهاد به عثمانيان پيوسته بودند در ميانه‌هاى ماه صفر از عماره به هويزه درآمدند و حاجى سيد محمد در همه‌جا عشاير و ديگران را به جنگ انگليسيان برمىانگيخت . از اين پيشامد\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nدر سراسر خوزستان جنبشى پديد آمده عشاير عرب برخى در نتيجه دعوت حاج سيد محمد و برخى به جهت دشمنى با شيخ خزعل بشوريدند و بسيارى از ايشان بويژه عشيره بنى طرف كه گويا دليرترين عشاير خوزستان مىباشد و از شيخ خزعل ستمها ديده و هميشه دل از كينه او پر داشتند به لشكرگاه تركان پيوستن و آن سپاه انبوه از هويزه برخاسته و تا دو فرسخى اهواز پيش آمده در آنجا نشيمن ساخت .\r\nاز اين سوى انگليسيان هم امنيه را كه جايى در روبه‌روى اهواز در كنار غربى كارون مىباشد لشكرگاه ساختند . تا ديرى جنگ در ميانه روى نداد تا اينكه در شب شانزدهم ربيع الثانى يك برديكا از سپاه انگليس به راهنمائى كسان شيخ خزعل به لشكرگاه تركان شبيخون بردند و جنگ سختى در ميانه درگرفت و انگليسيان و شكست يافته بازپس گرديدند ولى تركان و اعرابى كه با آنان بودند از دنبال تاخته گروه فراوانى را از اينان نابود ساختند .\r\nجنرال سايكس مىنويسد : « شماره سپاه دشمن دوازده هزار تن بود انگليسيان با آنكه دليرى بسيار نمودند شكست يافتند و گزند بس سختى به ايشان رسيده انبواهى كشته گرديدند » .\r\nآقاى شيخ مرتضى شوشترى كه داستان كشته شدن او را سپس ياد خواهيم كرد يادداشتى درباره اين جنگ نوشته و در آنجا مىگويد سپاه انگليس كه شبيخون بردند شماره‌شان دو هزار بود كه هزار و دويست و پنجاه از آنان با كلنل ليوتنان پال فرمانده ايشان كشته گرديدند و توپخانه و قورخانه ايشان به دست عثمانيان و اعراب افتاد .\r\nسپس در ميانه‌هاى جمادى الاولى بار ديگر جنگ توپخانه ميان دو لشكر درگرفت و دو سه روز آتش جنگ فروزان بود در اين ميان محمد\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nفاضل داغستانى با ده هزار كماپيش سپاه عثمانى به خوزستان رسيد به لشكرگاه مسلمانان پيوست و با اينحال كه بر شماره سپاه اينان افزوده بود ديرى نگذشت كه ناگهان پس‌نشينى آغاز كرده خود را به كنار كرخه كشيد .\r\nجنرال سايكس مىگويد : « چون فرمانده لشكرهاى انگليس در بصره و قرنه آهنگ حمله را داشت به سپاه اهواز نيز كه دست راست آن لشكرها بود فرمان پيشرفت داد و آنان سپاه ترك و عرب را تا كنار كرخه و عماره پس نشاندند ولى آقاى شيخ مرتضى در يادداشت خود چنين مىنگارد : « غره جمادى الاخرى محمد چاچان بواسطه سوءظنى كه از بعضى مشايخ حاصل كرده بود اردوى مجاهدين را حركت داد و به كنار كرخه رفت مقارن اين احوال خبر طغيان عشاير عثمانى و شكست اردوى شعبيه عثمانى رسيد آقا سيد محمد و سردار عثمانى از خاك خوزستان به كلى خارج شدند . »\r\nچون تركان از خوزستان بيرون رفتند بنى طرف و عشاير ديگرى كه از خوزستان به ايشان پيوسته بودند هر يك به جاى خود بازگشت .\r\nولى انگليسيان از بنى طرف كينه جسته از گزند و آزار بر ايشان خوددارى ننمودند در اين ميان شيخ خزعل خان يا به گفته خود انگليسيان « شيخ محمره » هم فرصت نيكى به دست آورد . به پشتيبانى هم‌پيمانان خود بنياد كار را هرچه استوارتر گردانيده و در ستم و بيداد بر عشاير عرب بويژه بر آنان كه به يارى عثمانيان برخاسته بودند هرگونه اختيارى به دست آورد . يكى از كارهاى او اين بود كه قنسول آلمان و نماينده تجارتى آن دولت را در محمره دستگير كرده به كاركنان انگليس سپرد . انگليسيان نيز اين نيكوكارهاى او را درباره ايشان ارج شناخته هرگونه پشتيبانى از شيخ دريغ نمىساختند و در سال 1334\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nنشان\r\n K . C . S . I \r\n« 1 » به او بخشيدند شيخ جشن بزرگى بنام دريافتن اين نشان در محمره گرفت كه هنوز هم مردم شكوه آن جشن را فراموش نساخته‌اند .\r\n\r\nسپاه نشاندن انگليسيان در خوزستان و دست‌اندازى ايشان به همه كارها\r\nانگليسيان چون تركان را از خوزستان بيرون كردند و در عراق هم پيشرفت بسيارى كردند رشته اختيار سراسر خوزستان را به دست گرفته در محمره و اهواز و شوش ( در دژگاو شكران فرانسه ) سپاه نشانيدند در هر يك از شوشتر و دزفول اداره سياسى يا قونسولخانه برپا كرده قونسولى به همراهى يكدسته از سپاه نشيمن دادند و در اين دو شهر عدليه باز نمودند و در همه‌جا اداره‌هاى پست و تلگراف را به دست گرفته از كسان خود به سرپرستى آنها برگماردند . همچنان كسانى براى گرفتن ماليات نواقل برگماردند كه از درآمد آن ماليات حقوق قضات عدليه و حكمران شهرها را مىپرداختند .\r\nاز سال 1333 تا 1339 اينحال پايدار بود كه اگرچه گاهى كسى را بنام « حكمران عربستان » از تهران روانه مىساختند ولى خود سررشته همه كارها در دست گماشتگان انگليس و شيخ خزعل و كسان او بود قونسول چه در شوشتر و چه در دزفول داراى همه‌گونه اختيار و توانايى بود و بر عشاير بيرون نيز فرمان مىراند در كارهاى عدليه نيز نخست بايستى شكايت به قونسول بشود و او براى رسيدگى به عدليه بفرستد .\r\n\r\n\r\n","description":"","footnote":"\r\n( 1 ) .\r\n Knight Commander of che ( Most Ezalctder of the Star ) findia . \r\n","page_name":" 256 ","page_number":256},
  {"content":"\r\n\r\nيكى از كارهاى انگليسيان در اين سالها بستن پل آهنى بند قير است كه هنگام بيرون شدن از خوزستان به شيخ عبد الحميد پسر شيخ خزعل فروخته‌اند و تاكنون پايدار و استوار است و آمدوشد مردم و اتومبيل‌ها از روى آن مىباشد .\r\nكار ديگر ايشان تعمير پل دزفول و پل بستن بر روى سه طاق افتاد آن است . زيرا پل دزفول كه گويا پس از زمان نادر شاه بنياده‌اند « 1 » و بيست چشمه بزرگ دارد در بيست و هفت يا بيست و هشت سال پيش سه چشمه آن از ميان افتاده و از آن زمان كاروانيان ناچار بودند كه با كلك از رود بگذرند .\r\nدر سال 1333 انگليسيان در شهر اعلان مىدهند كه مىخواهند شركتى براى بستن پل درست كنند و يك نيمى از سهم‌هاى آن شركت را خود ايشان خواهند خريد مردم دزفول اين كار را به خرسندى پذيرفته به خريدن سهمان شركت مىشتابند و هفتاد و دو هزار تومان سرمايه فراهم مىشود از آن سرمايه نخست چشمه‌هاى ديگر پل را كه نيفتاد ولى روى به افتادن داشت مرمت‌كارى نموده سپس پل استوارى از اين‌سوى و آن‌سوى مىبندند . در ازاى اين پل آويزان كه من در سال 1343 با پاى خود اندازه گرفتم سى و پنج زرع كمابيش است و اكنون آمدوشد مردم و چارپايان و اتومبيلها همگى از روى آن پل مىباشد و مأمور نواقل باج از گذرندگان مىگيرد انگليسيان سهم‌هاى خود را از شركت هنگام رفتن از خوزستان به دولت ايران فروخته‌اند و اكنون به دست اداره ماليه است .\r\n\r\n\r\n","description":"","footnote":"\r\n( 1 ) . ميرزا مهديخان نوشته كه در سال 1242 لشكرهاى نادر شاه با كلك از رود دزفول گذشته و اين دليل است كه پل آن زمان شكسته بوده .\r\n","page_name":" 257 ","page_number":257},
  {"content":"\r\n\r\nاز حادثه‌هاى شوشتر در زمان انگليسيان يكى كشته شدن آقا شيخ مرتضى مجتهد و ديگرى كشته شدن حاج سيد عبد اللّه امام جمعه است آقاى شيخ مرتضى به دشمنى انگليس برخاسته مردم را بر ايشان مىآغاليده تا در سال 1335 شبى به دست كسان ناشناسى كشته مىشود اما حاجى سيد عبد اللّه كه از خاندان سادات جزايرى و از پيشوايان علماى شوشتر بوده انگليسيان او را رئيس عدليه شوشتر گردانيده بودند .\r\nروزى هنگامى كه در جلو خان خانه خود نشسته و چند تن از كسانش با او بودند ناگهان چندتن اوباش از گوشه‌اى درآمده با شليك طپانچه او را از پاى درمىآورند در اين هنگام قونسول انگليس به دزفول رفته بوده برخى آغاوات بويژه كلانتريان فرصت به دست آورده مىخواهند بازار فتنه را كه از زمان درآمده انگليسيان از گرمى افتاده بود بار ديگر گرم گردانند و اين است كه كه پيش‌آمد را دست‌آويز ساخته به شورش برمىخيزند . قونسول از شنيدن خبر به زودى به شوشتر آمده به خوابانيدن فتنه مىكوشد و يكى دو تن از كلانتريان را با سيد رضا نامى از آقايان ديگر كه بيش از ديگران شورش كرده بودند گرفته به دار مىكشد . نيز سيد باقر پيشواى كلانتريان را دستگير كرده بهند مىفرستد و خانه‌ها او را كه در شوشتر از بهترين خانه‌هاست ضبط نموده جايگاه اداره خود مىسازند . « 1 »\r\n\r\n\r\n","description":"","footnote":"\r\n( 1 ) . دولت ايران به رهايى سيد باقر كوشيده و او را از هند برگردانيد و زيانهايى كه به او رسيده بود باز از انگليسيان گرفت . با اين همه در حادثه سال 1343 خواهيم ديد كه او يكى از بدترين دشمنان دولت ايران بود .\r\n","page_name":" 258 ","page_number":258},
  {"content":"\r\n\r\n\r\nبخش سوم پيشامدهاى آخر خوزستان\r\n\r\nخيره‌سريهاى شيخ خزعل خان\r\nدر سرودن تاريخ خوزستان اينك به زمانى رسيده‌ايم كه بايد بازمانده داستان را در بخش جداگانه‌اى بسراييم چرا كه در اين زمان در درون ايران حال ديگرى پيش آمده و گزارش‌ها رنگ ديگرى گرفته است . در زمستان سال 1329 كه سردار نامدار ايران ( حضرت اشرف رئيس الوزراه ) « 1 » قد مردانگى برافراشت كار آشفتگى و نابسامانى ايران\r\n\r\n\r\n","description":"","footnote":"\r\n( 1 ) . اعليحضرت شاهنشاه امروزى .\r\n","page_name":" 259 ","page_number":259},
  {"content":"\r\n\r\nبالا گرفته خودسران و گردنكشان سراسر گوشه‌هاى ايران فراگرفته بودند در آن هنگام شيخ خزعل خان سردار ارفع يكى از گردنكشان پرزور ايران بشمار مىرفت و سالها بود كه ماليات به دولت نمىپرداخت و كشتى جنگى و توپخانه تهيه نموده به پشتيبانى آنها خودسرانه فرمان مىراند و خود را « امير عربستان » مىخواند .\r\nدر اين زمان بار ديگر خوزستان به دو بخش شده بخش عمده بزرگ آن يكسره در دست شيخ خزعل و در بخش ديگر هم اگرچه حكمرانى از تهران نشيمن مىگرفت ولى در نهان همه اختيار آنها سپرده شيخ بود . حكمرانى آبادان و محمره و فلاحيه و هويزه و اهواز و سرپرستى همه عشاير عرب همچنين سرپرستى ايلهاى لر كه در خوزستان نشيمن دارند از دولت سپرده به شيخ بود و آنگاه ماليات همه اين شهرها و آبادىها در كنترات او بود كه كسى را نرسيدى دخالتى در هيچكار آنجاها نبايد از اداره‌هاى دولتى جز تلگرافخانه و پستخانه و گمرك در ناصرى و محمره و كارگزارخانه و گمرك در محمره نبود . كوتاه سخن :\r\nهمه اين زمين‌ها خوزستان از هندگان تا دامنه‌هاى پشتكوه و از كنار شط العرب تا نزديكىهاى شوشتر و دزفول كه بيش از دو سوم خاك خوزستان است همگى از آن شيخ گرديد در سراسر اين خاك او بر جان و مال مردم حكمرانى داشت مىتوان گفت كه پس از زمان شاه اسماعيل صفوى كسى را در خوزستان اين شكوه و نيرو دست نداده بود .\r\nدر شوشتر و دزفول هم كه حكمران از تهران براى آنها فرستاده مىشد خود همه‌گونه اختيار بدست شيخ بود حكمران هم بايستى\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخود را بسته او ساخته به دلخواه او رفتار نمايد و گرنه مردم اوباش و دسته‌اى از دستاربندان كه هواخواه و جيره‌خوار شيخ بودند بكارشكنى برخاسته با رسوايى بسيار از خوزستان بيرونش مىكردند .\r\nچنان كه اين داستان بىكم و كاست در سال 1341 براى ظهير الملك حكمران خوزستان در شوشتر رويداد كه به رسوايى بيرونش كرده و يكى از كسانش را روز روشن خون ريختند .\r\nبختياريان را كه گفتيم در خوزستان حريف شيخ بودند اين زمان در شهرها آنان را نيرويى نمانده تنها به روستاهاى غربى شوشتر و دزفول دست داشتند و آنچه مىتوانستند ستم و چپاول از مردم بيچاره دريغ نمىساختند . نيز رامهرمز و پيرمونش در دست آنان بود . همچنين در مسجد سليمان كه پيوسته به خاك بختياريست رشته حكمرانى به دست ايلخانى بود كه يكى را از كسان خود بدانجا برمىگماشت .\r\nچنان كه گفتيم اين زمان شيخ خزعل خود را « امير عربستان » خوانده هميشه كوشش داشت كه از هرباره خود را اختياردار خوزستان گرداند به عبارت ديگر به استقلال خوزستان مىكوشيده و براى رسيدن به اين آرزو با بيگانگان و دشمنان ايران بويژه با بزرگان عراق و شيخ كويت در نهان سازش‌هايى مىكرد .\r\nگويند نخستين‌بار كه شيخ اين آرزو را آشكار ساخت در سال 1332 بود و در آن سال كوشش‌هايى به كار برد ولى كارى از پيش نبرد .\r\nچون جنگ بزرگ اروپا به فيروزمندى انگليسيان به پايان رسيد شيخ كه آن همه جانسپارىها در راه پيشرفت كار آنان كرده بود اين زمان آرزوى ديرينه خود را در آغوش مىديد و اين بود كه از پرداخت ماليات به دولت خوددارى مىنمود . بلكه گويند چون مردم عراق پادشاهى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nعراق برگزينند و در اين راه پول‌هاى گزافى خرج مىكرد .\r\nبه‌هرحال شيخ در راه آرزوى خويش كوششها داشت و در سال 1341 سفرى به دزفول كرد كه علماى آن شهر را با انديشه خود همداستان گرداند و هركس از بزرگان خوزستان را كه با اين آرزو همراه نمىديد از ميان برمىداشت . چنان كه در همان سال براى گرفتارى سيد احمد آل تفاح كه دم از دشمنى وى مىزد سپاه بر سر ديه از ( جريه سيد طاهر ) فرستاد و پس از اندك زدوخوردى او را دستگير كرده به اهواز برد كه تا ديرى در آنجا گرفتار بود .\r\n\r\nتوانگرى بىاندازه شيخ خزعل خان\r\nآنچه بر دليرى شيخ خزعل خان مىافزود توانگرى بىاندازه او بود هر يكى از حاج جابر خان و شيخ مزعل خان در دوره فرمانروايى خود مالهايى اندوخته و گزارده و رفته بودند و چون نوبت شيخ خزعل رسيد گنجينه‌ها از زر و سيم انباشت . درباره املاك شيخ آگاهى كه ما در دست داريم اين است كه نخست املاك بسيارى را ناصر الدين شاه و مظفر الدين شاه به نظام السلطنه واگذار كرده بوده و او و يارانش پس از مرگ او به شيخ فروخته‌اند دوم املاك بسيارى را دولت به پدر يا برادر شيخ حزعل واگذار كرده بود . سوم املاك بسيارى را دولت به خود شيخ خزعل واگذار نموده ما به فهرست اين املاك نمىپردازيم و يك كلمه مىگوييم كه هرچه زمين‌هاى بهره ده در خوزستان است دو سوم آن بلكه بيشتر از آن شيخ بوده و ناگفته پيداست كه چه بهره‌هاى هنگفتى شيخ از آنها برمىداشت .\r\nگذشته از اينها ماليات بخش عمده خوزستان كه به عهده شيخ بوده\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبايستى ساليانه چهل هزار تومان به دولت بپردازد چنان كه در خوزستان مشهور است از مردم پنج و شش برابر آن را درمىيافته « 1 » آن همه نخلستان كه در خوزستان است شيخ از بخش عمده آنها كه ملك خود اوست دو پنجم بنام ماليات و يك پنجم بنام حق مالكى مىگرفت و از ديگر نخلستانها تنها دو پنجم ماليات را مىگرفت . كسانى كه در كارهاى شيخ دست داشته نيك مىدانند كه سالانه از اين رهگذر چه پول‌هايى به دست او مىآمد گفته‌اند در پاره سال‌ها از فروش خرما صد هزار ليره انگليسى يا بيشتر سود مىبرد خود شيخ روزى كه من نيز در نزد او بودم از انبوهى حاصل خرما سخنى به ميان آورده مىگفت : « در هندوستان مرا ملك التمر مىنامند » .\r\nنيز شيخ خزعل در محمره و آبادان و ناصرى فروش نان و گوشت و ديگر چيزهاى خوردنى را آزاد نگذاشته به ضمانت ( كنترات ) مىداد و از اين راه سالانه سود گزافى برمىداشت . چنان كه در سال آخر كونترات محمره به صد و بيست هزار تومان و كونترات آبادان به دويست و ده هزار تومان رسيده بود . در ناصرى تنها از ميزان كونترات گوشت آگاهى داريم كه به پانزده هزار تومان به چند تن عرب كربلايى واگذار كرده بودند . و اين شگفت‌تر كه در اين يك معامله صد و پنجاه ليره يكى از نزديكان شيخ و ششصد ليره يكى ديگر و هزار ليره يكى از پسران او رشوه گرفته بودند « 2 » روى هم رفته مىتوان گفت سالانه يك\r\n\r\n\r\n","description":"","footnote":"\r\n( 1 ) . پارسال شيخ عوفى شيخ بىطرف در ناصرى به خانه من آمده بود فهرستى از ماليات عشيره خود نشان مىداد كه از روى آن خزعل آنچه كه از بابت بنى طرف به دولت مىداده يازده برابر آن را از آن عشيره مىگرفته .\r\n( 2 ) . چون پس از درآمدن سپاهيان دولتى به خوزستان اين موضوع در عدليه\r\n","page_name":" 263 ","page_number":263},
  {"content":"\r\n\r\nكرور تومان از اين راه بهره شيخ بود و شايد صد هزار تومان بيشتر هم به عنوان رشوه بهره كسان و پسران او مىشد .\r\nگذشته از همه اينها شيخ را املاك فراوانى در خاك عراق و بازارى در شهر بصره هست كه سالانه بهره گزافى از آنها برمىدارد ولى ما آگاهى درستى درباره آنها بدست نياورده‌ايم .\r\nاز اينجا اندازه تونگرى شيخ خزعل خان بدست آمده نيز ميزان آزمندى و سياهدلى او دانسته مىشود . زيرا در جايى كه آن همه املاك را داشته باز به روزى مردم دخالت كرده عرصه زندگى را بر بينوايان تنگ مىگردانيده . چه نتيجه كنترات نان و گوشت و خوردنىها اين بود كه مردم همه چيز را به دو برابر قيمت آن خريدارى نمايند چنان كه در پارسال كه گوشت در شوشتر منى هشت قرآن بود در ناصرى منى دو تومان فروش مىشد . ديگر چيزها نيز به همان اندازه گرانتر بوده .\r\nدرباره سختگيرى شيخ در زمينه ماليات داستان‌هاى بسيارى در خوزستان مشهور است . از جمله آنكه « خراص » كه براى برآورد ميزان حال خرما به باغ‌ها مىرفته تا ميزان ماليات آن دانسته شود گاهى به گزافه حاصل را دو برابر آنچه كه هست برآورد مىنموده و بدينسان كشاورز تيره‌بخت كه يكسال رنج پاسبانى و باغبانى را برده بود به يك بار بىبهره گرديده همگى مال به نام ماليات و حق مالكى به انبار شيخ مىرفت .\r\nمن از پرده‌درى پرهيز دارم و گرنه مردم خوزستان داستان‌هاى زشت بسيارى از شيخ خزعل خان و پسران و كسان او بر سر زبان‌ها دارند و خود من نيز زشتىهاى بسيارى را از ايشان آگاهى دارم .\r\n\r\n\r\n","description":"","footnote":"\r\nمطرح بود من از حقيقت آن آگاهى يافتم .\r\n","page_name":" 264 ","page_number":264},
  {"content":"\r\n\r\nاين شگفت‌تر كه شيخ از يكدست با اين ستمگرىها سيم‌وزر مىاندوخته و مردم بينوا را به خاك سياه مىنشايده از دست ديگر دهش‌هاى بيجايى كرده آنچه را كه به ستمكارى بدست آورده به سياهكارى از دست مىداد يكى از كارهاى او رشوه دادن به حكمرانان خوزستان و ديگر كاركنان دولت بود كه با پول آنان را رام و هواخواه خود مىساخت . نيز به هر شاعرى يا شيخى كه خود را به او مىبست بخشش‌هاى بسيارى مىكرد از جمله سالانه هزارها ليره به عبد المسيح انطاكى و ديگر روزنامه‌نگاران مصر و عراق مىفرستاد كه در روزنامه‌ها و مجله‌هاى خود او را « امير عربستان » بنويسند . مبلغ گزافى به شعراى چاپلوسى و ياوه‌سرا و به سياحان دريوزه‌گرد عراق و شام و مصر و حجاز مىبخشيد كه در ميان عرب او را به نام « المحسن الكبير » مشهور گردانند .\r\nعبد المسيح در مصر چاپخانه‌اى بنام « المطبعة لخزعليه » بنياد گذارده مجله‌اى بنام « العمران » مىنوشت كه سراپاى آن ستايش شيخ خزعل بود در سال 1333 كه عبد المسيح نمانده بود پسر او فتح اللّه انطاكى تقويمى بنام « التقويم الخزعليه » چاپ كرده و بر روى آن زير عكس شيخ اين شعرها را نگاشته بود :\r\n هذا هو الملك الذى فى عدل * نالت رعيته البشائر و النعم\r\nهذا الذى ساس الرعيه حازما * و مشى بها للرقى تحدوه الهمم\r\nبيمينه السيف الصئول على العدى * حتى اذا افناهم مسك القلم\r\nو يساره لليسر قد خلقت * و للسردار اقدس خزعل خلق الكرم \r\nپيداست كه اين تقويم با پول شيخ چاپ يافته و در خوزستان هم خود او بود كه اين تقويم را به خانه‌ها بلكه به اداره‌هاى دولتى نيز\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمىفرستاد .\r\nيك كار شگفت شيخ هم اين بود كه پول براى كسى فرستاده و او كتابى تأليف كرده بنام « الرياض خزعليه » و آن را بعنوان اينكه تأليف خود شيخ است دوبار در مصر به دستيارى عبد المسيح چاپ كرده‌اند .\r\nبا اينكه هركس آن كتاب را بخواند به آسانى پيداست كه مؤلف آن سال‌ها در نجف نشيمن داشته است و شيخ را ما مىدانيم كه هيچگاه نجف را نديده و آنگاه مىدانيم كه شيخ اگر هم مرد زيرك و هوشيارى است دانشمند و مؤلف نيست .\r\n\r\nفرستاده نخستين دسته سپاهى به شوشتر\r\nآقاى رئيس الوزراء چون از سال 1339 رشته كارها را به دست گرفته به كندن ريشه گردنكشان و خودسران پرداختند در مدت دو سال شورش امير مؤيد را در مازندران و آشوب جنگليان را در گيلان و فتنه اسماعيل آقاى سميقوا را در آذربايجان و كردستان كه هر كدام از سال‌ها مايه گرفتارى ايران بود فرونشاندند و پس از اين فيروزىهاى تاريخى به سركوب عشاير كه از آغاز مشروطه سر به خودسرى آورده جز به تاخت‌وتاز و راهزنى كارى نداشتند پرداختند .\r\nبىگفتگو است كه دسته عمدهء از اين عشاير بختياران و لران بودند كه آنكه لرستان است كه از سال‌ها رشته فرمانبردارى را پاره كرده و راه خرم‌آباد و بروجرد را كه يكى از شاهراههاى ايران است به روى كاروانيان بسته بودند بختياريان هم اگرچه در آغاز مشروطه نيكىهايى از خود نشان دادند و بزرگان ايشان هميشه در تهران مىزيستند با اين همه رام دولت نبودند و به گفتهء يكى از اروپاييان هميشه اين سياست\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nرا دنبال مىكردند كه پدران دوست و پسران دشمن مىباشند و كوتاه سخن اينان هم جز سركش و نافرمانبردار نبودند .\r\nو چون اين دو دسته عشاير نافرمان با آن كوههاى سخت و جنگل‌هاى دشوار خود ميانه پايتخت و خوزستان نهاده و دولت تا چاره كار اين عشاير را نمىكرد نمىتوانست به شيخ خزعل بپردازد از اين جهت شيخ هميشه كوشش داشت كه لران را در آن نافرمانى آشكار و بختياريان را در آن سياست دورويه پايدار نگاهدارد و چنان كه مىگويند پول‌ها در اين راه خرج مىكرد .\r\nبهرحال چون دولت هنوز گرفتار كار اين عشاير بود و از آنسوى شيخ خزعل هنوز پرده از روى كار برنداشته دورانديشانه رفتار مىنمود از اينجهت آقاى رئيس الوزراء بر آن سر شد كه درباره خوزستان تنها به فرستادن يكدسته كوچك از سپاهيان به عنوان پاسبانى در شوشتر بسنده نمايد و اين بود كه در سال 1342 دويست تن سپاهى به فرماندهى يك سرهنگ از اصفهان از راه كوهستان بختيارى آهنگ شوشتر كردند ولى اين دسته به مقصد نرسيده در يكى از دره‌هاى بختيارى بدست دسته‌اى از مردم كوهستان كه در كمينگاه نشسته بودند نابود گرديدند و گويا كمتر كسى از آنان جان بدر برد .\r\nدر پيرامون اين پيش‌آمد سياه در آن هنگام بسى سخنها گفته شده در روزنامه‌ها مقاله‌ها درباره آن نوشته‌اند و كسانى پاى سيم‌وزر شيخ را نيز به ميان مىآوردند ولى ما از چگونگى آن آگاهى نداريم و بايد بگذريم و بگذاريم . هرچه بود دولت را از عزم خود بازنداشت و در آغاز سال 1342 سرهنگ ديگرى ( آقاى سرهنگ باقر خان ) با دويست تن سپاهى از همان راه بختيارى آهنگ خوزستان كرده و تندرست و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nآسوده به شوشتر رسيده در دژ سلاسل جاى گرفتند .\r\nناگفته پيداست كه شيخ خزعل خان از اين كار ناخورسند بود ولى در بيرون خرسندى نموده چهار هزار تومان پول فرستاد كه بيمارستانى براى سپاهيان بنياد نهاده شود و با آقاى رئيس الوزراء از در فروتنى و فرمانبردارى بود . ليكن از هر راهى كه مىشناخت مىكوشيد كه بر شماره آن يكدسته نيفزوده و از شوشتر آن سوتر نگذارند و هميشه ترس آن را داشت كه مبادا راه خرم‌آباد باز شده عرصه بر او سخت تنگ شود و از انديشه چنان روز بود كه آنگونه فروتنىها مىنمود . در همان روزها نمايندگانى از وزارت ماليه به خوزستان رسيده به حساب چند ساله شيخ رسيدگى كرده براى پرداخت آن قسطهايى قرار دادند و بار ديگر كنترات ماليات با او بستند : در همان هنگام‌ها من نيز كه نگارنده اين نامه هستم بنام رئيس عدليه خوزستان در هفدهم جمادى الثانى از تهران از راه بغداد و بصره روانه و در شب دوازدهم رجب به محمره رسيدم و فرداى آن روز شيخ را در آبادان درون كشتى ديدار كرده به محمره بازگشتم و از آنجا به ناصرى و از آنجا به شوشتر كه جايگاه عدليه بود برفتم .\r\n\r\nنافرمانى آشكار ساختن شيخ خزعل خان\r\nچنان كه گفتيم شيخ خزعل خان همه ترسش از آن بود كه راه خرم‌آباد باز شود . چون سركوب لرها و باز شدن آن راه چنان‌كه پنداشته مىشد به آسانى انجام نيافته به ديرى كشيد شيخ را ترس كمتر گرديده رفتار خود را با كاركنان دولت ديگرگونه ساخت و كسى كه بيش از همه آزار مىديد نگارنده اين نام بودم زيرا عدليه تنها اداره دولتى بود\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكه در كارهاى قلمرو حكمرانى شيخ دخالت مىنمود و اين بود كه بارها كار به كشاكش انجاميد و من ايستادگىها نموده كار را پيش بردم .\r\nاز سوى ديگر چون در آن روزها روزنامه‌هاى عراق زبان به بيهوده‌گويى باز كرده خوزستان را مىنوشتند « امارة مستقلة عربية » و شيخ را « سلطان عربستان » مىناميدند من در پاسخ آن بيهوده‌گوييها مقالهايى نوشه در مجله « عرفان » صيدا كه به خوزستان مىرسيد به چاپ رسانيدم و اين مقالها كه به چشم شيخ و پسرش رسيده بود سخت بر آزار من مىكوشيدند .\r\nدر اين هنگام در پايتخت ايران حادثه‌هايى يكى پس از ديگرى در كار رويدادن بود : نخست جنبش جمهورىخواهى و پيش نرفتن آن دوم كشته شدن مستر امبرى قونسول آمريكا و هياهويى كه در پيرامون آن برخاست . سوم استيضاح اقليت مجلس از آقاى رئيس الوزراء شيخ اين حادثه را از خوشبختى خود شمرده چنين مىپنداشت كه در سايه آنها از توانايى دولت خواهد كاست و اين بود كه روزبروز بر بدى رفتار خود مىافزود .\r\nدر آخرهاى ماه ذيحجة تلگرافى از تهران براى شيخ رسيد به عنوان آنكه املاك خالصله دولتى را كه در دست اوست به اختيار اداره ماليه بگذارد اين تلگراف را آقاى رئيس الوزراء از روى پيشنهاد ماليه كرده بود و شيخ را چنان بشورانيد كه تو گوئى ديوانه گرديده بود . در آن روزها من با ناصرى رفتم تا درباره پاره گفتگوهايى كه با شيخ عبد الحميد پسر شيخ داشتيم قرارى بدهيم در هنگام ورود اهانتى به يكى از همراهانم كردند و سپس پوزش از آن خواستند .\r\nو چون ثقة الملك حاكم خوزستان و سرهنگ باقر خان فرمانده\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسپاهيان نيز در ناصرى بودند و مىكوشيدند و مگر با گفتگو شيخ را رام گردانند من نيز به خانه شيخ نزد ايشان رفتم . شيخ ديوانه‌وار پياپى سخن مىگفت . گاهى حماسه عربى مىخواند هنگامى سخنان خنده‌آور مىگفت زمانى به من پرداخته گله و نكوهش را با هم در مىآميخت . از سخنانى كه مىگفت يكى اين بود : « من شصت و دو سال زندگى كرده‌ام و بيش از چهل سال زنده نخواهم ماند . ولى اگر دولت اين املاك را از دست من بگيرد فرزندان من به گدائى مىافتند » .\r\nبهرحال شيخ تلگرافى به آقاى رئيس الوزراء فرستاد به اين عنوان كه املاك را مظفر الدين شاه با فرمان به وى داده و او به آبادى آنها پرداخته و كنون كه دستور واگذار كردن آنها به ماليه رسيده او سخت دلگير و يك بار نوميد است . آقاى رئيس الوزراء بدلجويى شيخ تلگراف ديگر فرستادند كه املاك همچنان بدست خود او بماند ولى از فروش آنها به بيگانگان خوددارى كند و آنچه سند درباره آن املاك دارد به تهران بفرستد . پيش از رسيدن اين تلگراف شيخ به جمع‌آورى سپاه پرداخته به عشاير آگاهى داده بود كه سواره‌هاى خود را به اهواز بفرستند پس از رسيدن آن تلگراف هم ثقه الملك حاكم خوزستان به دولت پيشنهاد كرد كه سرهنگ باقر خان را كه فرمانده نظاميان شوشتر بود و شيخ ازو دلتنگى مىنمود از خوزستان بردارند آقاى رئيس الوزراء اين درخواست را نيز پذيرفت و ياور رضا قليخان رئيس امنيه بجاى سرهنگ باقر خان فرمانده سپاهيان گرديد .\r\nپس از اين كارها پنداشته مىشد كه خشم شيخ از هوش خواهد افتاد ولى او از تلگراف دلجويانه آقاى رئيس الوزراء به دليرى افزوده بر آن سر شد كه پرده از روى كار برداشته بىپرده دم از نافرمانى بزند و در\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nآغازهاى ماه صفر بود كه بهرسوى كس فرستاده تفنگچى از سواره و پياده در اهواز گرد آورد . از آنسوى پاره‌خانان بختيارى از مرتضى قلى خان پسر صمصام السلطنه و ميرزا يوسف خان امير مجاهد و ديگران به دو پيوستند .\r\nآنچه شيخ را بدين خيره‌سرى بخردانه برانگيخت تا آنجا كه من دانسته‌ام چند چيز بود :\r\nنخست آنكه ثقة الملك و رضا قلى خان مىخواستند شيخ را به نامرمانى برانگيخته در اين ميان خودشان ليره بياندوزند ثقة الملك مرد طمعكاريست و از روزى كه به خوزستان رسيد بيشتر در ناصرى در خانه شيخ بسر مىداد رضا قلى خان هم يكى از دغلبازان زبردست روزگار است كه در دروغگويى و درويى كمتر مانند او پيدا مىشود .\r\nدوم آنكه امير مجاهد در آن هنگام بايستى به فرمان دولت از ايران بيرون رود و او كه راندهء دولت بود ديگران را نيز همرنگ خود مىخواست سوم آنكه برخى از خاندان بختيارى نيك مىدانستند كه اگر شيخ كوس نافرمانى بكوبد خود او را سپاه جنگجويى نيست و ناگزير خواهد بود كه از بختياريان يارى بخواهد و براى اين كار سيم و زر فراوان بخش خواهد كرد . اين بود كه او را به نافرمانى دلير مىساختند . در آن زمانها داستان شيخ خزعل خان و ليره‌هاى او شهرت ديگرى در خوزستان بلكه در سراسر ايران داشت . چهارم آنكه خود شيخ مىدانست كه دولت با آن نيرومندى روزافزون او را به حال خود رها نخواهد كرد و هميشه از كيفر كردارهاى خود بيمناك مىزيست و اين بود كه خواست آخرين كوشش را به كار برده بلكه راه گريزى براى خود باز كند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nثقة الملك و رضا قلى خان كه اين زمان آنان نيز نافرمانى آشكار ساخته و بىپرده به همدستى شيخ برخاسته بودند مىدانستند كه اگر بىهيچ عنوان و دستاويزى به كار برخيزند هيچگونه اميد پيشرفتى نخواهند داشت اين بود كه پى عنوان و دستاويزى گرديده سرانجام چنين نقشته كشيدند كه در ميان خود دسته‌اى بنام « كميته قيام سعادت » برپا نمايند و به دستاويزى نگهدارى قانون اساسى به هواخواهى سلطان احمد شاه كه در اروپاست برخيزند . « 1 » اين نقشه را به كار بستند و شيخ تلگرافى به دار الشورى و به يكايك سفارتخانه‌هاى تهران فرستاد به خلاف آنكه « چون سردار سپه ( آقاى رئيس الوزراء ) بر خلاف قانون اساسى رفتار مىكند و حق سلطان احمد شاه غضب كرده من به دشمنى او و كابينه‌اش برخاسته‌ام و چون ملت از نظاميان او متنفرند بايد نظام كنونى به هم بخورد » سپس تلگرافى هم به احمد شاه كرده ازو خواستار شد كه به خوزستان بيايد نيز كسى را با پول گزافى به نجف فرستاد كه بلكه علما را با خود همدست گرداند .\r\nهمچنان فرستادگانى به نزد خانان بختيارى و لر و قشقايى فرستاد .\r\nننگين‌ترين كار او در اين هنگام آن بود كه برخى از روزنامه‌نگاران عراق را كه جيره‌خوار او بودند واداشت تا مقالها به دشمنى آقاى رئيس الوزراء نوشتند و بدگوييها از ايران و ايرانيان كردند بلكه نامردانه دشنام نيز دريغ نساختند .\r\n\r\nبه سنگ برخوردن تيرهاى شيخ خزعل خان\r\nشيخ اين تلگرافها و كسان را كه به اينجا و آنجا مىفرستاد و در\r\n\r\n\r\n","description":"","footnote":"\r\n( 1 ) . آنزمان هنوز خلع نشده بود .\r\n","page_name":" 272 ","page_number":272},
  {"content":"\r\n\r\nگنجينه‌هاى خود را باز كرده زروسيم به اين و آن مىبخشيد گويا شك نداشت كه سرتاسر ايران را در دشمنى با آقاى رئيس الوزراء با خود هم آواز خواهد ساخت ليكن تيرهاى اميد او همه به سنگ برخورد . زيرا دار الشورى چنين پاسخ فرستاد كه مجلس به آقاى رئيس الوزراء هرگونه اعتماد دارد و همانا دشمنى با او دشمنى با مردم ايران است .\r\nتلگرافى نيز به همين مضمون براى مشايخ عرب و ديگر بزرگان خوزستان فرستاد آنكه علماى نجف بود چون آقا ميرزا حسين نايينى و آقا ميرزا ابو الحسن اصفهانى كه بزرگترين مجتهد نجف مىباشند شيخ را مىشناختند و از سياهكاريهاى او در زمان جنگ جهانگير اروپا آگاهى داشتند فتوى نوشتند كه هر كه بر دشمنى دولت ايران برخيزد از اسلام بيرون رفته است و اين فتوى در روزنامه‌ها چاپ يافت . آنكه عشاير بود ايلخانى قشقايى خواهش شيخ را نپذيرفت . لران هم اين زمان زبون و افسرده بودند . از بختياريان نيز جز كسانى كه پيش از آن به شيخ پيوسته بودند و ما نامهاى ايشان را برديم كسى پاسخى نفرستاد اما احمد شاه گويا از وهم پاسخى كه شيخ اميد داشت نرسيده .\r\nاز آن سوى چون خبر نافرمانى شيخ در روزنامه‌ها چاپ شده پراكنده گرديده از بيشتر شهرها تلگراف به دار الشورى فرستاد خواستار شدند كه هرچه زودتر سزاى خيره‌سرى شيخ داده شود و اين بود كه دار الشورى در اين‌باره همه‌گونه اختيار به آقاى رئيس الوزراء سپرد .\r\nپس از اين تلگرافها و خبرها شيخ دانست كه چه كار بيخردانه كرده و كدام بار سنگينى را به دوش برداشته ولى اين زمان كار از كار گذشته و اين رشته اختيار بيشتر بدست پسر او عبد الحميد و امير مجاهد و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمرتضى قلى خان و ثقة الملك افتاده بود .\r\nبهرحال تفنگچى از هر سوى از عرب و سكوند و بختياريان در اهواز گرد مىآمد و شيخ كيسه ليره بيرون مىريخت و چون دست به كار زدند در چند جا لشكرگاه پديد آوردند : يكى در زيدان چند فرسنگى بهبهان كه برادر مير عبد اللّه پدر زن شيخ با هشت هزار عرب كمابيش در آنجا ايستاد . ديگرى در قلعه اعلى و آن نواحى كه حسين خان بهمئى با گروهى از عرب و از مردم خود نشيمن گرفت . سومى در جايزان ميان رامهرمز و بهبهان كه سالار را رفع بختيارى با دسته‌اى از بختيارى در آنجا بنشست . نيز در هندجان و ده ملا تفنگچيان برنشاندند و مير مجاهد كه گويا فرمانده همه لشكرها بود در رامهرمز نشيمن ساخت و گاهى به كوهستان بختيارى رفته بازمىگشت .\r\nدر خود ناصرى هم در امنيه چادرها زده سه هزار عرب از سواره و پياده گرد آوردند كه رضا قلى خان هر روز مشق به آنان مىداد و از آواز هوسه آنان به گفته شاعران « گوش فلك كر مىشد » كسانى كه به همدستى شيخ نگراييده بجاى خود نشسته بودند از كسان او آزار مىديدند و اين بود كه بسيارى از آنان هم ناگزير شده به شيخ پيوستند .\r\nاز جمله افشاريان كندزلو كه هنوز هم تيره‌اى در شوشتر و پيرامون آن نشيمن دارند تا زمانى خوددارى كرده پيش شيخ نرفتند ولى سپس ناگزير مانده به ديگران پيوستند .\r\nشگفت است كه شيخ خزعل كه از آنسوى كيسه ليره به بختياريان و ديگران مىبخشيد و آن اسرافكاريها را مىنمود از اين سوى براى فرستادن سپاه قورخانه به رامهرمز و ديگر جاها دست ستم‌گرى به مردم بيچاره باز كرده همگى اتومبيلها را چه در اهواز و چه در محمره\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nضبط كرده رانندگان را هم با زور و شلاق و ته تفنگ به كار وامىداشت و با اين همه مزد و كرايه به آنان نمىپرداخت بجاى خود كه هر اتومبيلى كه در نيمه راه مىشكست خرج درست كردن آن را نيز به گردن راننده مىانداخت .\r\nدر اين گيرودار بيش از همه پسر او شيخ عبد الحميد كه حكمرانان ناصرى بود دست ستم باز كرده آزار از مردم دريغ نمىداشت چنان كه چندكس را بگناه اينكه پيش از آن شورش به شوشتر آمده و در عدليه از دست كسان او تظلم كرده بود به فكل بسته چوب زد . نيز ميرزا عبد الحسين دهدشتى را كه يكى از بازرگانان و آزاديخواهان ناصرى بود چند بار در ميدان حكومت چوب زده به زندان انداخت كه تا پايان جنگ و شورش همچنان در زندان مىزيست .\r\n\r\nلشكركشى دولت و زبونى شيخ خزعل خان\r\nاين خبر سريهاى شيخ خزعل دليل خداگيرى او و خود براى آن بود كه سزاى كردارهاى چندين ساله خود را دريابد . زيرا پس از رسيدن تلگراف به تهران بود كه آقاى رئيس الوزراء بيدرنگ به چاره كار برخاسته فرمان دادند سپاهى از شيراز به بهبهان روانه شود هم لشكر ديگرى از اسپهان از راه بختيارى و سومى از بروجرد از راه خرم‌آباد و كيالان به خوزستان شتابند نيز سپاهى را از آذربايجان روانه نمودند كه از راه كرمانشاهان و پشتكوه آهنگ آنجا بنمايند . گذشته از اينها فوجهايى را از تهران بسوى خرم‌آباد فرستاد . گويا رويهم رفته بيست و دو هزار سپاه به راه انداختند با آنكه به يك نيم اين اندازه نياز نيفتاد و برخى لشكرها از نيمه راه بازگشتند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nنخستين جنگى كه روى داد در كيكاوس دو فرسنگ و نيمى بهبهان با تفنگچيان حسين خان بهمئى بود حسين خان در نواحى تاشان در دزلكك شش فرسنگى بهبهان نشيمن داشت و چون دختر او يكى از پسران شيخ بود اين هنگام خاموش نه‌نشسته به يارى خويشاوندان خود برخاست و ملا عبد السيد يكى از كسان شيخ و پسر امير مجاهد با دسته‌اى از تفنگچى پيش او بودند . در ميانه‌هاى ربيع الاول كه هنوز دولت مىخواست سپاه به خوزستان روانه نمايد حسين خان دسته‌اى از تفنگچيان خود را به كيكاوس فرستاده دسته چريكى را كه سپاهيان دولت در آنجا پاسبان گذارده بودند بيرون راندند و خود ايشان سنگر بسته استوار بنشستند . فرمانده بهبهان يك گروهان سپاهى با يك توپ بر سر آنان فرستاده و در جنگى كه رويداد بهمئيان شكست يافتند و سى تن از ايشان كشته شده و بيست و يك تن دستگير گرديدند و سپاهيان باز به كيكاوس دست يافتند .\r\nدر آغازهاى ربيع الثانى سپاهيان شيراز دسته‌دسته به بهبهان رسيده به نواحى زيدان رفته در اينسوى رود هندگان لشكرگاه مىساختند و اردوى اعراب در آنسوى رود بود . و چون بعد از چند روز فرمانده سپاهيان رسيد جنگ در ميانه درگرفت . اين شگفت كه سپاهيان با سوار چريكى كه همراه داشتند رويهمرفته پيش از سه هزار تن نبودند ولى اعراب نزديك به هشت هزار تن بودند با اين همه جنگ بيش از يك ساعت نكشيد اعراب شكست خورده پراكنده شدند و هركسى كه جان بدر برد يكسره راه خانه خويش مىگرفت . انبوهى هم از آنان كشته گرديد . بلكه به گفته برخى روزنامه‌ها كه گزافه‌آميز است شماره كشتگان تا پانصد تن مىرسيده يكى از اين كشتگان برادر مير عبد اللّه\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبود كه گفتيم فرماندهى اعراب را داشت .\r\nسپاهيان دولتى پس از اين فيروزى جايگاه خود را در زيدان استوار گردانيده سپس حمله به هندگان و ديه ملا برده با اندك زدوخوردى آندوجا را بدست آوردند .\r\nچند روزى پس از جنگ زيدان در سيزدهم ربيع الثانى فرمانده سپاهيان بهبهان با توپخانه با آهنگ جنگ سالار ارفع به جايزان رفت و شگفت بود كه آن دسته تفنگچى بىزدوخورد روى به گريز آورده پراكنده شدند زيرا بيشتر آنان از سوداگران بازار و برزگران بيابان بودند و هرگز جنگ نديده بودند .\r\nچون خبر اين شكست‌هاى پياپى در خوزستان پراكنده گرديد دوست و دشمن انجام كار شيخ و همدستان او را دريافتند و خود شيخ سخت درمانده بويژه كه از سوى ديگر لشكرهاى راه اصفهان و خرم‌آباد نيز نزديك مىشدند و خبر ايشان به همه‌جا پراكنده شده بود با آنكه هنوز آنان نرسيده شيرازه كار اينان از هم گسيخته و سرانجام ناگزير شده بودند كه از بختياريان و از روستاييان پيرامون شوشتر با زور تفنگچى بگيرند پيش امير مجاهد در رامهرمز بفرستد .\r\nاز سوى ديگر اعراب خوزستان كه ساليان دراز ستم شيخ را كشيده و آنهمه گزندها از او ديده بودند اين زمان كه زبونى شيخ را دريافتند به كينه‌جويى برخاستند و اين بود كه تا مىتوانستند سواره و تفنگچى نمىدادند . بلكه بنى طرف كه مىتوان گفت دليرترين اعراب خوزستان مىباشند ناگهان به دشمنى شيخ برخاستند و كسان او را ميان خود بيرون راندند . هم قصر حميديه را كه از آن شيخ و در آن نزديكىها بود آتش زدند . شيخ براى آرام ساختن ايشان شيخ عاصى شيخ ايشان را كه\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nسال‌ها بود در زندان مىداشت اين زمان آزاد ساخت و خلعت شيخى پوشانيده روانه هويزه گردانيد ولى چون دو سه روز نگذشت كه عاصى به مردى بنى طرف چنين پنداشتند كه شيخ زهر به او خورانيده و اين بود كه بار ديگر به جنبش آمدند .\r\nبارى شيخ خزعل خان از هر سوى كار را واژگون مىديد اين هنگام آقاى رئيس الوزراء از تهران به شيراز رسيد و چون چند روزى پيش از آن سرپرستى لورن وزير مختار انگليس بعنوان مرخصى به محمره آمده بود روتر چنين خبر داد كه آمدن وزير مختار به محمره براى اين است كه پاى ميانجىگرى پيش گذارده كار شيخ را بىخونريزى به پايان رساند انگليسيان از روز نخست به دستاويز ميانجىگرى مىكوشيدند كه دولت را از لشكركشى به خوزستان بازدارند ولى چون كار به اين اندازه بىپرده شد و در تهران مردم و روزنامه‌ها به جوش‌وجنب برخاستند و در دار الشورى نيز گفتگو به ميان آمد انگليسيان ديگر از دخالت بازايستادند و شيخ به يك بار زبون گرديده چاره جز آن نديد كه دست به دامن رئيس الوزراء بزند و تلگرافى فرستاده زينهار و آمرزش خواست .\r\nآقاى رئيس الوزراء پاسخ دادند بر تو مىبخشم « در صورت تسليم قطعى » و فرمان دادند كه شيخ به لشكرگاه دولتى رفته تسليم شود شيخ اگرچه پاسخ داد كه جز تسليم قطعى چاره ندارم و بر جان خود زينهار مىخواهم ولى از رفتن به اردوگاه دولتى خوددارى كرد .\r\nاين بود آقاى رئيس الوزراء از شيراز آهنگ زيدان كردند كه به لشكرها فرمان حمله بدهند و از آنسوى سپاه خرم‌آباد از كيالان گذشته به دزفول رسيد و شيخ را تاب ايستادگى نمانده زنان و فرزندان خود را\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبه كشتى نشانده خود نيز سوار كشتى شده از اهواز به محمره رفت و گويا مىخواست به كويت يا به عراق بگريزد ولى پسرش عبد الحميد هنوز در اهواز بود اين هنگام از آقاى رئيس الوزراء فرمانى به شيخ رسيد كه بار ديگر به ناصرى برگردد و همان روز آقاى رئيس الوزراء از ديه ملا آهنگ ناصرى كردند .\r\n\r\nگزارش شوشتر در زمان اين شورشها\r\nدر اين آشوبها كه چگونگى حال ناصرى و ديگر جاها را بازنموديم در شوشتر گزارشها رنگ ديگرى داشت زيرا گذشته از آنكه در شوشتر در دژ سلاسل دسته‌اى از سپاهيان جايگاه داشت و شيخ از رهگذر آنان نگران بود از آنجا كه كاركنان دولتى در شوشتر همچون ناصرى و ديگر شهرها به كميته « قيام سعادت » نه‌پيوسته و در هوادارى دولت پايدار مانده بودند از اين جهت شيخ براى اين شهر نقشه ديگرى كشيد و آن اينكه هنوز در آغاز كار به سپاه گرد آوردن پرداخته بود كسانى به شوشتر فرستاده بازماندگان آغاوات را كه اين زمان خانه‌نشين شده يا به پيشته‌اى از برزگرى و سوداگرى پرداخته بودند به ناصرى خواست و چون اينان به ناصرى رفتند به هر كدام صد تومان پول و يك خلعت بخشيده به اندازه دلخواه خود او تفنگ و فشنگ به او داده به شوشتر بازگردانيد كه هر كدام در محله خود تفنگچى گرد آورده همچون زمانهاى پيش به كار فتنه‌انگيزى برخيزند . برخى از اينان خورسند نبودند و از آينده كار مىترسيدند ولى خواه‌نخواه ناگزير بودند كه دستور شيخ را به كار ببندند بويژه كه ثقه الملك نماينده دولت هم در ناصرى پهلوى شيخ بود و در اين هنگام بهركس اطمينان مىداد كه از\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nآينده بيمناك نباشند .\r\nيكى از اين آقايان كه در شرارت به گرد ايران بيشى داشت همان سيد باقر كلانترى بود كه با آنهمه نيكيها كه دولت ايران درباره او كرده و از هندوستان آزادش گردانيده بود اين زمان بدترين دشمن سپاهيان و كاركنان ادارات دولتى او بود . ديگرى امير خان نامى بود و اين كس است كه نوكر ظهير الملك را كشته بود و در عدليه دوسيه داشت و سومى كاظم داود بود اين جوان نيك‌اندام در خوزستان شهرتى بسزا داشت و چنين مىگفتند كه كشنده حاج سيد عبد اللّه امام جمعه او بوده و اين هنگام ترس بيشتر كاركنان دولتى از رهگذر او بود قضا را او نه اينكه كسى را نيازرد بلكه تا مىتوانست نگهدارى دريغ و اين كار را به پاداش اندك نوازشى كه از من ديده بود مىكرد .\r\nبارى چون اينان به شوشتر درآمدند هر يكى در محله خود تفنگچى گرد آورده درهاى ديوانخاهاى كهن را باز نمودند و كم‌كم به ادارات پيچيدگى نمودند .\r\nدويست يا دويست و پنجاه تن سپاهى كه در دژ بودند پس از رفتن سرهنگ باقر خان كه رياست ايشان به رضا قليخان داده شد اين مرد دغلكار هميشه در ناصرى نزد خزعل مىزيست و هرگز به سپاهيان نمىپرداخت تنها كارى كه ازو سر زد اين بود كه سلطان حسين آقا نامى را كه جوان غيرتمند و كاردانى و در نبودن رئيس سرپرست سپاهيان بود به دستاويز اينكه دستورى به او خواهد داد به تلگراف به ناصرى خواست و چون او به آنجا رسيد دستگير كرده به زندان فيليه فرستادند .\r\nمقصود از اين كار آن بود كه سپاهيان مانعى نداشته آنان نيز به\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nسركشان به‌پيوندند . ولى سپاهيان از اين كار پى بر از درون رضا قليخان برده ديگر او را به رياست نشناختند و چون رئيس ديگرى نداشتند اين زمان هم دسترس به تهران يا ديگر جاها نبود كه دستورى بخواهند اين بود كه دكتر سيد احمد خان را كه رتبه سلطانى داشت به رياست پذيرفتند و تا ديرزمانى كه راه ميانه شهر و دژ باز بود من نيز در كارهاى آنان دخالت مىنمودم و چون بيم آن مىرفت كه مردم اوباش نيرو يافته و دژ را گرد فروگيرند در اندك زمانى پول و آرد و ديگر ذخيره‌ها به اندازه چند ماهه براى آنان تهيه نموديم .\r\nدر اين ميان آقايان به سخت‌گيرى آغاز كرده از آمدوشد سپاهيان به شهر جلوگيرى كردند و يك روز كه يكى از سپاهيان به شهر آمده بود او را دنبال نمودند و او براى نگهدارى خود شليك كرد و كسى از شوشتريان كشته گرديد اين بود كه راه ميانه شهر و دژ بسته گرديد سپاهيان به محاصره افتادند .\r\nاما اداره‌هاى ديگر رئيس نظميه از اينكه همچون ديگران به شيخ خزعل خان نپيوسته پشيمان بود و چنين خواب ديده بود كه كسى او را به رفتن نزد شيخ راهنمايى مىكند و مىخواست به دستاويز اين خواب به ناصرى شتافته همچون ديگران به شيخ بپيوندد و اين بود كه شبانه اداره را بىسرپرست گذارده و روانه ناصرى گرديد ولى در نيمه راه گرفتارش كرده به زندان فيليه فرستادند و به مقصودى كه داشت دست نيافت .\r\nپس از رفتن او شبى سركشان به اداره ريختند و آنجا را تاراج نمودند .\r\nرئيس امنيه را كه مىخواستند بگيرند شبانه گريخته به دژ سلاسل\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنزديك سپاهيان رفت .\r\nرئيس تلگراف از هواخواهان شيخ خزعل و براى پاييدن ديگران به شوشتر فرستاده شده بود از بسكه نوميدى از دولت و چيرگى او داشت همه پولهاى اداره را برداشته و خرج كرده كه سپس كارش به ديوان جنائى طهران كشيده به زندان فرستاده شد .\r\nعدليه و ماليه اگرچه دچار هجوم و تاراج نشدند ولى هرگونه ترس را داشتند بويژه من كه نگارنده اين نامه هستم چون دانسته شد كه شيخ عبد الحميد پسر شيخ خزعل خان سه تن را براى آن روانه شوشتر كرده كه بهنگام فرصتى گزند به من برسانند و يكى از آن سه تن شبى در حال مستى اين راز را بيرون داده بود از اين جهت بيم من بيشتر از ديگران بود ولى چون اميدگاهى جز خدا نداشتم همه ناگزير بوديم كه روز گذارده نگران پيش آمده باشيم .\r\nكوتاه‌سخن : آن ايمنى كه كاركنان دولت در ناصرى و ديگر جاها داشتند ما در شوشتر از آن بىبهره بوده و روز با بيم و سختى بسر مىداديم پس از زمانى كه رشته كارها بدست آقايان بود شيخ خزعل عليمحمد نامى را از توشمالان بختيارى به حكومت شوشتر فرستاد و او دسته‌اى از بختياريان را همراه خود آورد و بدينسان كار فتنه‌جويى بالا گرفت .\r\nشبها همه به شليك پرداخته خواب و آسايش را از مردم مىربودند روزها را نيز به گيروببند برخاسته تا مىتوانستند آزار از بينوايان دريغ نمىساختند در آن گرماى سخت تابستان شب‌ها از خواب پشت‌بام بىبهره بوديم و من پاره شب‌ها را ناگزير بودم كه دگرگونه كرده از خانه بيرون رفته شب را در جاى ديگرى بسر بدهم دو ماه بيشتر بدينسان\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nگذشت و سركشان روزبه‌روز بر دليرى و نيرومندى مىافزودند كسانى كه شوشتر و چگونگى رفتار اين بدنهادان را نديده‌اند نخواهند دانست كه چه آزارها بر مردم مىشد و چه سختىها بر ما روى داد اين را يكى براى من نقل كرد كه بعنوان نمونه از رفتار سركشان در اينجا مىنگاريم : سيدى از خاندان امام جمعه بامداد بصداى دراز خواب بيدار مىشود و رخت بر تن كرده دم درآمده باز مىكند به يك ناگاه چند كس تفنگ به دوش بر سر او ريخته يكى دستهايش را مىگيرد و ديگرى دست به جيبهايش برده بتهى كردن آنها مىكوشد سومى به بغلهايش مىپردازد . چهارمى با مشت بر سر و رويش مىزده .\r\nدر اين ميان كه بيچاره لابه نموده و پياپى مىپرسيده « آخر چه شده ؟ آيا چه گناهى من كرده‌ام ؟ » و كسى پاسخ نمىداده چون از كار خود فراغت مىيابند يكى از ايشان پاسخ آن پرسش را داده مىگويد :\r\n« پدر سوخته ! خانه تو نه مخو » دانسته مىشود حاكم شوشتر او را خواسته است !\r\nدر آغازهاى جمادى الاولى بود كه سركشان براى حمله بر دژ سلاسل و جنگ با سپاهيان آنجا آماده گرديده و در پشت‌بامها سنگرها مىبستند و روز سه شنبه پنجم آنماه ناگهان بامداد زدوخورد درگرفت سركشان از هر سوى از پشت بامها شليك مىكردند و سپاهيان با شصت تير دفاع مىنمودند و جنگ سختى در كار بود شماره تفنگچيان شهر بيش از هزار تن و چندين برابر سپاهيان دژ بود ولى چون يكروز پيش از آن لشكر خرم‌آباد به دزفول رسيده و شيخ موسى گماشته شيخ از آنجا گريخته بود اين خبر به سپاهيان رسيده با پشت‌گرمى دليرانه دفاع مىنمودند بلكه به دفاع بسنده نكرده يك دسته سواره را از دژ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبيرون فرستاده از راه جنوب شهر به سنگر سركشان در امام‌زاده عبد اللّه حمله آوردند و تفنگچيان آنجا را پراكنده ساختند .\r\nكوتاه‌سخن جنگ بيش از سه ساعت نكشيده سركشان شكست خوردند و تفنگچيان پراكنده شده هر يكى بجايى رفتند يا در شهر نهان گرديدند يكى از علت‌هاى اين شكست آن بود كه برخى سردستگان ايشان ديروز خبر رسيدن سپاهيان دولتى را به دزفول شنيده و شبانه از شهر گريخته بودند بارى در اندك زمان شهر از تفنگچيان تهى گرديده آرامش روى داد و چون سپاهيان از دژ بيرون نمىآمدند ناگزير اختيار شهر بدست ما افتاد و از سردستگان اوباش كسانى كه در شهر مانده بودند گرفتار شدند .\r\nفرداى آن روز فوجى از سپاهيان دزفول كه خبر اين جنگ را شنيده به شتاب راه گرفته بودند به شوشتر درآمدند و فرمانده ايشان سرهنگ محمد على خان بلوچ بود . بنام آن فيروزمندى و اين درآمدن سپاهيان جشنهايى نخست در دژ سلاسل و سپس در اداره عدليه گرفته شد و مردم نيز چراغانىها كردند .\r\n\r\nپايان داستان\r\nآقاى رئيس الوزراء روز جمعه آخر ربيع الثانى از بندر ديلم به ميدان جنگ زيدان رسيده پس از يك هفته درنگ در آنجا چون شيخ تسليم قطعى خود را تلگراف كرده بود از آنجا آهنگ ناصرى كرده روز نهم جمادى الاولى به اين شهر رسيدند . اين شگفت كه اين هنگامى ناصرى پر از تفنگچيان اعراب بود و از آنسوى هنوز در رامهرمز جنگ در ميانه مىرفت با اين حال آقاى رئيس الوزراء كه جز از چند كسى از\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nوزراء و چند تن سپاهى همراه نداشتند به ناصرى درآمد و خود قضيه سخت شگفتى مىنمود .\r\nشيخ خزعل كه گفتيم به محمره گريخته بود همان روز يا در فرداى آن به ناصرى بازگشته با پشيمانى و شرمسارى نزد آقاى رئيس الوزراء آمده چنان كه مىگفتند با اين شعر پشيمانى خود را آشكار و پوزش و آمرزش مىخواهد .\r\n من بد كنم و تو بد مكافات دهى * پس فرق من ميان و تو چيست بگو \r\nآقاى رئيس الوزراء با همراهان سه روز در ناصرى بودند و در همان روزها سپاهيان رامهرمز را نيز بدست آورده جنگ را به پايان رسانيدند روز يازدهم از آنجا آهنگ شوشتر فرمودند روز دوازدهم در اين شهر اعلان عفو عمومى از همه شورشيان داده و سپس از آنجا روانه مسجد سليمان شدند و از آنجا بار ديگر به ناصرى رسيده و از آنجا به دزفول رفته و بازگشته آهنگ محمره فرمودند و از آنجا از راه عراق به تهران بازگشتند و در اين سفرها شيخ عبد الكريم پسر شيخ را همراه داشتند .\r\nاما خود شيخ و پسران ديگر او اين زمان در خوزستان بودند و در فيليه نشيمن داشتند و گاهى پسرانش به ناصرى آمدوشد مىكردند و هنوز پايان كار داشته نبود تا در ماه شوال همان سال شيخ را با پسرش عبد الحميد در محمره دستگير كرده از راه خرم‌آباد روانه تهران ساختند بدينسان سرگذشت نافرمانى به پايان رسيد ما نيز سخن خود را در اينجا به پايان مىرسانيم .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nدنباله\r\nچنان كه وعده داده‌ايم اينك در دنباله كتاب اندكى از گفته‌هاى سيد محمد مشعشع از كتاب او « كلام المهدى » در اين‌جا مىآوريم .\r\n1 در اين نگارش عقيده باطنيگرى خود را درباره امام على بن ابيطالب بازنموده سپس به دعويهاى خود مىپردازد .\r\n بسم اللّه الرحمن الرحيم * الاعيقادان عليا الذى كان بجنب \r\nالنبى هو السر الدائر فى السماء و الارض و محمد ( ص ) كان هو الحجاب بنوع الرسالة و الاحد عشر اماما كانوا هم الملائكه منهم اليه و منه اليهم و سلمان من اهل البيت و البيت هى الطريقة و المعرفة و كل من وصل الى عرفانه كان سلمان فى كل عصر و زمان و هذا السبد الذى ظهر هو بمنزلة كل نبى و كل ولى با اثنوع الظاهر و ضعف البشرية لا\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبالقوة القاهرة لان الحقيقة لا تنتقل بل ينتقل الحجاب و يتصف البدن كجبرئيل مع تشكله بعدة ابدان مع بقاء الحقيقة على حالها و اللّه هو الغنى الحميد .\r\nاين نگارش اوست كه در صفحه 9 و 10 و صفحه 26 و 27 ياد آن شده . در اينجا عبارتهاى « حتى جائت شعشة الجعدى . . . » و « الى ان جائت شعشة الدوب » كه هر كدام اشاره به داستانى خواهد بود بر ما روشن نيست . درست مقصود او را از كلمه شعشه بدست نياورده‌ايم .\r\nبسم اللّه الرحمن الرحيم ايها الناس رحمكم اللّه تعالى و عفى عنكم من يكون امتحن اللّه اعظم من هذا السبد الذى تروفانه تم خمسه عشر سنة يلعونه الناس و يسيونه و يامرون بقتله و قتل اولاده و هو ينهزم من بلدللى بلد حتى جائت شعشة الجعدى رضى اللّه عنه و ما بقيت الارض تسعه حتى هرب الى الجبال و صارت كل اهل الجنال يريدون قتله من تلك الشعشه فما نجى الا بعد الياس ثم عاد الى بلاد العراق و صارت تطلبه المغل و جميع من كان له صديقا صار عدوا و لا بقى له مكنا يكتن به و ضاقت به الارض الى ان جائب شعشة الدوب ذاق منها مراما لا يعد و لا يحصى مقاسات الاعدا عو الخوف منهم حتى تمكن ولده و اسقاه من العلقم ما لا يوصف يحد و جرى ما قد جرى ثم قتل ولده و مضى الى رحمة إله و رضوانه تقبله اللّه و قابله بالعفو انه هو الغفور الرحيم و دارت عليه هل الارض كلهم و السعگر فوق ذلك و بلغت القلوب الحناجر كاظمين و اعانه اللّه و هو المعين و تخلف عنده ضعفاء العسكر بقايا كربلا و الدوب و هم حملة الامانة الى يوم القييمة فأى شيئى بنى عليه حتى يعمل امتحنه اللّه بسقم جسده غاية الامتحان الهذا المامول من القادر الذى بذلنا فى معرفته المهج ان بخليه طريحا\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nتحت حوافر خيول الظالين يعز على اللّه و على الرسول فمن ابتلى اعظم من هده البلوة ام من رزى ابلغ من هذه الرزية ادعوا بفرجه فرج اللّه عنكم و عنه انه سميع الدعاء و هو الفريب المجيب و هو اقرب اليه من حبل الوريد و السلام على من اتبع الهدى .\r\nاين همان زيارتنامه است كه نامش را برده‌ايم . گويا اين را ساخته بوده كه پيروانش روزانه يا در پاره روزها بخوانند و از عبارتهاى آن پيداست كه اين مردم نادان چه دعويهايى داشته است و چه جايگاهى براى خود نشان مىداده برخى جمله‌هاى اين زيارتنامه اشاره به دعويهايى است كه شرح آنها را ما در اين كتاب داده‌ايم :\r\nبسم اللّه الرحمن الرحيم السلام عليك يا من سره مقام الرحمن السلام عليه يا من هو اللسان المعبر بالحقيقة و الوفان السلام عليك يا من اظهر فضلهم و نهى امر الشريعة و القرآن السلام عليك يا من بدليله تساوى الائمة بحيوة الابدان السلام عليك يا من سهت دون حجاجه كل مجادل من الانس و الجان السلام عليك يا من المولاه ازال التكليف لظهور و المعهود بملكوتيه الاعلا يا من بصفاته البشريه حصول الاختيار للخاص و العام السلام عليك يا امام المهدى و الطريقه الوسطى لانام السلام عليك يا مزيح الدجا و كاشف العظماء بالالهام السلام عليك يا آخذ الثار منلفجرة رالكفا السلام عليك و على اجدادك الطاهرين و آلك الصالحين انت الذى يرجع الغالى و يلحق بك التالى لعن إله من غشك و عصاك لعن اللّه من جهد حقك الجلى لعن اللّه من انكر امرك الكلى لعنا و بيلا دائما واصبا سرمدا لا انقطاع لاوله و لا انتهاء لامده .\r\nچنان كه نوشته‌ايم سيد محمد گاهى نيز مشق قرآن‌سازى مىكرده و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nسوره‌هايى مانند سوره‌هاى قرآن مىساخته از جمله سوره‌اى در برابر سوره « الرحمن » ساخته كه اينك بخشى از آغاز آن را در اينجا مىآوريم .\r\nبسم اللّه الرحمن الرحيم صدق اللّه العظيم المنان الحليم الغفور الديان مبدل السيئات عفوا و مغفرة و احسانا لا إله الا هو الرؤف الحنان و الارض وضعها للانام فيها فاكهة و النخل ذات الاكمام و الحب ذولعصف و الريحان فباى آلاء ربكما تكذبان الرحمن الرحيم واسع المغفره عن المذنب الجان رب المشرقين رب المغربين فباى آلاء ربكما تكذبان الخالق البارى المصور للانسان له الاسماء الحسنى فجل عن الخلل و النقصان مرج البحرين يلتقيان بينهما برزخ لايبغيان فباى آلاء ربكما تكذبان الطيف للمنعم على عباده بالغفران الذى جعل انبيائه و اوليائه بحرى العرفان يخرج و منهما اللؤلؤ و المرجان فباى آلاء ربكما تكذبان .\r\nيكى ديگر از سوره‌هاى او را مىآوريم كه در اينجا مردم را به يارى خود مىخواند و نيز از خدا يارى مىخواهد .\r\nبسم اللّه الرحمن فهذا اوان اخذ الثار بامر اللّه القوى الجبار فالواجب على ساير اهل الابصار السعى و الدخول فى سلك الانصار و من لم يكم بما انزل اللّه فاولئك هم الفاسقون اجيبوا داعى اللّه و آمنو به يغفر لكم من ذنوبكم و يجركم من عذاب اليم اللهم صل على ساير الانبياء المرسلين و الشهداء و المقربين و اعن اللهم وليك القائم بامرك الصاع بما امرتة القائم به وظايف ما حمله لاخذ ثارك و ثار خاصتك من خلقك و صفوتك من عبادك حتى تملك مشارق الارض و مغاربها برها و بحرها سهلها و حبلها حتى تبلغه نهاية المقصود و ترفعه الى\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمقامك الرضى المحمود اللهم انصر ناصريه و اخذل خاذليه و دمدم على من غشه و ناواه انك تسمع و ترى بر به رحمتك يا ارحمن الراحمين .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nچند تاريخچه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nديباچه\r\nشايد خوانندگانى مىدانند كه ما بتاريخ ارج مىگزاريم و آن را سودمند مىشماريم . در اينجا فرصت آن نيست كه ما از نيكى و سودمندى تاريخ گفتگو كنيم و نيازى هم بچنان گفتگويى نيست .\r\nبتاريخ همه توده‌هاى جهان ارج مىگزارند ما هم بايد بگزاريم . در اينجا آنچه مىبايد گفت اينست كه ايران كشور ما هنوز تاريخ درستى نمىدارد . هنوز تاريخ درستى براى اين كشور نوشته نشده و به اين زودى هم نوشته نخواهد شد .\r\nبراى آنكه در ايران تاريخ درستى باشد بايد در گذشته‌هاى چند هزار ساله اين توده و كشور روزگار بروزگار جستجوها رود و بررسيها شود و نتيجه آنها بدست آيد ، و نخست يكرشته كتابهاى اينچنانى « كتابهائى كه هر يكى درباره بخشى از تاريخ ماست » نوشته شود و بچاپ رسد و سپس از رويهمرفته آنها تاريخ درستى - در چند جلد -\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nبراى اين كشور نوشته شود . اينست معنى آنچه مىگويم : « تاريخ درستى براى اين كشور نوشته نشده و به اين زودى هم نوشته نخواهد شد » .\r\nشگفت‌تر آنست كه دوره‌هاى باستانى تاريخ ايران - مثلا زمانهاى هخامنشى و اشكانى و ساسانى - چون دانشمندان اروپا و آمريكا به آنها پرداخته‌اند روشنتر از زمانهاى ديرتر - دوره‌هاى پس از اسلام - مىباشد .\r\nاين دوره‌هاى پس از اسلام چندان تاريكست كه سالها بايد بررسيها و جستجوهاى دانشمندانه رود تا روشن گردد .\r\nدر اين دوره‌ها تاريخ‌نويسان بسيار بوده‌اند و ما كتابهاى بسيار به عربى و فارسى در دست مىداريم . ولى همه مىدانيم كه آن تاريخ‌نويسان همه چيز را ننوشته‌اند و آنچه نوشته‌اند پيراسته از آلودگيها نبوده است . در آن زمانها تاريخ را سرگذشت پادشاهان و فرمانروايان و زورورزان و جنگها و كشاكشهاى آنها مىشناختند و تنها اين زمينه را دنبال مىكردند و بيشتر تاريخ‌نويسان تاريخ را بنام يك پادشاه و يا يك وزير نوشته بيش از همه بستايش و چاپلوسى مىكوشيدند و در پى راستيها نمىبودند . كوتاه‌سخن : در آنزمانها اين شيوه دانشمندانه امروزى كه ما از اروپاييها ياد گرفته‌ايم در ميان نبوده .\r\nاينست كتابهايى كه از زمان‌هاى گذشته بازمانده « تاريخ » شمرده نمىشوند ، آنها در دست ما « مدرك » است كه در جستجوهاى خود از آنها نيز سود جوييم .\r\nبهرحال يكى از كارهاييكه در اين زمينه بايد بود اينست كه هرگونه كتابها و يادداشتها كه در زمينه تاريخست بچاپ رسد و پراكنده گردد كه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاز اينراه كمكى بكسانيكه در اين‌باره جستجو خواهند پرداخت كرده شود .\r\nاز اينرو است كه از ديرگاه بچاپ كردن و پراكندن پرداخته برآنست كه هرچه از يادداشتهاى تاريخى كه در ايران در گوشه‌ها و كنارها فراوانست بدست آورد بچاپ رساند و بپراكند و اينك در اين كتاب كه بنام « چند تاريخچه » بچاپ مىرسد بپراكند و سه يادداشت گرد آورده شده است . اميدمنديم اين يكى از كوشش‌هايى باشد كه در نزد دلبستگان بتاريخ ايران ارجمند افتد .\r\nتهران سال 1324\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nجنگ ايران و انگليس در محمره\r\nيكى از داستانهاى تاريخى كه در زمان ناصر الدينشاه ( در سال 1273 قمرى - 1235 خورشيدى ) رخداده جنگ ايران با انگليس بوده . درباره آن در انگليسى كاپيتن هنت نامى كتابى نوشته كه نسخه‌اش در دستست . ولى در فارسى چيزى نوشته نشده . تنها نوشته‌هاى پوچ و سراپا چاپلوسانه ناسخ التواريخ در دست ماست .\r\nآن داستان يكى از پيشآمدهايى بوده كه با رسوائى پايان پذيرفته .\r\nايرانيان چه در بوشهر و فارس و چه در محمره و خوزستان ، پس از اندك جنگ ايستادگى شكست يافته و پس نشسته‌اند .\r\nبايد جستجو شود كه چه شوندى داشته ؟ چه چيزها مايه آن رسواييها گرديده ؟\r\nدر اين‌باره يادداشتهايى به فارسى از يك تن ياور فراهانى كه خود همراه فوج بخوزستان رفته و در جنگ شركت جسته در دست است و اينك در اينجا بچاپ مىرسد .\r\nاين يادداشتها از روى نسخه خطى كه همانا يگانه نسخه است و\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاكنون در « كتابخانه كوشاد تهران » مىباشد در مهنامه پيمان بچاپ رسيده بود و اين چاپ دوم آن مىباشد .\r\nدر روى نسخه خطى نام كتاب چنين نوشته شده : « كتابچه مرحوم خانلر ميرزاى احتشام الدوله در باب جنگ ايران و انگليس در محمره » .\r\nما كوتاه شده اينرا گرفته تاريخچه « جنگ ايران و انگليس و محمره » نام داديم .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبسم اللّه الرحمن الرحيم شرحى است از احوالات حالات سرحد محمره و قشونى كه در آن سرحد بوده از طريقه افتادن اردو و بستن سنگر جابجا و محل به محل و نظم اردو و از حركات و سكنات كه در ايام توقف در محمره رو داده چه در دعوا چه قبل از دعوا و چه بعد از جنگ تا هنگام ورود شوشتر كه بطور روزنامه نوشته شده است .\r\nاولا از ورود افواج فراهان از بروجرد الى محمره - بتاريخ يازدهم شهر ربيع الثانى وارد بروجرد شدند هشت روز براى درست شدن چادر در بروجرد معطلى حاصل شد قبل از ورود افواج در حين حركت نواب و الا از خرم‌آباد ميرزا موسى مستوفى را مأمور كرده بود به جهت دوختن چادر و جيره افواج بعد از اتمام چادر از بروجرد حركت كرده سه منزل هم ما بين خرم‌آباد و بروجرد كرده روز چهارم وارد خرم‌آباد شده .\r\nنواب جلال الدين ميرزا كه حاكم خرم‌آباد و لرستان بود چند نفرى از خوانين و كلانتر كه در خرم‌آباد بود به استقبال فرستاد كه بمساحت نيم فرسخ از خرم‌آباد ملحق بافواج شدند و در نزديك خرم‌آباد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nيكدسته از فوج سيلاخورى كه قراول نواب اميرزاده بودند باستقبال آمدند .\r\nاما چه سرباز از حالت آنها نمىتوان آنچه ديده شده نوشت اما چنان معلوم مىشد كه ابدا توجهى كسى به حالت آنها نكرده نه از جيره نه از مواجب و نه از ملبوس و تفنگ چنان فهميدم بىاغراق كه اگر از آنها كسى مىپرسيد جيره مواجب چه دادند بشما نمىدانستند جيره مواجب چه چيز است چرا كه اسمش را كسى پيش آنها نبرده منحصر بسرباز نبود بلكه سلطان يا نايبى هم كه بود همين حالت را داشتند .\r\nيك صفه نظام بسته بودند چونكه زياده از پنجاه شصت نفر نبودند تفنگهاشان از ده تا دو تا سرنيزه نداشت چقماق نداشت سنبه نداشت بعضى از اصل تفنگ نداشتند بعضى نصف قنداق داشت نصفى نداشت از ملبوسشان هم از ملبوس نظام گذشته كه نداشتند غير نظام هم نداشتند بعضى يكتاى پيراهن و بعضى پاى برهنه . با وجود اينكه ماه قوس بود .\r\nاز آنها گذشته رفتيم خدمت اميرزاده . سرتيپ با خوانين در فوج قديم بودند بعد از ورود بميان ديوان خانه طبل سلام و پيش‌فنگ زدند اميرزاده اظهار التفات بسرتيپ كرد سه روز در خرم‌آباد بوديم از آنجا حركت به سمت عربستان كرديم .\r\nاز خرم‌آباد تا دزفول دوازده منزل است بعضى از منازل را سيورسات دادند بعضى را ندادند به جهت اينكه ايلات نزديك نبودند تا روز ورود دزفول به قدر صد سوار آمدند استقبال حاكم دزفول ميرزا عنايت اللّه و پاره از اعيان دزفول چند خوانچه هم شربتى آوردند به جهت منزل مباركى .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nيك روز هم در دزفول مانديم از آنجا حركت براى شوشتر كرده دو منزل هم ما بين شوشتر و دزفول است روز ورود شوشتر هم چند نفرى استقبال آمدند .\r\nبعد از ورود فوجها در ميان ميدان هالت فرونت كرده پسرهاى نواب مهدى قلى ميرزا در شوشتر بودند آمدند سر فوجها تعارفى با سرتيپ كردند فوج هم با سلام تمام با طبل و نى زدند آنها رفتند فوجها مرخص شدند سرتيپ آمد منزل سلطانعلى خان حاكم شوشتر و چند نفر ديگر آمدند منزل سرتيپ .\r\nشب اول را چونكه ديروقت بود سيورسات ندادند سرباز و آدم صاحب‌منصب رفتند كاه و جو بگيرند پول بدهند براى مالهاشان نفروختند گفتند حكم نواب والاست كه كاه و جو به كسى نفروشند هر چه كاه و جو هست مىبرند باردو براى اردوى نواب و الا آن شب را بهزار معركه قسمى كردند فردا كه آمدند سيورسات بدهند گفتند فرمايش سركار نواب و الا اينست كه عليق را مساوى بدهند كاه و جو را بعد از گفتگوى بسيار يكمن جو و يكمن و نيم كاه دادند .\r\nيكروز هم در شوشتر مانديم فرداى آن روز حركت كرده براى اهواز سه منزل آمده رسيديم به سد ناصريه كه نهر هاشم مشهر است .\r\nچهار نفر از سادات هويزه را آوردند در سر سد به جهت محافظت با ايلاتشان دو سه هزار خانوار هستند و بسيار سادات نجيبى هستند دو مضيف دارند سربازها خواستند بروند نان بخرند نفروختند گفتند در عرب نان فروختن ننگ است يا اينكه بياييد مضيف يا نان نيست كه بفروشيم آخرش آرد از خود سرباز گرفتند و نان پختند دادند مادام كه اردوى نواب اشرف و الا در اهواز بود باستمرار روزى صد نفر در ميان\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nجرگه سادات بود خرج خودش و اسبش را مىدادند .\r\nشب را فوجها در آنجا ماندند صبحى براى اهواز حركت كرديم نزديك باهواز نواب على محمد ميرزا با سى چهل سوار باستقبال آمد فوج‌ها وارد اهواز شد مقابل سراپرده نواب اشرف و الا هر دو فوج نظام بسته نواب اشرف و الا بيرون آمدند التفات زياد بسرتيپ و صاحب‌منصب‌ها فرمود انشاء اللّه شما فوج‌هاى ركابى خودم هستيد در اين صفحات هر كجا بروم شما را بايد با خود ببرم در ييلاقات گرمسيرات .\r\nشب را مانديم فردا بناى سيورسات دادن كه شد گفتند سيورسات عرض راه را بگيرند بايد برويم محمره در همان شب ورود چهار نفر تفنگداران سركار اعليحضرت اقدس شهريارى روح العالمين فداه از تهران آمدند خلعت براى نواب اشرف و الا آوردند و ده هزار تومان پول آوردند .\r\nفوج‌ها را حاضر كردند در جلو سراپرده سركار نواب و الا بيرون آمدند رفتند از آب بآنطرف آفتاب‌گردان زده بودند خلعت را پوشيدند خلعت منصب سرتيپى هم براى نواب على محمد ميرزا آورده بودند .\r\nبعد از آنكه خلعت را پوشيده آمدند اينطرف كلجه پوستى كه پوشيده بودند خلعت التفات كردند بسرتيپ بعد از آنكه رفتند ميان سراپرده فوج‌ها را مرخص كردند و سرتيپ سرهنگ و ياورها رفتيم سلام فرمودند انشاء اللّه سرتيپ بايد به روى محمره بايد كفايت و درايت و رشادت خود را ظاهرسازى سرتيپ هم در جواب عرض كرد قربانت شوم از دعواى دولتى گذشته دعواى ملتى است يا بايد همه كشته شويم يا بكشيم دشمن دين دولت را ديگر عرض كرد قربانت\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nشوم پدر بر پدر نمك‌پرورده دولت هستيم صاحب‌منصب و عزت و دولت شده‌ايم براى چنين روزى اگر امروز كوتاهى در خدمت كنيم مستحق انواع سياست و غضب پادشاهى هستيم عزت و منصب و دولت كه داريم بر پادشاه لازم است كه بگيرد به جهت اينكه پشت بدشمن پادشاه دين پناه كرده‌ايم موافق شرع مطهر زن بر ما حرام است كه پشت بدشمن دين و مذهب و ملت كرده‌ايم سرتيپ اين قسم عرض‌ها مىكرد .\r\nسركار نواب و الا هم مىفرمود البته همين قسم است كه مىگويى پس پادشاه دين‌پناه براى چه روز ما را مىخواهد سواى امروز كه يا دشمن پادشاه را بكشيم يا كشته شويم خداوند نكند آن روز را كه ما پشت بدشمن پادشاه كرده باشيم .\r\nبسيار از اين فرمايشات فرمودند و سرتيپ هم مطابق فرمايشات سركار نواب و الا از اين عرض‌ها مىكرد از خدمت نواب و الا مرخص شده بيرون آمديم مشغول كار درستى رفتن محمره و گرفتن فشنگ و سيورسات شديم .\r\nفردا دو ساعت از روز بالا آمده بنه سرباز راه افتاد بعد از رفتن بنه سرباز نظامى هم حاضر شد سركار نواب و الا تشريف آوردند پارهء از فرمايشات ديروز را باز سرتيپ و ساير صاحب‌منصبها و سربازها فرمودند آخرش آمدند كنار راه ايستادند و سرباز بقطار آمدند گذشتند از جلو سركار نواب و الا مراجعت كردند بسراپرده سرتيپ هم ماند عقب فوج‌ها رفتند ، چهار منزل هم از اهواز است تا محمره .\r\nروز پنج كه بيست و سوم جمادى الاول بود وارد شديم فوج‌ها كزّاز را باستقبال فرستادند فوجها وارد محمره شدند جاى فوج‌هاى ما را در\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبالاى محمره مشخص كرده نزديك بسراپرده وزير ليكن آن فوج‌هاى ديگر همه در يك جا بودند توپخانه و قورخانه همه در آنجا در اردوى اميرزاده بودند .\r\nاول كه فوجها وارد شدند رفتند اردوى اميرزاده دور سراپرده نظام كشيده بعد اميرزاده بيرون آمده هر فوج را ديده مرخص كرد آمدند به محل خود وقت غروب آفتاب كه شد دو توپ سلام انداختند يكى از اردوى اميرزاده يكى از اردوى وزير چونكه وزير هم سرباز فوج سيلاخورى و سرباز دلفان اينها در دور سراپرده وزير افتاده بودند فوج‌هاى ما هم نزديك بچادر وزير بودند .\r\nشب اول ورود محمره چهار ساعت از شب گذشته از اردوى اميرزاده صداى شيپور حاضرباش بلند شد چونكه سرباز و صاحب منصب اطلاع از قاعده و قانون نداشته بيك مرتبه سرباز و صاحب‌منصب از چادرها بيرون آمده صداى همهمه سرباز بآدمهاى وزير رسيد آمدند كه اين شيپور حاضرباش نيست اميرزاده شام خواسته اين شيپور شام است كه هميشه متداول و معمول است سرباز و صاحب‌منصب آرام گرفتند .\r\nفرداى آن روز كه شد صاحب‌منصبها و سركرده‌ها آمدند بچادر سرتيپ ديدن بعد بنا كردند به درد دل كردن كه مدتى است آمده‌ايم اينجا نه سنگر بسته‌ايم نه جاى معين داريم دو سه مرتبه تا به حال رفته‌ايم ميان جزيره و آمده‌ايم اينطرف تمام مال صاحب‌منصب و سرباز در گذشتن از آب تلف شده هرقدر هم مىگوييم كسى به درد نمىرسد قرارى نمىدهد كارى درست نمىكند نمىدانيم عاقبت كارها چه خواهد شد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nاين چه سركردگى است و اين چه سردارى با وجود اين همه دادوبيداد مىكنيم اميرزاده همه روز مىفرستد كه سوار شويم برويم شكار دراج اگر نرويم حرفى بزنيم اميرزاده كج‌خلق مىشود و بشاهزاده شكايت مىكند نمىدانيم چه بايد كرد نه بيلى هست نه كلنك هست هرقدر مىگوييم بيل و كلنگ بفرستيد بخرند بياورند مىگويند از نواب و الا اذن نداريم .\r\nبعد از آنكه اين گفتگوها را باهم كردند قرار دادند بروند خدمت وزير حرف بزنند يا اينكه آنچه لازم داريم يا تو يا اميرزاده بگيريد يا اينكه بنويسيد نواب و الا خود تشريف بياورند ما آمديم باينجا براى دعوا نيامده‌ايم برويم شكار دراج يا اينكه اگر خودتان نمىگيريد ما قبض مىدهيم عوض مواجب شما پول بدهيد تا آنجا لازم هست خودمان بگيريم .\r\nفرداى آن روز رفتند خدمت وزير قدرى حرف زدند بنا اين شد كه بنويسند نواب و الا خود تشريف بياورند .\r\nچهار روز بعد از ورود افواج فراهانى بمحمره نواب و الا تشريف آوردند افواج همگى سوار و پياده توپچى با توپ رفتند استقبال نواب و الا با قليل سوارى آمد توپها شليك كردند بسر فوجها كه رسيد سلام زدند چونكه بتعجيل تشريف آورده بودند نواب و الا آن شب را در اردوى اميرزاده تشريف بردند .\r\nفردا كه چادرها را زدند تشريف آوردند بچادرهاى خودشان اما قبل از رفتن افواج فراهان و نواب و الا و بعد از آنكه دو سه مرتبه رفتند بجزيره برگشتند در اين دفعه آخر نواب و اميرزاده باتفاق سركرده‌ها رفته بودند كنار شط كه جايى را براى سنگر مشخص كنند بعد از\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nتفحص و تجسس بالا و پائين جاى سنگرى براى علينقى خان و آقا جانى خان مشخص مىكنند و جايى هم براى سنگر محمد مراد خان اما جاى سنگر آقا جانى خان چه جايى بود يك كنجى بود پيش رفته در جايى كه دو شط بهم وصل مىشد و مىرفت در وقت مد آن جاى سنگر نمايان مىشد اما در وقت جزر كه آب بالا مىآمد يكذر عجاى سنگر را آب مىگرفت كه نه خاك داشت نه گل داشت نواب اميرزاده آنجا را براى سنگر مشخص فرمودند كه به قدر ده ذرع از شط دور بود در وقت مد آب در وقت جزر كه در ميان آب بود هرقدر ميرزا مهدى مهندس و حاجى جابر خان عرض كردند اينجا بدجايى است اقلا پنجاه ذرع اينطرف‌تر قرار بدهيد سنگر را بسازند كه خاك و گل براى ديوار سنگر باشد نواب اميرزاده قبول نفرمودند پنجاه ذرغ كه عقب‌تر سنگر را بستى تفاوت كلى بهم مىرساند قوت گلوله هم كم مىشود اينجا خوب است كه اگر كشتى بيايد چندان فاصله ندارد گلوله توپ خوب به كار مىخورد هرقدر اينها عرض كردند نواب اميرزاده قبول نفرمودند همانجا بناى سنگر ساختن را گذاشتند .\r\nسنگر محمد مراد خان بفاصله پانصد قدم از سنگر آقا جانى خان و علينقى خان باينطرف كه سمت محمره باشد قلعه خرابه بود آنجا را براى سنگر محمد مراد خان مشخص كردند ميان او را آب نمىگرفت اما ديوارش را آب مىگرفت تا روزى كه سركار و الا خودشان تشريف آوردند تشريف بردند سر سنگرها باز ميرزا مهدى عرض كرد اينجا جايى است كه اين سنگر را ساختند هرگاه پنجاه ذرع آنطرف‌تر باشد بهتر است سركار و الا هم همان را فرمودند كه اميرزاده فرموده بود .\r\nچند مرتبه ديگر هم براى اتمام حجت عرض كرد آخرش نواب\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nو الا حكم فرمودند توى سرى زدند كه من ترا مدتى فرستادم سنگر بسازى نساختى عرض كرد سنگر را خودم تنها در قوه نداشتم بسازم نه بيل بود نه كلنگ نه عمله نه پول اينها كه نشد سنگر را ديگر با چه چيز مىساختم نواب و الا فرمودند برو از پيش نظرم دور شو كه اذيت خوام كرد .\r\nحاجى جابر خان هم چند مرتبه عرض كرد قبول نفرمودند فرمودند جائى را كه ابراهيم ميرزا مشخص كند خيلى خوب جايى است آن سنگر را بنا كردند ساختن اول اصل زمين سنگر را دو ذرغبالا آوردند كه آب زمين سنگر را كه جاى توپ و سرباز بود نگيرد بعد از آنكه دو ذرغرا بالا بردند آن وقت ديوار جلو سنگر را بالا بردند .\r\nاما آن ديوار ساخته بودند عرض ديوار يك ذرغنيم دو ذرع بود چوب نخل هر يكى يك ذرع فاصله به زمين نصب كرده بودند ميان چوبها را چم ( ؟ ) و گل چمن بالا آورده ميان ديوار را خاك ريخته بودند .\r\nديگر بعد از آنكه تشريف آوردند تا چند روز سركردها فى الجمله اتفاقى داشتند يك دفعه دو دفعه منزل وزير مىرفتند حرف مىزدند كه قرارى در كارها بدهيد اگر چنانچه بايد بجزيره برويم و جزيره را نگه داشت جسرى به‌بندند و اگر شما نبنديد ما قبض مىدهيم خودمان جسرى مىبنديم وزير هم رفت يك مرتبه دو مرتبه عرض كرد سركار و الا جوابى مشخص معين نفرمود اما بسيار بدشان آمد از اين حرف و از اينكه سركرده‌ها اين قسم حرفها مىزنند و همه يك قول و يكجهت هستند .\r\nيك روزى تشريف بردند سر سنگر آقا جانى خان مرحوم و همه سركرده‌ها بودند بنا كردند تكذيب بعضى آدمها را كردن كه نه دخلى\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبسركرده‌ها دارد و نه بىدخل است .\r\nدر ميان فرمايشاتشان گاهى حرفهاى گوشه‌دار مىفرمودند كه بعضى آدمها بسيار كم‌جرأت هستند اگر حرفى به آنها بزنى ايرادها براى آدم مىگيرند كه هيچ دخلى بمطلب ندارد چرا بايد آدم معقول اين قسم حرفها بزند مثلا شنيدم در اينجا هروقت در مجلس چند نفر پيش يكديگر جمع مىشوند تعريف زياد از قشون انگليس مىكنند كه در لب آب مشكل است دعوا كردن و اگر بايد در آب دعوا كرد و سنگر بست مثلا چنين و چنان بايد كرد اينها چه حرفى است چرا بايد سركرده معتبر پادشاه اين قسم حرفها بزند و اينها نيست مگر از جبن و وحشتى كه دارند و بعضى اوقات ديدم بمحض اينكه حرف دعوا و قشون انگليس در ميان مىافتد بعضىها رنگ از صورتشان مىرود انگليس چه قابل دارد قشون او چه چيز است .\r\nهرگاه از ترس مواخذه پادشاهى نبود همه اين قشون را من مرخص مىكردم و اين سرحد را به دويست نفر سوار عرب نگاه مىداشتم .\r\nآن روز را از اين قبيل فرمايشات بسيار فرمودند سركرده‌ها از همان روز دست از همديگر داده ترك آمدوشد را از منزل همديگر موقوف كردند و ديگر حرفهاى سابق را كه مىزدند موقوف كردند و بنا گذاشتند كم‌كم تكذيب از يكديگر كردن و بميل خاطر نواب و الا حرف زدن .\r\nيك روزى نواب و الا باز تشريف بردند سر سنگر پرسيدند كه كشتى به چند توپ از هم متلاشى مىشود يكى گفت چهل توپ يكى گفت بيست توپ تا آخرش چهار و پنج توپ رسيد و هر يك از سركرده‌ها بر خلاف يكديگر مىگفتند .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمثلا اگر آقا جانى خان مرحوم مىگفت پنجاه توپ كشتى را داغان مىكند محمد مراد خان مىگفت چهل توپ داغان مىكند علينقى خان مىگفت بيست توپ داغان مىكند محمد حسن خان مىگفت ده توپ داغان مىكند هر يك بر خلاف يكديگر مىگفتند بطوريكه بعضى مىگفتند بصداى توپ كشتى از هم داغان مىشود و قرار نواب و الا اين بود كه تكذيب مىكرد از آنكه گفته بود پنجاه توپ و تعريف مىكرد از آنكه گفته بود چهل توپ مىگفت تو راست مىگويى او ترس دارد ترسيده است .\r\nدر اين مدت قرار عمل نواب و الا و سركرده‌ها اين بوده در هر كارى و عملى كه داشتند و شب و روز آنچه آن يكى مىگفت اين يكى ديگر مىرفت طور ديگر مىگفت و خلاف قول او را ثابت مىكرد و نواب و الا هم به اين قسمها خوشحال بود .\r\nيكروز نواب و الا باز تشريف بردند سنگر آقا جانى خان فرمودند توپ بكجاى كشتى بخورد بىاختيار مىشود و غرق مىشود يكى گفت بسكان كشتى كه خورد بىاختيار مىشود يكى مىگفت بجايى بخورد كه آب برود ميانش غرق مىشود علينقى خان سرتيپ گفت شنيدم به اندازه دهن توپ چوب ساختند وقتى كه گلوله بخورد سوراخ شود دفعتا با قير و همان چوب سوراخ را مسدود مىكنند و نمىگذارند آب برود ميان كشتى نواب و الا بسيار بدشان آمد فرمود بلى شنيدم فرنگيها كلاهى ساختند وقتى او را كه سرشان گذاشتند كسى آنها را نمىبيند پرى هم از مقوا ساختند سيمى قرار دادند پرواز مىكنند مىآيند بالاى سر آدم با گلوله مىزنند آدم را مىكشند و دوباره مىروند فرمود حيف نيست آدم معقول اين قسم حرف بزند اين\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nنيست مگر از راه واهمه كه تو را گرفته است .\r\nعلينقى خان كه اين حرف را مىزد نواب و الا اين جواب را مىفرمود يكى ديگر مىگفت سگ كيست انگليس بتواند كه در روى آب بيايد مقابل اين سنگرها دعوا كند او مثل وزغ است ننگ مار است كه او را مقابل خود دشمن قرار بدهيم .\r\nيكى مىگفت او مثل مرده است سوار تابوت است از تابوت چه بر مىآيد يكى مىگفت او اسب چوبى است چه قابليت دارد كه اسم او را ببرد موسى خان ياور مىگفت قربانت شوم اينها چه قابل دارند يكدست بقليان يكدست بشمشير فرداست كه اترام ميمون باز را مثل ميمون قلاده كرده ميان اردو و مىآورم يكى ديگر مىگفت نواب و الا اذن بدهند من كشتى را بغل گرفته بياورم اينجا .\r\nمحمد حسن خان سرتيپ يكروز عرض كرد قربانت شوم فكر كردم اين كشتيها دودى حمام خوب مىشود عهد كردم يكى از آنها بياورم حمام كنم شما را مهمان كنم .\r\nباز يك روز ديگر نواب و الا سر سنگر تشريف آوردند محمد حسن خان عرض كرد ما همه چيز آنها را مىتوانيم چاره‌اش را بكنيم سواى خمپاره و نارنجك آنها كه از بالا مىآيد او را هم فكر خوبى كردم از اين چاهها كه كنده‌اى روز جنگ از اين شاخهاى نخل مىگويم سربازها دست بگيرند در اطراف سنگر هر يكذرع يكنفر باستد هروقت خمپاره نارنجك از بالا افتاد سربازها با آن چوب بزنند بياندازد ميان آن چاهها اگر بتركد اذيت نكند نواب و الا روشان را گرداندند بنا كردند خنديدن فرمود محمد حسن خان چگونه مىشود كه گلوله خمپاره به آن بزرگى را با چوب سرشاخ نخل حركت داد\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nنواب و الا هم تصديق قول اينها را مىكرد و بعد از آنكه چند مرتبه گفتگوها شد ديگر كسى جرأت نكرد حرفى بزند و هركس در هر فكر اين بود كه قسمى رفتار نمايد كه نواب و الا به او التفات بفرمايند .\r\nقرار عمل سركرده‌ها در اين مدت اين بود مىرفتند بيل مىخواستند مىگفتند بيل نخواهيد هر چيز ديگر مىخواهيد بخواهيد كلنگ مىخواستند همين جواب بود سيخ براى مزقل سنگر مىخواستند همين جواب را مىگفتند چوب هرچه مىخواستند برويد از حاجى جابر خان بگيريد .\r\nاوايل هرچه خانه در ميان جزيره بود كه عرب ساخته بود خراب كرد داد آنچه مىگرفتند نصف را سركرده‌ها به جهت صرف هيمه آش‌پزخانه‌اشان مىبردند باز مىرفتند چوب مىخواستند مىگفتند برويد از حاجى جابر خان بگيريد و هم آنچه در ميان جزيره خانه بود خراب كرد داد باز كفاف نكرد چوب خواستند نوبت بخانه‌هاى شهر رسيد آمدند خدمت نواب و الا عرض كردند در ميان جزيره هرچه خانه بود خراب كرديم داديم بازآمدند چوب مىخواهند حالا ديگر چوب نيست از كجا بدهيم فرمود از هر كجا هست بده عرض كرد اگر بايد من چوب بدهيم بفرماييد هزار نخل هرچه لازم است از نخلستان خودم بدهم اگر رعيت بايد بدهد باز هم بفرمائيد بدهم و الا ديگر چوب نيست مگر اينكه خانه‌هاى محمره را خراب كنم بدهم جوابى معين ندادند فرستادند چوب بده او هم بنا كرد از خانه ميان شهر خراب كرد و داد آخرش بطورى محمره را خراب كردند كه دو روز قبل از دعوا ديگر يكنفر از رعيت و يك خانه باقى نماند مگر پاره تاجر شوشترى و دزفولى در كاروانسرا بودند همه رفتند .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nديگر اوايلى كه نواب و الا تشريف آوردند محمره بعد از آن‌كه سركرده‌ها ديگر حرفى نزدند و آن قسمها حرف مىزدند حاجى جابر خان چند مرتبه عرض كرد كه اگر شما بخواهيد جزيره را نگهداريد به اين جزئى قشون كه شما فرستاده‌ايد ممكن نيست كه بتوان جزيره‌ها را نگه داشت چرا كه دوازده فرسخ طول دارد سه فرسخ عرض اگر به خواهيد قشون را آنجا بفرستيد اينطرف را خالى بالمره و اگر بخواهيد نصفى از قشون اينطرف باشد نصفى آن طرف نگاه داريد جزيره را خالى بگذاريد عرب و بلوچ در آنجا باشند توپ هم هرقدر مصلحت مىدانيد بدهيد اگر آنها بجزيره پياده شدند يك قسمى با آنها دعوا مىكنيم شبيخون مىزنيم بدزده آشكارا همراهشان سروكله مىزنيم .\r\nيكى دو نفر از سركرده‌ها به جهت اينكه روزيكه وارد محمره شدند حاجى جابر خان كم تعارف داده بود از آن جهت شب و روز خدمت نواب و الا عرض مىكردند حاجى جابر خان در باطن با انگليس راه دارد شما نبايد به حرف او برويد و گوش بدهيد چند مرتبه كه حاجى جابر خان اين عرض را كرد جواب ندادند و سركرده مىگفتند منظور حاجى جابر خان اينست كه اگر جزيره را خالى بگذاريد و همان منحصر بعرب باشد هر روز كه انگليس بيايد بدون معطلى جزيره را تسليم مىكنند .\r\nبه اين شدت نواب و الا را پر كرده بودند كه كشتى نيامده بود قورخانه نداده بودند بعد از آن هم كه دادند دويست تير قورخانه بسنگر حاجى جابر خان و پسرش داده بودند تا صبح دعوا فرستاد قورخانه بردند آخر معلوم شد كه چه خدمتى كرد و چقدر ايستادگى كرد كه\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nهرگاه سركرده‌ها ده يك او را ايستادگى كرده بودند ابدا شكست نمىخورد .\r\nاين قسم و اينطور بود حالت قشون و سركرده‌ها در اين مدت و اين قسم از دعوا و سلوك رفتار نواب و الا نسبت بمردم و از مردم نسبت بنواب و الا در عرض اين مدت كه سنگر مىبستند و همه روز تشريف مىآوردند سر سنگرها يك دفعه نفرمودند بارك اللّه يا يك دفعه يك صاحبقران به كسى انعام نداد يا اينكه اگر كسى حركت خلاف مىكرد مؤاخذه و سياست نمىكردند و در عرض اين مدت كه در محمره توقف داشت اردو يك دفعه چاپار نواب و الا كه آمد ابراز نداد كه از تهران چه نوشته‌اند مگر اينكه يك دفعه فرمودند از تهران نوشته‌اند كه اگر اذن بدهيد سردارى بفرستيم من در جواب نوشتم كه اين سركرده‌ها كه در اينجا هستند هر يكى يك سردار هستند در حضور نواب و الا عرض نكردند . اما بعد از آن كه سروكار و الا تشريف بردند آقا جانى خان گفت به سركرده‌ها كه حضرات شما چه مىگوييد در اينكه اگر يك نفر ديگر بيايد سرتيپ‌ها گفتند كدام سردار است كه از نواب و الا بهتر يعنى محمد حسن خان و محمد مراد خان علينقى خان از بعد از آنكه آن روز در سنگر نواب و الا آن ضرب را از ديگر هيچ كجا حرف نمىزد آقا جانى خان گفت معلوم است كه نواب و الا از همه‌كس بهتر است اما تفاوت اينقدر هست كه اگر چيزى بعقل ماها برسد بايد بهزار ترس و لرز بگوييم كه مبادا نواب و الا كج‌خلق شوند بعد از آنكه عرض كرديم هر فرمايش بفرمايند كسى قادر آن نيست گويد اين قسم نيست كه مىفرماييد بلكه قسم ديگر است لابد هرچه بفرمايند بايد عرض كرد بلى قربانت شوم درست است اما اگر كسى ديگر باشد مىرويم كنده\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nزانو را مقابلش مىزنم زمين مىگويم اين قسم بعقل ماها مىرسد اگر چنانچه قبول كرد كه هيچ اگر قبول نكرد چيز ديگرى بعقل او رسيده مىگويم شما بگوييد چه قسم بايد بشود اگر آنچه را كه او خيال كرده است موافق قاعده است كه چه عيب دارد اگر خير موافق قاعده نيست مىگويند آنچه را كه ما گفته‌ايم قبول كن اگر قبول نميكنى نوشته بده هر روز شكست بشود يا نقصى وارد بيايد بما دخلى نداشته باشد يا اينكه ما نوشته مىدهيم شما كاربكار ما نداشته باشيد عيب و نقصى وارد آمد جواب دولت با ما باشد .\r\nآقا جانى خان اين قسم گفت محمد مراد خان و علينقى خان گفتند اگر چنان كسى آمده بود از تهران البته بهتر بود محمد حسن خان گفت حماليد مگر شما از دولت خودتان و اولياى دولت خبر نداريد آنها از دروغ تكليفى بشاهزاده كردند چون مىدانستند اين قبول نخواهد كرد اينرا نوشتند . از اين گذشته دولت ما و اولياى دولت ما هرگز متحمل اين خرج‌ها نمىشوند كه ده بيست هزار تومان خرج بكنند سردار بفرستند وانگهى چه دربند اين هستند كه دولت ايران نظامى داشته باشد يا در پى اين هستند كه فتحى بشود شب و روز اوقات اولياى دولت سر اين حرف است كه نظاميه و داوديه خوش‌طرح و خوشگل بشود و شاه را مشغول كنند بگذاريد حالا ما را فرستادند اينجا اينهم اين حرفها را مىشنود از ما بدش مىآيد چكار داريد به اين كارها هر روز جنگ شد تا مىتوانيم دعوا مىكنيم وقتى نتوانستيم چه بحثى دارند بر ما آنوقت هم خاطرتان جمع باشد اگر شكست بشود دولت ما مثل ساير دولتها نيست كه مؤاخذه بكنند يا سياست بكنند منتهاش ضرورى بشاهزاده مىزنند كه هشت نه هزار تومان اولياى دولت\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتعارف مىگيرند و يك نشان تمثال و حمايل هم برايش مىگيرند كه بسيار خوب دعوا كرد در قوه قشون هيچ دولتى نبود در لب آب مقابل قشون انگليس بتواند دعوا كند باز اينها منتهاى رشادت را كردند دعوا هم كردند نترسيد عبث اين حرفها را نزنيد و اين شاهزاده را هم از خودتان نرنجانيد .\r\nآقا جانى خان مرحوم از ترس اينكه مبادا بروند بگويند گفت من هم گفتم اگر كسى آمده بود از اول بهتر بود براى ماها ديگر ما را چه رجوع باينكه اولياى دولت چه كار مىكنند امروزه بايد در فكر اين باشيم بلكه كارمانرا مضبوط كنيم كه روسفيدى حاصل شود .\r\nحاجى جابر خان اوايلى كه وارد محمره شده بوديم با محمد حسن خان سرتيپ زيادتر آمدوشد مىكرد و تعارف مىكرد گاه‌گاه به جهت مغشوشى اوضاع محمره و حرف نشنيدن نواب و الا مىآمد آنجا درد دل مىكرد كه كاش يكنفر مىبود كه تفصيل حل اين سرحد را بتهران مىنوشت بلكه از آنجا چاره مىكردند قرارى مىدادند يا سردارى مىفرستادند مثل بندر بوشهر كه ماها روسياه نمىشديم اين اوضاع كه حالا هست بجز اينكه هر روز كه دعوا بشود اين قشون شكست بخورد ندامت و روسياهى براى ماها تا سال‌هاى سال باقى بماند ثمر ديگر ندارد اين طريق دعوا نيست اين طريقه قشون‌كشى اين طريقه سرحددارى نيست نمىدانم چه بايد كرد ماها كه راه تهران نداريم و نمىدانيم بنويسيم شما كه راه داريد چرا نمىنويسيد سرتيپ در جواب مىگفت خدا عمرت بدهد چه دولتى چه اولياى دولتى آواز دهل از دور خوش است . چيزى مىشنوى دولت و اولياى دولت ديگر از ميان كار باخبر نيستى نرفته تهران و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nنديده دولت ما همان اسم است رسم نيست خيال كن ما نوشتيم ديگر كسى گوش نخواهد داد سواى اينكه شاهزاده بفهمد كه ما وقايع‌نگارى مىكنيم از دست ما شكوه بنويسد ما را مقصر كند كار ديگر نخواهد شد باز در قوه احتشام الدوله است كه خودش از عهده جيره اين قشون برمىآيد و اين اوضاع را هم فراهم آورده است تو هم اگر صلاح كار خود را مىخواهى از اين حرفها مزن و از اين غصه‌ها مخور مبادا احتشام الدوله بشنود گفت من نه از راه اينكه شكوه از دست احتشام الدوله داشته باشد اين حرف را مىزنم از راه اينست كه سالهاى سال در زير سايه مرحمت اين دولت پرورش يافته‌ايم و بعد از قرنى چنين امرى اتفاق افتاده مىترسم طورى شود كه مايه روسياهى باقى بماند در سر ما ، تا قيامت همه روزه از اين امرها اتفاق نمىافتد اگر ايندفعه طورى ديگر بشود يك دفعه ديگر تلافى بكنى شما جنگ انگليس را نديده‌ايد اما من ديدم جنگ كردم اين اوضاع كه من مىبينم هر روز دعوا بشود مشكل است كه اين سنگر و اين اوضاع تاب بياورد با انگليس دعوا كنند از من كه دعواى انگليس را ديده و مىدانم هرچه بگويم كسى نخواهد شنيد بلكه مقصرم مىكنند شماها كه مىتوانيد بگوئيد چرا نمىگوئيد .\r\nديگر از طريقه افتادن اردو و نظم اردو در مدت توقف در محمره فوج بهادران فوج بيات دو فوج كزّاز با توپخانه مباركه در آنطرف محمره يك جا افتاده بودند نواب اميرزاده ابراهيم ميرزا سردار اين اردو بود اما جاى اين اردو چه قسم جائى بود و سمت اين اردو نخلستان بود بطوريكه فاصله چندان نداشت از اول نخلستان تا لب شط هزار و پانصد قدم فاصله داشت و افتادن اردو بقاعده قلعه بود سراپرده\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nنواب اميرزاده در وسط بود قورخانه هم در وسط بود بقسمى قورخانه را در وسط اردو قرار داده بودند كه هرگاه وقتى آتش زده بودند قورخانه را تمام اردو آتش مىگرفت و محافظت قورخانه را بطورى مىكردند كه هرگاه منظور داشت كسى درصدد اين برآيد كه قورخانه را آتش بزند هر وقت از اوقات شب يا روز كه مىخواست برايش ممكن بود چرا كه حفاظى نداشت كه كسى نزديك نرود يا قراولى نداشت ديوارى كشيده بودند كه اطرافش از همه طرف باز بود پس ديوار كه اطراف قورخانه باشد قراول نداشت .\r\nهمان در قورخانه قراول داشت هرگاه كسى از پشت آتش مىانداخت هيچكس خبر نمىشد از قورخانه تا چادر اميرزاده شصت هفتاد قدم فاصله داشت تا چادرهاى آقا جان خان و محمد مراد خان و علينقى بتفاوت بود بعضى پنجاه قدم بعضى كمتر بود اين جاى قورخانه و محل اردو بود باصطلاح خودشان .\r\nاميرزاده و سركرده‌ها خواسته بودند كه دور از اردو را سنگرى بسازند كه احيانا شايد يكروزى اتفاق بيفتد كه قشون انگليس به خشكى بيرون بيايد اردو بزند و شبيخون بسر اردو بياورد طريقى كردند كه دور اردو را ديوار بايد كشيد مثل قلعه و در گذاشت كه از همه جاى اردو نتوان داخل شد .\r\nدو سمت اردو را كه به طرف نخلستان و شط بود گفتند كه اين دو طرف ضرور نكرد كه ديوار بكشند همين نخلستان صد مراتب بهتر از ديوار است و بعضى جاهاش هم ديوارى كه قديم براى حفظ نخلستان كه مال نرود كشيده بودند روز اول بلندى ديوار يكذرع نيم بوده بمرور ايام كه باران خراب كرده است الان به قدر نيم ذرع سه چارك قد ديوار\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبود او هم بعضى جا هم بالمره خراب شده بود اين دو طرف اردو بود اينطرف ديگر كه طرف بيابان بود و طرف ديگر رو بمحمره بود قدرى خاك از بيرون كنده ريخته بودند قدرى از طرف اندرون از دو طرف كه ريخته بودند به قدر نيم ذرع بلندى خاك شده سر آن خاك را از شاخهاى نخل آورده راست راست نزديك بهم نشانده بودند ميان خاك به مثل اينكه سر ديوار باغ را به جهت محافظت باغ از رفتن روباه و جانور ديگر از سر شاخ درخت مىگذارند ؛ آنها هم اين قسم تفاوتى كه او با اين ديوارها دارد اين است كه اينها را پرتر و زيادتر مىگذارند و گل هم زيروروش مىگذارند كه از باد و باران محفوظ است اما او گل نداشت و از صدمه باد هروقت كه مىزد نصفش مىافتاد .\r\nاين دو سمت را اقدام كرده فوجهائى كه اين سمت بودند قسمت كرده بودند قراول دورهء كه بود از هر دو فوج كار آنها از سر صبح تا شام بنوبه اين بود كه هرچه از اين چوبها را باد يا مال كه مىانداخت آن قراولها همان ساعت در جاى خود نصب مىكردند بقسمى ما شاء اللّه از نظم و كفايتى كه اميرزاده داشت در مدت توقف محمره با آنهمه جمعيت و بادهاى پرزور كه مىآمد يك دفعه نشد كه دو تاى از آن چوبها افتاده باشد و قراول نصب نكرده باشد بجاى خودش شب و روز در راسته ديوار قراول مىگرديد و چشمش به ديوار و چوب بود .\r\nاما چنان بقاعده و نظام آن چوبها را نشانده بودند كه از راسته ديوار كه نگاه مىكردى مثل اين بود كه يك شاخ نخل است و از مقابل ديوار هم كه ملاحظه مىكردى بىتفاوت چنان نبود كه يكى فاصلش زياد باشد يكى كم چونكه بسركارى خود اميرزاده و باهتمام و استادى همه سركرده‌ها يعنى محمد مراد خان و علينقى خان چونكه سمت\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nفوجهاى آنها بود روزيكه نواب و الا تشريف آوردند زياد از حد باميرزاده التفات فرمودند و نوازش بسرتيپها فرمودند كه بارك اللّه ابراهيم ميرزا در حقيقت معنى قشون‌كشى و سردارى اين است عجب جايى اردو را انداخته است عجب قسمى انداخته است .\r\nاميرزاده هم عرض كرد جاى اين اردو را محمد مراد خان مشخص و معين كرده است قدرى هم نواب و الا التفات و نوازش بمحمد مراد خان فرمودند او هم بنا كرد تعريف و توصيف كردن كه يك جاى اين اردو چندين حسن دارد از جمله اين اردو اينست كه قربانت شوم اگر صد هزار توپ از ميان شط بيندازى ابدا گلوله بنزديك اين اردو نمىآيد و به اين اردو نمىرسد .\r\nنواب و الا از حاجى جابر خان پرسيد كه گلوله توپ از نخل مىگذرد يا خير حاجى جابر خان عرض كرد گلوله توپ هرقدر كم‌قوت باشد از سه چهار نخل مىگذرد اگر باروتش پرقوت باشد از هشت نه نخل هم مىگذرد از آنجا كه قرار نواب و الا بود كه حرف كسى را قبول نفرمايد فرمودند اين قسم كه تو مىگويى نمىشود محمد مراد خان چون‌كه جاى اردو را خودش مشخص كرده بود او هم عرض كرد مشكل است كه توپ هشت نه نخل را قطع كند حاجب جابر خان عرض كرد الان آن نخلها كه در دعواى ما و روم قطع شده است حاضر است نواب و الا را برد ميان نخلستان نشان داده عرض كرد كه هر روز دعوا بشود اول اردو مىشكند و بعد سنگرها اگر چنانچه اين اردو را اينجا انداخته‌ايد كه نخلستان محافظت اردو را بكند خاطر جمع نشويد و اردو را حركت بدهيد بالاتر در يك جا جمع بيندازيد و سنگرى دورش بسازيد .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nنواب و الا فرمود حاجى جابر خان تو چرا بايد اين حرفها را بزنى من بخيالم سركرده‌ها و سرتيپها ترسيدند تو هم ترسيده اين قشون براى اين آمدند كه محمره را نگهدارى بكنند نيامدند بروند بيابان بىآب اردو بزنيم ميرزا مهدى چندين مرتبه عرض كرد قبول نفرموده هروقت هركسى عرض كردند كه اين اردوى اميرزاده را توپ مىگيرد و اردو را بالاتر بياورند محمد مراد خان سرتيپ مىرفت عرض مىكرد اگر اردو را از اينجا بجاى ديگر ببرند باعث شكست اردو و قشون خواهد بود اين اردوى اميرزاده بود اما اردوى وزير هم اوايلى كه فوجهاى فراهان وارد شدند و بعد از آنكه نواب و الا تشريف آوردند عليحده چادر زده بود اصل چادر وزير خودش در پهلوى محمره در لب شط بفاصله سى قدم آنجا چادر وزير بود پشت چادر وزير سرباز فوج سيلاخورى با صد نفر سرباز دلفان و عملجات وزير خودش .\r\nفوج‌ها فراهان هم كه وارد شد در پشت چادر وزير بفاصله دويست قدم جاى افواج فراهان را معين كردند نواب و الا هم كه تشريف آوردند در مقابل افواج فراهان در پشت قلعه محمره بفاصله صد و پنجاه قدم جاى سراپرده نواب و الا بود در اطراف سراپرده نواب و الا عملجات سركار و الا بود مثل محمد رحيم خان قاجار ميرزا حاجى باباى كمرهء نوكر نواب و الا محمد رضا خان مهندس ميرزا على اصغر معلم حسينقلى خان بختيارى زين العابدين خان اينها هم در اطراف سراپرده نواب و الا در پشت سر چادرهاى اينها قورخانه بود قورخانه را بدون ديوار و بدون حفاظ در آن صحرا بود .\r\nتا مدتى همان . . . تا بعد از مدتى كه قورخانه زير باران بود بعد از آن چادرى آوردند سر قورخانه زدند بود محمد حسن خان سرتيپ عرض\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nكرد بايد حفاظى براى قورخانه درست كرد نواب و الا فرمودند هر قسم مىدانى درست كن عرض كرد بايد خندق كنده شود از سرباز افواج فراهان ده بيست نفر آوردند طراحى كردند يك ذرع نيم عرض خندق را قرار دادند بعضى جاها يكذرع گود كرده بودند بعضى جاها نيم ذرع و كمترك كنده بودند زياده نشد چرا كه بيل و كلنگ نبود كه زياد بكنند بعد از آن بناى اين شود كه جاى سنگرهاى افواج فراهان را مشخص نمايند چند روز نواب و الا خودشان سوار شده مىگرديدند تا آخر جاى سنگر دو فوج فراهان را در چلفى « ؟ » محمره قرار دادند بناى ساختن سنگر شده چند روز بود كه يكروز دو ساعت از ظهر گذشته كشتى نمايان شد خبر براى نواب و الا آوردند حكم فرمودند سربازان را سر سنگرها حاضر نمائيد سرباز سر سنگرها حاضر شد اول به خيال اينكه از كشتىهاى انگليس است بعد معلوم شد كه سركرده‌ايست مال دولت فرانسه سه سال بوده است كه مأمور بسياحت دريا بوده است در آن اوقات رفته بود بندر بوشهر چندى هم در آنجا مانده اينجا كه نواب و الا را ببيند آدم فرستاد خدمت نواب و الا كه چون من دوست هستم طالب هستم شما را ديدن كنم رفتم بوشهر كسى را نديدم از قشون عجم آمده‌ام اينجا اگر اذن مىدهيد بيايم و الا فلا نواب و الا هم محمد مراد خان سرتيپ را با محمد رحيمخان فرستاد رفتند ميان كشتى تعارف كردند اذن آمدن هم دادند دو ساعت از شب رفته آنها مراجعت كرده آدم فرستاده سربازها را از سر سنگرها مرخص كرده آمدند چادر صبحى يك فوج فراهان را حاضر كرده باستقبال رفتند صد نفر هم از فوج بهادران با موز كانچى و طبال و نى چى در پيش سنگر ايستاد وقتى كه كشتى او آمد جلو سنگر از كشتى پياده شد توپ\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nانداخت از سنگر آقا جانخان سرباز با سرتيپ و سوار حسينقلى خان همراهش آمدند .\r\nاز آن اردو گذشته چند توپ هم شليك كرده وارد سراپرده نواب و الا شده رفت نواب و الا را ديد و عرض كرد خدمت نواب و الا كه انگليسيها من كه در بوشهر بودم مىگفتند روز بيست و هفتم جماى الثانى در محمره كشتى ما هست كه آنجا دعوا خواهيم كرد و الان روز بيست و نهم است و آنها نيامدند همه حرفهاى آنها همين قسم است شيطان هستند دروغ مىگويند .\r\nسركرده‌ها با صاحب‌منصبى كه او همراه داشت رفتند چادر محمد رحيم خان بعد از ديدن شاهزاده رفت چادر وزير كه آنجا نهار بخورد بعد از صرف نهار اذن خواست كه مىخواهم سنگرها و استعداد شما را ملاحظه كنم هرگاه نقصى داشته باشد بگويم و اگر خوب باشد چونكه دوست هستم خوشحال شوم شاهزاده هم اذن داد صاحب‌منصبهاى او با سركرده‌ها رفتند سنگرها و توپ و قورخانه و اردو همه را ديدند و نقشه همه را برداشتند آمدند براى او گفتند آمد خدمت شاهزاده عرض كرد اين استعداد شما را كه من ديدم در مقابل آنها هرگاه دعوا شود سه ساعت زيادتر نمىتوانيد جنگ كنيد اولا اينكه نبايست از اول شما سنگر لب آب بسازيد دوم اگر چنانچه سنگر لب آب مىساختيد بايد سنگر زمينى بسازيد مارپيچ بكنيد براى آمد و شد سنگر . سنگر را هم در زمين قرار بدهيد جلو توپ انگليس الا خاك و سنگر زمينى ديگر هيچ دوام نخواهد كرد حالا هم اگر چنانچه از من قبول مىكنيد اين سنگرها را خراب كنيد برويد در خشكى سنگر بسازيد هرگاه او آمد و از آب بيرون آمد در خشكى با هم جنگ كنيد اگر\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nنيامد كه هيچ البته سنگرها را خراب كنيد خاطر جمع اين نشويد كه توپ كشتى آنها كوچك است من توپ در ميان كشتى آنها ديدم كه ده ذرع قدش هست .\r\nنواب و الا فرمودند اين سنگرها را من به جهت اين لب آب ساختم كه آنها را خاطرجمع بكنم و فريب بدهم كه آنها اينجا بيايند بعد كه آمدند اين سنگرها را خالى كرده عقب مىروم آنها را مىكشانم به خشكى در خشكى با آنها جنگ خواهم كرد .\r\nعرض كرد پس شما بايد در خشكى سنگرى داشته باشيد و اردو در آنجا باشد اين سنگرها را هم اينجا داشته باشيد تا مىتوانيد جنگ وقتى كه نتوانستيد برويد اردو فرمود آنها چه قابلا دارند كه من اينكارها را بكنم هرگاه آنها مىآيند به اين سرحد به گوش شما مىرسد كه من چه قسم جنگ با آنها خواهم كرد عرض كرد اختيار با خودتان است آنچه در دوستى و خيرخواهى من فهميدم بشما گفتم .\r\nكاغذى هم به همين طورها به تهران نوشت بوزير مختار خودشان جلودار شاهزاده را آورد ديگر جواب او را ندانستم چه وقت آوردند از محمره وقت مغرب رفت ميان كشتى رفت بصره مراجعت از بصره دوباره آمد ديدنى از شاهزاده كرد رفت روزيكه اين صاحب‌منصب فرانسه آمد هشت نه روز بود كه نواب و الا تشريف بمحمره آورده بودند سنگر محمد مراد خان و آقا جان خان ساخته شده بود اما سنگرهاى فراهانى ساخته نشده بود نيمه نيم تمام بود همه روز تشريف مىآوردند عصر بعصر سر سنگر فوج جديد فراهان تشريف مىآوردند چونكه خوب جايى ساخته شده بود از فرمايشات سابق كه نوشته شد مىفرمودند و جوابهاى لاحق عرض مىكردند تا يكروز\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبمحمد حسن خان سرتيپ كرد كه لازم است يكنفر سركرده معتبر در ميان جزيره باشد بيا با يك فوج برو بجزيره در جواب عرض كرد به چند شرط بجزيره مىرود اولا اينكه مىفرستيد با دو فوج بفرستيد دوم اينكه ببنديد هرگاه جسرى نمىبنديد دو كشتى بدهيد اختيارش دست من باشد هروقت كه بخواهم بيايم اينطرف بيايم شرط ديگر اينكه ذخيره ششماهه بدهيد كه در ميان جزيره در روز سربازم گرسنه نماند شرط ديگر اينكه دستخطى بنويسيد كه بسركرده‌هاى ديگر تكليف رفتن جزيره را كردم هيچ يك قبول رفتن را نكردند و محمد حسن خان داوطلب شد و رفت و شرط ديگر اينكه كاغذى هم سركرده‌ها بنويسند بدهند كه نواب و الا تكليف بماها كرد كه برويم ميان جزيره نرفتيم و محمد حسن خان رفت سركرده‌هاى ديگر گفتند ما آمديم اينجا خدمت كنيم نوكر هستيم چه وقت سركار و الا تكليف كردند كه ما نرفتيم هر كه را كه سركار و الا فرمايش بفرمايند اگر نرفتيم آنوقت كاغذ مىدهيم .\r\nنواب و الا هم چونكه ديدند منظور محمد حسن خان سرتيپ نرفتن و ايراد گرفتن است ديگر پاپى نشدند كه برو يا نرو .\r\nاين تفصيل قشون اينطرف سنگرها بود تفصيل قشون جزيره عرب و بلوچ ابو ابجمعى پسر حاجى جابر خان بود و سنگرى هم پسر حاجى جابر خان خودش تنها داشت عربى هم خود حاجى جابر خان داشت و سنگرى عليحده داشت كه كمك آورده بود به قدر هفتصد هشتصد نفر بود بلوچ عرب جمعى پسرش هم نوكر هستند كه دو سال قبل از اين گرفتند چهارصد و پنجاه نفر بلوچ بود سيصد نفر هم عرب و غلام سياه بود اما از وقتى كه گرفتند يك دينار جيره مواجب به آنها ندادند\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاين اوقات هم كه قشون در محمره بود اوايل نمىدادند اين اواخر جيره به آنها دادند اما به همان هفتصد نفر نوكر جيره دادند نه به عرب چريكى فوج همراه هم از اول در جزيره بود با دويست سيصد نفر از فوج سيلاخورى هم رفت در جزيره با موسى خان ياور زين العابدين خان شاهسون هم با سوارش رفت .\r\nدر اول كه مىخواست زين العابدين خان را بفرستد بجزيره زين العابدين خان عرض كرد قربانت شوم من سالها خدمت كردم بضرب خدمت صاحب‌منصب و مواجب عزت شدم و در عهد مرحوم نايب السلطنه اگر چنانچه حالا منظور سركار اينست نانى را كه پدرت داده خودت ببرى و بباد فنا بدهى پس چه ضرور كه مرا ميان جزيره بفرستى اگر دعوا بشود شكستى واقع شود كه آبروى چندين ساله من بباد برود مرا مىفرستى بحويزه آيا با اين شصت هفتاد سوار لكنته بىپا چه خدمتى از دست من بر مىآيد كه بكنم و مصدر چه خدمتى مىتوانم شد و اين عرضها مىكنم نه منظورم اينست كه عذر بياورم نروم نوكر هستم هرچه حكم بفرماييد اطاعت مىكنم اما اين عرضها را مىكنم من جنگ دولتى ديدم اين قسم كه مىخواهيد سروكار جزيره را به اين قشون محافظت و نگهدارى بكنيد سواى مايه روسياهى و خجالت چيز ديگر حاصل نمىشود نفرماييد چرا تو كه مىدانستى نگفتى خيال كنيد امروز دعواست انگليس بيرون آمده است ميان جزيره دستور عمل مرا بدهيد كه چه قسم دعوا كن از آتش خانه و توپخانه انگليس خودتان بهتر مىدانيد ضرور بعرض نيست .\r\nنواب و الا در جواب تغير فرمودند بىمعنى چه چيز است كه مىزنند هر كدام را كه من حرفى مىزنم برايم كتاب الف ليله\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىخوانيد اينها همه از ترس است هروقت اسم انگليس مىبرند همه نبضشان ساقط مىشود زين العابدين خان عرض كرد ضرور بتغير نيست اول عرض كردم اين عرضها را مىكنم براى يك روزى حالا كه سركار مىفرماييد از راه ترس است الان حكم بفرماييد مىروم زين العابدين خان با سوارش رفت آنطرف اما چه سوار آنچه از حالت سرباز سيلاخورى مشاهده مىشد . . . بر آنها از . . . بود . در اين مدت توقف عربستان تا مادام كه نواب و الا در خدمت نواب اميرزاده همه روز به شكار دراج و گردش هرچه اسبشان مرده اسقاط نداده يك دفعه يكنفر از اين سوار را مأمور بجايى نكردند كه يك دينار عايدشان بشود از اسباب اوضاع براى سوارش چيزى نمانده هرچه داشتند همه را فروخته خوردند مگر اينكه چون زين العابدين خان آدم كاردان و دنياديده بود به هر قسم كه بوده است نگذاشته كه سوارش تفنگ و اسب تنهايى را بفروشند باقى ديگر هرچه داشتند فروختند و از قراريكه در اينمدت در آن صفحات ديديم و شنيديم همه قشونى كه از آن صفحات ديديم و شنيديم همه قشونى كه از آن صفحات اوابجمع و سپرده نواب و الا هستند از سواره و پياده كه حكومت آنها با نواب والاست سوار باجلان فوج امرائى و سيلاخورى و عرب و بلوچ حاجى خان همه هم‌رنگ و هم‌صورت بودند صد نفر از سوار باجلان كه سپرده از خوانين خودشان رحيم خان يوزباشى آن سوار در اهواز در خدمت نواب على محمد ميرزا بود روزيكه شكست خورد اردو باهواز آمد و آمديم بشوشتر آن سوار را مأمور بلرستان كردند .\r\nبعد از آنكه آمدند سان آنها را ديدند بسيار لكنته و پريشان‌حال بود يوزباشى را چوب زد كه چرا سوار اين حالت را دارد عرض كرد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nسواريكه در عرض سال ده روز در يك جا آسوده نباشد يا بچاپارى اينطرف و آنطرف برود يا اينكه همه روز سوارى و به شكار روزى ده فرسخ پشت سر آهو اسب بتازد اميرزاده است حكم مىكند سوار شو اگر اطاعت نكنم مقصر هستم اگر سوار شوم اين قسم است تقصير من چه چيز است . جرأت عرض كردن جيره و مواجب را نكرد اين حال عموم قشون ابو ابجعى نواب و الا است .\r\nديگر قشونى كه بجزيره رفت حسينقلى خان بختيارى بود روز اول كه نواب و الا حكم فرمودند كه جمعيت كمك بياورد هفتصد نفر پياده سيصد نفر سوار اما آنچه روزيكه وارد محمره شد سيصد نفر پياده دويست نفر سواره همراهش بود .\r\nچنديكه در محمره ماندند جيره ندادند خرجى كه داشتند تمام شد بنا كردند فرار كردند آخرش به قدر يكصد سوار دويست نفر پياده ماند و تكليف رفتن ميان جزيره كردند اولا تا چند روز اظهار نكردند كه سوار و پياده بىپا شده حالا كه بايد بجزيره بروم جيره بدهيد .\r\nنواب و الا بناى تغير را گذاشتند كه چرا نمىروى آخرش رفت بوزير حالت خود را گفت قرار دادند كه جيره به آنها بدهند آنها هم رفتند ميان جزيره اول كه رفته بودند ميان جزيره در دو فرسخى رفته در آنجا سنگر ساخته بودند حاجى جابر خان خود پسرش دو سنگر در مقابل سنگر آقا جانى خان در دهنه دو شط داشتند شيخ محمد عرب كه او عربهاى . . . حاجى جابر خان و يك پسر ديگرش در پيش ساير قشون بودند اينها در آنجا بودند تا روزيكه كشتيها آمدند آنوقت هم بودند تا چند روز قبل از عيد كه كشتيها زياد شدند نواب و الا تشريف بردند جزيره ديدند آنجا نمىتوان دعوا كرد جايش بدجايى است حكم فرمودند بياييد\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nبالا از آنجا آمدند بالا از آنطرف جزيره كه سنگر حاجى جابر خان بود افتادند كنار شط هر يك در يك‌جا تا اينطرف كه ساخته . . . مشهور است تا آنجا كه آخر همه بود و از آنجا هم احتمال آمدن كشتى امرائى افتاده سوار و پياده حسينقلى خان بختيارى را آوردند اينطرف به قدر شصت هفتاد نفر از پياده آنها را ابو ابجمع محمد رحيمخان و محمد رضا خان كردند چونكه آنها هم يك برج خرابه به محمره را سنگر ساخته بودند و سه توپ چدن كه سوار غلطك بودند داشتند اين پياده را ابو بجمع آنها كردند كه حفظ و حرارست محمره را آنها بكنند به قدر شصت هفتاد نفر هم از پياده حسينقلى خان سپردند بميرزا حاجى باباى كمره كه برود در اينطرف مستحفظ بهم شير باشد بىتوپ و سنگر .\r\nديگر چونكه در اول كه سنگر آقا جانى خان را ساختند بشراكت فوج بهادران و كزاز هر دو بود بعد از آنكه سنگر ساخته شد و كشتى آمد نواب و الا چنان مصلخت دانستند كه فوج بهادران تنها باشد كه اگر شكستى بشود معلوم شود و كار هم كه به گردن يكنفر شد ايستادگى بهتر مىكند سنگر را به آقا جانى خان مرحوم سپردند و فوج كزاز را قرار دادند باشد اگر از هر طرفى كمك بخواهند بدهند فوج مهندس كزاز هم بود .\r\nقبل از آنكه قشون جزيره از دو فرسخى بالا بيايد چهارصد نفر از فوج قديم كزاز با رجبخان ياور فرستادند بجزيره در مقابل محمره و سنگر بستند يكتوپ هم داشتند دهن توپ آنها روبسنگر فوج جديد فراهان بود از . . . به طرف آنها .\r\nميرزا حاجى بابا هم چند روز در آنجا توقف كردند ديدند ثمرى ندارد دوباره آمدند باردوى خود نواب و الا جاى اردوى نواب و الا در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاول پشت قلعه محمره بود دو سه روز قبل از دعوا گفتند اينجا را توپ مىگيرد حركت كرده به قدر دو هزار قدم بالاتر رفته عرض كردند حالا كه اردوى خودتان را حركت داديد اردوى اميرزاده را هم بياوريد پيش اردوى خودتان فرمودند اسم آن اردو را نياوريد اولا جاى آن اردو خيلى خوب جايى است و از اين گذشته در حقيقت سردار اردو ابراهيم ميرزا است بايد اردوى او عليحده باشد روز دعوا هم هرگاه فتح بكند به من دخلى ندارد باسم خود اوست از اين اردوى آخرى نواب و الا تا لب شط دو هزار و هشتصد قدم بود اما چادر وزير تا يك روز قبل از دعوا همان جاى خود كنار شط .\r\nيكروز قبل از دعوا كه معلوم شد كه ديگر فردا يقين دعوا خواهد شد بنا كردند حركت كردن نصفى از چادر و اسباب وزير را برده بودند نصفى مانده بود كه صبح دعوا شد و يك دفعه بنا كردند بار كردن ديگر مجال اينكه آن اردو ببرند نشد بار كردند .\r\nروز ديگر چادرهاى افواج فراهانى كه پشت چادر وزير افتاده بودند كه پانصد قدم فاصله داشت تا لب شط چهارصد نفر از فوج قديم در سنگر بود با سرتيپ و محمد طاهر بيك ياور چهارصد نفر از دو فوج مشخص شده بود و سپرده باصلان بيك ياور كه در اردوى نواب و الا باشند به جهت قراولى قورخانه و نواب و الا و اگر جايى لازم شود كمك بروند باقى كه مانده بود از دو فوج در پيش چادر سرتيپ در جاى خود بودند از فوج جديد هم چونكه سنگر نزديك بود چادر همان در جاى خود بود توپچى هم هرجا كه توپ بود چادرش در ميان سنگر پيش توپ زده بود .\r\nاين حالت قشون محمره و افتادن اردو و سنگرها بود .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nديگر از وقايعات اردو و محمره چيزى باقى نمانده حالا ديگر از اول دعواست كه نوشته مىشود تا ايام توقف در محمره چيزى ديگر اتفاق نيفتاده كه نوشته شود ديگر از اين ببعد وقايعات جنگ و بعد از جنگ است .\r\nروزى كه كمندر سردار فرانسه آمد گفت روزى كه در بوشهر بودم مىگفتند كه روز بيست و هفتم جمادى الاول كشتى در محمره است روز بيست و نهم او آمد محمره بعد از آنكه او رفت چند روزى كه گذشت يك شب شش ساعت از شب گذشته بود كاغذ از جزيره آمد كه نوشته بودند امروز عصرى سه كشتى دودى و پنج شراعى آمده . در اول آب شيرين لنگر انداخته در هفت ساعتى وزير كاغذى بسرتيب نوشت كه از جزيره نوشتند كه هشت كشتى آمده است سه دودى پنج شراعى آمده شما از هر فوج دويست نفر سرباز بفرستيد بىصدا بسنگرها و صد نفر هم با يك صاحب‌منصب تعيين نماييد كه از بالاى يك‌يك قراول قراولى نمايند تا شاخه بهمشير تا صبح معلوم شود آنها مىروند يا خواهند ماند .\r\nدويست نفر از هر فوج هر يك بسنگر خودشان صد نفر هم بقراولى بهمشير رفته بودند تا صبح ، صبح خبر آمد كه هستند تا امروز هم كه غرابه‌ها آمدند هنوز سنگرهاى فراهانى ساخته نشده بود اما ديوار سنگر تمام چوب بود خاكريزى و مزقلهاى سنگرها ساخته نشده بود به جهت چوب هروقت مىرفتند چوب بدهيد امروز و فردا مىكردند تا امروز كه كشتيها آمدند معلوم شد كه ديگر . . . نخواهند رفت فرستادند پيش حاجى جابر خان كه چوب بده قدرى چوب آوردند . پاره از مرقلها ساخته شد پارهء باز به جهت چوب مانده روزى چند دانه تير\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمىدادند سنگرها تمام شد كه كشتيها هم در همانجا بودند .\r\nچند روز ديگر خبر آمد كه چهارده تا شدند چند روز ديگر خبر آمد بيست و چهار فروند شده چند روز ديگر بيست و هشت فروند شدند بعد از آن به همان حالت بودند نه بالا آمدند نه پايين‌تر رفتند زياد و كم هم نشدند .\r\nبعد از مدتى كه اينطور بودند يكروز سركار نواب و الا فرمودند محمد حسن خان بعقل و كفايت تو خاطرجمع هستم تو با وزير برويد جزيره غرابها را ببينيد چند عرابه توپ دارند استعداد آنها بچه مرتبه است مىتوانيم دعوا كنيم لب آب با آنها يا نمىتوانيم سركشى بكن ببين سنگرها و استعداد جزيره را هم ببين .\r\nسرتيب با وزير رفتند يكشب در جزيره ماندند وزير كيفيت را عرض كرد اما سرتيب عرض نكرد هركسى از او احوال پرسيد جواب گفت حمالى چه كار دارى آخر معلوم مىشود گفتند شاهزاده شما را فرستاده كه از احوال آنها مطلع شويد بگوييد گفت من چه كار دارم وزير خودش ديده خواهد گفت من شرط كرده‌ام روزى كه از خانه‌ام بيرون آمدم از گوش كر باشم و از زبان لال چه كار دارم حرف بزنم كه مضمون برايم بسازند از روزى هم كه وارد محمره شديم باز آن سر كردهاى ديگر گاهگاه حرف مىزدند كه چه بايد كرد و چه قسم بشود .\r\nهروقت نواب و الا مىپرسيدند محمد حسن خان فلان كار چه قسم بايد بشود عرض مىكرد اختيار با سركار والاست هرچه رأى سركار قرار بگيرد همان عين مصلحت است در عرض اين مدت هيچ يك مرتبه عرض نكرد كه اين سنگر خوبست يا بد و حال آنكه از محمد حسن خان قبول مىكرد چرا كه به حرف او اطمينان داشت ليكن\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nحرف نميزد مدتى كه كشتيها در آنجا بودند بيست و هشت فروند بودند .\r\nچند روز قبل از عيد چهارده كشتى رفت شهرت گرفت كه در بوشهر دعوا شده و شكست خورده‌اند اينها رفتند بكمك بوشهر سه روز قبل از عيد بود كه دوباره خبر آمد كه كشتىها پنجاه و هشت كشتى شدند اين دفعه ديگر يقين شد كه جنگ خواهد شد در اين بين هم كشتى دودى آمد گذشت رفت بصره دو روز ماند و دوباره مراجعت كرد .\r\nبعد از سه روز ديگر كه روز بيست و هفتم ماه رجب بود و سيم بهار يك ساعت از ظهر گذشته خبر رسيد كه كشتى دودى آمد شاهزاده آدم فرستاد كه شيپور حاضرباش بكشيد و هركس برود در سنگر خود حاضر باشد اما در وقتى كه اين خبر رسيد حالتى براى شاهزاده و سر كردها دست داده بود كه نمىتوان نوشت بسيار مضطرب شده رنگهاى الوان مختلف داشتند از سه روز قبل كه خبر آوردند كه كشتىها زياد شدند همين حالت را داشتند وقتى كه آمدن كشتىها را بشنيدند زيادتر پريشان شدند .\r\nاز ظهر چهارشنبه بيست و هفتم بنا كردند آمدن فردا هم مىآمدند آنجا بودند هرچه كشتى دودى بود مىرفت كشتىهاى شراعى را مىبستند مىآوردند آن روز تمام كشتىها آمدند در نيم‌فرسخى فاصله سنگر آقا جانى خان ايستادند شب جمعه يك كشتى آمده بود در طرف خاك روم جزيره سلمان غضبان پياده شدند هفت خمپاره هم پياده كرده سنگر زمينى ساخته در آنجا بودند همان شب جمعه پس از توپ مغرب اردوى ما نيمساعت از شب گذشته صداى توپ آمد دوازده\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nتوپ انداختند معلوم شد كه اين اعلام است و فردا دعوا خواهد بود نواب و الا فرمودند اگر چنانچه فردا اينها دعوا نكنند من اعلام جنگ خواهم كرد معنى ندارد اينها اين قسم‌ها رفتار كنند اگر آمدند دعوا كه چرا دعوا نمىكنند اگر دعوا نيامدند پس كارشان اينجا چه چيز است بروند .\r\nصبحى نيمساعت بطلوع آفتاب مانده توپ صبح اردوى ما را انداختند بعد از انداختن توپ صبح ما از جزيره سلمان بن غضبان كه خمپاره را پياده كرده نارنجك ميان خالى سه تا پشت سر هم انداختند بعد از سه تا از طرف ما هم يكى انداختند بناى ردوبدل شد از طرفين تا آنها چندان پرزور مىانداختند نه اينها كشتيها هم از پايين حركت كردن آمدند اول رسيدن بسنگر حاجى جابر خان دو سه شليك پشت سر هم به آن سنگر كردند از آنجا رد شده آمد بر سنگر خود حاجى جابر خان يك دو شليك هم آنجا كرده آنجا ايستادند بنا كردند بتوپ زدن دو تا غراب جفت مقابل سنگر حاجى جابر خان ايستاده بودند توپ از سنگر ميزدند از پشت سر آن دو غراب هم دوتاى ديگر آمدند آنها هم رسيدند بسنگر پسر حاجى جابر خان آنجا ايستادند بنا كردند توپ زدن .\r\nغرابها در برابر سنگر حاجى جابر خان و پسرش يكساعت ايستاده يكى از غرابها داخل به اين شط شد رو بسنگر آقا جانى خان پشت سر او يكى ديگر آمد از آن دو تا يكى رفت رو به بالا يكى دوباره برگرديد مقابل سنگر آقا جانى خان آن يكى كه رد شد به بالا رفت مقابل كوت فيلى ايستاد منظور آنها اين بود كه پياده شوند آنجا تا شام سنگر بسازند چونكه از اردو خبر داشتند مىدانستند كه تمام قشون ما سرگرم دعوا\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nهستند و قشونى كه پشت بند باشد نداريم .\r\nعربى خبر آورد كه انگليس پياده شدند زمين را ذرع مىكنند آنجا را كه سنگر مىبستند راست اردوى اميرزاده بود منظور داشتند بعد از بستن سنگر اردوى اميرزاده را بضرب خمپاره و نارنجك اردو را از آنجا بكنند آنجا ايستاد يكى ديگر آمد پشت آن غراب رد شد رو به بالا عقب آن يكى ديگر بنا كرد برفتن در اين وقت از اول جنگ دو ساعت و نيم سه ساعت از روز گذشته بود آن دو غراب كه بالا رفتند حاجى جابر خان آدم فرستاد كه آنها منظور دارند پياده به دو جهت :\r\nاولا اينكه اگر چنانچه ما تاب مقاومت بياوريم و شكست نخوريم در كوت فيلى سنگر بسازند و از آنجا كم‌كم پيش بيايند و فهميدند كه تمام قشون ما در سنگرهاست و قشونى كه بجلو آنها بفرستيم نداريم تا شام سنگرى بسازند در لب آب .\r\nدويم اينكه اگر چنانچه از طرف ما سستى ظاهر شود آنجا چونكه وسعت دارد پياده شوند بلكه ما را مضطرب كنند شما آدمى بفرستيد هرگاه پياده شدند جمعيت بفرستيد نگزارند آنها پياده شوند از اينطرف هم خاطرجمع باشيد من تا زنده هستم نمىگذارم آنها كارى از پيش ببرند شما در آنطرف قدرى خوددارى بكنيد كه امروز را شام بكنيم فردا ديگر ترس ندارد آنها هم امروز هرزورى دارند مىزنند .\r\nآدم حاجى جابر خان كه آمد آدم فرستاد پيش از اميرزاده كه چند نفر سوار بفرست در كوت فيلى اگر آنها پياده مىشوند خبر بياورد نواب اميرزاده آنوقت حالت اين را نداشت كه اين كارها را بكند خبر از خودش نداشت چه مىدانست سوار كجا پياده كجا رفته بود ميان گودالى نشسته بود هر سربازى كه از سنگر فرار كرده بود مىآمد\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمىپرسيد باز هم دعوا مىكنند يا رفته‌اند پشت سر آن آدم نواب و الا يوزباشى را فرستاد كه به دو چند نفر از سواران حسينقلى خان بفرست برود كوت فيلى و خودت برو اميرزاده را برادر ببر اردوى خودم و از آنجا برو سنگر خبرى بياور .\r\nيوزباشى آمد خدمت اميرزاده از آنطرف وقتى كه غراب اولى داخل به اين شط شد كه رو بسنگر آقا جانى خان آمد آقا جانى خان تير خورده بود و سنگر خالى شده بود قورخانه سنگر آقا جانى خان هم آتش گرفته بود در غراب اولى از سنگر آقا جانى خان و محمد مراد خان هيچكدام توپ انداخته نشد تا غراب دويمى كه آمد يك توپ از سنگر محمد مراد خان انداخته شد ميرزا فضل اللّه هم در سر خمپاره بود از اول دعوا تا آنوقت سه تير خمپاره انداخته بود چوب نخل خورده بپاش او را هم با آقا جانى خان آوردند دارد وى نواب و الا .\r\nوقتى خبر تير خوردن آقا جانى خان و خالى شدن سنگر بنواب و الا رسيد دستخط براى اصلان خان ياور بهادران فرستاد كه سنگر را خالى مكن انشاء اللّه منصب سرهنگى به تو مىدهم فرستاد علينقى خان را با فوج مأمور بسنگر آقا جانى خان كردند وقتى كه فوج كزاز داخل نخلستان شدند متفرق شدند خود علينقى خان با چند نفر صاحب منصب و سى چهل نفر سرباز آمدند بسنگر محمد مراد خان آنجا ماندند بسنگر آقا جانى خان رفتند .\r\nوقتى كه سنگر آقا جانى خان خالى شد كه توپچى و سرباز هر دو رفتند و رستم بيك ياور هرقدر گفت اطاعت نكردند سنگر محمد مراد خان هم خالى شد فوج بيات هم رفت محمد مراد خان از ميان سنگر هى مىگفت بيات كسى به بيات هم گوش نداده رفت خبر\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nخالى شدن سنگر محمد مراد خان هم كه رسيد اصلان بيك ياور را با سرباز فراهانى فرستادند بكمك او هم به اول نخلستان كه رسيد سربازان متفرق شدند چند نفرى صاحب‌منصب و خود اصلان بيك باده بيست نفر سرباز رفت بسنگر ديد كه حضرات نشسته‌اند گفت چرا دعوا نمىكنيد از نشستن كارى ساخته نمىشود راست شويد فكرى بكنيم گفتند كار از فكر گذشته مگر نمىبينى گفته بود راست شويم برويم آن سنگر بلكه كارى بكنيم آنها نرفته بودند خودش با چند نفر صاحب‌منصب و سرباز رفته بود آن سنگر ديد سنگرى بجا نمانده كسى نيست دوباره مراجعت به اين سنگر كرده بود نواب و الا از سنگر فوج قديم محمد طاهر بيك ياور را فرستادند به اين سنگرها كه بيايد و خبر ببرد او هم كه آمد ديد حضرات نشسته‌اند در سنگر محمد مراد خان محمد طاهر بيك گفت چرا ايستاده‌ايد دعوا نمىكنيد گفتند چه كار كنيم كار از كار گذشته سر مال پدرمان كه دعوا نمىكنيم محمد طاهر بيك در پيش آنها مىنشيند گلوله توپ مىخورد به ديوار سنگر خراب مىشود سر محمد طاهر بيك از شاخهاى نخل كه ميان ديوار بود خار آنها صورت محمد طاهر بيك را زخم مىكند زخمش جزئى بود اما خون زياد مىآيد او را بدوش گرفته مىبرند قبل از رسيدن محمد طاهر بيك بسنگر نواب و الا وزير مىفرستد بسنگر وقتى كه وزير مىرسد بسنگر مىبيند همه حضرات نشسته‌اند مىگويد چرا دعوا نمىكنيد محمد مراد خان مىگويد وزير چه دعوا كنيم الان به قدر دويست نفر از فوج من كشته شده است وزير گفت واقعا راست مىگويى محمد مراد خان گفت و اللّه بسر خودت دويست نفر كشته و زخمدار مىشود علينقى خان مىگويد توپچى رفته ما هستيم توپچى\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nرا بياوريد توپ بياندازد دعواى توپ است از سرباز كارسازى نمىشود شاهسوار بيك نايب توپخانه هم آنجا بوده به او مىگويد شاهسوار بيك چرا توپ نمىاندازى مىگويد وزير هشت نه نفر توپچى داشتم يكى كشته شد است پنج نفر هم زخمدار است دو نفر با خودم سه نفر هستيم وزير مىگويد بنا بخاطر من دلم مىخواهد خودت يك توپ پر كنى بياندازى مىگويد من هستم از آن توپچىهاى سنگرهاى ديگر بفرستيد دعوا مىكنم توپچى ديگر سنگر آقا جانى خان بود كه بعد از تير خوردن آقا جانى خان اسب توپخانه را سوار شده رفتند يوزباشى هم بعد از آنكه اميرزاده را باردو رساند مراجعت كرد بسنگر وزير اين اوضاع را ديد يوزباشى را فرستاد خدمت نواب و الا كه اوضاع اينجا چه قسم است چه مىفرمائيد خودش هم رفت گفت شما بمانيد تا من كمك بفرستم مردم كه خبر داشتند ديگر كسى نيست كمك از كجا مىفرستند بالمره دست از هم داده راست شدند بيرون آمدند ميرزا رضاى نايب توپخانه و شاهسوار بيك اسب‌ها را بستند بتوپ از سنگر بيرون آمدند اصلان بيك ياور با سرباز و صاحب‌منصب توپ ميرزا رضا را كمك كرده از نخلستان بيرون آوردند شاهسوار بيك توپ را از سنگر بيرون آورده نزديك سنگر چوبى بود توپ كله كرده افتاد ميان جوب آمد به محمد مراد خان سرتيپ گفت توپ مانده گفت سرباز ببر بيرون بياور هرچه بسرباز و صاحب‌منصب بيات گفت بياييد توپ را بيرون بياوريم كسى گوش نداد مدتى هم در سر توپ مانده بود بعد از آنكه ديد كسى نمىآيد توپ را گذاشت و آمد قبل از آنكه محمد طاهر بيك رسيد نواب و الا آدم فرستادند سنگر ما كه توپ و سرباز را برداريد بياوريد ما توپ و\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nسرباز را برداشته توپ را از پشت محمره روانه كرده خودمان با سرباز از ميان شهر آمديم چون‌كه نزديكتر بود وقتى كه محمد طاهر بيك رسيد نواب و الا خون را كه ديد خود را باخت گفت محمد طاهر بيك سنگرها چه قسم است گفت سنگرها همه خالى شد مردم رفتند بسرتيپ كفت ايستاده چه كنى سرتيپ هم وقتى كه خبر تير خوردن آقا جانى خان و خالى شدن سنگر رسيد فرستاده بود شترهايش را از صحرا آورده بودند بنواب و الا عرض كرد برويد جلو مردم را بگيريد نواب و الا هم اسب خواست اسبش هم آنجا زين كرده حاضر بود سوار شدند فرمودند تو هم توپ را بردار بياور بمحض اينكه نواب سوار شدند افتاب گردانش كه آنجا بود در حضور سرتيپ چاپيدند قورى قندان نقره نواب و الا را به هرچه بود بردند سرتيپ هم ابدا حرف نزد نواب و الا آمدند در دروازه رسيدند بسربازها فرمود توپ را چه كرديد عرض كرديم از پشت محمره مىآيد فرمودند سنگرها خالى شد سرباز را برداريد برويد اردو پيش اميرزاده تا من بيايم خودشان رفتند اردوى اميرزاده را روانه اين اردو نمايند ما با سرباز رفتيم در چادر محمد رحيم خان كه آقا جانى خان و اميرزاده آنجا بودند مير فضل اللّه هم آنجا بود بعد از رسيدن ما سرتيپ امد گفت بسرهنگ كه چرا مردم را اينجا نگهداشته‌ايد بگذاريد بروند بنه و اسبايشان را بياوريد گفتيم شاهزاده فرموده نگاهداريم گفت بروند اسبايشان را بياورند نمىبينى غراب بالا مىآيد وقتى كه نزديك رسيد توپ مىاندازند ديگر نمىشود رفت آنجا .\r\nسربازها رفتند سرتيپ آمد پيش اميرزاده پرسيد سرتيپ كجا بودى چرا آمدى بنا كرد فضاحى كردن آنقدر فضاحى كرد كه نمىتوان\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nنوشت و هزار فحش به خودش و شاهزاده داد .\r\nدر اين بين نواب و الا رسيد فرمود سرتيپ مىتوانى خدمتى بپادشاه بكنى توپ را بيرون بياورى عرض كرد صاحب‌منصبها كه از سنگر آمدند مىگويند نمىشود كه به روى سنگر توپ مىاندازند اسب توپخانه را هم بردند بعد از آن از اميرزاده پرسيد كه ميرزا فضل اللّه را چه مىشود عرض كرد پايش زخم برداشته است فرمود زخمش زياد است يا كم است عرض كرد جزئى است على الظاهر اما درد زياد دارد بعد از آن فرمودند آقا جانى خان مترس خوب مىشوى انشاء اللّه حكايتى نيست عرض كرد قربانت شوم مىخواهى چه حكايت باشد سالهاى سال پشت در زير سايه مرحمت پادشاه اسلام پرورش يافته‌ام صاحب‌منصب و عزت و دولت شده‌ايم براى چنين روزى كه بكشيم يا كشته شويم كاش صد جان مىداشتيم و همه را در راه دين و دولت فدا ميساختيم شكر مىكنم خداوند را كه چنين نعمتى را كرامت فرموده به من كه باعث نيكنامى در دنيا و تخفيف عذاب معصيتها است در آخرت نيكنامى در دنيا اينست كه نعمت پادشاه را بر خود حلال كردم و عاقبت امرم بروسفيدى انجاميد و تخفيف عذاب معصيت در آخرت اينست كه جهاد با كفر كردم كه در خرابى ملك و ملت هر دو هستند تا توانستم جهاد كردم حالا كه مىميرم كشته شدم هرچه نواب و الا فرمودند او هم از اين جوابها عرض مىكرد .\r\nدر اين بين ميرزا عبد اللّه از آن دور آمد نشست پهلوى آقا جان خان گفت مردم همه رفتند راست شو برويم نواب و الا گفت ميرزا عبد اللّه من تا زنده‌ام آقا جان خان را نمىگذارم خودم بروم آقا جان خان عرض كرد قربانت شوم من كه مىدانم خواهم مرد اگر چنانچه مرا گذاشته\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبوديد تا زنده هستم در ميان سنگر باشم هر وقت هم كه بميرم آنجا بميرم بهتر بود از اينكه اينجا آورده‌ايد حالا هم اينجا بميرم بهتر است از اينكه دو قدم آنطرف‌تر بميرم مرا بگذاريد همين‌جا باشم نواب و الا فرمودند مترس خودم ترا مىبرم گفت كجا مىرويد چرا مىرويد چه شده است كه مىرويد خبر مىبريد كه دو ساعت دعوا كرديم و آمديم .\r\nدر اين بين عليخان ياور كزازى آمد نواب و الا پرسيد كجا بودى گفت آن كشتى كه رد شد بالا عقب او رفتم تا جايى كه ايستاد تا من ايستاده بودم به قدر سيصد نفر سوار از ميان كشتى بيرون آمد از طرف ديگر چند نفر بختياريها آمدند كه سوار انگليس الان از نخلستان بيرون آمد و خواهد ريخت ميان اردو نواب و الا به محمد حسن خان سرتيپ فرمود بيا برو جلو مردم را برگردان عرض كرد از اول كار را ضايع كرديد و خانه مردم را خراب كرديد حالا مردم بچه اميدوارى برگردند مىخواهند مردم را بكشتن و اسيرى بدهيد خودتان باسيرى برويد الان سوارش بيرون مىآيند زودتر برويد بلكه در نخلستان جلو مردم را نگاهداريد نواب و الا پرسيد محمد باقر خان سرتيپ و علينقى خان در كجا هستند گفتند محمد مراد خان رفته بلكه بتواند جلو مردم را بگيرد علينقى خان لب شط با وزير سرباز را مىگذرانند نواب و الا وزير را خواستند علينقى خان ماند كه سرباز فوجش را بگذراند .\r\nوقتى كه وزير قشون جزيره را مىگذراند حاجى جابر خان آمد اينطرف خدمت نواب و الا عرض كرد چرا مىرويد حكايتى نشده از قشون ما چندان تلف نشده بعد از قرنى خدمتى اتفاق افتاده از براى پادشاه اگر امروز هم ما كوتاهى بكنيم تا قيامت روسياه خواهيم نواب و الا فرمود جز خجالت جواب ديگر ندارم عرض كرد قشون ميان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nجزيره هرچه هستند سواى عرب بياوريد اين طرف جزيره را اگر آنها بگيرند نقلى نيست چرا بىجهت مىرويد خودتان را مقصر و دولت را بدنام مىكنيد هرقدر از اين عرضها كرد سودى نبخشيد آخرش بنا كرد گريه كردن عرض كرد مرا تمام كردى در ميان عرب تا قيام اين ننگ را بخانواده من گذاشى بدنام كردى ديگر نمىتوانم در ميان عرب زيست كنم به جهت اين‌كه همين كشتى جنگى انگليسى با قشون آمد خواست فلاحيه را بگيرد و عرب با پانصد نفر جمعيت بىتوپ و قشون دولتى تمام قشون انگليس را قتل كردند يكنفر نگذاشتند بيرون برود پانصد عراده توپ گرفتند كه حالا اكثرى هست خودتان هم شنيده‌ايد حالا با اين قشون و اين استعداد چرا بايست شكست بخوريم در ميان عرب براى من خيلى ننگ است آنوقت كه عرض كردم لب آب سنگر نبنديم سركرده‌ها بشما عرض مىكردند اين دروغ مىگويد با انگليس راه دارد و سركار هم گوش به حرف آنها داديد تا همه را تمام و بدنام كرديد فرمود هركارى بود گذشت حالا ديگر چاره نيست عرض كرد حالا بهتر چاره دارد قشون را اگر بتوانيد برگردانيد در همين نخلستان مىمانيم آنها امروز قشونشان بيرون آمده نمىتواند توپ بيرون بياورد اگر بيرون بياورد جزئى نه از قشون او كه الان از كشتى بيرون آمده كارسازى مىشود همه انبارى هستند و نه از توپش سرباز او نمىتواند صد قدم بدود اگر به قدر پانصد نفر سرباز برگردد امشب آنچه بيرون آمدند همه را قتل مىكنم فرمودند چاره نيست او برگشت رفت نواب و الا آمد و تا يكساعت بغروب مانده بود پسر حاجى جابر خان با عرب و بلوچ دعوا را موقوف كرده رفتند محمد مراد خان در خرابه نشسته بود نواب و الا فرمودند مردم بروند نخلستان آنجا بمانند بمحمد حسن خان\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nفرمودند تو هم زود برو بعد از آنكه سرتيپ بنه نواب و الا را بار كرده روانه كرده بود بنه خودش هم پيش رفته بود آقا جان خان هم نشست ميان كالسكه نواب و الا .\r\nبعد از آنكه مردم آمدند هنوز به نخلستان نرسيده خبر آوردند سوار انگليس آمد حكم بر ستم بيك ياور كرد كه قورخانه را آتش بزن قورخانه را آتش زدند قورخانه اميرزاده مانند در سنگرهاى فراهانى هم آنچه آورده بودند ماند سنگر آقا جان خان را هم آتش زدند از محمد مراد خان هم قدرى انداخته شد باقى ماند توپها هم توپ سنگر آقا جان خان ماند سه عراده از محمد مراد خان دو عراده توپ ميرزا رضاى نايب بيرون آمد پنج توپ در جزيره ماند يك خمپاره و سه توپ چدن ماند كلا چهارده توپ و خمپاره ماند اما از آنطرف سردارمان تمام بنه و اسبابش را آورد در نخلستان آنجا تمام مردم افتادند به خيال اينكه اردو خواهد ماند .\r\nبعد از آنكه مردم آمدند نخلستان محمد مراد خان فرستاد كه جلو مردم را نمىتوان نگاهداشت حضرات سرتيپها يعنى محمد مراد خان و محمد حسنخان آمدند در كالسكه آقا جان خان نشستند مردم هم افتاده بودند بختيارى از عقب رسيد از مردم رد شدند يا اللّه اللّه سوار انگليس آمد مردم راه افتاده بودند بطور تعجيل سركرده‌ها سوار شدند راه افتادند و ابدا بيك نفر سرباز نگفتند بمانيد نواب و الا هم عقب بود منتظر آمدن او هم نشدند رفتند از همين نخلستان كه راه افتادند بيدقها را پنجه و پيراهن گذاشته ميان بقچه و تركشان بسته سواى آقا جان خان او هرچه داشت پياده و سوار به قدر صد نفر هم سرباز در پاى بيدقش بود با كالسكه خودش .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nعلينقى خان در نخلستان نيامد عقب بود تا آنوقت مشغول گذراندن سرباز جزيره بود ليكن مجال اينكه تمام سرباز را بگذراند نكرد قدرى از سرباز ماند سرهنگ فوج همراه خودش گذشت قدرى هم از سربازش گذشت بيدق فوج با صد نفر سرباز ماند از فوج سيلاخورى هم موسى خان ياور با نصف سربازش گذشت باقى ماند زين العابدين خان با سوارش تمام ماند . هرچه در جزيره سرباز ماند زين العابدين خان همه را جمع كرد پيش خودش برداشت رفت در شاخه بهمشير طرف چپ و فلاحيه آنجا پول داده خودش و سرباز را گذراندند عرب بهواى اينكه قشون شكسته است و دست از هم خواهند داد آمدند كه سرباز را برهنه كنند زين العابدين خان نگذاشت سرباز متفرق شود همه‌جا با خودش آورد و با عرب هم دعوا كرد تا آمد باهواز بيدق فوج امرائى را هم با خودش آورد با همان حالت كه بود .\r\nاما از اينطرف ما شا اللّه سركرده‌ها پنج ششهزار قشون هفت عراده توپ داشتند كسى پشت سرشان نمىآمد نه عرب نه انگليس بيدق كه علامت پادشاه است در ميان قشون خواباندند پيراهن پنج بيدق را برداشته بتركشان بستند ببينيد كسى كه يكذره غيرت و مردانگى دارد اين حركت را مىكند كه پنج ششهزار قشون داشته باشد نه دشمن عقب سر باشد نه كس ديگر دشمن ميان آب اينها در خشكى اين قسم حركت كنند و بطورى خود را ببازند و از دست بدهند كه هر يك صاحب يك فوج و دو فوج باشند نتوانند پنجاه نفر سرباز دور خود جمع‌آورى نمايند كه پاى بيدق راه بروند و باعث اين حركت وجهى دارد كه كسى ديگر نمىداند مگر آنكه كسى كه از حالت و سلوك رفتار\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسركرده در ميان فوج باخبر باشد جهت اين را مىداند و شرح اين فقره در آخر كتابچه نوشته مىشود .\r\nمحمد حسن خان و محمد مراد خان سرتيپ كه آمده بودند جلو مردم را نگهدارند وقتى كه مردم راه افتادند آنها هم سوار شدند . نواب و الا عقب بودند خودش با دو سوار اين بىغيرتها وقتى سوار شدند نگفتند سردار ما عقب است بمانيم او هم بيايد شايد مىگويند سوار انگليس بيرون آمده عقب اردو بيايد نواب و الا تنها است ما بمانيم با او باشيم هرجا او مىرود باهم برويم ابدا به اين خيال نيفتاده بنا كردند رفتن .\r\nعلينقى خان عقب بود از قراريكه گفتند تا غروب آفتاب مانده بود .\r\nدر لب آب و سرباز را گذرانده بود از سربازش چندان نمانده اگر به قدر ده پانزده نفرى مانده بود وقتى هم كه آمده بود بيايد اسبش را رجب خان ياور سوار شده بود آمده بود قدرى راه پياده آمده سوار و پياده انگليس هم بيرون آمده بود علينقى خان هم ديده بود متعرض نشده بودند تاريك بوده نشناخته بود بآدمهايش رسيده بود و يك يابو آنها داشتند سوار شده بود و از علينقى خان عقب‌تر كسى نبود .\r\nاردو از نخلستان كه راه افتاد ديگر كسى از كسى خبردار نشد هركس براست خودش بنا كرد رفتن تا يكساعت زيادتر از شب گذشته در كنار شط خواستند بمانند مردم افتادند اما چه افتادنى يك معركه بود كه نمىتوان نوشت مگر كسى ديده باشد هشت نه هزار قشون بىسروته آقا عقب نوكر مىگردد نوكر عقب آقا رفيق عقب رفيق يكديگر را صدا مىزنند هركس در گوشه آتش روشن كرده در همين وقت اگر دو تير توپ و ده تير تفنگ انداخته شده بود البته دو سه هزار نفر كشته مىشد\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nچرا كه شب تاريك و كسى از كسى خبر نداشت به قدر ساعتى بعضى از مردم آنجا توقف كرده بعضى جلو رفتند ابدا نماندند بعضى هنوز ترسيده چرا كه تمام صاحب‌منصب مال نداشتند آنها كه عقب بودند مىرسيدند و مىگذشتند اينها هم كه مانده بودند ديدند آنها مىروند راه افتادند كسى بپاى كسى نايستاده همه از لب شط مىروند تا صبح به اين قسم رفتند صبح هم تا وقت نهار رفتند وقت . . . فوجهاى فراهان رسيدند چونكه صبح روز دعوا وقتى آقا جان خان تير خورد و خبر آوردند شكست سنگرها قبل از آنجه بناى شكست بشود محمد حسن خان يكنفر سلطان از فوجهاى خودش فرستاد عقب مال فوجها چونكه مال فوجهاى فراهان در نه فرسخى بود از آن فوج‌هاى ديگر در چهار پنج منزلى بود مال اين دو فوج رسيد اما همه بىجل و جهاز و زين از آنجا تا اهواز هركس در صاحب‌منصب فوجهاى ديگرى كه آشنا بودند سوار پياده آوردند در وقتى كه مال فوج فراهان رسيد تا يك منزلى محمره مشهور بره والى بود نواب و الا با سركرده‌ها جلو رفتند كه در نخلستان جلو مردم را نگهدارند مردم ديگر آمدند تا ظهر بسبعه كه دو منزلى محمره بود آنجا بعضى رفتند بعضى نرسيده چونكه توپها در آنجا بود بهواى توپها ماندند . وقت غروب راه افتادند براى نخلستان اردو در آنجا مانده فرداى آن روز هم ماندند شب كه شد سربازها كه عقب بودند راه را گم كرده و از رفقاشان دور افتاده چند تير تفنگ انداختند بيكمرتبه اردو بهم خورد نزديك بود كه در همين شب متفرق شوند چند نفر از سربازها كه از عقب آمدند گفتند تفنگها را ما انداختيم قدرى مردم خاطرجمع شدند آرام گرفتند .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nآقا جان خان در همين نخلستان وقت مغرب فوت شد نعش او را با صد نفر سرباز از فوج بهادران روانه اهواز كردند . ديگر شصت رأس اسب هم از اسبهاى توپخانه بچمن كه رفته بودند با مال فوجهاى فراهان آمد صبح كه بناى حركت شد گريخته بودند آنها را هم در ميان اردو پيدا كرده بستند به توپ باز توپ حركت نكرد اسبش كم چونكه اسبها كاه و جو ابدا نخورده چه در اين دو شبانه‌روز كه هيچ نخورده بودند در ايام توقف در محمره كاه ابدا بلب اين زبان‌بسته‌ها نخورده و حال آنكه همه روزه از فلاحيه كشتى كشتى كاه مىآوردند منحصر بود براى سرطويله نواب و الا و وزير زياد اگر مىآمد انبار مىكردند براى روز تنگ در وقتى هم كه از محمره راه افتادند سه قطار از نواب و الا دو سه قطار قاطر از وزير كاه و جو بار كردند روزى يكوقه جو باسب توپخانه مىدادند اگر چنانچه مهتر مروت داشت آن جو را مىداد تمام اگر نداشت قدرى او برمىداشت اين اسب زبان‌بسته صبح كه جو را مىخوردند بسته بود ديگر نه علف نه كاه زياد كه گرسنه مىشد سرگين مىخورد حتى سرگين هم به قدر كفايت نبود كه بخورد چرا اسبى كه كاه نخورد سرگين ندارد و از اين جهت اسبها قوت نداشتند كه توپ را بكشند ديدند كه توپ زمين مانده نواب و الا فرمودند 4 پوند ميرزا رضاى نايب را كه بهزار مشقت آورده بود بگذارند ميان كشته آمد عرض كرد من اين توپ را با اينكه بغل قنداش شكسته بود آوردم حالا مىگذاريد ميان كشتى چه اعتبار دارد فرمود اعتبار كشتى زيادتر است زودتر مىرسد .\r\nآن توپ را گذاشتند ميان كشتى وارد و حركت كردند دو منزل هم از نخلستان تا اهواز كرده صبح و شام هم باز توپ مىانداختند تا اردو\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nوارد باهواز شد روز ورود باران شديدى مىآمد مردم همه بىچادر بىمنزل از بالا باران و زمين آب تمام سرباز و صاحب‌منصب در زير باران شب را صبح كردند مگر نواب و الا و اميرزاده و وزير محمد حسن خان سرتيپ خودش و چادر آدم‌هاش تمام آورده بود چونكه شتر داشت تمام اسبابش را آورده دو سه خروار هم آرد و برنج بار كرد آورد يك زاويه ( ؟ ) را كه جان دو فوج در صحراى عربستان بسته به او بود گذاشت و از آنطرف جميع سلطان و صاحب‌منصبهاى دو فوجش پياده مىآمدند و از بس عاجز شده بودند به زانو راه مىرفتند سواى دو ديگ حمام و تجر و پوش چادرش از وزير هم بشرح ايضا بعلاوه چهار و پنج قطار قاطر كاه و جو كردند محمد حسن خان هم آرد و جو و برنج بار كرده اما چند نفر سرباز ناخوش داشتند از دو فوج نتوانستند در وقت راه افتادن اردو پياده بيايند ماندند اينها هم نياوردند آمدند پيش سرتيپ كه سرتيپ بگو ما را سوار كنند بنا كرد بفحش دادن كه پدر سوخته‌ها ديوانه هستيد كجا سوار كنم گفتند سر شتر گفت شتر بار دارد گفتند بارشان جو است آرد و برنج ما به قدر اينها سرتيپ مىتوانيم خدمت بكنيم گفت پدر سوخته‌ها مگر همه سوارند كه شما پياده برويد يواش‌يواش بعد از آنكه بيچاره‌ها مأيوس شدند بعضى در همان محمره ماندند بعضى كه پاگير بودند از ترس جان آمدند . يكى دو تا رفته بودند خود را بجرگه اعراب كه در ميان نخلستان بودند رسانده بودند يكى دو تا در همان بيابان مانده بودند و مردند اينها هم كه در محمره بودند بعد از آنكه قشون انگليس آمده بود ناخوشها را با زخمدار و ناخوشهاى ساير افواج برده حكيم و جراح سرشان گذاشته پارهء كه خوب مىشدند خرجى مىدادند مرخص مىكردند پارهء\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمردند .\r\nحقيقت نمىشود باكفايت‌تر از اين سركرده‌ها و سردارها و باغيرت كه در آن ساعت كه اردو بيايد از محمره دل سنگ آب مىشد به جهت تظلمى كه سربازهاى ناخوش مىكردند محمد حسن فحش مىداد چند نفر سرباز را گذاشت تلف شدند و آرد بار كرد آورد و چند نفر سرباز ديگر كه ناتوان بودند نتوانستند سواى تفنگ و قليلى آرد بياورند آن آرد را تا نخلستان خوردند از نخلستان بانطرف كه سروته اردو جمع شد آمدند پيش سرتيپ كه ما گرسنه مانده‌ايم بنا كرد فحش دادن كه پدر سوخته‌ها مگر انبار با من است گفتند سرتيپ بار شترت آرد است كسر بگذار گفت پدر سوخته كى جيره به تو مىدهد كه من كسر بگذارم گفت پس سرتيپ من چكار كنم گفت رفيقت دارد برو از او قرض كن گفت جائى كه تو دارى ندهى رفيقم چرا مىدهد .\r\nبا اينحال و سلوك رفتار سركرده ديگر چه توقع ايستادن و جان دادن از سرباز مىتوان كرد اما با اينحالت و رفتارها غيرت و حميتى كه از اكثر سربازها ديده مىشد نفر به نفر از سركرده‌ها هرگز اين گونه غيرت نديديم مثلا از وقتى كه راه افتادند در هر كجا كه سربازها دور هم جمع مىشدند باهم مىگفتند حضرات اگر ما زنده باشيم برويم بعد از اين بولايت يا الان كه مىرويم از اهل اين ولايت هركس هست كه روز اول ورود ما به اين ولايت ما را ديده حالا به اين حالت مىبيند ديگر چه زبان داريم ما كه پيش اين مرد حرف بزنيم آيا چگونه در پيش زنهامان از خجالت برويم آيا آنچه سرزنش بما كنند از دوست و دشمن چه بگوئيم در جواب آنها پارهء ديگر مىگفتند بر ما چه تقصير است دعوا سرباز نبود كه ما دعوا كرده باشيم مىبايست سردار سركرده‌ها درست\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nطرح دعوا بريزند تا ما دعوا كنيم وانگهى آنها مىبايست بايستند اگر چنانچه مادام كه آنها بودند ما فرار مىكرديم جاى سرزنش دارد در صورتى كه آنها بگويند بيا برويد تقصير ما چيست پاره ديگر چنانچه اين سرتيپها بروند طهران اولا از خجالت چه قسم مىروند دويم اگر چنانچه كسى بپرسد كه چرا فرار كرديد اينها چه جواب مىدهند آيا جواب دارند بدهند يا خير و حال آنكه چندين سالست كه مبالغ كلى مال شاه را و مواجب و جيره ما را خوردند پاره ديگر مىگفتند و اللّه ما راضى بوديم در محمره يا كشته شويم يا بميريم و اين روز را نه‌بينيم چندين مرتبه ديدم كه اين حرفها را سرباز مىزدند و از اين سرتيپها هم سواره مىگذشتند گفتند سربازها راست شويد راه برويد در جواب گفتند حقيقت خيلى كار خوبى كرده‌ايد فتح نمايانى كرده‌ايد زبان درازى داشته باشيد حرف هم بزنيد ديدم ابدا از خجالت به روى خود نياورده و رد شدند و اللّه هرچه سربازها مىگفتند حق داشتند و راست مىگفتند نمىتوان گفت چه‌قدر بىانصافى و بىغيرتى كردند خود را از دست دادند و جمعى را خجل و شرمنده كردند تا سالهاى سال اين بدنامى را در دولت گذاشتند .\r\nبارى فردا صبح كه شد نواب و الا تشريف آوردند لب شط كه تشريف ببرند آنطرف جايى براى افتادن اردو مشخص كنند كه نصف اردو با نواب اميرزاده بروند آنطرف خودشان بمانند اينطرف زين العابدين خان از آنطرف آمد خدمت نواب و الا رسيد التفات و نوازش فرمودند در اين بين كاغذى از ماجراى آن كشتى كه توپ در ميانش رسيده نوشته بود كه سه تا كشتى دودى رسيده در آن نزديكى لنگر انداخته مىآيند باهواز در عصرى چند نفر سوار با اسب و توپچى\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبفرستند اين توپ را از همين‌جا بيرون بياورند از خشكى ببرند از روى آب مشكل است مىترسم آنها بزنند و توپ را بگيرند نواب و الا كاغذ را خواند بعد زين العابدين خان را مرخص كرد برود آنطرف فرمود من فردا مىآيم آنطرف بنا كردند گردش كردن بعد رفتند ميان سراپرده سركرده‌ها را خواست كه مشورت كنند از اينطرف اهل اردو و كشتى را ديده همهمه ميان اردو افتاد و صاحب‌منصبها مردم را آرام دادند سركرده‌ها آمدند خدمت نواب و الا اين‌طور قرار دادند كه اردو از لب آب كنده بروند پشت تلها كه قديم شهر بود به قدر دو هزار قدم از آب دور فوجها را حاضر كردند نظامى در آنجا ماند . . . بردند زدند بقاعد پشتيوان تلها نظامى هم رفت قورخانه كه در آنجا بود او را هم بردند اما جواب آن مرد ناخدا را ندادند نه آدم فرستاد نه اسب نه توپچى نه سرباز را و حال آنكه يك فرسخ كمتر بود فاصله كشتى بى جهت و سبب توپ را گذاشتند تا فردا كشتى دودى رسيده توپ را ضبط كرد .\r\nشب كه شد حكم كردند هر فوجى جلو خود را سنگر بكنند سركرده‌ها شب آمدند چادر محمد حسن خان كه مشورت كنند بنا كردند حرف زدن گفتند مصلحت اينست كه اردو برود نهر هاشم به چند جهت يكى آنكه آنجا ميان ولايت است دويم آنكه آبادى هست ذخيره ممكن مىشود سادات نهر هاشم مردان خدمتكارى هستند از هيچ نوع خدمت كردن مضايقه از سوار دادن ذخيره دادن جهت اينكه از نهر هاشم تا اهواز چهار فرسخ است مادام كه اردو آنجا باشد انگليس از اهواز رد نمىشود برود شوشتر و اين اردو را پشت سر بگذارد از اينكه گذشت چنانچه به خشكى بيرون بيايد آنجا بماند ممكن است شبيخون بزنيم و اگر به اين طرف بيايد در خشكى هم يك دفعه ما دعوا مىكنيم يا\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاو ما را تمام مىكند يا ما او را شكست مىدهيم جهت ديگر اينكه از اين‌جا به محمره بيست فرسخ است سوار از اعراب جمع كرده مىشود دست‌برد زد .\r\nاين قرارها را داده متفق و يك جهت شدند كه امشب بروند خدمت نواب و الا و بهر قسم هست او را به اين مرحله راضى كنند در اين بين فراش آمد خواست گفتند ديگر بهتر كه ما را خواسته رفتند آنجا بناى حرف زدن با محمد مراد خان او هم بنا كرد به حرف زدن بگوشه و كنايه اسمى از نهر هاشم آورد كه آنجا هم اگر برود بد نيست .\r\nنواب و الا راضى نشدند فرمودند جايى را صبح برويد در دو فرسخ از اهواز و آب دور مشخص نماييد مىرويم آنجا بعد از آنكه نواب و الا اين حرف زدند را يكى از اينها نگفتند كه اين خوب نيست دو فرسخ از اهواز و آب دور جايى نيست آنجا از گرسنگى و تشنگى هر دو تلف مىشويم همه گفتند بلى اين راست است كه مىفرماييد نمىدانم منظور نواب و الا اين بود كه جايى برود كه كسى ديگر او را پيدا نكند از دوست و دشمن اينقدر ترس برداشته بود نواب و الا را صحراى عربستان را ديده مىداند كه صحراى عربستان دو فرسخ از شط دور است نمىتوان زيست كرد از تشنگى اعم از اينكه ذخيره باشد يا نباشد نهر كه نمىشود بيرون آورد بارى اين قرار را در حضور نواب و الا دادند بعد از آنكه آمدند چادر با همديگر بحث مىگرفتند كه تو چرا حرف نزدى او مىگفت تو چرا حرف نزدى بعد از آن قرار دادند صبح جمع شوند يك جا كه قرار حركت را بدهند .\r\nصبح كه شد سادات نهر هاشم با مولا محمد پسر مولا فرج اللّه والى هويزه رفتند خدمت نواب و الا عرض كردند مصلحت اينست كه اردو\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nبيايد نهر هاشم آنجا هرچه عرب داريم جمع مىكنيم آنجا به قدر دو هزار سوار درست مىكنيم دو قسمت مىشود يكشب بدر مىروند محمره شبيخون مىزنند بطورى آنها را عاجز كنند كه خودش تنگ بيايد برويد ميان كشتى از بابت ذخيره هم اگر چنانچه تشويش داريد مادام كه يكمن ذخيره از جو گندم برنج داريم برادروار باهم مىخوريم از خارج هم هرقدر ممكن شود خودمان مىفرستيم مىآوريم مىآورند نرويد شوشتر آنجا كه رفتيد دست شما از ولايت كوتاه مىشود و اگر انگليس آنجا بيايد آنجا هم نمىتوانيد بمانيد عبث عبث مردم را از خودتان مأيوس نكنيد و دشمن را شيرك مكنيد ماها تا جان داريم دعوا مىكنيم ما را ذليل كفار نكنيد هرقدر گفتند نواب و الا قبول نفرمودند مىرويم شوشتر آنجا چادر اوضاع درست مىكنيم بعد مىآييم عرض كردند اينجا هم شوشتر بفرستى شوشتر چادر بياورند سياه‌چادر هم ممكن مىشود امروز عيب هم ندارد و اگر بجهة رفع حاجت سياه‌چادر بزنى براى سرباز نشد هرقدر گفتند قبول نفرمودند .\r\nحقيقت خداوند مىدادند غيرت‌ورزى كه از تمام اهل آنولايت ديده مىشد از هيچ رعيت و هيچ ديده نمىشد با وجود آن ظلمها و تعديات نواب و الا كه سالهاى سال با اهل آن ولايت كرده بود فكر مىكرديم اگر روزى شود كه اين قشون صدمه بخورد اول عرب مردم را لخت مىكنند مىكشند بعد از آن اتفاق قضيه به عكس شد هرقدر سردار انگليس خواست طورى بشود كه مردم بروند خدمت كنند نرفتند ابدا مگر پاره مردم مفسد كه در همه‌جا هست و قرار همه ولايت اينست كه از اين قبيل و به جهت دو نفر كه اين قسم حركت كنند نمىتوان يك ولايت را بدنام كرد و خشك‌وتر را داخل كرد انصاف خوب است\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nهرگاه يكذره عرب فهميده بود كه مشايخ و بزرگان عرب ميل دارند و اللّه نمىگذاشتند يك نفر از اين قشون درست درست شوشتر برسد .\r\nبارى صبح كه شد محمد مراد خان و علينقى خان آمد چادر محمد حسن خان گفتند برويم و سوار شويم حصار اردو مشخص كنيم راست شدند هركس رفت منزل خودش كه سوار شوند بروند بعد از رفتن آنها محمد حسن خان گفت بنه را بار كنيد با خودمان مىبريم هرجا مشخص شد پايين مىآوريم چادرش را انداخت بنا كردن بار كردن سرباز هم بنا كرد بار كردن هرقدر سرباز گفتند شما حالا بار نكنيد گفتند جايى كه بنه سرتيپ بار شود ما چرا بار نكنيم سرباز هم بنا كردند بار كردن از فوج كزار هم بنا كردند چادر علينقى خان را انداختند بعد از رفتن سركرده‌ها بچادر خودشان كشتى دودى نمايان شد نواب و الا فرستاد پيش محمد مراد خان كه ساعتى نرويد محمد مراد خان و فوج بهادران هيچ حركت نكردند چادرهاشان همان حالت كه بود بود .\r\nاما اينطرف اردو كه فوجهاى فراهان و كزاز بود تمام بار كردند نواب و الا خبر شدند اميرزاده را فرستاد هرقدر خواستند بارشان را پايين بياورند نشد آخر همانطور شتر را خواباندند با بار از سرباز هم نگاه داشتند محمد حسن خان سرتيپ وقتى كه همه اردو حركت بار نكردند و بنه او چادرش بار شده بود قسمى است آمد داخل سرباز نظامى سرهنگ اميرزاده گفت سرتيپ چرا چادرت را انداخته گفت من اينجا بودم نديدم در اين بين كشتيهاى دودى آمدند پايين سد سنگر انداختند در بالاى سد هم تفنگها را مىآوردند نواب و الا هم سوار اسب لب شط ايستاده بود كشتيها اول كه آمدند جايى آب . . . بود آنجا بود بعد از ساعتى رفتند ميان تنگه كه كشتى باهل اردو نمايان نبود\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمگر دكل كشتى آنجا پشت سر هم ايستادند دو توپ گذاشتند ميان دو . . . از كنار آب كشيدند آوردند زير سد اول يك توپ به طرف اهواز انداختند يكى هم به آنجا كه نواب و الا و ايستاده بود در بالا تركيده نواب و الا تشريف آوردند ميان اردو فرستاد پيش سركرده كه در هر فوج كه تفنگ شكسته است بياوريد عوض كنيد گفتند تفنگ شكسته نداريم مگر فوج بهادران بنا كردند عوض كردن چند جعبه هم كه آورده بودند اينطرف در لب آب ماند نياوردند قدرى هم آنطرف مانند لب آب نصف تفنگ اينطرف آمده بود نصف آن طرف ماند .\r\nدر اين بين كه تفنگ را عوض مىكردند بنا كردند توپ انداختن سراپرده نواب و الا را انداختند بنا كردند بار كردن آنها كه تفنگ را عوض مىكردند آمدند بنا كردند برداشتن اميرزاده گفت فراهانى چرا اينطور مىكنى چاره نشد بعد از آنكه چند توپ انداختند يك توپ انداختند گلوله توپ جلو فوج كزاز زمين خورد كمانه كرد بالاى سر سرباز تركيد سرباز بنه پاى فوج از جا حركت كردند راه افتادند چند دسته هم از فوج فراهان داخل شد نواب و الا شمشير كشيد على نقى خان هم شمشير كشيد صاحب‌منصب هم آمدند سرباز را برگرداندند سرباز ايستاد مال مردم هم همه بار كرده نگاهداشتند منتظر بنه نواب و الا بعد از آنكه بنه نواب و الا را راه انداختند به قدر يك فرسخ كه رفت نظامى هم راه افتاد و با توپخانه در وقت راه افتادن بنه سرباز داخل بهم از همه فوج تفنگ‌ها كه بود با قورخانه كه بود بنا كردند غارت كردن هركس هر چه گيرش آمد از تفنگ سرنيزه سنگ تفنگ فشنگ باروت اسباب توپ هرچه كه در قورخانه بود همه را برداشتند اما زيادتر اينها را فوج‌هاى فراهانى برداشتند چرا كه نزديك‌تر بودند از\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nساير فوجها اول هم اينها شلوغ كردند بعد از اينها بختيارى و لر خيلى از قورخانه ماند كه بعد از آمدن اردو آتش زدند توپها جلو بود پشت سر آنها فوج بهادران بعد بيات بعد فراهانى بعد كزازى قشون ابو ابجمعى خود نواب و الا كه سيلاخورى و امرائى باشند داخل نظام نبودند براى خودشان در بيابان راه مىرفتند و آنچه تفنگ و اسباب كه غارت كرده بودند معامله مىكردند .\r\nنواب و الا سوار كالسكه در عقب اردو مىآمدند در بين راه على نقى خان آمد خدمت نواب و الا بنا كردند بازخواست كردن كه علينقى امروز چرا كزّازيها اين قسم حركت كردند فرار كردند عرض كرد قربانت شوم سرباز كزاز سرباز نظامى در سر سنگر بود سرباز بنه پا نفهميده حركت كردند و زود آرام گرفت در اين بين محمد حسن خان رسيد نواب و الا فرمودند محمد حسن خان فراهانى هم بد نيست از دور مىگريزند بيكمرتبه از اسب پياده شد گفت كدام زن . . . فرار كرد كدام پدر و مادر فلان فرار كرد خودت اول از همه فرار كردى مىخواهى مردم را بدنام كنى من الان فوجها را برمىدارم هركس نيايد زن . . . است هركس نيايد پدرش فلان بقسمى فضاحى كرد كه نمىشود نوشت آدم فرستاد كه فوجها برگردد آدم آمد فوجها برگشتند نواب و الا اميرزاده و محمد رضا خان مهندس را فرستاد كه سرتيپ را برگرداند هرقدر مىكنند سرتيپ برنمىگردد فحش آشكار بنواب و الا و اميرزاده مىدهد فوج هم برگشت آمد پيش سرتيپ حكم كرد برويد تا من بيايم سرباز بنا كرد يا على يا على يا اللّه يا اللّه كشيدن .\r\nنواب و الا ديد كه برنمىگردد خودشان از كالسكه پياده شدند سوار اسب شدند آمدند بيدق‌دار را فرمود برگردد گفت حكم آقام است و\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nمىروم و فرمودند . . . آقاى تو شاه است گفت آقاى من سرتيپ است شاه را من نمىشناسم بيدق‌دار فوج جديد رسيد فرمود او بيدق را نگاهداشت نرفت چونكه قديمى بود آن يكى نوكر خود سرتيپ بود كه بيدق‌دار كرده نماند رفت بافواج نواب و الا تشريف آوردند فرمودند محمد حسن خان چرا خجالت نمىكشى اينجا جاى اينحركت است دشمنى مثل انگليس ولايت عربستان چرا اينطور مىكنى گفت مىخواهم بروم اهواز فرمود اگر چنانچه اين رشادت را داشتى در محمره نماندى وقتى كه آقا جان خان تير خورد نرفتى سنگر چرا قبل از همه‌كس فرستادى مالت را آوردند شترت را از صحرا آوردند آنجا مىبايست به روى سنگر دعوا كنى آنجا مىبايست از سنگر بيرون نيايى بمحض اينكه من سوار شدم در سنگر گفتم توپ بردار بياور سربازت آفتاب گردان مرا چاپيد حضور خودت و حرف نزدى خودت جلو آمدى توپ را عقب گذاشتى چرا آنوقت اين رشادت را نكردى حالا مىخواهى مرا بترسانى خجالت بكش من به تو حرف ندارم تو حرف دارى برگرد بيا .\r\nسرتيپ سرش را زير انداخت سوار شد آمد سرباز را برگرداندند آن فوجها و قشون به قدر نيم فرسخ مسافت راه رفته بودند .\r\nباز نواب و الا سوار كالسكه شد سرتيپ را خواست قدرى دلدارى داد بعد پرسيد سرتيپ چه بايد كرد حالا ما كجا برويم چكار كنيم اگر چنانچه برويم شوشتر طول خواهد كشيد مىترسم تا رفتن ما بشوشتر آن وقت كار مشكل مىشود سرتيپ عرض كرد بلى درست است مصلحت اينست كه جمعيتى بفرستيد بند قير تا وقتى كه شما وارد شوشتر شويد اگر آنها بيايند جنگ و گريزى بكنند .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nفرمود كى مىرود عرض كرد اگر مرخص بفرمايى من مىروم گفت چه عيب دارد قرار دادند هزار نفر سرباز يك عراده توپ بردارند وزير هم رفتند لب آب وزير رد شد رفت شوشتر بنا بود سرتيپ بماند كه كشتى بفرستند همراه برود شوشتر كشتى بفرستد كشتى و بلم بفرستند آنشب را ماند فرداش هم ماند سرشب كه شد حكم كرد كه بار كنيد اما بىصدا فانوسى در سربلندى روشن كردند و حركت كردند هرگاه الاغى صدا مىكرد دهن او را مىبستند سرتيپ فحش به صاحب الاغ مىداد چند نفر شتر از عرب برده بودند آرد براى سرباز و بنه سرباز را بار كرده بودند دو سه نفر از آن شترها صدا مىكرد دهن آنها را بستند چاره نشد آخرش شتر را ول كردند بيابان بارش را بيابان انداختند .\r\nبه اين قسم و اين تعجيل سرباز را برداشتند تا فردا عصرى ده و دوازده فرسخ راه را قطع كردند اسب‌هاى توپخانه ماند بنا كرد فحش بتوپچى دادن كه چرا هى نمىكنى گفتند اسب قوت ندارد كاه نخورده دو منزل راه را آمده مگر چقدر توانا دارد تمام سرباز در بيابان پاريز شدند از تشنگى آخرش يك دفعه سرباز ايستادند كه اگر ما را قتل كنيد ديگر نمىتوانيم راه برويم چه خبر شده است دشمن كه پشت سر ما نگذاشته چه خبر است بهزار معركه آنجا منزل كردند .\r\nبه همين تعجيل آمدند دزفول وقتى سرتيپ رسيد دزفول نواب و الا از شوشتر زن اميرزاده را روانه كرد آمد بدزفول كه روانه خرم‌آباد نمايند اين مرحله زيادتر باعث تشويش و هراسانى مردم شد چه قشون چه رعيت فرداى آن روز افواج فراهان حركت كرده روانه شوشتر شدند .\r\nبعد از ورود بشوشتر بعد از چند روز فوج بهادران را با بيات روانه اهواز كردند فوج كزاز در ميان ارك شوشتر بود بنا كردند چادر براى\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nافواج دوختن در خيال بودند كه فوج‌هاى فراهان را بفرستند بروند اهواز .\r\nدر اين بين خبر مصالحه رسيد بعد علينقى خان بافواج فرستادند به دزفول كه از آنجا با اميرزاده روانهء هويزه شوند چونكه چند روز قبل از دعوا مولا عبد اللّه والى را نواب و الا عزل كردند و مولا محمد را والى كردند پسر مولا فرج اللّه والى سابق هويزه مولا عبد اللّه زن و عيالش را بردارد بيايد بروجرد بعد از رفتن او بهويزه دعوا شد و شكست اتفاق افتاد مولا عبد اللّه ياغى شد مولا محمد كه رفت راه نداد بعد از خبر مصالحه اميرزاده رفت مولا عبد اللّه فرار كرد و اين روزها كه نواب و الا تشريف مىآوردند سادات نهر هاشم واسطه بودند كه نواب و الا از تقصيرش بگذرند بيايد در بروجرد باشد .\r\nديگر بعد از اينكه شكست شد هروقت از اوقات سركرده‌ها دور دور هم جمع مىشدند چه مىشود حكم چه خواهند كرد هرگاه حرفى مىزدند مىگفتند مؤاخذه كنند مگر ما جواب نداريم بدهيم ما هم مىگوييم مىبايست پانصد عراده توپ بدهند تا ما دعوا كنيم مىبايست سردار بفرستند تا سررشته از دعوا داشته باشد هر كدام حرفى مىزدند كه نمىتوان نوشت اين كيفيت احوال دعوا بود هركس بخواند مىداند كى خيانت كرده است زياده از اين اگر امرى اتفاق افتاده نمىدانم اما ايستادگى و رشادت از چند نفر ديدم از توپچى ميرزا رضاى نايب خوب دعوا كرد توپش را هم آورد تا دو منزلى آنجا نواب و الا حكم كرد ميان كشتى بگذارند ديگر معصوم سلطان كه در سنگر حاجى جابر خان بود زياده از حد خود دعوا كرد تا يكساعت بغروب مانده دعوا كرد خود حاجى جابر خان و پسرش زين العابدين\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nخان شاهسون كه بسيار آدم باغيرت و فهميده‌ايست هروقت خدمت نواب و الا مردم از آن حرفهاى بىمعنى كه براى خوش‌آمد نواب و الا مىزدند او اگر عرضى مىكرد بقاعده عرض مىكرد و بارها گفت اين حرفها دليل رشادت نيست تدبيرى بكنيد كه كار از پيش برود اينها چه حرفى است روز دعوا را اگر شما نديده‌ايد من ديده‌ام و اين حرفها جواب انگليس را نمىدهد كسى گوش نداد كه چه مىگويد .\r\nاما اگر مختصر بخواهند بدانند حقيقت اينست كه همه از سردار و سركرده كوتاهى و غفلت كردند در اين جنگ چه قبل از آنكه جنگ شود چه بعد از جنگ زياد بيغيرتى كردند به چندين جهت اولا آنكه اگر بخواهند بگويند كه قشون ايستادگى نكرد و اختيار از دست ما بيرون رفت دروغ مىگويند قسم مىخورم بجرأت كه يكى از سركرده‌ها بيك نفر سرباز نگفتند بمان چه اول دعوا چه وسط دعوا چه آخر دعوا در هيچوقت نگفتند جهت ديگر اينكه بر فرض بسرباز گفتند نرويد اطاعت نمىكردند چرا بايد سرباز اطاعت سركرده نكند كدام وقت خواستند جلو سرباز را برگردانند و سرباز اطاعت نكرد و بعد از آنكه سرباز اطاعت نكرد چه وقت شمشير كشيدند چهار نفر سرباز را زخم زدند و دو نفر را گردن زدند اگر بگويند به اين قسمها تسلط نداشتيم دروغ مىگويند آنها اختيار جان و مال و عيال سرباز و صاحب‌منصب هر دو را دارند چرا بعد از آنكه جيره و مواجب سرباز را مىخورند هرگاه يك نفر سرباز يا صاحب‌منصب از دهنش بيرون بيايد كه اين ماه چند روز جيره ما را ندادند بمحض زدن اين حرف ببرند سلطان را زير با سرمه بيندازند تا مگر لج كنند و سرباز را زير تازيانه بزنند تا به حالت مرگ برسد و حال آنكه اين خيلى خلاف است كه سلطان را كسى براى\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nيك حرف حسابى با سرمه بزند بعد از آنكه اين قسم تسلط داشته باشند كه در ساير اوقات براى يك حرف حسابى اين قسم با سلطان و سرباز حركت كنند در وقت دعوا بطريق اولى مىتوانند .\r\nاگر در روز دعوا سلطانى را هم بكشند كسى مؤاخذه نخواهد كرد به جهت نظم كار در اين صورت راه عذرى براى آنها باقى نخواهد ماند جهت ديگر اينكه سركرده و سردار بايد يك نوع سلوك و رفتارى با قشون داشته باشند كه عموم قشون پابست رفتار و محبت سلوك آنها باشند كه در وقت كار سرباز خودش بدون اينكه كسى به او بگويد از محبتى كه دارد نتواند برود و سرباز هميشه در خيال اين باشد كه خدمتى بسركرده بكند كه تلافى محبت او را بكند جهت ديگر اينكه بعد از آنكه بخواهند سركرده خودش در دعوا يكنوع ايستادگى و استقامتى داشته باشد بعد از آنكه بخواهند سرباز و صاحب‌منصب از سر او متفرق شوند و او را تنها بگذارند همين‌قدر بگويد حضرات من از جان و مال خود گذشتم در اين‌جا خواهم ماند شما مىرويد برويد البته در ميان سرباز و صاحب‌منصب اگر همه آنها صاحب غيرت و مردانگى نباشند نصف هستند ثلث هستند آنها كه صاحب غيرت هستند هرگز بغيرت خود اين را قول نخواهند كرد كه سركرده را بگذارند و خود بروند اگر پدر كشته باشند آنها كه بىغيرت هستند از ترس خودشان و سرزنش رفيق هرگز نخواهند رفت از اين گذشته بعد از آنكه سركرده از جان و مال خود گذشت بهر طريق كه باشد مىتواند سايرين را در پيش خود نگاهدارد اما بعد آنكه سركرده زودتر از همه اول دعوا بفرستد شترش را بياورد براى اينكه حاضر باشد از سرباز چه توقع مىتوان داشت ديگر اينكه سركرده‌ها اينقدر بىغيرت باشند كه\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسرباز با آنها سرزنش بكند بطوريكه نوشته شده چه حرفها پشت‌سر سركرده‌ها بلكه در پيش‌رو و جهت ديگر كه عمده همه اين است كه سردار و سركرده بايد شب و روز در خيال جنگ و فكر تمهيد جنگ را بكند مثلا اگر چنانچه دشمن از روى آب با من جنگ كند آيا من مىتوانم در مقابل او بايستم اگر چنانچه بايستم اينطور و اين قسم بايد قشون را حركت داده هرگاه بعد از آنكه دعوا شد او به من زورآور شود چاره او چه چيز است شايد او به من زورآور شود و مرا از لب آب دور ساخت آنوقت چاره او را چه قسم بكنم و اگر دشمن هم از روى آب و هم از خشكى دعوا كنند من به او چه قسم دعوا كنم .\r\nدعواست همه قسم مىشود كرد سردار و سركرده عاقل بايد هميشه با هم مشورت بكنند و در فكر چاره دشمن باشند بازى شطرنج را از قديم كه اختراع كردند هيچ تفاوت ندارد همينطور كه در بازى هميشه در فكر مات حريف هستى و چاره او را مىخواهى بكنى و خيال او را مىدانى كه فلان بازى را كه كرد من چه بازى را بايد بكنم اين را همه‌كس فهميده مىداند چه قسم است دعوا هم با اين تفاوت ندارد سردار و سركرده‌هاى ما هيچوقت به اين خيالها نبودند هركس در فكر كار خود و خيالى مخصوص داشتند مثلا آنكه سردار و بزرگ اردو بود چونكه حكومت داشتند در خيال حكومت خود و مداخل و خرج‌تراشى براى دولت كه يك دينارش را خرج نكرده .\r\nيك دفعه در محمره ديدم ميرزا موسى مستوفى نواب و الا صورت حساب براى تهران درست مىكرد ديدم سيورسات و جيره عليق دو سه هزار سوار نوشته ندانستم فرستادند بتهران يا نه خيال ديگرش اين بود كه اگر دو نفر از سركرده‌ها متفقا حرف بزنند ما بين آنها را برهم بزند\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسركرده‌ها هم هر يك شب و روز اوقاتشان مصروف بر اين‌كه قسمى سلوك و حركت نمايند كه نواب و الا از آنها خوشحال باشد و از طرف ديگر فكر و خيالشان در اين جمع بود كه به چه قسم از جيره و مواجب سرباز بخورند كه صدا آنها بيرون نيايد و هميشه مراقب بودند مثلا سرباز در ميان چادرش مىگفت كه چه‌قدر اين ماه از جيره باقى مانده بمحض اينكه حرف بسرتيپ مىرسيد سراغ كند تا آن سرباز را مشخص كند ببرد تازيانه بزند اين خيلى كار پرزورى است كه زبان دو هزار نفر را بخواهى ببندى كه اينها حرف نزنند و به اين خيالها نيفتند خيلى اوقات بايد صرف كرد سركرده‌هاى ما زياده از اين در قوه نداشتند در سر خدمت در سرحد دشمن مقابل انگليس در يك ماه نصف جيره را بخورى و نصف بدهى و سرباز قادر بر حرف زدن نباشد كار سردار و سركرده ما اين بود هرگاه گاهى از اوقات فكرى مىكردند كه ما آمده‌ايم دعوا با انگليس بكنيم و آنگهى در لب آن اگر چنانچه او ما را از لب آب شكست بدهد ما چكار كنيم يك جايى از خشكى درست كنيم براى خودمان وقتى كه لب آب نتوانستيم بمانيم برويم آنجا .\r\nاين فكر را نكردند و به اين خيال نيافتادند تا وقتى كه جنگ شد و اين قسم شد ديگر اين مطلب هم لازم است كه نوشته شود تا بر همه واضح شود كه چقدر بىغيرتى كردند در همان روز دعوا بعد از آنكه شكست شد و آنها خاطرجمع شدند بنا كردند سوار يا پياده كردن از كشتى به قدر سيصد نفر سوار و يك فوج سرباز پياده كردند يا كمتر يا زياده از اين پياده كنند توپ هم نتوانستند آن روز بيرون بياورند .\r\nهرگاه اين بىغيرتها خود را نباخته بودند از همانجا كه شب بودند پانصد نفر سرباز و دويست نفر سوار با يلغار برگشته بودند بجرأت\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nقسم مىتوانم بخورم آنچه كه بيرون آمده بودند اگر دو هزار نفر بود خوب بود سه هزار نفر بودند خوب بود هرچه بودند همه را قتل و اسير مىكردند باز برمىگشتند مىآمدند و حال آنكه اگر چنانچه هيچ ابدا از محمره يعنى از همان اردوى نواب و الا حركت نكرده بودند انگليس بيرون نمىآمد اگر هم بيرون مىآمدند به آن قسم بيرون مىآمدند كه نوشته شده است در همان كوت فيلى سنگر مىساختند تا بعد از آن بمرور تمام قشونشان را به خشكى بيرون بياورند توپ بيرون بياورند استعدادى در خشكى بهم بزنند آيا بتوانند دعوا كنند يا خير و اين را هم باز بجرأت مىنويسم كه آنها بهمين‌قدر ممنون بودند كه نتوانند در خشكى جلو قشون بند بشوند و او را هم باطمينان توپ دريايى كه پشتشان به آب باشد در آنجا سنگر مىبستند نقلى نبود اقلا دست‌بردى زده شود و تلافى كرده بودند .\r\nاين در صورتى مىشد كه سردار و سركرده خود را نباخته باشند اما بعد از آنكه سردار و سركرده خود را ببازند بيدق را بخوابانند ديگر چه جاى اين حرفها اگر دويست سيصد نفر هم سوار بود باز اين كار را مىكردند اما سوار در اردوى ما وجود عنقا و اكسير داشت خلاف ديگر سردار و سركرده اين است كه چرا بايد در اين وقت تفاق نداشته باشند ديدند سردار نفر به نفر آنها هرچه حرف بزنند نمىشنوند مىبايست تفاق كنند بروند خدمت نواب و الا عرض كنند كه مصلحت نيست لب آب سنگر بسازيم بعد از آنكه از آنها قبول نمىفرمود متفقا عرض كنند بايد اردوى ما دور از آب باشد و سنگر داشته باشد براى اينكه آنها شيرك نشوند دو سنگر با چهار عراده توپ لب آب مىگزاريم كه آنها خيال نكنند محمره را ما خالى كرده‌ايم باقى قشون در\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nآنجا با توپخانه و قورخانه و ذخيره در آنجا هستند اگر دعوا شد توانستيم دعوا كنيم مىكنيم نتوانستيم سنگرها را خراب مىكنيم مىرويم اردو آنوقت انگليس بيايد در خشكى باهم دعوا مىكنيم صلاح اينست و نوشته مىدهيم اگر عيب و نقصى وارد آمد جواب اولياء دولت را بدهيم يا اينكه شما منظور داريد اردو به همين حالت باشد مختاريد نوشته بدهيد كه اگر نقصى وارد آمد جواب اولياء دولت را بدهيد تا اگر از ما بپرسند سندى داشته باشيم بدهيم تا امروز اگر از آنها كسى احوال بپرسد جوابى داشته باشند بارى اگر زياده از اين بنويسم طول مىانجامد درست نيست همين‌قدر كفايت مىكند مطلب مفهوم مىگردد .\r\n* * * پيمان : اين يادداشتها را كه چاپ كرديم آنچه مىتوانستيم دقت به كار برديم كه غلطى در چاپ روى ندهد . ولى خود عبارتها در بسيار جا نارساست و مىتوان پى برد كه كلمه‌اى يا كلمه‌هايى افتاده دارد .\r\nاين را مىنويسيم تا خوانندگان نه‌پندارند در چاپ غلط روى داده و يا تصرفى به كار رفته در سراسر كتاب تنها تصرفى كه ما كرديم اينست كه در صفحه 737 در دو يا سه جا دشنامهايى بوده ما آنها را انداخته و بجايشان نقطه گزارديم .\r\nدر صفحه‌هاى ديگر كه نقطه گزارده شده در اصل كتاب سفيدى بوده اما نشان ( ؟ ) در برخى علامت آنست كه كلمه درست خوانده نشده .\r\nاين كتاب گذشته از آنكه يك سند تاريخى است چگونگى كارهاى آن زمان را هم نشان مىدهد اينست اميدواريم خوانندگان پيمان از اين\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nكار ما خرسند خواهند داشت .\r\nاين را هم بگوييم كه جنگ محمره روز پنجشنبه آغاز شد اينكه ياور فراهانى روز جمعه مىنويسد لغزش است . تاريخ پانصد ساله خوزستان ديده شود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nتاريخچه‌اى از يفرمخان\r\nدر ايران كمتر كسى نام يفرمخان نشنيده ، و كسانى كه تاريخ مشروطه ايران را مىدانند از اندازه ارزش كارهاى او آگاهند .\r\nاين زاده ارمنستان در آن جنبش از ميان آزاديخواهان سر برافراشت و دليرى و شايستگى بسيار از خود نشان داد و يكى از سرداران بنام جنبش گرديد و سرانجام در آن راه كشته شد .\r\nاز اين مرد در تاريخ مشروطه در بسيار جاها نام برده شده و كارهايش نوشته گرديده . ولى بجا بود كه تاريخچه جدايى از او در دست باشد . اين تاريخچه كه در اينجا بچاپ مىرسد يكى از ارمنيهاى تهران ، چند سال پيش نوشته و بنزد آقاى كسروى آورده و چنين پيداست كه آن را از ارمنى ترجمه كرده .\r\nچنان كه خوانندگان هم خواهند ديد شيوهء نويسندگى آن ناشيانه است . با اين حال ما آن را عوض نكرده بهتر دانستيم كه چنان كه بود\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبچاپ رسانيم تنها در برخى جاها كه معنى نافهميدنى بوده اندك دستى برده شده است .\r\nنكته‌اى كه بايد ياد كرد آنست كه اين تاريخچه ناانجام مانده و تا پايان زندگانى يفرمخان نرسيده . بلكه بايد گفت بخش بزرگى از كارهاى تاريخى او از اين تاريخچه بيرون افتاده . دانسته نيست خود نويسنده نخست بپايان نرسانيد يا ترجمه‌كننده به فارسى . بهرحال ما از برادران ارمنى خود چشم داريم كه درباره درست گرداندن و بانجام رسانيدن اين تاريخچه ما يارى كنند .\r\nدفتر پرچم تهران 1324\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبمباردمان مجلس شوراى ملى از طرف محمد على ميرزا تأثيرات عميق و سرنوشتى (  Fatal  ) بجنبش مشروطيت ايران بخشيد .\r\nظاهرا مقصود نقشه‌كشى اجرا شد و ضربت به نتيجه مطلوبى رسيد يعنى جنبش انقلابى خاموش و اقتدار مستبدى صاحب مطلق وضعيت شد . انجمن‌ها كه كانون انقلاب محسوب مىشدند بسته شدند . پيشوايان مشروطه‌خواهان يا دستگير يا پنهان شدند و يا فرار كردند و اغلب از طرفداران مشروطه در وحشت و اضطراب افتاده خودشان را جمع كرده كنارگيرى كردند .\r\nنسيم سنگين و خفه‌كننده تمام كشور را از طرفى به طرف ديگر فراگرفت ولى در زير پرده اين سكوت ظاهرى و در تحت هراس خوفناك براى مشروطيت روش جديدى توليد مىشد ، يك روش كه عملىتر از سابق بود . نقشه‌هاى انقلابى كشيده مىشد ، فعاليت مخفى تأسيس و براى كارهاى آتيه افكار و زمينه مىگرديد . اين فعاليت بيشتر\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nدر ولايات بوجود مىآمد تا پايتخت كه ساكت مىمانده بود .\r\nيك نكته قابل توجه كه بايد در نظر داشت اينست كه جنبش مشروطيت ايران چون انقلاب ملل ديگر اگرچه در مركز شروع شد ولى از چشمه‌هاى ولايات آب مىخورد . بيش از همه نمايندگان و پيشوايان ولايات بودند كه آتش انقلاب را روشن نگاه مىداشتند .\r\nاينها بودند كه جد و جهد بافزودن قوه مشروطيت مىنمودند و نگاهبان مشروطه مىشدند .\r\nاينها نيز در نوبه خود تكيه بقواى مشروطه‌طلبان ولايات مىكردند .\r\nدر ولايات هم مخصوصا قسمت شمال يعنى آذربايجان و گيلان در رديف اول جا گرفته با فعاليت خود با هم جنبش را تكميل مىكردند .\r\nدر اين دو نقطه بود كه نقشه‌هاى انقلابى تهيه مىشد و از اينجاها بود كه درخواستهاى اصلاحى راديكال بلند مىشد .\r\nدر اينجاها بود كه فرقه‌ها تأسيس و شعبه‌هاى آنها در نقاط مختلف كشور پخش مىشدند .\r\nدر مسئله تأسيس شعبه فرقه اولين قدم در گيلان مشاهده شد . در رشت بود كه شعبه‌هاى تشكيلات تبريز با تأسيسات مستقل پديد مىآمدند .\r\nدر همين كميته‌هاى مختلف كه اغلب از آنها محلى بودند دو فرقه بود كه شعبه‌هاى متعدد در تمام نقاط كشور داشت .\r\nاينها فرقه دموكرات و فرقه داشناكيسون بودند . قويترين فرقه‌اى كه در محيط ارامنه دنيا داراى شعبه‌هاى بيشمار و نفوذ بزرگى بود با كمال ميل و بدون شرط جنبش مشروطه ايران را استقبال كرده مساعدت خود را از هر حيث رائه داد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nيك فرقه كه تقريبا 20 سال تجربه‌هاى انقلابى كرده و اعضاء ماهر قادر و فداكار داشت خدمات بزرگى به مشروطه ايران كرد كه هيچوقت نبايد فراموش كرد .\r\nدر مرحله اول كه در زير پرده كار مىكرد كوشش مىكرد كه تشكيلات داخلى را به روى پايه‌هاى استوارى برقرار گرداند و روح انقلاب را زنده نگاهدارد و در مرحله دوم براى مقاومت قوه‌هاى استبدادى وسيله مناسبى تهيه مىكرد .\r\nكميته‌هاى داشناكسيون كه تقريبا در تمام نقاط كشور وجود داشتند بموجب برنامه فرقه خود رفتار كرده در جنبشى كه مقصود از آن بدست آوردن آزادى بود شركت كرده از اقدام برهايى ملت برادر و همحال از ظلمت استبداد خوددارى نمىنمود .\r\nولى فعاليت واقعى و عملى داشناكسيون از آن موقع شروع شد كه مجمع عمومى فرقه بعد از اصغاء راپورتها كه نماينده شعبه مركزى ايران داده بود و بعد از مطالعات و ملاحظات راجع بجنبش مشروطه ايران رأى بشركت واقعى و عملى در اين جنبش داد .\r\nمجمع عمومى اين فرقه تشكيل از نمايندگان تمام كميته‌ها و شعبه‌هاى فرقه مىشود و كميته‌هاى اين فرقه در تمام كشورهاى دنيا كه ارامنه مسكن دارند وجود دارد .\r\nبنابراين مجمع عمومى اين فرقه افكار عمومى ارامنه تمام دنيا محسوب مىشود .\r\nاز اين تاريخ فعاليت اين فرقه قوىتر شده نتيجه خوبى بخشيد .\r\nبعد از اين تصميم كميته‌ها و اعضاء داشناكيسون خواه در ايران خواه در خارجه حاضر و آماده داخل كار شدند و براى پيشرفت\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمشروطه جديت نمايانى كردند .\r\nپيشوايان و رؤساء و مجاهدين هر يكى تكليف خود را انجام مىداد .\r\n( رستم ) كه اولين پيشوا و مؤسس آن فرقه بود و نفوذ عميق در فرقه و در محوطه تمام ارامنه داشت كه از طرف رفقاء خود واقعا پرستيده مىشد چون تمام عمر خود را جهت پيشرفت مقاصد فرقه صرف كرده بود عازم ايران شد در تهران و گيلان و آذربايجان گردش كرد .\r\nمقصود او اين بود كه اولا گفتگويى با مقامات لازمه كند كه براى مقاومت و جلوگيرى از مستبدين جبهه واحد و مشتركى انتخاب شود و ثانيا سركشى به كميته‌هاى فرقه و داوطلبان آن بكند .\r\nدر موقع بلواى تبريز او هميشه پهلوى ستار خان بود و چون سردار ملى تجربه‌اندوزى و ذهن و فكر وسيع و نفوذ و فداكارى ( رستم ) را خوب فهميده بود بنابراين او را خيلى دوست مىداشت و براى هر اقدامى با ( رستم ) مشورت مىكرد .\r\nيك عده نسبتا زيادى از داوطلبان ارامنه مسلح شده از قفقاز از سرحد روسيه با زحمات زياد جان خود را بخطر انداخته وارد تبريز مىشدند و بدستور ( رستم ) بخطرناكترين نقاط جنگ فرستاده مىشدند .\r\nجوانهاى قهرمان تحصيل كرده صاحب زن و بچه صاحب شغل و مكنت تمام اينها را جا گذاشته به تبريز مىآمدند براى شركت در جنبش آزاديخواهى و براى آنكه در تحت اوامر ( رستم ) بجنگند و كار كنند .\r\nبراى اثبات فداكاريهاى داوطلبان ارامنه كه به آذربايجان آمده بودند\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nكافى است اگر ذكر اظهار قدردانى را كه ستار خان مىكرد خاطرنشان كنيم .\r\nستار خان هميشه تمجيد مىكرد و مىگفت : « اگر 200 نفر از اين دغاهاى داشناكيسون مىداشتم توپ‌ها را برداشته تا « پطر » يك‌سره مىرفتم » « 1 » ستار خان بىنهايت اطمينان به ( رستم ) و به داوطلبان ارامنه داشت و به او واضح بود كه در هر جنگى كه اينها بروند هميشه فاتح برمىگردند اين بود كه در موقع باريك هميشه رو به « رستم » كرده مىگفت : دغاهاتان بفلان محل بفرست » .\r\nخود رستم هم شيميست ماهر بود يك كارخانه بمب‌سازى در تبريز تأسيس و توسط چندين نفر شب و روز بمبهاى اقسام مختلف مىساخت و مستبدين را در خوف و وحشت مىانداخت .\r\nيفرمخان هم كه عضو داشناكيسون بود نماينده كميته گيلان آن فرقه و سركرده آن صفحات بوده است .\r\nيفرم در گنجه متولد شده خيلى كم تحصيل كرده بود طبيعت ناراحت و جسور او نگذاشته بود كه تحصيل خود را باتمام رساند .\r\nبا داشتن روح انقلابى از كوچكى ميل بعمليات جنگجوئى داشت و در 18 سالگى داخل يك دسته انقلابى شد كه سركرده آن « كوكونيان » محصل دانشكده پطرزبورگ بود .\r\nاين دسته مسلح خيال داخل شدن به تركيه داشت ولى در سرحد از طرف قواى روس محاصره و دستگير و رئيس آن با 25 نفر رفقاى خود به سيبرى فرستاده شد . در آن صفحات يخ بسته و سرد يفرم تمام\r\n\r\n\r\n","description":"","footnote":"\r\n( 1 ) . « دغا » به زبان ارمنى بمعنى پسر است . چون داشناكسيونها بهم ديگر دغا مىگفتند ستار خان هم به آنها دغا مىگفت .\r\n","page_name":" 370 ","page_number":370},
  {"content":"\r\n\r\nزحمت‌هاى اعمال شاقه را مىچشيد تا بالاخره با سه نفر رفيق خود تصميم گرفت كه فرار كند و نايل به مقصود خود شدند ولى ماه‌هاى طولانى در راههاى خطرناك با رنج و مشقت و زحمات بزرگ تصادف كردند تا بعد از چند ماه وارد ايران شدند و به آذربايجان آمدند . نقاط فعاليت ابتدايى يفرم قرجه‌داغ و سلماس و تبريز بود .\r\nدر آن نقاط داوطلب فرقهء بود و در همان موقع معلمى هم مىكرد بعد بقزوين حركت و داخل كار ساختمان شوسه رشت و قزوين شد و بالاخره اقامتگاه خود را رشت قرار داده يك كوره آجرپزى تأسيس كرد و در ضمن آن بتكاليف اجتماعى خود هم مىپرداخت .\r\nلازم به تذكر نيست كه يفرم در رشت اغلب اوقات خود را به كارهاى عمومى صرف مىكرد و كارهاى كميته را در آنجا انجام مىداد .\r\nدر موقع جنبش مشروطه او هم به جوش آمده داخل عمليات شد .\r\nتبليغ مىكرد ، تشكيلات بوجود مىآورد ، تقاضاى فعاليت واقعى و عملى و جدى مىكرد . يفرم طرفدار عمليات افراطى بود و پيشنهاد مىكرد كه تمام وسايل براى سرنگون كردن استبداد غنيمت شمرده شود و با ضربتهاى پىدرپى و مستقيم استبداد در اضطراب انداخته گردد .\r\nيفرم از طرف كميته داشناكسيون نماينده در كميته « ستار » بود اين كميته پيشواى انقلابيون رشت بشمار مىرفت .\r\nجنگهاى آذربايجان و مقاومت قهرمانانه تبريز يفرم را خيلى به جوش مىآورد و لا ينقطع پيشنهاد مىكرد كه بيك اقدامى براى كمك به تبريز پرداخته شود .\r\nنقشه‌ها مىكشيد و فكرها مىكرد بعقيده او در اين موقع كه تبريز\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nجنگ « آزادى يا مرگ » مىكرد براى تشكيلات و اعضاى مشروطه خواهان هيچ‌كجا ساكت نشستن سزاوار نبود بنابراين پيشنهاد مىكرد كه بايد اقدامى كرد و نگذاشت كه استبداد تمام توجه خود را به يكسو گردانيده و تمام قوه خود را به يك طرف بفرستد و مغلوبش كند .\r\nبعد از سعى و جديت و حاضر كردن يك عده و بعد از تهيه مقدمات بالاخره موفق به تشكيل يك دسته مجاهدين گرديد كه هر چه كم‌عده ولى جسور و آماده بفداكارى بودند .\r\nدسته كوچكى هم پسران حاجى وكيل در برادر ميرزا كريم خان و معز السلطان داشتند اينها مخصوصا بقفقاز رفته چند نفر گرجى همراه خود برشت آورده و بخرج خود آنها را نگاه مىداشتند .\r\nدر اوايل فوريه 1909 يك روز حاكم گيلان آقا بالا خان سردار به عادت معمول خود ميهمانى تهيه كرده دوستان خود را به باغ « مديريه » دعوت كرده بود .\r\nميرزا كريم خان و معز السلطان خودسرانه يك نقشه مىكشند و با دسته گرجىهاى خود حمله بباغ كرده آقا بالا خان سردار را بقتل مىرسانند همانكه اين خبر به شهر رسيد فورا يفرم به دسته خود حمله باداره حكومتى كرد .\r\nبعد از آن زدوخورد مختصر اداره را تصرف كرده آتش زد . اين موقع آن دو برادر با گرجىها و دسته خود رسيده داخل جنگ شدند .\r\nدر اين زدوخورد يك مجاهد ارمنى و يك گرجى كشته گرديدند .\r\nبا تصرف اداره حكومتى شهر رشت تمام به تصرف انقلابيون آمد .\r\nمشروطه‌طلبان معز السطان را حاكم موقعى انتخاب و محافظت شهر را به عهده يفرم و مجاهدين او گزاردند .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nولى براى آنكه مسئله عموميت پيدا كند و تمام طبقه ملت شريك كار باشند يفرم با آگاهى كميته داشناكيسون مجمع عمومى در مدرسه تشكيل و يك هيئت حربيه انتخاب كرد كه مسئوليت حفاظت شهر را عهده‌دار شود .\r\nدر اين موقع سپهدار كه به حكم دولت به سوى تبريز حركت و در محاصره تبريز شركت كرده ولى چون ما بين عين الدوله كه فرمانده كل و والى آذربايجان بود و او نزاع افتاده و سپهدار قهر كرده بود و از راه آستارا مىخواست به املاك خود در تنكابن برود و به رشت رسيده بود « 1 » انقلابيون موقع را غنيمت شمرده تصميم گرفتند او را در رشت نگاه داشته حاكم كنند و به اين مقصود نماينده نزد ايشان فرستادند .\r\nسپهدار مجبور شد پيشنهاد را قبول كند و در رشت بماند و اسم حكومت هم دريافت دارد .\r\nلازم به ذكر نيست كه بعد از اين موقعيت عده زيادى داخل دسته يفرم شدند از رشت از انزلى و غيره و داوطلبان قفقاز هم وارد رشت گرديدند اغلب اين داوطلبان سرباز و صاحب‌منصب ارامنه بودند كه در قشون روس خدمت كرده بودند و يا مجاهدينى بودند كه كارآزموده و در جنگها تجربه‌ها تحصيل كرده بودند در ضمن چند نفر هم گرجى و تاتار بودند .\r\nبعد از تشكيلات حكومت داخلى و برقرار كردن حفاظت شهر رشت يفرم مثل يك جنگى هوشيار اول دور و اطراف را جستجو\r\n\r\n\r\n","description":"","footnote":"\r\n( 1 ) . در اينجا اشتباه روخ داده است . براى حقيقت جلد سوم تاريخ هجده ساله ديده شود .\r\n","page_name":" 373 ","page_number":373},
  {"content":"\r\n\r\nكرد بعد يك دسته پيش قراول به رودبار فرستاد . اين دسته در رودبار سنگرها تهيه كرده و منتظر يفرم شدند . به زودى يفرم هم بعد از آنكه از سپهدار و اولياء امور قول گرفت كه به زودى قوه براى او فرستند با دسته كوچك خود عازم رودبار شد .\r\nسه روز در آنجا اطراف را ملاحظه مىكرد و سنگرها را معين مىنمود و چون اطمينان حاصل كرد كه از طرف دولت اقدامى نمىشود تصميم به پيشرفت گرفت و حركت كرده وارد منجيل شده سنگر عمده آنجا را به تصرف آورد .\r\nتقريبا يك ماه بى خود در منجيل قوه كمكى از رشت بود . همچنان منتظر بود كه قوه دولت حمله بكند ولى انتظار بى جا .\r\nبعقيده يفرم منجيل جاى مناسبى بود كه ممكن بود با قوه كمى مقاومت در برابر اردوى دولتى كرد و مغلوبش كرد .\r\nولى تصور مىرود كه دولت هم اين نكته را فهميده اثرى از وجود خود نشان نمىداد در حالى كه جدوجهد او اين بود كه جنبش جديد را در همان آغاز خود خاموش گرداند و براى اين مقصود اردويى از سربازان و سواران مختلف توسط رؤساى طايفه‌ها تهيه مىكرد .\r\nاز جمله يكى از آنها غياث نظام قزوينى مشهور بود .\r\nبه حكم دولت غياث نظام تهيه قشون كرده با سركردگى پسر خود به مقابل يفرم فرستاد . قشون وارد ( يوزباشى چايى ) شده از دو زد و مقدمه لشكر حمله به متمردين كردند .\r\nبا وصول اين خبر يفرم تصميم گرفت كه او زودتر از دولتيان باقدام پردازد « با چهل نفر مجاهد دلير حركت كرده وارد ( ملادره ) شده با تلفن با ( يوزباشى چائى ) حرف زده اطلاع پيدا كرد كه پسر غياث نظام\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nسواران خود را در يك كاروانسرا مركزيت داده و براى حفاظت سر پل قراول گذاشته است .\r\nبعد از تحصيل اين اخبار يفرم بدون معطلى فورا به ( يوزباشى چايى ) با تاخت حركت مىكند .\r\nبايد گفت كه علت عمده موفقيتهاى يفرم در جنگهايش تندروى و عجله و عمليات بدون فوت دقيقه او بود و اگر حصايص جسورى و دليرى و گرفتن تصميم‌هاى قطعى و اجراى آنها را هم اضافه به تندروى كنيم خواهيم فهميد كه جهت پيشرفتهاى يفرم چه بود كه با عده قليلى مجاهدين خود حمله به قشونهاى بزرگى مىكرد و آنها را به خوف و وحشت مىانداخت و در اندك زمانى فرارشان داده خود فاتح مىشد .\r\nاو اين روش را از اولين مرحله اتخاذ كرده بود در رشت اداره حكومتى را به همين روش تصرف كرد .\r\nدر يوزباشى چائى نيز درباره عياث نظام همان روش را به كار برد .\r\nزيرا تمام شب را راه پيموده نصف شب وارد ( يوزباشى چايى ) شده و مثل طوفان حمله بكاروانسرا كرده محاصره‌اش نمود يفرم به سر كرده سواران اول تكليف تسليم كرد .\r\nولى سواران اعتنا ننمودند و آنوقت يفرم امر حمله داد كه بعد از زد و خورد مختصرى سه نفر از بزرگان كشته شد سواران بىصاحب ماندند و از تاريكى شب استفاده كرده فرار نمودند و متفرق شدند چند جسد و چند اسب و مواد جنگى جا گزاردند .\r\nبه اين وسيله با اقدام سريع يفرم بكنار گردانيدن سد اولى از سر راه خود موفق شده براى پيشرفت آتيه خود راهى باز كرد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nصبح زود دهقانان نزد فاتحين حاضر شده درد دل خود و تاخت‌وتاز و ظلم‌هاى سواران كه به آن بدبختان كرده بودند تفصيلا توضيح دادند در يكى از اصطبلها چند نفر زندانى زنجير كرده پيدا شدند كه خلاصى يافتند از قزوين از طرف دولت براى جبران اين شكست كه با همه كوچكى نتيجه مهمى در برداشت و براى جنگهاى آينده تأثيرات قطعى توانستى كرد قشون منظمى بمقابل يفرم فرستاده شد .\r\nاز روى خبرهايى كه مىرسيد يفرم دانست كه اين اردو تشكيل شده از سربازان و سواران شاهسون خيلى قوى است و با اين حال با پنجاه يا شصت نفر آن هم در ( يوزباشى چايى ) مقاومت خيلى مشكل خواهد بود و به اين جهت بر اثر اقتضاى موقعيت از يوزباشى چائى عقب‌نشينى كرده به منجيل برگشت اقامت او در يوزباشى چائى بيش از چند روز نبود .\r\nولى اين عقب‌نشينى طورى به عمل آمد كه تصور مىرفت يفرم آمده بود پسر غياث نظام را تنبيه و سركوبى كند و برگردد .\r\nيفرم چندى بماندن در اين محل مجبور شد . زيرا قوه و مواد جنگى لازمه كه مىبايست از رشت برسد نرسيده بود . سپهدار هميشه تعلل مىكرد و نمىفرستاد .\r\nيفرم ناچار شد تصميم بگيرد كه خود بجدوجهد پردازد و در نتيجه اولا به شماره مجاهدين خود افزوده و ثانيا وسايل فراهم آورد كه براى جنگ‌هاى طولانى توانا باشد . روىهم‌رفته نفرات او تا به 60 نفر مىرسد و نسبتا مهمات جنگى كافى هم بدست آورده بود .\r\nاين قوه را براى اجراى نقشه جسورانه خود كافى شمرده تصميم\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nگرفت از راه غيرمستقيم پشت قشون دولتى را گرفته با حمله غير منتظره قزوين را به تصرف بياورد .\r\nبراى اجراى اين نقشه 25 نفر بمحافظت سنگرها در محل گذاشته خودش با 35 نفر مجاهدين ارامنه ( دو نفر از آنها گرجى بودند ) به ده ( خرزان ) كه 30 كيلومتر از قزوين دور بود حركت كرد .\r\nولى بلندى ده و سردى فوق العاده هوا و فزونى برف و بسته بودن راهها اجازه پيشرفت نمىداد و يفرم بماندن چند روز در ( خرزان ) مجبور شد در آن ضمن اطلاع پيدا كرد كه قدرى دور تر از ( خرزان ) در 20 كيلومترى قزوين در ده « نكى » 300 نفر سرباز و شاهسون جمع شده‌اند .\r\nچون دانسته بود كه سواران از وجود او و نفراتش در ( خرزان ) اطلاع دارند مراسله بسركرده آنها نوشت كه عبارت آن مخلوط از دوستى و تهديد بوده .\r\nدر مراسله ذكر مىكرد كه او بر ضد دولت استبدادى و وضعيت استبدادى مىجنگد و هيچ عداوت با آن سركرده و امثال او ندارد بلكه همه آنها را برادر خود محسوب مىدارد . بنابراين هيچ سزاوار نمىبيند كه ما بين برادران جنگ و جدال واقع شود .\r\nدر آخر مراسله اطلاع مىداد كه چون خود تصميم گرفته بقزوين برود و آنجا را تصرف كند بى خود است كه ايشان جلو او را بگيرند چون براى اجراى تصميم در جلوى خود و هركس هر چيزى باشد سرنگون كرده حركت خواهد كرد بنابراين توصيه مىنمود كه آنها خود را از خطر خلاص كرده از راه دور شوند .\r\nدر جواب اين مراسله سركرده قشون جواب داد كه او نوكر\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nصميمى دولت است و احكام دولت را بايد انجام دهد و بنابراين ناچار است در جاى خود جلوگيرى از متمردين كند در ضمن اضافه كرد كه تا زنده است مقاومت كرده از جاى خود تكان نخواهد خورد .\r\nيفرم نامه دومى به او نوشت كه باز جواب منفى رسيد .\r\nدر جواب نامه سوم آنسر كرده عصبانى شده كاغذ را پاره‌پاره كرد و به قاصد شفاها گفت :\r\n« برو بگو با تمام قوه خود بيايد من 300 نفر قشون و يك توپ دارم آن با قوه چند نفرى خود چه مىتواند بكند برو بگو بيايد » .\r\nاين حركت سركرده اثر سختى به يفرم كرد كه بسيار عصبانى شده فرمان حركت فورى داد .\r\n30 به زودى حاضر و آماده حركت گرديد كه همانكه به « نكى » رسيدند حمله كردند . طرف مقابل هم خوب مقاومت كرد . ولى در جلو حمله دليرانه مجاهدين سواران تاب ايستادگى نداشتند و مغلوب شده عقب‌نشينى اختيار كردند و سنگرهاى اولى خود را از دست دادند بعد از آن سنگرها را يكىيكى تخليه كرده داخل ده گرديدند .\r\nدر موقع ورود به ده اسب يفرم گلوله خورد و خودش هم از پهلو مختصر زخمى برداشت . ولى اعتنا به اين چيزها نكرده مثل برق به ده حمله‌ورش تمام سنگرهاى دشمن را گرفت سواران در مسجد جمع شده به مقاومت سختى پرداختند .\r\nدر اينجا بمب كمك خوبى بمجاهدين كرد كه چون چند تا پرتاب كردند دشمن را پراكنده مسجد را به تصرف آوردند .\r\nسواران متفرق شده به دهات اطراف فرار كردند و خيلى مهمات جنگى بجا گذاردند . يفرم تعقيب آنها نكرد . زيرا كه شب نزديك بود\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nدر اين جنگ از سواران چندين ده نفر كشته شدند .\r\nبمبها و ده تيرها كار خود كرده بودند .\r\nمجاهدين هيچ كشته ندادند فقط اسب يفرم و چند اسب ديگر گلوله خوردند .\r\nتأخير ورود قوه كمكى از رشت و كمى قوه ( كه 30 نفر بيشتر نبودند ) از يك‌طرف و وضعيت خطرناك ده « نكى » از طرف ديگر يفرم را مجبور كرد كه اين ده را ول كرده به « خرزان » برگردد و نيز از فتح خو به رشت و به سپهدار اطلاع داد .\r\nبايد گفت كه موفقيت انقلابيون در همه‌جا مردم را به جوش مىآورد بخصوص در گيلان . ولى اين هم بايد گفت كه در رشت سعى لازم نمىكردند كه دسته‌هاى جديد داوطلبان تشكيل داده و بجبهه جنگ فرستند در مقامات عالى مخصوصا در رفتار سپهدار دودلى مشاهده مىشد .\r\nتصور مىرفت كه او مىخواهد اسبابى فراهم بيآورد كه خودش را از آن وضعيت كه نامناسب مىشمرد خلاص گرداند . بلكه سوء ظن مىرفت كه او باطنا بر ضد جنبش مشروطه باشد .\r\nبا اينحال اگرچه دير هم بود دسته‌هاى داوطلب تشكيل مىشدند يكى از دسته‌ها دسته منتصر الدوله بود كه با 100 نفر بجبهه جنگ حركت كرده راه « پاچنار » را نگاه مىداشت .\r\nدولت هم بيكار نبود . او هم قوه خود را برقرار مىكرد و تشكيلات مىداد .\r\nعده بزرگى از قشون در قزوين تمركز داده بود . دسته عقبى در يك نقطه ما بين راه قزوين و همدان و پيش قراولان آنها هم در پل « آمبو »\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nقرار گرفته بودند .\r\nدر مقابل اين پيش قراولان يفرم بمانورى برخاست بدين ترتيب كه با 25 نفر به طرف پل حركت كرد قشون دولتى بتصور آنكه مجاهدين خيال حمله دارند پل را ول كرده بسوى قزوين فرار كرد كه يفرم پل را تصرف كرد .\r\nولى چون احتياج بنگاه داشتن آن نبود دوباره به « خرزان » باز گرديد .\r\nدر راه پسر كوچك عياث نظام كه با مادر خود از ده فرار كرده به قزوين مىرفت دستگيرش كرد .\r\nروز ديگر يفرم با مجاهدين خود نقل مكان به ده « آقاباب » كه تقريبا در 20 كيلومترى قزوين بود كرده به تهيه حمله قزوين پرداخت .\r\nدر موقع حركت از رشت از طرف سپهدار و كميته قول به يفرم داده شده بود كه به زودى قوه كه از هر حيث آماده و حاضر باشد تشكيل و بكمك او فرستاده خواهد شد تا وسايل فراهم آورده هرچه زودتر به تهران حركت كند .\r\nولى بر خلاف آن وعده و بر خلاف تقاضاى متعدد و سخت كه از طرف يفرم مىشد اين كمك دير كرد و سپهدار قول خود را انجام نداد و كميته هم به فرستادن داوطلب موفق نشد به اين جهت كه يفرم مجبور شد چند ماه در نقاط مختلف درنگ كند .\r\nبعد از دو ماه از حركت يفرم دسته منتصر الدوله با 100 نفر كمك آمدند بعد از ورود اين دسته به ( آقا بابا ) يفرم قوه خود را كافى شمرده روز دوم با تلفن به حاكم قزوين و بسركردگان سواران از قبيل غياث نظام و مسيح خان ابلاغ كه چون خيال دارد بقزوين بيايد بنابراين پيشنهاد\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nمىكند يا از شهر خارج و يا تسليم شوند .\r\nآنها سه روز مهلت خواستند . معلوم است كه براى چه ؟ يفرم مقصود اينها را فهميده با آن حال درخواستشان را قبول كرد .\r\nروز دوم به يفرم اطلاع رسيد كه سردار مظفر چهار عراده توپ برداشته ميل دارد باملاك خود برود براى مجاهدين چهار توپ خيلى قابل توجه بود بنابراين تصميم گرفتند جلوگيرى كرده توپ‌ها را از دستش بگيرند .\r\nساعت 5 بعد از ظهر يفرم با 90 نفر حركت كرد . ولى اين كوشش نتيجه نداشت . زيرا سردار مظفر از راه عبور كرده نزديك باملاك خود رسيده بود .\r\nاز آن نقطه كه مجاهدين رسيده بودند تا شهر سه كيلومتر بود يفرم تصميم گرفت عوض عودت به آقا بابا به طرف قزوين حركت و حمله كند و اين‌طور هم كرده و با دسته خود به زودى نزديك باغات شهر رسيده و چون هيچ‌كسى را از قراول يا سرباز در آنجا نيافت و متحير ماند همين سكوت و بىپروايى تا اطراف خانه‌هاى بيرون دروازه و نزديك دروازه حكمفرما بود .\r\nساعت 8 عصر يفرم با دسته خود بدون اشكال داخل شهر شد و به طرف اداره حكومتى جلو رفت همانكه نزديك اداره حكومتى شد تيراندازى كرده بصداى بلند فرياد زد : « زنده باد مشروطه » .\r\nاز اين صدا كسانى كه در حكومتى بودند هراسان گرديده دست باسلحه خود بردند .\r\nبموجب نقشه كه قبلا تهيه شده بود هر يك ده نفرى از مجاهدين جايى را سنگر خود گرفته مشغول زدوخورد شدند از اداره حكومتى\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو از قراولخانه‌هاى اطراف مقاومتى سخت مىشد . قشون كه در شهر تمركز داده شده بود تقريبا 1200 نفر بودند بنابراين وضعيت مجاهدين خيلى سخت و دشوار بود .\r\nولى مجاهدين موقعيت خود را فهميده جهد دليرانه مىكردند و مثل شير مىجنگيدند .\r\nبا وجود اين باقوه قليلى كه داشتند شكستن درهاى اداره حكومت غيرممكن بود . بدستور يفرم نفت آورده درها را آتش زدند و موفق به تصرف قسمت اول آن اداره شدند .\r\nمىخواستند داخل اداره بشوند كه اطلاع رسيد مسيح خان 250 نفر سوار شاهسون از طرف دروازه قزوين به شهر حمله كرده است يفرم فورا ملتفت وضعيت خطرناك شده دانست اگر بگذارد مسيح خان جلو بيايد مجاهدين ما بين دو آتش خواهند افتاد بنابراين بمجاهدين دستور داد اداره حكومتى را محاصره نگاه دارند و خودش با هفت نفر به طرف خطر دويد .\r\nمسيح خان با سواران خود در يك كاروانسرا جمع شده بودند همانكه دسته كوچك را مشاهده مىنمايند شروع نموده به تيراندازى پرداختند . دسته هفت نفرى هم بنوبه خود جواب دادند دو ساعت تمام اين زدوخورد طول كشيد و بالاخره مسيح خان با پسر خود تسليم شدند .\r\nمجاهدين سوارانرا خلع اسلحه كردند و به اين ترتيب براى منتصر الدوله راه باز شد . او با 100 نفر و با توپ‌هاى خود وارد شهر گرديد .\r\nيفرم سواران تسليم شده را تحت اختيار منتصر الدوله گذاشته\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nخودش باداره حكومتى رهسپار شد .\r\nاينجا جنگ دوام داشت . يفرم ديد موقع به كار انداختن بمب رسيده و چند تا پرتاب كرده سواران اداره حكومتى را در وحشت و خوف انداخت كه ديگر تاب مقاومت نداشته تسليم شدند .\r\nتقريبا 1200 نفر بودند يفرم داخل اداره حكومتى شده آنجا را تصرف كرد و متجاوز از 2000 تفنگ از هر قبيل ( ورندل و فرانسه و 3 تير و غيره ) بدست آورد .\r\nبعد از بازرسى معلوم شد كه حاكم از آنجا فرار كرده در يك خانه مخفى شده است . در اين خانه تقريبا 100 عدد تفنگ نيز به تصرف آوردند .\r\nزدوخورد قزوين 15 ساعت طول كشيد از دسته يفرم دو نفر ايرانى يك نفر ارمنى و يك نفر گرجى كشته شدند . از طرف ديگر دولتىها تقريبا 40 نفر كشته شده و عده زيادى هم زخمى گرديده .\r\nنبايد تعجب كرد كه مجاهدين كه دسته كوچكى بودند با ده مقابل عده خود جنگ كرده مغلوبش ساختند .\r\nچه بايد در نظر داشته باشيم كه اين دسته اولا از جان خود گذشته و بجان باختن در راه مقصود خود حاضر بودند ثانيا در دست آنها يك وسيله ديگرى بود كه دشمن را در خوف و وحشت مىانداخت و آن عبارت از بمب بود كه سواران تا آن روز نديده بودند .\r\nتصرف شهر قزوين را برشت و سپهدار اطلاع دادند . سپهدار فورا امر بچراغانى داد . خبر اين فتح بشهرهاى ديگر هم اطلاع داده شد . در تبريز با شوق و مسرت فوق العاده اين خبر تلقى گرديد .\r\nبعد از تصرف قزوين انجمن را برقرار و حكومت شهر را به آن واگذار\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nكردند .\r\nاشخاصى كه تا آن موقع پنهان شده بودند بيرون آمدند و اشخاصى كه سوء رفتار كرده بودند به مجازات رسيدند . يكى از اينها غياث نظام بود . پسر او در ده يكنفر كشته بود .\r\nاز طرف تشكيلات ارتشى يفرم تقاضاى تحويل پسر مقصر با ده هزار تومان جريمه بصندوق مشروطه‌طلبان نمود و براى اجراى اين حكم 24 ساعت مهلت داد .\r\nغياث نظام اين تصميم را شوخى پنداشت و هيچ اعتنا نكرد . بعد از انقضاء 24 ساعت غياث نظام از طرف مجاهدين كشته گرديد .\r\nبه يفرم كه در جلسه انجمن حضور داشت اطلاع دادند كه از قونسول روس خواهش كرده‌اند كه بيايد منزل غياث نظام را تحت پرچم روس قرار بدهد .\r\nيفرم بدون فوت وقت با چند نفر به منزل غياث نظام شتافت خانه را به تصرف درآورد و بزن و پسر غياث نظام دستور داد كه قونسول روس را قبول نكنند در ضمن قول داد كه دارايى و املاك و عنوان و شغل غياث نظام را به پسرش واگذار نمايد .\r\nقونسول روس هم رسيد ولى پسر غياث نظام بموجب دستور يفرم رفتار نمود و قونسول مجبور شد برگردد . چندى بعد سپهدار و معز السلطان با قوه خود وارد قزوين شدند .\r\nيفرم به تنظيم شهربانى پرداخته به آن نظم داد و سعى كرد كه قوه مشروطه‌طلبان هرچه ممكن است زيادتر و پرزورتر باشد .\r\nلازم بذكر نيست كه تصرف قزوين تأثير عميق بدولت و مخصوصا بمحمد على ميرزا كرد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nمحمد على ميرزا در فكر نقشه‌كشى افتاد كه تأثير اين فتح را كمتر گرداند و در ضمن با حيله اين قوه خطرناك را كه حالا در قزوين جمع شده بود بر طرف سازد .\r\nبراى اين مقصود يك دفعه ديگر هم فرمان برقرارى و هميشگى شدن مشروطه را اعلام داشت و موضوع اين فرمان دولت را به سپهدار و يفرم اطلاع داد .\r\nدر همان موقع مخفيانه سپهدار را دعوت بطهران نمود به اين معنى كه با 300 نفر سوار خود براى گفتگوى صلح به تهران برود و در ضمن اظهار اميدوارى كرد كه صلح انشاء اللّه برقرار مىشود و سپهدار در آن موقع حكومت يك قسمت عمده كشور را عهده‌دار مىشود .\r\nاين پيشنهاد را سپهدار خيلى پسند كرد و ميل داشت قبول كند و اين خيلى طبيعى بود . زيرا سپهدار اولا طرفدار دولت و حاضر براى صلح بدون شرط بود .\r\nثانيا رشوت حكومت خيلى دلپسند بود سپهدار خيلى ميل داشت اين پيشنهاد را قبول نمايد . ولى بعد مشاهده كرد كه آشكارا غيرممكن است برود و مىخواست مخفى به تهران برود .\r\nچون يفرم و رفقاى او خيال سپهدار را فهميدند قراول گذاشتند و مثل تحت الحفظ نگاهش مىداشتند . محمد على ميرزا از يك طرف پيشنهاد صلح كرده از طرف ديگر قشون خود را منظم و حاضر مىكرد و از تهران به قزوين راه را محكم مىكرد و براى اين مقصود قزاق و سوار به كرج و جلوتر مىفرستاد و سركرده‌هاى مشروطه‌طلبان كه در قزوين جمع شده بودند اعتنا بموضوعهاى برقرارى مشروطه و پيشنهاد صلح و غيره نكرده تهيه لوازمات براى پيشرفت به تهران\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمىكردند .\r\nبراى اجراى اين مقصود تصميم گرفتند يفرم برشت برگردد و مهمات جنگى بياورد و سپهدار معز السلطان و منتصر الدوله به كرج حركت كنند .\r\nاين قوه حركت كرده در ( ينگى امام ) منتظر يفرم شدند . بعد از هشت روز يفرم برگشت و دسته خود را كه در قزوين مانده بودند برداشته همان شب بقوه سپهدار و غيره ملحق شد .\r\nدرينگى امام مشاوره كردند يفرم پيشنهاد كرد كه بدون معطلى به كرج حمله كنند و در جستجو معلوم شد كه پل كرج سنگربندى شده و 600 نفر قزاق با دو توپ صحرايى و دو اسلحه مسلسل در كرج قرار داده‌اند .\r\nسپهدار و ديگران زدوخورد با اين قوهء پرزور را مقتضى نمىديدند و اين عمل را ديوانه‌وار مىشماردند . يفرم اصرار كرد و بامداد روز ديگر 20 نفر جلو فرستاد و خودش بعداز ظهر با 30 نفر حركت به كرج كرد .\r\nسركرده قزاقهاى كرج كاپيتان ( بلازنوف ) بود . يفرم از راه با تلفون شوسه روس با ايشان گفتگو كرد و به او اطلاع داد كه ميل دارد به تهران برود و بنابراين توصيه مىنمايد كه از پل كرج خارج شود و سبب ريختن خون بى خود نشود .\r\n( بلازنوف ) در جواب وظيفه خود را خاطرنشان كرد و اضافه نمود كه دولت او را براى نگهدارى پل كرج فرستاده و تكليف او همانست كه كسى را نگذارد كه از پل عبور كند .\r\nاگر يفرم ميل به تهران رفتن دارد مىتواند از راه ديگر برود ولى او\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nفقط مواظب اجراء وظيفه خود و دستور ما فوق شده به احدى اجازه عبور از پل نخواهد داد .\r\nيفرم با حال عصبانى جواب داد اگر بشما حكم شده است كه كسى نگذاريد از پل عبور كنند به من هم دستور داده شده كه تمام مانع‌ها را خورد كرده به تهران وارد شوم - با اين جمله قطع گفتگو كرده به دسته خود امر پيشرفت داد .\r\nدر پانزده كيلومترى كرج خبر رسيد كه بيشتر قراولان يعنى آن 20 نفر با قزاقها در زدوخورد هستند يفرم روش خود را تند كرده مثل طوفان حمله كرد .\r\nاين سرعت قزاقها را در وحشت انداخت . فقط يكساعت مقاومت كردند و 4 نفر كشته داده فرار اختيار نمودند . يفرم پل كرج را تصرف كرده فورا بسپهدار اطلاع داد .\r\nاو را به كرج دعوت نمود . بعد از وارد شدن سپهدار و ديگران پيشنهاد مىكردند كه قزاقها تعقيب كرده شوند . ولى يفرم به چند دليل آن را نمىپذيرفت يكى بمناسبت نبودن وقت كه شب نزديك بود و ديگرى خسته شدن مجاهدين .\r\nسپس پيشنهاد كرد كه حمله را براى فردا صبح بگزارند ولى سپهدار در پيشنهاد خود اصرارى مىورزيده و بدون يفرم حكومت كرد . بعد از رفتن آنها يفرم نتوانست بيشتر صبر كند و با دسته خود به عقب آنها روانه گرديد .\r\nدر جلو كاروانسراى شاه‌آباد توپها تيراندازى مىكردند . سپهدار و غيره چون هيچ انتظار اين‌طور مقاومت نداشتند مجبور شدند به طرف شرق برگشته عقب‌نشينى كنند .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nدر اين حال يفرم وارد شده با 30 نفر خود يك حمله غير منتظره كرده قزاقها را از سنگرهاى خود خارج نمود . قزاقها عقب‌نشينى كرده بره رهسپار شدند .\r\nمجاهدين كاروانسرا تصرف كردند و به زودى مجاهدين كه عقب نشسته بودند بميدان جنگ رسيدند و ده را هم به تصرف آوردند .\r\nنزديك صبح قزاقها توپ را جا گذاشته از ده هم عقب‌تر رفتند .\r\nمجاهدين با روش تند بتعقيب آنها پرداختند و ناگهان خود را به روى عده تازه نفس كه از شهر فرستاده شده و تقريبا 400 نفر مىبودند يافتند .\r\nيفرم دستور داد كه چند نفر رفته توپى را كه در موقع عقب‌نشينى برده بودند جلو بيارند اين امر اجرا شد ولى توپ فقط سه گلوله مىداشت .\r\nاين كمى گلوله و زيادى قوه طرف مقابل تأثيرات خيلى بدى بمجاهدين كرد كه توپ را هم جا گذاشته عقب نشستند . يك‌قدر بىترتيبى در اردوى مشروطه‌طلبان رخداد هركسى به خيال خود و براى نجات خود عقب مىرفت .\r\nيفرم با چند نفر تنها مانده سعى مىكردند كه عقب‌نشينى خود را حفظ كنند با زدوخورد عقب مىنشستند و خوشبختانه بموقع به كرج رسيدند چون آقايان ميل داشتند كرج را هم ول كرده پل كرج را هم از دست بدهند يفرم با لحن خشن به سپهدار ملامت آغاز كرد كه قدم اول عقب‌نشينى را او برداشته و عبرت بدى براى ديگران شده .\r\nولى اينها سودى نداد زيرا كه ضربه بوضعيت روحى مجاهدين زده شده و قدرى سست شده بودند .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاين هم نبايد فراموش كرد كه آن هنگام كه اينها در كرج بودند منشيهاى سفارت انگليس و روس وارد كرج شده و بعنوان نماينده از طرف شاه تأييد كردند كه شاه ميل به صلح با مشروطه‌طلبان دارد بنابراين پيشنهاد متاركه جنگ مىنمايد .\r\nكه زمينه براى صلح و امنيت حاضر شود . ولى يكى از آنها در موقع حركت مخفيانه گفت : « مقصود از اين پيشنهاد فقط وسيله تأخير و استفاده وقت است تا قشون روس برسد . »\r\nبعد از اين ضربت ماندن در كرج بىمعنى بود و مجاهدين كرج را تخليه كرده به يك ده نزديك ( حصارك ) رفته آنجا اردو زدند .\r\nدر اين ده تمام 15 روز براى ترتيب دادن اردوى خود پرداخته منتظر پيشآمد و وقايع شدند پيشآمد هم براى مشروطه‌طلبان صورت خوبى به خود مىگرفت . به اين معنى كه يك اردوى 2000 نفرى از بختياريهاى مشروطه‌طلب بسركردگى سردار اسعد جلو آمده نزديك « ده شاه » اردو زده بودند .\r\nاردوى يفرم و سپهدار از كنار دست راست رودخانه كرج حركت كرده به ده « قره تپه » وارد شد و بسردار اسعد خبر داده و او را دعوت براى مشاوره كرد . سردار اسعد آمد و در آنجا نقشه يك جنگى كشيده شد كه بموجب آن بايستى بختياريها از جناح راست و سپهدار از جناح چپ و يفرم هم از مركز جلو رفته در ده « پيروز بهرام » تمركز پيدا كنند .\r\nصبح زود جهت اجراى اين نقشه از ده « قره تپه » حركت كرده بدشت « ده شام » رهسپار شدند بعد از چند كيلومتر از يكى از باغات به طرف دسته يفرم تيراندازى شد . مجاهدين بازرسى فرستاده از قضيه چيزى نفهميدند و دوباره حركت كردند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nولى به زودى مجبور ايستادن شدند چون مشاهده كردند كه دسته بزرگى با تيراندازى به طرف آنها جلو مىآيند . بتصور آنكه اين دسته از بختياريهاى دوست هستند يفرم دستور داد كه بدون تيراندازى جلو بروند . ولى چون از طرف مقابل تيراندازى قطع نمىشد يفرم امر كرد از اسبها پياده شده منتظر رفع سوء تفاهم شوند .\r\nولى دسته مقابل بىخيال تيراندازى مىكرد با دستور يفرم دسته مجاهدين در دره نزديك جمع شدند . سواران فورا آنها را محاصره كردند و به خيال آنكه مجاهدين ميل به تسليم دارند ديگر تيراندازى نكردند . در اين موقع معلوم شد كه اين سواران چند صد نفر بختيارى طرفدار دولت هستند و چند نفر از مجاهدين را گرفته خلع سلاح كردند چند نفر هم دور يفرم گرفته مىخواستند دستگيرش كنند .\r\nولى يفرم فورا ده تير درآورده چند نفر را به زمين انداخت و امر به تيراندازى كرد . در مرحله اول با ده تير و بعد از قدرى كه دشمن عقب نشستند با تفنگ اين 60 نفر شجاع سواران را تعقيب كردند از دسته يفرم دو نفر ايرانى و دو نفر ارمنى كه از قفقاز وارد شده بودند كشته شدند .\r\nاسامى اين دو نفر آخرى از اين قرار بود . يكى خچو از ولايات ( قزاق ) از ده ( ورين اخبيور ) و ديگر ( دانيال ) از يكديگر بودند . دشمن تقريبا 70 نعش و 120 اسب جا گذاشت .\r\nبعد از آن دسته مجاهدين جلو رفته ده ( بادامك ) را محاصره كردند .\r\nجنگ بمباردمان سختى شد . از عقب توپهاى مجاهدين را جلو آورده مشغول تيراندازى شدند و ده را به تصرف آوردند . در اين جنگ يك نفر مجاهد تهرانى باسم ( سمباد ) كشته شد در جناح بختيارى هم جنگ\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nسختى شد .\r\nبعد از زدوخورد سه روزه سردار اسعد جلو آمده باردوى يفرم و سپهدار ملحق شد با بودن او مشورت كردند و تصميم گرفتند كه همان شب حمله به پايتخت كنند و بموجب اين تصميم از ساعت 2 بعد از نصب شب حركت كرده حمله به تهران كردند .\r\nترتيب وعده قوه مشروطه‌طلبان از اين قرار بود سردار اسعد 2000 نفر بختيارى سپهدار با 200 نفر سوار و يفرم با 100 نفر مجاهدين ارامنه ( دو نفر از آنها گرجى بودند و چند نفر هم ايرانى ) معز السلطان و عميد السلطان و منتصر الدوله با 700 نفر سواره و 2 عراده توپ به كرج رفتند .\r\nدر خارج شهر جنگى رخ نداد . بعد از وارد شدن بتهران قزاقها و سواران مقاومت كردند ولى در مقابل حمله سخت مشروطه‌طلبان مجبور بعقب‌نشينى شدند . يفرم با دسته خود به طرف مجلس و مسجد سپهسالار شتافته هر دو را به تصرف آورد و بدست بختياريها سپرده خودش به طرف قزاقخانه رفت سرتيپ ( لياخوف ) سركرده قزاقها قوه خود را در آن‌جا تمركز داده بود و مقاومت مىكرد .\r\nبعد از قدرى زدوخورد قزاقخانه را يفرم محاصره كرد و رابطه آن را با خارج قطع ساخت .\r\nتصرف تهران در تاريخ 29 ژون 1909 واقع شد ورود بتهران ساعت 6 صبح بود يك واقعه مضحك هم تعريف مىكنند در موقع جنگ تهران از شاه‌آباد رئيس دسته قزاقها ( بلازوف ) به لياخوف تلفن زده مىگويد مجاهدين را فرار دادم امشب وارد كرج مىشوم لياخوف با اضطراب جواب مىدهد : « ديوانه شدى يفرم شهر را\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nتصرف كرده قزاقخانه را محاصره كرده تو خواب مىبينى » .\r\nبعد از زدوخورد دو روز روز سوم لياخوف پيشنهاد تسليم كرد .\r\nبه شرط آنكه قزاقها در مصب و با حقوق خود برقرار باشند . از طرف مشروطه‌طلبان جواب شرايط ذيل را پيشنهاد كردند .\r\n1 - قزاقها و سركردگان آنها با حفظ مقام و حقوق خود مطيع اوامر مشروطه‌طلبان باشند . 2 - بعلامت تسليم « لياخوف » شمشير خود را تسليم پيشوايان مشروطه‌طلبان كند . 3 - اين پيشوايان از طرف دولت موقتى شمشير « لياخوف » را به خودش رد كرده بمقام خود برقرار خواهند كرد .\r\nاين موقع محمد على ميرزا در سفارت روس زرگنده پناهنده شده بود پيشوايان مشروطه‌طلبان سردار اسعد و سپهدار و يفرم در مجلس شوراى ملى حاضر شده « لياخوف » هم آمد و شرايط را انجام داده تسليم شد . بلياخوف دستور دادند كه قزاقها را در قزاقخانه نگاهدارى و غدغن كند به بيرون نروند .\r\nزيرا كه در شهر زدوخورد مختصرى از طرف دسته‌هاى دولتى در مقابل مشروطه‌طلبان مداومت داشت .\r\nدر دوم ژويه بموجب دستور يفرم يكى از سردسته‌هاى او گريش با 30 نفر مجاهد پهلوى « لياخوف » رفته يك نفر افسر با پنج نفر قزاق برداشته تمام شهر را گردش كرد به اين وسيله مىخواست بمردم بفهماند كه صلح و آشتى برقرار شده است .\r\nدر جنگهاى سه روزه تهران از دسته يفرم 2 نفر كشته شدند يكى باسم « نادو » از اهل تركيه و ديگرى ( الكسان ) از اهل تبريز . ده نفر هم زخمى شدند .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nبعد از تصرف تهران تشكيل دولت موقتى داده شد در اين هيئت سردار اسعد وزير داخله و سپهدار وزير جنگ و يفرم هم رئيس كل نظميه منصوب شدند .\r\nجهت آنكه يفرم بشغل كوچكى عهده‌دار شد اين بود كه او ميل داشت به اين وسيله هم خدمتى بكند .\r\nچون اولا يفرم غير از برقرار كردن اصول مشروطه و خدمت بميهن مقصود ديگرى نداشت و هيچ‌وقت هم جاه‌طلب نبود . ثانيا از نقطه نظر آنكه در حال امنيت فقط ممكن است اصول مشروطه را استوار ساخت و براى پيشرفت اصلاحات كوشش كرد يفرم براى اجراى اين مقاصد اولين مرحله امنيت و نظم را در كشور لازم الاجرا مىدانست و امنيت هم با قوه نظميه و قشون ممكن بود بنابراين او رياست كل نظميه را قبول كرده با تمام قوه خود تعقيب اجراى نقشه‌هاى مقاصد خود كرد يفرم تمام اوقات خود را در كارهاى دولتى صرف مىكرد .\r\nهيچ جلسه هيئت منعقد نمىشد كه او حضور نداشت و اگر هم يك روز جهت كثرت كارى نمىتوانست حاضر شود لا ينقطع با تلفن دعوتش مىكردند .\r\nسردار اسعد و سپهدار هميشه با او مشورت مىكردند ، و با همه اين مشغوليات به تنظيم قوه نظميه و ژاندارمرى به ترتيب و اصول فرانسه و با لباس متحد الشكل كه در ايران تازگى داشت پرداخته بود .\r\nبا تصميمات قطعى با رفتار درست و راست و با تندكارى خود كه از خصايص عمده پيشرفت او بود در مدت قليل امنيت داخلى را برقرار ساخت و تسلط مشروطه را استوار گردانيد .\r\nاز اين اضافه كردن عايدات دولتى از يك طرف و براى حفظ الصحه\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمردم از طرف ديگر يفرم ماليات بمشروبات و ترياك را برقرار گردانيد .\r\nنبايد فراموش كرد كه يفرم با آنكه رئيس كل نظميه بود همان موقع فرمانده كل قواى دولت هم بود .\r\nتصرف زنجان : از فتح تهران چهار ماه بيشتر نگذشته بود . در اين موقع كه حكومت جديد با يفرم همدست و همصدا بود بهمراهى او با تمام قوه خود جهت برقرارى نظم و امنيت داخلى كشور و استوار ساختن اصول جديد مشروطه كوشش و جديت مىكردند .\r\nدشمنان مشروطه كه از ضربت آزاديخواهان كم‌كم به هوش آمده و شروع به تهيه جنبش كرده بودند ، آنها داخل دسيسه و توطئه شده سعى مىكردند كه نظم و امنيت كشور را بهم بزنند و نفوذ دولت را بشكنند و اصول جديد را از ميان بر طرف كرده ترتيب سابق را برقرار كنند .\r\nطرفداران استبداد در نقاط مختلف كشور در كار بودند . از مشرق تا به مغرب و از جنوب تا بشمال . ولى فعاليت آنها بيشتر در ولايات سرحدى بود . بديهى است كه همان‌طور هم مىبايستى بشود .\r\nچون مستبدين هم مىديدند كه قوه مشروطه در هر مراكز وضعيت خوبى دارند و قابل خاموش كردن هر جنبش ضد مشروطه مىباشند بنابراين آشوب‌طلبان نظر خود را به ولايات مخصوصا بولايات سرحدى انداخته در آن طرفها كار مىكردند .\r\nدر مرحله اول آنها براى انجام مقصود خود زمينه حاضر مىكردند و طرفدارها و عاملين جستجو مىكردند پيدا كردن اين قبيل اشخاص هم خيلى آسان بود .\r\nزيرا عده زيادى از مشروطه ناراضى بودند . پرواضح است كه طبقه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nملوك الطوايف و روحانيون و اعيان و اشرف بايستى ناراضى باشند .\r\nبه جهت آنكه اصول جديد از حقوق آنها كاسته تسلط بىحد آنها را كم كرده و دلخواههاى آنها را بر طرف گردانيده و نفوذ آنها را برداشته بود .\r\nمشروطه آمده بود كه آنها را از قيمت بياندازد از ميدان فرارشان دهد و بلكه به جهت تقصيرات سابق آنها را به محاكمه و به مجازات بكشد .\r\nاين عناصر با تمام قوه خود سعى مىكردند كه وضعيت سابق را بدست بياورند . نشانه جنبش را رحيم خان فرجه داغى داد . آن سركرده كه تا پيش از جنگهاى تبريز شهرت داشت سركرده بسيار جسوريست و سواران قهرمان دارد و چون مورد بذل مرحمت شاه خلع شده بود تمام محيط قرجه‌داغ را در تحت فشار وحشت‌انگيز خود نگاه مىداشت ، جنگهاى تبريز اندازه جسورى خود او و قهرمانى سوارانش را پديد آورده بود .\r\nزيرا او چندين مرتبه با تلفات زياد از جلو قوه ملى تبريز فرار كرده بود .\r\nمساعدت بيگانگان هم نتيجه بخشيده بود . بعد از فتح تهران و خلع سلطنت محمد على ميرزا كه حامى او بود و وقايع بهم پيوسته ديگر رحيم خان به كلى مغلوب گرديده بميل خود رفته موقتا ساكت نشسته دندانهايش مىفشرد .\r\nدسته ضد دولت رحيم خان را مىشناختند و فكرهاى او را مىدانستند حالا او با يك زندگانى رسوا و بدنام در يك گوشه مانده بسر مىبرد اما او شخصى بود پرقوه بانفوذ بزرگ كه مردم دوردست هم از او ترسى داشتند . زندگانى امروزه براى از خيلى سخت بود . آتش\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nانتقام در درون از هميشه مشتعل و منتظر موقعى مناسب بود كه با يك تير دو شكار بزند باينمعنى اولا انتقام بگيرد ثانيا غنيمت و يغما بياورد كه جبران خساراتى كه تا آنهنگام از طرف آزادىخواهان به او وارد آمده بود به شرط موقع مطلوب هم رسيده بود .\r\nاز طرف دولت سردار ملى ستار خان به حاكمى اردبيل منصوب مىشود . رحيم خان همان كه مىشنود كه ستار خان وارد اردبيل شده است موقع انتقام را رسيده مىشمارد .\r\nچون همان ستار خان بود كه در تبريز او را مغلوب كرده فرارش داده بود . رحيم خان سركردها و ايلخانىهاى قره‌جه‌داغى و شاه سونها را دور خود جمع مىكند و قوه قابلى تشكيل مىدهد و با عجله روبه اردبيل حمله مىكند .\r\nستار خان كه از يكسو آن قوه بزرگ را در برابر خود يافته از سوى ديگر موقعيت را نامناسب مىبيند جنگيدن را بىنتيجه دانسته قوه خود را از اردبيل خارج كرده به تبريز برمىگردد .\r\nرحيم خان فاتحانه وارد اردبيل مىشود و شروع به غارت شهر و اطراف مىكند خانه‌ها دكاكين كاروانسراها و غيره تماما خالى مىشوند رحيم خان به مقصود مىرسد و انتقام از رقيب خود كشيده مقام اولى خود را بدست مىآورد .\r\nدر ضمن قسمتى از يغماى جمع شده را به سواران خود كه در اين اواخر از او خيلى ناراضى بودند تقسيم مىكند .\r\nبراى هيچكس پنهان نيست كه سواران رحيم خان و غيره فقط براى غارت و چپاول بجنگ مىرفتند نه براى عقيده و چون در جنگها آزاديخواهان نه فقط چيزى به دست نمىآوردند بلكه از رفقاى\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nخود هم بجا مىگذاشتند خيلى دلتنگ و از سركرده خود ناراضى بودند .\r\nمسلم است كه فتح رحيم خان و فرار ستار خان از اردبيل تأثير بدى نه فقط در مركز بلكه در تمام نقاط كشور بظهور آورد .\r\nمشروطه‌طلبان مىفهميدند كه چه نتايجى دنبال اين پيشآمد رخ خواهد داد فتح يك نفر مستبد مثل رحيم خان خطراتى مقدر براى مشروطه تهيه مىكرد و اگر وضعيتى كه رحيم خان با فتح خود ايجاد كرده بود قدرى هم طولانى مىشد و سركرده‌هاى ياغى قدرى هم در تسلط خود باقى مىماندند شايد تمام نقاط هم علم شورش برپا مىكردند دولت كه در اين عقيده بود تصميم گرفته بود اردوى تنبيه كننده به آن محل بفرستد كه طوايف را قمع كرده صفحات پر از اغتشاش را ساكت نموده نظم و امنيت را برقرار و اصول مشروطه را هم اجرا كند .\r\nدر تعقيب اين مقصود دولت عده‌اى از سرداران را براى سركردگى اين اردو در نظر مىگيرد و به آنها پيشنهاد مىكند كه به اردبيل بروند .\r\nولى چون كار سخت و پرمسئوليت بود اغلب آنها از عهده‌دار شدن به اين مسئوليت خوددارى مىكردند . چون خيال مىكردند جايى كه ستار خان كه وضعيت محل را خوب مىدانست و از هر حيث مطلع بود و بعلاوه خود از همان محل بود كارى نتوانسته بكند و فرار كرده است اينها چه‌طور خواهند توانست نتيجه دست بيارند .\r\nبنابراين در جواب دولت تقاضاى بىمورد و غير اجراشدنى مىكردند مثلا يكى از سرداران تقاضا مىكرده ده هزار قشون و صد هزار تومان پول داده شود .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nيكى ديگر غير از قشون و پول كافى توپخانه و ذخيره منظم مىخواست . در اين موقع كه دولت با سرداران در گفتگو بود مستبدين كه از پيشرفت اولى مقاصد خود مسرور بودند جدا كار مىكردند و از هر طرف سعى مىكردند در ولايات ديگر هم اغتشاش برپا كنند .\r\nاز اين حيث جاى مناسبتر زنجان بود در اينجا ملا قربانعلى كه يكى از روحانيون دشمن اصول جديد بود علم شورش را بلند كرده قوه دور خود جمع مىكرد و روزبروز قويتر مىشد .\r\nاگر بمسئله جنبش زنجان هم توجه نمىشد عنقريب ولايات بزرگ يعنى قره‌جه‌داغ و اردبيل و خلخال و اطراف آن با زنجان و خمسه بهم ملحق شده يك قوه خطرناكى تشكيل مىداد با در نظر گرفتن اين خطر و با مشاهده آنكه هيچ يكى از سرداران و سركردگان حاضر بسركوبى اشرار نشدند يفرم پيشنهاد دولت را قبول و تقاضاى قوه محدودى مىكند اين قوه عبارت از 300 نفر بختيارى 200 نفر مجاهد ( دسته خود يفرم ) 100 نفر قزاق با دو توپخانه كوهى و دو اصله شصت تير مىبود دولت فورا تقاضاى يفرم را استقبال مىكند و قوه مزبور را در تحت سركردگى يفرم و سردار بهادر مىگذارد .\r\nبا اين 600 نفر قوه كوچك سركرده‌ها تصميم گرفته بودند اول زنجان را ساكت كرده ملا قربانعلى را قطع و قمع كنند بعد باردبيل حمله كرده رحيم خان را سركوب ساخته نظم را در آن صفحات هم برقرار نمايند .\r\nبا اين مقصود در تاريخ 17 نوامبر 1909 ميلادى اين اردوى تنبيه كننده از تهران حركت و بعد از يك هفته يعنى در تاريخ 24 نوامبر به ( ديزج ) كه قصبه نزديك بزنجان بود وارد مىشود .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nروز فردا صبح زود حاكم زنجان كه از طرف قربانعلى در دار الحكومه زنجان در تحت نظر بود به اردوگاه آمده راجع به وضعيت شهر كه توسط قوه قربانعلى تصرف و تمام دروازها گرفته شده بود گفتگو كرده پيشنهاد مىنمايد كه اردو داخل شهر نشود و از كنار شهر رد شده به مقصد خود كه اردبيل باشد راه سپر شود و اگر برعكس اين توصيه عمل شود تصور نمىكند كه اردو بتواند وارد شهر شود . چون طرفداران قربانعلى مقاومت سختى خواهند كرد .\r\nاز طرز گفتگوى حاكم كه نام قربانعلى را با احترام بسيار مىبرد بلكه هنگام بردن نام لرزش مىيافت پيدا بود كه اولا او هم مثل اهل زنجان قربانعلى را شخصى بزرگ و حتى مقدس مىپندارد . ثانيا معلوم مىشد كه او را قربانعلى وادار كرده كه به اردو آمده اين پيشنهاد را بكند .\r\nيفرم به حاكم مؤكدا اظهار داشت كه بايد داخل شهر بشود و به او دستور داد كه فورا به شهر برگشته جاى و لوازمات براى اردو در شهر تهيه كند .\r\nو در ضمن به اردو هم امر كرد كه براى حركت به شهر حاضر باشند به زودى اردو حركت كرد . در نزديكى شهر سواران ملا به اردو فرياد مىزدند كه جلو نيايند و خودشان را هم در سنگرها آماده نشان مىدادند يفرم دستور داد كه اعتنا به اين حرفها نكرده جلو بروند ولى هيچ تيرى خالى نكنند .\r\nتا از طرف مقابل تيرى خالى نشود هيچكس از اردو حق خالى كردن تير نداشت .\r\nبا اين دستور عاقلانه در صورتى كه سواران ملا قربانعلى تفنگهاى\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nخود را به طرف اردو دراز مىكردند قشون بدون زدوخورد وارد زنجان شدند و در اداره‌هاى دولتى جا گرفتند .\r\nاين حركت جسورانه ملا را وادار برفتار احتياط كرد و بفكر آنكه اردو عنقريب تمام سنگرها و نقاط شهر را در تصرف مىآورد تصميم گرفت مسجد را كه در مقابل دار الحكومه واقع است براى خود سنگر بكند . چون خيال مىكرد كه به اين طريق موقعيت سختى براى اردو ايجاد مىكند و با اين خيال با 200 نفر داخل مسجد شده سنگربندى كرد .\r\nملا قربانعلى باميد آن بود كه اردو از نقطه‌نظر مذهبى حق حمله يا بمباران به مسجد ندارد و حال آنكه خود ملا لا ينقطع مىتوانست باردو صدمه و اذيت برساند و شايد هم فرارش دهد - يفرم فورا فهميد كه چه دامى گسترده شده و اين مسئله را بدولت و وزير جنگ اطلاع داده دستور خواست وزير وقت كه سپهدار اعظم بود جوابا تلگراف كرد كه « بملا قربانعلى و كسانشان پيشنهاد تسليم بكنيد در موقع غيرقبول مسجد را بتوپ ببنديد » همان كه اجازه را بدست آورد يفرم نزد ملا پيغام فرستاد و پيشنهاد كرد كه تسليم شود و در ضمن آن تهديد كرد كه اگر برعكس آنچه اردو منتظر است رفتار كند او مجبور مىشود كه مسجد را بمباران كند .\r\nدر جواب ملا بسواران خود دستور داد كه مشغول محكم كردن سنگرها بشوند .\r\nسواران هم حركات تحريك‌انگيز به خود دادند . آن‌طور معلوم مىشود كه قربانعلى بتهديد يفرم مىخنديد .\r\nچون اطمينان داشت كه هيچ‌وقت از طرف هيچكس بجاى مقدس\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nكه در آن هم يك شخص مؤمنى پناهنده شده نمىتواند توپ ببندد .\r\nبا اين اميد برسول يفرم جواب منفى داد و آماده بجنگ شد . بعد از رسيدن جواب منفى يفرم در مرحله اول با دست خود از شصت تير به طرف مسجد تيراندازى شروع كرد در تعقيب آن توپ‌ها را هم به كار انداخت و از طرف ديگر نفرات اردو هم داخل جنگ شدند سواران ملا در اضطراب افتاده در مقابل اين بمباردمان خيلى كم جواب دادند شب فرا رسيد و جنگ ختم شد . در اطراف مسجد چند نفر پاسبان گذاشته شد كه كارش را صبح تمام كنند . در اين جنگ يك نفر ژاندارم مقتول شد و دو نفر مجروح شدند .\r\nهمان شب ملا از تاريكى استفاده كرده با كسان خود از مسجد فرار و از شهر هم خارج شدند . در مسجد چند جسد ما گذاشته بودند .\r\nبعد از فرار قربانعلى تمام شهر به تصرف اردو درآمد و سركردگان اردو رشته كار را بدست گرفته مشغول برقرار كردن نظم و امنيت شدند .\r\nدر ضمن يفرم يك دسته صد نفرى بتعقيب ملا فرستاد كه دستگيرش كنند .\r\nاين دسته تا بيست فرسخ راه رفته بمستملكات جهانشاه خان رسيدند و آنجا هم جستجو كردند و اطلاعات بدست آوردند كه ملا در آن صفحات است جهانشاه خان را مجبور كردند كه ملا را دستگير كرده تسليم نمايد .\r\nچند روز ديگر سواران جهانشاه خان ملا را دستگير كرده بسركرده تسليم نمودند . اين هم او را با احترام بزنجان آورد و بفرمانروايان اردو تسليم كرد .\r\nچون اين مسئله به تهران اطلاع داده شده بود از مركز دستور رسيد\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nكه ملا را به تهران روانه كنند و همين‌طور هم رفتار كرد .\r\nبعد از آن به دستور يفرم طرفداران ملا را دستگير و به تحت استنطاق كشيدند . بعد از تحقيق سه نفر از آنها را محكوم باعدام كردند .\r\nزيرا كه سركرده شورش بودند . و نيز تحريك بقتل يكدسته مشروطه‌خواهان كرده بودند . مقصود آندسته پانزده نفرى است كه تحت فرماندهى على اكبر خان در زنجان قوه اطمينان آزاديخواهان بودند در روزهاى اول جنبش ملا قربانعلى مورد حمله شده تقريبا تماما كشته شده بودند چند نفر فقط از آنها نجات يافته بودند .\r\nبموجب دستور يفرم روى قبر آنها بعنوان تمام مقتولين كه در راه مشروطه تلف شده بودند يك جايگاه بنا شده و جهت يادبود يك روز تمام نفرات اردو دور آن جايگاه آمده قبرهاى آنها را با دسته گل مزين ساختند .\r\nچند نفر نطق كردند و بعد از آن از توپ و تفنگ جهت يادبود آنها شليك شد . از اهل زنجان خيلىها در اين يادبود جمع شده بودند و از طرف اردو آنها را با چاى و شيرينى پذيرائى نمودند .\r\nاردوى تنبيه 20 روز در زنجان ماند در اين مدت يفرم تمام اداره‌جات را منظم ساخته دستورات لازم داد و يكى از همجنگهاى خود ( ايلدرم ) خان را برياست شهر بانيز زنجان منصوب داشت و به او دستور داد كه مواظب نظم و انتظام شهر شده مخصوصا دشمنان مشروطه را در نظر بگيرد و هر حركت كوچكى از آنها را فورا خاموش كند و نگذارد كه نظم به هم بخورد .\r\n( ايلدرم خان ) با فعاليت و جديت و پشت‌كارى خود اميد يفرم و تمام مشروطه‌خوان را بجا آورد .\r\n\r\n","description":"","footnote":"","page_name":" 402 ","page_number":402},
  {"content":"\r\n . \r\n","description":"","footnote":"","page_name":" 403 ","page_number":403},
  {"content":"\r\n\r\n\r\nسخنى چند درباره خليج جنگهاى ايرانيان در عمان ( 1737 - 1744 )\r\nبقلم آقا ميرزا محمد خانبهادر * * * اين تكه يادداشت گرانبها را دوست دانشمند ما آقاى محمد احمد ( خانبهادر ) از بصره فرستاده بودند كه در سال سوم مهنامه پيمان « در سال 1314 » بچاپ رسيده و اكنون در اينجا بار ديگر بچاپ مىرسد .\r\nاين تكه چون درباره جنگهاى نادر شاه است و چنان كه در خود آن باز نموه شده آگاهيهاييست كه ميرزا مهديخان تاريخ‌نويس نادر به آنها نپرداخته ما از روى دلبستگى كه بتاريخ نادر ، آنشاه غيرتمند ايران ، مىداريم و از هرباره بگرد آوردن آگاهيها درباره آن مىكوشيم ، به اين تكه ارج مىگزاريم و سپاسگزاريم كه آقاى محمد احمد آن را براى ما فرستاده‌اند .\r\nتهران - دفتر پرچم\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nيكى از دوستان صميمى من ( آقاى لورنس لاكهارت ) مقاله سودمندى در زمينه جنگهاييكه ايرانيان در خليج كرده‌اند نوشته و كنجكاوى و موشكافى فراوانى كرده و نسخه‌اى از آن را پيش از آنكه چاپش كنند براى من فرستاده .\r\nهمين كه خواندم ديدم بسى رنج برده و دريغ است اين مقاله از نظر خوانندگان فارسىزبان نگذرد و اينست كه آن را در اينجا مىنگارم :\r\nميرزا مهدى وقايع‌نگار نادر در زمينه جنگهاى ايرانيان در عمان ميان سال 1737 و 1744 چندان خامه‌فرسايى نمىكند و شايد سبب اين قضيه آن است كه عمان نسبتا ميدان جنگى از صف دوم بوده و نادر خودش بدانجا نرفته - فسائى هم در فارسنامه خودش چندان در اين موضوع سخن نمىراند با آنكه محمد تقى خان شيرازى بيگلر بيگى فارس در اين جنگها خيلى دست داشته است .\r\nاز سوى ديگر منابع عربى و اروپايى آگاهى فراوانى در اين زمينه در بردارند - مهمترين سندى از اسناد معاصر سجلات نمايندگان شركت هند شرقى در خليج ايران مىباشد و تا آنجا كه من آگاه شده‌ام هيچيك از آنها كه داستان اين جنگها را نگاشته‌اند از اين نوشتها سودى نبرده‌اند ج . آتر كه در برخى از آن مدت در بصره‌اش گماشته بودند اشاراتى چند به اين لشكركشيها كرده و آن را در كتاب خود « سفرى بتركيا و ايران » « 1 » ذكر نموده ولى اطلاعاتش هم ناتمام است و هم درست و رسا نيست و البته شرحيكه كارستن نيبهر « 2 » در جغرافيا و تاريخ عمان در كتاب خود « 3 »\r\n\r\n\r\n","description":"","footnote":"\r\n( 1 ) .  Voyage en Turquie et en perse \r\n( 2 ) .  Carston Niebhur \r\n( 3 ) .  Beschreibung von Arabien Chalres Cuillain \r\n","page_name":" 405 ","page_number":405},
  {"content":"\r\n\r\nنوشته بيشتر ارزش دارد ولى نيبهر واقعا از معاصرين آنزمان نبوده است .\r\nدر سال 1856 كتاب چارلس گيلين « 1 » موسوم به « نوشته‌هايى در تاريخ و جغرافيا و تجارت آفريقاى شرقى » پيدا شد و در فصلى كه راجع بمناسبات عمان با آفريقاى شرقى نگاشته اطلاعاتى بس گرانبها درج كرده و بيشتر از اين آگاهيها را از كتاب خطى شيخ ابو سليمان محمد بن عامر بن رشيد نامى بدست آورده است .\r\nدر همان سال شماره 24 از منتخبات حكومت بمبئى اشاعه يافت و از جمله مطالبى كه در برداشت برخى نگارشها از خانه كپتن رابرت تيلر موسوم به تكه‌هايى از يادداشتهاى مختصر و آگاهى ديگر راجع بايالت عمان « 2 » بود نيز نوشته فرنسيس واردن موسوم به « يادداشتهاى مختصر راجع بايالت عمان » هم منتشر گرديد .\r\nمگر هيچيك از اين نگارندگان آگاهى گرانبهايى از جنگهاى عمان نمىدهند و بعضى يادداشتهاى كيتن تيلر در جغرافياى خورفكان و جلفار ( رأس الخيمه ) تا يك اندازه جالب دقت مىباشد .\r\nكتاب عمدهء انگليسى در اين موضوع « تاريخ امامان و سادات عمان ) تأليف پادرى ژ . ب . بدجر « 3 » است كه از كتاب عربى نگارش\r\n\r\n\r\n","description":"","footnote":"\r\nاين شخص صاحب‌منصب بحرى فرانسوى بوده و در 1846 بزنگبار رفته .\r\n( 1 ) .\r\n Document sur l , Histoires , le Geographie et le Gommerce de l , Afriqu Qriental \r\n. ( 2 ) .\r\n Extracts from Brief Notes containing Historise and other luformation respecting the provincee of Oman \r\n. ( 3 ) .\r\n The History of the lmams and saiyid of Oman by Revd G . P . Badger \r\n.\r\n","page_name":" 406 ","page_number":406},
  {"content":"\r\n\r\nسليل بن رازق ترجمه شده و اين كتاب را « جمعيت يانجمن هكليوت » در سال 1871 انتشار داده - سليل بن رازق تاريخ جنگهاى ايرانيان را در عمان مفصل نوشته . ولى سخنهايش را بايد با احتياط و تأمل پذيرفت چونكه بسى بگزافه‌گويى خو كرده و گذشته از آن تواريخى كه نگاشته چندان شايان اعتماد نمىباشد .\r\nاز نگارندگان اخير ، اينها را بايد ذكر كرد :\r\n( 3 ) نايب سرهنگ راس « 1 » كه نگارشش « مختصر شرحهائى از تاريخ عمان 1728 - 1883 » در « راپورت ادارى پاليوزگرى خليج ايران و وكالتخانهء سياسى مسقط در سال 3 - 1882 » از خامه خودش درج گرديده و اين نوشته بنيادش بر تاريخ سليل بن رازق گزارده شده ،\r\n( 2 ) سرهنگ س . ب . ميلز كه كتابش « كشورها و طوايف خليج ايران » « 2 » در سال 1919 انتشار يافته ولى در زمينه جنگهاى ايرانيان سرهنگ ميلز چيزى بجز آنكه در ترجمه سليل بن رازق تأليف بدجر هست ننگاشته :\r\n( 3 ) كلمنت هووارت در كتابش « تاريخ عربها » « 3 » مختصرى در جنگهاى عمان نوشته ولى نگارش او تنها ملخصى از نوشته سليل بن رازق است و بس .\r\n( 4 ) أ . گراهمن « 4 » در ضمن مقاله‌اش « مسقط » در جلد سوم از دائرة المعارف اسلامى اشارهء مجملى به اين جنگها مىكند و به نظر\r\n\r\n\r\n","description":"","footnote":"\r\n( 1 ) .  Lieut Colomel E . C , Rose \r\n( 2 ) .\r\n Colonel S . B . Miles . The Cooumtries and Tribes of the persian Gulf \r\n( 3 ) .  Clement Huart Historie des Arabes \r\n( 4 ) .  Crohmann \r\n","page_name":" 407 ","page_number":407},
  {"content":"\r\n\r\nمىآيد كه سند عمدهء او سليل بن رازق است و بنابراين تواريخ او تصحيح لازم دارد .\r\n( 5 ) ر . سعيدروت « 1 » هرچند موضوع مخصوص اين نويسنده خانواده آل بو سعيد مىباشد ولى در گزارشهاى مدتى كه بلافاصله پيش از آنها بوده نيز خامه‌فرسايى كرده و در اين‌كه چگونه احمد بن سعيد نيرومند گرديده مفصل نگاشته - اسناد موجوده را بدقت مطالعه كرده ولى سجلات شركت هند شرقى را از نظر انداخته و چنين مىنمايد كه از وجود آنها بىخبر بوده است .\r\nنگارنده كنون مىخواهد بكوشد اطلاعاتى را كه در سجلات نمايندگان شركت هند شرقى هست با تواريخى كه سليل بن رازق و برخى نويسندگان ديگر نگاشته‌اند تطبيق دهد .\r\nدر عهد شاه سلطان بردبار و ناتوان ( 1694 - 1722 ) نيروى ايران در خليج بسى كاست و از سوى ديگر چيرگى و خيرگى طوايف عرب كه در دو سوى خليج نشيمن داشتند فزونى يافت عربهاى مسقط كه زير فرمان امام سلطان بن سيف دوم ( 1711 - 91718 بودند دسته كشتيها داشتند كه بدانواسطه در سال 1717 يا سال بعد از آن بر جزاير بحرين تركتازى كردند و پيشرفت يافتند .\r\nاين جزاير نزديك يك قرن جزئى از سلطنت ايران بودند پيدا است كه عربهاى عمان در بحرين دير نپائيدند و پس از رفتن آنان بحرين زير فرمان شيخ جباره رئيس عربهاى نيرومند « هواله » درآمد شيخ جباره هرچند اسما رعيت ايران بود اما فعلا از حكومت يا دولت ناتوان كه در اصفهان وجود داشت مستقل و بىپروا بود .\r\n\r\n\r\n","description":"","footnote":"\r\n( 1 ) .  R . Said Ruete \r\n","page_name":" 408 ","page_number":408},
  {"content":"\r\n\r\nهمين كه نادر شاه دولت ايران را زير فرمان آورد « 1 » از اوضاع و اموريكه در خليج جريان داشت بتنگ آمد و براى زبون ساختن عربهاى سواحد دست به كار زد .\r\nولى زود دريافت كرد كه پيشرفت اين كار بىاينكه دسته از كشتيها داشته باشد باد بچنبر زدن و آب در هاون سائيدن است از اينرو نادر كوشيد اسطولى پديد آورد و چند كشتى را از شركتهاى انگليسى و هولندى و هند شرقى خريد ( و بسيارى از اينها را جبرا ابتياع كرد ) .\r\nنخستين زدوخوردى كه اين اسطول تازه كرد همان كوشش بود كه براى گرفتن بصره در سال 1735 نمود . مگر پيشرفت نتوانست « 2 » .\r\nاما در سال بعد لطيف خان ، دريا بيگى ايران توانست بحرين را از چنگ عربهاى هواله بيرون بياورد و اين در هنگامى بود كه شيخ جباره به حج رفته و در بحرين نبود . « 3 »\r\nنادر پس از آنكه بر اعراب هوله چيره گشت ظاهرا بتصويب لطيف خان دريابيگى مصمم شد مقصودى بزرگتر را بدست آورد و اين\r\n\r\n\r\n","description":"","footnote":"\r\n( 1 ) . اما در واقعا درست نيست كه او را پيش از جلوسش و در سال 1736 « نادر » بناميم - اصلا باسم نادر قلى بيك معروف بود و در سال 1726 شاه طهماسب لقب طهماسبقلى خان به او داد و تا سال 1742 بنيابت سلطنت رسيد اين لقب را دارا بود و او را رسما وكيل الدوله با نايب السلطنه مىناميدند .\r\n( 2 ) . شرح مفصلى از اين دستبرد بر بصره در نامه دلچسبى كه مارتن فرنچ نماينده شركت هند شرقى در بصره باداره آن شركت در لندن نگاشته درج است و نامه را در جلد 7 ( سجلات كارخانه در ايران و خليج ايران » در وزارت هند ياد كرده‌اند .\r\n( 3 ) . ص 172 تاريخ نادرى از خامه ميرزا مهدى چاپ بمبئى سنه 1849 و ص 113 از « التحفه النبهانيه فى تاريخ الجزيره العربية » تأليف محمد الشيخ خليفه را ببينيد .\r\n","page_name":" 409 ","page_number":409},
  {"content":"\r\n\r\nعبارت از تسخير عمان بود - نادر بىگفتگو مىدانست كه تا هنگامى كه مسقط و ديگر بندرهاى ساحل عربى را بدست نياورد هيچ نبايد اميدوار باشد كه نيرو و بزرگوارى ايران را در خليج استوار كرده و برقرار بدارد .\r\nاز خوشبختى نادر اينكه در سال 1736 گزارش عمان بسى به او كمك كرد . زيرا خوشگذرانىهاى امام سيف بن سلطان رعاياى او را كه بيشتر بكيش و آيين پابند بودند آزرده ساخته و اينها در آن سال شورش سختى كردند .\r\nسيف بيهوده كوشيد سربازان مزدور را از مكران آورده و بدست اينها آن شورش را ريشه‌كن سازد كار سيف تباه گرديد و بيم آن مىرفت كه ويرا از سياست بىبهره سازند و در آن پيشانى و نوميدى از نادر شاه يارى خواست و با اينكه نادر در آن هنگام بسى سرگرم و در كار بود كه تهيه لازم براى تركتازى بر افغانهاى غلزائى ببيند بارى زود از اين فرصت استاده نمود فرمان مؤكدى به محمد تقى خان شيرازى بيگلر بيگى فارس گسيل داشت كه دسته‌كشى و قشون تدارك كرده بعمان برود و هرچند چنين وانمود كه مىخواهد از امام تبه‌كار پشتيبانى كند اما راستى را مىخواست كشور او را زير نگين آورد .\r\nدر ژانويه 1737 كه نماينده شركت هند شرقى در گامبرون از فكر نادر براى لشكركشى آگاه گشت باداره لندن خبر داد كه اميد است شاه نمىخواهد امام را گول بزند و مرزوبوم او را از آن خود بكند ولى مىترسد كه اين كوشش بجايى نرسد و تنها امام انتقام جزئى از ياغيان بكشد « 1 » .\r\n\r\n\r\n","description":"","footnote":"\r\n( 1 ) . مكتوبيرا كه نماينده شركت هند شرقى در كمبرون بلندن نوشته و تاريخش\r\n","page_name":" 410 ","page_number":410},
  {"content":"\r\n\r\nاسطول ايران در 3 مارس 1737 از بوشهر بكامبرون رسيده وزير فرمان لطيف خان بود و او بيرق خود را كه زمينه سفيد و شمشير ايرانى سرخى در ميانش داشت برافراشت « 1 » اين اسطول عبارت از چهار جهاز بخارى دو « غراب » و چند فروند كشتيهاى كوچكتر بود كشتى بيرقدار لطيف خان « فتح شاه » پيش از آن به « كوان » معروف بود و ايرانيان آن را از شركت هند شرقى خريده بودند - ديگرى از كشتيهاى بزرگ او « نارتمبرلند » هم انگليسى بود و قريب بيكسال پيش آن را جبرا در بوشهر خريده بودند - كاپيتان آن ( كه نامش كوك بود ) و معاون كاپيتان كشتى انگليسى ديگر كه در خدمت ايران داخل شده بودند بفرمان يكى از جهازات ايران نامزد گرديدند - كارگران و دريانوردان همه از عربهاى هوله و ديگر اعراب ساحل ايران بودند .\r\nكشتيها پنج هزار قشون و هزار و پانصد اسب بار كرده در يكم آوريل از كامبرون سپرى و چهار روز پس از آن بخورفكان هفتاد و چهار ميل جنوب راس - مسندم رسيدند لطيف خان برخى از قشون ايرانيش را در خورفكان پياده كرده و باز بسوى شمال برگشته راس مسند مرا درنورديده و در بندرگاه جلفا لنگر انداخت - اينجا با امام سيف بن سلطان ملاقات نمود و مىگويند امام دو هزار تومان به دريا بيگى پيشكش داد .\r\nپس از آنكه شيخ رحميه كدخداى عرب‌هاى آنجا از در فرمانبرى درآمد لطيف خان ساخلويى در جلفا نهاده با قشون خود و امام سيف\r\n\r\n\r\n","description":"","footnote":"\r\n28 ژانويه 1738 است در جلد 15 از تاريخ كارخانه در ايران و خليج درج كرده‌اند .\r\n( 1 ) . مكتوب از كمبرون بلندن مورخ 6 ماه مه 1737 در جلد 15 تاريخ كارخانه در ايران و خليج ايران درج شده .\r\n","page_name":" 411 ","page_number":411},
  {"content":"\r\n\r\nو همراهانش در خشكى پيشرفت و بسروقت بالعرب بن حمير اليعربه شتافت و اين بالعرب با آنكه از خويشاوندان امام بود مكر سركردگى شورشيان را داشت - از آنسوى بالعرب نيز از نزوه كه در شمال بود پيش آمد در خليج السمينى نزديك بريمى كارزارى رخ داد و مخالفين پيروزى شايانى يافته نخست الجوف و سپس عبره را زير فرمان آوردند اما چون ميان لطيف خان و امام شكرآبى دست داده بود ؛ از پيشقدمى كوتاهى كردند و لطيفه خان چنين وامىنمود كه تمام آن كشور را مسخر ساخته و چندان روى خوشى به امام نشان نمىداد اين بود كه تا چندى همدستى امام و ايرانيان بهم خورد و لطيف خان بكامبون برگشته آنجا را براى احترام او آذين بستند و چراغان كردند .\r\nتقى خان بيگلر بيگى فارس كه پيش از آن به كامبرون رسيده بود سپهسالارى را به عهده خود گرفت و از فرط بخل و اقتصادى كه داشت بسى دريانوردان را آزرده ساخت و چون اينها تنگدست و گرسنه بودند به دريا بيگى شكوه كردند و او وعده داد كه بمجرديكه بيگلر بيگى از آنجا برود آنها را آسوده مىسازد .\r\nدر تابستان و پاييز بنبرد نپرداختند و در ماه نوامبر كشتيهاى ايرانى را در كامبرون تعمير نمودند .\r\nچنين به نظر مىآيد كه در آن هنگام نادر شاه فرمان سختى براى بيگلر بيگى فرستاد كه جنگ عمان را با كمال شدت بانجام رساند و از اينكه در آوريل گذشته بشخصه بسردارى لشكر نرفته بود او را سرزنش نمود .\r\nتقى خان از اين توبيخ پادشاه بجنبش درآمده همه ملاحان انگليسى و هلندى را در كامبرون به كار گماشت و از هر دو شركت دركه\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nكشتى بزرگى به او بدهند تا بر اسطول خود بيفزايد .\r\nوكيل شركت انگليسى رشوه بزرگى به او داده و بدينسان از اعاده يك كشتى كه اجناس حمل كرده و مىخواست بهندوستان رهسپار گردد رهايى يافت .\r\nآنگاه بيگلر بيگى به هلنديان روى آورده گفتگوى سختى ميان آنها دست داد ولى ننوشته‌اند كه آيا سرانجام تقى خان توانست يكى از كشتيهاى آنها را بدست بياورد يا نه . « 1 »\r\nدر ژانويه 1738 تقى خان بهمراهى لطيف خان و خان لار و نزديك بشش هزار سپاه بجلفار رهسپار گشت . در ماه بعد خبر رسيد كه « بيگلر بيگى كه مىپنداشت امام را گول زده فرمانبردار خود مىسازد و بدينسان بر مسقط مستولى مىشود با لطيف خان منازعه كرده زيرا خان موصوف پادشاه را ازين مقصد آگاه نموده و از اينرو بيگلر بيگى مىترسد كه چندان پيشرفت نكند زيرا خودش سرباز نمىباشد » « 2 » اما بيگلر بيگى و دريا بيگى چندى آشتى كردند و با امام دست بهم داده و امام از عهده رعاياى نافرمانش برنيامده مجبور شده بود كه دوباره از ايرانيان ياورى بجويد - در ماه مارس 1738 قشونهاى متحدين باز العرب بن حميد را شكست داده و شهر بهله « 3 » و زوه را گرفتند و سپس\r\n\r\n\r\n","description":"","footnote":"\r\n( 1 ) . نتوانسته‌ام سجلات شركت هند شرقى هلندى را كنجكاوى بكنم .\r\n( 2 ) . روزنامه گمبرون مورخ 2 فبروايه 1738 .\r\n( 3 ) . بقول سليل بن رازق ( بدجوص 142 ) ايرانيان بهله را در 14 مارس و نزوه را هشت روز بعد گرفتند و اين مژده در 18 آوريل به گامبرون رسيده و براى احترام آن موقع شهر را آذين بستند - كتاب كيلين صفحه 529 جلد دوم را ببينيد - در نوامبر 1835 كه ولستد به نزوه رفت با روى آنجا را تماشا كرده مىگويد كه اهالى\r\n","page_name":" 413 ","page_number":413},
  {"content":"\r\n\r\nبمسقط شتافتند آن را بىرنج و دشوارى به كف آوردند .\r\nولى ايرانيان نتوانستند قلعه‌هاى شرقى و غربى آنجاها را كه بنام جلالى و مرانى معروفند « 1 » مسخر سازند و با اينكه مىگويند پنج هفته آنجا را محاصره كردند باز پيشرفت نيافتند « 2 » .\r\nهنوز چندى از گرفتن شهر مسقط نگذشته بود كه تقى خان با امام سيف نزاع كرده و امام با دسته كشتيهايش به بركه رفته از آنجا بداخله كوچيده با همچشم خود بالعرب بن حمير مخابره و معاوضه نمود بالعرب نه تنها تن در داد كه از هرگونه ادعاى امامت دست بكشد بلكه پيمان بست كه در دشمنى با ايرانيان به يارى امام برخيزد . « 3 »\r\nچون تقى خان از گرفتن باروهاى مسقط نوميد گشت محاصره را در بيست و پنجم مه 1738 بپايان آورده با لشكر خود به بركه شتافت و در آنجا هم مانند مسقط باروهاى شهر از او جلوگيرى كردند اينجا نيز بار ديگر ميان تقى خان و لطيف خان آزردگى دست داده و تقى خان دريا بيگى بدبخت را زهر داد « 4 » از آنچه بدست مىآيد نمايانست كه كار\r\n\r\n\r\n","description":"","footnote":"\r\nپيرامون آنجا همه آن را « حصن حصين » مىپنداشتند و چند توپ كهنه را در آنجا ديد كه برخى اسم امام سعف ( سيف ) و يكى نام قلى خان سپهسالار ايرانى كه مسقط را گرفت بر آنها نقش كرده بودند ( سياحتها در عربستان تأليف او ، چاپ لندن 1838 را ببينيد ) ممكنست اين توپ آجرى لقب سابق نادر يعنى طهماسب قلى خان را نشان مىداده .\r\n( 1 ) . اين باروها كه پرتغاليها در قرن 16 ساخته بودند بنام « القلعه الشرقيه » و « القلعه الغربيه » معروف بودند .\r\n( 2 ) . بدجو صفحه 143 .\r\n( 3 ) . همو .\r\n( 4 ) . روزنامه گمبرون 26 ژون 1738 .\r\n","page_name":" 414 ","page_number":414},
  {"content":"\r\n\r\nتقى خان در آن هنگام بسى زار گرديده و مجبور گشت بجلفار برگردد مگر دست‌وپايى كند و برخى سپاهيان خود را گرد شهر صحار نهاد . « 1 »\r\nدر اين ميان ساخلوى ايرانى در بهله دوچار پريشانى گرديده عربها آنانرا محاصره كرده مجبور بتسليم ساختند ولى بيشترى از آنها كشته شدند « 2 » سپس ايرانيان كه گرد صحار بودند ناگزير شدند از محاصره دست كشيده بجلفار پس بروند .\r\nدر همان هنگام كه ايرانيان در عمان به اين تيره‌بختيها گرفتار بودند كاركنان اسطول آنها نيز بنرسيدن حقوق و كمى آذوقه ناراضى و آزرده بودند و از اين‌رو بسى از آنها گريختند و آنهايى كه مانده بودند ديگر هيچ دل بجنگ نمىدادند .\r\nنتيجه طبيعى از وضع همين بود كه عربهاى هواله و عمانيان به خليج دست يافتند و دزدى دريايى رواج يافت و تا چندى آذوقه ساخلوى ايران در جلفار بواسطه كشتيهاى انگليسى فرستاده مىشد در اوت 1738 كشتى شركت هندى « روز » نام را دو « غراب » عربى گرفته و افسران و دريانوردان را تهديد كردند كه اگر بار ديگر آذوقه براى ايرانيان بردند آنها را مىكشند « 3 » تقريبا در همان روزها عربها بر باسيدو ( باسعيدو ) كه در جزيره قشم است ناحيه شهر را تاراج و همه ايرانيان آنجا را نابود ساختند .\r\nو نيز اخبار بدى از بحرين بگامبرون رسيد كه عربها ايرانيان را كه در\r\n\r\n\r\n","description":"","footnote":"\r\n( 1 ) . ايضا 13 ژوليه 1738 .\r\n( 2 ) . بدجو ص 144\r\n( 3 ) . روزنامه گمبرون 26 ژوليه\r\n","page_name":" 415 ","page_number":415},
  {"content":"\r\n\r\nقلعه بودند محصور ساخته‌اند « 1 » اما در اواخر آن سال عربها ميان خودشان جنگيده بسى ناتوان گرديدند و در ژانويه 1739 دسته كشتى ايران عربها را شكستى بسزاد داد و امير البحر آنان از انفجار قورخانه تلف گرديده « 2 » . « 3 »\r\nدر مارس 1739 تقى خان بگامبرون برگشته اوامر قطعى يافته بود بجنگ عربها بپردازد و « حكم اكيد داشت كه مقسط را با خاك يكسان سازد » .\r\nمگر ممكن نبود در عمان اقداماتى بشود زيرا نخست تقى خان را پيش از آنكه سفر كند از گامبرون احضار كردند تا شورشى را كه در كهكيلويه برخاسته بود از ميان بردارد « 4 » و در اواخر آن سال كه شورش خاموش شده بود فرمانى از نادر به او رسيد كه با سپاهيان خشكى و دريايى خود بسند برود « 5 » .\r\nشكست اين لشكركشى بدانجا انجاميد كه نادر تقى خان را به نادر آباد طلبيد تا از رفتار خود توضيح بدهد « 6 » .\r\n\r\n\r\n","description":"","footnote":"\r\n( 1 ) . ايضا\r\n( 2 ) . ايضا\r\n( 3 ) . مكتوب از گمبرون بلندن مورخ 31 مارس 11 آوريل 1739 ( در جلد 15 سجلات كارخانه )\r\n( 4 ) . مكتوب از گمبرون بلندن مورخ 15 مه و اين مضمون در آن در جست :\r\n« اميدواريم اين قضيه يا حادثه ديگر بيگلر بيگى را از باگشت و لشكركشى بر مقسط جلوگيرى كند زيرا بىگفتگو آن كشور بدبخت را نابود مىسازد » .\r\n( 5 ) . تاريخ نادرى ص 311 و نيز كتاب آتر بخش دوم ص 17 را ببينيد .\r\n( 6 ) . روزنامه گمبرون اشاره مىكند كه « در مورد اين لشكركشى كمال بدرفتارى و بيوقوفى بظهور رسيده بود » . نيز در تاريخ نادرى ص 214 را ببيند كه چندان آگاهى\r\n","page_name":" 416 ","page_number":416},
  {"content":"\r\n\r\nتا دو سال ديگر كارى در سواحل عرب از پيش نرفت و تنها به همين اكتفا كردند كه استقلالى اندكى مانند كجدار و مريزبر جلفار داشته باشند . سختى در اسطول ايران دست داده و در اوت 1740 دريانوردان كشتيها را براى خود گرفته و برخى بساحل عرب و برخى بجزيره قيس رفتند و اين جزيره در دست عربهاى هواله بود « 1 » .\r\nدر آغاز سال 1742 بود كه ايرانيان بر شورشيان و سركشان عرب چيره گرديدند زيرا كشتىهاى بزرگترى را بواسطه شركت هند شرقى بدست آورده به كار انداخته بودند .\r\nدر اين ميان شورشيان نيز گزند بزرگى يافته بودند زيرا دو تا از كشتىهاى آنها در طوفان بر خشكى افتاده بود . گزارش عمان بار ديگر براى مداخله ايرانيان سازگار بود .\r\nزيرا سيف بن سلطان با نظر به طرز زندگيش و بيقيدى به احكام قرآن ، بسيار از رعايا را آزرده‌دل ساخته و در فوريه 1742 دشمنانش آشكارا سركشى كردند و در شانزدهم آنماه چنان چيرگى يافتند كه سيف را معزول و عموزاده‌اش سلطان بن مرشد را بجاى او انتخاب كردند . سيف ، بشيوه پيشين از ايرانيان يارى جست و تقى خان پاسخى موافق به او داد .\r\nعربها هواله كه از ايرانيان فرمان نمىبردند بسوى سلطان بن مرشد و هوادارانش گرديدند ولى ساخلوى جلفار بيرون شتافت و در اوريل عربها را در خسب شكستى كمرشكن داده شيخ رحمه را نابود و پانصد\r\n\r\n\r\n","description":"","footnote":"\r\nاز اين لشكركشى نمىدهد .\r\n( 1 ) . روزنامه گمبرون در چندين جا به اين سركشى اشاره مىكند .\r\n","page_name":" 417 ","page_number":417},
  {"content":"\r\n\r\nنفر را اسير گرفت « 1 » در ماه ژون مدد مهمى به ساخلوى جلفار رسيد اما در ماه نوامبر آينده بود كلبعلى « 2 » برادر زن نادر ، كه بسردارى گرمسيرات گماشته شده بود بساحل عرب عبور كرد . سه هفته ، بعد تقى خان خودش نيز آمد « 3 » .\r\nاين هنگام دسته كشتيهاى ايران تواناتر گشته و چهار فروند جهاز تازه كه از سورت خرده بودند بر آن افزوده شده بود و سپس نيز بر نيروى آن افزودند زيرا سيف دو كشتى را بجلفاى ايران خود تسليم كرد و گذشته از اينها يك كشتى ديگر را از فرانسويان خريدند « 4 » بيگلر بيگى همين كه با سيف بن سلطان ديدن كرد معاهده‌اى با او بست و متعهد شد كه امانت را به او برگرداند به شرط اينكه سيف سلطه ايران را بپذيرد « 5 » .\r\nپس از آن مخالفين بر سلطان بن مرشد و هواخواهانش تاختند هنگامى كه كلبعلى خان و بخشى از لشكر ايران گرداگرد صحار بود تقى خان و سيف بن سلطان از راه دريا بمسقط رفتند و همين كه پياده شدند تقى خان و سيف بن سلطان از راه دريا بمسقط رفتند و همين كه\r\n\r\n\r\n","description":"","footnote":"\r\n( 1 ) . روزنامه گمبرون 19 ر 30 آوريل و بخش دوم از كتاب آترمن 169 - تقى خان همين كه مژده را شنيد فرمانى به گمبرون فرستاد كه هزار تومان از « بانيان » هاى آنجا بگيرند و بعنوان جايزه بساخلوى جلفار بدهند . « بانيان » ها از اين كار بتنگ آمده تهديد كردند كه از گمبرون بيرون مىروند .\r\n( 2 ) . پدر كلبعلى خان بابا على بيگ ابيوردى بود كه يكى از دخترانش نخستين زن نادر و مادر رضا قلى ميرزا شد . پس از آنكه اين زن بمرد نادر دختر ديگر بابا على بيگ ، گوهرشاد نام را بزنى گرفت و اين زن مادر نصر اللّه ميرزا و امامقلى ميرزا بود .\r\n( 3 ) . روزنامه گمبرون 20 نوامبر و 1 دسامبر .\r\n( 4 ) . سرگذشت خريدن كشتى فرانسوى را در بخش دوم ص 166 كتاب آتر ببينيد .\r\n( 5 ) . كتاب گيلين بخش يكم ص 536 و آتر بخش دوم ص 163 .\r\n","page_name":" 418 ","page_number":418},
  {"content":"\r\n\r\nپياده شدند تقى خان ديد هرچند كسانش را مىگذارند كه بدلخواه خود در شهر گردش كنند اما آنها را از دخول به باروهاى جلاى و مراتى بازمىدارند و از اين رهگذر آزرده گشت زيرا باروها در دست كسان امام سابق ( سيف بن سلطان ) بود .\r\nاما تقى خان مردى كارآمد بود و مىنمايد كه چنين راه روشى را از سيف بن سلطان منتظر بوده است چون مىدانست كه امام سابق بشرابخورى خو كرده .\r\nمىگويند خمى از شراب شيراز را در كشتى بيرقدار خود آورده « 1 » و همين كه سيف تقى خان و افسرانش را در باروى مرانى مهمانى كرد بيگلر بيگى خم شراب را بميزبان خود ارمغان داد و سيف سركردگانش پياپى از آن نوشيده مست خرست شدند .\r\nدر اين ميان كه سيف سركردگان او بيهوش افتاده بودند تقى خان بىهيچ رنج و خونريزى بارو را به كف خود درآورد - اما باروى ديگر همچنان در دست عربها مانده و مادامى كه بيگلر بيگى بر آن دست نيافته بود نمىتوانست لاف بزند كه مسقط زير فرمانش آمده است - اينست كه تقى خان مهر امام را به كف آورده فرمانى بنام امام نوشته كه فرمانده باروى جلالى بايد سپاهيان ايران را باندرون راه بدهند - فرمانده عرب نيز باور كرد كه فرمان از جانب سيف فرستاده شده و وى خودش آن را مهر كرده و دروازه را بر روى تقى خان باز كرد هنگامى كه سيف بن سلطان به هوش آمد ديد كار از كار گذشته و جلفاى ايرانيش بر همگى مسقط دست يافته‌اند . « 2 »\r\n\r\n\r\n","description":"","footnote":"\r\n( 1 ) . كتاب نيهبر صر 300 .\r\n( 2 ) . كتاب نيبهر ص 300 و 201 و كتاب گيلين بخش يكم ص 537 را ببينيد كه\r\n","page_name":" 419 ","page_number":419},
  {"content":"\r\n\r\nچون كوشش او به هيچ جا نمىرسيد و نمىتوانست ايرانيان را از بارو بيرون فرستد اين بود كه نيت كرد بهمدستى ايرانيان بماند تا امام سلطان بن مرشد را از ميان بردارند .\r\nدر تمام اين مدت محاصره صحار در كار بود و حكمران آنجا احمد بن سعيد نامى مردانه پايدارى كرده از در مدافعه درآمد و چنان كه پيش از اين مىبينيم او خانواده آل بو سعيد را بنياد نهاد .\r\nتقى خان و سيف بن سلطان بر سر سلطان بن مرشد تاختند و او كوچيده به پشتيبانى صحار مىرفت همچو مىنمايد كه سلطان بن مرشد از ميان صفوف محاصرين گذشته و باحمد بن سعيد پيوست مگر تقريبا در همان آن‌كه مىخواست بر دشمن بتازد كشته گشت « 1 » مىگويند سيف بن سلطان از مرگ سلطان بن مرشد بسى افسرده و از كارهاى خود كه مرزبومش را اين اندازه ويران ساخته پشيمان گرديده از دوستان ايرانيش جدا شده در رستاق گوشه‌نشين گشت و چندى پس از آن زندگانى را بدرود گفت « 2 » .\r\n\r\n\r\n","description":"","footnote":"\r\nشرحش اندكى فرق دارد - در 18 فوريه دولت ايران به نماينده شركت هند و شرق در گمبرون خبر داد كه بيگلر بيگى مسقط را گرفته ولى انگليسيها باور نمىكردند كه تقى خان پاكبازى كرده زيرا وكيل شركت اين سخن را بر راپرتش افزوده بود كه « مىگويند بيگلر بيگى در پنهان با غلامان امام سازش كرده و باروها را به كف آورده » .\r\n( 1 ) . كتاب گيلين بخش يكم ص 538 - در دست معلوم نشده كه آيا سلطان بن مرشد بدينسان كشته شد يا هنگامى كه مىخواست از ميان سپاهيان ايران گذشته به صحار برود او را كشتند . داستان سليل بن رازق در زمينه اين جنگ درست مىنمايد .\r\n( 2 ) . كتاب گيلين بخش يكم ص 538 و سليل ابن رازق ( بدجو ) ص 150\r\n","page_name":" 420 ","page_number":420},
  {"content":"\r\n\r\nبا اينكه سلطان بن مرشد نبود احمد بن سعيد در كارزار مردانه پايدار مانده و در ماه مارس اميد محصورين فزونتر گرديد زيرا چشم زخم سختى بايرانيان رسيد .\r\nدو هزار نفر از لشكريان ايران بيغماگرى رفته و با غنايم فراوان برمىگشتند و شب‌هنگام در دره‌اى پياده شده بودند . نگهبان درستى نگماشته بودند و از اينرو قشونى از عرب بر آنها شبيخون برده بسيارى از ايشانرا بكشتند و تنها چند نفرى زخمى رهايى يافته كلبعلى خان را از سرگذشت آگاه نمودند « 1 » .\r\nپنج هفته بعد ، اخبارى به كامبرون رسيد كه ايرانيان گزندى سخت‌تر يافته‌اند ولى سپس آن را تكذيب كردند « 2 » .\r\nدر ژوليه احمد ديد كه آذوقه‌اش دارد تمام مىشود و چون اميد بهبودى مىدهد ناچار بدشمنان توانايش تسليم گرديده شرطى آبرومند با آنها بست . بدينسان صجار در كف افتاد ولى هفت هشت ماه پايدارى كرده و سه هزار كس از لشكربان آنانرا نابود ساخته بود « 3 » .\r\nاحمد بن سيف ، همچنانكه در جنگ‌آزمايى و دلاورى نشان داده بود در سياست نيز كارآمد بود و باندازه‌اى خود را نزد تقى خان مقرب ساخت كه نه تنها مشار اليه ويرا بر حكومت صحار برقرار نهاد بلكه\r\n\r\n\r\n","description":"","footnote":"\r\n( 1 ) . روزنامه گمبرون 2 ر 13 آوريل 1743 .\r\n( 2 ) . روزنامه گمبرون 8 ر 19 مه - شايد همين اشاعه بوده كه آتر را گول زده و سبب شده بنويسد كه ايرانيان ناگزير شدند دست از محاصره بكشند ( بخش دوم ص . 181 ) اينرا بايد دانست كه اتر در 9 مه از بصره سفرى شده برگشت .\r\n( 3 ) . روزنامه گمبرون 21 ژوليه 1 و اوت .\r\n","page_name":" 421 ","page_number":421},
  {"content":"\r\n\r\nبحكومت بركه نيز منصوبش ساخت « 1 » .\r\nدر روزنامه كامبرون نوشته شده كه قرار بود سه هزار و پانصد داوطلب را بعربستان بفرستد تا بجاى كسانى كه در حصار و ديگر جاها نابود شده‌اند به كار برخيزند و « شاه فرمان داده كه همين كه كنار دريا بچنگ آوردند در آن كشور بروند و گمان مىرود چنين عزم دارد كه همگى آن مرزوبوم را بگيرد ولى در هنگامى كه بچنين كارى مىپردازد كشور خودش را نابود مىسازد زيرا چيزى جز بدبختى و بيداد و مردم آزارى در اين‌جاها ديده و شنيده نمىشود و هرروزه خراجى از مردم مىگيرند و پيش از آنكه يك ماليات پرداخته شود ديگرى را بر آنها مىاندازند « 2 » .\r\nدر اين هنگامه عاقبت جنگ ميان ايران و تركيا دست داد و با اينهمه نادر از عزم خود درباره عمان چشم نپوشيد و تنها برخى از اسطولش را در اوت 1743 ( 3 ) از صحار برداشت و گرنه هيچ بخشى از سپاهش را در عربستان بازنطلبيد تا بر قشونش بر بين النهرين بيفزايد . از چندى پيش ميان تقى خان و كلبعلى خان در عمان دشمنى سختى دست داده و هر يك ديگرى را نزد نادر متهم مىساخت و سرانجام نادر فرمانى فرستاده كلبعلى خان را احضار و محمد حسين خان قرقلو را بجايش بسردارى برگماشت « 3 » .\r\n\r\n\r\n","description":"","footnote":"\r\n( 1 ) . كتاب نيبهر ص 301 كتاب گيلين بخش يكم ص 538 سليل بن رزاق ( بدجو ) ص . 149 و 150 .\r\n( 2 ) . روزنامه گمبرون 21 ژوليه و 1 اوت .\r\n( 3 ) . سرگذشت ميرزا محمد شيرازى ص 16 . پرفسور سعيد نفيسى نسخه خطى از اين سرگذشت دارد و سوادى از آن را لطفا براى نگارنده فرستاده - تاريخ نادرى\r\n","page_name":" 422 ","page_number":422},
  {"content":"\r\n\r\nهمچو مىنمايد كه شاه زود پس از آن بيگلر بيگى را فرمود كه بنزد او بشتابد « 1 » سردار جديد در اكتبر بكامبرون رسيده و فورا از راه صحار بجلفار سپرى گشت .\r\nدر آغاز دسامبر محمد تقى خان بدانجا رسيد و پس از چند روز كلبعلى خان آنجا آمد .\r\nيك ماه بعد بيگلر بيگى شورش كرد و از ساحل بشيراز رفت و پيش از رفتنش فرمان داد كلبعلى خان را كه از همدستى او در شورش سرباز زده بود خفه كرده و نعش ويرا در چاهى بيندازند « 2 » .\r\nظاهرا تقى خان از پيشرفت خود در مسقط مغرور شده بود « 3 » و گمان مىكرد كه نظر بنفوذى كه در فارس و رياستى كه بر اسطول دارد مىتواند با نادر از در ستيزه برآيد شورش تقى خان از موضوع اين مقاله خارجست و همين بس كه بگوئيم اين سرگذشت تا چندى افكار نادر از عمان منصرف ساخت . سپس نيز كه آتش شورش خاموش شد نادر بجنگ تركها پرداخته و ديگر تاب و توانى نداشت كه به كارهاى ديگر دست بزند و از اينرو اگرچه ساخلوى عمان را برنداشت اما مددى هم براى آنها نفرستادند .\r\nاز سوى ديگر احمد بن سعيد زيرك كوتاهى نكرد از اين سرگذشتها\r\n\r\n\r\n","description":"","footnote":"\r\nص 249 .\r\n( 1 ) . تاريخ ص 249 - در روزنامه گمبرون ميان ستابر 1743 و ژانويه 1744 اشاراتى چند از رفتار شك‌آميز تقى خان شده و قضيه احضار او در آغاز ستامبر نگاشته‌اند .\r\n( 2 ) . روزنامه گمبرون 30 سپتامبر 1743 ر 10 ژانويه 1744 .\r\n( 3 ) . كتاب نيبهر ص 301 .\r\n","page_name":" 423 ","page_number":423},
  {"content":"\r\n\r\nسود بردارد يكى از شرط احمد با تقى خان اين بود كه احمد باجى مرتب بنمايندگان ايران در مسقط پردازد ولى بعد از سفر تقى خان احمد از پرداختن خوددارى كرده بهانه‌اش اين بود كه وسيله‌اى براى ارسال آن بمسقط ندارد اين بود كه سركردگان ايران در مسقط تهيدست مانده از پرداخت حقوق سرباز ناتوان بودند و بسيارى از لشكريان گريختند « 1 » اقدام دوم احمد اين بود كه سركردگان ايران در بركه را كه به اين بهانه نزد خود طلبيد كه مىخواهد با آنها كنكاش كند و چاره‌اى براى فرستادن باج بمسقط انديشد سركردگان نيز با كشيكچيان معدودى ببركه رفتند و احمد آنها را دستگير كرد .\r\nسپس بمسقط شتافته ساخلويان ايران را پيام داد كه تسليم شوند و پيشنهاد كرد كه اگر بخوشى تن در دادند پول به آنها مىدهد و گرنه آنها را بزندان مىفرستد ايرانيان كه بىسردار مانده و آذوقه و پول نداشتند و هيچ اميد نمىرفت كه مددى از عراق بدانها برسد بيشترشان تن در دادند .\r\nمىگويند احمد برخى از آنها را بكشت و ديگران را گذاشت كه بكشور خود برگردند .\r\n« 2 » بدينسان احمد بر ساحل از صحار گرفته تا مسقط دست يافت و زود پس از آن بر همگى عمان فرمانروا گشت و تنها جلفار ماند كه ايرانيان توانستند چندين سال نگاهش بدارند .\r\n« 3 » احمد بدينسان مرزوبوم خود را از جنگ فاتحين درآورده و سپس\r\n\r\n\r\n","description":"","footnote":"\r\n( 1 ) . كتاب نيبهر ص 302 .\r\n( 2 ) . ايضا ص 303 .\r\n( 3 ) . مندرجات روزنامه گمبرون نشان مىدهد كه تا سال 1748 كشتيهايى كه\r\n","page_name":" 424 ","page_number":424},
  {"content":"\r\n\r\nپاداش خود را از هموطنانش درخواست كرد و همين كه قاضى بزرگ را بنزد خود خواسته از او استفسار كرد چندان دشوار نبود كه خود را بامانت برگزيند و مىگويند اين انتخاب در پايان سال 1744 دست داد .\r\n« 1 » تا آنجا كه پاى ايران در كار بود جنگهاى عمان خسارتى بس بزرگ بود زيرا سپاهيان بسيارى در آن زمان نابود گرديدند و بيشتر از آنها از گرسنگى و ناخوشى زندگى را بدرود گفتند و گمان مىرود كه شماره مردگان به بيست هزار مىرسيد .\r\nاين فداكارى بزرگ چندان براى ايران سودمند نيفتاد و عمان نيز از اين جنگها بسى گزند و پريشانى يافت مگر نتيجه اين شد كه خانواده يعربه نابكار از ميان رفت و آل بو سعيد بجايشان قرار گرفتند و تا امروز بر مسقط فرمانروايى دارند . « 2 »\r\nعلت عدم پيشرفت نادر در عمان اين بود كه سپهسالارى بتقى خان واگذار كرد و اين مرد از حيث اداره فاسد الاخلاق و از جنبه سپاهيگرى بيكار بود و اگر نادر سركرده نظامى كارآمد درستكارى را ، مانند طهماسب خان جلاير گماشته بود بىگفتگو عمان زود فرمان‌بردار مىشد و بسى كمتر از سپاهيان نابود مىگشتند .\r\n\r\n\r\n","description":"","footnote":"\r\nسرباز و آذوقه حمل داشتند گاهگاهى بجلفار فرستاد مىشدند .\r\n( 1 ) . كتاب گيلين بخش يكم ص 542 .\r\n( 2 ) . سعيد روت در مقاله‌اش « خانواده آل بو سعيد در عربستان و آفريقاى شرقى » ( مجله آسياى مركزى جلد 16 بخش 4 ص 419 ) مىگويد كه همچنانكه خانواده يعربه پرتغالها را رانده و خود فرمانروايى يافتند آل سعيد نيز ايرانيان را از ميدان بيرون كرده بفرمانروائى رسيدند .\r\n","page_name":" 425 ","page_number":425},
  {"content":"\r\n\r\nنتيجه كنجكاوى دوست دانشورم اين بود و چنان كه خواننده مىبيند او خيلى رنج برده و بسى كتابها زيرورو كرده است .\r\nيكى از نويسندگان زبردست مصر نيز شرحى درباره عمان ( در قرن اخير ) نگاشته كه خواند نيست ولى چون اكنون سخن بدرازا كشيده همان بهتر كه مقاله بپايان رسانيم و تحقيقات دانشمند مصرى را بوقت ديگر واگذاريم .\r\nدر خاتمه از آقاى سردنيسن راس كه اجازه دادند اين مقاله را ( كه در ماه نوامبر آينده در مجله مدرسه مطالعات شرقى طبع مىشود ) ترجمه و نشر كنيم سپاس مىگذارم .\r\nمحمد بصره\r\nتير ماه 1314\r\n\r\n\r\n","description":"","footnote":"","page_name":" 426 ","page_number":426}
  ]