[
  {"content":"\r\n\r\nآثار مركز مطالعات وتحقيقات اسلامى / 177\r\nتحفة الملوك\r\nگفتارهايى دربارهء حكمت سياسى\r\nجلد اول و دوم\r\nعلامه سيد جعفر دارابى كشفى\r\nتهيه و تحقيق : مركز مطالعات وتحقيقات اسلامى\r\nپژوهشكدهء انديشه سياسى اسلام\r\nبه كوشش : عبدالوهاب فراتى\r\nبوستان كتاب قم\r\n1381\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكشفى ، جعفر بن ابى اسحاق ، 1189 - 1267 ق .\r\nتحفة الملوك : گفتارهايى دربارهء حكمت سياسى / جعفر دارايى كشفى تهيه و تحقيق مركز مطالعات و تحقيقات اسلامى ، پژوهشكدهء انديشهء سياسى اسلام ، عبدالوهاب فراتى . - قم : بوستان كتاب قم ( انتشارات دفتر تبليغات اسلامى حوزهء علميه قم ) ، 1381 .\r\n2 ج . در يك مجلد . : نمونه . - ( بوستان كتاب قم ، 1068 . آثار مركز مطالعات وتحقيقات اسلامى 179 )\r\nفهرست نويسى براساس اطلاعات فيپا . 000 / 55 ريال : 4 - 297 - 371 - 964 ISBN\r\nپشت جلد به انگليسى : allama sayyed ja far darabi kasn tohfat al - moluk\r\nكتابنامه به صورت زيرنويس . [ some remarks of the political philosophy 
  ]\r\nكتابنامه به صورت زيرنويس .\r\n1 . عقل ( اسلام ) - متون قديمى تا قرن 14 . 2 . اسلام ودولت . 3 . اسلام وسياست . 4 . سياست - فلسفه . 5 . مدينه فاضله . الف . دفتر تبليغات اسلامى حوزهء علميهء قم . مركز مطالعات وتحقيقات اسلامى .\r\nپژوهشكدهء انديشه سياسى . ب . فراتى ، عبدالوهاب ، 1347 - مصحح . ج . دفتر تبليغات اسلامى حوزهء علميهء قم . بوستان كتاب قم . د . عنوان . ه‍ . عنوان : گفتارهايى دربارهء حكمت سياسى .\r\n3 ت 5 ك / 15 / 216 bp\r\n42 / 297\r\nشابك : 4 - 297 - 371 - 964 / 4 - 297 - 371 - 964 : isbn\r\nمسلسل انتشار : 2012\r\nبوستان كتاب قم\r\nگفتارهايى دربارهء حكمت سياسى / جلد اول و دوم\r\nنويسنده : علامه سيد جعفر دارايى كشفى\r\nتهيه و تحقيق : مركز مطالعات وتحقيقات اسلامى\r\nپژوهشكدهء انديشه سياسى اسلام\r\nبه كوشش : عبدالوهاب فراتى\r\nناشر : مؤسسه بوستان كتاب قم\r\n( انتشارات دفتر تبليغات اسلامى )\r\nليتوگرافى ، چاپ وصحافى : چاپخانهء دفتر تبليغات اسلامى\r\nنوبت چاپ : اول / 1381\r\nشمارگان : 1500\r\nبها : 5500 تومان\r\nحق چاپ براى ناشر محفوظ است\r\nدفتر مركزى : قم ، خيابان شهدا ( صفائيه ) بوستان كتاب قم ، ص پ 917 ، تلفن : 7 - 7742155 ، نمابر : 7742154\r\nفروشگاه مركزى ( شمارهء 1 ) : قم چهارراه شهدا ( محل عرضه 12000 عنوان كتاب با همكارى بيش از 170 ناشر ) ، تلفن 7743464\r\nفروشگاه شماره 2 : تهران ، خيابان انقلاب ، خيابان فلسطين جنوبى ، كوچهء دوم دست چپ ( پشن ) ، پلاك 3 / 22 ، تلفن 6460735\r\nفروشگاه شماره 3 : مشهد ، خيابان آية الله شيرازى ، كوچهء چهارباغ ، انتشارات دفتر تبليغات اسلامى شعبه خراسان ، تلفن : 2251139\r\nفروشگاه شمارهء 4 : اصفهان ، خيابان حافظ ، چهارراه كرمانى ، گلستان كتاب ( دفتر تبليغات اسلامى شعبه اصفهان ) ، تلفن : 2220470\r\nنشانى الكترونيك : http : / / www . bustaneketab . com\r\nپست الكترونيك : e - mail : ousian @ bustaneketab . com\r\nprlnted in the islamic republic of iran\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nباقدردانى\r\nاز همكارانى كه در توليد اين اثر نقش داشته اند :\r\nويراستار : ايوب زارعي .\r\nكنترل ويرايش : ابوالفضل طريقه دار .\r\nاستخراج فهارس : نجف على غلامى .\r\nحروف نگارى : عبدالوهاب درواژ ومحسن عسكرى .\r\nاصلاحات حروف نگارى : مصطفى عسكرى .\r\nصفحه آرايى : رمضانعلى قربانى و احمد اخلى .\r\nنمونه خوانى : سيد على اكبر حاجى ، احمد صالحى ، مجتبى نوريان و على رضا يوسفى فرد .\r\nنظارت وكنترل : عبدالهادى اشرفى .\r\nطراح جلد : ميثم اشعرى .\r\nمسؤول توليد : حسين محمدى .\r\nكنترل فنى صفحه آرايى وپى گيرى چاپ : سيدرضا محمدى .\r\nبوستان كتاب قم\r\nزمستان 1381\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nسخنى با خواننده 11\r\nدرآمد 13\r\nتصوير نسخه خطى 21\r\nتحفة الملوك / جلد اول الطّبق الاوّل : در بيان حقيقت عقل [ مقدّمه مؤلّف 
  ] 29\r\n[ علت روىآورى كشفى به نگارش اثرى درباره عقل و جهل 
  ] 29\r\nتحفه : [ 1 
  ] ، [ لزوم واحد بودن خلقت نخستين 
  ] 37\r\n[ 2 
  ] ، [ بطلان تسلسل ، دليلى بر يگانگى عقل 
  ] 39\r\n[ 3 
  ] ، [ روش‌هاى تفهيم و تفهم : حكمت ، موعظه و مجادله 
  ] 40\r\n[ 4 
  ] ، [ طرق كسب حكمت 
  ] 45\r\n[ 5 
  ] ، [ مفهوم و معنى موعظه 
  ] 53\r\n[ 6 
  ] ، [ مفهوم و معنى مجادله 
  ] 55\r\n[ 7 
  ] ، [ تقسيم مردم به اعتبار علمشان در گفت‌وگوى حضرت امير عليه السّلام با كميل 
  ] 57\r\n[ 8 
  ] ، [ تمايزات طرق حكمت ، موعظه و مجادله 
  ] 62\r\n[ 9 
  ] ، [ وحدت عقل از منظر حكمت و موعظه 
  ] 66\r\n[ 10 
  ] ، [ عقل يا صادر اول يا همان روح محمدى صلّى اللّه عليه و إله و سلّم 
  ] 69\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n[ 11 
  ] ، [ علت يكى بودن عقل يا صادر اول 
  ] 73\r\n[ 12 
  ] ، [ عقل اول همان روح علوى ( عليه السّلام ) 
  ] 76\r\n[ 13 
  ] ، [ فعليت صفات عقل 
  ] 80\r\n[ 14 
  ] ، [ اقبال و ادبار عقل 
  ] 82\r\n[ 15 
  ] ، [ عينيت روح علوى با روح محمدى 
  ] 88\r\n[ 16 
  ] ، [ ظاهر و باطن روح محمدى 
  ] 91\r\n[ 17 
  ] ، [ حديثى در بيان كمالات و فضائل روح علوى 
  ] 95\r\nالطّبق الثّانى : در بيان كيفيت ارتباط و تعلق عقل به موجودات تحفه : [ 1 
  ] ، [ اصل « تعرف الاشياء باضدادها » به عنوان مقدمه‌اى براى خلقت جهل 
  ] 103\r\n[ 2 
  ] ، [ جهل و فلسفه خلقت آن 
  ] 106\r\n[ 3 
  ] ، [ ماهيت و صفات جهل 
  ] 111\r\n[ 4 
  ] ، [ عينيت جهل اول با روح ظلمت خاتم الشقيين 
  ] 114\r\n[ 5 
  ] ، [ تلازم محبت و ولايت روح محمدى و علوى با برائت از روح خاتم الشقيين 
  ] 120\r\n[ 6 
  ] ، [ كيفيت تأثيرات عقل و جهل به عوالم ما تحت 
  ] 124\r\n[ 7 
  ] ، [ كيفيت علاقه عقل و جهل به محل تكون بنى آدم 
  ] 129\r\n[ 8 
  ] ، [ وسايط عقل و جهل در رسانيدن فيض و علاقه خود به بنى آدم 
  ] 133\r\n[ 9 
  ] ، [ سرشت يا طينت اهل عقل و اهل جهل 
  ] 139\r\n[ 10 
  ] ، [ موكلين عقل و جهل 
  ] 146\r\n[ 11 
  ] ، [ معدود بودن جمع عاقلان 
  ] 152\r\n[ 12 
  ] ، [ پايان غلبهء روى ظاهرى عقل 
  ] 163\r\n[ 13 
  ] ، [ تفسير اعمال قبيح عقلاء در عصر غلبه رؤيت ظاهرى جهل 
  ] 171\r\n[ 14 
  ] ، [ تفسير اعمال نيكوى اهل جهل و اعمال قبيح اهل عقل 
  ] 176\r\n[ 15 
  ] ، [ تأثير و تأثرات اعمال و رفتار جهله بر سموات و ارضين 
  ] 182\r\n[ 16 
  ] ، [ تحولات اجتماعى ، فلسفه نزول بلايا و وصف جامعه دينى عصر جهل 
  ] 186\r\n[ 17 
  ] ، [ آثار و معاقب اعمال جهله 
  ] 197\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n[ 18 
  ] ، [ تنافى فلسفه با حكمت 
  ] 213\r\n[ 19 
  ] ، [ تنافى تصوف با شريعت 
  ] 220\r\n[ 20 
  ] ، [ لزوم عزلت گزيدن در عصر نبوت يا خلطه عقل و جهل 
  ] 229\r\n[ 21 
  ] ، [ مفهوم و حقيقت تقيه ورزيدن 
  ] 242\r\n[ 22 
  ] ، [ علت عدم هلاكت اهل جهل در عصر نبوت 
  ] 248\r\n[ 23 
  ] ، [ نشانه‌هاى قبل از ظهور دولت حق 
  ] 263\r\n[ 24 
  ] ، [ نامعلوم بودن وقت ظهور دولت حق با وجود وقوع اكثر علامات آن 
  ] 276\r\n[ 25 
  ] ، [ تفاوت عصر نبوت و عصر ولايت 
  ] 285\r\n[ 26 
  ] ، [ كيفيت خروج و ظهور امام عصر عليه السّلام 
  ] 299\r\n[ 27 
  ] ، [ اثبات حقانيت رجعت و صفات و فلسفه آن 
  ] 309\r\n[ 28 
  ] ، [ رجوع‌كنندگان دوره رجعت 
  ] 318\r\n[ 29 
  ] ، [ نفخات در صور 
  ] 325\r\n[ 30 
  ] ، [ رستگارى اهل عقل 
  ] 339\r\nالطّبق الثّالث : در بيان خواص و آثار و علامات عقل تحفه : [ 1 
  ] ، [ نقش و اهميت تناسب و اعتدال اجزاء و عناصر در عالم خلقت 
  ] 357\r\n[ 2 
  ] ، [ تناسب كيفيّات نفسانى انسان 
  ] 364\r\n[ 3 
  ] ، [ تكوينى و تكسّبى بودن اخلاق و ملكات نفسانيه 
  ] 375\r\n[ 4 
  ] ، [ جنود عقل و جهل 
  ] 386\r\n[ 5 
  ] ، [ حلم ، اولين اثر و علامت عقل 
  ] 398\r\n[ 6 
  ] ، [ آثار و خصلت‌هاى فضيلت حلم 
  ] 406\r\n[ 7 
  ] ، [ طريقه اكتساب صفت حلم 
  ] 411\r\n[ 8 
  ] ، [ طريقه تحصيل خصلت حلم 
  ] 418\r\n[ 9 
  ] ، [ علاج جبن و بددلى 
  ] 430\r\n[ 10 
  ] ، [ علم و دانش ، دومين اثر عقل 
  ] 434\r\n[ 11 
  ] ، [ ملكه علميه 
  ] 441\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n[ 12 
  ] ، [ مراتب نور علم 
  ] 453\r\n[ 13 
  ] ، [ ادنى و اقل درجات علم 
  ] 465\r\n[ 14 
  ] ، [ خصلت‌هاى مترتب بر علم 
  ] 474\r\n[ 15 
  ] ، [ حكمت و خطوه 
  ] 489\r\nتحفة الملوك / جلد دوم تحفه : [ 1 
  ] ، [ خصائل حكمت 
  ] 499\r\n[ 2 
  ] ، [ اقسام حكمت نظريه و عمليه 
  ] 500\r\n[ 3 
  ] ، [ تكسّب خصلت علم و نحوهء ازاله اضداد آن 
  ] 507\r\n[ 4 
  ] ، [ خصلت و فضيلت رشد 
  ] 514\r\n[ 5 
  ] ، [ خصلت‌هاى ديگر رشد 
  ] 524\r\n[ 6 
  ] ، [ خصلت عفاف 
  ] 527\r\n[ 7 
  ] ، [ طريق تحصيل خصلت عفاف و خصال ناشى از آن 
  ] 539\r\n[ 8 
  ] ، [ انشعابات خصائل عقل بر وفق كلام حكما 
  ] 548\r\n[ 9 
  ] ، [ حد وسط و طرف افراط و تفريط اجناس فضيلت 
  ] 558\r\n[ 10 
  ] ، [ فضيلت صيانت 
  ] 568\r\n[ 11 
  ] ، [ خصلت حياء و خصال ناشى از آن 
  ] 574\r\n[ 12 
  ] ، [ فضيلت رزانت و خصال ناشى از آن 
  ] 584\r\n[ 13 
  ] ، [ خصلت مداومت نمودن بر خير و خصال ناشى از آن 
  ] 595\r\n[ 14 
  ] ، [ مجانبت شرّ و خصال ناشى از آن 
  ] 605\r\n[ 15 
  ] ، [ خصلت طاعت ناصح و خصال ناشى از آن 
  ] 613\r\n[ 16 
  ] ، [ گفتگوى حضرت امير عليه السّلام با همام دربارهء ويژگىهاى مؤمن ( عاقل ) 
  ] 620\r\n[ 17 
  ] ، [ احاديث ديگرى در علامات و صفات مؤمن ( عاقل ) 
  ] 626\r\n[ 18 
  ] ، [ ارتباط ظاهر با باطن انسان 
  ] 632\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nالمجمعة الأولى : علم تدبير منزل تحفه : [ 1 
  ] ، [ فلسفهء هبوط آدم بر زمين 
  ] 641\r\n[ 2 
  ] ، [ انواع معيشت آدمى بر زمين 
  ] 646\r\n[ 3 
  ] ، [ آداب رعيت‌دارى منزل 
  ] 652\r\n[ 4 
  ] ، [ آداب رعيت‌دارى بدن 
  ] 665\r\n[ 5 
  ] ، [ آداب مأكول و مشروب 
  ] 669\r\n[ 6 
  ] ، [ رعايت حد وسط در مأكولات 
  ] 680\r\n[ 7 
  ] ، [ آداب رعيت‌دارى نفس 
  ] 683\r\n[ 8 
  ] ، [ تنظيف بدن و لباس از آداب رعيت‌دارى بدن 
  ] 692\r\n[ 9 
  ] ، [ آداب خوابيدن 
  ] 702\r\n[ 10 
  ] ، [ عالم قلب ، عالم خياليه و عالم قالب و بدن 
  ] 708\r\n[ 11 
  ] ، [ آداب مسكن و مأواى اهل عقل 
  ] 720\r\n[ 12 
  ] ، [ آداب سفر نمودن 
  ] 729\r\n[ 13 
  ] ، [ آداب اكتساب مال 
  ] 746\r\n[ 14 
  ] ، [ آداب خرج و انفاق كردن مال 
  ] 756\r\n[ 15 
  ] ، [ طريقه رعيت‌دارى و تدبير اهل خانه 
  ] 770\r\n[ 16 
  ] ، [ شرايط انتخاب زن و آداب همسردارى 
  ] 780\r\n[ 17 
  ] ، [ آداب سياست و تدبير امر زن 
  ] 792\r\n[ 18 
  ] ، [ حقوق مردان بر زنان 
  ] 803\r\n[ 19 
  ] ، [ آداب تدبير فرزندان 
  ] 812\r\n[ 20 
  ] ، [ آداب رعيت‌دارى فرزند 
  ] 822\r\n[ 21 
  ] ، [ آداب حق‌گزارى و فرمان‌بردارى والدين ( ركن سيّم ) 
  ] 832\r\n[ 22 
  ] ، [ آداب رعيت‌دارى غلامان و كنيزان 
  ] 841\r\n[ 23 
  ] ، [ آداب همسردارى و روابط اجتماعى 
  ] 850\r\n[ 24 
  ] ، [ مواخات و تحابب با اهل مدينه 
  ] 860\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n[ 25 
  ] ، [ آثار عقلانيه و آداب انسانيّه زبان 
  ] 871\r\n[ 26 
  ] ، [ آداب معاشرت و ملاقات با ديگران 
  ] 878\r\nالمجمعة الثانية : علم و طريقهء سياست مدن تحفه : [ 1 
  ] ، [ ضرورت تشكيل حكومت 
  ] 891\r\n[ 2 
  ] ، [ توأم بودن دين با امارت و سلطنت 
  ] 897\r\n[ 3 
  ] ، [ انواع سياسات و مدائن 
  ] 901\r\n[ 4 
  ] ، [ انواع مدائن غيرفاضله 
  ] 906\r\n[ 5 
  ] ، [ آداب و سياست مملكت‌دارى 
  ] 912\r\n[ 6 
  ] ، [ نيابت خاص و نيابت عام در عهدنامه مالك اشتر 
  ] 920\r\n[ 7 
  ] ، [ عهدنامه مذكور اين است كه ؛ 
  ] 924\r\n[ 8 
  ] ، [ آداب جنگ 
  ] 952\r\nفهارس 959\r\nآيات 961\r\nروايات 978\r\nعهدنامه مالك اشتر 990\r\nاشعار 991\r\nمعصومين عليهم السّلام 1002\r\nانبياء عليهم السّلام 1004\r\nاعلام 1006\r\nاصطلاحات 1009\r\nاماكن 1013\r\nگروهها ، جماعات و طوايف 1014\r\nكتب 1016\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسخنى با خواننده\r\nگسترش فزايندهء علوم و معارف بشرى به موازات رشد حيرت‌انگيز تكنولوژى ارتباطات به عصر ما ماهيتى علمى و اطلاعاتى بخشيده است و به حق اين دوران را « عصر انفجار اطلاعات » ناميده‌اند ، ترديدى نيست كه اين اطلاعات ميراث مشترك همهء تمدن‌ها و فرهنگ‌هاست و ملت‌هاى مختلف در كنار استفاده و بهره‌گيرى از آن به رشد و انباشت آن يارى مىرسانند . فرآيند تكاملى اين ميراث به گونه‌اى است كه بشر را به سوى همسانى و همگونى فرا مىخواند و هويت‌هاى مستقل سنتى و ملى را با چالش مواجه ساخته است . همراهى مطلق با آن ، گسست از هويت است و ناديده انگاشتن آن گسست از زمان .\r\nپس به ناچار پويايى و پايايى هر تمدن و فرهنگى به قدر توجه به هويت خود و سهم آن در حضور فعال در عرصهء زمان خويش است . آن‌چه در اين ميان مهم مىنمايد اين‌كه در بين همهء ملت‌ها و فرهنگ‌ها و تمدن‌ها شخصيت‌هايى بوده‌اند كه با داشتن اين دو ويژگى ( توجه به هويت و زمان ) خدمت شايانى در حوزهء تفكر داشته‌اند . آن‌ها در كنار پرداختن به ادبيات سنتى و ملى خويش از مقتضيات زمان غافل نمانده‌اند . علامه سيد جعفر دارابى كشفى ( 1191 - 1267 ق ) از جمله انديشورانى است كه در اين راستا ارزيابى مىشود به نظر ما بازآفرينى و بازخوانى افكار او به ويژه در حوزهء انديشه سياسى اسلامى بعد از دو قرن از اهميت زيادى برخوردار است آن‌چه پيش روى شماست اثر ارزش‌مند ايشان است كه در حوزه حكمت سياسى به كوشش محقق ارجمند جناب عبد الوهاب فراتى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاحياء گرديده است . لازم به ذكر است پيش از اين ، توسط ايشان اثر ديگرى از كشفى با عنوان ميزان الملوك و الطوائف احياء و در سال 1375 به چاپ رسيد و در كنار آن انديشه سياسى كشفى نيز ارائه گرديد .\r\nدر خاتمه اميدواريم اين خدمت فرهنگى كه تلاشى مختصر در عرصهء معرفى و تبيين بخشى از انديشهء سياسى كشفى است با پيشنهادها و انتقادهاى اصلاحى خوانندگان تلطيف و تكميل گردد .\r\nمركز مطالعات و تحقيقات اسلامى پژوهشكدهء انديشهء سياسى اسلام\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nدرآمد\r\n1 . تحفة الملوك ، دومين اثر و نوشته سيد جعفر كشفى است كه به پژوهش‌گران انديشه سياسى اسلام تقديم مىگردد . قبلا در سال 1375 اثر ديگرى از وى به نام ميزان الملوك و الطوائف و صراط المستقيم فى سلوك الخلائف كه وجه غالب مباحث آن ناظر به اخلاق سياسى است ، چاپ گرديد . در فترت بين انتشار اين دو اثر ، نيز كتابى تحت عنوان انديشه سياسى سيد جعفر كشفى به قلم اين جانب در سال 1378 منتشر شد كه در آن منظومه تفكر سياسى وى در پنج حوزهء روش‌شناسى ، جهان‌بينى ، انسان‌شناسى ، جامعه ( دولت ) شناسى و فضيلت‌شناسى مورد مطالعه قرار گرفت . از ميان آثار متنوع و متعدد كشفى كه به هفده كتاب و رساله مىرسند بيش‌تر همين دو نسخه خطىاند كه به دغدغه‌ها و سئوال‌هاى سياسى او مىپردازند . در واقع عمود خيمه انديشه سياسى كشفى همين دو اثرى است كه به درخواست « محمد تقى ميرزا » معروف به « حسام السلطنة » به نگارش درآمده‌اند .\r\nسيد جعفر دارابى كه بعدها به دليل داشتن كشف و كرامت به « كشفى » معروف گرديد در سال 1191 قمرى در خانواده‌اى از علماى دين در بخش « اصطهبانات » از توابع فارس ، ديده به جهان گشود و در سال 1267 در بروجرد بدرود حيات گفت .\r\nپدرش سيد يعقوب نام داشت و از علماى مشهور « داراب » به حساب مىآمد . سيد يعقوب پس از چند سال اقامت در « اصطهبانات » به همراه خانواده‌اش روانه داراب شد و در حدود سال 1198 وفات يافت . سيد جعفر كه در هفت سالگى ، پدر خود را از دست داده بود ، به همراه مادرش به اصطهبانات بازگشت و تحصيلات مقدماتى را در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآن‌جا فراگرفت . گفته شده كه برخى از دروس خود را نزد مادر فاضله‌اش خواند و سپس در آستانه بلوغ ، علىرغم تهيدستى ، براى ادامه تحصيل روانه يزد شد . وى پس از سه يا چهار سال اقامت در آن ديار ، در حوالى سال 1211 براى نيل به مقام شامخ اجتهاد رهسپار نجف‌اشرف گرديد و در درس اساتيد بزرگ آن روز ، به ويژه سيد محمد بحر العلوم ( 1155 - 1212 ه ق ) شركت جست . چندى نگذشت كه بر اثر « هوش سرشار و استعداد فراوان » و نيز « تأييدات ربانى و رياضات نفسانى » بر كرسى تدريس تكيه زد و رفته رفته به عنوان فقيهى اصولى و عارفى سالك و حكيمى آگاه به زمان ، شهره آفاق گرديد . هرچند از تاريخ دقيق بازگشت وى به ايران اطلاعى در دست نيست اما به نظر مىرسد كه در فاصله سال‌هاى 1221 - 1228 قمرى در نجف اشرف ، مشغول ادامه تحصيل و تدريس بوده و با حمله و هابيون افراطى به شهرهاى كربلا و نجف ، آن ديار را به قصد ايران ترك كرده باشد . از زندگى كشفى بين سال‌هاى 1228 تا 1231 قمرى ؛ يعنى سال‌هايى كه براى دومين بار رهسپار نجف‌اشرف گرديد ، اطلاعى در دست نيست . هرچند اين سفر به منظور ديدار با خانواده‌اش صورت گرفت ، اما رساله « الرق المنشور فى معراج نبيّنا المنصور » كه بحث درباره معراج جسمانى پيامبر اسلام صلّى اللّه عليه و إله و سلّم و نفى ضمنى عقيده « شيخيه » در اين خصوص مىپردازد ، در اين سفر به رشته تحرير درآمد . زندگى كشفى را بنابر آثار و تاريخ تأليفاتش بايد از سال 1233 به بعد در ايران جست‌وجو كنيم . او از اين زمان به بعد در ايران باقى ماند و پىدرپى در چندين شهر و بخش ، از جمله شهرهاى اصفهان و يزد و بخش اصطهبانات رحل اقامت افكند و سرانجام به درخواست حسام السلطنه ، والى بروجرد ، و نيز علاقه وافر خود كشفى به او ، روانه بروجرد شد . از لابه‌لاى سخنان كشفى در كتاب تحفة الملوك چنين برمىآيد كه قصد ايشان از ساكن نشدن دائمى در شهرى ، پرهيز از مرجع و معروف گرديدن در ميان مردمان بوده است ؛ چرا كه به نظر وى ، اغراض آدميان از حلقه زدن به دور او ، « اغراض فاسده دنيويه است و مرجع شدن از جمله محرمات و مهلكات نفس است . » كشفى با سكنا گزيدن در بروجرد ، عملا از تهران ، مركز قدرت دور تر شد و زندگى در سايه امارت « محمد تقى ميرزا » را بر زندگى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدر ساير ولايات ايران ترجيح داد و به درخواست او نيز مفصل‌ترين و مهم‌ترين آثار فقهى ، كلامى و سياسى خود ؛ يعنى كفاية الايتام ، اجابة المضطرّين ، ميزان الملوك و تحفة الملوك را به رشته تحرير درآورد و به آن دولت تقديم كرد .\r\nاز ظاهر و لحن عبارات كشفى چنين برمىآيد كه حسام السلطنه با او درباره موضوعات مختلفى ، مباحثه علمى داشته و از او خواسته است تا درباره بسيارى از معضلات ، چاره‌اى بينديشد و اثرى بنگارد . در واقع ، كشفى از معبر چنين گفت‌وگوهايى از معضلات و بحران‌هاى عصر خويش آگاهى يافته و با ارائه مباحث معرفتى و عملى مىكوشد تا اندكى از بحران‌هاى موجود در عصر خود را بكاهد .\r\n2 . در سنت فلسفى قديم ، اخلاق مقدمه سياست و يا سياست مدن تابعى از اخلاق است و حكيم يا فيلسوف با ره‌يافتى اخلاقى به سياست ، تلاش مىكند با پند و اندرز ، آن حوزه را متخلق و سالم نگاه دارد . در واقع سياست ، همان تدبير در اجتماعات است كه ضمن ترغيب و تهديد ( موعظه ) آدمى را پس از هيئت اجتماعيه منزل سامان مىدهد و او را به سعادت معيشت و معاد رهنمون مىكند . جامعه بدون دولت ، از ديدگاه كشفى ، همانند بدن بيمارى است كه مزاجش از صحت و اعتدال ، خارج و به انواع بيمارىها ، مبتلا شده است ، هنر دولت در آن است كه با « تصحيح و تجويد » اجزاى جامعه ، مزاج آن را بر صحت و اعتدال استوار سازد و براى سعادت جامعه تدبيرى كند كه مؤدى به صلاح امر معيشت و معاد همگى باشد . اين نگرش به سياست ، درون‌مايه كتاب ميزان الملوك است كه در تحفة الملوك نيز پى گرفته شده است .\r\nاز اين‌رو ، ميزان الملوك ، مدخلى منطقى بر فهم سياست و تحفة الملوك تكمله‌اى بر آن به حساب مىآيد .\r\n3 . در درجه بعد ، كشفى ، همانند فلاسفه يونان باستان ، دولت را به انواع خوب و بد يا مطلوب و نامطلوب و فاضله و غيرفاضله دسته‌بندى مىكند ؛ مثلا ارسطو در كتاب سياست اريستوكراسى  ( aristocracy )  را شكل ناب و خوب دولت توسط گروه اندكى از مردم و اليگارشى  ( oligarchy )  را شكل فاسد و بد آن مىداند و يا مثلا دمكراسى  ( democracy )  يا فرمانروايى توده‌ها را به علت منجر شدنش به آشوب  ( anarchy )  و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبىقانونى  ( lawlessness )  شكل فاسد ، و جمهورى  ( Polity )  را شكل ناب دولت توسط اكثريت مىانگارد . كشفى نيز متأثر از اين سنت ، كه وى علنا از اخلاق ناصرى خواجه نصير الدين طوسى تأثير پذيرفته است ، دولت را به دسته‌هاى خوب و بد و فاضله و غيرفاضله تقسيم مىكند . ملاك دسته‌بندى و ارزش‌گذارى او در تحفة الملوك در باب دولت كه مهم‌ترين مسئله در مسائل سياست مدن است ، حق و باطل است .\r\nدولت حق ، همان دولت فاضله و دولت باطل ، همان دولت جاهله به حساب مىآيد از اين‌رو ، كشفى در تحفة الملوك در گفتمان فلسفه كلاسيك ، گام مىزند و علىرغم تعاملات تازه رو گشاده ايران با تمدن غرب ، نگاهى جديد و مدرن به پديده دولت ندارد . با اين همه ، عناصر متعددى از سنت فلسفه دوره كلاسيك را به‌هم پيوند مىزند كه مىتواند مقدمه‌اى براى ورود به تأملات جديد در باب دولت و سياست شود .\r\n4 . تحفة الملوك : اين كتاب كه در سال 1233 به نگارش درآمده ، شامل سه طبق و يك خاتمه است و در هر طبق ، فصول متعددى وجود دارد كه كشفى بر هريك از اين فصول نام « تحفه » نهاده است . طبق اول در بيان حقيقت عقل و متعلقات آن است . در اين طبق كشفى با تأويل و تفسير روايتى از امام صادق عليه السّلام كه فرمود : « إنّ اللّه عزّ و جلّ خلق العقل و هو أوّل خلق من الروحانيّين عن يمين العرش من نوره ثمّ خلق الجهل من البحر الاجاج ظلمانيا » معتقد است كه نخستين آفريده خداوند عقل است و عقل به عنوان صادر اول ، اولين مخلوقى است كه از كتم عدم و ممكن امكان ، پا به عرصه وجود نهاده است ، در واقع عقل با يك فاصله و تأخر زمانى موهوم از قوس وجوب و قدم پروردگار ، حدوث يافته و بدين علت نيز در غير از صفت قدم و وجوب ، تجلىگاه صفات جلاليه و جماليه خداوند شده است . جهل نيز به عنوان ضد عقل نه نقيض آن ، آفريده‌اى است كه به تبع صادر اول خلق شده است . هدف از خلقت جهل ، غايتى است آلى كه بنابر قاعده معروف « تعرف الأشياء بأضدادها » تا عقل در رويارويى با ضدش قرار نگيرد ، ماهيتش آشكار نمىگردد .\r\nطبق دوم اين كتاب نيز درباره كيفيت عقل با موجودات و مسائل مربوط به آن است . كشفى در اين طبق نيز با تأويل حديثى از امام باقر عليه السّلام كه فرمود : « لمّا خلق اللّه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nالعقل استنطقه . ثمّ قال له : اقبل ، فاقبل . ثمّ قال له : ادبر ، فادبر . ثمّ قال : و عزّتي و جلالي ما خلقت خلقا هو احبّ إلىّ منك و لا اكملتك إلا فيمن احبّ اما انّي إيّاك آمر و إيّاك انهى و إيّاك اعاقب و إيّاك اثيب » . معتقد است كه عقل طى دو فرمان از سوى خداوند با موجودات اتصال يافته است . در آغاز ، فرمان يافت تا از اصل خود جدا شده و با نزول در عالم به سوى مخلوقات روى كند . از اين حركت وجهه ظاهرى عقل به وجود آمد كه با زمان و مقام نبوت و تنزيل مطابقت دارد . فرمان دوم ، عقل را وادار مىكند كه به اصل خويش بازگردد . اين حركت وجهه ظاهرى عقل را به وجهه باطنى آن باز مىگرداند كه با زمان و مقام ولايت مطابقت دارد .\r\nدر برابر حماسه معنوى عقل ، ضد آن جهل قرار دارد . جهل نيز به استناد روايت ديگرى فرمان يافت تا با جدايى از اصل خويش به سوى مخلوقات روى آورد . او نيز چنين كرد ، اما در فرمان دوم ؛ يعنى بازگشت جهل به حق ، جهل به اصل خود باز نگشت و از فرمان خداوند سرپيچى نمود . عقل و جهل ، پس از فرمان اول ، با عبور از دو عالم ارواح و نفوس و عالم اشباح و مثال ، به محل تكوّن بنى آدم مىرسند و در اين محل باهم تلاقى مىكنند . در واقع ، اين محل ، كه در لسان كشفى « مجمع البحرين » نام گرفته است ، جايى است كه علاقه جهل و فيض عقل به آدميان متوجه مىگردد . و طبق سوم نيز از خواص ، آثار و علامات عقل و متعلقات آن سخن مىگويد . كشفى در اين طبق با نقل روايتى ، ده اثر عقل را كه هركدام به نوبه خود ، منشأ ده خصلت ديگر است بيان مىكند . نكته مهم در اين مباحث آن است كه وى براى هر خصلت ، سه ضد برمىشمارد و در تجزيه و تحليل آن‌ها ، راه‌هاى تحصيل و شيوه‌هاى دفع موانع و مضرّات آن‌ها را نيز بيان مىكند .\r\nدر خاتمه نيز او پس از بيان آثار و احكام عقل ( كه به امر معيشت و تدبير رعيت كه به امر تهذيب نفس و رعيت‌دارى بدن مىپردازد مرتبطاند ) ، دو علم تدبير منزل و سياست مدن را بررسى مىكند . در مبحث تدبير منزل ، كشفى پس از بيان اين‌كه ، فلسفه و هدف خلقت ، كمال انسان است ، از دو نوع زندگى و تدبير سخن به ميان مىآورد :\r\nزندگىاى ، كه هدفش آخرت است . و تدبيرى كه هدف آن ، خود زندگى است . به باور\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاو اگر حكما درباره زندگى سخن گفته‌اند ، مرادشان قسم اول است ؛ چرا كه زندگى را براى زندگى خواستن ، نيازى به علم و هدايت ندارد ، خود آدميان مىتوانند با استفاده از تجربه ، به آن دست يابند . هرچند در نگاهى عميق ، چنين تدبيرى نيز نيازمند علم و هدايت است و در سايه توجه به آخرت حاصل مىگردد .\r\nكشفى سپس در بحث از تدبير مدن ، به تعريف علم سياست ، وجوب تحصيل علم سياست ، ضرورت وجود دولت و انواع آن ، تقسيم جوامع و وظايف دولت و مردم مىپردازد . به عقيده كشفى در اين بحث ، اخلاق مبناى سياست مدن است و سياست بدون آن سامان نمىيابد . دولت نيز ، چه در عصر حضور و چه در عصر غيبت ، بايد دربرگيرنده دو ركن علم و سيف باشد تا دستيابى به زندگى از نوع اول آن آسان گردد .\r\nمستند پاره‌اى از عقايد و آراى سياسى كشفى در اين بحث ، عهدنامه مالك اشتر است كه او متن كامل آن را با ترجمهء خود آورده است .\r\nآخرين تحفه اين كتاب به بررسى جنگ ميان دو دولت اسلامى اختصاص دارد و به نظر مىرسد كه به درگيرىهاى ايران و عثمانى اشاره دارد . كشفى در اين تحفه ، كشته‌شدگان دولتى را كه هدفش از محاربه و مقاتله نمودن ، « اقامه سنن پيغمبر صلّى اللّه عليه و إله و سلّم و اعلاى دين حق و التيام كلمه و جمعيت اسلام » باشد مجاهد و شهيد مىداند . در عين حال ، بر صلح و دورى از ستيز بين دو دولت اسلامى اصرار مىورزد و فوايد و ثمرات آن را برمىشمارد .\r\n5 . از تحفة الملوك ، چندين نسخه خطى و سنگى وجود دارد كه ما در احيا و تصحيح آن از همه آن‌ها بهره جسته‌ايم . يك نسخه خطى در مجموعه نسخ خطى كتاب‌خانهء آية الله العظمى نجفى مرعشى به شماره‌هاى ( 5614 و 5615 ) ، نسخه ديگرى در كتاب‌خانهء مجلس شوراى اسلامى به شمارهء ( 2106 ) و نسخه خطى ديگر نيز در كتاب‌خانهء آستانه حضرت معصومه به شمارهء ( 3 : 101 - 5858 ) از ميان سه نسخه موجود ، نسخه مجلس شوراى اسلامى كامل‌تر است و ما در مقابله و تصحيح نهايى ، آن را محور قرار داديم . علاوه بر اين نسخه‌هاى سنگى آن‌كه افتاده‌گىها و افزودنىهاى آن‌ها ، تقريبا به صفر مىرسيد از طريق نوادگان ايشان در بروجرد ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nداراب و قم ، گردآورى و مقابله گرديد كه در اين‌جا جا دارد از همهء آن‌ها به ويژه سيد حجت و سيد ابا صالح كشفى تقدير و تشكر كنم ، بدون شك ، چاپ اين اثر بدون هم‌كارى صميمانه آن دو بزرگوار ميسر نمىشد . علاوه بر اين ، از واحد احياء آثار مركز مطالعات و تحقيقات اسلامى به ويژه آقايان سيد حسين بنى هاشمى ، محسن نوروزى و ولى الله قربانى تقدير و تشكر مىكنم كه بنده را در استخراج آيات ، روايات و اشعار متن يارى دادند . هم‌چنين از كليه دوستانى كه در بقيه امور مربوط به مقابله و تصحيح ، از جمله آقايان عليرضا شالباف ، زارعى و پاكروان ، مرا يارى رساندند تشكر مىكنم . در پايان از همه عزيزانى كه اين متن را خوانده و نظرات اصلاحى خود را ارائه نمايند پيشاپيش تقدير مىنمايم و دست همه منتقدين را مىبوسم .\r\nعبد الوهاب فراتى\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nتحفة الملوك\r\n\r\n[ متن 
  ] جلد اول\r\nعلامه سيد جعفر دارابى كشفى\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\n[ مقدمه مؤلف 
  ]\r\n\r\n[ علت روىآورى كشفى به نگارش اثرى درباره عقل و جهل 
  ]\r\nالحمد للّه خالق العقل و الجهل ، و جاعل الظلمة و النور ، و الظلّ و الحرور ، و الصلاة على الحرور و آله و تبعه مجالي النور ، و اللعنة على الظلّ و ماله و شعبه محالّ الظلمة و النور ، دائمتين بتسرمد السرمد و تدهّر الدهور .\r\nو بعد شيرين مقالى كه سر زند از شكرين قائلى ، حديث و حكايت عقل است كه صدور يابد از عاقلى . آرى ،\r\n نالهء بلبل براى گل خوش است * نالها كى خوش بود با مل خوش است \r\nشهد فيضش روان‌بخش جان ، و حلاوت بيانش روح‌افزاى انسان ، و فى الحقيقة گل‌هاى گلستان عقل است كه به واسطهء عندليبان السنهء عقلا حديث و حكايت از حال و داستان خود مىنمايد . بلى ،\r\n چون نالهء بلبل ز پى گل شنوى * گل گفته بود گرچه ز بلبل شنوى \r\nشاهد نطقش از جيب تا دامان به گل‌هاى گوناگون ملوّن ، و آغوش و كنار دوشيزگان بيانش به الوان جواهر مكنون ، مزيّن . و از اين‌جا است كه همگى درر آيات صحف لامكانى و تمامى جواهر كلمات كتب آسمانى ، كه به بحر القلوب طوايف انبيا و رسل منزل ساخته و در رشتهء بيان و ابلاغ منتظم و از ساحل اللسان ايشان بارز و ظاهر گرديده ، به جز از احاديث و حكايات عقل كه عبارت است از بيان نمودن ايشان محاسن حالات مبدئيه و معاديه ، دينيه و دنيويه را ، چيزى ديگر نبوده است و نخواهد بود . از گلزار هميشه بهارشان پيوسته دست ادراك ، گلچين و در انجمن فيض مأمن\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآثارشان ، همواره شخص عقل ، بالانشين . پس نفس الامر شرايع انبيا و رسل و حقيقت ودايع كتب و صحف ، كشف ، بيان ، اظهار و تبيان حكم عقل است لاغير . و شرع و عقل ، ظاهر و باطن يكدگرند ، عقل باطن شرع و شرع ظاهر عقل آمده است ؛ چون‌كه محقق است كه حسن و قبح اشيا تمام ، عقلى است و لسان الميزان تحسين و تقبيح الاشياء نور عقل است لاغير . در دامن كوهسار بيان متينش ، الوان شقايق حقايق خودرو ، و در كنار جويبار گفتار دلنشين‌اش ، طوايف دقايق ، مانند : سبزه و حدايق ، در نموّ . و از آن‌جايى كه آفتاب عالم‌تاب فيض اقدس عنايت ازلى ، و نيز اعظم فيض مقدس توجهات لم‌يزلى ، شامل احوال ملوك و سلاطين افتاده و از متمم دايره و آخر سلسلهء انبيا و عقلا آمده‌اند ، و حديث و حكايت ايشان ايضا به جز از حديث و حكايت عقل ، تعلق به چيزى ديگر نمىگيرد و نشايد گرفت .\r\nو الحق و الحمد للّه كه اين معنى از نمايش ذات با بركات شهسوار عرصهء ولايت و شاهى ، و شاهنشاه خطّهء خلافت الهى ، به مرتبه‌اى چهره‌گشا و صورت‌پذير گرديده كه مدرّسان عهد دولت جاويدانش مدرس دانش و مجلس هدايت را از پرتو خورشيد عقل ، پر نور داشته و رنگ جهل و ظلمت را بالكلّيه از ميان برداشته و از فرط همّت اشعهء عقلائيهء آن بزرگوار عظيم المقدار ، رنگ شبهات مبانى شرعيه را به مصقل تقريرات و تحريرات از آينهء خاطر خاص و عام زدوده و نتايج معانى غامضهء نكات مكتومه را به بيانى وافى و نحوى شافى از صغرا و كبراى آراى منيره ، در محكمهء افادات ، به سرحد ظهور آورده و مشرق مشكاة القلوب ارباب استعقال را به نور مصباح وجود ، منور ساخته و مشام الاذواق ضماير اصحاب استكمال را به عبير و عود ، معطّر داشته و زمرهء مشتغلين و گروه محصّلين و طلبهء علوم دينيه و مدارك حقانيه را در مهد اعانت و اتمام خرابانيده و در كنار مرحمت و اكرام و آغوش عزت و احترام خود گرفته و جاى داده ؛ تاج‌دارى كه تا خورشيد منير وجودش از مطلع السعدين افق غيب و كمون به عالم شهود و ظهور ، طلوع ننمودى ؛ عموم مسلمين كه ودايع حضرت آفريدگارند به بستر راحت و آسايش نياسودندى ؛ و نامدارى كه تا نيّر تابناك ذاتش از مشرق ملكوت به عالم ملك ، چهره نگشودى ؛ حقيقت ايمان و نور\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nايقان ابدا از ساحت ظلمانى قدم نورانى به خطّه ننمود ، كه اعلاى دار الامان ايمان است ، جلوه ننمودى ؛ حقيقت‌يابى كه اگر بر روى يقين پرده بستى ، جهان آفرينش در بساط جهل و ظلمت نشستى ؛ و كمال انديشى كه اگر رشتهء استكمال از دست نهادى ، روزگار سلسلهء ترقى و تعيّن را از كف گسستى ؛ عظيم القدرى كه  وَ ما قَدَرُوا اللَّهَ حَقَّ قَدْرِهِ  « 1 » در شان او ، اولى ، و جليل الامرى كه  وَ لا يُحِيطُونَ بِهِ عِلْماً  « 2 » در تعريف و بيان او اجلى ؛ فرمان‌رواى عرصهء جهان و آرايش‌دهندهء مملكت ايمان ، زبدهء آفرينش ، مجموعهء دانش و بينش ، السلطان الاعظم و الخاقان الافخم ، مولى الملوك العرب و العجم ، السلطان المقتدر العادل الباذل القاهر ، صاحب المجد و العزّ و الافتخار ، السّلطان ابن السلطان ، فتحعلى شاه قاجار « 3 » ( خلّد اللّه أيّام دولته و دمّر اللّه اعدائه بصمصام شوكته ) و خجستگان امجاد و شاهزادگان آزاد ، كه بنين و حفدهء آن جنابند ، همگى به حكم النّاس على دين الملوك و مضمون الولد سرّ ابيه با تفاوت حالات و اختلاف درجات ، همگى مؤيّد و موفّق و حرمة حقوق اللّه را ، راعى و در ترويج شريعت مطهّره و اجراى احكام عقل ، ساعى .\r\nو به اين سبب اركان دولت جاويد نشان نيز در صفحهء زمان ، ابد الدّهر مشيّد و برقرار ، و اشجار برومند حديقهء ذات با بركات قدسىشان از انواع اثمار عافيت و كامرانى پربار بوده است و خواهد بود . على الخصوص جناب نوّاب فلك مآب ، ملك اياب ، عديم المثال ، دريانوال ، سكندرجاه ، جمشيد دستگاه ، خورشيد منزلت ، قمر طلعت ، مشترى سعادت ، برجيس مهابت ، مرّيخ صولت ، محمّد خلق ، يوسف حسن موسى دست ، عيسى دم ، زيبندهء اورنگ عظمت و اقتدار ، و برازندهء اريكهء معدلت و اشتهار ، خورشيد آسمان اوج سلطنت ، ناهيد اعلا مكان ، برج خلافت ، صاحب العدل و البذل و الاحسان ، السلطان ابن السلطان ابن السلطان ، الملقّب به شهنشاه شاهزاده محمد تقى\r\n\r\n\r\n","description":"","footnote":"\r\n( 1 ) . أنعام : 91 ، حجّ : 74 ، زمر : 67 .\r\n( 2 ) . طه : 110 .\r\n( 3 ) . در نسخه كتاب‌خانه مجلس شوراى اسلامى به جاى فتحعليشاه ، محمد شاه ( آغا محمد خان ) قاجار آمده است ، كه هر دوى آن‌ها صحيح است ، چرا كه در نسخه مذكور ابن سلطان دوباره تكرار شده است .\r\n","page_name":" 31 ","page_number":31},
  {"content":"\r\n\r\nميرزا « 1 » ( شرح اللّه صدره و رفع اللّه قدره و اعلى اللّه لواء دولته و اكمل اللّه بناء سلطنته ) كه از بركات بواطن فيض مواطن حضرات ائمهء هدى - عليهم صلوات اللّه الملك الاعلى - هميشه مؤكّد و ممهّد اركان و قواعد علوم دينيّه و از انفاس ميمنت ، اساس ايشان همواره مؤيد و موفق به ترويج و اقامهء احكام مذهب جعفريه - عليه السلام و التحيّه - بوده است و مىباشد .\r\nلهذا فحواى اين مقال از مشرق الشمسين و جنات احوال آن ملك خصال ، طلوع نموده و به اعلى درجهء بروز و ظهور رسيده و مثل : الفجر الصّادق و كالقمر اذا اتسّق ، مصداق ؛ الولد سرّابيه در شأن او احق و اصدق آمده و از داعى خود ، العبد الموسوى المفتاق ، جعفر بن ابى اسحاق خواهش فرمودند كه كتابى كه مشتمل باشد بر بيان حقيقت عقل و كيفيت علاقهء آن به موجودات ماتحتيه و بيان آثار و علامات و احكام و ساير متعلقات آن به رشته تحرير و نگارش از سلسلهء بيان و دانش درآورد . و چون‌كه اين بندهء درگاه ، در اميد و تمناى آن هستم كه از آخر سلسلهء عقلا و اجداد اجلاى خود - سلام اللّه عليهم اجمعين - باشم و به غير از حديث عقل به حديثى ديگر نپردازم ؛ لهذا لازم آمد و واجب گرديد كه اقدام بر نگارش و تحرير چنين خواهشى كرده شود ، با آن‌كه محقق است كه النّاس على دين ملوكهم ، نعم الملوك و حبّذا دينا .\r\n چه خوش بود كه منت بنده‌وار در خدمت * كمر ببندم و تو تاجدار بنشينى \r\nو اميد از خداوند مجيد آن است كه چون نقد بيانش از بوتهء خلاص ، خالص برآيد ، در دار الضّرب قلوب اهل بصيرت ، به محك قابليت و سكهء قبول ، مقرون گردد و لمعات مسائلش ، از آن روى كه مسائل عقليه است ، مشرقة القلوب ارباب طلب و خواهش [ شود 
  ] ، و قطرات بهارستان دلائلش ، از آن سوى كه آيات و اخبار يقينيه ، معطرة المشام اصحاب ادب و دانش گردد . و به يمن همّت جناب سكندر منقبت ، سد باب مفاسد يأجوج و مأجوج جهل ، حصول پذيرد و آرام و اطمينان نفوس كه مسبّب انسداد باب المفاسد و سبب قريب انفتاح باب المصالح و الخيرات است ؛ به عمل آيد\r\n\r\n\r\n","description":"","footnote":"\r\n( 1 ) . در نسخهء كتاب‌خانهء مجلس شوراى اسلامى به جاى « محمد تقى ميرزا » ، « شاهزاده آزاده اعلى بهمن ميرزا » آمده است .\r\n","page_name":" 32 ","page_number":32},
  {"content":"\r\n\r\nو در دار دنيا ، موجب ذكر خير و لسان صدق ، و در دار اخرى ، از باقيات الصّالحات اين داعى و آن جناب ، كه دال على الخير و ساعى است ، باشد . و بعد از اتمام ان شاء اللّه تعالى او را به رسم تحفه ، حاضر حضور محفل پرنور آن جناب معدلت مآب ، گردانيده شود ، شايد كه منظور نظر مرحمت‌گستر و مطبوع طبع عطوفت اثر گردد ، و آن را مسمّا به تحفة الملوك فرمايند هرچند كه ،\r\n لايق نبود قطره به عمان بردن * خار و خس صحرا به گلستان بردن\r\nاما چه كنم كه رسم موران باشد * پاى ملخى نزد سليمان بردن \r\nو از جهت مناسبت با اسم ، ابواب آن به لفظ طبق ، و فصول آن به عنوان تحفه نوشته شد . و مشتمل آمد بر سه طبق و خاتمه ، و در هر طبقى چندين تحفه گذارده شد :\r\nطبق اول در بيان حقيقت عقل و آن‌چه متعلق به آن است .\r\nطبق دوم در بيان كيفيت ارتباط و تعلق آن به موجودات و آن‌چه متعلق به آن است .\r\nطبق سيم در بيان خواص و آثار و علامات آن و آن‌چه متعلق به آن‌ها است .\r\nخاتمه در بيان شمه‌اى از حكم عقل كه متعلق به تدبير رعيّت است .\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nالطّبق الاوّل :\r\nدر بيان حقيقت عقل\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nالطّبق الاوّل : در بيان حقيقت عقل و آن‌چه متعلق به آن است\r\nو در آن چند تحفه است :\r\n\r\nتحفه : [ 1 
  ] ، [ لزوم واحد بودن خلقت نخستين 
  ]\r\nاولا بايد دانسته شود كه آن‌چه را خداوند تبارك و تعالى ، اولا از كتم عدم و مكمن امكان به عرصهء وجود آورده است و او را خلق فرموده است ، عقل است . و آن ، يكى ، بايد و بيش از يكى نشايد ؛ به دليل آن‌كه اگر دو باشد ، پس هردوئى لازم دارند سيمى را كه به واسطهء آن ممتاز شوند آن دو از يك‌ديگر ؛ تا آن‌كه معناى دوئيّت و غيريّت هريك مر ديگرى را معلوم شود و الّا دو نخواهند بود . و لازم دارند چهارمى را ايضا كه قدر مشترك آن دو باشد و به واسطهء آن با يك‌ديگر مشترك باشند تا آن‌كه بتوان گفت مثلا كه اين دو ، [ دو 
  ] نفس يا دو عقل يا دو شخص يا دو انسان يا دو حيوان است و الّا دو ايضا نخواهند بود . مثلا هرگاه گفته شود كه زيد و عمرو دواند ، پس معنى آن است كه زيد و عمرو دو شخصند از نوع انسان و لازم دارند ثالثى و تشخصى را كه هريك به واسطهء آن تشخص ، از يك ديگر ممتاز شوند و معناى دوئى و غيريّت متحقق شود . از قبيل : طول و رنگ و شكل كه طول يا رنگ يا شكل احدهما غير از طول و رنگ و شكل\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nديگرى است . و اين مستلزم آن است كه معنى و حقيقت طول و رنگ و شكل پيش از وجود زيد و عمرو موجود و متحقق باشد ؛ تا آن‌كه زيد و عمرو ، از آن‌ها بهره بردارند و به اين سبب از يك‌ديگر ممتاز شوند . و هم‌چنين لازم دارند رابعى و قدر مشتركى را ، از قبيل : انسان و حيوان و نبات و جسم و جماد ، تا آن‌كه به واسطهء آن ، به توان گفت كه زيد و عمرو دو انسان يا دو حيوان يا دو نبات يا دو جماداند .\r\nو اين ايضا مستلزم آن است كه معانى و حقايق انسان و حيوان و نبات و جسم و جماد ، قبل از وجود زيد و عمرو موجود باشند تا آن‌كه زيد و عمرو از آن‌ها ، كه هريك جنس ايشانند ، خلق كرده شوند و دو فرد آن اجناس باشند . پس بنابر فرض نمودن دو ، لازم مىآيد چهار چيز ، و هردوئى از آن چهار ، لازم دارند تشخص و مابه الامتيازى را ايضا . پس لازم مىآيد شش چيز . و هم‌چنين هرقدر كه تعدد بيش‌تر مىشود احتياج به مابه الامتياز بيش‌تر مىگردد و تعدد و تكثر به بىحصرى و بىنهايتى منجر مىشود ، و ترتب امور غيرمتناهيّه ، كه معناى تسلسل است ، لازم مىآيد . و تسلسل ، بالبديهه ، باطل و ممتنع و غيرمعقول است . پس معلوم مىشود كه آن‌چه را كه اولا خداوند ايجاد فرموده است يكى بايد و بيش از يكى نشايد . و اين معناى تحقيق عبارت حكما است كه گفته‌اند : الواحد لا يصدر عنه الّا الواحد « 1 » ؛ يعنى شىء واحد ، سر نمىزند از او مگر يكى .\r\nو اين كلامى است حق و متين هرچند كه قائلين آن استدلالى درست و واضح بر آن ننموده‌اند و به اين سبب ، اين مسئله از مشتبهات ، بلكه منكرات طلبهء اين زمان شده است ؛ چون‌كه خود ، قوهء ادراك او را نداشتند و اشخاص صاحب ادراك به جهت ناتمامى ادراك ايضا به بيانى واضح ، او را بيان ننمودند . و من بعد كسى كه از اهل عناد و لجاج نباشد مجال شك و شبهه در آن ندارد ؛ چون‌كه درست و واضح بيان شد . و من اللّه الهداية و الدلالة .\r\n صبح آمد كه در ميكده‌ها بگشايند * سرخم بهر گشاد دل ما بگشايند\r\nدر ميخانه گشادند به اخلاص در آى * پيش از آن تا در تزوير و ريا بگشايند\r\nبسته تا چند بود كار نديمان وقت است * كه نكويان گره از بند قبا بگشايند \r\n\r\n\r\n","description":"","footnote":"\r\n( 1 ) . المباحث المشرقية ، ج 1 ، ص 558 .\r\n","page_name":" 38 ","page_number":38},
  {"content":"\r\n\r\n\r\nتحفه : [ 2 
  ] ، [ بطلان تسلسل ، دليلى بر يگانگى عقل 
  ]\r\nپيش از اين معلوم شد كه حسن و قبح اشياء عقلى است و رسل و انبيا و ائمهء هدى عليهم السّلام در هركجا ، هرچه فرموده‌اند بيان و توضيح حكم و نور عقل بوده است از براى كسانى كه به سبب ضعف عقل به خودى خود ، مهتدى نمىشدند و نمىفهميدند . و از آن جمله ، بيان نمودن همين دليل است كه در اثبات وحدت و يكى بودن عقل و صادر اول گفته شد كه مروى است از امام جعفر صادق عليه السّلام در كتاب كافى [ كه 
  ] در اثبات فرمودن وحدت خداوند تبارك و تعالى براى زنديقى ، فرمودند : « ثمّ يلزمك إن ادّعيت اثنين فرجة ما بينهما حتّى يكونا اثنين فصارت الفرجة ثالثا بينهما قديما معهما فتلزمك ثلاثة ؛ فإن ادّعيت ثلاثة ، لزمك ما قلت في الإثنين حتّى يكون بينهم فرجة فيكونوا خمسة ثمّ يتناهى في العدد إلى ما لا نهاية له في الكثرة » « 1 » يعنى بعد از آن‌كه آن دليل‌ها را گفتيم ، لازم مىباشد تو را كه اگر ادعاى دو ، بنمائى كه قائل به فرجه و واسطه بشوى در ما بين آن دو ، تا اين‌كه متحقق بشود دو معنى دوئيّت . پس آن واسطهء سيمى مىشود كه قديمى است با آن دو . پس لازم است بر تو كه قائل به سه شوى و اگر ادعاى سه بنمائى ، لازم مىآيد بر تو آن‌چه را گفتيم در دو ، كه عبارت است از لازم آمدن فرجه و واسطه در ما بين سه بايد . پس مىباشند پنج خدا . و بعد از آن بنابر فرض تعدد ، هرقدر كه تعدد زياد مىشود فرجه‌ها و واسطه‌ها بيش‌تر مىبايد .\r\nپس منجر مىشود خداوند در تعدد و كثرت ، به حد بىحدى و بىنهايتى . و سكوت حضرت و آن زنديق و ديگر چيزى ، نفرمودن ، دليل است بر باطل بودن تسلسل بالبديهه و تعقّل ننمودن امور مترتبهء غير متناهيه كه معناى تسلسل است . و معلوم است كه بطلان و نامعقولى آن ، چون‌كه بديهى است ، مسلّم الطرفين بوده است و الّا زنديق سخن مىگفت يا آن‌كه آن حضرت تبرعا و شفقة در ابطال آن چيزى مىفرمودند .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 81 ، ح 5 .\r\n","page_name":" 39 ","page_number":39},
  {"content":"\r\n\r\nو بدان‌كه اگر صاحب غفلتى و بىخبرى ، بگويد كه اين حديث در باب وحدت خداوند است نه وحدت عقل ، پس بايد او را متذكر ساخت و اخبار نمود به آن‌كه محقق است كه حكم عقل ، كلى است و ادلهء عقليه ، بيان كليات مىنمايد و اختصاص به فردى دون از فردى و به جايى دون از جايى ندارد ؛ و حضرت وجوب ، كه جاى گفت‌وگوى وحدت خداوند است ، با عالم امكان ، كه جاى گفت‌وگوى وحدت عقل است ، در مدركات عقليه تفاوت ندارند . و اين معناى عبارت اصوليين است كه گفته‌اند : « دليل العقل لا يخصّص » « 1 » ؛ يعنى دليل عقلى تخصيص برنمىدارد .\r\n\r\nتحفه : [ 3 
  ] ، [ روش‌هاى تفهيم و تفهم : حكمت ، موعظه و مجادله 
  ]\r\nبدان كه طريق چيز فهميدن يا چيزى را فهمانيدن ، بر سه قسم است : حكمت ، موعظه و مجادله . چنان‌كه خداوند فرموده است كه :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  « 2 » ؛ يعنى بخوان اى پيغمبر ! بندگان را و دلالت نما ايشان را به سوى و سمت راه پروردگار خودت ، بعضى را به طريق حكمت و بعضى را به طريق موعظه‌اى كه نيكو باشد و بعضى را مجادله و مناظره فرما ، به نوعى كه مجادله احسن و نيكو باشد .\r\nاما حكمت كه او را در احاديث غالبا به اسم فهم ، ايضا ادا فرموده‌اند ، پس عبارت است از معرفت و شناختن يا شناسانيدن چيزى را ، به همان‌طور كه حقيقت و نفس الامر آن چيز است . و اين نمىشود مگر به‌طور وجدان و عيان كه ديگر مجال شك و شبهه و ريب در آن نباشد . و اين قسم ، مرتبهء اعلا از علم و فهم است و آن را مرتبهء حق اليقين گويند ؛ مثلا هرگاه كسى در آتش افتد و بسوزد پس در حال سوختن ، احراق و تأثير آتش را به حقيقت و نفس الامر ، آن‌طورى كه هست ، وجدان مىنمايد و مىيابد و تمام سر تا پاى آن ظاهرا و باطنا همگى در ادراك نمودن آتش ، حس مىشود و معرفت او به حقيقت\r\n\r\n\r\n","description":"","footnote":"\r\n( 1 ) . المحصول في علم الأصول ، ج 1 ، ص 428 .\r\n( 2 ) . نحل : 125 .\r\n","page_name":" 40 ","page_number":40},
  {"content":"\r\n\r\nآتش در اعلا مرتبهء معرفت به‌هم مىرسد و مىفهمد كه آتش چه‌چيز است ؛ چنان‌كه خداوند خبر داده است و فرموده است كه :  وَ أَمَّا إِنْ كانَ مِنَ الْمُكَذِّبِينَ الضَّالِّينَ   * فَنُزُلٌ مِنْ حَمِيمٍ   * وَ تَصْلِيَةُ جَحِيمٍ   * إِنَّ هذا لَهُوَ حَقُّ الْيَقِينِ  « 1 » ؛ يعنى ، پس اگر بوده باشد آن شخص كه مرده است از جملهء تكذيب‌كنندگان به خدا و پيغمبر و از جملهء گمراهان امت ، پس جزاى آن در اول وقت مردن ناشتاليقى است از آب گرم كه در اعلا مرتبهء گرمى و حرارت باشد و بريزند در حلق او ، و داخل نمودن او را است در آتش . به درستى كه داخل شدن در آتش هرآينه مرتبهء حق اليقين است ، در ايمان آوردن به آتش و شناختن او .\r\nو بدان كه آلت اين قسم از فهم كه حكمت است سرّ القلب و يمين القلب انسان است كه او را فؤاد نيز گويند . و آن عبارت است از جهت فوقانيّهء قلب ؛ يعنى جهتى كه مقابله با روح و عقل ، كه صادر اول است ، دارد . و آن جهت ، همان كيفيت نورانيهء او است كه خداوند اشاره به آن فرموده است كه :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  « 2 » ؛ يعنى پس كسى كه شرح فرموده است خدا سينهء او را ، پس آن‌كس مشتمل است بر نورى از جانب و جهت پروردگار خودش . و ائمهء هدى عليهم السّلام ايضا فرموده‌اند كه : « اتّقوا فراسة المؤمن فانّه ينظر بنور اللّه » « 3 » ؛ يعنى بپرهيزيد اى مردمان جهله از فراست و حدس شخص مؤمن ، پس به درستى كه مؤمن نظر مىنمايد و نگاه مىكند به واسطهء نور خداوند و آلت ديدن او منحصر به چشم ظاهر نيست . و فرمودند كه : « اذا اراد اللّه بعبد خيرا نكت فى قلبه نكتة بيضاء و فتح مسامع قلبه و وكّل به ملكا يسدّده » « 4 » ؛ يعنى هرگاه خداوند اراده بفرمايد در حق بنده‌اى از بندگانش خير و خوبى را ، پس ايجاد مىفرمايد به قوت و قدرت خود ، در دل آن بنده ، اثرى و نور سفيدى را ، و مىگشايد گوش‌هاى دل او [ را 
  ] و موكّل مىفرمايد بر در گوش آن ، ملكى را كه آنا فآنا او را تعليم\r\n\r\n\r\n","description":"","footnote":"\r\n( 1 ) . واقعة : 92 - 95 .\r\n( 2 ) . زمر : 22 .\r\n( 3 ) . اصول كافى ، ج 1 ، ص 218 ، ح 3 .\r\n( 4 ) . همان ، ج 2 ، ص 214 ، ح 7 .\r\n","page_name":" 41 ","page_number":41},
  {"content":"\r\n\r\nكند و به راه سداد و صواب وا دارد ، و سبب حاصل شدن اين نور و الهام نمودن ملك ، اعراض نمودن و گذشتن اين كس است از تمام مشتهيات نفسانيه و زخارف فانيهء دنيويه كه غيرمرتبط به خداوندند . و توجه نمودن او است به تمامى عزم و همّتش ، به سمت عالم اعلا و مطالب عقلانيه و معارف باقيهء اخرويهء حقانيه ، كه مجملا عبارت است : از اشتغال نمودن به طاعت خداوند و قيام نمودن به حقوق او ، به طورى كه دانسته شده است از طريقهء شريعت . و چون چنين شود ، پس وجود و حركات و سكنات و عقايد و خطرات اين كس ، همه حقانى مىشود و متأيد به تأييد خداوند مىشود و موفق به توفيقات و اسباب خيرات مىگردد ؛ چنان‌كه در فقرات بلاغت آيات جناب امير المؤمنين عليه السّلام اشاره به حقانى گرديدن وجود آن شده است و فرمودند كه : « لا تحيط به الأوهام بل تجلّى لها بها و بها امتنع منها و إليها حاكمها » « 1 » ؛ يعنى كه وهم‌ها ، كه عبارت است از نورهاى دلها ، احاطه به خداوند نمىكند ، بلكه خداوند تجلى فرموده است مر آن انوار را ، به واسطهء همان انوار ، و به آن انوار محتجب شده است از همان انوار ، و به خود آن انوار ، واگذارده است محاكمهء آن انوار .\r\nو به اين سبب ، ارتباط و اتصالى ما بين دل و عقل ، كه صادر اول است ، از راه دماغ به هم مىرسد و خط مخروطى شعاعى فى ما بين ، پيدا مىشود كه يك سر آن ، كه اوسع و منفرجه است ، از تمام عوالم افلاكى ملكى و برزخى و ملكوتى ، گذشته و متصل به عقل شده است و سر ديگر آن ، كه حاده است ، متصل به وجه القلب و روى دل شده است . و زياده بر اين اتصال ، ايضا ملكى كه در حديث سابق ، تصريح به آن شد و اتصال شديدى به عقل ايضا دارد موكل است و نشسته است بر در گوش راست دل و لا ينقطع تفاصيل امور را به طريق حق ، به او مىرساند و شيطانى كه مىخواهد از گوش چپ او درآيد ، او را منع و دفع مىكند . و اگر خواسته باشى كه توجه معنوى قلب به سمت علوّ معنوى عقل و كيفيت ارتباط و اتصال او را ، به خط مخروطى مصوّر و ممثّل بينى ، بدين شكل كه نموده شده است نظر بنماى .\r\n\r\n\r\n","description":"","footnote":"\r\n( 1 ) . صبحى صالح ، نهج البلاغه ، ص 269 ، خطبه 185 .\r\n","page_name":" 42 ","page_number":42},
  {"content":"\r\n\r\nو در اين حال ، كه نور قلب متوجه سمت ما فوق است تا آن‌كه مىرسد به عقل ، پس در آن خط مخروطى ، حقايق اشيا را كماهى مىفهمد و مىبيند ؛ چون كه حقايق اشيا و صور آن‌ها در عوالم ما فوق ثابت و موجود است ؛ مثل نظر ظاهر ، كه در حوض آب مىافتد و از آن‌جا صور اشجار و ابنيه و ساير اشيا را كه در آب عكس انداخته است مىبيند .\r\n هركه را ديده برگشايندش * هرچه ممكن بود نمايندش \r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو بر تو محقق است كه هر وقتى كه انسان ، حقيقت چيزها را دانست و فهميد و علم او ، به سرحد يقين رسيد ؛ ديگر تجاوز نمودن او ، از حدود اللّه و معصيت كردن و تساهل در طاعت نمودن و از خدا غافل گشتن ، و به غير او ، مشغول گرديدن و امثال اين‌ها ، معنى ندارد . و الحال سرّ معناى  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » معلوم شد ؛ يعنى هركس كه به او داده شود حكمت ، پس به تحقيق كه به او داده شده است خير بسيارى ؛ به جهت آن‌كه وقتى كه حقايق را فهميد و ديد و از حق‌گزارى و حق گفتارى و حق اعتقادى بيرون نرفت و سرتاپاى او ظاهرا و باطنا ، مشغول طاعت و رضاجويى خداوند شد ، پس در اين صورت ، دار آخرت را و جنت را ، مالك مىشود و آخرت و جنت را كه مالك شد و به دست آورد ، دنيا و متاع دنيا ، ذليلا و مقهورا در تحت او درمىآيد ؛ چنان‌كه مضمون حديث قدسى است كه « يا دنيا اطيعى من خدمنى و احرمي من خدمك » « 2 » ؛ يعنى خدا فرموده است به دنيا كه اى دنيا ! طاعت بنما كسى را كه در خدمت من مشغول باشد و محروم بنما كسى را كه در خدمت تو مشغول باشد .\r\nو اين نوع سخن كنايه است از آن‌كه خلقت و جبلّت دنيا را چنين كرده‌اند كه تابع آخرت و اهل او باشد . و در اين وقت ، از جملهء اشخاصى مىشود كه خداوند در حق ايشان فرموده است كه  وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  « 3 » ؛ يعنى بعضى از بندگان ، طايفه‌اى هستند كه مىگويند ، يعنى به زبان حال و استعداد ، نه قال فقط ، كه خداوند ! عطا فرما به ما در دنيا چيزهاى خوب و در آخرت چيزهاى خوب را و الحال معناى حديث « العقل ما عبد به الرّحمن و اكتسب به الجنان » « 4 » معلوم شد . و حقيقت معناى حديث مشهورى كه در كافى است كه « ما يتقرّب الىّ عبدى بشىء احب ممّا افترضت عليه و انّه ليتقرب الىّ بالنوافل حتّى احبّه فاذا احببته كنت سمعه الذى يسمع به و بصره الذى يبصر به و لسانه الذى ينطق به و يده التى يبطش بها ان دعانى اجبته و ان سئلنى اعطيته » « 5 » ايضا معلوم\r\n\r\n\r\n","description":"","footnote":"\r\n( 1 ) . بقره : 269 .\r\n( 2 ) . بحار الأنوار ، ج 75 ، ص 203 ، ح 40 .\r\n( 3 ) . بقره : 201 .\r\n( 4 ) . اصول كافى ، ج 1 ، ص 11 ، ح 3 .\r\n( 5 ) . همان ، ج 2 ، ص 352 ، ح 8 .\r\n","page_name":" 44 ","page_number":44},
  {"content":"\r\n\r\nشد ؛ يعنى خداوند مىفرمايد كه تقرب نمىجويد به سوى من ، بندهء من به چيزى كه محبوب‌تر باشد به سوى من از واجبى كه بر بنده‌ام واجب گردانيده‌ام و به درستى كه بنده مقرّب مىشود به نزد من و به سوى من ، به واسطهء گذاردن و مشغول شدن به نوافل و مستحبات تا حدى كه محبوب من مىشود و من او را دوست مىدارم . پس هر وقتى كه او را دوست داشتم ، مىگردم من گوش او ، آن‌چنان گوشى كه مىشنود به او ، و مىگردم من چشم او ، آن‌چنان چشمى كه مىبيند به او ، و مىگردم زبان او ، آن‌چنان زبانى كه حرف مىزند به او و مىگردم دست او ، آن‌چنان دستى كه مىزند به او . اگر اين بنده بخواند مرا ، پس اجابت مىكنم او را و اگر سؤال نمايد از من چيزى را ، پس عطا مىكنم به او ، آن‌چيز را . كافى است كلام به طول انجاميد .\r\n غبار سمّ سمند است كز زمين برخواست * ز اهل ميكده فرياد آفرين برخواست \r\n\r\nتحفه : [ 4 
  ] ، [ طرق كسب حكمت 
  ]\r\nبايد دانسته شود كه اين قسم از فهم ، كه طور حكمت است ، به تعليم و تعلم و درس خواندن و طلب نمودن از افواه الرجال ، حاصل نمىشود ، بلكه اين موهبت و عطيهء خدائى است از براى مؤمنين و دوستانى كه مشغول نساخته‌اند بواطن خود را به غير حبيب خود و خداى خود .  أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  « 1 » .\r\n گوهر پاك ببايد كه شود قابل فيض * ورنه هر سنگ و گلى لؤلؤ و مرجان نشود \r\nو حديث « ليس العلم بكثرة التّعلم بل انّما العلم نور يقذفه اللّه فى قلب من يشاء » « 2 » اشاره به اين قسم از علم است ؛ يعنى حاصل نمىشود علم و حكمت ، به بسيارى درس خواندن و تعليم گرفتن ، بلكه اين است و جز اين نيست كه علم و حكمت ، نورى است كه مىاندازد خداوند ، آن نور را در دل هركس كه علم به قابليت و حسن نيت و خوبى سريرت او ، داشته باشد و مشيت او تعلق بگيرد . و علما كه در آيهء  إِنَّما يَخْشَى \r\n\r\n\r\n","description":"","footnote":"\r\n( 1 ) . زمر : 18 .\r\n( 2 ) . جامع الأسرار و منبع الأنوار ، ص 513 رقم 1051 .\r\n","page_name":" 45 ","page_number":45},
  {"content":"\r\n\r\n اللَّهَ مِنْ عِبادِهِ الْعُلَماءُ  « 1 » است از اهل اين علمند ايضا . و حديث « العلم ما يورث العمل و انّما العلم بالعمل » « 2 » و امثال آن‌ها كه در مضمون آن‌ها ، عمل را ، علامت و نشانهء علم قرار داده‌اند و علمى كه غير اين قسم است او را نفى كرده‌اند و از درجهء علميّت ، او را انداخته‌اند ؛ ايضا اشاره به اين قسم از علم است . و بدان كه كشف و الهامى كه در زبان جهله و منكرين ، باير و داير است و نمىفهمند كه چه چيز است و چه حالت است ، عبارت از همين‌طور از علم است . و كشف در لغت عرب به معنى پرده از چيزى برداشتن است . « 3 » و الهام به معنى تكلم نمودن با كسى است به طور خفا و آهسته ؛ مثل وحى ايضا . « 4 » و اما در اصطلاح اهل علم ، پس كشف عبارت است از حاصل شدن دليل مطلوبى ، كه اين كس طالب آن است ، در دل او دفعة و بدون تفكر . « 5 » و او را حدس ايضا مىگويند . و چه بسيار اوقات مىشود كه اين كس ، به سبب جمعيت خاطر ، ظفر مىيابد در ساعت واحده ، چندين چندين مسئله كه غير آن‌كس ، آن‌ها را در سال‌هاى متماديه ، نمىتواند فهميد . و اما الهام پس او ايضا عبارت است از حاصل شدن مطلوب به همين‌طور كه ذكر شد « 6 » ، لكن بدون اين‌كه اين كس ، طالب آن مطلوب باشد يا تصور آن كرده باشد .\r\nو اين هردو معنى كه از براى اين دو لفظ است ، خواه لغوى آن‌ها و خواه اصطلاحى ، بر تو محقق شد كه از حالات و كيفيات صاحب حكمت و نور اللّه است . و بر تو محقق شد ايضا كه حكمتى و اهل حكمتى يقينا مىباشند كه ايشان پسنديدهء خدا و رسولند و از جملهء اوليا و مقربانند . و اما اشخاصى كه در حق ايشان خداوند فرموده است كه  فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ  « 7 » با آن‌كه هرگز معنى لغوى\r\n\r\n\r\n","description":"","footnote":"\r\n( 1 ) . فاطر : 28 .\r\n( 2 ) . منية المريد ، ص 181 ؛ بحار الأنوار ، ج 2 ، ص 40 ، ح 71 .\r\n( 3 ) . لسان العرب ، ج 12 ، ص 102 .\r\n( 4 ) . العين ، ج 4 ، ص 56 .\r\n( 5 ) . معارف و معاريف ، ج 4 ، ص 1858 .\r\n( 6 ) . همان ، ج 5 ، ص 2310 .\r\n( 7 ) . بقره : 10 .\r\n","page_name":" 46 ","page_number":46},
  {"content":"\r\n\r\nو اصطلاحى اين دو لفظ را ندانسته و نشنيده و بو و فهم نكرده‌اند ، پس يك مرتبه از روى جهل و من حيث لايشعر ، در صدد انكار نمودن اين طريقه از علم و فهم در مىآيند ؛ چون‌كه از سنخ و رشتهء منافقين هستند كه خداوند بيان حال ايشان را فرموده است كه  يُرِيدُونَ لِيُطْفِؤُا نُورَ اللَّهِ بِأَفْواهِهِمْ  « 1 » ؛ يعنى مىخواهند كه خاموش كنند نور خدا را به دهن‌ها و زبان‌ها و انكارهاى خودشان . و مرتبهء ديگر ، از راه حسد ، به اين شبهه تمسك مىنمايند كه اين مرتبه خاص پيغمبر و ائمه عليهم السّلام است و كسى با ايشان هم‌رتبه و هم‌وزن نمىباشد . و با آن‌كه تمام ادله ، چنان‌كه ديده شد ، هيچ دلالت بر اين خصوصيت ندارد ، ندانستند كه آن‌چه در پيغمبر و ائمه عليهم السّلام هست ، بايد شمه‌اى و بهره‌اى از آن در تبعه و شيعيان ايشان باشد . و آن‌چه در تبعه و شيعيان ايشان مىباشد از كمالات ، همگى سبب كمال و موجب فخر ايشان است ؛ از آن‌جا كه كمال رعيت ، دال بر كمال سلطان است و از ايشان است كه افاضه به دوستان شده است .\r\n بدان صفت كه شه ملك را بود غالب * همان صفت كند اندر سپاه شاه سرايت \r\nپس احدى با ايشان هم‌شقّى و هم‌وزنى نكرده است و وزن ، وزن ايشان است ؛ چنان‌كه آن‌چه در ايشان است از خدا است و كمال و قدرت خداوند است و با خدا هم‌وزن و هم‌شقّ نيستند .\r\n از قد وى است آن‌چه مىدارد سرو * وز روى وى است آن‌چه مىدارد گل \r\nو كى و كجا ديده شده است كه ملازمان و چاكران در اكثر اخلاق و سيرت ، مخالف و مغاير آقايان خود باشند يا آن‌كه اولادان در صورت و سيرت ، غير پدران باشند . پس هركس كه بهره‌اى از نور علوم و كمالات ايشان ، با او نيست و ندارد ؛ معلوم است كه از اولاد و چاكران آن جنابان نيست و از سنخ و سلسلهء دشمنان و اعداى ايشان است و علما ، همگى اولاد روحانيت آن جنابانند . و در علم اصول تعريف مجتهدين به اين شده است كه مجتهد ، كسى است كه بعد از علوم رسميه ، صاحب قوهء قدسيه باشد كه به واسطهء آن قادر باشد بر رد نمودن فروع را بر اصول . « 2 » و قوهء قدسيه ، همين نور است ؛\r\n\r\n\r\n","description":"","footnote":"\r\n( 1 ) . صفّ : 8 .\r\n( 2 ) . كفاية الأصول ، ج 2 ، ص 420 - 422 .\r\n","page_name":" 47 ","page_number":47},
  {"content":"\r\n\r\nچنان‌چه در نخبة الاصول و كتاب اجابة المضطرين محقق نموديم .\r\nخلاصه ، قومى عجايب و عجايب قومى هستند و از بدترين جهله و شغله‌اند و به هيچ‌وجه من الوجوه ، اطلاع از آيات محكمات كتابيه و احاديث بيّنات نوابيه و اقوال علماى حقانيه ندارند ، يا آن‌كه با خداوند خود ، محاربه دارند و حسد بر كار خدا مىورزند ؛ چنان‌كه در حق ايشان فرموده است :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  « 1 » ؛ يعنى آيا حسد مىبرند مردمان را به آن‌چه خداوند داده است به ايشان از جانب خود و از فضل خودش . طرفه گروهى و گروه طرفه هستند .\r\n ناموس عشق و رونق عشاق برده‌اند * عيب جوان و سرزنش پير مىكنند\r\nجز قلب تيره هيچ نشد حاصل و هنوز * باطل در اين خيال كه اكسير مىكنند\r\nگويند رمز عشق مگوييد و مشنويد * مشكل حكايتى است كه تقرير مىكنند \r\nو مرتبهء ديگر كه در حال محاورات و مكالمات جهل ايشان به سرحد ظهور مىرسد و نسبت جهل و خريّت به ايشان داده مىشود ، پس خود را به علما و مجتهدين اجلّا ، ملحق دانسته و ايشان را بدنام نموده ، بعد از آن در صدد افترا برآمده كه طايفهء اهل كشف و نور ، علما را بد مىدانند و بد مىگويند و حال آن‌كه ايشان ، خود ، علما و رأس و رئيس اهل علمند .\r\nشنيدم كه در هرات بچه سنّىها ، اذيت به تجار شيعه مىكنند و اموال ايشان را به قهر و جبر مىگيرند و توقع دارند كه تجار متحمل ايشان بشوند . و مستمسك ايشان در اين توقع اين است كه مىگويند : ما طلبهء علوم دينيه مىباشيم و از جملهء علماى واجب الاكرام هستيم . اتفاقا يكى از تجار در وقت گفتن و ادعا نمودن يكى از آن‌ها ، اين مرتبه را پرسيد كه تو چه كتاب مىخوانى ؟ گفت : سورهء كلوز مىخوانم . مسكين بىمعنى هنوز مثل آن بچه سنّى ، مخرج حروف قاف و كاف و ذال و زاى را از هم فرق نكرده و يك سوره از قرآن نخوانده ، خود را از طلبهء علوم دينيه و از علما مىشمارد و تكفير كسى كه او را جاهل ، ناميده است مىكند .\r\nو مرتبهء ديگر مىگويند كه اين طايفه كشفيه ، صوفى مىباشند ؛ با آن‌كه هنوز معناى\r\n\r\n\r\n","description":"","footnote":"\r\n( 1 ) . نساء : 54 .\r\n","page_name":" 48 ","page_number":48},
  {"content":"\r\n\r\nصوفى را ندانسته‌اند كه آن‌ها طايفه‌اى هستند كه به هيچ‌وجه ، ايمانى و اعتقادى به شريعت ، بلكه به مرتبهء پيغمبر و ائمه عليهم السّلام ندارند و خود را صاحب مرتبهء مستقله و رأى مستقل مىدانند و حركات و سكنات و اقوال و اذكار ايشان به هيچ‌وجه موافقت با عقل و شرع ندارد و در بدعت و رياست و دورى از خدا و رسول و جهل و ظلوميت ، ديگر ما فوق ندارند و شمه‌اى از حالات ايشان را بدايتا و نهايتا ، در كتاب صيد البحر ذكر نموديم .\r\nخلاصه ، بعد از آن‌كه مىبينند كه هيچ رفتار و گفتار و كردار و اطوار اهل كشف و نور ، به طايفهء صوفيه موافقت ، بلكه مشابهت ندارد و همگى رفتار و كردار و عقايد و اقوال و اذكار ايشان ، موافق و مطابق عقل و نقل و كتاب سنت است و نهايت توسل و عجز و انكسار و فروتنى و خاكسارى و حسن معرفت به خدا و رسول و ائمهء هدى عليهم السّلام و حسن‌ظن و خوبى نيت و پاكى سريرت ، بالنسبة به علماى حقانى و مجتهدين روحانى دارند و به غير از موافقت و مطابقت با فرمودهء خدا و رسول ، ديگر خصلتى و طريقه‌اى در ايشان نيست و نبوده است ، پس از راه ملعنت مىگويند كه اين‌ها اهل تزويرند و حركات ايشان دام تزوير است و حقيقت ندارد ؛ و حال آن‌كه ، كار اهل تزوير و دام ايشان ، زود معلوم مىشود و سال‌هاى سال به يك منوال باقى نمىماند و حال آن‌كه بناى عقل و شريعت ، نه بر اين است ، بلكه چنين است ، كه از هركس كه هر آثارى و علاماتى ظاهر شود ، از آن آثار ، حكم به وجود آن حقيقت بكنند . و از اين‌جا است كه خداوند نهى فرموده است از تجسس به فرمودهء  وَ لا تَجَسَّسُوا  « 1 » و از ظن سوء به فرمودهء  إِنَّ بَعْضَ الظَّنِّ إِثْمٌ  « 1 » و نهى فرموده است اشخاصى را كه از جهت مستمسكيه خوردن و گرفتن اموال مردمان و ساير اغراض دنيويه ، مىگفتند به كسى كه سلام به ايشان مىكرد و آثار اسلام ، كه سلام است ، به ظهور مىرسانيد كه تو مسلمان نيستى به فرمودهء خود كه  وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً  « 3 » ؛ يعنى ، مگوييد در حق كسى كه القا مىكند به سوى شما سلام را كه\r\n\r\n\r\n","description":"","footnote":"\r\n( 1 ) . حجرات : 12 .\r\n( 3 ) . نساء : 94 .\r\n","page_name":" 49 ","page_number":49},
  {"content":"\r\n\r\nنيستى تو مؤمن و مسلم . بعد از آن غرض و مرض ايشان را در گفتن اين سخن ، بروز داده است و فرموده است كه  تَبْتَغُونَ عَرَضَ الْحَياةِ الدُّنْيا  « 1 » ؛ يعنى ، مقصود شما از انكار نمودن اسلام آن شخص ، آن است كه مىخواهيد عرض و متاع فانيهء حيات و زندگى دار دنيا را ؛ و آن سخن از راه حيله متمسك خود نموده‌اند نه اين‌كه فى الحقيقه در اسلام آن شخص شك داشته باشيد يا اين‌كه آثار كفر در او ديده باشيد .\r\nو مرتبهء ديگر به اين نامربوط تمسّك زدند كه اين طايفهء بىكتاب و بىمطالعه ، چگونه مىفهمند و اين نمىشود و حال آن‌كه گفته شد و معلوم گرديد كه اين قسم از علم ، به كتاب و اسباب و مطالعه و تعلّم ، حاصل نمىشود چه جاى آن‌كه به آن‌ها حاجت باشد ، با آن‌كه اين احمق‌ها ، تمام آثار دانستن و فهميدن را موافق آيات و احاديث و ادلّهء عقليه از اين طايفه مىبينند ، خواه در تقرير و خواه در تأليف و تحرير و خواه در خلا و خواه بر ملا . و اين اعظم آيه و بزرگ پيرايه‌اى است بر حقيقت داشتن فهم و علم ايشان و مؤيد بودن ايشان به نور و الهام الهى و چشيدن ايشان از كاس ربانى و تعلم گرفتن ايشان از عالم فوقانى و معلم روحانى .\r\n المنة للّه كه در ميكده باز است * ز آن رو كه مرا بر در او روى نياز است\r\nخم‌ها همه در جوش و خروشند و ليكن * آن مى كه در آن‌جاست حقيقت نه مجاز است \r\nو مىگويند كه جهت چه چيز است كه ما نمىتوانيم بىاسباب و بدون كتاب بفهميم . جواب آن است كه سر تا پاى تو مشغول به عالم سفلى است و سر و دماغ تو ، پر از تكبر و غرور و خودفروشى است . و سابقا ذكر شد كه اسباب حصول اين قسم از علم ، گذشتن از ماسوى اللّه است توسل و توكل و عجز و انكسار و فروتنى نمودن و به اخلاص و يك‌رنگى به خدمت مشغول شدن است .\r\n بر در ميخانه رفتن كار يك‌رنگان بود * خودفروشان را به كوى مى فروشان راه نيست \r\nآرى\r\n از تو همه مستى و غرور است و تكبر * وز ما همه بيچارگى و عجز و نياز است \r\nخلاصه ، اساس دين و طريقهء پيغمبر خود را برهم زدند و زير و بالا كردند و خود\r\n\r\n\r\n","description":"","footnote":"\r\n( 1 ) . نساء : 94 .\r\n","page_name":" 50 ","page_number":50},
  {"content":"\r\n\r\nرا و ساير مردم را ، كه مثل ايشان احمقند ؛ از سبيل اللّه و راه خداوند ، دور داشتند و خدا و رسول و ائمه را خصم خود نمودند و بناى اظهار عداوت و دشمنى و محاربه با اهل اللّه و اولاد رسول گذاردند و علماى حقانى و مجتهدين روحانى را بدنام و گمنام نمودند و ينابيع و چشمه‌هاى علوم دينيه و معارف اخرويه را ، پر از سنگ و كلوخ كردند و سر او را از جور و تعسّف بستند و سنگ تفرقه و تشتت در ميان علما انداختند و راه مطلق علم و تحصيل را پر از خار و خاشاك جهل و شبهه كردند و طايفهء طلبه را ، متحير و سرگردان گردانيدند و ابواب فيوضات و نفحات حضرت سبحانى را ، كه در حديث « انّ لربّكم فى ايام دهركم لنفحات الا فتعرّضوها » « 1 » تصريح و تحريص بر او شده است ؛ مسدود نمودند و درهاى شيطنت و ملعنت و تزوير و خودسازى و خودنمايى را گشودند و خود را مصداق اين آيه كه   زُيِّنَ لِلَّذِينَ كَفَرُوا مَكْرُهُمْ وَ صُدُّوا عَنِ السَّبِيلِ وَ مَنْ يُضْلِلِ اللَّهُ فَما لَهُ مِنْ هادٍ * لَهُمْ عَذابٌ فِي الْحَياةِ الدُّنْيا وَ لَعَذابُ الْآخِرَةِ أَشَقُّ وَ ما لَهُمْ مِنَ اللَّهِ مِنْ واقٍ   « 2 » گردانيدند . اللهم ارحمنا و عجّل فرج وليّنا و صاحبنا و مولانا آمين .\r\n بود آيا كه در ميكده‌ها بگشايند * گره از كار فرو بستهء ما بگشايند\r\nدر ميخانه ببستند خدايا مپسند * كه در خانهء تزوير و ريا بگشايند\r\nاگر از بهر دل زاهد خودبين بستند * دل قوى دار كه از بهر خدا بگشايند\r\nدر ميخانه ببستند خدايا مپسند * كه در خانهء تزوير و ريا بگشايند \r\nاين حركات هم از جهت مشتهيات متاع و رياست دنيويه است كه مىكنند و چون‌كه دانستند و ديدند كه از اين حركات ، چيزى از مشتهيات به دست ايشان نيامد ؛ چون‌كه قسمت معيشت و رياست دنيويه ، از جانب خداوند است ؛ چنان‌كه فرموده است :  نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ  « 3 » ؛ يعنى ما قسمت كرده‌ايم در ما بين بندگان ، اسباب زندگانى نمودن ايشان را در دنيا ، و بلند مرتبه گردانيده‌ايم بعضى را در بالاى بعضى ، به درجات و مراتب چند . و ذلت و عزت به دست مالك الملك است ؛ چنان‌كه آيهء  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ \r\n\r\n\r\n","description":"","footnote":"\r\n( 1 ) . بحار الأنوار ، ج 68 ، ص 221 .\r\n( 2 ) . رعد : 33 - 34 .\r\n( 3 ) . زخرف : 32 .\r\n","page_name":" 51 ","page_number":51},
  {"content":"\r\n\r\n الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ  « 1 » در اين معنى صريح و واضح است . و نتوانستند كه نور خدا را خاموش كنند ؛ چرا كه آثار آن از تحريرات و تقريرات و حالات صاحبش پيدا و مضمون حديث « ينكشف ينابيع الحكمة من قلبه على لسانه » « 2 » در شأن او هويداست و خداوند هم وعده فرموده است كه خواهش ايشان را به عمل نياورد و نور خود را به اتمام و انجام رساند ، هرچند كه خلاف طبع و خواهش ايشان باشد ، فرموده است كه  وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  « 3 » يعنى ابا و امتناع مىفرمايد خداوند از خواهش كافرين و منافقين و هيچ كار ديگر نمىكند مگر اين‌كه ، تمام مىفرمايد نور خود را و به انجام مىرساند و قدر و مرتبهء صاحب نور را بروز مىدهد و هرچند كه ناخوش داشته باشند اين اتمام نور را ، كافران و مكروه طبع ايشان باشد ؛ پس در ادعاى آن درآمدند كه ما هم اهل اين نور و صاحب كشف و الهام مىباشيم و ندانستند كه هرچيزى را آثارى است و به ادعا درست نمىشود و هر ادعايى را ، شاهدى مىيابد و به گفتن تمام نمىشود .\r\n گر چتر زند بوقلمون چون طاووس * عاقل داند كه فرق از كجا تا به كجاست \r\nو اگر انصاف بدهند خود مىدانند كه كسانى كه در مسئلهء جزئيه ، عاجزند و وعده به فردا مىدهند و در شب‌ها بر روى مىخوابند و از كتاب‌ها كه از كلام ديگرانى ، كه اهل نور بوده‌اند ، نفهميده ، برمىدارند و نقل مىكنند و اگر مقبول شد ؛ مىگويند كه از خود ما است و اگر مقبول نشد مىگويند : فلان گفته است . اين اشخاص از اهل نور اللّه و اهل حكمت و كشف و الهام نيستند و با آن‌كه در وقتى كه آيهء  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  « 4 » نازل شد و معنى آن است كه كسى كه خداوند بخواهد كه او را هدايت كند ؛ علامتش آن است كه شرح مىفرمايد سينهء او را ، از براى فهميدن طريقهء اسلام ، بعضى از حضّار سؤال نمودند از پيغمبر صلّى اللّه عليه و إله و سلّم كه از براى شرح صدر علامتى مىباشد كه ما بشناسيم به آن علامت صاحب اين مراتب را ، پس فرمودند : « نعم التجافى\r\n\r\n\r\n","description":"","footnote":"\r\n( 1 ) . آل عمران : 26 .\r\n( 2 ) . بحار الأنوار ، ج 27 ، ص 92 ، ح 43 .\r\n( 3 ) . توبه : 32 .\r\n( 4 ) . أنعام : 125 .\r\n","page_name":" 52 ","page_number":52},
  {"content":"\r\n\r\nعن دار الغرور و الانابة الى دار الخلود و التهيؤ للموت قبل حلوله » « 1 » ؛ يعنى بلى ، شرح صدر را سه علامت است : يكى گذشتن اين كس از دار دنيا ، كه دار غرور و فريب است ؛ و يكى ديگر ، ميل نمودن به دار آخرت ؛ يعنى مشغول شدن به طاعات و ترك نمودن معاصى و محرمات ؛ و يكى ديگر مهيا شدن از براى مرگ پيش از آمدن مرگ .\r\nو اين اشخاص را كه تو مىبينى و خودشان مىدانند كه از اين علامات بهره‌اى ندارند و ميل ايشان به دنيا و تكاهلشان در امر آخرت و گريختن ايشان از مرگ به سرحد كمال است . پس كسى كه نمونه‌اى از اين علامات ندارد چگونه از اهل شرح [ است 
  ] كه به حكم آيهء سابق  أَ فَمَنْ شَرَحَ اللَّهُ صَدْرَهُ  « 2 » شرح صدر مقدمهء حصول نورى است كه صاحبش ، صاحب كشف و الهام و محل تجلى نور اللّه است . اى سرگشته‌ها و اى گم‌گشته‌ها ، شما را با اهل كشف و نور چه كار ؟ تو سياه بىبها ، بين ، كه چه در دماغ دارد . بوم طبيعتان را ، با هم‌پروازى شاهباز شاهان چه كار ؟ و خفاش بصيرتان را در مدار يوح و بيضا چه تمنّا ؟ اگر اسم و رسم خود را نمىدانيد در زبان عجمى ششم در هفتم است . أربعة فى خمسة و ست فى عشرة كلام به طول انجاميد ؛ به جهت آن‌كه حق ، اولى به حمايت و احق است .\r\n وز اين كسان هزار به يك جو نمىخرند * كو كوه تا به كوه منافق سپاه باش \r\n\r\nتحفه : [ 5 
  ] ، [ مفهوم و معنى موعظه 
  ]\r\nاما طريق موعظه و مجادله ، پس بدان كه طريق موعظه ، عبارت است از شناختن يا شناسانيدن چيزى را به طريق آثار ؛ مثل ديدن يا نماياندن آتش را از دور و احساس نمودن حرارت و رنگ و هيئت و سوختن او مر غير را . و اين مرتبه از علم را عين اليقين گويند ؛ چنان‌كه خداوند فرموده است :  لَتَرَوُنَّ الْجَحِيمَ   * ثُمَّ لَتَرَوُنَّها عَيْنَ الْيَقِينِ  « 3 » ؛ يعنى البته هرآينه مىبينيد شما اين گنه‌كاران ، جهنم را ، بعد از آن ، البته مىبينيد او را به طريق عين اليقين . و اين اخبار فرمودن ، از وقتى است كه هنوز داخل\r\n\r\n\r\n","description":"","footnote":"\r\n( 1 ) . بحار الأنوار ، ج 70 ، ص 122 ، ح 110 .\r\n( 2 ) . زمر : 22 .\r\n( 3 ) . تكاثر : 6 و 7 .\r\n","page_name":" 53 ","page_number":53},
  {"content":"\r\n\r\nآتش نشده‌اند و او را از دور ، به آثار ، از گرمى و شعله زدن و هيئت او ، مىبينند .\r\nو بدان كه غالبا در اخبار و آيات ، تعبير از اين نوع معرفت ، به لفظ « هدايت » شده است . و آلت تحصيل آن قلب است كه مستنير شده است از نور فؤاد و سرّ القلب ايضا كه آلت تحصيل حكمت است ؛ چنان‌كه سابقا ذكر شد . و متعلق اين قسم از معرفت ، تزكيهء نفوس و تهذيب اخلاق و تربيت يافتن بندگان و تكميل ايشان و علم طريقت است ؛ چنان‌كه متعلق حكمت ، عقايد و معارف معقوله و علم حقيقت است ؛ چنان‌كه ذكر شد ايضا . و از اين‌جا است كه تعريف نموده‌اند او را به اين‌كه ، موعظه كلامى است كه مشتمل باشد بر ترغيب و تهديد .\r\nو بدان‌كه موعظه ، بايد كه بر وفق مصلحت احوال شخص باشد ؛ يعنى اگر تساهل در امور خيرات و آخرت دارد ؛ بايد اخبار به آثار ترغيبه بشود و اگر حرص و شوق به امور شرور و محرمات و مكروهات دنيا دارد ؛ اخبار به آثار تهديد بشود و از افراط و تفريط ايضا دور باشد ؛ يعنى ترغيب ، آن‌قدر باشد كه او را از حد تساهل در امور اخرويه ، دور كند ، نه اين‌كه او را به افراط تعب و هلاكت اندازد . و تهديد آن‌قدر باشد كه او را ، از حد حرص و رغبت امور دنيويه دور كند ، نه اين‌كه او را به تفريط تعطيل و بيكارى اندازد ؛ چنان‌كه سرمشق ، مضمون حديث مشهور نبوى است در تمام امور كه « خير الامور اوسطها » « 1 » ؛ يعنى بهترين تمام امور حد وسط آن امور است نه حد افراط و نه حد تفريط است . و چنان‌كه در اين حديث مشهور علوى است ايضا كه ؛ « ألا اخبركم بالفقيه حقّ الفقيه ، من لم يقنّط النّاس من رحمة اللّه و لم يؤمنهم من عذاب اللّه و لم يرخّص لهم في معاصى اللّه » « 2 » ؛ يعنى جناب امير عليه السّلام مىفرمايد كه آيا نمىخواهيد كه شما را خبر بدهم و دلالت بنمايم به شخصى فقيه ، پس فرمودند : كه حق و خوب‌تر فقها و علما ، كسى است كه مأيوس و نااميد نسازد مردمان را از رحمت خداوند و ايمن و خواطر جمع هم نسازد ايشان را از عذاب خداوند و رخصت هم ندهد ايشان را در معصيت نمودن خداوند .\r\n\r\n\r\n","description":"","footnote":"\r\n( 1 ) . بحار الأنوار ، ج 48 ، ص 103 ، ح 7 .\r\n( 2 ) . معاني الأخبار ، ص 226 ، ح 1 و بحار الأنوار ، ج 2 ، ص 48 - 49 ، ح 9 .\r\n","page_name":" 54 ","page_number":54},
  {"content":"\r\n\r\nپس اگر موعظه به اين‌طور كه مذكور شد باشد ، او را « موعظهء حسنه » گويند چنان‌كه در آيهء سابقة الذّكر بود - و مفيد خواهد افتاد و الّا غيرحسنه است و مفيد و موجب اصلاح و تربيت و تكميل نخواهد بود .\r\n بيار باده و بازم رهان ز رنجورى * كه هم به باده توان كرد رفع مخمورى\r\nبه هيچ‌وجه نباشد فروغ مجلس انس * مگر به روى نگار و شراب انگورى \r\n\r\nتحفه : [ 6 
  ] ، [ مفهوم و معنى مجادله 
  ]\r\nو اما طريق مجادله ، پس عبارت است از شناختن يا شناسانيدن چيزى را به طريق اخبار نه آثار - چنان‌كه در طريقهء موعظه بود - و نه حقايق ، - چنان‌كه در طريقهء حكمت بود - مثل خبر دادن از آتش ، به اين طريق كه جسمى است مشتعل و روشن ، و مىسوزاند هرچيزى را كه ملاقات كند و خشك باشد . و اين مرتبه از علم را « علم اليقين » گويند ؛ اگر مقدمات او يقينيه باشد ، و الّا از مرتبهء علميت بيرون و داخل شك و ظنون است و از ما نحن فيه و آن‌چه مطلوب ما است ، نيست ؛ چنان‌كه خداوند فرموده است كه ؛   أَلْهاكُمُ التَّكاثُرُ    * حَتَّى زُرْتُمُ الْمَقابِرَ *   كَلَّا سَوْفَ تَعْلَمُونَ   * ثُمَّ كَلَّا سَوْفَ تَعْلَمُونَ   * كَلَّا لَوْ تَعْلَمُونَ عِلْمَ الْيَقِينِ  « 1 » ؛ يعنى مشغول ساخته است شما را اى بندگان ! بسيارى اموال و اسباب و زينت دنيا و به هوش نمىآييد و بيدار و آگاه نمىشويد ؛ تا وقتى كه بميريد و زيارت قبرهاى خود بنماييد ، مكنيد چنين ، كه زود باشد كه عالم به بدى او بشويد ، مكنيد كه عن قريب عالم به بدى او مىشويد و پشيمان خواهيد گرديد ، مكنيد اين كار را ، اى كاش عالم و مطلع مىشديد به بدى عاقبت او به طريق علم يقينى كه حاصل مىشد مر شما را ، از تصديق نمودن به اخبار فرمودن پيغمبر صلّى اللّه عليه و إله و سلّم .\r\nو بدان‌كه در اخبار و روايات ، غالبا تعبير از اين نوع معرفت به « تعلم » شده است . و آلت تحصيل آن ، قلب است ايضا ، از آن‌رويى كه متوجه نفس حيوانى است و او را صدر مىنامند ، هرچند كه اگر بيابد و بفهمد باز به سبب استنارهء او است از نور فؤاد و سرّ القلب ايضا . و متعلق اين قسم از معرفت ، اسكات و مجاب ساختن خصم و علم\r\n\r\n\r\n","description":"","footnote":"\r\n( 1 ) . تكاثر : 1 - 5 .\r\n","page_name":" 55 ","page_number":55},
  {"content":"\r\n\r\nشريعت است . و از اين‌جا است كه تعريف كرده‌اند او را به اين‌كه كلامى است كه آورده مىشود از براى اثبات حق و مذهبى در برابر خصمى و منكرى . پس اگر تعلق به اثبات حقوق ماليه داشته باشد نه مذهبيه ، او را « مخاصمه » گويند و اگر از براى مطلق نقض كلام غير آورده شود ، خواه به طريق حق آورده شود و خواه به باطل ، او را « ممارات » نامند .\r\nو مجادله ، مثل موعظه ، بر دو قسم است : قسمى است كه او را مجادلهء بالّتي هي أحسن گويند ؛ يعنى به طريقهء نيكو ؛ چنان‌كه در آيهء سابقة الذكر مقيد به‌همين قيد بود . و قسمى ديگر است كه او را مجادلهء به غير التى هى احسن گويند . اما قسم اول آن است كه طرفين مجادله ، هردو منصف و عالم به مقدمات دليل و كيفيت استدلال باشند و قصد طرفين ايضا احقاق حق يا ابطال باطل باشد تا آن‌كه از گفت‌وگوى طرفين ، حق از باطل جدا شود و حق و باطل معلوم گردد . و اگر انصاف يا علم به مقدمات دليل يا علم به كيفيت استدلال يا قصد طرفين ، احقاق حق و ابطال باطل نباشد ، پس آن قسم دوم مجادله است و ملحق به « ممارات » است و از جملهء محرمات است ؛ چنان‌كه در اخبار و آيات است . و فرموده است خداوند كه  وَ لا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ  « 1 » ؛ يعنى و مجادله مكنيد اى مسلمانان ! با اهل كتاب مگر به آن‌چنان مجادله كه آن مجادلهء احسنى و طريقه‌اى نيكوى باشد .\r\nو بدان‌كه مجادله‌اى كه به طريق احسن باشد كه جايز باشد در اين زمان ، بسيار كم و نادر است ؛ به جهت آن‌كه اكثر طلبه و محصلين ، از علم و دانش خالىاند و احاطه و خبرگى چندانى ندارند كه عالم به مقدمات دليل و كيفيت استدلال باشند . و زياده بر اين ، مجموعشان ، صاحب اغراض نفسانيه‌اند ، از تفاخر و خودنمايى و بىانصافى و غلبه يافتن بر غير و طلب شهرت و رياست و امثال اين‌ها ، كه از شدت ظهور و بروز آن‌ها ، از ايشان ، در مجالس و محافل ، احتياج به شمردن و بيان نمودن نيست . پس ، از مكالمه و مجادله نمودن با ايشان حاصل نمىشود مگر ابطال حق . پس تا ممكن باشد ،\r\n\r\n\r\n","description":"","footnote":"\r\n( 1 ) . عنكبوت : 46 .\r\n","page_name":" 56 ","page_number":56},
  {"content":"\r\n\r\nدر اين زمان مكالمه و مجادله با احدى نبايد نمود ، خصوصا در مجالس كبرا و سلاطين كه محل و محك بروز اغراض و تفاخرات و خودفروشى و خودنمايى است و به غير از قسم حرام از مجادله ، ديگر قسيمى تصور نمىتوان نمود . و از اين سبب است كه حضرات ائمه عليهم السّلام در اغلب اوقات صحابهء متكلمين خود را منع مىفرمودند از مجادله نمودن با غير .\r\n هزار نكته باريك‌تر ز مو اين‌جاست * نه هركه سر بتراشد قلندرى داند \r\nو در اين باب احاديث بسيار وارد شده است و اكتفا به ذكر اين يك حديث مىشود كه جامع‌تر و مفيدتر از تمام است و او را شيخ بهاء الدّين رحمه اللّه در اربعين و غير او از اصحاب ، در غير آن ، روايت نموده‌اند و در ضمن اين تحفه ذكر مىشود .\r\n\r\nتحفه : [ 7 
  ] ، [ تقسيم مردم به اعتبار علمشان در گفت‌وگوى حضرت امير عليه السّلام با كميل 
  ]\r\nروايت نموده‌اند از كميل بن زياد النخعى ، كه از اعاظم خواص جناب امير المؤمنين عليه السّلام و اصحاب سرّ آن حضرت بود و حجاج او را كشت و حضرت او را اخبار به اين‌كه قاتل او حجاج است فرموده بود ، كه گفته است كه بودم در خدمت آقاى خود ، جناب امير المؤمنين عليه السّلام در مسجد كوفه و نماز عشا را باهم گذارده بوديم . پس آن حضرت دست مرا گرفتند تا وقتى كه از مسجد بيرون شديم و راه رفتند آن جناب تا وقتى كه به پشت كوفه رسيدند و به هيچ‌وجه با من مكالمه نفرمودند . پس چون‌كه داخل صحرا شدند نفس بلندى و آه دردناكى از جگر كشيدند ، بعد از آن فرمودند :\r\nيا كميل ! انّ هذه القلوب اوعية فخيرها اوعاها احفظ عنّي ما اقول لك ، النّاس ثلاثة : عالم ربّاني و متعلّم على سبيل النّجاة و همج رعاع أتباع كلّ ناعق يميلون مع كلّ ريح و لم يستضيئوا بنور العلم و لم يلجأوا إلى ركن وثيق . يا كميل ! العلم خير من المال ؛ العلم يحرسك و أنت تحرس المال و المال تنقصه النفقة و العلم يزكوا على الإنفاق . يا كميل ! العلم دين يدان اللّه به يكسب الإنسان الطّاعة في حياته و جميل الأحدوثة بعد وفاته . يا كميل ! مات خزّان الأموال و العلماء باقون ما بقي الدّهر ، أعيانهم مفقودة و أمثالهم في القلوب موجودة . آه آه إنّ هاهنا ( و أشار عليه السلام بيده إلى صدره ) لعلما جمّا لو اصبت له حملة بلى اصيب له لقنا غير مأمون يستعمل الة الدّين في الدّنيا و يستظهر من\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبحجج اللّه على خلقه و بنعمه على عباده أو منقادا للحقّ لا بصيرة له في أحنائه ينقدح الشّك في قلبه بأوّل عارض شبهة الا لا ذا و لا ذاك أو منهوما باللذات سلس القياد للشّهوات أو مغرى بالجمع و الادّخار ليسا من رعاة الدّين في شىء أقرب شبها بهما الأنعام السّائمة كذلك يموت العلم بموت حامليه . اللّهم بلى لا تخلوا الأرض من قائم للّه بحجّة ظاهر مشهور أو مستتر مغمور لئلّا تبطل حجج اللّه و بيّناته و أين أولئك و اللّه الأقلّون عددا الأعظمون قدرا بهم يحفظ اللّه حججه و بيّناته حتّى يودعوها نظرائهم و يزرعوها في قلوب أشباههم هجم بهم العلم على حقايق الأمور و باشروا روح اليقين و استلانوا ما استوعره المترفون و أنسوا بما استوحش منه الجاهلون و صحبوا الدّنيا بأبدان أرواحها معلقة بالمحلّ الأعلى أولئك خلفاء اللّه في أرضه و الدّعاة إلى دينه آه آه شوقا إلى رؤيتهم .\r\nثم نزع يده من يدي و قال انصرف إذا شئت « 1 » ؛\r\nيعنى اى كميل ! به درستى كه اين دل‌هاى بنى آدم ، ظروف و محالّ علوم است ، پس بهتر آن دل‌ها ، دلى است كه حافظتر و جامع‌تر باشد مر علوم را . اى كميل ! حفظ نما از من آن‌چه به تو مىگويم ؛ مردمان بر سه قسمند : قسمى است كه عالم ربانى است ؛ يعنى علم او از خدا و متعلق به خدا است و او عارف به خداوند و شديد التمسك به دين و طاعت خداوند است . و اين اشاره به صاحب علم به طريق حكمت است . و قسم ديگر ، عالمى است كه علم او از كتاب و افواه الرّجال است و مرتبهء او پست‌تر از مرتبهء عالم ربانى است و لكن صاحب اين علم بر طريق نجات است ؛ چون‌كه قصد او از تعلم ، نجات اخرويه است نه حضوظ و مشتهيات دنيويه ؛ مثل رياست و تفاخر و جمع نمودن متاع دنيا . و اين اشاره به صاحب علم به طريق موعظه است . و قسمى ديگر ، جهله و عوام و سفله هستند و از شدت حقارت و بىرتبگى ايشان ، حضرت تشبيه فرمودند ايشان را به همج كه مگس‌هاى ضعيف است كه بر روى حيوانات مىنشينند و طالب فضلات اطراف چشم و دماغ حيواناتند . و اما رعاع ، پس عوام و سفله را گويند . بعد فرمودند كه اين طايفه تابع مىشوند صداى هر چوپانى و هر كلاغى را و ميل مىكنند و از جاى خود حركت مىنمايند به هر بادى و روشن نشده\r\n\r\n\r\n","description":"","footnote":"\r\n( 1 ) . نهج البلاغه قصار الحكم شمارهء 147 . حكايت مذكور در اين اثر با كلام امير المؤمنين در نهج البلاغه‌هاى موجود تفاوت بسيار دارد .\r\n","page_name":" 58 ","page_number":58},
  {"content":"\r\n\r\nاست دل ايشان به نور علم و اعتماد ننموده‌اند به مستند و ركن محكمى . و مراد آن است كه از بىمدركى و بىتميزى هر روزى تابع و پيرو مثل خود مىشوند و مقتداى حقيقى خود را نمىيابند و بر تبعيت او باقى نمىمانند . و اين قسم ، اهل مجادله‌اند و حضرت اعتنايى به ايشان و فهم ايشان نفرموده است و آن‌ها را از نوع عالم ، بلكه انسان نشمرده است .\r\nبعد فرمودند : اى كميل ! علم و معرفت بهتر است از مال ؛ به جهت آن‌كه علم ، تو را نگاه مىدارد و مال بايد تو او را نگاهدارى بكنى ، و مال از انفاق نمودن و خرج كردن كم مىآيد و علم به انفاق نمودن و او را به غير گفتن زياد مىشود . اى كميل ! علم طاعتى است كه طاعت و فرمانبردارى خدا به آن مىشود و كسب مىفرمايد انسان ، به واسطهء او طاعت خداوند را در زندگى خود و خوبى گفت‌وگو و ذكر خير را بعد از مردگى خود . اى كميل ! مردند و مىميرند آن‌ها كه مال دنيا را جمع نمودند و در خزانه كردند و علما باقى هستند مادام كه دهر و روزگار باقى است ؛ به جهت آن‌كه اشخاص ايشان هر چند كه بعد از مردن از نظرها پنهان و مفقود است ، لكن آثار و حكم و مواعظ ايشان در دل‌ها مانده است و موجود است و به اين سبب گويا كه نمرده‌اند و باقى هستند .\r\nبعد از آن ، دو مرتبه آه كشيدند و اشاره به سينهء مبارك خود نمودند و فرمودند كه به درستى و تحقيق كه در اين‌جا ، هرآينه علم فراوان و بىحدى مىباشد ، اى كاشكى از براى او حاملى و قابلى مىيافتم كه به او تعليم كنم . بعد فرمودند : كه بلى مىيابم كسى را كه صاحب فهم است و مىفهمد آن‌چه را من مىگويم و لكن استعمال مىكند علمى را كه آلت دين و وسيلهء تحصيل نمودن فوز و سعادات اخرويهء ابديه است ، از براى حظوظ و متاع‌هاى دنيويهء فانيه ، مثل مال و جاه و رياست و ميل نمودن مردم به او و امثال آن‌ها ، و غلبه مىجويد به واسطهء علمى و نعمتى كه خدا به او داده است بر بندگان خدا و مىخواهد كه اموال و نفوس و فروج آن‌ها را براى خود ضبط كند . يا مىيابم كسى را كه مطيع و منقاد حق است و اين مفاسد را ندارد ، لكن كم فهم و ضعيف النّفس است و بصيرت و بينايى در اطراف و جوانب علم ندارد ، و به اين سبب عارض مىشود شك در دل او به ادنى شبهه‌اى و استقامت و پادارى ندارد . و بعد فرمودند :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآگاه باش كه نه قسم اول و نه دوم ، هيچ‌يك قابل تعليم نيستند و اهليت او [ را 
  ] ندارند .\r\nبعد فرمودند : يا مىيابم كسى را كه حريص است بر لذات نفسانيه و فرورفته است در آن‌ها به طورى كه هرگز سير نمىشود و هميشه طالب و گرسنه لذات است و سلس الانقياد است مر شهوات را ، و به محضى كه ديد ، مىخواهد و نفس خود را نمىتواند ضبط كند و نگاه دارد . يا مىيابم كسى را كه شديد الحرص است بر جمع نمودن و ذخيره كردن مال ، به طورى كه گويا كسى بر سر او ايستاده است و او را ترغيب و تحريص مىكند . بعد فرمودند كه اين دو طايفه ايضا نيستند از راعيان و واليان و متوجه‌شوندگان دين . چيزى كه خوب به اين دو طايفه شباهت دارد ، حيوان‌هاى چرنده‌اند و اين دو طايفه مثل و شبيه آن‌هايند .\r\nو خلاصهء كلام آن است كه چهار طايفه‌اند كه قابليت ندارند كه كسى به آن‌ها علم تعليم نمايد و آن‌ها را رئيس بر مردم قرار دهد : اول طايفهء فسقهء فجره‌اند كه تحصيل علم براى ريا و خودنمايى و دام‌اندازى عوام مىكنند از جهت مطالب و مشتهيات دينيه و دنيويه و دوم طايفهء صالحينند كه بصيرتى ندارند كه به غور و قعر علم برسند و بر اسرار او مطلع بشوند ، بلكه اكتفاى ايشان به ظواهر و سواحل است و از اين سبب زود شك عارض آن‌ها مىشود به ادنى شبهه‌اى از علميت و دانش خود در مىروند . و سيم طايفه‌اى هستند كه اين دو عيب ندارند و صالح و صاحب بصيرتند و لكن اسير نفس حيوانىاند و فرورفته‌اند به سبب اسير بودن در لذات واهيهء فانيهء و هميّه . چهارم طايفه‌اى هستند كه از اين صفات سه‌گانه برىاند و صالح و صاحب بصيرتند و از لذات حيوانيه دست كشيده‌اند و لكن به صفت رذيله و خصلت خسيسهء حب المال و حب الجمع و الادخار مبتلا هستند . پس قابل تعليم و حامل علم و رئيس مردمان كسى است كه منزه از جهل باشد و صاحب بصيرت و فؤاد و سرّ القلب باشد و از حكمت و موعظه ، او را نصيب و بهره‌اى باشد و نفس او از آن سه خصلت خسيسهء ديگر طاهر و پاك باشد . و از اين‌جا دانسته شد كه هرگاه اين طوايف مذكوره قابل نيستند كه كسى به ايشان علمى را تعليم نمايد ، پس چگونه قابل اين هستند كه كسى با ايشان مكالمه و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمجادله نمايد . و از اين‌جا وجه تساهل نمودن بعضى از علما از تعليم نمودن و تدريس كردن بر تو معلوم شد .\r\n زان آستان كه قبلهء ارباب دولت است * محروم بودن از عدم قابليت است \r\nبعد فرمودند كه مثل اين‌كه ذكر كردم و به سبب اين‌كه گفتم كه حامل و قابل نيست ، علم مىميرد و از ميان برداشته مىشود . بعد استدراك فرمودند و بيان نمودند كه ارض اللّه ، خالى از حجت نمىشود و هميشه در هرجا حامل و قابل علم مىباشد ؛ هرچند كه نادر و كم‌ياب باشد . و فرمودند خداوندا ، بلى خالى نمىماند زمين از شخصى كه برپا دارد حجت خداوند را ، و او يا ظاهر و مشهور است ، مثل ائمه عليهم السّلام و شيعيان خلّص ايشان و نوّابان آن جنابان كه پيش از ايام غيبت بودند ، و يا پنهان و مستور است ، مثل صاحب العصر و الزّمان صلوات اللّه عليه و شيعيان خلّص و نوّابان بىغل‌وغش آن جناب . بعد سبب لازم بودن حجت اللّه فى ارض اللّه را بيان فرمودند و فرمودند : تا اين‌كه باطل و پامال نشود حجت‌هاى خدا و دليل‌هاى روشن او . بعد فرمودند : و كجا هستند آن خوبان و آن عظيم القدران ، به خدا قسم كه آن‌ها قليل العدد و عظيم القدر مىباشند و به واسطهء ايشان خدا ، حفظ مىفرمايد حجت‌ها و دليل‌هاى واضح خود [ را 
  ] ، و در هر قرنى كه بميرند پس مىسپارند آن علوم و حجج را به اشخاصى كه نظير و شبيه ايشانند و مىكارند تخم آن علوم را در دل ايشان . و آن عظيم القدران ، طايفه‌اى هستند كه هجوم نموده است بر ايشان علم ، به طورى كه مطلع بر علم لدنّى و حقايق اشيا و امور ، كماهى شده‌اند و رفع حجب و استار از ايشان شده است و خود را متصل به عالم روح و راحت يقين نموده‌اند ، و از اين سبب ، سهل شمرده‌اند گذشتن از امتعه و لذات فانيهء دنيا [ را 
  ] كه اهل دنيا و متنعّمون او ، آن گذشتن را بسيار صعب و مشكل ديده‌اند ، و انس گرفتند به آن‌چه از آن مستوحش مىباشند جاهلون ، كه عبارت است از اشتغال به طاعت اللّه و ذكر و ياد خداوند و ياد مرگ و امور آخرت و اشتغال به تربيت و مجاهده و تزكيهء نفس و امثال اين‌ها كه جهله از آن مستوحش مىباشند .\r\nبعد فرمودند كه آن طايفه مصاحبت با دنيا نمودند به بدن‌هايى كه روح‌هاى آن\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبدن‌ها ، معلق و مشغول است به عالم بالا ، و اين طايفه خلفاى خداوندند در زمين او ، و خوانندهء مردمانند به سوى دين او . بعد اظهار شوق ملاقات ايشان نمودند و دو مرتبه آه كشيدند و دست خود را از دست كميل جدا فرمودند و فرمودند : برو اگر مىخواهى .\r\n رسيد جوهر نطقش كنون به حد كمال * ولى چه سود كه انصاف نيست ياران را \r\n* * *\r\n حقهء لعل تو از جوهر جان ساخته‌اند * كه در آن جان همهء چيز نهان ساخته‌اند \r\n\r\nتحفه : [ 8 
  ] ، [ تمايزات طرق حكمت ، موعظه و مجادله 
  ]\r\nبايد دانسته شود كه چنان‌چه هريك از اين سه طريق علم و معرفت ، كه حكمت و موعظه و مجادله است ، او را آلتى خاصه و موضع دركى مىباشد و به آلت طريقهء مجادله ، نمىتوان كه درك به طريق موعظه را نمود و به آلت طريقهء موعظه ، نمىتوان كه درك به طريقهء حكمت را نمود ، هم‌چنين با صاحب مرتبهء مجادله نمىتوان و نشايد كه به طريق موعظه سخن گفت و با صاحب مرتبهء موعظه ، نشايد كه به طريق حكمت سخن گفت ، بلكه هركس را به مناسبت مقام و مرتبه‌اش ، بايد با او سخن گفت ، و اين سرّ اين حديث است كه « لا تعطوا الحكمة لغير أهلها فتظلموها و لا تمنعوها عن أهلها فتظلموهم » « 1 » ؛ يعنى عطا مكنيد و اتيان منماييد به طريقهء حكمت با غير اهل آن ، كه اگر چنين كنيد ، پس ظلم به حكمت كرده‌ايد يا آن‌كه حكمت را به ظلمت انداخته‌ايد و منع مكنيد حكمت را از اهل آن ، كه اگر چنين كنيد ظلم به ايشان كرده‌ايد .\r\nو ايضا سرّ اين حديث است كه « من لم يكن له واعظ من قلبه لم يتّعظ بموعظة غيره » « 2 » ؛ يعنى كسى كه نمىباشد از براى او قوهء موعظه‌كننده از جانب دل او ، پس متّعظ نمىشود به موعظه غير از او . و سرّ اين حديث مشهور است كه « كلّموا النّاس على قدر عقولهم » « 3 » ؛ يعنى تكلم بكنيد با مردمان به قدر و اندازهء عقلشان . و سرّ اين حديث است\r\n\r\n\r\n","description":"","footnote":"\r\n( 1 ) . بحار الأنوار ، ج 74 ، ص 179 ، ح 14 .\r\n( 2 ) . أمالي الصدوق ، ص 358 ، ح 2 و بحار الأنوار ، ج 71 ، ص 187 ، ح 8 .\r\n( 3 ) . المحجة البيضاء ، ج 1 ، ص 122 و مشارق الأنوار ، ص 17 .\r\n","page_name":" 62 ","page_number":62},
  {"content":"\r\n\r\nكه « من أتى النّاس بما لا يعرفون قالوا فيه ما لا يعلمون » « 1 » ؛ يعنى هركس كه سخن بگويد با مردم به طريقه‌اى كه آن طريقه را نمىشناسند و نمىفهمند ، پس مردمان مىگويند در حق او ، چيزهائى را كه نمىدانند ؛ يعنى نسبت كفر و تصوف و ادعاى الوهيت و نبوت و امامت به آن‌كس مىدهند . و سرّ اين حديث مشهور است ايضا كه « لو علم أبوذر ما في قلب سلمان لكفّره » « 2 » ؛ يعنى اگر بداند ابوذر ، آن‌چه در دل سلمان است ، از معارف و حكم ، هرآينه كافر مىداند او را يا مىكشد او را چنان‌كه در روايت ديگر ، « لقتله » دارد . و اين به سبب درك ننمودن ابوذر است مقام و مرتبهء سلمان را ؛ چون‌كه در شأن او ، « سلمان منّا أهل البيت » « 3 » گفته‌اند و اين چند بيت ، كه منسوب به جناب امام زين العابدين عليه السّلام از اين باب است ، فرمودند :\r\n انّى لاكتم من علمى جواهره * كى لا يرى الحقّ ذو جهل فيفتتنا\r\nو قد تقدّم فى هذا ابو الحسن * الى الحسين و وصىّ قبله الحسنا\r\nو ربّ جوهر علم لو ابوح به * لقيل لى انت ممّن يعبد الوثنا\r\nو لا ستحلّ رجال مسلمون دمى * يرون اقبح ما يأتونه حسنا « 4 » \r\nيعنى به درستى من پنهان مىدارم جواهر علم خود را ، تا اين‌كه نبيند حق را ، صاحب جهل ، پس فتنه درست كند . و به اين وصيّت سبقت گرفته است جناب امير صلوات اللّه عليه ، به جناب امام حسين عليه السّلام و پيش از او ايضا جناب امام حسن عليه السّلام اين وصيت را كرده است . و چه بسيار جوهر علمى كه اگر او را بروز بدهم هرآينه نسبت كفر به من داده مىشود و هرآينه حلال مىدانند مسلمانان خون مرا و مىبينند اين قتل مرا ، كه نفس الأمر بدترين معاصى است از جملهء حسنات خود .\r\nو در حديث است كه مردى از امام جعفر عليه السّلام سئوال نمود كه چرا پيغمبر صلّى اللّه عليه و إله و سلّم على عليه السّلام را در بالاى كتف خود بلند نمود ؟ فرمودند : به جهت آن‌كه رفعت قدر او را به مردم بفهماند . پس گفت كه بيش‌تر از اين بفرما . فرمودند : كه تا مردم بدانند كه على عليه السّلام\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 78 ، ح 63 .\r\n( 2 ) . همان ، ج 2 ، ص 190 ، ح 25 .\r\n( 3 ) . المحجة البيضاء ، ج 1 ، ص 65 .\r\n( 4 ) . مشارق الأنوار ، ص 17 .\r\n","page_name":" 63 ","page_number":63},
  {"content":"\r\n\r\nبعد از او امام مردم است . پس گفت كه زيادتر بفرما . پس فرمودند كه :\r\n« هيهات لو اخبرتك بكنه ذلك لقمت و أنت تظنّ بىالظنون و كيف يرى الأسرار عيون الأشرار » « 1 » ؛ يعنى فرمودند دور است آن‌چه مىخواهى ، و اگر خبر بدهم تو را به حقيقت آن ، هرآينه برمىخيزى از پيش من در حالتى كه گمان‌ها و مظن‌ّهاى بد به من مىكنى .\r\nبعد فرمودند كه چگونه مىبيند اسرار را چشم‌هاى اشرار .\r\nو در اين باب احاديث بسيار است و حكم عقل و مشاهده ناطق و شاهد است . و تو توهم نكنى كه با وجود حكم عقل به مضمون اين احاديث به اين‌كه نبايد سخن را به نااهل گفت و خود را بر سر زبان عوام انداخت ، پس چرا جناب امير عليه السّلام ، سخن‌هاى دقيقه گفتند و هم‌چنان حضرات ائمهء ديگر عليهم السّلام و هم‌چنان علماى حقانيه و عرفاى روحانيه ، خود را مبتلاى السنهء ناس كردند ؛ به جهت آن‌كه جواب آن است كه ايشان آن كلام‌ها را به اهل آن گفتند و نااهل بعد يا در همان مجلس شنيده يا دزديده و از غير رخصت و اجازهء ايشان در او نظر نمود . با آن‌كه آن‌چه محقق است آن است كه نبايد بسيار گفت نه اين‌كه هيچ نگويند . چگونه مىتوان و حال آن‌كه انسان كامل و عارف عاقل ، البته كلمات آن خالى از عقل و عرفان نمىباشد . زياده آن‌كه ، مقتضاى تربيت آن است كه خرده خرده ، از انواع فنون حكميه ، به گوش نااهل ايضا برسانند تا آن‌كه شيئا فشيئا تربيت بيابد و اهل حكمت و معرفت بشود .\r\n گفتمش حرف به اغيار نمىبايد گفت * زير لب گفت كه بسيار نمىبايد گفت \r\nو بدان‌كه سلوك با صاحب مرتبهء مجادله‌اى كه شروط مجادله به طريق احسن را به طورى كه گفته شد ؛ ندارد ، بايد كه به طريق اعراض و سكوت باشد . چنان‌كه خداوند فرموده است كه  وَ أَعْرِضْ عَنِ الْجاهِلِينَ  « 2 » يعنى اعراض بفرما اى پيغمبر ! از جاهلين امت و با آن‌ها به هيچ‌وجه سخن مگو . و فرموده است كه  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا  « 3 » ؛ يعنى اعراض فرما از كسى كه اعراض كرده است از ذكر ما و\r\n\r\n\r\n","description":"","footnote":"\r\n( 1 ) . مشارق الأنوار ، ص 17 .\r\n( 2 ) . أعراف : 199 .\r\n( 3 ) . نجم : 29 .\r\n","page_name":" 64 ","page_number":64},
  {"content":"\r\n\r\nروگردانيده است از ياد ما و سخن‌هاى او از براى مطالب دنيويه است و نمىخواهد مگر متاع و زندگى دنيا را . لكن مىبايد كه اعراض به طريقى باشد كه آن نفهمد كه به سبب جهل و نادانى او از او اعراض نموده شده است و الّا فساد مىنمايد ايضا ؛ چنان‌كه فرموده است به پيغمبر خود كه  وَ اهْجُرْهُمْ هَجْراً جَمِيلًا  « 1 » ؛ يعنى و دورى نما از جهله و احمق‌ها دورى نيكويى كه مفسده‌اى بر آن مترتب نشود . و چنان‌چه طريقهء بندگان خالص خود را كه اهل عقل و عرفانند بيان فرموده است كه  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً  « 2 » ؛ يعنى و بندگان خالص خدا آن‌چنان كسانىاند كه راه مىروند بر روى زمين به‌طور فروتنى و آهستگى و هر وقت كه مخاطبه بنمايند با ايشان جاهلون ، پس جواب ايشان را به‌طور سلامت و عافيت مىدهند .\r\nو در احاديث بسيار ايضا وارد شده است كه فرار بنماييد از جاهل و احمق مثل فرار نمودن از شير درنده و درندهء ضرر رساننده . و اگر اعراض ممكن نشود ، پس اگر حكمى عادل و منصف و عالمى مطاع و مقتدر در ميان باشد كه درك حق و باطل بنمايد و انصاف داشته باشد و طرف‌گيرى نكند و منع باطل‌گوى را بنمايد ، فبها المراد ؛ و الّا به جاى مجادله ، مباهله نيكو است ؛ چنان‌كه خداوند به حضرت پيغمبر صلّى اللّه عليه و إله و سلّم فرمودند : در وقتى كه نصارا در امر حضرت عيسى عليه السّلام بناى بىانصافى را گذارده بودند كه  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 3 » ؛ يعنى پس هركه محاجه و مجادله با تو بخواهد كه بنمايد بعد از آن‌چه آمده است در نزد تو از علم و به طريق مجادله ، به آن‌ها القا فرمودى و فايده نبخشيده است و بر لجاج خود باقى هستند ، پس بفرما كه بياييد بخوانيم و جمع نماييم پسرهاى خود و پسرهاى شما را و زن‌هاى خود و زن‌هاى شما را و نفس‌هاى خود و نفس‌هاى شما را ، بعد از آن دست‌هاى خود را\r\n\r\n\r\n","description":"","footnote":"\r\n( 1 ) . مزّمّل : 10 .\r\n( 2 ) . فرقان : 63 .\r\n( 3 ) . آل عمران : 61 .\r\n","page_name":" 65 ","page_number":65},
  {"content":"\r\n\r\nبه سوى آسمان ، بلند كنيم ، پس طلب كنيم از خدا لعنت و غضب را از براى هريك از ما و شما كه دروغ‌گو باشيم .\r\nو بدان‌كه اهل تعلم و مجادلهء حسنه از كلمات قرآن و احاديث ، بهرهء تفسير دارند و اهل هدايت و موعظه ، بهرهء تأويل دارند و اهل حكمت و نور ، بهرهء فهم و مطلع شدن بر مطلب و غور نمودن در اسرار آن‌ها [ را 
  ] دارند . و مخفى نماناد كه كلام و گفت‌وگوى ما در اثبات وحدت و يكى بودن صادر اول بود و از آن‌جا كه طريقهء دعوت و هدايت و استدلال و كلام بر سه قسم بود و خواستيم كه در اثبات مطلب به هرسه قسم اشاره شود پس كلام به اين‌جا رسيد و به طول انجاميد . و الحال رجوع به مقصد مىنماييم ان شاء الله تعالى .\r\n سخن دانى كه از هرسوى بينى كلك گفتارش * بدان شاخ گلى ماند كه باشد غنچه بسيارش \r\n\r\nتحفه : [ 9 
  ] ، [ وحدت عقل از منظر حكمت و موعظه 
  ]\r\nبدان‌كه دليلى كه سابقا در اثبات وحدت و يكى بودن عقل ، كه صادر اول است ، ذكر شد آن دليل به طريق مجادله بود و اما دليل بر آن به طريق موعظه يا حكمت ، پس كلام خداوند است يا كلام كسى كه شبيه به او باشد كه در آن ، اخبار از حقايق و آثار بشود ، نه اين‌كه محض نتيجه گرفتن از مقدمات باشد ، چنان‌كه در طريقهء مجادله است . و كلام خداوند بالتّمام طريقهء موعظه و حكمت را دارد و بر وفق مرتبه و حال مخاطب خود ، كه پيغمبر صلّى اللّه عليه و إله و سلّم است نازل فرموده است . و مرتبهء آن حضرت ، مرتبهء موعظه و حكمت است و صاحب فؤاد و قلب است ؛ چنان‌كه مرتبهء ولايت ، مرتبهء حكمت فقط است . و تكلم نمودن هردو ، به طريق مجادله ، احيانا و موافقة لمن دون بوده است . و از اين سبب است كه حصر فرموده است خداوند انتفاع بردن و متذكر شدن به قرآن را براى صاحبان فؤاد و قلب كه اهل حكمت و موعظه‌اند ، فرموده است :  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ  « 1 » ؛ يعنى به درستى كه در اين قرآن هرآينه يادآورى و بيدارنمايى و آگاه‌فرمايى است از براى كسى كه بوده باشد مر او را دلى يا\r\n\r\n\r\n","description":"","footnote":"\r\n( 1 ) . ق : 37 .\r\n","page_name":" 66 ","page_number":66},
  {"content":"\r\n\r\nكسى كه القا نمايد سمع را يا گوش بدهد در حالتى كه دل او حاضر و متوجه گوينده باشد . و اول اشاره به صاحب فؤاد و اهل حكمت است و دوم اشاره به صاحب قلب و اهل موعظه است . و اول از اين دو طايفه ، اهل فهم نمودن قرآن و اطلاع يافتن بر اسرار اويند . و دوم اهل هدايت و مهتدى شدن بر تأويل اويند . و اما اهل تعلم و مجادله ، پس بهره و نصيب ايشان از قرآن ، تفسير او است كه عبارت است از دانستن معانى لغويه و قواعد عربيه و اقوال سلفيهء او را .\r\nو مخفى نماناد كه احاديث ، در بطون داشتن قرآن بسيار است ؛ از آن جمله ، اين حديث است كه « انّ للقرآن ظهرا و لظهره بطنا و لبطنه حدّا و لحدّه مطلعا » « 1 » ؛ يعنى به درستى كه از براى معانى قرآن ظاهرى است و از براى ظاهر او ، باطنى است و از براى باطن او حدى است و از براى حد او مطلعى است . و چنان‌كه گفته شد ظاهر او ، كه تفسير او است ، نصيب اهل تعلم و مجادله است و باطن او تا حد او ، كه تأويل او است ، نصيب اهل هدايت و موعظه است و مطلع او ، كه اسرار و اغوار او است نصيب اهل فهم و حكمت است . و فرمودهء  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 2 » و اخبار به آن‌كه نيست تر و خشكى مگر آن‌كه حكم او و حقيقت او در كتاب مبين ، كه قرآن است ، ثابت و موجود است . پس صدق و حجت اين اخبار از طريق تأويل و اسرار است .\r\nخلاصهء آيه‌اى كه از كتاب اللّه دلالت دارد بر وحدت و يكى بودن عقل و صادر اول ، فرمودهء خدا است كه  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ  « 3 » ؛ يعنى خداوند تبارك و تعالى نور و سبب ظهور و ايجادكنندهء آسمان‌ها و زمين‌هاست . بعد از آن ، براى اين مطلب مثالى بيان فرموده است ؛ چون‌كه طريقهء موعظه و حكمت و بيان نمودن حقايق است در ضمن آثار ، و به غير از آن ، بيانى نيست . و نماياندن آثار عالم\r\n\r\n\r\n","description":"","footnote":"\r\n( 1 ) . اين حديث در إتحاف السّادة المتّقين ، ج 4 ، ص 527 ، ح 4 با اختلاف زيادى نقل شده است . قسمت دوم حديث نيز در منبع روايى ديگر ديده نشده است .\r\n( 2 ) . أنعام : 59\r\n( 3 ) . نور : 35 .\r\n","page_name":" 67 ","page_number":67},
  {"content":"\r\n\r\nغيب از براى اهل عالم شهادت و حس ، به طريق تمثيل و تصوير نماندن از عالم حس و شهادت مىباشد نه غير آن . فرموده است كه مثل و صورت نور بودن خداوند مر آسمان‌ها و زمين‌ها را و آن‌چه سواى او است ، مثل چراغدان و فانوسى است كه در آن چراغى باشد و آن چراغ در شيشه‌اى باشد كه گويا آن شيشه از شدت تلألؤ و شعاع ، ستاره‌اى است درخشنده ، مثل دانهء درّى ، و برافروخته بشود آن چراغ از درختى كه پرخير و پربركت باشد . پس بيان فرموده است كه سماوات و ارضين ، فانوس كون و وجود است و درّ آن ، زجاجه عالم برزخ و مثال است و در عالم برزخ ، چراغ نفوس و ارواح است . و چراغ نفوس و ارواح روشنى و مدد او از شجرهء عقل است و آن يك شجره ، بيش نيست و نشايد ؛ چنان‌كه لفظ « تا » ، كه او را در عربيت تاى وحدت گويند ، دلالت بر آن دارد . و بر تو هويدا است كه در آيه غير از اسم خدا ، كه اللّه است و مشكوة كه نهايت عالم است ، در اين مثال ، و شجره كه بدايت او است و زجاجه و مصباح كه اواسط او است ديگر چيزى نيست و نشايد كه باشد ؛ چون‌كه خداوند در مقام بيان و توضيح نمودن كيفيت ايجاد فرمودن خود را است مر تمام كون [ را 
  ] به طريق تمثيل حسى و اگر چيزى غير از اين‌ها بدايتا و نهايتا مىبود بيان مىفرمود . پس معلوم شد كه بعد از خداوند و اول موجودات يك چيز است كه آن صادر اول و عقل است . و شكل مطابق مضمون آيهء مباركه ، در صفحهء روبه‌رو نموده مىشود .\r\nو بدان‌كه چون اعتبار و ملاحظهء محض نوريت و تابش شده است شجرهء عقل را دايرهء وسطيهء مركزيّه فرض شده است تا به حد دايرهء فوقيهء محيطيه كه مشكوة است . و امّا اگر اعتبار و ملاحظهء توسعهء عالم بشود ، چون‌كه عالم حضرت عقل كه عالم جبروت است به مراتب اوسع است از عالم نفوس و ارواح ، و عالم نفوس و ارواح اوسع است از عالم ملكوت برزخ و مثال ، و عالم برزخ جابلقا و جابرصا ، اوسع است از عالم ملك و شهادت حس ، پس بايد كه شكل برعكس اين شكل فرض شود ؛ يعنى دايرهء فوقيهء محيطه را شجرهء عقل فرض نمود و دايرهء وسطيّهء مركزيّه را مشكوة دانست . و تفاوت ندارد مگر اين‌كه فرض شكل اول با اعتبار و ملاحظهء اول ، اقرب به فهم و حس است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nتحفه : [ 10 
  ] ، [ عقل يا صادر اول يا همان روح محمدى صلّى اللّه عليه و إله و سلّم 
  ]\r\nبايد دانسته شود كه اين آيه از جملهء محكمات قرآن است ، يعنى دلالت و معناى آن ظاهر و هويدا است . و مقصود خداوند همين است كه ذكر شد و لكن از آن‌جا كه اين شجرهء عقل و مصباح و زجاجه و مشكوة ، در عالم اجساد و ابدان عنصريهء حسيه ، مجال ظهورى و محال به روزى مىخواهند و اين‌ها را مواضع تدبير و تصرفى و تنوير و تعلقى مىبايد - چنان‌كه بعد از اين محقق خواهد شد - پس بنابراين جايز و صادق است كه هريك از آن محال و مجالى را شجره بگويند ؛ چنان‌كه جايز است كه هريك از آن‌ها را مشكوة يا مصباح يا زجاجه بگويند . و از آن‌جا كه محقّق است كه خلقت\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nتمام موجودات ، به تبعيت و طفيل خاتم النّبيين و ائمهء طاهرين عليهم السّلام شده است و ايشان رأس و رئيس آن محال و اشرف و اقدم آن مجالىاند و اولا بايد كه شجرهء عقل در ايشان تصرف كند و نور ببخشد و بعد به سايرين سرايت بنمايد و اين شجرهء عقل بعينها ، همان روح محمدى صلّى اللّه عليه و إله و سلّم است چنان‌كه بعد از اين مذكور خواهد شد ، پس اطلاق نمودن شجره يا مشكوة يا مصباح يا زجاجه بر ايشان اولى است و اليق و انسب و احق آمده است . و اين سبب و سرّ اختلاف يافتن احاديث است در تفسير و تأويل اين آيه . پس در جايى تفسير نور ، كه همان شجره است به جناب پيغمبر صلّى اللّه عليه و إله و سلّم . « 1 » و در جايى تفسير به حضرت ابراهيم عليه السّلام « 1 » شده است . و بنابراين ، پيغمبر صلّى اللّه عليه و إله و سلّم مصباح مىشود كه از حضرت ابراهيم عليه السّلام برافروخته و زائيده شده است . و در جاى ديگر تفسير مشكوة به دل پيغمبر شده است . « 1 » و در جائى ديگر به جناب فاطمه عليها السّلام شده است و در جاى ديگر تطبيق اين آيه به تمام دوازده امام شده است . و به همين‌طور و به همين نحو از اختلاف ، جايز و صادق است اطلاق نمودن مشكوة و زجاجه و مصباح و شجره ، بر انبيا و پيغمبران سلف « 4 » ؛ چون‌كه محقق و معلوم است كه اين تمثيل كه خداوند بيان فرموده است ، از براى كيفيت ظهور يا اظهار فرمودن او است موجودات را و هيچ اختصاصى به عصر خاتم النبيّين و صاحبان عصر آن جناب ندارد . پس در هر عصرى ، مصاديقى از براى مشكوة و زجاجه و مصباح و شجره ، در صورتى كه تأويل آن‌ها به محال و مجالى و مقاصد اصليه بشود ، مىباشد . خلاصه آن است كه اين احاديث با وجود اين نوع اختلافات ، منافاتى با مضمون آيه به طورى كه ذكر شد ؛ ندارد به آن تحقيقى كه ذكر شد و لكن دانسته شد كه طريقهء كلام خداوند و كلام حضرات ائمه عليهم السّلام طريقهء موعظه و حكمت است و صاحب قلب و فؤاد ، اهل فهم آن است نه غير آن .\r\n كجاست قابل قول خوشش دل همه‌كس * گلى است آن‌كه نمىرويد از گل همه‌كس \r\nو تمام اين احاديث مختلفة التّفاسير در كتاب كافى مسطور است « 5 » و چون‌كه\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 251 - 252 .\r\n( 4 ) . نور الثقلين ، ج 3 ، ص 602 - 607 ، ح 170 - 180 .\r\n( 5 ) . اصول كافى ، ج 2 ، ص 596 - 634 .\r\n","page_name":" 70 ","page_number":70},
  {"content":"\r\n\r\nخلاصهء آن‌ها همين بود كه ذكر شد ، پس ديگر ذكر آن‌ها با وجود اختلاف آن‌ها در كار نيست و موجب تطويل و مورث كلال مىشود . و بدان‌كه اگر كسى باشد كه از اين طريقهء حكمت و موعظه و مجادله ، هيچ كدام بهره‌اى نداشته باشد و مرتبهء او تقليد صرف و استماع محض من غير حضور القلب باشد و بهره‌اش همين است كه بشنود من غير تعقل ، تصديق كند به جهت تعقل محملى كه كرده است و يقين به صدق و راست‌گويى مخبر ، به طريق اجمال به‌هم رسانيده است ، كه آن هم ايضا از طريقهء هدايت و موعظه بوده است به طريق اجمال نه تفصيل ، به جهت ديدن معجزه و امثال آن از آيات و علامات ، پس او را ايضا اخبار به وحدت و يكى بودن صادر اول نموده‌اند و او را مهمل نگذارده‌اند . و احاديث متواتره به الفاظ و تعبيرات مختلفه در اين باب بسيار است ؛ از آن جمله اين دو فقره است كه از جملهء حديث طويلى است كه مذكور است در كتاب كافى و مروى است از جناب امام جعفر صادق عليه السّلام ، فرمودند :\r\nانّ اللّه عزّ و جلّ خلق العقل و هو أوّل خلق من الرّوحانيين عن يمين العرش من نوره . فقال له ادبر فادبر . ثمّ قال له : اقبل فاقبل . فقال اللّه تبارك و تعالى : خلقتك خلقا عظيما و كرّمتك على جميع خلقى « 1 » ؛\r\nيعنى به درستى كه خداى عزّ و جلّ خلق فرموده است عقل را و حال آن‌كه او ، اول مخلوقى است از عالم روحانى كه خلق فرموده است او را و گردانيده است او را نور و از اشرف مخلوقاتش . و اين معناى عن يمين العرش است ؛ چون‌كه يكى از معانى عرش ، تمام مخلوقات است و يمين او عبارت از قسم اشرف و اعز او است . بعد فرمودند كه خداوند فرمود مر او را كه پشت به من بكن ، پس پشت نمود . بعد از آن فرمودند كه روى به من بيار ، پس روى آورد . پس فرمود خداى تبارك و تعالى كه گردانيدم تو را مخلوقى ، عظيم القدرى و مكرّم گردانيدم ترا بر تمام خلق خودم .\r\nو ايضا فرمودند كه « خلق اللّه المشيّة بنفسها ثم خلق الأشياء بالمشيّة » « 2 » ؛ يعنى خلق\r\n\r\n\r\n","description":"","footnote":"\r\n( 1 ) . همان ، ج 1 ، ص 21 ، ح 14 .\r\n( 2 ) . همان ، ج 1 ، ص 110 ، ح 4 .\r\n","page_name":" 71 ","page_number":71},
  {"content":"\r\n\r\nفرمود خداوند مشيت را به خود آن مشيت ، و پيش از آن و با آن چيزى ديگر نبوده است ، بعد از آن خلق فرموده است تمام چيزها را به وساطت و آلت بودن مشيّت . و مشيّت يكى از اسم‌هاى عقل است ؛ چنان‌كه در حديثى كه در تحفهء بعد مذكور مىشود تصريح به آن شده است و بعد از اين هم ذكر خواهيم نمود . و اگر كسى باشد كه تصديق مخبر صادق ايضا نكند و عالم او عالم حيوانيّت و طبيعت محض باشد ، پس رجوع به عالم حس و مشاهده بنمايد و از استقرار و تتبع خود بيابد كه تمام چيزها ، بايد كه مرجع او به يك چيز باشد ؛ از آن‌جا كه مىبيند كه تمام سلسلهء اعداد ، مرجع آن‌ها به يكى است و تمام كلمات ، مرجع آن‌ها به حروف و مرجع حروف ، به الف و مرجع تمام اشكال و اجسام به سطح ، و مرجع سطح به خط ، و مرجع خط به نقطه ، و مرجع تمام نفوس بنى آدم ، به آدم است ؛ چنان‌كه مسلّم است و خداوند فرموده است   خَلَقَكُمْ مِنْ نَفْسٍ واحِدَةٍ   « 1 » . و مرجع تمام دسومت‌ها به روغن ، و مرجع تمام رطوبت‌ها به آب ، و حرارت‌ها به آتش ، و برودت‌ها به هوا ، و يبوست‌ها به خاك ، و شاخه‌ها و درخت‌ها به تخم ، و اعضاى بنى آدم و حيوانات به نطفه . خلاصه ، مرجع تمام افراد به يك نوع و تمام انواع به يك جنس و تمام اجناس به يك جوهر است . پس عالم ظاهرى كه به مضمون الظّاهر عنوان الباطن ، عنوان عالم باطن است تمام ندا مىكنند و فرياد مىزنند كه صادر اول يكى است ؛ لكن ،\r\n كسى كه چشم ندارد چه حاصل از شاهد * وگر كه گوش ندارد چه سود از گفتار \r\nو نهايت شبههء جاهل آن است كه بنابراين ، عجز خداوند لازم مىآيد . جوابش آن است كه اگر چيزى فى حد ذاته ممكن باشد و خداوند نكند ، پس عجز لازم مىآيد و اما اگر ممتنع الذات باشد و فى حد ذاته ممكن نباشد ، پس محل تعلق قدرت نيست و عجز لازم نمىآيد . و محقق شد عقلا و نقلا كه صدور يافتن بيش از يكى از خداوند در مرتبهء اول از صدور ، ممتنع است . همين كافى است ، بسيار گفتن علامت عقل نيست .\r\n حكيم و عاقل و دانا كسى بود كه سخن * به فهم گويد و كم گويد و نكو گويد \r\n\r\n\r\n","description":"","footnote":"\r\n( 1 ) . نساء : 1 .\r\n","page_name":" 72 ","page_number":72},
  {"content":"\r\n\r\n\r\nتحفه : [ 11 
  ] ، [ علت يكى بودن عقل يا صادر اول 
  ]\r\nو از وحدت و يكى بودن عقل ، كه صادر اول است ، معلوم مىشود كه جهت و سبب وحدت او ، واحد بودن خالق و جاعل او است كه خداوند است ؛ چون‌كه طور فعل و صفات جعل بايد كه به مقتضاى طور و صفات جاعل و فاعل باشد مثلا كاتب و نويسنده به هر هيأت و صفتى كه دست او حركت مىنمايد ، خط و نوشتهء او بدان هيأت و صفت بروز مىيابد . پس از هيأت و صفت خط ، علم به هيأت و صفت كاتب به هم مىرسد ؛ چنان‌كه از هيأت و صفت دست كاتب ، علم به هيأت و صفت خط به هم مىرسد . و از اين‌جا معلوم شد كه هر صفاتى كه در خداوند است ، همگى آن‌ها بايد در عقل باشد من غير فرق ، مگر صفت قدم و صفت وجوب كه در خداوند است و در عقل نيست ؛ چون‌كه يافت شدن اين دو صفت در عقل ممتنع است و قدرت خداوند تعلق به ممتنع نمىگيرد . و سبب امتناع آن است كه عقل مخلوق و مجعول خداوند است و مخلوق بودن شيئى ، فرع امكان او است و الّا قدرت به خلق نمودن او تعلق نمىگيرد . و ممكن آن است كه از خود ، وجود ندارد و وجود او از غير است . پس عقل ممكن و حادث است و امكان و حدوث ضد وجوب و قدمت است و اجتماع ضدين محال و ممتنع بالذات است و قدرت ايضا به او تعلق نمىگيرد . پس عقل در اين دو صفت با جاعل و خالق خود يك‌سان نيست . و اما در باقى صفات ديگر خواه صفات سلبيّه ، مثل جسم و جوهر نبودن و شريك و شبيه و مكان و زمان نداشتن و نقص و حاجت به هيچ‌وجه در آن نبودن ، و خواه صفات ثبوتيّه ، مثل حيات و قدرت و علم و سمع و بصر و اراده و تكلم و ساير صفات كماليه ، پس با خداوند يك‌سان است مگر اين‌كه اين صفات در خداوند عين ذات او است و ذات او قائم به خود او است ؛ چون كه قديم و واجب للذات است . و در عقل قائم به قيوميّت و باقى به بقاء اللّه است ؛ چون كه حادث و واجب للغير است .\r\nدر كتاب كافى مروى است از امام جعفر صادق عليه السّلام كه :\r\nانّ اللّه تعالى خلق أسمائا بالحروف و غير مصوّت و باللفظ غير منطق و بالشّخص غير مجسّد\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو بالتّشبيه غير موصوف و باللّون غير مصبوغ منفى عنه الأقطار مبعد عنه الحدود محجوب عنه حسّ كل متوهّم مستتر غير مسّتر فجعله كلمة تامّة على أربعة أجزاء معا ليس منها واحد قبل الآخر فاظهر منها ثلثة أسماء لفاقة الخلق إليها و حجب واحدا منها و هو الاسم المكنون المخزون « 1 » ؛\r\nيعنى به درستى كه خداوند تبارك و تعالى خلق فرموده است اسمى را كه مركب از حروف نيست و به لفظ گفته نمىشود و به جسد و بدن مشخص نيست و به تشبيه موصوف نيست و به رنگى ، رنگ كرده شده نيست و نفى كرده شده است از او قطرها ، يعنى طول و عرض و عمق ندارد ، دور كرده شده است از او حدود ، يعنى محدود به حدود جسم نيست ، بسته شده است از او حس و درك هر متوهمى ، پنهان است اما نه اين‌كه بر روى او پرده باشد ، پس گردانيده است خداوند اين اسم را كلمهء تامه ، يعنى مخلوقى است كه تمام صفات كماليهء خداوند خود را دارد ، و گردانيده است او را مشتمل بر چهار جزء كه آن اجزا ، باهم است به طورى كه يكى پيش از ديگرى نيست .\r\nاشاره به چهار صفت او است كه امهات و رئوس تمام صفات كماليه است ؛ يعنى علم و قدرت و حيات و فيّاضيّت ؛ پس ظاهر فرموده است از آن سه جزو ، و سه اسم را ، به جهت حاجت داشتن خلق به آن سه اسم ، و نگاه داشته است يك اسم از آن چهار اسم را ، و آن اسمى است كه پنهان و مخزون است در نزد خودش .\r\nو اين اشاره به آن است كه سه صفت از صفات عقل ، كه حيات و علم و رازقيت است ، سرايت به تمام خلق كرده است و قدرت را ، كه عبارت است از همان ارتباط و قيوميت آن به خداوند كه حضرت و مقام ولايت است ، پنهان داشته است و به ديگران مثل آن چهار صفت سرايت نكرده است و به آن يك صفت سه صفت ديگر را بروز مىدهد . يا آن‌كه اشاره به جدا شدن و صدور يافتن متعلّق سه قائمه و سه ركن عرشند ، كه ارواح و نفوس و قلوبند ، از او و باقى ماندن عقليه ، كه متعلق قائمه و ركن چهارمى است در جاى خود ؛ چنان‌كه در تفسير حديث ، آينده مذكور خواهد شد و در كتاب عيون مروى است از جناب امام رضا عليه السّلام كه فرمودند به عمران متكلم صابى :\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 112 ، ح 1 .\r\n","page_name":" 74 ","page_number":74},
  {"content":"\r\n\r\nو اعلم انّ الإبداع و المشيّة و الارادة معناها واحد و أسماؤها ثلثة و كان أوّل إبداعه و مشيّته و ارادته الحروف الّتى جعلها اصلا لكلّ شىء و دليلا على كلّ مدرك و فاصلا لكلّ مشكل و بتلك الحروف تعرف كلّ شىء من اسم حقّ و باطل أو فاعل أو مفعول أو معنى أو غير معنى و عليها اجتمعت الامور كلّها و لم يجعل للحروف فى إبداعه لها معنى غير أنفسها يتناهى و لا وجود لها لانّها مبدعة بالإبداع و النور فى هذا الموضع أوّل فعل اللّه عزّ و جلّ الذى هو نور السّموات و الأرض « 1 » ؛\r\nيعنى بدان‌كه به تحقيق كه معناى ابداع و مشيت و اراده ، يك چيز است و الفاظ آن سه است و اول ابداع و مشيت و ارادت خدا حروفى چند است ، آن‌چنان حروفى كه گردانيده است خدا او را ، اصل هرچيزى و دليل بر هر مدرك كرده شده و واضح‌كنندهء هر مشكلى و به اين حروف شناخته مىشود هرچيزى ، خواه حق و خواه باطل ، فاعل باشد يا مفعول ، معنى باشد يا غير معنى . و بر اين حروف مجتمع ساخته است تمام امور را و نگردانيده است از براى اين حروف در وقت ابداع فرمودن ، او را جزوى و معنايى و ماده‌اى غير از خود آن حروف ؛ به جهت آن‌كه آن حروف خلق شده است به طريق ابداع و معنى ابداع ، بودن و گردانيدن چيزى است بىاول و بىماده . بعد فرمودند كه نور در اين موضع ، اول كار و صنع خداوند عزّ و جلّ است ، آن‌چنان نورى كه او ، نور آسمان‌ها و زمين‌ها است .\r\nو مخفى نماناد كه در حديث اول كه فرمودند كه اول مخلوق ، اسمى است كه به حروف درنيامده است ، مقصود آن است كه از لفظ اسم ، كلمهء مركبهء از حروف تهجى مراد نيست ، بلكه مراد جوهر و عين شخص است و هريك از اعيان و اشخاص مخلوقات را اسمى از اسماء اللّه گويند و عقل ، اسم اعظم او است . و در حديث دويم كه فرمودند كه اولين ابداع خداوند ، حروف است و اسم او را حروف گذاردند ؛ به جهت آن است كه در جبلت عقل ، حروف تهجى در ضمن « الف » مرتب ساخته شده است ، بعد از آن در عالم روح ، « آ » ، « ب » شده است و در عالم نفس ، « آ » ، « ب » ، « ج » شده است و در عالم افلاك ، تمام بيست و نه حروف شده است كه ذوات و جواهر آن‌ها ، ملكه‌هاى\r\n\r\n\r\n","description":"","footnote":"\r\n( 1 ) . عيون أخبار الرضا ، ج 1 ، ص 173 ، ح 50 .\r\n","page_name":" 75 ","page_number":75},
  {"content":"\r\n\r\nنورانيهء هشت‌گانه‌اند كه جملهء قوائم هشت‌گانهء عرشند كه آيهء  وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  « 1 » اشاره به ايشان است . پس چهار از ايشان ، كه مسمى به الف و ابجد و هوز و وطيكلند ، حامل چهار قائمه‌اند كه متعلقات عقول و ارواح و نفوس و قلوبند و چهار ديگر ، كه مسمى به منصع و فصقر و شتثنح و ذضنطغ‌اند ، حامل چهار قائمهء ديگرند كه متعلقات طبايع چهارگونهء حرارت و برودت و رطوبت و يبوستند و در عالم قلب نقوش شده است و در عالم قالب به قوهء نطقيّه و صوت حنجرى و تقطيعات فميه ، مصور و مشكّل شده است . و اين معناى حديثى است كه ابوذر پرسيد از رسول خدا صلّى اللّه عليه و إله و سلّم كه هر نبى مرسلى به چه‌چيز فرستاده مىشود ؟ پس فرمودند : به كتاب منزلى . پس پرسيد كه چه كتاب بر حضرت آدم عليه السّلام نازل شده است ؟ فرمودند : كتاب معجم . پس گفت : كتاب معجم چه‌چيز است ؟ پس فرمودند : ا ب ت ث ج تا آخر بيست و نه حروف ، و لام الف را يك حرف مستقل شمردند و فرمودند كه لام الف در صحيفه‌اى ، علىحده نازل شده است با هفتاد هزار ملك ، و هركس كه لام الف [ را 
  ] از حروف بشمارد او از من برى است و من از او بيزارم . روايت نموده است اين حديث را شيخ احمد عارف بونى در كتاب « 2 » خود . خلاصهء اين دو حديث با يك‌ديگر يكى است و تخالفى ندارد .\r\n راز مگشاى به هركس كه در اين مركز خاك * سير كرديم بسى محرم اسرار نبود \r\n\r\nتحفه : [ 12 
  ] ، [ عقل اول همان روح علوى ( عليه السّلام ) 
  ]\r\nو از اين احاديث و تقريرات سابقه معلوم شد كه عقل در تمام صفات سلبيه و ثبوتيهء جلاليه و جماليه ، غير از صفت قدم و وجوب ، با خداوند كه خالق و جاعل او است و او را بر صفت خود خلق فرموده است يك‌سان است . و در تصوير بدين صورت است كه قوس وجوب و قدم و الوهيت در فوق ، و قوس امكان و حدوث و عقل در تحت ، و دو طرف قوس عقل و وسعت او مساوى دو طرف قوس وجوب و\r\n\r\n\r\n","description":"","footnote":"\r\n( 1 ) . حاقّة : 17 .\r\n( 2 ) . شمس المعارف و لطائف العوارق ، ج 3 ، ص 304 .\r\n","page_name":" 76 ","page_number":76},
  {"content":"\r\n\r\nوسعت او ، لكن به ادنى فاصله‌اى در ما بين قوسين ، كه آن فاصلهء صورت زمان موهومى است كه حديث « كان اللّه و لا شىء معه » « 1 » دلالت بر آن دارد ؛ يعنى بوده است خداوند و هيچ‌چيز با او نبوده است و ما بين خداوند و عقل ، زمان موهوم بوده است ؛ يعنى اگر توهم بشود زمانى ، هرآينه خداوند در آن زمان بوده است و عقل نبوده است .\r\nپس عقل حادث است به حدوث زمانى ايضا ؛ هرچند كه خلاف مذهب اكثر حكماست ؛ چنان‌كه حادث است به حدوث ذاتى به اتفاق جميع ايشان . و تحقيق او را در كتاب اجابة المضطرين نموديم و صورت قوس قدم و حدوث بدين هيأت است كه نموده مىشود .\r\n\r\n\r\n","description":"","footnote":"\r\n( 1 ) . بحار الأنوار ، ج 25 ، ص 3 ، ح 5 .\r\n","page_name":" 77 ","page_number":77},
  {"content":"\r\n\r\nو بدان‌كه قوسين كه در آيهء  فَكانَ قابَ قَوْسَيْنِ أَوْ أَدْنى  « 1 » است در صورت ، اين دو قوس است و معناى آن اين است كه پيغمبر صلّى اللّه عليه و إله و سلّم در شب معراج ، عروج فرمودند تا جايى كه مرتبه و منزلهء او به حدّ قاب قوسين رسيد و قوس امكانى ، در فرض صورى و تمثّلى به قوس وجوبى متصل شد . و چون‌كه اين عقل به عينه همان روح محمدى صلّى اللّه عليه و إله و سلّم است ، چنان‌كه بعد از اين مذكور خواهد شد ، و روح محمدى صلّى اللّه عليه و إله و سلّم به عينه همان روح ائمهء اطهار است ؛ پس مرتبهء پيغمبر صلّى اللّه عليه و إله و سلّم و ائمه ما عليهم السّلام در تحت مرتبهء الوهيت و ربوبيت است و روى ايشان برابر خداوند است و فرقى غير از قدم و حدوث و امكان و وجوب در ما بين ايشان با خداوند نيست ؛ چنان‌كه در احاديث متواترة المعنى است ؛ از آن جمله ، اين حديث است كه روايت نموده است او را علامه رحمه اللّه در كتاب جامع الاخبار كه فرمودند جناب امير عليه السّلام كه :\r\nنحن اسرار اللّه المودّعة فى هياكل البشريّة يا سلمان ! نزّلونا عن الرّبوبيّة و ارفعوا عنّا حظوظ البشريّة فانّا عنها مبعدون و عمّا يجوز عليكم منزّهون ثمّ قولوا فينا ما استطعتم فانّ البحر لا ينزف و سرّ الغيب لا يعرف و كلمة اللّه لا توصف و من قال هناك لم و بم و ممّ فقد كفر « 2 » ؛\r\nيعنى ما سرهاى خداونديم كه گذاشته شده است در هيكل‌ها و شكل‌هاى بشريه ، اى سلمان ! پايين بدانيد مرتبهء ما را از مرتبهء ربوبيت و رفع نماييد از ما حظها و طورهاى بشريه را . پس به تحقيق كه ما از طورهاى بشرى دور كرده شده‌ايم و از آن‌چه بر شماها جايز است تنزيه كرده شده‌ايم . و بعد از آن‌كه ما را از مرتبهء ربوبيت پايين‌تر دانستيد ، بگوييد در حق ما و در وصف ما ، هرقدر كه بتوانيد . پس به درستى كه مثال مرتبهء ما به دريا مىماند و دريا آب او كشيده نمىشود و سرّ و غيب خدا شناخته نمىشود و كلمهء تامهء خداوند به وصف درنمىآيد . و هركس كه در اين مرتبهء ما شك بنمايد و بگويد كه براى چه و به چه سبب و از كجا چنين شده است ، پس به تحقيق كه كافر شده است .\r\nو حديثى كه مشهور است از جناب امير المؤمنين عليه السّلام كه فرموده است : « انا اصغر من\r\n\r\n\r\n","description":"","footnote":"\r\n( 1 ) . نجم : 9 .\r\n( 2 ) . بحار الأنوار ، ج 25 ، ص 174 ، ح 38 و مشارق الأنوار ، ص 69 ، 70 و 117 .\r\n","page_name":" 78 ","page_number":78},
  {"content":"\r\n\r\nربّى بسنتين » اشاره به همان تفاوت ما بين آن جناب است با خداوند به دو صفت قدم و وجوب ؛ يعنى من كوچك‌ترم از خداوند و پروردگار خود به دو سال هرچند كه به اين حديث در جايى برنخوردم ، لكن از آن‌جا كه عدم وجدان دلالت بر عدم وجود ندارد ، خصوصا از من ، و معناى آن هم به اين‌طور كه ذكر شد حق بود و مخفى نمانده بود و كسى مهتدى به آن نمىشد ، ذكر آن شد .\r\nو احاديث ديگر كه فرمودند : « لا فرق بيننا و بين خالقنا » اشاره به‌همين متصف بودن ايشان است به تمام صفات خداوندى ، و مساوى بودن قوس ايشان با قوس وجوبى . و در اخبار قدسيه وارد شده است كه خداوند وحى فرستاد به حضرت داود عليه السّلام كه « من انس بالمال فهو معزول و من انس بالعلم فهو مشغول و من انس بالعقبى فهو مقبول و من انس بالحق فهو موصول » ؛ يعنى كسى كه انس به مال گرفته است پس او ، از مالش جدا كرده مىشود ، و كسى كه انس به علم گرفته است پس آن به علم خود مشغول است ، و كسى كه انس به دار آخرت گرفته است ، پس آن‌كس مقبول خداوند است ، و كسى كه انس به حق و خدا مىگيرد پس آن‌كس موصول به حق است . و در احاديث قدسيه ذكر وصل و وصال و اتصال به طريق مثال و مناسبت احوال بسيار شده است ؛ از آن جمله ، اين حديث قدسى است كه مشهور است كه خدا فرموده است :\r\nعندى شراب لأوليائى فإذا شربوا سكروا و إذا سكروا طربوا و إذا طربوا طلبوا و إذا طلبوا وجدوا و إذا وجدوا طابوا و إذا طابوا ذابوا و إذا ذابوا خلصوا و إذا خلصوا وصلوا و إذا وصلوا اتصلوا و إذا اتصلوا لا فرق بينى و بينهم ؛\r\nيعنى در نزد من شرابى هست از براى دوستان خودم كه هرگاه بياشامند او را ، مست مىشوند ، و هرگاه مست شدند ، به طرب و شوق مىآيند و هرگاه به شوق آمدند ، طالب مىشوند و هرگاه طالب شدند ، مىيابند و هرگاه يافتند ، پاك مىشوند و هرگاه پاك شدند ، مىگدازند و هرگاه گداختند ، خالص مىشوند و هرگاه خالص شدند ، مىرسند و هرگاه رسيدند ، پيوند و متصل مىشوند و هرگاه متصل شدند ، نيست فرقى در ميان من و ايشان . و از اين مقوله احاديث ، خصوصا در احاديث قدسيه ، بسيار است ، لكن ،\r\n به مدرسه مدهيد از حديث وصل نشان * كه بر فقيه نمىچسبد اين سخن به سريش \r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nتحفه : [ 13 
  ] ، [ فعليت صفات عقل 
  ]\r\nاز فحاوى كلمات مسطوره و مطاوى ادلهء مزبوره ، معلوم شد كه عقل جوهرى است نورانى ، دور از حالت حاليه و محليت و كميت ابعاد و اقطار و جسميه و اشاره و جهتيت و مكان و زمانيت و شبيه و نظيريت و تركيب و جزئيت ، و برى است از ماده و مدت ، و خالى است از استعداد و قوّت ، بلكه فعل محض است و تمامى صفات او به طريق فعليت است و كمال محض است و هيچ‌گونه نقص ندارد و نور صرف است و شائبه‌اى از ظلمت ندارد و اختراع اول خداوند است از غير سابقه‌اى ، مثال و تغير و تبدل در آن نيست به هيچ حالى از احوال ، و مثل اعلى و آيت اللّه العظمى و اسماء اللّه الحسنى است و باب اعظم و حجاب اقدم او است ، واگذارده است در آن تمام صفات [ را 
  ] و ايجاد فرموده است به واسطهء او صنايع و مخلوقات [ را 
  ] و استفاضهء تمام سماوات و ارضين و ما فيهنّ و ما بينهنّ و ما تحتهنّ و ما فوقهنّ از خداوند به قرب و جاه و وساطت و عزّت او است و اگر او را خلق نمىفرمود هرآينه جميع مانده بودند در ظلمت عدم ، معدوم و بلا وجود ، و بر همگى بسته بود درهاى رحمت و نعمت وجود .\r\n عجب آينه‌اى كرده است پيدا * ز امكان مىكند خود را تماشا \r\nو بدان‌كه زياده بر احاديث متواتره كه در اين باب است ، اين حديث است كه مروى است از جناب امير المؤمنين عليه السّلام كه اخبار فرمايندهء از حقايق است به طريق صدق الحقّ و اليقين ، در وقتى كه سئوال كرده شد از آن جناب از حقايق ملأ اعلا ، فرمودند كه :\r\nصور عالية عن المواد عارية عن القوّة و الاستعداد تجلّى لها ربّها فاشرقت و طالعها فتلألأت و ألقى فى هويّتها مثاله فاظهر عنها أفعاله و خلق الإنسان ذا نفس ناطقة إن زكها بالعلم و العمل فقد شابهت الأوايل جواهر عللها فإذا اعتدل مزاجها و فارقت الأضداد فقد شارك بها السّبع الشداد « 1 » ؛\r\nيعنى جماعت عالم بالا ، صورت‌هايى هستند كه بلند و دورند از ماده ، و عارى و برىاند از قوّت و استعداد ؛ يعنى صورت‌هاى ايشان ، صورت جسميه نيست كه مركب\r\n\r\n\r\n","description":"","footnote":"\r\n( 1 ) . مناقب آل أبي طالب ، ج 2 ، ص 60 و بحار الأنوار ، ج 40 ، ص 165 ، ح 54 .\r\n","page_name":" 80 ","page_number":80},
  {"content":"\r\n\r\nاز ماده و صورت باشد ، و كمالات ايشان همه بالفعل است و چيزى از آن كمالات در حيّز قوّت و استعداد نيست كه بعد و روزبه‌روز و آن‌به‌آن ، بروز بكند . بعد فرمودند كه تجلى فرموده است در آن‌ها ، پروردگار آن‌ها ، پس نورانى و منشرق شده‌اند و روبه روى ايشان نموده است ، پس پر نور و صاحب تلألؤ و درخشنده شدند . و انداخته است در هويت و ذات‌هاى ايشان مثال و صورت خودش را ، پس ظاهر فرموده است از آن‌ها فعل‌ها و صنعت‌هاى خودش و خلق فرموده است انسان را صاحب نفس ناطقه . و اگر تزكيه بنمايد انسان ، نفس ناطقهء خود را به واسطهء علم و عمل ، پس به تحقيق كه شباهت به‌هم مىرساند نفس او به اوايل و جواهرى كه علل و اسباب وجود او بودند و هستند . پس هرگاه كه معتدل بشود مزاج آن و مفارقت بنمايد از ضديت طبايع ، پس شريك مىشود به سبب چنين نفسى با هفت آسمان صاحب قوّت .\r\nو در حديث طويل كميل ، كه مشهور است و او را به تمامه در رسالهء رق منشور ذكر نموديم ، با آن‌چه متعلق به اين حديث است كه در اين‌جا ذكر شد ، فرمودند : « العقل محيط بالأشياء كلّها عالم بالشىء قبل كونه يا طوبى لمن عرف العلوم الرّبانية و الرموز الحقيقية ينجى بها الصّورة البدنية » ؛ يعنى عقل احاطه‌كننده است به موجودات بالتمام ، و عالم است به چيزى پيش از وجود آن چيز . بعد فرمودند : اى خوشا از براى كسى كه بشناسد علم‌هايى را كه از جانب خداوند به اين كس داده مىشود و رمزهاى حقيقيه را و نجات بدهد به واسطهء آن علوم و آن رموز ، صورت بدنيهء خود را . و اين اشاره به آن است كه تا انسان ، عالم به علم ربانى و فيوضات روحانيه نشود ، به سعادت فوز و نجات نمىرسد .\r\nو بدان‌كه اين عقل را اسامى بسيار و تعبيرات مختلفه مىباشد ؛ از آن جمله ، او را در احاديث ، عقل كلى و عقل فعّال مىگويند . چون عقل همگى عقول ديگر در تحت اويند و فعل‌كننده است در تمام موجودات ما تحتيّه او هرچند كه به زبان حكما عقل عاشر را فعال مىگويند و از آن جمله ، روح محمدى و نور محمدى و نور مطلق و درّهء بيضا و كلمات تامه و كلمة المنزجر لها العمق الاكبر و اسم اعظم و مشيت و اراده ، و ابداع و صبح الازل و مفاتيح الغيب و ام الكتاب و قلم و لوح محفوظ و عماء و تعين اول و وجود مطلق و وحدت حقيقيه و ولايت مطلقه و تجلى اول و رابطهء بين الظهور\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو البطون و برزخيت كبرى و احديّة الجمع و محبت حقيقيه و حقيقت محمديه و قابليت اول و شجرهء زيتونه و مقام او ادنى و مقام ولايت و برزخ البرازخ و حروف و رحمت كليه و شجرهء كليه و نفس رحمانى و كاف مستديره و ازلية ثانية و اسم مستقر فى ظلّه و حركت بنفسها و فعل بنفسه و عالم فاجيبت و عالم امر و عالم صفات و حقيقت كاينات و مبدع موجودات و قطب الدايرات و النقطة السارية السايرة و امثال اين‌ها ، از اسامى و اوصافى كه به جهات مختلفه بر آن اطلاق مىشود ؛ چون‌كه هرچيز كه كامل من جميع الوجوه شد اسامى و اوصاف او بسيار مىباشد و از هر وجه و هر نوع از كمال ، او را اسمى و تعبيرى مىباشد . « 1 »\r\n با همه عكس خوش و نقش مخالف كه در اوست * يك فروغ رخ ساقى است كه در جام افتاد \r\n\r\nتحفه : [ 14 
  ] ، [ اقبال و ادبار عقل 
  ]\r\nمروى است از جناب پيغمبر صلّى اللّه عليه و إله و سلّم كه فرمودند : « اوّل ما خلق اللّه نورى انا من اللّه و الكلّ منّى كنت و علىّ بين يدى الرّحمة قبل ان يخلق عرشه باربع عشر الف عام » « 2 » ؛ يعنى اول چيزى كه خلق فرمود خداوند ، نور من بود و من از خداوند صادر شدم و باقى موجودات از من صادر شده است ؛ يعنى خداوند مرا به قدرت خود ، خلق فرموده است من دون واسطة و جميع باقى موجودات را به وساطت من خلق فرموده است .\r\nبعد فرمودند كه بودم من و على ، يك نور در پيش روى رحمت خداوند پيش از آن‌كه خلق فرمايد عرش خود را به چهارده هزار سال .\r\nو ايضا مروى است از آن جناب كه فرمودند : « كنت و علىّ نورا بين يدى الرّحمن قبل ان يخلق عرشه باربع عشر الف عام ثمّ خلق اللّه الخلائق من نورنا فنحن صنايع اللّه و الخلق من بعد صنايع لنا » « 3 » ؛ يعنى بودم من و على يك نور پيش روى خداوند رحمان پيش از آن‌كه خلق بفرمايد عرش خود را به چهارده هزار سال . بعد از آن خلق فرمود خداوند ،\r\n\r\n\r\n","description":"","footnote":"\r\n( 1 ) . إتحاف السّادة المتّقين ، ج 1 ، ص 453 .\r\n( 2 ) . بحار الأنوار ، ج 54 ، ص 170 ، ح 114 .\r\n( 3 ) . مشارق الأنوار ، ص 39 .\r\n","page_name":" 82 ","page_number":82},
  {"content":"\r\n\r\nخلايق را از نور ما . پس ما صنع‌هاى خداونديم و خلق از بعد ما ، صنع‌هاى ما مىباشند ؛ يعنى صنع خداوند به واسطهء ما و از جهت ما . و در روايت ديگر فرموده است ابن عباس رضى اللّه عنه كه ما جمعى بوديم در خدمت جناب رسول خدا صلّى اللّه عليه و إله و سلّم نشسته بوديم كه آمد على بن ابى طالب عليه السّلام . پس فرمود پيغمبر به آن‌كه مرحبا به كسى كه خلق شده است پيش از پدرش ، آدم به چهل هزار سال . پس ما گفتيم كه يا رسول اللّه ! آيا بوده است پسر پيش از پدر ؟ فرمود :\r\nنعم ، انّ اللّه خلقنى و عليّا نورا واحدا قبل خلق ادم بهذه المدّة ثمّ قسّمه نصفين ثمّ خلق الأشياء من نورى و نور علىّ ثمّ جعلنا عن يمين العرش ثمّ خلق الملئكة فسبّحنا فسبّحت الملائكة و هلّلنا فهلّلوا و كبّرنا فكبّروا فكلّ شىء سبّح للّه و كبّر فانّ ذلك من تعليمى و تعليم علىّ . « 1 »\r\nيعنى بلى ، به درستى كه خداوند خلق فرموده است مرا و على را يك نور واحدى ، پيش از خلق آدم به اين مدت كه گفته شد . پس از آن ، قسمت فرمود اين نور را به دو قسم . بعد از آن ، خلق فرمود همهء چيزها را از نور من و نور على . بعد از آن ، قرار داد ما را از طرف راست عرش . بعد از آن ، خلق فرمود ملائكه را . پس تسبيح نموديم ما خداوند را و ملائكه تسبيح نمودند ، و تهليل نموديم ما و تهليل نمودند ملائكه ، و تكبير گفتيم ما و ملائكه تكبير گفتند . پس هرچيزى كه تسبيح و تكبير خداوند مىگويد پس از تعليم من و تعليم على عليه السّلام مىباشد .\r\nو از اين مقوله احاديث بسيار است و مضمون آن‌ها دلالت مىكند بر آن‌كه عقل كل و صادر اول ، به عينه همان روح خاتم النّبيين است ، با آن‌كه محقق است كه اول الفكر آخر العمل است و هرچيز كه آخر شده است اول بوده است ؛ مثلا دانه‌هاى گندم ، كه در آخر شغل زراعت در خوشه‌اى است كه قائم به آخر ساقه‌ها است ، در جنس ، به عينه ، همان دانه‌اى است كه اول ريخته شده است و مقصود از ريختن او وجود او در خوشه بوده است . و بر اين قياس جميع اعمال را بدان . و از اين‌جا است كه يكى از اسم‌هاى عقل ، شجريهء محمديه شده است . و دلالت دارد آن احاديث ايضا با ساير احاديث ديگر كه روح آن حضرت ، به عينه ، روح جناب امير المؤمنين عليه السّلام است و ايشان\r\n\r\n\r\n","description":"","footnote":"\r\n( 1 ) . بحار الأنوار ، ج 25 ، ص 24 ، ح 42 .\r\n","page_name":" 83 ","page_number":83},
  {"content":"\r\n\r\nيكىاند و ظاهر و باطن و روح و قالب يك‌ديگرند ؛ به اين معنى كه روح نبوت آن جناب دو رو دارد : يكى روى آن به خداوند است و به آن استمداد و استفاضه از خداوند مىنمايد و آن باطن و روح آن جناب است . و يك روى ديگر او به تمام مخلوقات و موجودات است و به آن افاضه مىفرمايد به تمام موجودات ، و آن ظاهر و به منزلهء قالب آن جناب است ؛ چنان‌كه در فقرات حديث سابق كه « اقبل فاقبل ثمّ قال له :\r\nادبر فادبر » « 1 » اشاره به آن دو روى شد .\r\nو به اين مضمون حديث ايضا بسيار است ؛ از آن جمله ، مروى است از جناب امام محمد باقر عليه السّلام كه فرمودند : « لمّا خلق اللّه العقل استنطقه ثمّ قال له اقبل فاقبل ثم قال له : ادبر فادبر ثم قال : و عزّتى و جلالى ما خلقت خلقا هو أحبّ الىّ منك اما انّى إيّاك امر و إيّاك أنهى و إيّاك اعاقب و إيّاك اثيب » « 1 » ؛ يعنى وقتى كه خداوند خلق فرمود عقل را ، به نطق درآورد او را و با او تكلم فرمود . بعد از آن فرمود مر او را كه رو به من بياور ، پس رو آورد . بعد از آن فرمود مر او را كه پشت به من كن ، پس پشت به او نمود . بعد از آن فرمود كه قسم به عزت و جلال خودم كه خلق نكردم خلقى را كه او محبوب‌تر از تو باشد در پيش من .\r\nآگاه باش كه به درستى كه من به واسطهء تو امر و نهى مىكنم بندگان را و به واسطهء تو ثواب و عقاب مىدهم ايشان را .\r\nو اين مضامين ، همگى اشاره به آن دو روى است كه ذكر شد . و آيهء نور كه سابقا ذكر شد و صريح در اين بود كه مصباح برافروخته مىشود از شجرهء مباركه و نور او مىتابد بر زجاجه و از زجاجه مىتابد بر مشكات ، اشاره به آن رويى است كه در طرف موجودات است . و معنى اين‌كه فرمودند كه بندگان ، خلق و صنايع ما هستند همين است كه از آن جنابان به واسطه رويى كه به خلق دارند ، تمام فيوضات به ايشان مىرسد . و از اين‌جا حقيقت آيهء  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 3 » معلوم شد ؛ يعنى اى مردمان ! اگر مىخواهيد كه دوست بداريد خداوند را ، پس تابع شويد مرا ، كه در تبعيت من خدا را دوست داشته‌ايد و خدا شما را دوست داشته است و محبوب خداوند\r\n\r\n\r\n","description":"","footnote":"\r\n( 1 ) . بحار الأنوار ، ج 1 ، ص 96 - 97 ، ح 1 - 10 و أمالي الصدوق ، ص 340 ، ح 5 .\r\n( 3 ) . آل عمران : 31 .\r\n","page_name":" 84 ","page_number":84},
  {"content":"\r\n\r\nمىشويد . و حقيقت آيهء  مَنْ يُطِعِ الرَّسُولَ فَقَدْ أَطاعَ اللَّهَ  « 1 » و امثال آن ايضا معلوم شد يعنى هركس اطاعت بفرمايد رسول را ، پس به تحقيق كه اطاعت نموده است خدا را .\r\nو الحال سرّ اين‌كه آن جنابان را به اسم وجه اللّه و يد اللّه الباسطة و عين اللّه الناظرة و لسان اللّه المعبّر عنه فى الخلايق « 2 » و امثال اين اسامى و عبارات ناميده‌اند ، معلوم شد ؛ به جهت آن‌كه ايشان صفوة اللّه و صفات اويند و غيب اللّه و آيات اويند و كلمات اللّه و علامات اويند و اجساد ايشان ، باطن و مصداق صفات ظاهره خدايى است . و از اين‌جا است كه بر ايشان اطلاق يد اللّه و عين اللّه و لسان اللّه و يمين اللّه و جنب اللّه و امثال اين‌ها شده است . و ارواح و حقايق و ذوات ايشان ، ظاهر و مصداق صفات باطنه خداوندى است . و از اين‌جا است كه بر ايشان اطلاق نور و جمال و قدرت و كمال و نعمت و رحمت و عدل و فضل و علم و هدايت و امثال اين‌ها شده است . و بعد از اين‌ها ، حقيقت معناى آيهء  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  « 3 » منكشف و هويدا گرديد . و معنى آن است كه به درستى كه خداوند و ملائكهء او صلوات مىفرستند بر پيغمبر ، پس اى آن‌چنان كسانى كه ايمان آورده‌ايد ! شما هم صلوات بفرستيد بر پيغمبر و تسليم نماييد مر او را تسليم كردنى كه حقيقت و واقعيت داشته باشد . و چون‌كه معناى صلوات ، رحمت است و تمام فيوضات از آن روى كه صادر مىشود از خداوند ، همگى رحمت است ، هرچند كه بعضى از آن‌ها بالنسبه به بعضى از بندگان غضب و نقمت باشد ، پس معنى آيه چنين مىشود كه خداوند فيوضات و رحمت‌هاى خود را اولا به پيغمبر وارد مىفرمايد و بعد از آن ، ملائكه استمداد و استفاضهء فيض خداوندى را از آن جناب مىنمايند و تسليم اين مرتبهء وساطت را براى آن جناب مىنمايند و چون و چرا نمىكنند . پس شما بندگان ، هم ، كه ايمان به خدا و رسول او داريد استمداد فيض از خداوند به واسطهء آن جناب بنماييد و وساطت او را اعتقاد كنيد و ايمان به مرتبهء او بياوريد و تسليم او را در اين مرتبه بنماييد\r\n\r\n\r\n","description":"","footnote":"\r\n( 1 ) . نساء : 80 .\r\n( 2 ) . بحار الأنوار ، ج 25 ، ص 22 ، ح 38 .\r\n( 3 ) . أحزاب : 56 .\r\n","page_name":" 85 ","page_number":85},
  {"content":"\r\n\r\nو چون و چرا مگوييد و به امر و اختيار خداوند خود و اين‌كه او را باب الفيوضات خود نموده است رضا بشويد و به مرتبهء تسليم برسيد و حسد در امر او مورزيد و خود را در شك و شبهه و انكار ميندازيد ، و الّا ايمان شما درست نيست و نخواهد بود .\r\n تعالى اللّه زهى ذاتى كه با هركس صفاتى يافت * صفاى گوهر ذاتش دم پرهيزگاران زد \r\nو از اين‌جا است سرّ اين‌كه صلوات فرستادن بر آن جناب و آل آن ، سبب فتح و گشايش امور و موجب آمدن خوشى و سرور است ؛ معلوم و يقين شد و لكن از آن‌جا كه تأثير همه‌چيز ، خصوصا ادعيّه و اوراد ، موقوف بر انفعال و انكسار نفس و شدت تعظيم و حسن اعتقاد است ، و اغلب امت آن جناب ، از اين شرط كم‌بهره و بىنصيب و به اين سبب به آن‌قدر كه بايد و شايد از آن منتفع نمىشوند ، و الّا تمام انبيا و امم ، از آدم تا خاتم ، آلت و كليد گشايش و اكسير اعظم ايشان در جميع كارها و مقصدها ، صلوات فرستادن بر آن جنابان بوده است و به وسيلهء آن ، به خيرات و سعادات دينيه و دنيويه مىرسيده‌اند ؛ چنان‌كه در احاديث مذكور و مسطور است . چگونه چنين نباشد و حال آن‌كه آن جنابان نقطهء ساريه و سايرهء فى الوجودند ، و در عالم اجساد ، اشباحند و در اشباح ، ارواحند و در ارواح ، انوارند و در انوار ، اسرارند و در اسرار ، آياتند و در آيات ، كلماتند و در كلمات ، حروف و صفاتند و در عالم صفات ، حجاب ذاتند .\r\nو عارف به حقيقت ايشان كسى نيست مگر خداوند كه خالق ايشان است ؛ چنان‌كه پيغمبر صلّى اللّه عليه و إله و سلّم فرمودند كه : « يا على ! ما عرفك الّا اللّه و انا و ما عرفني الّا اللّه و انت و ما عرف اللّه الّا انا و انت » « 1 » ؛ يعنى اى على ! كسى تو را نشناخت مگر خدا و من ، و كسى مرا نشناخت مگر خدا و تو ، و كسى نشناخت خدا را ، مگر من و تو . و در روايت ديگر فرمودند كه :\r\n« ما عرف اللّه غير اللّه و ما عرف محمّدا و عليّا غير اللّه » « 2 » ؛ يعنى نشناخت خدا را كسى غير از خدا و نشناخت محمد و على را غير از خدا . خلاصه و به طريق اجمال آن است كه آن جنابان ابواب مدينهء الهيه‌اند و حقيقت كعبه و بيت الحرامىاند كه مطاف و مآب تمام مخلوقات است . و مصداق آيهء  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ  *\r\n\r\n\r\n","description":"","footnote":"\r\n( 1 ) . بحار الأنوار ، ج 39 ، ص 48 ، با مقدارى اختلاف .\r\n( 2 ) . مناقب على بن أبى طالب ، ج 3 ، ص 310 ، با كمى اختلاف .\r\n","page_name":" 86 ","page_number":86},
  {"content":"\r\n\r\n فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً  « 1 » در حقيقت ، ايشانند ، و ايشانند حجاب اللاهوت و بوّاب الامر و نوّاب الجبروت و حجج اللّه الحىّ الّذى لا يموت .\r\n هركه شد محرم دل در حرم يار بماند * و آن‌كه اين كار ندانست در انكار بماند\r\nاگر از پرده برون شد دل من عيب مكن * شكر ايزد كه نه در پردهء انكار بماند \r\nو آن دو روى كه آن جناب به خداوند و خلق دارد ، در تمثال بدين منوال است :\r\n\r\n\r\n","description":"","footnote":"\r\n( 1 ) . آل عمران : 96 - 97 .\r\n","page_name":" 87 ","page_number":87},
  {"content":"\r\n\r\n\r\nتحفه : [ 15 
  ] ، [ عينيت روح علوى با روح محمدى 
  ]\r\nعالم نبوت و حضرت روح خاتم النّبيين را به مثال و منزل اين دايره بدان ، و رويى كه مقابل قوس حق و مدينهء الهيه است او را باطن آن روح و به منزلهء روح آن بدان ، و رويى كه مقابل خلق و عالم ربوبيت است او را ظاهر آن روح و به منزلهء جسد آن بدان ؛ چنان‌كه مضمون اين حديث است كه مروى است در كتاب مشارق الانوار كه منقول است از على عليه السّلام كه :\r\nانّ اللّه سبحانه لم يزل فردا منفردا فلمّا أراد أن يتمّ أمرا تكلم بكلمة فصارت نورا ثمّ تكلّم بكلمة فكانت روحا و اسكنها ذلك النور و جعلها حجابا فهى كلمته و نوره و روحه و حجابه الاسمين و الاعليين اللذين جمعا فاجتمعا و لا يصلحان الّا معا يسمّيان فيفترقان و يوصفان فيجتمعان و تمامهما فى تمام أحدهما فى منازلهما « 1 » ؛\r\nيعنى به درستى كه خداوند سبحانه و تعالى هميشه بود فرد و تنها . پس چون اراده فرمود آن‌كه بنا بگذارد و به انجام برساند امر را ، يعنى اراده فرمود خلقت موجودات را ، تكلم فرمود به يك كلمه پس گرديد آن كلمه نورى . بعد از آن ، تكلم فرمود به يك كلمهء ديگرى پس گرديد آن كلمه روحى . و قرار داد آن روح را در آن نور و گردانيد آن يك كلمه را ، كه ملتئم است از نور و روح ، حجاب خود . پس آن كلمهء او است . و آن كلمه دو اسم اعلا مرتبه هستند ، آن‌چنان دو اسمىاند كه باهم جمع شدند ، پس يكى شدند . و نيكو نيستند مگر باهم . و اسم آن‌ها كه گفته مىشود از هم جدا مىباشند و وصف آن‌ها كه كرده مىشود هردو يكىاند و يك وصف دارند . و تمام اين دو در تمام يكى از آن است در منازل و مراتب آن دو .\r\nو از اين حديث و اين دايره كه كشيده شده معلوم شد كه نبوت مجتمع است از ولايت و نبوت ، و ولايت روح و باطن او است و نبوت جسد و ظاهر او است . و روح و باطن او مقام امامت و ولايت و مقام او ادنى است . و كلمهء ربّانيت و سرّ حضرت\r\n\r\n\r\n","description":"","footnote":"\r\n( 1 ) . مشارق الأنوار ، ص 42 .\r\n","page_name":" 88 ","page_number":88},
  {"content":"\r\n\r\nمحمديه است و فوق آن ، حضرت الهيه و عزّ صمدانيه است . و هردو در آن عالم ، كه عالم روحى و نفس ايشان است ، يكىاند و در اشباح و اجساد ، دو مىباشند ؛ چنان‌كه در آيهء  أَنْفُسَنا وَ أَنْفُسَكُمْ  « 1 » و ساير احاديث مستفيضه است . و اشتقاق روح ، كه مقام ولايت است ، از جسد ، كه مقام نبوت است ، شده است ؛ يعنى آن يك روح بعد از خلقت بر دو حصه و ظاهر و باطن قرار داده شده . پس در وقتى كه يكىاند اسم ايشان علىّ العظيم است و يك اسم است . و وقتى كه دو شدند على اسم شخص و صورتى است كه متعلق روح و مقام ولايت است و عظيم اسم شخصى و صورتى است كه متعلق روح ولايت ، و جسد مقام نبوتى است . و اما در اوصاف مثل حجاب و نور و كلمه بودن و معصوم و مفترض الطّاعة و عالم به ما كان و ما يكون بودن و ساير اوصاف ديگر غير از نبوت ، پس يكىاند ؛ چنان‌كه مضمون احاديث است ؛ از آن جمله ، اين حديث است كه مروى است از امام جعفر صادق عليه السّلام كه فرمود :\r\nالائمة بمنزلة رسول اللّه صلّى اللّه عليه و إله و سلّم الّا انّهم ليسوا بانبياء و لا يحلّ لهم من النّساء ما يحلّ للنّبى فامّا ما خلا ذلك فهم بمنزلة رسول اللّه صلّى اللّه عليه و إله و سلّم « 2 » ؛\r\nيعنى ائمه به منزلهء رسولند مگر اين‌كه ايشان نيستند پيغمبر و رسول و حلال نيست از براى ايشان از زن ، آن‌قدر كه حلال بود از براى پيغمبر ، پس اما در سواى نبوت و سواى لوازم و توابع آن ، پس ايشان به منزلهء رسول اللّه هستند . و خلاصه آن است كه روح و باطن آن روح ، روح جناب امير المؤمنين عليه السّلام است و روح و جسد آن روح ، باهم روح جناب حضرت پيغمبر صلّى اللّه عليه و إله و سلّم است و به اين سبب است كه مكررا پيغمبر فرموده است كه « يا على ! انت روحى الّتى بين جنبى » « 3 » ؛ يعنى اى على ! منزلهء تو به منزلهء روح من است ، آن‌چنان روحى كه در ما بين دو طرف و دو پهلوى من است . و فرمود كه « علىّ منى و انا منه » « 4 » ؛ يعنى على از من است و من از علىام . و اين معنى\r\n\r\n\r\n","description":"","footnote":"\r\n( 1 ) . آل عمران : 61 .\r\n( 2 ) . اصول كافى ، ج 1 ، ص 270 ، ح 7 و بحار الأنوار ، ج 27 ، ص 50 ، ح 2 .\r\n( 3 ) . مشارق الأنوار ، ص 161 .\r\n( 4 ) . بحار الأنوار ، ج 40 ، ص 40 ، ح 75 .\r\n","page_name":" 89 ","page_number":89},
  {"content":"\r\n\r\nكلماتى است كه از حضرت امير المؤمنين عليه السّلام مشهور است كه « ظهرت الموجودات عن باء بسم اللّه و انا النقطة التى تحت الباء » « 1 » ؛ يعنى ظاهر شدند تمام موجودات از باى بسم اللّه و من نقطهء زير بايم ؛ چون‌كه باى بسم اللّه در عالم حروف ناسوتى ، اول كلام خداوند است ؛ و موجودات حروفيه و كلاميه بعد از آن ظاهر شدند و به منزلهء مقام حضرت پيغمبر است در عالم روح جبروتى كه اول صادر و اول كلمهء خداوند است و موجودات ديگر از آن ، بعد از آن به ظهور آمدند و موجود شدند . و نقطهء باء موجب تميّز و تعيّن و ظهور باء است و به منزلهء مقام حضرت امير عليه السّلام است در عالم جبروتى كه موجب تميز و تعيّن و ظهور و قواميّت روح نبوت و جناب پيغمبر است . چون‌كه روح و باطن آن روح است و ايضا نقطهء مركز موجودات و قطب دايرهء حروفيه است .\r\nو جناب امير عليه السّلام چون‌كه روح نبوّتند مركز قطب و موجودات كونيه‌اند .\r\n با ادب باش كه هركس نتواند گفتن * معنى گفته آن پير مگر ترسايى \r\nو موافق و مؤيد اين معنى مضمون حديثى است كه روايت نموده است آن را عمار ياسر از آن جناب ، در كتاب واحده ، كه فرمودند :\r\nيا عمّار ! به اسمى تكوّنت الأشياء و بىدعائم ساير الاشياء و انا اللّوح و انا القلم و انا العرش و انا الكرسىّ و انا السّموات السّبع و الاسمآء الحسنى و الكلمات العليا و انا عبد اللّه و اخو رسول اللّه فاين كان اسم علىّ كان اسم محمّد و اين كان النّبىّ كان الولىّ و اين كان الولاية كان سرّ النّبوّة لانّه اين كانت الشّمس كان البدر لانّ نوره من نورها « 2 » ؛\r\nيعنى اى عمار ! به اسم من موجود شده است همهء چيزها ، و منم ستون همه‌چيز و منم لوح و منم قلم و منم عرش و منم كرسى و منم هفت آسمان و اسماى حسنى و كلمات عليا و منم بندهء خدا و برادر رسول خدا ، پس هرجا كه اسم على بوده است ، بوده است اسم محمد و هرجا كه بوده است نبى ، بوده است ولىّ ، و هر جا كه بوده است ولايت ، بوده است سرّ نبوت ؛ به جهت آن‌كه هرجا كه شمس بوده است ، بوده است بدر ؛ به جهت آن‌كه نور بدر از نور شمس است . و اين معنى ايضا مقصود از اين\r\n\r\n\r\n","description":"","footnote":"\r\n( 1 ) . منهج الصادقين ، ج 1 ، ص 90 و مشارق الأنوار ، ص 21 .\r\n( 2 ) . مشارق الأنوار ، ص 39 .\r\n","page_name":" 90 ","page_number":90},
  {"content":"\r\n\r\nفقره است كه در نهج البلاغه است كه فرمودند : « ان محلّى منها محلّ القطب من الرّحى » . و فرمودند : « ينحدر عنّى السيل و لا يرقى الى الطّير » « 1 » . و اين معنا ايضا مقصود از اين حديث مرموز است كه مروى است در مشارق ايضا از جناب امير عليه السّلام كه از آن جناب سئوال كرده شد كه آيا در دنيا مردى ديده‌اى ؟ پس فرمودند :\r\nرايت فى الدّنيا رجلا و انّى الى الان اسئل عنه . فقلت : من انت ؟ فقال : انا الطّين . فقلت : من اين ؟\r\nمن الطين . فقلت : الى اين . فقال : الى الطين . فقلت : من انا ؟ فقال : انت ابو تراب . فقلت : انا انت . فقال :\r\nحاشاك حاشاك ! انا انّى و انّى انا هذا من الدّين فى الدّين انا ذات الذّوات و الذّوات فى الذّات للذات . فقال : عرفت ؟ فقلت : نعم . فقال : امسك « 2 » ؛\r\nيعنى ديدم در دنيا مردى را و من تا به حال هنوز از او سئوال مىنمايم . پس گفتم : كه كيستى تو ؟ پس گفت : من خاكم . گفتم ؛ از كجا آمدى ؟ پس گفت : از خاك آمدم . گفتم : به كجا مىروى ؟ پس گفت : به سوى خاك مىروم . پس گفتم : من كيستم ؟ گفت : تو ابو ترابى گفتم : من توام . گفت : حاشا حاشا كه تو من باشى ! من كجا و تو كجا و كجايم من و تو كجا اين سئوال از دين و در دين است و من ذات ذوات و حقيقت حقايقم و من حقايق در حقيقتم به حقيقت خودم . پس گفت : شناختى و فهميدى ؟ پس گفتم : بلى پس گفت :\r\nساكت باش و دم مزن و بروز مده . و از اين مقوله رموز از آن حضرت بسيار مروى است و در كتب مسطور است . و خلاصه ، اين حديث مكالمه و مخاطبه است فى ما بين عالم ناسوت جسدى و عالم ملكوت روحى آن جناب تا اين‌كه بيان فرمايد از براى اهلش كه چه‌قدر فرق است و تفاوت است در ما بين هيكل قدسى و سرّ نفسى آن جناب .\r\n لبش مىبوسم و در مىكشم مى * به آب زندگانى برده‌ام پى\r\nنه رازش مىتوانم گفت با كس * نه كس را مىتوانم ديد با وى \r\n\r\nتحفه : [ 16 
  ] ، [ ظاهر و باطن روح محمدى 
  ]\r\nو چون‌كه دانسته شد كه شخص و صورت ناسوتى جناب پيغمبر صلّى اللّه عليه و إله و سلّم متعلق و\r\n\r\n\r\n","description":"","footnote":"\r\n( 1 ) . صبحى صالح ، نهج البلاغه ، ص 48 ، خطبهء 3 .\r\n( 2 ) . مشارق الأنوار ، ص 31 .\r\n","page_name":" 91 ","page_number":91},
  {"content":"\r\n\r\nمحل تدبير تمام ظاهر و باطن آن روح جبروتى است و شخص و صورت ناسوتى جناب امير المؤمنين عليه السّلام متعلق و محل تدبير باطن آن روح جبروتى است و در همه عالم بايد كه با آن حضرت باشد ، پس مثال صورت روحيهء آن جناب در اين عالم ، كه عالم ناسوتى است ، قوسى است كه مقابل و مواجه قوس ظاهرى روحى جناب پيغمبر صلّى اللّه عليه و إله و سلّم است ؛ بدين هيأت :\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپس روح آن جناب در عالم ناسوتى ، چون‌كه مقابل قوس ظاهرى جناب پيغمبر و مقابل دايرهء نبوت است ، استفاضهء فيض از قوس و مدينهء الهيه به وساطت روح آن حضرت مىفرمايد . و اين معنى ، فقره‌اى است كه فرمودند : « انا عبد من عبيد محمّد » « 1 » ؛ يعنى من بنده‌اى از بنده‌هاى اطاعت پيغمبرم . و از اين‌جا است كه بايد در شريعت و طريقت تابع آن حضرت باشد . و ابلاغ و ابراز شريعت و طريقت ، كه معنى نبوت است ، از آن حضرت است و اطاعت و تابعيت بالتمام و من جميع الوجوه ، كه معنى امامت عالم ناسوتى است ، از آن جناب است ؛ و لكن از آن‌جا كه آن جناب مظهر ولايت است و جسد آن جناب محل تدبير و متعلق باطن آن روح جبروتى است ، پس آن جناب مظهر حقايق غيبيه و اسرار الهيه و افعال ربوبيتند و در دار دنيا متحمل ابراز حقيقت شده‌اند . و اين معنى مقصود از عبارات و فقره‌اى است كه فرمودند : « ظاهرى امامة لا يملك و باطنى غيب لا يدرك » « 2 » ؛ يعنى ظاهر من امامتى است كه كسى او را مالك و قابل نمىشود و باطن من ، غيبى است كه كسى او را درك نمىكند . و مقصود از گفتهء پيغمبر است كه مكررا به آن جناب مىفرمود كه « يا على ! انت سرّ اللّه » ؛ يعنى اى على ! تو سرّ خداوندى ؛ يعنى مظهر اسرار الوهيت و افعال ربوبيتى تو و اين معنى عبارت ابن ابى الحديد ، شارح نهج البلاغه است كه گفته است در حق آن حضرت : « تقبّلت افعال الربوبيه التى عذرت بها من شك انك مربوب » ؛ يعنى تقبل فرمودى تو افعال ربوبيت را و به آن اتمام حجت فرمودى بر كسى كه شك نموده است كه تو مربوبى . و اما جناب پيغمبر صلّى اللّه عليه و إله و سلّم پس آن حضرت ، چون‌كه مظهر نبوت است و جسد مباركش محل تدبير و متعلق ظاهر و باطن آن روح جبروتى است و باطن با ظاهر در هركجا كه باهم جمع باشند . باطن چون كه باطن است و مخفى است ، حكم ندارد و ظاهر چون كه ظاهر است پيدا و جلى است و حكم ، حكم ظاهر است ، پس آن جناب مظهر اوصاف و اخلاق الوهيتند و در دار دنيا متحمل ابراز شريعت و طريقت شده‌اند . و از اين‌جا\r\n\r\n\r\n","description":"","footnote":"\r\n( 1 ) . التوحيد ، ص 174 ، ح 3 و بحار الأنوار ، ج 3 ، ص 283 ، ح 1 .\r\n( 2 ) . بحار الأنوار ، ج 25 ، ص 171 ، ح 38 .\r\n","page_name":" 93 ","page_number":93},
  {"content":"\r\n\r\nاست كه در حق او خداوند فرموده است كه  وَ إِنَّكَ لَعَلى خُلُقٍ عَظِيمٍ  « 1 » ؛ يعنى به درستى كه تو هرآينه خلق كرده شده‌اى به طورى كه مشتمل بر خلق عظيم هستى . و به اين تحقيق ، حل شبهه و فك عقده‌اى كه در دل اكثر مردمان هست كه با آن‌كه جلالت جناب امير عليه السّلام معلوم است و مظهر ولايتند و ولايت باطن جناب پيغمبر است ، چگونه « عبد من عبيد محمد » شده‌اند ، و الحال واضح شد كه منافاتى ندارد ، بلكه غير از اين‌طور تصور نمىتوان نمود .\r\n اگر فقيه نصيحت كند كه مى مخوريد * تو كار خود مده از دست و مى به ساغر كن\r\nبگو به خازن جنت كه خاك اين مجلس * به تحفه بر سوى فردوس عود و مجمر كن \r\nو چون‌كه انجام كار به اين‌جا رسيد و در نظر هم بود كه حل اشكال بعضى ، كه اشكال نمودند در نسبت دادن جناب امير عليه السّلام بعضى از مراتب عاليهء ربوبيت را به خود ، بشود و سرّ او را بدانند و محقق است ايضا كه اشتغال به گفتن و نوشتن فضيلت و منقبت حضرات ائمهء اطهار ، خصوصا منقبت جناب امير المؤمنين عليه السّلام از اعظم طاعات و اجل عبادات است چنان‌كه مروى است از حضرت رسول صلّى اللّه عليه و إله و سلّم كه فرمودند : « من كتب فضيلة من فضايل على لم تزل الملائكة تستغفر له مادام لتلك الكتابة اثر و من ذكر فضيلة من فضائله غفر اللّه له ما تقدّم من ذنبه و ما تأخّر و لا يتمّ إيمان عبد إلّا بمحبته و ولايته و انّ الملائكة لتتقرّب الى اللّه تعالى بحبّه و ولايته » « 2 » ؛ يعنى كسى كه بنويسد يك فضيلتى [ را 
  ] از فضايل على عليه السّلام همواره استغفار مىنمايد براى آن‌كس ، ملائكه ، مادام كه از آن كتابت اثرى باقى مانده باشد و كسى كه ذكر بنمايد و بگويد فضيلتى از فضايل على عليه السّلام مىآمرزد خداوند از براى آن‌كس ، گناهانى كه پيش از آن كرده است و گناهانى كه ، بعد از آن مىكند . و تمام نمىشود ايمان هيچ بنده‌اى مگر به دوستى على عليه السّلام و اقرار و اعتقاد به امامت و به ولايت او . و به درستى كه ملائكه تقرب مىجويند به سوى خداوند تبارك و تعالى به واسطهء دوستى و اعتقاد به امامت و ولايت آن جناب ، لهذا لازم دانسته شد كه ذكر يك خطبه از خطبه‌هاى آن حضرت ، كه مشتمل بر مناقب آن\r\n\r\n\r\n","description":"","footnote":"\r\n( 1 ) . قلم : 4 .\r\n( 2 ) . أمالي الصدوق ، ص 119 ، ح 9 و بحار الأنوار ، ج 38 ، ص 196 ، ح 4 .\r\n","page_name":" 94 ","page_number":94},
  {"content":"\r\n\r\nعظيم المنقبة است ، كرده شود تا آن‌كه اكتساب آن ثواب عظيم و حل اشكال بعضى بشود و خاتمهء اين طبقه از اين كتاب هم به ذكر و مدح ايشان باشد ، چنان‌كه فاتحهء اين طبقه ايضا در شأن ايشان بوده . و اين خطبه در ضمن اين تحفه نوشته مىشود .\r\n\r\nتحفه : [ 17 
  ] ، [ حديثى در بيان كمالات و فضائل روح علوى 
  ]\r\nروايت نموده است شيخ رجب بن محمد ، رجب البرسى الحلى اعلى اللّه درجته در كتاب مشارق الأنوار خطبه‌هاى متعددهء متفقة المضامين طويله ، و از آن‌ها اكتفا به ذكر اين خطبه مىشود . فرمودند بعد از حمد خداوند و صلوات بر رسول صلّى اللّه عليه و إله و سلّم كلماتى چند و در اثناى آن فرمودند :\r\nانا عندى مفاتح الغيب لا يعلمها بعد رسول اللّه صلّى اللّه عليه و إله و سلّم الّا انا . انا ذو القرنين المذكور في الصّحف الاولى . انا صاحب خاتم سليمان . انا ولىّ الحساب . انا صاحب الصّراط و الموقف . انا قاسم الجنّة و النّار . انا آدم الاوّل . انا نوح الاوّل . انا آية الجبّار . انا حقيقة الاسرار . انا مورّق الاشجار . انا مونع الاثمار . انا مفرّج العيون . انا مجرى الانهار . انا خازن العلم . انا طود الحلم . انا امير المؤمنين . انا عين اليقين . انا حجّة اللّه فى السّموات و الارض . انا الرّاجفة . انا الصّاعقة . انا الصّيحة بالحق . انا السّاعة لمن كذّب بها . انا ذلك الكتاب لا ريب فيه . انا الاسمآء الحسنى الّتى امر اللّه ان يدعى بها . انا ذلك النّور الّذى اقتبس موسى منه الهدى . انا صاحب الصّور . انا مخرج من فى القبور . انا صاحب يوم النّشور . انا صاحب نوح و منجيه . انا صاحب ايوب المبتلى و شافيه . انا اقمت السّموات بامر ربّى .\r\nانا صاحب ابراهيم . انا سرّ الكليم . انا ناظر فى الملكوت . انا الحى الّذى لا يموت . انا ولىّ الحقّ على ساير الخلق . انا الّذى لا يبدّل القول لدىّ و حساب الخلق الىّ . انا المفوّض الىّ امر الخلائق . انا خليفة اللّه على الخلائق . انا سرّ اللّه فى بلاده و حجّته على عباده . انا امر اللّه و الرّوح ، كما قال سبحانه :\r\nو يسئلونك عن الرّوح قل الرّوح من امر ربّى . انا ارسيت الجبال الشّامخات و فجّرت العيون الجاريات . انا غارس الاشجار و مخرج الوان الثمار . انا مقدّر الاقوات . انا منشر الاموات انا منزل القطرات . انا منوّر الشّمس و القمر و النّجوم . انا قيّم القيمة . انا مقيم السّاعة . انا الواجب له من اللّه الطّاعة . انا حىّ لا اموت و اذا متّ لا امّت . انا سرّ اللّه المخزون انا العالم بما كان و ما يكون . انا صلوة المؤمنين و صيامهم . انا موليهم و امامهم انا صاحب النّشر الاوّل و الآخر . انا صاحب المناقب\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو المفاخر . انا صاحب الكواكب . انا عذاب اللّه الواصب . انا مهلك الجبابرة الاول . انا مزيل الدّول .\r\nانا صاحب الزلازل و الرّجف . انا صاحب الكسوف و الخسف . انا مدمّر الفراعنة بسيفى هذا . انا الّذى اقامنى اللّه فى الاظلّة و دعاهم الى طاعتى فلمّا ظهرت انكروا فقال سبحانه فلمّا جاءهم ما عرفوا كفروا به . انا نور الانوار . انا حامل العرش مع الابرار . انا صاحب الكتب السّالفة . انا باب اللّه الّذى لا مفتّح لمن كذّب بها و لا يذوق الجنّة . انا الّذى تزدحم الملائكة على فراشى و يعرّفنى اقاليم الدّنيا .\r\nانا الّذى ردّ لى الشّمس مرّتين و سلّمت علىّ كرّتين و صلّيت مع رسول اللّه الى القبلتين و بايعت البيعتين . انا صاحب بدر و حنين . انا الطّور . انا الكتاب المسطور . انا البحر المسجور . انا البيت المعمور . انا الّذى دعى اللّه الخلائق الى طاعتى فكفرت و اصرّت فمسخت و اجابت امّة فنجت بى و ازلفت . انا الّذى بيده مفاتيح الجنان و مقاليد النيّران . انا مع رسول اللّه صلّى اللّه عليه و إله و سلّم فى الارض و فى السّماء . انا المسبّح حيث لا روح تتحرّك و لا نفس تتنفّس غيرى . انا صاحب القرون الاولى . انا الصّامت و محمّد النّاطق . انا جاوزت موسى فى البحر و اغرقت فرعون و جنوده . انا اعلم هماهم البهايم و منطق الطّير . انا الّذى اجوز السّموات السّبع و الارضين السّبع فى طرفة عين . انا المتكلّم على لسان عيسى فى المهد . انا الّذى يصلّى عيسى خلفى انا الذى اتقلّب فى الصّور كيف شاء اللّه .\r\nانا مصباح الهدى . انا مفتاح التّقى . انا الاخرة و الاولى . انا الّذى ارى اعمال العباد . انا خازن السّموات و الارض بامر ربّ العالمين . انا القائم بالقسط . انا ديّان الدّين . انا الّذى لا تقبل الاعمال الّا بولايته و لا تنفع الحسنات الّا بحبّه انا العالم بمدار الفلك الدّوار . انا صاحب مكيال قطرات الامطار و رمل القفار باذن ملك الجبّار . انا الّذى اقتل مرّتين و احيى مرّتين و اظهر كيف شئت . انا محصى الخلائق و ان كثروا . انا محاسبهم و ان عظموا . انا الّذى عندى الف كتاب من كتب الانبيا . انا الّذى جحد ولايتى الف أمّة فمسخوا . انا المذكور فى سالف الزّمان و الخارج فى اخر الزّمان . انا قاصم الجبّارين فى الغابرين . انا معذب يعوق و يغوث و نسرا عذابا شديدا . انا المتكلّم بكلّ لسان .\r\nانا الشّاهد لاعمال الخلائق فى المغارب و المشارق . انا محمّد و محمّد انا . انا المعنىّ الّذى لا يقع عليه اسم و لا شبه . انا باب حطّة . و لا حول و لا قوّة الّا باللّه العلىّ العظيم . « 1 »\r\nو از اين مقوله كلمات ، بسيار بسيار فرموده است . و با وجود اين فقرات ، فرموده\r\n\r\n\r\n","description":"","footnote":"\r\n( 1 ) . مشارق أنوار اليقين ، ص 170 .\r\n","page_name":" 96 ","page_number":96},
  {"content":"\r\n\r\nاست در خطبه‌اى كه موسوم است به خطبهء طنجتيّه كه چه بسيار امرهاى عجيب كه ترك نموده‌ام او را و نگفتم ، به جهت آن‌كه نمىيابم از براى آن‌ها قابلى و حاملى . و در آخر همين خطبه فرموده است كه گويا مىبينم كه منافقين مىگويند كه تصريح نموده است « على » بر نفس خودش به ربوبيت ، پس شاهد باشيد اى مردمان ! به شهادتى كه سئوال بنمايم شما را از آن شهادت در وقت حاجت ، به آن‌كه ، على نورى است مخلوق و بنده‌اى است مرزوق ، و هركسى كه بگويد غير از اين ، پس بر او باد لعنت خدا و لعنت لاعنين . « 1 » بعد از آن از منبر پايين آمدند و اين فقرات دعا را خواندند كه « تحصّنت بذى الملك و الملكوت و اعتصمت بذى العزة و الجبروت و استعنت بذى القدرة و الجبروت من كلّ ما اخاف و احذر » « 2 » . و خواندن اين دعا ، اشاره به شدت ملعنت منافقين است ؛ چون‌كه مضمون و معنى دعا اين است كه خود را محفوظ مىدارم به خداوندى كه صاحب عالم ظاهر و عالم باطن است و خود را نگاه مىدارم به خداوندى كه صاحب عزت و جبروت است و استعانت مىجويم به خداوندى كه صاحب قدرت و جلال است از هرچيزى كه مىترسم و حذر مىكنم . بعد فرمودند كه هيچ‌كس در نزد هيچ مصيبتى و حادثه‌اى نمىگويد اين كلمات را مگر اين‌كه خدا آن مصيبت را از آن دفع مىنمايد .\r\nپس شخصى گفت كه اين كلمات را به تنهايى بگويد ، فرمودند : بلى و اضافه مىنمايم به آن سيزده اسم را . و گويا اشاره به آن است كه تأثير اين كلمات با اعتقاد و معرفت به سيزده نفس خود ايشان است . « 3 »\r\n چه سعادت است مولى ز تو رمزها شنيدن * بسوى تو گوش دادن سخن خدا شنيدن \r\n* * *\r\n هله عاشقان بشارت كه نماند اين جدايى * برسد زمان دولت بكند على خدايى \r\nو بدان‌كه معنى خطبهء مذكوره كه ذكر نشد به جهت آن است كه ظواهر اين الفاظ بيّنة المعانى است و حقايق آن‌ها موقوف است بر تحقيقى كه وضع اين باب به جهت\r\n\r\n\r\n","description":"","footnote":"\r\n( 1 ) . همان ، ص 166 .\r\n( 2 ) . همان ، ص 170 .\r\n( 3 ) . همان .\r\n","page_name":" 97 ","page_number":97},
  {"content":"\r\n\r\nآن شده بود . پس هركس كه آن تحقيق را درست فهميد و احاطه و اذعان به آن نمود ، پس معانى اين الفاظ و اين نسبت‌ها را كه آن جناب به خود داده‌اند ، مىفهمد كه حق و صواب است و نه ؛ به جهت آن‌كه وقتى كه دانسته شد كه صادر اول ، بعينه ، روح آن جنابان است و دانسته شد كه آن ، مظهر جامع جميع اسماء اللّه است و تمام صفات الوهيت و ربوبيت بالتمام در او است ، غير از آن‌كه او حادث و مخلوق و مربوب است ، پس محقق و معلوم مىشود كه ايشان نقطهء ساريه و سايره فى الوجودند و با جميع موجودات ، مع‌اند و نسبت ايشان به تمام موجودات ، نسبت روح است با قالب و منزلهء ايشان به جميع موجودات سماويه و ارضيه ، منزلهء روح انسان است به جميع جوارح ظاهريه و باطنيه او ؛ چنان‌كه مكررا فرموده‌اند كه : « نزّلونا عن الرّبوبيّة ثم قولوا فينا ما شئتم » « 1 » ؛ يعنى پايين بدانيد مرتبهء ما را از مرتبهء ربوبيت خداوند و ما را خدا مدانيد بعد از آن ، آن‌چه خواسته باشيد از نسبت مراتب در حق ما بگوييد . پس هم‌چنان‌كه جوارح انسان حركتى و سكونى بدون روح ندارند ، بلكه حركات و سكنات او ، حركات و سكنات روح است در حقيقت ، هم‌چنان تمام عالم را حادثه‌اى كه مىباشد ، از حركت و سكون و موت و حيات و رزق و عزّ و بقا و ذلّ و فنا و فقر و غنا و امثال اين‌ها ، بدون علم و اطلاع و اذن و انفاذ ايشان ندارد و نمىباشد و قيّوميت و بقا و بنا و رواج عالم به ايشان مىباشد . و انسان ، كه عالم صغير است ، مختصر و نمونهء عالم كبير است . پس به هر نحو كه وضع آن است به همان نحو وضع كل عالم است . پس عالم كبير را روحى مىباشد و مىبايد كه تمام حالات و اوضاع آن بسته بدان روح باشد و آن روح ، روح آن جنابان است ؛ چنان‌كه مجملا و مفصلا در آيات و اخبار و ادعيه و اوراد ، مذكور و مسطور است و از كثرت بسيارى آن‌ها حاجت به ذكر آن‌ها نمىباشد . و تحقيق اين را در كتاب اجابت المضطرّين و در قصيدهء سردابيه ، كه در جواب طعن و رباعى ابن حجر متعصب انشا نموديم ، مفصلا ذكر كرده شده است . خلاصه آن است كه هركس كه به اين‌طور ايشان را بشناسد ديگر شبهه و اشكالى در مثل چنين كلمات و\r\n\r\n\r\n","description":"","footnote":"\r\n( 1 ) . مشارق الأنوار ، ص 69 .\r\n","page_name":" 98 ","page_number":98},
  {"content":"\r\n\r\nچنين نسبت‌ها نمىكند . و اين قسم معرفت ، همان شناختن ايشان است به طريق نورانيت و روحانيت ايشان ، كه به غير از آن قسم در حقيقت معرفت نيست و اعتمادى بر آن نمىباشد و مفيد فايده نيست ؛ چنان‌كه مضمون فقرات اوايل حديثى است كه سلمان و ابوذر [ يا جندب 
  ] از آن جناب روايت نموده‌اند كه فرموده‌اند :\r\nلا يكمل المؤمن ايمانه حتى يعرفنى بالنّورانيّة فاذا عرفنى بذلك فهو مؤمن امتحن اللّه قلبه للايمان و شرح صدره للاسلام و صار عارفا بذنبه و من قصر فهو شاك مرتاب . يا سلمان و يا جندب ! معرفتى بالنّورانيّة معرفة اللّه و معرفة اللّه معرفتى و هو الدّين الخالص و اقامة الصّلوة و هى ولايتى فمن والانى فقد اقام الصّلوة و هو صعب مستصعب يا سلمان و يا جندب ! المؤمن الممتحن هو الّذى لا يرد عليه شىء من امرنا الّا شرح اللّه صدره لقبوله و لم يشك و لم يرتاب . و من قال هناك لم و كيف فقد كفر فسلّموا للّه امره فنحن امر اللّه فيكم . يا سلمان و يا جندب . انّ اللّه اعطانى ما لم يصفه الواصفون و لا يعرفه العارفون فاذا عرفتمونى هكذا فانتم مؤمنون « 1 » ؛\r\nيعنى كامل نمىسازد مؤمن ايمان خود را تا وقتى كه بشناسد مرا به طريق نورانيت و روحانيت . هر وقت كه شناخت مرا به اين‌طور ، پس او مؤمنى است كه خداوند وصف كرده است دل او را براى ايمان و گشوده است سينهء او را براى اسلام و گرديده است عارف به دين خود . و كسى كه از اين معرفت كوتاهى بنمايد ، پس او شاك و مرتاب است و در شك و ريب مانده است . اى سلمان و اى جندب ! معرفت من به طريق نورانيت ، بعينه ، همان معرفت خداوند است و معرفت خداوند ، معرفت من است و اين قسم از معرفت ، دين خالص و اقامهء نماز است و حقيقت نماز كه خداوند فرموده است كه او را برپا بدارند ، ولايت من است . پس هركس كه مرا به آن طريق ولايتى كه دارم بشناسد ، پس اقامهء نماز را كرده است . و اين امر بسيار صعب است و صعب در صعب است . اى سلمان و اى جندب ! مؤمن صاف دل ، كسى است كه وارد نمىآيد چيزى از امر ما و شأن ما بر او ، مگر آن‌كه شرح مىفرمايد خدا سينهء او را براى قبول نمودن امر ما و شكّ و ريب نمىكند . و هركس كه بگويد در امر ما كه چرا و به چه‌طور\r\n\r\n\r\n","description":"","footnote":"\r\n( 1 ) . مشارق الأنوار ، ص 160 .\r\n","page_name":" 99 ","page_number":99},
  {"content":"\r\n\r\nچنين شده است پس به تحقيق كه كافر شده است . اى سلمان و اى جندب ! تسليم بنماييد براى خدا امر خدا را و ما ، امر خدا مىباشيم در ميان شما . اى سلمان و اى جندب ! به درستى كه خداوند عطا فرموده است به من آن مرتبه را كه وصف او را واصفون نمىتوانند بنمايند و عارفان معرفت او را نمىتوانند به‌هم رسانيد . پس هر وقت كه مرا به اين‌طور شناختيد پس شما مؤمنان مىباشيد . چنين شخصى امير المؤمنين است .\r\n راهى بزن كه آهى بر ياد آن توان زد * وضعى بخوان كه راهى از چاكران توان زد\r\nگر لطفى از جنابت بر ما درى گشايد * گلبانگ سربلندى بر آسمان توان زد\r\nدر خانقه نگنجد اسرار عشق مستى * جام مى مغانه هم با مغان توان زد\r\nبر آستان جانان گر سر توان نهادن * دستى بدين وسيله بر زلفشان توان زد\r\nاز شرم در حجابم ساقى تلطفى كن * شايد كه بوسه‌اى چند بر آن دهان توان زد \r\n\r\n","description":"","footnote":"","page_name":" 100 ","page_number":100},
  {"content":"\r\n\r\nالطّبق الثّانى :\r\nدر بيان كيفيت ارتباط و تعلق عقل به موجودات\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nالطّبق الثّانى : در بيان كيفيت ارتباط و تعلق عقل به موجودات و آن‌چه متعلق به آن است\r\nو در آن چند تحفه است .\r\n\r\nتحفه : [ 1 
  ] ، [ اصل « تعرف الاشياء باضدادها » به عنوان مقدمه‌اى براى خلقت جهل 
  ]\r\nاولا بايد دانسته شود كه ظهور و معروف شدن هرچيز به قياس نمودن بر ظهور و معروفيت ضد آن است و به غير از اين ، ممتنع است و ممكن نيست ؛ چون‌كه حقيقت معنى ظهور و معروفيت چيزى آن است كه اطوار و اوصاف و حالات و كيفيات آن چيز را اين كس بفهمد ؛ يعنى بيابد و وجدان نمايد و محسوس او بشود ؛ از آن‌جا كه عالم حس و وجدان ، نهايت عالم ظهور و بروز است و از براى ظهور ، مرتبه‌اى از آن بالاتر نيست و يافتن حقيقت اوصاف و حالات آن چيز ، به جز از محسوس نمودن آثارى را كه بر آن‌ها مترتب است ، ممكن نيست ؛ چون‌كه ظهور حقايق به ظهور آثار او است لا غير .\r\nو معناى محسوس نمودن آثار عبارت است از ديدن يا شنيدن يا چشيدن يا بوييدن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nيا لمس و ماليدن چيزى را . و اين مذكورات ، كيفيات و حالاتى است كه حقايق آن‌ها مخفى است و به آثار ايضا بايد ظاهر شود و معروف گردد . و دانسته شد كه نهايت عالم ظهور ، عالم حس و وجدانى است كه آلت آن ، همين كيفيات است ايضا و به آن‌ها بايد كه متحقق بشود . پس ديگر از براى ظهور آثار اين كيفيات عالمى نيست مگر عالم ظهور آثار ضد آن چيز . و به همين نهج است حال و كيفيت ظهور ضد ايضا . پس لازم آمد كه محسوسيت و وجدان آثار هريك از ضدين به قياس به محسوسيت و وجدان آثار ديگرى بشود ؛ مثلا هرگاه خواسته شود كه معنى و حقيقت شيرينى ظاهر كرده شود ؛ پس ممكن نيست و نمىشود مگر به اظهار نمودن آثار آن به وجدان و احساس . و طريقهء وجدان و احساس ، گذاردن او را است در دهان و چشيدن او را است به طريق آثار . و آن عبارت است از انبساط و ملايمت و گوارايى عروق و اعضايى كه منبسط و مفروش است بر جرم زبان . و اين انبساط و ملايمت كيفيتى است از كيفيات عروق و اعضاى مذكوره و حقيقت او ايضا معلوم نيست كه چه‌چيز است تا وقتى كه ترشى را ، كه ضد آن است ، در دهان گذارده و چشيده شود و كيفيّت انقباض عروق و اعصاب و نفرت و ناملايمت آن به ظهور رسد . پس در اين وقت معلوم مىشود در وجدان كه حقيقت و معناى شيرينى ، چه‌چيز است و هم‌چنين از حصول كيفيّت مذكورهء حاصله در وقت چشيدن شيرينى معلوم مىشود در وجدان و احساس ايضا كه حقيقت و معناى ترشى ، چه‌چيز است . و اين ، تحقيق معنى كلام مشهورى است كه : « تعرف الاشياء باضدادها » ؛ يعنى شناخته مىشود حقيقت همه چيزها به شناختن حقيقت ضدهاى آن‌ها .\r\nو از اين‌جا است كه خداوند من حيث الذات ، چون‌كه ضد ندارد ، ظهور و معروفيت آن من حيث الذات ممتنع و محال شده است . و لكن از آن‌جا كه ظهور و معروفيت فى نفسه صفت كمال است و ظهور و معروفيت بدون ظهور ضد نمىشود و هر كمالى هم محبوب و مطلوب خداوند است . چنان‌كه محقق است و مضمون\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nحديث « كنت كنزا مخفيا فاحببت ان اعرف فخلقت الخلق كى اعرف » « 1 » صريح در آن است ؛ يعنى خداوند فرموده است كه بودم من گنج پنهانى ، پس دوست داشتم كه ظاهر و معروف گردم ، پس خلق نمودم خلايق را كه آثار و علامات منند تا اين‌كه ظاهر و معروف بشوم به واسطهء ظهور و معروفيت آثار خود . از اين سبب تضاد در ميان موجودات ، كه آثار صفات خودش است ، گذارده است تا آن‌كه تضاديت آن‌ها ، موجب ظهور و معروفيت آن‌ها بشود و از ظهور و معروفيت آن‌ها ، ظهور و معروفيت خودش حاصل آيد . و اين سرّ آن است كه خداوند متصف به صفات متضادهء جلاليه و جماليه شده است ؛ مثل قهر و لطف و اوليت و آخريت و ظاهريت و باطنيت و امثال اين‌ها . و اين معنى ، مقصود از عبارت جناب امير عليه السّلام است در بعضى از خطبه‌هاى نهج البلاغه كه فرمودند : « و بمضادته بين الاشياء عرف ان لا ضدّ له » « 2 » ؛ يعنى و به واسطه تضاد انداختن خداوند در ما بين تمام چيزها شناخته شد آن‌كه ضدى براى او نمىباشد ؛ يعنى اگر ضد مىداشت و معروفيت و ظهور آن به ضد حاصل مىشد ديگر داعى و حكمتى از براى تضاد انداختن ما بين موجودات نبود . پس چون‌كه ضد ندارد و ظهور و معروفيت هم صفت كمال و محبوب او است ، ناچار لازم آمد كه معناى ضديت در ما بين موجودات ، كه آثار او است ، بيندازد تا آن‌كه ضديت ، موجب معروفيت و ظهور آثار شود و ظهور آثار ، دليل ظهور او گردد . پس هرچيز كه خلق شده است و مىشود بايد ضدى داشته باشد و الا ظاهر و معروف نمىشود و خلقت او بىحكمت و عبث مىشود ؛ چنان‌كه فرموده است :  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  « 3 » ؛ يعنى و از هرچيزى را خلق فرموديم ما دو زوج ، يعنى دو ضدّ شايد كه شما متذكر شويد و بدانيد كه خداوند ضد ندارد و آن‌كه به سبب ظهور و معروفيت خود ، همه چيز را با ضد خلق كرده است . و از جهت اين‌كه در ضمن تصريح ، اشاره\r\n\r\n\r\n","description":"","footnote":"\r\n( 1 ) . شرح فصوص الحكم ، ص 483 - 484 . با اندكى اختلاف و مشارق الأنوار ، ص 27 .\r\n( 2 ) . نهج البلاغه ، خطبهء 186 .\r\n( 3 ) . ذاريات : 49 .\r\n","page_name":" 105 ","page_number":105},
  {"content":"\r\n\r\nبفرمايد ايضا به اين‌كه لابد است هرچيزى را از ضد ، لفظ زوج را فرموده است و هر يك از دو ضد را زوج ناميده است تا اشاره باشد به اين‌كه لا محاله بايد كه هريك از ضدين ، ازدواج و اجتماع ، در عالم خلقت و وجود ، با ضد ديگر بنمايد و الّا اثنين يا فردين مىفرمود . پس تضاد موجودات و اختلاف آن‌ها دليلى است واضح بر صمدانيت و وحدانيت و قدرت و توانايى و بلاضديت و بلانديّت خالق و صانع آن‌ها ، نه اين‌كه دليل بر دو بودن صانع باشد يا اين‌كه عبث و بلا حكمت باشد و از اين‌جا است كه ذكر اختلاف صنايع خود را در قرآن بسيار و مكرر فرموده است و فرموده است كه در اين اختلاف ، آيه و علامات است براى قومى كه از اهل عقل و دانش و بينش باشند .\r\n بسا قفلى كه بندش ناپديد است * چو وا بينى نه قفل است آن كليد است \r\nبنابراين تحقيق و تفصيل لابد و ناچار شد و لازم آمد كه به سبب ايجاد و خلق فرمودن عقل ، خلق و ايجاد جهل ، كه ضد آن است ، بشود تا معلوم شود كه عقل چه چيز است و حقيقت آن ظاهر و هويدا گردد .\r\n گر نگشتى ظلّ جهل از پرتو عقل آشكار * تا ابد عاقل ندانستى كه نور است يا كه نار\r\nتا نيايد خشكى و آن محنت فصل خريف * كس نيابد خوبى و آن لذت فصل بهار\r\nگر نبودندى شبان يا گر نيامد روزها * كس نگشتى عارف از ماهيت ليل و نهار\r\nوز ازل پنهان بماند آن كنز مخفى تا ابد * گر نگشتى آشكارا صنعت پروردگار \r\n\r\nتحفه : [ 2 
  ] ، [ جهل و فلسفه خلقت آن 
  ]\r\nبدان‌كه آن‌چه اولا و بالذات مقصود و مراد بوده است و بالاصاله اراده به خلقت او تعلق گرفته است آن عقل است و جهل ثانيا و بالعرض مقصود و مراد شده است ، و بالتبع ، اراده به خلقت آن تعلق گرفته است ، از جهت ظهور و بروز عقل كه بدون وجود ضد آن ، كه جهل است ، ممكن نيست و نمىشود . پس به يك اراده و به يك صنع ، خلقت دو چيز شده است كه يكى صنع اصلى و مقصود ذاتى است و ديگرى از متممات ظهور ، كه معناى خلقت است ؛ مىباشد ، نه اين‌كه دو چيز مستقل به دو صنع يا\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبه يك صنع خلق شده است و الّا لازم مىآيد كه صادر اول دو چيز باشد و محاليت و امتناع آن سابقا معلوم شد . پس به همان يك صنع كه خلقت عقل شده است جهل و ظلمت آن نمايان و مخلوق شده است و ظلمت ذاتى و حقيقت معنى جهل است نه اين‌كه معنى و حقيقت آن غير ظلمت بوده است و او را ظلمت‌دار كرده است . يا اين‌كه ظلمت [ را 
  ] از عقل اكتساب كرده باشد ، حاشا ؛ لكن ظهور آن به واسطهء ظهور عقل شده است ؛ چنان‌كه نورانيت ذاتى و حقيقت معناى عقل است و به وجود خداوند موجود و ظاهر شده است نه اين‌كه معنى و حقيقت آن غير از نورانيت بوده است و او را نورانى كرده‌اند ، كلّا ؛ لكن ظهور آن به واسطهء ظهور جهل است . و از براى زيادتى توضيح اين مطلب رجوع به عالم حس و مشاهده بايد نمود : مثلا شمس ، كه حقيقت و معناى آن ، نورانيت است ، در وقتى كه طلوع نمايد ، ديوار ، كه حقيقت و معناى آن ظلمت و بىنور است و در كتم خفا است ، به واسطهء طلوع شمس ظاهر شد و از ظهورش سايهء او كه عين معناى ظلمت و ظهور او است و به طريق آثار و ظليت جلوه كرده است بروز يافت . پس سايهء ديوار از خود ديوار است نه از شمس و لكن ظهور او به شمس است كه ضد و مقابل او است . و نور شمس ايضا از خود شمس است نه از ديوار و لكن ظهور آن به واسطهء ديوار است كه ضد و مقابل او است . پس آن‌چه حادث شده است يك صنع است كه عبارت است از طلوع شمس ، و به آن دو چيز پيدا شده است : خود شمس ، و سايهء ديوارى كه معناى ظلمت است . و بر همين نهج است حال خلقت عقل و جهل .\r\nو از اين‌جا معلوم شد كه جهل ، كه در السنه بلكه در احاديث و آيات ، « ظل » ناميده شده است ، نه مراد اين است كه جهل ظل و عكس و سايهء عقل است ؛ چرا كه ظلّ و عكس و سايهء عقل نور است نه ظلمت و عبارت از همان انبساط او است ؛ مثل ظلّ شمس كه عبارت از همان انبساط ضياء و نور اوست . بلكه مراد از آن يا معنى تابع است ؛ از آن‌جا كه هر ظلى كه به معناى سايه است تابع ذىظل است . و دانسته شد كه جهل در خلقت و ظهور تابع عقل است و به استقلال خود خلق نشده است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nپس همان صفت تابعيت ظل در آن ملحوظ شده است و او را ظل ناميده‌اند . يا اين‌كه مراد از آن همان معنى ظلمت اوست كه انبساط يافته است ؛ چون‌كه غالبا هر ظلمت منبسطه‌اى را كه از چيزى كه غير قابل استناره است به‌هم رسيده است و خود حجاب استنارهء خود شده است ، او را ظلّ گويند . پس او را كه اضافه به عقل مىكنند و مىگويند : جهل ظلّ عقل است ، مراد آن است كه ظلى است ، يعنى ظلمتى است ، منبسطه كه از سبب ظهور عقل ظهور يافته است . و مشهور است كه در صحت اضافه چيزى به چيزى ، ادنى ملابست و اندك علاقه‌اى كافى است .\r\nخلاصه ، تابع بودن جهل مر عقل را و ظلمت او ، در ضمن احاديثى ، كه از آن جمله اين حديث است كه ذكر مىشود ، تصريحا و تلويحا مذكور شده است . و اين حديث از جملهء فقرات حديث طويلى است كه صدر آن ، متضمن خلقت عقل است ، در باب سابق ذكر شد . فرمودند : « ثمّ خلق الجهل من البحر الاجاج ظلمانيّا فقال له ادبر فادبر ثمّ قال له اقبل فلم يقبل فقال له استكبرت فلعنه » « 1 » ؛ يعنى بعد از آن‌كه خداوند عقل را خلق فرمود ، خلق فرمود جهل را از درياى شور تاريك ، ظلمت‌دارى . پس فرمود مر او را كه پشت به من بنما ، پس پشت نمود و بعد از آن فرمود مر او را كه روى به من بياور ، پس رو نياورد . پس فرمود مر او را كه تو تمرّد امر من نمودى و استكبار كردى . پس او را لعن فرمود و از قرب درگاه خود او را راند . و از آن‌جا كه فرمودند كه خلقت جهل بعد از عقل است ، معلوم شد كه خلقت او به تبعيت و لاجل ظهور العقل بوده است و به يك صنع شده است ؛ چنان‌كه سابقا ذكر شد . و آن‌جا كه فرمودند كه خلقت او از درياى شور ظلمت‌دار شده است ، اين دريا همان درياى ذاتيت او است كه عين معنى ظلمت و بىنورى او است و از نفس امكانى ظلمانى خودش خلق كرده شده است ؛ چنان‌كه در ضد آن ، كه عقل است ، چنين است . و محقق شد كه عالم آن ، عالم اختراع است و از نفس خود خلق شده است و صادر اول است و منبع و ماده ندارد . و جهل هم از عالم\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 21 ، ح 13 .\r\n","page_name":" 108 ","page_number":108},
  {"content":"\r\n\r\nاختراع است ؛ چون‌كه اختراع آن به همان اختراع اولى عقل است . و در خلقت عقل هم كه فرمودند او را از نور خود خلق فرموده است ، آن نور ، همان نفس امكان نورانى خود عقل است نه غير آن . و به اين سبب است كه يكى از اسم‌هاى آن ، كاف مستديرهء على نفس‌ها است ؛ چنان‌كه سابقا در باب اول ذكر شد . و در اصطلاح اشخاصى كه او را به اين اسم ناميده‌اند لفظ « كاف » اشاره به حرف اول لفظ « كن » است كه در آيهء شريفهء  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  « 1 » مىباشد ؛ يعنى ، اين است و جز اين نيست كه امر ما هرچيزى را كه اراده بنماييم خلق نمودن آن را ، آن است كه بگوييم مر او را كن ، يعنى باش و موجود شو ، پس مىباشد و موجود مىشود . پس معناى مستدير بر نفس خود آن است كه كون و بود او در وقتى كه او را بوده نموده‌اند از خود او شده است و ماده نداشته است . و گفته‌اند كه لفظ نون از كلمهء « كن » اشاره به اقامهء عين چيز است . و گفته‌اند ايضا كه در ميان اين دو حرف ، لفظ « واو » هم بوده است كه اصل او « كون » است . و لفظ « واو » چون در حساب جمل شش است و آن اشاره به ستة ايامى است كه در آيه است و شش روز را كمّ و كيف و وقت و مكان و جهت و رتبه دانسته‌اند .\r\nبارى ، عدم اقبال او و راندن و لعن نمودن او را ، كه در حديث است ، عبارت است از بعد و دورى او و نداشتن او قابليت قبول نمودن نور و رحمت و رحيميت را به هيچ وجه من الوجوه ، بلكه نصيب آن غير از وجود ، كه رحمت رحمانيه است كه به مضمون وسعت رحمته كلّ شىء احاطه به جميع موجودات نموده است ، ديگر هيچ چيز نبوده است . و شكل و هيأت آن در عالم تصوير بدين طور است كه بعد از عقل و بعد از عوالم نفوس و برزخ و سبع سماوات و كرهء نار و هوا و آب و خاك و عوالمى كه بعد از جهل است كه متصل به كرهء خاك مىشود ، به‌طور ادبار و پشت نمودن به قوس الهى و قوس عقل واقع شده است ، بدين شكل است كه نموده مىشود تا معين و مشخص شود .\r\n\r\n\r\n","description":"","footnote":"\r\n( 1 ) . يس : 82 .\r\n","page_name":" 109 ","page_number":109},
  {"content":"\r\n\r\nو شايد كه از لفظ « بحر اجاج » كه در حديث است مهتدى و منتقل به باطن و تأويل اين آيه و امثال آن‌كه لفظ بحرين دارد بشوى و بدانى كه مراد از دو بحرى كه متضادند همين بحر عقل و بحر جهل است . آيه اين است :  وَ هُوَ الَّذِي مَرَجَ الْبَحْرَيْنِ هذا عَذْبٌ فُراتٌ وَ هذا مِلْحٌ \r\n\r\n","description":"","footnote":"","page_name":" 110 ","page_number":110},
  {"content":"\r\n\r\n أُجاجٌ  « 1 » ؛ يعنى ، و مساوى نيستند دو بحر ، بلكه متضادند . آن يك ، بحر شيرين و گواراست و خوردن آن خوش است و آن يك ، بحر شور و تلخ و ناگوار است . و هم‌چنين هر آيه كه در آن ، لفظ ظلمات و نور و ظل و حرور و اعمى و بصير و احيا و اموات مىباشد ؛ مثل :   الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ   « 2 » و مثل :   وَ ما يَسْتَوِي الْأَعْمى وَ الْبَصِيرُ * وَ لَا الظُّلُماتُ وَ لَا النُّورُ *     وَ لَا الظِّلُّ وَ لَا الْحَرُورُ * وَ ما يَسْتَوِي الْأَحْياءُ وَ لَا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ    * إِنْ أَنْتَ إِلَّا نَذِيرٌ  « 3 » .\r\n سخن چو بر دهن آيد گرش نمايى فهم * هزار گونه حكايت از آن برون آيد \r\n\r\nتحفه : [ 3 
  ] ، [ ماهيت و صفات جهل 
  ]\r\nو از تضاعيف كلمات دانسته شد كه جهل ، جوهرى است ظلمانى و مثل عقل برى است از ماده و مدت ، و خالى است از استعداد و قوّت ، و تمامى صفات نقايص او به طريقهء فعليت است و نقص محض است و هيچ‌گونه كمال در آن نيست و ظلمت صرف است و نمونه‌اى از نور در آن نيست و از مكان و زمان مبراست و از شبيه و نظير معرّا ، و بسيطى است كه او را هيچ‌گونه تركيب نه ، و ادبار و مطرودى است كه او را هرگز اقبال و قرب ميسر نه ، و اختراع اول خداوند است از غير تمثالى ، و باب اضلال تمام موجودات ظليّه است الى ابد الدّهر من غير تغيير و لا زوال و آية اللّه غضبانية و حجاب اعظم ظلمانيهء او است . واگذارده است در آن ، تمام صفات قهريه و غضبيهء خود را . و مربوط ساخته است به آن ، جملگى مخلوقات ضلاليه و جهنميهء خود را . و اكتساب جهل و ضلالت تمام موجودات جهليه و ضلاليه ، از آن است . و اگر آن نبودى هرآينه جميع در وادى مراح عدم مسروح بودندى و ابواب غضب و لعنت و نقمت بر همه مسدود و الى الابد غير مفتوح و نگشودندى .\r\n آنان كه گلند و آن‌كه خار است * حيران همگى كه اين چه خار است \r\n\r\n\r\n","description":"","footnote":"\r\n( 1 ) . فرقان : 53 .\r\n( 2 ) . أنعام : 1 .\r\n( 3 ) . فاطر : 19 - 23 .\r\n","page_name":" 111 ","page_number":111},
  {"content":"\r\n\r\nو به سبب كمالات ظلمانيهء او ، او را به ضد اسامى عقل مىتوان ناميد . پس اسامى آن « عالم فابغضت » و « اسم خارج عن ظلّه فلا يدخل فيه » و « حركت بنفسه و فعل بنفسه » و « عسق الازل » و « عالم الامر » و « روح رمعى » و « صخرة سوداء » و « مشيّة عرضيّة » و « بغضة حقيقية » و « رابطة بين الظّهور و البطون » و « شجرة زقوميّة » ، و مقام او بعد و « برزخ البرازخ » و « حقيقة رمعيّة » و « ظلمة و لعنة كليّة » و « نفس غضبانى » و « ازلية ثانية » و « عدم قابليّة اول » و امثال اين‌ها كه از اسامى عقل است و به اعتبارات مختلفه بر آن اطلاق مىشود ؛ چون‌كه جهل هم از شدت ظلمت و كماليهء آن ، اعتبارت مختلفه دارد و لكن بر ضد عقل است و مثل عقل ، او را افاضه‌اى است ظلمانى بر ضد افاضهء عقل ايضا ؛ چنان‌كه خداوند بعد از آيهء نور ، كه مشتمل بر كيفيت افاضه نمودن عقل است ، به ادنى فاصله فرموده است :  أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « 1 » ؛ يعنى مثال ظهور و ايجاد فرمودن خداوند غضب خود را مثل ظلماتى است كه در درياى عظيم العميقى است كه فرو بگيرد آن دريا را موج تاريك ظلمانى ، و از بالاى آن موج موج تاريك ظلمانى ديگرى باشد ، و از بالاى آن موج ابر سياهى باشد ، و مجموع آن‌ها ظلمت‌هايى است كه بعضى در بالاى بعضى است و به مرتبه‌اى تاريك است كه هرگاه كسى بيرون بياورد دست خود را ، نزديك نيست كه ببيند دست خود را از شدت ظلمت و تاريكى . و كسى را كه خداوند قرار نداده است از براى آن نورى را پس ديگر از براى او نور نمىباشد و تصور نمىتوان نمود . پس بر وفق مثال ، افاضهء عقل موجودات نورانيه مثال اظلام جهل است بر موجودات ظلمانيه ، و بحر را در اين‌جا مقابل شجرهء مباركه بدان در آن‌جا . و موج اول را مقابل مصباح بدان ، و موج دوم را مقابل زجاجه بدان ، و ابر سياه را مقابل مشكات بدان . پس ابر سياه كه به منزلهء مشكات عقل است در عالم جهل مثال ارضين سبع جهليه است ؛ چنان‌كه اشاره به آن شد و بعد از اين مفصلا ذكر خواهد شد . و موج دوم مثال برزخ جهلى است ايضا . و موج اول مثال\r\n\r\n\r\n","description":"","footnote":"\r\n( 1 ) . نور : 40 .\r\n","page_name":" 112 ","page_number":112},
  {"content":"\r\n\r\nنفوس شريره است كه ظلمانيه است . و دريا مثال شجرهء خبيثهء غير مباركهء جهل است .\r\nپس از شجرهء خبيثه ، افادهء ظلمت به نفوس شريره مىشود ، و از نفوس به برزخ مىشود ، و از برزخ به اهل ارضين مىشود بدين هيأت كه ملحوظ نظر است ، و هيأت آن اين است :\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nو اگر خواسته باشى كه بر وفق دايرهء عقل ، كه در اين خصوص سابقا مسطور شد ، بحر لجى را از دايرهء فوقيهء محيطيّه بدانى و دو دايرهء ديگر را عكس نمايى تا دايرهء وسطيهء مركزيه و آن را دايرهء ابر سياه بدانى به اعتبار وسعت عوالم ، چنان‌كه در دايرهء عقل ذكر شد ، پس تفاوت ندارد و مثال از براى مطلب ايضا مىشود .\r\n\r\nتحفه : [ 4 
  ] ، [ عينيت جهل اول با روح ظلمت خاتم الشقيين 
  ]\r\nبدان‌كه به همان نهجى كه عقل اول ، عين روح و نور خاتم النبيين صلّى اللّه عليه و إله و سلّم بود و به اعتبارات مختلفه ، اسامى متكثره غير از روح محمدى صلّى اللّه عليه و إله و سلّم داشت ، به همان نهج ، جهل اول به عينه روح و ظلمت خاتم الشقيين عليه اللّعنه است و به اعتبارات مختلفه ، اسامى متشتته غير از روح رمعى مىدارد . چنان‌كه روح آن حضرت احاطه به تمام موجودات نورانيه عليينه دارد و با همهء موجودات آن جنس مع و مصاحب است و وجود و نور همگى از شعاع فيض آن است ، هم‌چنان روح آن ملعون احاطه به تمام موجودات سفليهء ظلمانيهء سجينيه دارد و با همهء افراد آن جنس مع و مصاحب مىباشد و وجود و ظلمت تمام از ظلمت و خبائث آن است .\r\nو چنان‌كه روح آن جناب را ظاهرى و باطنى مىبود و باطن او مؤسس و ولى و وصى او بود ، هم‌چنان روح آن خبيث را ظاهر و باطنى است و باطن او مؤسس و ولى و وصى او است . چنان‌كه هويدا است و مىدانى از شكل و هيأتى كه سابق نموده شد ، باطن او كه روح رمعى است همان روى قوس است كه پشت به قوس عقل و قوس الهى دارد ، و ظاهر او قوسى است كه رو به عوالم خود ، كه آخر آن‌ها متصل به آخر عوالم عقل است ، دارد . و چنان‌كه آن جناب هريك از عترت طاهرهء آن در آن روحيهء مقدسه اشتراك داشتند و آن روح ، روح همه بود و در عالم عزت و جبروت و نورانى يكى بودند و به اسم و شخص ، متعدد شدند ، هم‌چنان آن ملعون با هريك از تبعهء خبيثهء آن در آن روحيت منجسه اشتراك دارند و آن روح ، روح همهء آن‌ها است و در عالم قهر و رهبوت ظلمانى يكى بودند و به اسم و شخص ، متعدد شدند . بلى فرقى كه\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nهست آن است كه آن حضرات و آن جنابان به جهت علم و شعورى كه داشتند به احاطه و معيت خودشان مر موجودات نسبيّه و شعاعيهء خود ؛ چون‌كه آن علم لازم و عين عقل و نورانيت ايشان است ، مىفرمودند : « كه منم آدم و منم نوح و منم ابراهيم و منم موسى و نور و طور و منم عيسى و نفس آن » و امثال اين‌ها كه سابقا ذكر شد و اشاره به آن نموده شد . و اما آن ملاعين به سبب عدم علم و نبودن شعور ، كه لازم و عين جهل و ظلمانيت ايشان است ، اطلاع از آن معيت و مصاحبت با موجودات نسبيّهء عسعسيهء خود ندارند و به اين سبب نگفته‌اند كه منم ابليس و منم عوج و جهانبان و منم نمرود و نار نمرود و منم فرعون و هامان و منم انيح بن اسمان و امثال اين‌ها ، و لكن در نفس الامر و در نزد كسى كه عالم و صاحب شعور است جايز و صحيح است كه بگويد در شأن هريك از آن ملاعينى كه اشتراك در آن روح جهل و سجينى دارند كه اين است ابليس و اين است قابيل و اين است فرعون و هامان و نمرود و نار نمرود و امثال اين‌ها .\r\nو از اين‌جا است كه در احاديث وارد شده است كه هر معصيتى كه در شرق و غرب عالم مىشود وزر و و بال آن در عنق و گردن ايشان است . و احاديث بسيار به اين مضمون وارد شده است و از كثرت آن‌ها و ظهور اين مطلب ، ذكر آن‌ها نشد . و بدان ايضا كه به همان نهجى كه تعبير از عقل به محال و مجالى و مظاهر و قوالب آن شده است ، هم‌چنان تعبير نمودن از جهل به مجالى و قوالب آن صحيح و جايز است ؛ چنان‌كه در تأويل آيهء  أَوْ كَظُلُماتٍ فِي بَحْرٍ لُجِّيٍّ  « 1 » ، كه سابقا ذكر آن شد ، به خصوص حديثى كه صدر آن مشتمل بر تأويل نمودن آيه نور است به محال و مجالى و قوالب آن و سابقا در باب اول اشاره به آن شد ، مروى است از جناب امام جعفر صادق عليه السّلام كه فرمودند :  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ  « 2 » ، مشكاة حضرت فاطمه عليها السّلام است . فيها مصباح ، امام حسن عليه السّلام است . المصباح فى زجاجة امام حسين عليه السّلام است . الزّجاجة\r\n\r\n\r\n","description":"","footnote":"\r\n( 1 ) . همان : 40 .\r\n( 2 ) . همان : 35 .\r\n","page_name":" 115 ","page_number":115},
  {"content":"\r\n\r\nكانّها كوكب درّىّ ، حضرت فاطمه عليها السّلام مىباشد كه كوكب درخشنده‌اى است در ميان زنان اهل دنيا . يوقد من شجرة مباركة ، ابراهيم عليه السّلام است . زيتونة لا شرقية و لا غربيّة يعنى حضرت ابراهيم عليه السّلام نه يهودى بوده است و نه نصرانى . يكاد زيتها يضىء يعنى نزديك است كه علم از آن منفجر شود . و لم تمسسه نار يعنى هرچند كه به آن وحى از ملك نرسد . نور على نور يعنى امامى بعد از امامى مىباشد يهدى اللّه لنوره من يشاء يعنى هدايت و راهنمايى مىفرمايد خداوند هركس را كه مىخواهد به سوى ائمه عليهم السّلام بعد از اين ، راوى اين حديث ، كه صالح بن سهل همدانى است ، پرسيد كه :\r\nاو كظلمات چه معنى دارد ؟ فرمودند كه مراد اوّلى و صاحب آن است ، و يغشيه موج سيمى است ، و من فوقه موج ظلمات و بدعت‌هاى دويمى است . من فوقه سحاب ظلمات بعضها فوق بعض ، معاويه - لعنة اللّه - است و فتنه‌هاى بنى اميه است . و اذا اخرج يده لم يكد يريها يعنى مؤمن هرگاه بخواهد كه دين خود را بفهمد و بيابد در زمان بنى اميه ، نزديك نيست كه بتواند و بيابد و ببيند . و من لم يجعل اللّه له نورا يعنى و كسى كه خداوند نگردانيده است از براى او امامى از نسل فاطمه عليها السّلام فما له من نور ، پس از براى او در روز قيامت امامى نخواهد بود كه او را به بهشت شفاعت نمايد و ببرد . « 1 »\r\nو از اين مقوله احاديث در تفسير آيات ، به‌طورى كه هرجا ذكر نور و امثال آن شده است تأويل به آن جنابان و هرجا كه ذكر ظلمت و امثال آن شده است تأويل به آن خبيثان شده است ، بسيار است . و از آن‌جايى كه به مضمون حديث « القرآن بعضه يفسّر بعضا » « 2 » ؛ يعنى بعضى از قرآن تفسير بعضى ديگر مىنمايد ، آيات قرآنيه هم بدين مضمون بسيار است ، از آن جمله ، اين آيه است كه  انْطَلِقُوا إِلى ما كُنْتُمْ بِهِ تُكَذِّبُونَ   * انْطَلِقُوا إِلى ظِلٍّ ذِي ثَلاثِ شُعَبٍ   * لا ظَلِيلٍ وَ لا يُغْنِي مِنَ اللَّهَبِ   * إِنَّها تَرْمِي بِشَرَرٍ كَالْقَصْرِ   * كَأَنَّهُ جِمالَتٌ صُفْرٌ  « 3 » . يعنى برويد اى گنه‌كاران ! به سوى آتش كه بوديد شما در دار دنيا كه\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 195 ، ح 5 .\r\n( 2 ) . إتحاف السّادة المتّقين ، ج 7 ، ص 114 .\r\n( 3 ) . مرسلات : 29 - 33 .\r\n","page_name":" 116 ","page_number":116},
  {"content":"\r\n\r\nتكذيب او مىنموديد ، برويد به سوى ظلّى و ظلمتى كه صاحب سه شعبه است و گوارا است و نه اين كس را بىنياز مىگرداند از سوختن و برافروختن . به درستى كه اين آتش مىاندازد شررهايى كه به بزرگى قصر و عمارت عاليه است و گويا كه اين شررها به شترهاى زرد رنگ مىماند . اين معنى تفسير اين آيه است به‌طور عربيت و لغت كه سابقا ذكر شد كه نصيب اهل مجادله از قرآن اين است . و اما مقصود خداوند ، كه او را تأويل مىگويند و نصيب اهل دل و موعظه است ، پس معناى آن است كه برويد اى گنه‌كاران ! به سوى آتش كه آن آتش ، همان كسى است كه به سبب ميل داشتن شما به آن كس تكذيب مىكرديد پيغمبر را در خصوص امامت على عليه السّلام برويد به سوى آتشى كه در دنيا صاحب سه شعبه است . و مراد همان سه كس‌اند كه از شعبه‌ها و مجالى و محال و صور قالبيهء همين آتشند كه نه علم و نه دين دارند و كسى را از سوختگى جهل و نادانى بىنياز و مستغنى مىگردانند و ادعا مىنمايند كه كارها و عمل‌هاى ما مثل كارها و عمل‌هاى قصر است . و مراد از قصر ، جناب امير المؤمنين عليه السّلام است ؛ چون‌كه محل و آرامگاه و پناه و مأواى شيعيان و مؤمنان است ؛ چنان‌كه در آيهء  وَ بِئْرٍ مُعَطَّلَةٍ وَ قَصْرٍ مَشِيدٍ  « 1 » به‌همين سبب و به‌همين مناسبت ، هريك از بئر و قصر تأويل به ايشان شده است . بعد فرمودند كه اين ظل و اين آتش در دار دنيا خود را مثل جمالت صفر مىداند ؛ يعنى شتر خالى از علايق ، و مراد ، شتر مست است . و مراد از جماله ايضا آن حضرت است ؛ چون‌كه غالبا در وقت تكلم فرمودن ، پيوستگى و اتصالى كلى به عالم ملأ اعلى به‌هم مىرسانيدند به مرتبه‌اى كه مست آن عالم و خالى از علايق اين عالم و بالكليه منصرف مىبودند . و از اين سبب آن جناب را در بعضى از احاديث تشبيه به شتر مست نموده‌اند . و از آن جمله است عبارت خطبهء شقشقيه كه مشهور و مسطور است در وقتى كه در اثناى خطبه ، كسى از آن حضرت سئوالى نمود و به اين سبب از آن سياقى كه داشتند بازماندند . بعد از آن از حضار مجلس ، كسى التماس نمود كه متمم كلام خطبه را بفرمايند ، فرمودند : « هيهات تلك شقشقة انحدرت » « 2 » ؛ يعنى دور است و\r\n\r\n\r\n","description":"","footnote":"\r\n( 1 ) . حجّ : 45 .\r\n( 2 ) . صبحى صالح ، نهج البلاغه ، ص 48 ، خطبهء 3 .\r\n","page_name":" 117 ","page_number":117},
  {"content":"\r\n\r\nگذشت و آن كلماتى بود كه از مستى آن عالم سر زده بود و بيرون آمده بود مثل كف دهن شتر مست كه خود به خود سراشيب مىشود و مىآيد . و اين قسم تشبيهات در كلام فصحا و بلغا ساير و داير و بسيار مىباشد ؛ چون‌كه وجه شبه از يك جهتى كه مراعات مىشود كافى است در تشبيه و نبايد كه من جميع الوجوه باشد . و از آن جمله ، اين آيه است ايضا كه ؛\r\n إِنَّ هذا لَهُوَ الْفَوْزُ الْعَظِيمُ   * لِمِثْلِ هذا فَلْيَعْمَلِ الْعامِلُونَ   * أَ ذلِكَ خَيْرٌ نُزُلًا أَمْ شَجَرَةُ الزَّقُّومِ   * إِنَّا جَعَلْناها فِتْنَةً لِلظَّالِمِينَ   * إِنَّها شَجَرَةٌ تَخْرُجُ فِي أَصْلِ الْجَحِيمِ   * طَلْعُها كَأَنَّهُ رُؤُسُ الشَّياطِينِ   * فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ   * ثُمَّ إِنَّ لَهُمْ عَلَيْها لَشَوْباً مِنْ حَمِيمٍ   * ثُمَّ إِنَّ مَرْجِعَهُمْ لَإِلَى الْجَحِيمِ   * إِنَّهُمْ أَلْفَوْا آباءَهُمْ ضالِّينَ   * فَهُمْ عَلى آثارِهِمْ يُهْرَعُونَ   * وَ لَقَدْ ضَلَّ قَبْلَهُمْ أَكْثَرُ الْأَوَّلِينَ  « 1 » .\r\nمعنى آن است كه در آيهء سابق بر اين ذكر نعمت‌هاى بهشت را فرمودند و در اين آيه مىفرمايد كه به درستى كه اين بهشت و نعمت‌هاى آن هرآينه فوز عظيم و لذت بزرگى است و از براى مثل اين نعمت و اين فوز بايد عمل بنمايند در دنيا عمل كنندگان . بعد مىفرمايد كه آيا اين نعمت بهتر است كه در اول مردن به منزلهء ناشتايى به اين كس بدهند يا اين‌كه شجرهء زقوم بهتر است ؟ به درستى كه ما گردانيده‌ايم اين درخت را فتنه و عذاب از براى ظلم‌كنندگان . و به درستى كه اين شجرهء زقوم درختى است كه بيرون مىآيد در اصل و قعر جهنم و شكوفهء آن گويا سرهاى شياطين است در بد هيأتى و بدشكلى . پس به درستى كه اهل جهنم هرآينه مىخورند از اين درخت و شكوفهء آن ، پس پر مىكنند از آن شكم‌هاى خود را . بعد از آن به درستى كه از براى ايشان است بر بالاى آن خوراك بهره‌اى از آب بسيار گرم . بعد از آن به درستى كه مرجع ايشان به سوى جهنم است ؛ به جهت آن‌كه ايشان يافتند در دار دنيا پدرهاى خود را گمراه و فهميدند ، پس ايشان بر آثار و بر عقب آن پدرها به سرعت و به حرص تمام رفتند . و به تحقيق كه گمراه شدند پيش از ايشان اكثر از مردمان اوّلين و سابقين ايضا .\r\nاين تفسير اين آيه است ؛ اما مقصود خداوند و تأويل آن ، پس آن است كه مراد از\r\n\r\n\r\n","description":"","footnote":"\r\n( 1 ) . صافات : 60 - 71 .\r\n","page_name":" 118 ","page_number":118},
  {"content":"\r\n\r\nشجرهء زقوم محال و مجالى آن است كه هريك از غاصب اول و دويم و سيم است به قرينهء آن‌كه مىفرمايد كه ما گردانيديم او را فتنه ، و معناى فتنه ، محك و اسباب آزمايش را گويند . پس معنى آن است كه مهلتى كه ما به ايشان داديم و آن‌ها را مطلق العنان نموديم از جهت آن است كه گردانيديم ما اين ملعون‌ها را فتنه و محك اشخاصى كه ظالم و غاصب حق محمد و آل محمد مىباشند تا آن‌كه به سبب ايشان معلوم و ظاهر شود هركسى كه ظالم و غاصب است و اتمام حجت به عمل آيد .\r\nبعد فرمودند : به درستى كه اين درختى است كه بيرون آمده است و نمودار شده است از اصل قعر جهنم . و اصل جهنم همان جهل است ؛ به جهت آن‌كه در ترتيب عوالم جهل ، اول جهل كل است ، بعد از آن طمطام است ، بعد از آن جهنم است ؛ چنان‌كه بعد از اين مذكور خواهد شد . پس جهل اصل و قعر جهنم مىشود . بعد فرمودند كه ميوه و شكوفهء اين درخت يعنى مجالى و قوالب آن روح جهنمى و شجرهء زقومى در دار دنيا ، رؤسا و بزرگان شياطين انسيه مىباشند كه عبارت از اول و دويم و سيم است .\r\nو اما تفسير نمودن مفسرين اين آيه را به سرهاى شياطين نه به معناى رؤسا بلكه عضو مخصوص كه آن را سر گويند ، پس نامتانتى آن معلوم است ، چنان‌كه خود مفسرين ايراد بر خود نموده‌اند و گفته‌اند كه سر شيطان را كسى نديده است و بر فرض ديدن ، نكره و بدنمايى كه مورث عذاب باشد ، ندارد . پس اين تشبيه مفيد فايده‌اى نيست . و بعد جواب‌هاى غير متينه داده‌اند . خلاصه ، بعد فرمودند : به درستى كه آن شياطين هرآينه مىخورند از آن رؤسا ، يعنى استفادهء جهل و ضلالت از ايشان مىكنند .\r\nپس شكم معنوى و روحى خود را از آن جهل‌ها پر مىكنند . بعد از آن در بالاى آن هم آب گرم ، كه عبارت از تفاخر و از خود رضا بودن است ، مىخورند . بعد از آن ، رجوع ايشان و اين جهل‌ها و ضلالت‌ها و تفاخرها در قيمت و حقيقت آن‌ها به جهنم است . به درستى كه اين‌ها پدران نسبى و تربيتى خود را بر باطل ديدند و بر عقب و آثار ايشان از روى تعصب رفتند و به همين نهج و به همين سبب هم اكثرى از امت‌هاى سابقه و اولين گمراه شدند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو از اين مقوله آيات با اين قسم تفسير و تأويل از طريقهء اخبار و احاديث بسيار بسيار است . و از اين‌جا است كه بر سبيل قاعدهء كليه فرموده‌اند كه هر آيه كه در قرآن مشتمل بر ذكر خير و جنت و هدايت است ، پس آن در شأن ما و شيعيان ما است و هر آيه كه مشتمل بر ذكر شر و جهنم و ضلالت است ، پس آن در شأن دشمنان ما است .\r\nخلاصه ،\r\n با عقل و فهم و دانش داد سخن توان داد * چون جمع شد معانى گوى بيان توان زد \r\nو اگر كسى از سنخ دشمنان آن جنابان باشد و قاعده را ، كه ذكر شد ، از آن امامان انكار كند و بگويد كه معناى اين آيات نه اين است ، پس جواب آن است كه :\r\n هركه را آينه صافى نشد از زنگ هوا * ديده‌اش قابل اسرار حقيقت نبود \r\n\r\nتحفه : [ 5 
  ] ، [ تلازم محبت و ولايت روح محمدى و علوى با برائت از روح خاتم الشقيين 
  ]\r\nو از تضاعيف كلمات مذكوره بر تو معلوم شد كه چنان‌چه رحمت خداوند ، از هر قسم رحمتى كه باشد ، اول نازل و وارد بر عقل و روح خاتم النبيين مىشود و بعد به ملائكه و اهل ملكوت سماوات عاليه و بعد به ساير مردمان و اهل ارض ، هم‌چنان غضب خداوند از هر قسم غضبى كه باشد اولا نازل و وارد بر جهل و روح خاتم الشقيين مىشود و بعد به اجنه و شياطين و اهل ملكوت ارضين سافله و بعد به ساير مردمان ، از جهله و اشقيا و از اهل ارض ايضا . پس بنابراين ، معناى مقابل مضمون آيهء  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ  « 1 » چنين مىشود كه خداوند لعنت مىنمايد بر شقى معهود ، و اجنه و شياطين استفادهء لعنت مىنمايند از او ، پس شما هم اى اشقياى اهل ارض ! استفادهء لعنت بر خود از آن بدانيد و اين رياست و وساطت را براى او اعتقاد كنيد و تسليم هم بنماييد و چون و چرا نكنيد ، چنان‌كه فرموده است :  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ \r\n\r\n\r\n","description":"","footnote":"\r\n( 1 ) . أحزاب : 56 .\r\n","page_name":" 120 ","page_number":120},
  {"content":"\r\n\r\n بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  « 1 » ؛ يعنى و به تحقيق كه خلق فرموديم ما از براى جهنم بسيارى از جن و انس را كه از براى ايشان دل‌هايى است كه به آن دل‌ها چيزى را نمىفهمند و چشم‌هايى است كه به آن چشم‌ها چيزى را نمىبينند و گوش‌هايى است كه به آن گوش‌ها چيزى را نمىشنوند و اين قسم از مخلوق ، مثل چهارپايانند ، بلكه آن‌ها بدتر و گمراه‌تر از چهارپايانند و آن‌ها جاهلان و غافلانند و به خود و خداوند ، هيچ كدام عارف و عالم نيستند .\r\nو در احاديث قدسيه است ايضا كه خداوند فرموده است كه خلق نموده‌ام خلقى را براى بهشت و دار راحت و آن‌ها را داخل بهشت مىكنم و پروا ندارم و خلق نموده‌ام خلقى را براى جهنم و دار نقمت و آن‌ها را داخل جهنم مىكنم و باك ندارم و اين به جهت آن است كه من سئوال كرده نمىشوم از آن‌چه كرده‌ام . « 2 » مراد آن است كه آن‌چه را كرده‌ام تمام بر وفق مصلحت و حكمت است و مورد بحث و سئوال نيست ، يعنى در نزد عاقل و عارف كه مطّلع بر كيفيت خلقت عقل و اشعهء آن و خلقت جهل و عسعسهء آن بشود . و اما جاهل و غير عارف ، پس آن خودش نفس بحث و جدال و سئوال است و قطع نمودن بحث آن ممتنع و محال است ؛ چون‌كه معناى جاهل اين است كه چيزى مشعور به او نمىشود ؛ چون‌كه مضمون همين آيه است كه الحال ذكر شد . و از اين‌جا و از قاعدهء سابقه كه « تعرف الاشياء باضدادها » معلوم مىشود كه صلوات فرستادن بر آن جنابان بدون لعن نمودن بر آن دشمنان و خبيثان به سرحد كمال و ظهور نمىرسد ؛ چون‌كه صلوات و لعن ضد يك‌ديگرند و ظهور و تماميت حقيقت احدهما موقوف به ظهور و تماميت ديگرى است و تولى و تعظيم نمودن كسى موقوف به تبرّى و سبّ و اهانت نمودن ضد او است و تولّى به تبرّى تحقق مىيابد و درست مىشود . و چنان‌كه محبت و ولايت آن جنابان در دل اين كس بدون برائت و مبغضيّت آن خبيثان\r\n\r\n\r\n","description":"","footnote":"\r\n( 1 ) . أعراف : 179 .\r\n( 2 ) . بحار الأنوار ، ج 5 ، ص 255 ، ح 52 .\r\n","page_name":" 121 ","page_number":121},
  {"content":"\r\n\r\nتمام نيست هم‌چنان محبت و ولايت و تعظيمات و تسليمات ايشان در زبان بدون عداوت و اهانت و لعنت دشمنان ايشان در زبان ايضا تمام نيست .\r\nو الحال سرّ آن در بعضى روايات وارد شده است كه ثواب لعن نمودن بر دشمنان بيش‌تر از ثواب صلوات فرستادن بر آن جنابان « 1 » [ است 
  ] واضح شد ؛ چون‌كه تولّى بدون تبرّى تمام نمىشود و تبرّى از شروط و اسباب تماميت تولى است چنان‌كه معقول و معناى حديث مشهور است كه « دوست تو سه طايفه است : دوست تو و دشمن دشمن تو و دوست دوست تو ، و دشمن هم سه طايفه‌اند : دشمن تو و دشمن دوست تو و دوست دشمن تو » « 2 » . پس شدت ثواب و فضيلت داشتن تبرّى و لعن نمودن به جهت تمام نمودن تولّى است ؛ چون‌كه دوستى و تعظيم دشمنان ، منافى دوستى و تعظيم دوستان است و مانع حصول و خار سر راه وصول آن است ، و الا فى نفسه و من حيث الذّات او را فضيلتى و ثوابى نمىباشد . و از اين‌جا معلوم شد كه بيش‌تر بودن ثواب و فضيلت داشتن لعنت براى غالب مردمان است كه به سبب ضعف بصيرت و عدم قوت عقلشان شك در ملعونيت آن خبيثان مىكنند و اندك ميلى در بعضى از اوقات و خطرات به آن‌ها به‌هم مىرسانند و آن ميل ، مانع و خار راه ايشان مىشود و آن‌ها را منع از حصول محبت و وصول به ولايت آن جنابان مىكند . و اما اشخاصى كه عقل و بصيرت قويّه دارند و اول الامر در ملعونيت و جاهليت و مطروديت آن‌ها شك نكرده‌اند و ملعنت آن‌ها را يقين نموده‌اند و هرگز ميلى به ايشان نداشته‌اند و نخواهند داشت و ابدا از براى ايشان مانعى از حصول تولّى و وصول به قدر و معرفت آن جنابان نمىباشد ، پس در حق ايشان افضليت مذكوره را ندارد ، بلكه اگر الى آخر العمر هرگز متذكر آن ملاعين نشوند و اسم آن‌ها را نبرند و لعن به ايشان نكنند ، پس هيچ عيبى در تولّى و منقصتى در كمالات ايشان نيست و نخواهد بود هرچند كه عدم تذكر و غفلت نمودن از آن‌ها به سبب ضديت محال است .\r\n\r\n\r\n","description":"","footnote":"\r\n( 1 ) . بحار الأنوار ، ج 65 ، ص 37 ، ح 79 .\r\n( 2 ) . همان ، ج 64 ، ص 195 .\r\n","page_name":" 122 ","page_number":122},
  {"content":"\r\n\r\nو از اين تحقيق سرّ اين‌كه لعن بر اعداء آن جنابان ، موجب فتح امور و گشايش كارهاى صعب است معلوم شد ايضا ؛ چرا كه تمام صعوبت‌ها و گره‌افتادگى در همهء كارها از نحوست و شومى ايشان است و به سبب ضعف تولّى و رها شدن دست توسل اين كس از دامن عروة الوثقى آن جنابان ، ميلى و شباهتى در گفتار يا كردار يا اخلاق نفسانيه يا عقايد قلبانيه ، به آن ملاعين به‌هم رسيده است و به همان قدر خطه شعاعيهء فيض ، از آن بزرگواران و صراط مستقيم ايشان دور افتاده است و از اين سبب در كارهاى آن صعوبت و گره به هم رسيده است و در دل تألم و افسردگى و كدورت پيدا شده است . پس وقتى كه مشغول به لعن نمودن بر آن‌ها شد جنبهء تولّى و محبت و توسل او به حضرات قوى مىشود و قابل و مشابه عالم عقلانى و فيض رحمانى مىگردد و ميل و مشابهت جنسيتى كه به آن سگان به‌هم رسانيده بود بر طرف مىشود و گرفتگى و صعوبت و افسردگى و كدورت ، كه شمه‌اى از لعنت است ، از او منصرف و به مركز و محل و مستحق و اهل خود باز مىگردد و گشودگى و يسر از فيض آقايان به سبب صاف شدن و خالص شدن او به او مىرسد و كدورت و ظلمت او مبدل به انبساط و سرور و رحمت مىشود ؛ چنان‌كه فرموده است :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  « 1 » يعنى هر بلايى كه به شما مىرسد به سبب بدىهايى است كه كسب كرده‌ايد آن‌ها را . و فرموده است كه  الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ  « 2 » ؛ يعنى هرچيز بد براى آدم بد و هر آدم بد براى هرچيز بد است . و هرچيز خوب براى هر آدم خوب و هر آدم خوب براى هرچيز خوب است .\r\nآرى و بلى ،\r\n ذرّه ذرّه كاندرين ارض و سماست * جنس خود را هم چو كاه كهرباست\r\nناريان مر ناريان را جاذبند * نوريان مر نوريان را طالبند\r\nصاف را هم صافيان راغب شوند * تيره را هم تيرگان جاذب شوند\r\nباطلان را چون ربايد باطلى * عاقلان را هم خوش آيد عاقلى \r\n\r\n\r\n","description":"","footnote":"\r\n( 1 ) . شورى : 30 .\r\n( 2 ) . نور : 26 .\r\n","page_name":" 123 ","page_number":123},
  {"content":"\r\n\r\nو مخفى نماناد كه انبيا و رسل و ائمه و سبل را چون‌كه مشابهتى در گفتار و كردار و اخلاق و عقايد به آن ملاعين و سلسلهء جهليه نداشتند از اين سبب ، هيچ‌گونه صعوبت و گرفتارى در امور معيشت ايشان نبوده است و لكن از آن‌جا كه از جهت اتمام حجت و ابلاغ معذرت خداوند خود مكلف بودند كه با آن‌ها مخالطه و مكالمه و محاربه و مجاهده بنمايند و حال آن‌كه فى ما بين ضديت است و تأثير خباثت صوريه و ظهور آن به سبب ضديت و عدم مناسبت و مشابهت روحيه فى ما بين الطرفين به مراتب اشد و ناگوارتر است از ظهور و تأثير خباثت معنويه و ظهور آن به سبب وجود مناسبت و مشابهت روحيه فى ما بين الطرفين ، از اين سبب صعوبت و گرفتارى ايشان در اين امر ، نه در امور معيشت و غير آن ، شديدتر و عظيم‌تر بوده است و اين‌كه مشهور است كه « الأنبياء أشدّ بلاء و أتمّ الأمثل فالأمثل » « 1 » از اين‌جا و از اين سبب است نه غير آن روح را صحبت ناجنس عذابى است عظيم . و از اين تحقيق معلوم شد كه بلا و مصيبت انبيا صلّى اللّه عليه و إله و سلّم و رسل و ائمه و سبل ، موجب و باعث رفع درجه و ظهور مرتبهء ايشان است و بلا و مصيبت ديگران و پست‌تر از ايشان موجب و باعث تكفير ذنوب و تخفيف گناهان ايشان است ؛ چنان‌كه همگى اين مضامين در اخبار و احاديث متواتره مفصلا و مجملا مذكور و مسطور است . بلى ،\r\n رسيده‌اند جگر تشنگان به چشمهء آب * ولى چه سود كه ياراى آب خوردن نيست \r\n\r\nتحفه : [ 6 
  ] ، [ كيفيت تأثيرات عقل و جهل به عوالم ما تحت 
  ]\r\nچون‌كه دانسته شد كه عقل و روح محمدى صلّى اللّه عليه و إله و سلّم باب و منبع نزول رحمت خداوند است و هيچ فيضى از فيوضات و شأنى از شئونات و رحمتى از رحمات بدون صدور و ورود بر آن و عبور از آن به احدى از مخلوقات عليينيّه و من دون نمىرسد و نرسيده است و نخواهد رسيد الى ابد الدّهر ، در مبدأ و در معيشت و در معاد ، و دانسته شد ايضا كه جهل و روح رمعى باب و منبع نزول و صدور غضب\r\n\r\n\r\n","description":"","footnote":"\r\n( 1 ) . أمالي الطوسى ، ح 1363 / 7 .\r\n","page_name":" 124 ","page_number":124},
  {"content":"\r\n\r\nخداوند است و هيچ شأنى از شئونات غضبيه ، بدون صدور و ورود بر آن و عبور از آن به احدى از مخلوقات سجينيه و من دون نرسيده است و نمىرسد و نخواهد رسيد الى ابد الدّهر در مبدأ و معيشت و معاد ، پس الحال بايد دانسته شود كه مجموع عوالم عقليه و جهليه كه در اجمال هريك از آيهء نور و آيهء ظلمات - كه سابقا ذكر هردو شد - به چهار مرتبه و چهار عالم مندرج فرموده بودند به صورت كره‌اى مىباشد كه محيط او مقام عالم عقل اول و مركز او محل عالم جهل اول است و از طرفين به وساطت عوالم بسيارى نزول و صعود مىنمايند ؛ يعنى رحمت خداوند به وساطت عقل از محيط نزول مىنمايد در آن عوالمى كه تبعهء عقل است . و غضب خداوند به وساطت جهل از مركز صعود مىنمايد در عوالمى كه تبعهء جهل است تا آن‌كه در عالم كرهء نسيم كه محل تكوّن بنى آدم و تبعهء او از حيوانات و نباتات و معادن و جمادات است با يك‌ديگر تلاقى مىنمايند و مخلوط مىشوند ، به طورى كه در صورت ظاهريهء انسانيه از يك‌ديگر فرق ندارند . و درد بىدرمان و بلاى بىپايان از اين‌جا و در اين‌جا است . و لكن در صورت باطنيت ، كه حقيقت نور و ظلمت و سعادت و شقاوت طرفين است ، از يك‌ديگر جدا و ممتازند و هركدام طالب و موجد آثار خود هستند . و فرمودهء خداوند كه  مَرَجَ الْبَحْرَيْنِ يَلْتَقِيانِ   * بَيْنَهُما بَرْزَخٌ لا يَبْغِيانِ  « 1 » اشاره به اين است ؛ يعنى سر داده است خداوند دو دريا را در حالتى كه هردو با يك‌ديگر ملاقات مىكنند و لكن در ميانهء آن‌ها برزخ و واسطه‌اى است كه به سبب آن داخل يك‌ديگر نمىشوند . و اين اشاره به همان ضديتى است كه فى ما بين عقل و جهل و نور و ظلمت و سعادت و شقاوت است كه به سبب آن محال است كه داخل يك‌ديگر بشوند ؛ يعنى احدهما به ديگرى منقلب بشود ؛ چنان‌كه بعد از اين مذكور خواهد شد . و درمان درد و پايان بلا از اين‌جا و در اين‌جا است . و صورت كره بدين شكل است كه فرضا آن روى منبسط يك نصف كرهء مستديره است كه از جهت نمودار بودن و محسوس گرديدن به دو نصف شده است به اين هيئت :\r\n\r\n\r\n","description":"","footnote":"\r\n( 1 ) . رحمن : 19 - 20 .\r\n","page_name":" 125 ","page_number":125},
  {"content":"\r\n\r\nپس دايرهء محيط و فوق را مقام عقل و روى اقبالى آن به سوى خلق بدان ، و دايرهء مركز و وسط را محل جهل بدان و دايرهء ما بين محيط و مركز را كرهء نسيم و محلّ تكوّن بنى آدم و تبعهء او بدان و در ما بين هريك از دايرهء عقل و جهل و دايرهء محل تكوّن ، هفده دايره كه محل و صورت هفده عالم است فرض نماى كه هريك از عوالم عقل و جهل با اصل آن‌ها كه عقل و جهل است ، هجده عالم مىشود . و از جهت عدم وسعت صفحه ، از براى هريك از هفت آسمان عوالم عقل و هفت زمين عوالم جهل ، يك دايره وضع شده است .\r\nاما اسامى دوازده‌گانه عالم عقل بدين نهج است كه در خانه‌هاى تحت مرقوم است :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعقل كل ، روح كل ، نفس كل ، طبيعت كل ، جوهر هبأ شكل كل جسم كل ، عرش ، كرسى هفت آسمان كرهء نار كرهء هوا\r\nو اما اسامى دوازده‌گانه عالم جهل پس اين است :\r\nجهل كل ، طمطام ، جهنم ، ريح عقيم ، ثرى ، بحر عقبوس حوت ، صخره ، ثور ، هفت زمين ، كرهء خاك كرهء آب\r\nچنان‌كه در حديث است كه ثور ملكى است كه به صورت ثور است و اسم او كيوثا و اركيائيل است ميانه مفصل ابهام او مسير چهل سال است . و چهل هزار قائمه و هفتصد هزار شاخ دارد كه همگى مشبك بر عرش است . و او حامل ارضين است و واقف بر صخره است . و صخره از زمرد سبز است . و قرار او بر دو بال حوت است كه او را بهموت گويند . و حوت در بحرى است كه او را عقبوس گويند . و عمق او به قدر عمق سموات و ارض است . و قرار آن بر ثرى و قرار ثرى بر ريح و ريح بر هوا و هوا بر ظلمت و ظلمت بر جهنم و جهنم بر طمطام است . و ارضين سبع كه بر ثور است اول ارض شقاوت و ارض الحاد و ارض طغيان و ارض شهوت و ارض طبع و ارض عادت و ارض ممات و بعد از آن كرهء خاك و كرهء آب است .\r\nو بعضى از علماى اين فن هريك از عوالم عقل و جهل را بيست و هشت دانسته‌اند ، به عدد حروف بيست و هشت‌گانهء ابجد و دليلى بر آن نيافتم . و احاديث در اين باب ، هم به حسب عدد و هم به حسب ترتيب اختلاف دارد . خلاصه ، چون‌كه ما نحن فيه اين نيست ، بلكه اين را از جهت ايضاح مطلب ذكر كرديم ، و مطلب آن است كه بيان كيفيت تأثيرات و اجتماع نمودن هريك از عقل و جهل در كره‌اى كه محل تكوّن بنى آدم است كرده شود و محل تصوير آن ايضا بايد وسعتى داشته باشد تا آن‌كه خوب نمودار گردد ، پس انسب آن است كه از هريك از دواير عقل و جهل نصفى ، كه شكل قوس است ، گرفته و مقابل و روبه‌روى يك‌ديگر قرار داده شود ، به طورى كه دايره‌هاى متعدده ايضا حاصل شود و نصف اعلاى آن‌ها دواير عقل و نصف اسفل آن‌ها دواير جهل باشد و وسط آن‌ها محل تكوّن فرض شود . و بنابراين انسب آن است ايضا كه اكتفا به چهار دايره ، كه موافق دايرهء مضمون آيهء نور و آيهء ظلمات است ، بشود كه چهار قوس\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاعلاى آن از عقل و چهار قوس اسفل آن از جهل باشد تا آن‌كه وسعتى زياده از براى تصوير اشكال و صورى كه در نظر مىباشد حاصل شود با آن‌كه فايده‌اى در كثرت و تعداد دواير نيست . و دواير بدين شكل است كه نموده شده است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nتحفه : [ 7 
  ] ، [ كيفيت علاقه عقل و جهل به محل تكون بنى آدم 
  ]\r\nبدان‌كه از براى هريك از عقل و جهل بالنسبة به تمام عوالم خود و بحرين افراد و اجزا و مقدمات و شروط تا مجمع البحرين ، محل تكوّن بنى آدم ، علاقه مىباشد به انواع علايقات به طريق ترتيب و تقدم و تأخير در ما بين آن‌ها ، به اين نحو كه اول از آن علايق مثلا علاقهء عقل به وجود عالم نفوس و ارواح است . و بعد از آن به واسطهء آن ، علاقه به وجود عالم مثال و اشباح است . و بعد از آن‌ها و به واسطهء آن‌ها علاقه به وجود عالم اجسام سموات است . و بعد از آن‌ها و به واسطهء آن‌ها علاقه به وجود و عناصر و طبايع اربعه است ؛ يعنى آتش و باد و آب و خاك . و بعد از آن و به واسطهء آن‌ها علاقهء به وجود معادن و نباتات و حيوانات است . و بعد از آن و به واسطهء آن‌ها علاقه به وجود طبايع بنى آدم است . و بعد و به واسطهء آن‌ها علاقه به وجود مزاج آن‌ها است . و بعد و به واسطهء آن‌ها ، علاقه به وجود اجسام و ابدان آن‌ها است . و بعد و به واسطهء آن‌ها علاقه به وجود اشكال آن‌ها است . و بعد و به واسطهء آن‌ها علاقه به وجود نفوس و ارواح آن‌ها است . و بعد و به واسطهء آن‌ها علاقه به وجود عقول و ادراكات آن‌ها است .\r\nو به‌همين نهج علاقهء او است به خصايص آن‌ها ، از ارزاق و مساكن و ملابس و ساير امور معيشت آن‌ها .\r\nو هم‌چنين و به همين‌طور است انواع علايق جهل به عوالم خود با تفاوت جنسيّه ؛ به اين معنى كه تمام عوالمى كه از علايق عقل به‌هم رسيده است نورانى و عليينى و سعادتمند مىباشند . و تمام عوالمى كه از علاقهء جهل به‌هم رسيده است ظلمانى و سجينى و شقاوت پيوند مىباشند . و در برابر عالم سماوات علويهء عقل ، عوالم ارضين سفليّه مىباشد . و در برابر نفوس و ارواح مقدسهء خيّره عقل ، نفوس و ارواح منجسهء شريره مىباشد . و در برابر عقول و ادراكات عقل جهل‌ها و بلاهت‌ها مىباشد به نهجى كه سابقا در شكل نصف كره نموده شد . و علاقهء هريك از آن‌ها به عالم سابق ، مقدمه و شرط علاقهء آن‌ها است به عالم لاحق و كمال و نقصان علاقهء آن‌ها به عالم لاحق ، تابع كمال و نقصان علاقهء آن‌ها است به عالم سابق . پس هرقدر كه علاقهء سابقه ، اتمّ و اكمل\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاست به همان‌قدر علاقهء لا حقه اتمّ و اكمل مىباشد ، و هرقدر كه انقص است به همان قدر انقص مىباشد ؛ مثلا اگر علاقه نفوسيهء عالم بنى آدم تمام است ، علاقه عقول و ادراكات آن هم تمام است و اگر علاقهء نفوسيت نقصان دارد علاقهء ادراكيه هم نقصان دارد . و بر اين قياس ، بواقى را بدان .\r\nو بايد دانسته شود كه كيفيت هريك از اين علايق عقل و جهل مثل كيفيت علاقهء روح انسانى است به تمام اعضا ، و علاقهء آفتاب به تمام اقاليم ، و علاقهء سلطان به تمام مملكت ، و علاقهء شاخص و ذىظل به ظل خود كه به نهجى است كه هيچ جزيى از آن‌ها در مجالى و محال تعلق آن‌ها داخل نشده است و حلول ننموده است و لكن تمام آثار و صفات و كيفيات آن‌ها در آن محال و مجالى ، سارى و ساير است ، به طورى كه اگر فرضا آن‌ها منعدم شوند هرآينه بقا و ثبات در يك طرفة العين از براى محال و مجالى باقى نمىماند . و اين قسم از علاقه و تدبير و تصرف ، معناى فيض است كه عبارت است از آن‌كه از منبع چيزى كم نيايد و تغيير و تحويلى در آن راه نيابد و مع ذلك غيرى از آن ، موجود و منتفع و مستفيض گردد . و اين به جهت تماميت كمال منبع و حصول استعداد غير است لا غير . و اين‌كه ديده مىشود كه آن موجود گويا يك چيز ثابت ، باقى است همان توالى و اتصال فيوضات متناسبهء متشابهه است كه از شدت اتصال و تشابه ، چيز ثابت غير متحرك ديده مىشود و حال آن‌كه در حقيقت و نفس الأمر چيزى متحرك هم نيست ، بلكه حركت نمودن چيزى است ؛ مثلا آب در نظر و در عالم حس يك چيز ثابت متحركى مىنمايد و لكن از آن‌جا كه اگر منبع يا اتصال آن از منبع تمام شود آن آب و آن چيز متحرك معدوم مىشود . پس عقلا و حدسا يقين حاصل است كه آن آب ، همان اتصالات و حركات ، همان فيض متصل متوالى بوده است و ماوراى آن ديگر چيزى نبوده است . و مثل چراغ ايضا كه در نظر ، چيزى ثابت و برقرار مىباشد و از آن‌جا كه اگر روغن از آن قطع كرده شود هرآينه منعدم مىشود ، يقين حاصل است كه وجود و ثبات آن همان اتصال فيوضات لحظه به لحظه‌اى است و به غير از آن او را وجودى نمىباشد . و از اين‌جا است كه در آيهء نور كيفيت استفاضهء موجودات را از عقل به تمثيل آوردن به افروختگى مصباح از شجرهء\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمباركه بيان فرمودند . و هم‌چنين چيزهاى ديگر كه در صورت آن‌ها حدوث و مرورى ديده نمىشود و لكن از آثار پى به مرور و حدوث آن فآنى او برده مىشود ؛ مثلا نباتات و اشجار و حيوانات از آن‌جا كه بعد از گذشتن ماه يا سال تفاوت كلى حسى در قطر و اندازهء آن ديده مىشود يقين حاصل مىشود كه آن‌ها آنا فآنا و لحظه به لحظه در نمو و مرور و حركت بوده‌اند . خلاصه ، تمام موجودات كه به امر خداوند در تحت عقل و جهلند در تمام حالات آن‌ها ، از وجود و آن‌چه تابع وجود است ، بدين منوال است . و آيهء  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ  « 1 » اشاره به اين معنى است ؛ يعنى و مىبينى تو اى بيننده ! كوه‌ها را در حالتى كه مىپندارى تو آن‌ها را جامد و خشك و باقى بر يك حالت ، و حال آن‌كه آن كوه‌ها مرور و حركت مىنمايند مثل مرور و حركت نمودن ابر در سرعت . بعد فرموده است : ببين صنع خداوند را آن‌چنان خداوندى كه محكم گردانيده است هرچيزى را از خلل ، به طورى كه نظر و حس در مرور و حركت آن راه ندارد .\r\n آن‌چنان باقى و محكم داشتش * تا كه دهرى از ازل پنداشتش \r\nو اين قسم علاقه را بر سبيل تصوير و تمثيل در اين حديث كه مروى است از پيغمبر صلّى اللّه عليه و إله و سلّم بيان كرده شده است . فرموده‌اند كه :\r\nخلق اللّه العقل له رؤس بعدد الخلايق من خلق و من لم يخلق الى يوم القيامة و لكلّ رأس وجه و لكلّ آدمى رأس من رؤس العقل و اسم ذلك الانسان على وجه ذلك الرّأس مكتوب و على كلّ وجه ستر ملقى لا يكشف ذلك السّتر من ذلك الوجه حتّى يولد هذا المولود و يبلغ حدّ الرّجال أو حدّ النّساء و إذا بلغ كشف ذلك السّتر فيقع فى قلب هذا الانسان نور فيفهم الفريضة و السّنّة و الجيّد و الرّدىّ إلّا و مثل العقل فى القلب كمثل السّراج فى وسط البيت . « 2 »\r\nيعنى خداوند خلق فرموده است عقل را و از براى او سرهاى بسيار است به عدد افراد خلايق ، خواه خلق شده باشد آن افراد يا آن‌كه خلق بشود بعد از اين تا روز قيامت . و از براى هر سرى از آن سرها ، رويى و صورتى است و از براى هر آدمىزاده\r\n\r\n\r\n","description":"","footnote":"\r\n( 1 ) . نمل : 88 .\r\n( 2 ) . علل الشرايع ، ج 1 ، ص 98 ، ح 1 .\r\n","page_name":" 131 ","page_number":131},
  {"content":"\r\n\r\nسرى مىباشد از سرهاى عقل و اسم آن آدمى بر روى آن سر نوشته شده است و بر هر رويى از آن روىها پرده‌اى انداخته شده است كه برداشته نمىشود تا وقتى كه آن آدمى تولد نمايد و به حد بلوغ مردها يا زن‌ها برسد و هرگاه كه بالغ شد ، برداشته مىشود آن پرده ، پس مىافتد در دل آن آدمى نورى ، پس به سبب آن نور مىفهمد واجبات و مندوبات و خوبى و بدى را . بعد فرمودند كه آگاه باشيد كه مثل عقل و تابش آن در دل انسان ، مثل چراغ و تابش آن است در وسط خانه .\r\nو اين مضامين اشاره به همان علاقه و به تحقيقى است كه ذكر كرده شد . و اين نوع از تقرير ، تمثيل فرمودن عالم عقل است به عالم حس . و از اين سبب است كه در آخر كلام به طريق اندراج تفصيل در اجمال فرمودند كه مثال عقل به چراغ مىماند . و در اين حديث هرچند كه بيان علاقهء عقل را در فيض فهمى و ادراكى فرمودند نه غير آن و ليكن نفى فيوضات ديگر را نكردند ، بلكه به سبب اهميت بيان اين نوع از فيض ، اكتفا به آن شده است ؛ چون‌كه مخاطبين موجود و مكمل به كمالات علايق وجوديهء قالبيه و قلبيه بودند و در بيان آن علايق فايدهء مهمه‌اى براى ايشان نبود . و هرچند كه مشتمل بر بيان علاقهء عقل است لكن خاص به آن نيست ، بلكه به جهت اهميت ايضا اكتفا به بيان آن‌ها به تنهايى شده است . و چون‌كه اصل وجود و خلقت جهل بالذات و بالاصاله نبوده است ، بلكه بالعرض است ، پس حالات و آثار آن هم ذكر كرده نمىشود مرگ بالعرض و به جهت فايده . خلاصه ، كيفيت علاقهء هريك از عقل و جهل به عوالم خودشان در جميع تعلقات به يك نهج است ؛ چنان‌كه خداوند فرموده است :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « 1 » ؛ يعنى و نيست هيچ چيزى مگر آن‌كه خزانه و منبع او در نزد ما است و نازل و فرو نمىفرستيم آن منبع و خزينه را مگر به اندازهء معلوم و مشخصى . و مراد آن است كه فرو آمدن آن به قدر و در وقت حصول استعداد افراد و محال و حصول مقدمات و شرايط آن است . و سابقا محقق شد كه باب و خزانهء موجودات عليينيّه و سجينيه كه در نزد خداوند است همان عقل و جهل است\r\n\r\n\r\n","description":"","footnote":"\r\n( 1 ) . حجر : 21 .\r\n","page_name":" 132 ","page_number":132},
  {"content":"\r\n\r\nكه باب و منبع كل موجودات است نه غير اين‌ها و اشاره به اين است ايضا آيهء  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 1 » ؛ يعنى و در نزد خداوند است كليدهاى عالم غيب و نمىداند آن كليدها را احدى مگر خود خداوند و مىداند آن‌چه را كه در بيابان‌ها و درياها است و نمىريزد برگى از درختى مگر آن‌كه خدا او را مىداند و نيست دانهء كوچكى در ظلمات زمين و نه تر و نه خشكى مگر اين‌كه منبع و اصل آن در كتاب مبين است . و كتاب ، همين كتاب عقل است كه كتاب جهل هم به تبعيت آن است . و چون‌كه دانسته شد سابقا كه عقل عين روح حضرات پيغمبر و ائمهء معصومين عليهم السّلام است و اطلاق آن بر قوالب و مجالى آن ايضا مىشود از اين سبب وصف او به مبين ، كه معناى آن بيان‌كننده است ، شده است و تأويل آن را در احاديث به جناب امير المؤمنين عليه السّلام نموده‌اند . « 2 » خلاصه ، در اين باب و در اين آيه ،\r\n دلى پر گوهر اسرار دارم * و ليكن در زبان بسمار دارم \r\n\r\nتحفه : [ 8 
  ] ، [ وسايط عقل و جهل در رسانيدن فيض و علاقه خود به بنى آدم 
  ]\r\nو چنان‌كه علايق و فيوضات هريك از عقل و جهل تا آن‌كه به كرهء محل تكوّن آدم برسد محتاج به برزخ و واسطه است و بدون برازخ و وسايط ممكن نيست كه از آن‌ها مدد و اعانت بنى آدم برسد ، هم‌چنان بعد از رسيدن به كرهء مكان بنى آدم ممكن نيست كه به هريك جدا جدا و به طريق استقلال و بدون واسطه مدد و اعانت برسد ، بلكه محتاجند به برزخ و واسطه ايضا . پس اولا فيوضات هريك از عقل و جهل به شخصى كه رأس و رئيس هريك از دو سلسله است ، مىرسد و بعد از آن و به واسطهء آن به ديگران مىرسد ، به بعضى بىواسطه و به بعضى با واسطه ايضا . و رئيس در سلسلهء عقل در هر عصرى رسول يا وصى رسول آن عصر مىباشد . و آن قطب اصلى و مدار حقيقى روى زمين و كره‌اى كه مكان بنى آدم است ، مىباشد . و در تحت آن ايضا\r\n\r\n\r\n","description":"","footnote":"\r\n( 1 ) . أنعام : 59 .\r\n( 2 ) . الاحتجاج ، ج 2 ، ص 302 ، ح 254 و تفسير نور الثقلين ، ج 1 ، ص 723 ، ح 102 و 103 .\r\n","page_name":" 133 ","page_number":133},
  {"content":"\r\n\r\nوسايط و برازخ بالنسبة به ديگران و بعيدان از آن به حسب مرتبه تا آخر سلسلهء عقل مىباشد . و اقطاب و اوتاد و ابدال و رقبا و نقبا و نجبا و رجال الغيبى را كه اهل مكاشفه و عرفان گفته‌اند و اعتقاد به آن‌ها دارند و در هر روزى مكان ايشان در يكى از جهات ثمانيه دانسته‌اند و ايشان را سيصد و شصت تن مىدانند و قليلى از ايشان را به سبب صفاى روحيه و غلبهء نوريت به « ارواح مقدسه » ناميده‌اند و گفته‌اند كه هريك از آن‌ها كه فوت نمايند احدى را از اهل عالم به جاى آن مىبرند و نماز صبح را البته بايد كه در مكهء معظمه با غوث ، كه هميشه ساكن و مجاور مكه است و رئيس ايشان است و او را « قطب الاقطاب » گويند ، اقتدا كنند ، همين وسايط بعد از رسول صلّى اللّه عليه و إله و سلّم و امام عليه السّلام مىباشند نه غير آن‌ها . و قطب اصل كه رسول يا امام است اطلاع از قطبيه و برزخيه خود به قدر علم خود دارد و من دون او را غالبا اطلاعى نمىباشد مگر آن‌كه قطبيه و برزخيه آن به سرحد عالم حس برسد ؛ مثل قطبيه صاحب عيال بالنسبة به امور و معايش عيال خود ، و حاكم بالنسبة به ولايت خود ، و سلطان بالنسبة به اقليم خود . و عالم بالنسبة به متعلمين خود ، و امثال اين‌ها كه قطبيه و وساطت ايشان در امور معيشتى كه ايشان قطب و واسطهء آنند به سرحد مشاهده و محسوسيه رسيده است و لازم نكرده است كه آن قطب با تبعه و رعيت خودش در يك ولايت باشد ، بلكه چه بسيار است كه امور و فيوضات جمعى بسته و منوط به قطبى است كه در ظاهر به مراحل و منازل بسيار از ايشان دور است و مىشود كه در خدمت آن هم باشند و فيوضات آن به واسطه وسايط بعيده به آن‌ها برسد ؛ به جهت آن‌كه ميزان اين امر قرب و بعد استعدادى و مناسبت و مشابهت معنوى است نه صورى ؛ چنان‌كه ديده مىشود كه فرزند عالمى كه افاضهء آن به مردمانى كه بعيدند از آن به حسب نسب و محل مىرسد استفاضهء فيض را از پدر خود نمىنمايد ، بلكه از آن مردمان بعيد النسب و بعيد المحل مىنمايد ، به سبب عدم قابليت و عدم مشابهت و مناسبت او با پدر خود . و چه بسيار مىشود كه در ظاهر ما بين تبعه و قطب ايشان عداوت و هجرت است و در واقع و نفس الامر اسباب رسيدن فيوضات ايشان است و خود و آن‌ها هيچ كدام از اين رابطه مطلع نيستند .\r\nو از اين تقريرات ، سر اين‌كه در ارض اللّه بايد امام باشد و ارض اللّه خالى از امام و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nحجت نمىشود ، معلوم شد ؛ به جهت آن‌كه منزلهء او بالنسبة به اهل عصر خودش در وساطت افاضات ، منزلهء روح انسانى است بالنسبة به اعضا و جوارح انسان . و از اين‌جا است كه در احاديث متواتره رسيده است كه « لو انّ الإمام رفع من الأرض ساعة لماجت بأهلها كما يموج البحر بأهله » « 1 » ؛ يعنى آن‌كه اگر امام برداشته شود از روى زمين در يك ساعت و يك لحظه هرآينه موج مىزند زمين به اهلش هم‌چنان‌كه موج مىزند دريا به اهل دريا .\r\nمراد آن است كه زمين متلاشى و منعدم مىگردد ؛ چنان‌كه در روايت ديگرى است كه « لو بقيت الارض به غير امام لساحت » « 2 » ؛ يعنى اگر باقى بماند زمين به غير امام ، هرآينه مىگدازد و از هم مىپاشد و از اين‌جا است ايضا كه خداوند فرموده است كه  وَ إِنْ مِنْ أُمَّةٍ إِلَّا خَلا فِيها نَذِيرٌ  « 3 » ؛ يعنى و نبوده است هيچ امتى مگر اين‌كه بوده است در آن امت رسولى و گذشته است با ايشان . و از اين‌جا است ايضا كه در وصف اولياء اللّه وارد شده است كه « انّ اولياء اللّه اذا سكتوا فكان سكوتهم فكرا و نظروا فكان نظرهم عبرة و نطقوا فكان نطقهم حكمة و مشوا فكان مشيهم بين النّاس بركة » « 4 » ؛ يعنى به درستى كه دوستان خدا اشخاصىاند كه هرگاه ساكت مىشوند ، سكوت آن‌ها فكر كردن است نه غفلت نمودن ، و هرگاه كه نظر مىنمايند ، پس نظر ايشان عبرت گرفتن است نه رغبت و ميل نمودن ، و هرگاه كه به نطق درمىآيند ، پس نطق ايشان حكمت و موعظه و هدايت نمودن خلق است نه مجادله كردن و گمراه نمودن ايشان ، و هرگاه كه راه مىروند ، پس راه رفتن ايشان در ميان مردم سبب رسيدن خير و بركت است نه به‌هم رسيدن شر و فساد .\r\nو از اين‌جا است ايضا كه در شريعت مطهره تحريص و ترغيب بر اجتماع در منزل و مشاركت نمودن در كارها و كسب‌ها شده است . خلاصه از براى رسانيدن فيوضات عقل در ميان بنى آدم و سلسلهء عقل ، قطبى و واسطه [ اى 
  ] و بعد از آن الى آخر السلسله ، اقطابى و وسايطى مىبايد . و هم‌چنين از براى رسانيدن زنگ‌ها و ظلمت‌هاى جهل در\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 179 ، ح 12 .\r\n( 2 ) . همان ، ج 1 ، ص 179 ، ح 10 .\r\n( 3 ) . فاطر : 24 .\r\n( 4 ) . اصول كافى ، ج 2 ، ص 237 ، ح 25 .\r\n","page_name":" 135 ","page_number":135},
  {"content":"\r\n\r\nميان بنى آدم از سلسلهء جهل ايضا قطبى و واسطه‌اى و بعد از آن الى اخر السلسله ايضا اقطابى و وسايطى مىبايد ؛ و لكن قطب اصلى سلسلهء جهل بر خلاف قطب اصلى سلسلهء عقل اطلاع از قطبيت خود ، به سبب آن‌كه جاهل است ، ندارد و قطب و مدار از ظلمت‌هاى جهل در هر عصرى البته عدو و معارض قطب و مدار فيوضات عقل در همان عصر مىباشد ؛ به جهت ضديت فى ما بين كه لازم دارد وجود احدهما مر وجود ديگرى را به قاعده « تعرف الاشياء باضدادها » ؛ چنان‌كه خداوند فرموده است كه  وَ كَذلِكَ جَعَلْنا لِكُلِّ نَبِيٍّ عَدُوًّا مِنَ الْمُجْرِمِينَ  « 1 » ؛ يعنى و هم‌چنين گردانيده‌ايم از براى هر پيغمبرى دشمنى از گناه‌كاران و از سلسلهء جهل .\r\nو از اين‌جاست كه مشهور شده است كه « لكل موسى فرعون » ؛ يعنى از براى هر موسى سيرتى فرعون صورتى مىباشد و محقق است كه جميع پيغمبران كه از سلسلهء عقلند البته مبتلا و معاصر با يك شخصى و عدوى لااقل از سلسلهء جهل بوده‌اند ؛ مثلا عدو حضرت آدم ، ابليس لعين و عدو سليمان ، شياطين و عدو شيث ، اولاد قابيل و عدو يونس ، كيومرث و عدو ادريس ، ضحاك و عدو نوح ، عوج و جهانبان و عدو صالح ، افراسياب و عدو ابراهيم ، نمرود و عدو موسى ، فرعون و هامان و عدو يوشع ، لهراسب و عدو داود ، جالوت و عدو عيسى ، انيح و عدو شمعون ، بخت نصر و عدو خاتم النبيين صلّى اللّه عليه و إله و سلّم . ابو جهل و ابو لهب و عدو على عليه السّلام تيم و عدى و بنى اميه [ بوده‌اند 
  ] .\r\nو هم‌چنين از براى هر امامى عدوى بوده است تا اين زمان كه زمان ما است و قطب اصلى و مدار حقيقى موجودات ، حضرت صاحب العصر و الزّمان است و عدو او اكثر مردمانند و  فَإِنَّ اللَّهَ عَدُوٌّ لِلْكافِرِينَ  « 2 » . و از اين‌جا است كه در احاديث رسيده است و به تحقيق پيوسته است كه اگر فرضا مؤمنى برود و بر سر كوهى قرار بگيرد البته يك منافقى و خبيثى كه او را اذيت نمايد و آزرده سازد دفعتا در آن‌جا به‌هم مىرسد و او را اذيت مىكند بلكه غالبا خالى از چهار نوع عدو نمىباشد ؛ چنان‌كه در حديث است كه مروى است از حضرت امام جعفر صادق عليه السّلام كه فرمودند : « اربع لا يخلو منهنّ المؤمن او\r\n\r\n\r\n","description":"","footnote":"\r\n( 1 ) . فرقان : 31 .\r\n( 2 ) . بقره : 98 .\r\n","page_name":" 136 ","page_number":136},
  {"content":"\r\n\r\nواحدة منهنّ مؤمن يحسده و هو اشدهنّ عليه و منافق يقفو اثره او عدوّ يجاهده او شيطان يغويه » « 1 » ؛ يعنى چهار كس است كه خالى نيست شخص مؤمن از همهء آن‌ها يا يكى از آن‌ها يا مؤمنى است كه بر او حسد مىبرد و او شديدتر از همه است بر او ، يا منافقى است كه پشت‌سر او راه مىرود ، يا دشمنى است كه با او محاربه مىنمايد ، يا شيطانى است كه او را اغوا مىنمايد . خلاصه و اگر فرضا او را در ظاهر عدوى نباشد البته در عالم خطرات دل آن حاضر مىشود و نادرستى و ملعنت‌هاى آن به ياد او مىآيد و متأذى مىشود ؛ چنان‌كه قضيهء حضرت صاحب العصر و الزّمان عليه السّلام با آن‌كه آن جناب به سبب قطبيه اصليه كه دارند عالم و مطلع به حوادث و مفاسد ملاعين فسقهء فجره مىباشند و لا ينقطع متألم و هرگز خالى از ألم و اذيت نيستند و از براى فسقه و فجره‌اى كه فسوق ايشان اعماليهء قالبيه است و در عالم روح از شعاع و شيعيان آن جنابانند استغفار و شفاعت مىفرمايند و لكن خالى از ألم ايضا نيستند ؛ به جهت كثرت شفقت و مرحمتى كه هر امامى بالنسبة به شيعيان و شعاعان خود دارد ؛ البته چنان‌كه مجموع اين مضامين در احاديث مسطور و مذكور است و آيهء  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  « 2 » در اين معنى بيّن و ظاهر است ؛ يعنى بكنيد هرچه مىخواهيد ، پس مىبينند خدا و رسول و مؤمنان عمل شما را . و مراد از مؤمنان كه عمل مردم را مىبينند ائمهء اطهاراند .\r\nو بدان‌كه در اين اطلاع و در اين تألم ، حيات و ممات حضرات تفاوت ندارد ؛ چنان‌كه مضمون احاديث است ؛ از آن جمله ، اين حديث است كه فرمودند : « ما لكم تسؤون رسول اللّه » « 3 » ؛ يعنى چه حالت است از براى شما كه بدى مىرسانيد به رسول خدا صلّى اللّه عليه و إله و سلّم ؟ پس شخصى پرسيد كه چگونه بدى مىرسانيم ؟ پس فرمودند كه آيا نمىدانيد آن‌كه اعمال شما عرضه كرده مىشود بر آن جناب در هر صبح و شام ، پس هرگاه ديد در آن معصيتى بد مىآيد او را و متألم مىشود . پس او را متألم نكنيد و مسرور بگردانيد ؛ يعنى عمل نيك بكنيد . و سرّ اين تألم بعد از موت آن است كه\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 250 و بحار الأنوار ، ج 65 ، ص 219 ، ح 8 .\r\n( 2 ) . توبه : 105 .\r\n( 3 ) . كافى ، ج 1 ، ص 219 ، ح 3 و بحار الأنوار ، ج 17 ، ص 131 ، ح 5 .\r\n","page_name":" 137 ","page_number":137},
  {"content":"\r\n\r\nحضرات در عالم برزخ مىباشند و برزخ از عوالم دنيا است و در آن تغييرات دنيويه و ألم و سرور فى الجمله مىباشد ، به خلاف عالم معاد و آخرت كه در آن تغيير و ألم و سرورى نمىباشد ، بلكه يا سرور محض ، اگر جنت است ، و يا ألم محض ، اگر جهنم است ، مىباشد . و صورت قطب اصلى سلسلهء عقل و جهل و ساير اقطاب بدين نهج است كه نموده شد تا محقق گردد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nتحفه : [ 9 
  ] ، [ سرشت يا طينت اهل عقل و اهل جهل 
  ]\r\nو اين دو سلسلهء عقل و جهل از بنى آدم كه با يك‌ديگر در صور و اعمال ظاهريه اجتماع يافتند و مخلوط شدند هريك از آن‌ها در ذاتيت و حقيقت عقليه و سعادت يا جهليه و شقاوت خود باقى و برقرارند و از ذاتيت خود منقلب و متحول نمىشوند ؛ چنان‌كه عقلا محقق است كه قلب ماهيات و تبدل ذوات ، ممتنع و محال است ؛ و چنان‌كه مضامين احاديث است ؛ از آن جمله ، اين حديث است كه مروى است از جناب امام جعفر صادق عليه السّلام كه فرمودند :\r\nانّ اللّه خلق السّعادة و الشّقاوة قبل ان يخلق خلقه فمن خلقه اللّه سعيدا لم يبغضه ابدا و ان عمل شرّا ابغض عمله و لم يبغضه و ان كان شقيّا لم يحبّه ابدا و ان عمل صالحا احبّ عمله و ابغضه لما يصير عليه و اذا احبّ اللّه شيئا لم يبغضه ابدا و اذا ابغض شيئا لم يحبّه ابدا « 1 »\r\nيعنى به درستى كه خداوند خلق فرموده است اولا سعادت و شقاوت را پيش از آن‌كه خلق بفرمايد مخلوقات خود را . پس هركسى را از مخلوقات كه خلق بفرمايد او را به طريق سعادت ، مبغوض نمىدارد او را هرگز . و اگر از آن سر بزند ، عمل بدى ، مبغوض مىدارد آن عمل بد او را و او را مبغوض نمىدارد . و اگر بوده باشد آن مخلوق به طريق شقاوت ، دوست نمىدارد او را هرگز . و اگر سر بزند از آن ، عمل صالحى ، دوست مىدارد آن عمل صالح او را و او را مبغوض مىدارد ، به سبب عاقبتى كه آن بر آن عاقبت و بر آن مأل برمىگردد . و هرگاه خداوند چيزى را دوست داشت هرگز او را مبغوض نمىدارد و هرگاه مبغوض داشت چيزى را هرگز او را دوست نمىدارد . بلى ،\r\n جام مى و خون دل هريك به كسى دادند * در دايرهء قسمت اوضاع چنين افتاد\r\nهركو نكند فهمى زين كلك خيال‌انگيز * نقشش به حرام ار خود صورتگر چين افتاد \r\nو مراد از سعادت و شقاوتى كه فرمودند پيش از مخلوقات خلق شده‌اند همان عقل و جهل است كه اول و سابق بر كل موجوداتند . و مراد از مخلوقات بعد ، همان محال و مجالى صورى و قوالب است كه در كرهء نسيم به‌هم برخورند . و بنابراين\r\n\r\n\r\n","description":"","footnote":"\r\n( 1 ) . توحيد صدوق ، ص 357 ، ح 5 .\r\n","page_name":" 139 ","page_number":139},
  {"content":"\r\n\r\nآن‌چه از اعمال صالحات و نيكويى از سلسلهء جهل سر مىزند يا آن‌كه سيئات و بدى از سلسلهء عقل بروز مىكند ، پس هردو عارضى و عاريتى است و از غير است ، به سبب اجتماع و خلطه‌اى كه باهم يافتند و آخر الامر هريك از آن‌ها از آن اعمال عارضيه پاك و خالص مىشوند و در دنيا يا در برزخ يا در حشر و نشر به اصل خود بازگشت مىنمايند . از آن‌جا كه محقق است كه « كلّ شىء يرجع الى اصله » ، چنان‌كه خداوند فرموده است كه  لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ  « 1 » ، يعنى آخر الامر جدا مىسازد خداوند خبيث را از طيب و بد را از خوب و مىگرداند خبيث و بد را بعضى از آن بر بالاى بعضى و ملحق مىنمايد بعضى را به بعضى ، پس او را جمع مىفرمايد ، پس مىگرداند و مىاندازد او را در جهنم و فرموده است ايضا  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  « 2 » ؛ يعنى در روزى كه تبديل مىفرماييم ما گناهان و بدىهاى شيعيان و سعيدان را به حسنات و خوبىها مراد روز حشر است و چنان‌كه در احاديث متواتره است ايضا ، از آن جمله اين حديث است كه فرمودند جناب امام جعفر صادق عليه السّلام در جواب عبد اللّه بن كيسان كه عرض نمود كه من مخالطه مىنمايم با مردم در تجارات و مكاسب خود و مىبينم مردى را خوش‌طريقه و خوش‌خلق و خوش‌معامله و با امانت و بعد از تفتيش مىيابم او را از دشمنان شما و مىبينم مردى را بدخلق و بد عمل و بىامانت و بعد از تفتيش مىيابم او را از دوستان و شيعيان شما . پس آن حضرت فرمودند :\r\nاما علمت يا ابن كيسان ! انّ اللّه عزّ و جلّ اخذ طينة من الجنّة و طينة من النّار فخلطهما جميعا ثم نزع هذه من هذه فما رأيت من اولئك من الامانة و حسن الخلق و حسن السّمت فممّا مسّهم من طينة الجنة و هم يعودون الى ما خلقوا منه و ما رأيت من هؤلاء من قلة الامانة و سوء الخلق و الذّعارة فممّا مسّهم من طينة النّار و هم يعودون الى ما خلقوا منه « 3 »\r\n\r\n\r\n","description":"","footnote":"\r\n( 1 ) . أنفال : 37 .\r\n( 2 ) . فرقان : 70 .\r\n( 3 ) . اصول كافى ، ج 2 ، ص 4 ، ح 5 و بحار الأنوار ، ج 64 ، ص 76 ، ح 9 .\r\n","page_name":" 140 ","page_number":140},
  {"content":"\r\n\r\nيعنى آيا ندانستى تو اى پسر كيسان ! آن‌كه خداى عزّ و جلّ گرفته است يك طينتى را از بهشت و يك طينتى را از جهنم ، پس مخلوط فرموده است آن‌ها را باهم ، بعد از آن كشيده است و درآورده است اين طينت بهشتى را از آن طينت جهنمى و آن طينت جهنمى را از اين طينت بهشتى . پس آن‌چه ديدى از دشمنان ما از امانت و خوش خلقى و خوش‌سيمايى و خوش‌طريقتى ، پس از آن قدرى است كه به ايشان برخورده است از طينت بهشت ، و آخر الامر ايشان بازگشت مىنمايند به همان طينت جهنمى و ذاتيهء خود . و آن‌چه را ديدى از دوستان ما از كم‌امانتى و بدخلقى و فسق و فجور ، پس از آن قدرى است كه به ايشان برخورده است از طينت جهنم ، و آخر الامر بازگشت مىنمايند به همان طينت بهشتى و ذاتيهء خود . آرى ،\r\n عاقبت ديوزاده ديو شود * ملك او را اگرچه بوده خديو\r\nآدم آخر همان شود آدم * گرچه اغوا نموده او را ديو \r\nو مراد از طينت بهشت و جهنم همان عالم سيم بعد از عقل و جهل است كه سابقا ذكر آن شد . و مراد از خلط آن‌ها ، همان اجتماع و اختلاط قوالب آن‌ها است در كرهء تكوّنى ايشان نه غير آن . و امّا قلب ، پس اگر مراد از آن همان پارچهء گوشت صنوبرى الشكل است كه در تجويف ايسر انسان است ، پس آن ايضا داخل قوالب و از اجزا و اعضاى انسان است و خلط در آن ايضا از طرفين به‌هم رسيده است . و اگر مراد از آن لطيفهء غيبيهء ملكوتيهء ربّانيه است كه متعلق و مرتبط به آن لحم صنوبرى الشكل است و در احاديث و آيات تعبير از آن به قلب نموده شده است و مراد از ذات و طينت اين كس در عالم ناسوتى آن است ايضا ، پس در آن خلط از هيچ طرف نشده است ، نه از طرف عقل و نه از طرف جهل ، و هريك بر اصليت و ذاتيت خود باقى هستند ؛ چون كه آن لطيفهء ملكوتيه همان علاقهء ادراكيهء عقل و علاقهء لا ادراكيهء جهل است كه مرتبط به اين لحم صنوبرى است و عالم آن ، عالم بساطت است و با چيزى تركيب نمىيابد و مخلوط نمىشود و تقلب آن هم به ماهيت ديگر نمىشود ؛ چنان‌كه فحاوى اخبار ايضا مستفاد مىشود ؛ از آن جمله ، اين حديث است كه مروى است از امام زين العابدين عليه السّلام كه فرمودند :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nان اللّه تعالى خلق النّبيّين من طينة علّيّين قلوبهم و ابدانهم و خلق قلوب المؤمنين من تلك الطينة و جعل خلق ابدان المؤمنين من دون ذلك و خلق الكفّار من طينة سجّين قلوبهم و ابدانهم فخلط بين الطّينتين فمن هذا يلد المؤمن الكافر و يلد الكافر المؤمن و من هيهنا يصيب المؤمن السيّئة و من ههنا يصيب الكافر الحسنة فقلوب المؤمنين تحنّ الى ما خلقوا منه و قلوب الكافرين تحنّ الى ما خلقوا منه « 1 » ؛\r\nيعنى به درستى كه خداوند تبارك و تعالى خلق فرموده است پيغمبران را از طينت عليين ، هم دل‌هاى ايشان را و هم بدن‌هاى ايشان را ، و خلق فرموده است دل‌هاى مؤمنان را از همان طينت عليين پيغمبران ، و گردانيده است خلقت بدن‌هاى مؤمنان را از پست‌تر از آن طينت ، و خلق فرموده است كفار را از طينت سجين ، هم دل‌هاى ايشان و هم بدن‌هاى ايشان را ، پس خلط فرموده است در ميان دو طينت ، پس از اين سبب است كه مىزايد مؤمن كافر را و مىزايد كافر مؤمن را ، و از اين‌جا است كه كسب مىكند مؤمن سيئه و بدى را و كسب مىكند كافر حسنه و خوبى را ، پس دل‌هاى مؤمنين مايل است به همان عليينى كه از آن خلق كرده شده است و دل‌هاى كافرين مايل است به همان سجينى كه از آن خلق كرده شده است ايضا . و مراد از عليين و سجين همان عقل و جهل است . و مراد از پست‌تر بودن طينت بدن‌هاى مؤمنين ، آن است كه ابدان پيغمبران از صافى و اصل آن طينت است و ابدان مؤمنين از باقىمانده و فرع او است ؛ چنان‌كه در حديث مستضعفين ، كه عن قريب ذكر آن مىشود ، تصريح به آن شده است . و بنابراين است كه در احاديث رسيده است كه « من سرّته حسنته و ساءته سيئته فهو مؤمن حقّا » « 2 » ؛ يعنى كسى كه مسرور و فرحناك كند او را نيكويى اعمال او و اندوهناك بسازد او را بدى اعمال او ، پس آن‌كس مؤمن است به تحقيق و به يقين .\r\nو سبب آن است كه مسرور شدن به خوبى و اندازه يافتن از بدى دليل و كاشف آن است كه طينت قلب و قالب از عليين عقل است و بدى كه از او سر زده است از خلط\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 232 ، ح 5 .\r\n( 2 ) . همان ، ج 2 ، ص 232 ، ح 6 .\r\n","page_name":" 142 ","page_number":142},
  {"content":"\r\n\r\nيافتن قالب آن است با سجين جهل . و از اين‌جا سرّ حديث « نيّة المؤمن خير من عمله و نيّة الكافر شر من عمله » « 1 » معلوم شد ؛ يعنى نيت شخص مؤمن بهتر است از عمل او و نيت شخص كافر بدتر است از عمل او ؛ چون‌كه محل نيت قلب است و قلب مؤمن از عليين عقل است ، پس از قلب او هرگز نيت بد سر نمىزند و نخواهد زد . و محل عمل قالب و جوارح است و به سبب خلط آن با سجين جهل بد از آن سر مىزند . پس نيت مؤمن ، چون‌كه هميشه خير است و در آن هرگز شر نيست ، بهتر است از عمل آن ؛ چون‌كه در آن شر هست هرچند كه در بعضى از اوقات باشد . و برعكس اين است قلب كافر ؛ چون‌كه از سجين جهل است . پس هرگز در او غير از شر نيست . و امّا قالب و جوارح آن پس به سبب خلط آن با عليين عقل ، عمل خير از آن سر مىزند هرچند كه در بعضى از اوقات باشد . پس نيت او ، چون‌كه هميشه شر است و در آن هرگز خير نمىباشد ، بدتر است از عمل او ؛ چون‌كه در آن بعضى از خير مىباشد .\r\n گر جان بدهد سنگ سيه لعل نگردد * با طينت اصلى چه كند بدگهر افتاد \r\nو بدان‌كه در ميان اين دو فرقه ، كه هردو صاحب قلب مىباشند ، يك فرقهء ديگر مىباشد كه او را مستضعف گويند . و فى الحقيقة آن فرقه‌اى است كه صاحب قلب مطلقا نيست ، بلكه صاحب قالب و جوارح محض است . و از اين سبب است كه ادراك و فهم چيزى نمىكند و به سبب بىقوّتى و ضعف ادراك او ، تقلب از حالى به حالى ، كه مقتضاى معنى قلب است ، ايضا از براى او نمىباشد ؛ چنان‌كه حال اكثر زنان و اطفال و مردانى است كه زن طريقت و طفل طبيعت مىباشند ؛ چنان‌كه خداوند فرموده است كه :  إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً   * إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا   * فَأُولئِكَ عَسَى اللَّهُ أَنْ يَعْفُوَ عَنْهُمْ  « 2 » يعنى آن‌چنان اشخاصى را كه ملائكهء عذاب ، قبض روح ايشان مىنمايند\r\n\r\n\r\n","description":"","footnote":"\r\n( 1 ) . همان ، ج 2 ، ص 84 ، ح 2 .\r\n( 2 ) . نساء : 97 - 99 .\r\n","page_name":" 143 ","page_number":143},
  {"content":"\r\n\r\nكسانى كه ظلم به نفس خود نموده‌اند ملائكه به ايشان مىگويند كه در چه مذهب بوديد شما كه كسب هيچ طاعتى ننموده‌ايد . جواب مىگويند كه ما مستضعفين در روى زمين بوديم ؛ يعنى مذهب و ملت ما درست و موجب طاعت نمودن بود و لكن اقويا و اهل دنيا ما را پايمال نمودند و مشغول به دنيا ساختند و نگذاردند كه ما مشغول به اصلاح امر خود باشيم . پس ملائكه مىگويند كه آيا زمين خدا وسعت نداشت كه شما از آن قوم و از اين زمين هجرت نماييد و به سمت زمين ديگرى برويد كه در آن‌جا كسى شما را پايمال نكند و مانع از اطاعت كردن شما نشود . پس اين طايفه مأواى ايشان در جهنم است و جهنم بد آرامگاهى و بد محل بازگشتى است ، و عذر اين قسم از مستضعف مقبول نيست مگر مستضعفين از مردها و زن‌ها و طفل‌ها كه ايشان چنان اشخاصى هستند كه قدرت و استطاعت بر فكرى و فهمى و حيله‌اى در امور ندارند و مهتدى و راه‌ياب به هيچ راهى نمىشوند ، پس آن اشخاص شايد آن‌كه خداوند درگذرد از ايشان و عفو فرمايد ايشان را . و چنان‌كه در احاديث است و از آن جمله ، اين حديث است كه مروى است از جناب امام جعفر صادق عليه السّلام كه « الطّينات ثلاث طينة الانبياء و المؤمن من تلك الطّينة الّا أنّ الانبياءهم من صفوتها هم الاصل و لهم فضلهم و المؤمنون الفرع من طين لازب كذلك لا يفرّق اللّه بينهم و بين شيعتهم و طينة النّاصب من حماء مسنون و امّا المستضعفون فمن تراب لا يتحوّل مؤمن عن ايمانه و لا ناصب عن نصبه و للّه المشيّة فيهم » « 1 » ؛ يعنى طينت‌ها سه نوع طينت است : يكى طينت پيغمبران است و طينت مؤمن از همان طينت پيغمبران است مگر آن‌كه پيغمبران از صفوت و منتخب آن ، خلق شده‌اند . و ايشان اصل مىباشند و از براى ايشان است فضل ايشان . و مؤمنان فرع مىباشند و از گل چسبنده خلق شده‌اند . و از اين سبب كه طينت ايشان همان طينت پيغمبران است خداوند تفرقه و جدايى نمىاندازد ميان ايشان و شيعيان ايشان ، بلكه باهم محشور مىباشند .\r\n بنازم به بزم محبت كه آن‌جا * گدايى به شاهى مقابل نشيند \r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 3 ، ح 2 و بحار الأنوار ، ج 25 ، ص 9 ، ح 13 و ج 64 ، ص 82 ، ح 7 .\r\n","page_name":" 144 ","page_number":144},
  {"content":"\r\n\r\nو يكى ديگر طينت ناصبى است . و آن خلق شده است از گل متعفن گنديدهء سال خورده . و امّا طينت مستضعفين ، پس آن‌ها خلق شده‌اند از خاك و برنمىگردد مؤمن آن‌ها از ايمان خودش ، و نه ناصبى آن‌ها از نصب و عداوت خودش . و از براى خداوند است در حق مستضعفين مشيت ؛ يعنى آخر امر ايشان در قيامت بسته به مشيت و ارادهء خداوند است ، پس اگر مىخواهد آن‌ها را به بهشت ببرد مىبرد و اگر مىخواهد به جهنم ببرد مىبرد . مراد از گل چسبنده آن است كه خوب و صاف نيست ، مثل صفاى طينت پيغمبران . و مراد از گل گنديده همان خباثت جهليهء آن است . و مراد از خاك ، كه عبارت است از گل بىرگ و پى ، همان قلب و مغز نداشتن ايشان است . و مراد از آن‌كه از ايمان و نصب خود برنمىگردند پى بىقوتى و بىدركى و ضعف ايشان است نه قوت داشتن و ثابت قدمى و استقامت ايشان چنان‌كه مضمون آيهء سابقه است و مضمون روايات ديگر است ايضا كه « هو الّذى لا يهتدى حيلة الى الكفر فيكفر و لا يهتدى سبيلا الى الايمان و لا يستطيع ان يؤمن و لا يستطيع ان يكفر و هم الصّبيان و من كان من الرّجال و النّساء على مثل عقول الصّبيان مرفوع عنهم القلم » « 1 » ، يعنى مستضعف آن‌چنان شخصى است كه راهى نمىيابد به حيله و وسيله‌اى به سوى كفر كه كافر بشود و نه راهى به سوى ايمان كه مؤمن بشود . نمىتواند كه مؤمن بشود و نمىتواند كه كافر بشود و ايشان اطفالند و مردها و زن‌هايى كه عقل و ادراكشان مثل عقل و ادراك اطفال است و برداشته شده است از ايشان قلم تكليف و مؤاخذه . بلى ما للتّراب و ربّ الارباب .\r\n خلق خاكى كه نه از خاك تواند برخاست * از كجا بوسه زند بر لب آن قصر بلند \r\nو صورت انبيا بدون خلط و صورت خلط قالب دو فرقه و خالص بودن دل آن‌ها و ميل داشتن هريك به سمت اصل خود و دل نداشتن مستضعف و ميل ننمودن آن به سمتى بدين نهج است كه نموده شده است ، تصوّر بنما و فهم كن .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 404 ، ح 1 .\r\n","page_name":" 145 ","page_number":145},
  {"content":"\r\n\r\n\r\nتحفه : [ 10 
  ] ، [ موكلين عقل و جهل 
  ]\r\nو از براى هريك از افراد و اشخاص اين دو فرقهء عقل و جهل ، زياده بر نور دل فرقهء عقل و ظلمت طينت و قلب فرقهء جهل ، موكلى از عالم ملكوت بر دل آن‌ها\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمىباشد كه در تحت آن جنود و اعوان بسيارى است . و موكل دل فرقهء عقل از جنس عقل و نور است و او را ملك گويند و بر در گوش راست دل نشسته است و پيوسته او را الهام به خيرات و تأييد مىنمايد . و موكل دل فرقهء جهل ، از جنس جهل و ظلمت است و او را شيطان گويند و بر در گوش راست دل ايضا نشسته است و همواره او را وسوسهء به شرور و تأييد به شيطنت مىنمايد ؛ چنان‌كه در شكل‌هاى سابقه نموده شد .\r\nو الهام و وسوسهء اين دو موكل به منزلهء خوراك و غذاى آن‌ها است و از اين سبب شوق و حرص طبيعى بر آن دارند . و چون‌كه عالم آن دو فرقه عالم خلطه است ، پس ميان اين دو فرقهء از موكلين ايضا فى الجمله اجتماع و اختلاطى در مرتع و مشغلهء ايشان مىباشد و هريك از فرقهء موكلين روى به سمت دل و مرتع فرقهء ديگر مىآورند و در ما بين آن‌ها محاربه و منازعه مىباشد و به غالب شدن و مغلوب گرديدن منجر مىشود . پس اگر صاحب دل از قطب‌هاى عقلانى و از انبيا و اولياست كه نور دل او قوى و شديد است و قوّت ملك موكل بر آن بسيار است ، هرآينه شيطانى را كه رو به او مىآيد منع و دفع مىكند و نمىگذارد كه به قرب ساحت و حريم دل بيايد ، و آن شيطان مثل سگ گرسنه در مكان دور از حريم به طريق تملق و فروتنى هميشه نشسته است . و اين معناى حديثى است كه مروى است از پيغمبر صلّى اللّه عليه و إله و سلّم « لكل انسان شيطان الّا انّ شيطانى اسلم بيدى » « 1 » ؛ يعنى از براى هر انسانى شيطانى مىباشد مگر اين‌كه شيطان من ، اسلام آورده است به دست من ، مراد از اسلام آن ، همان صورت تملق و فروتنى است .\r\nو هم‌چنين اگر صاحب دل از قطب‌هاى جهلانى و از اعداى انبيا و اولياست كه ظلمت دل و قوّت شيطان موكل بر آن شديد و بسيار است ، پس ملكى را كه رو به او مىآيد ، منع و دفع مىكند و نمىگذارد كه به ظلمت‌كدهء دل راه بيابد ، و آن ملك مثل مشفقى مهربان ، در آن مكان دور هميشه در انتظار فرصت يافتن و رسيدن به آن دل است . و اگر هريك از دو فرقه و صاحب‌دلان از پايين‌دستان و پست رتبه‌ترآن اقطابند و نور و ظلمت دل آن‌ها شديد و قوى نيست پس هريك از ملك و شيطان ظفر بر دل و مرتع يك‌ديگر مىيابند و بر در گوش چپ دل مىنشينند و ملك مشغول به الهام خود و\r\n\r\n\r\n","description":"","footnote":"\r\n( 1 ) . بحار الأنوار ، ج 17 ، ص 44 .\r\n","page_name":" 147 ","page_number":147},
  {"content":"\r\n\r\nشيطان مشغول به وسوسهء خود مىشوند و به قدر تفاوت نور و ظلمت دل‌هاى طرفين در شدت و ضعف ، محاربه و منازعه و مدافعهء فى ما بين ملك و شيطان در هردو طرف در كار است و طول مىكشد . پس بعضى از اوقات ملك شيطان را دفع مىكند و بعضى از اوقات شيطان ملك را ، تا آن‌كه بالاخره مملكت دل مسخّر احدهما مىشود . پس اگر صاحب‌دل از عالم عقل و عليين است و ملك او بر شيطان غالب آمد هرآينه نور على نور است و در رتبه ملحق به انبيا و اوليا مىشود . و اگر شيطان بر ملك او غالب آمد پس دل او زنگ و ظلمت مىگيرد و از طاعات و ذكر خدا و انبيا و رسل و دار آخرت و تمام باقيات الصّالحات غافل مىماند تا آن‌كه به موجب مدد و عنايت الهى ثانيا ملك را قوّت و غلبه حاصل گردد يا آن‌كه به همان مغلوبيت بماند تا وقت مردن اين كس ؛ و ليكن بالاخره چون‌كه دل و صاحب‌دل از فرقهء عقلانيه و عليينيّه است به واسطه شفاعت انبيا و اوليا نجات مىيابد و رنگ و ظلمت عارضيهء او مىرود ؛ چنان‌كه مضمون آيهء سابقه و ساير آيات و اخبار است . بلى ،\r\n مبين حقير گدايان عشق را كين قوم * شهان بىكمر و خسروان بىكلهند \r\nو اگر صاحب دل از عالم جهل و سجين است و شيطان او بر ملك او غالب آمد هر آينه ظلمانى است كه « بعضها فوق بعض » است و در مرتبه ملحق به اقطاب و رؤساى جهلانيهء سجينيه ، كه در درك اسفلند ، مىگردد . و اگر ملك بر شيطان او غالب آيد پس دل او نورى عارضى به‌هم مىرساند و به طريق عاريه مشغول طاعات و ذكر خدا و ياد آخرت گردد تا آن‌كه به موجب خذلان ثانيا شيطان او را قوت و غلبه حاصل گردد يا آن‌كه به همان حالت غالبيت ملك بميرد . پس بالاخره چون‌كه دل و صاحب‌دل از فرقهء جهلانيه و سجينيه است طاعات و حسنات آن به واسطهء محاسبات و مناقشات خداوند با او از او سلب مىشود و « هباء منثورا » مىگردد . چنان‌كه در حق ايشان فرموده است :  وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  « 1 » ؛ يعنى و اقدام مىفرماييم ما به سوى اعمالى كه كرده‌اند ، پس مىگردانيم آن عمل را غبارى پراكنده ، و فانى مىسازيم به سبب محاسبات و مناقشات و مقاصات و مكافئات . و چنان‌كه در\r\n\r\n\r\n","description":"","footnote":"\r\n( 1 ) . فرقان : 23 .\r\n","page_name":" 148 ","page_number":148},
  {"content":"\r\n\r\nاحاديث مستفيضه است كه « و قوم يعارون الايمان ثم يسلبونه و يسمّون المعارين » « 1 » ؛ يعنى و يك طايفه مىباشند كه عاريه داده مىشود به ايشان ايمان ، بعد از آن سلب كرده مىشود از ايشان و نام برده مىشوند آن طايفه به اسم معارين ؛ يعنى عاريت داده‌شدگان . بلى ،\r\n در آن حريم به هنگام باد استغنا * هزار خرمن طاعت به نيم جو نخرند \r\nو صورت ملك و شيطان و محاربهء ايشان به اختلاف حالات بدين منوال است ، كه نموده مىشود .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 418 ، ح 2 .\r\n","page_name":" 149 ","page_number":149},
  {"content":"\r\n\r\nو از اين‌جا معلوم شد كه چنان‌كه نزول ملك و وحى و الهام آن بر انبيا و اوليا و من دون ايشان از سلسلهء عقل به قدر مراتب هريك از آن‌ها مىشود ، هم‌چنان نزول شياطين و وسوسهء آن بر اعداى ايشان تا آخر سلسلهء جهل به قدر مراتب هريك از آن‌ها ايضا مىشود ، چنان‌كه خداوند فرموده است :   هَلْ أُنَبِّئُكُمْ عَلى مَنْ تَنَزَّلُ الشَّياطِينُ تَنَزَّلُ عَلى كُلِّ أَفَّاكٍ أَثِيمٍ   ؛ يعنى آيا خبر بدهم شما را كه بر هركه نازل مىشود شياطين ؟ نازل مىشود بر هر دروغگوى گناه‌كارى و بنابراين هركسى كه مقصود او مطابق اراده و رضاى خداوند است و طالب امور و مقاصد عاليهء اخرويّه است و مجاهدات و رياضات او ايضا بر وفق شريعت و فرموده خدا و رسول و ائمه عليهم السّلام است ، پس كمالى كه از براى او حاصل مىشود كمال عقلانى و علّيينى و حقيقى است و قابل نزول نمودن ملك بر دل او و الهام نمودن او را مىشود ، و راه علم و معرفت بر او گشوده مىشود و خير و شر امور خود را مىيابد ، و از شيعيان كمّل و حقيقى مىگردد چنان‌كه مضمون آيات و احاديث سابقه است كه در باب اوّل در تحفه بيان حكمت مذكور شد و غير آن‌ها مضاعف بر اين حديث ايضا كه مرويست از ابى عبد اللّه عليه السّلام كه : « اذا اراد اللّه عزّ و جلّ بعبد خيرا طيّب روحه و جسده فلا يسمع شيئا من الخير الّا عرفه و لا يسمع شيئا من المنكر الّا انكره » ؛ يعنى هرگاه كه اراده بفرمايد خداى عزّ و جلّ به بنده‌اى از بندگان خود خير را ، طيّب و پاك مىسازد روح و جسد او را . پس نمىشنود هيچ‌چيز از منكر را مگر اين‌كه او را انكار نكند و مقبول عقل و ادراك او نمىباشد ، مراد از پاك ساختن روح و جسد آن توفيق دادن اوست به توجه يافتن به مقاصد اخرويّهء باقيّه و مشغول گرديدن به مجاهدات و رياضات شرعيّه كه مورث نزول ملك و وجود الهام و ظهور فهم و علم و معرفت و بصيرت و بينايى است كه مجموع موقوف بر عقلانى و عليين بودن روح و جسد اوست ، آرى چنين است :\r\n در كار گلاب و گل حكم ازلى اين بود * كان شاهد بازارى وين پرده‌نشين باشد\r\nآن نيست كه حافظ را رندى بشد از خاطر * كاين سابقهء پيشين تا روز پسين باشد \r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو هركس كه مقصود او مطابق رضاى خداوند نيست و طالب امور و مقاصد سفليّه دنيويهء فانيّه است يا آن‌كه مجاهدات و رياضات او بر خلاف شريعت است و به طريقهء فهم ناقصهء خود است ، پس كمالى كه از براى او حاصل مىشود كمال جهلايى و سجّينى است كه فى الحقيقه فكر او شيطنت و نقص است و مستعدّ نزول نمودن شياطين بر دل و وسوسه نمودن او مىشود و راه علم و معرفت و هدايت بر او مسدود مىگردد و از پست‌ترين و ناقص‌ترين شيعيان مىشود . اگر كه دل او از عليين باشد اولا از دايرهء شعاع عقل و تشيّع بيرون است . و از اين تحقيق بر تو معلوم شد كه اشخاصى كه رياضات و مجاهدات ايشان بر خلاف شرع است خواه آن‌كه مقصد ايشان صحيح و اخروى باشد ، خواه فاسد و دنيوى باشد ، مثل اكثر هندوها و مخالفين مذهب شيعه و بعضى از شيعيان كه ايشان را از متصوّفه مىنامند ، از اين فرقهء ثانيه مىباشند كه شياطين بر آن‌ها نزول مىنمايند و آن‌چه را كه مىبينند و مىفهمند و ادّعا مىكنند بر فرض صدق و راستى آن ، از شيطنت و وساوس شياطين است و از عقل و هدايت و الهام ملك نيست و چون‌كه ميزانى را كه مذكور شد نمىدانند و در دست ندارند چنين مىپندارند كه كامل شده‌اند و فتح باب حكمت و عالم ملكوت از براى ايشان شده است و به همين عالم پندار خود مغرور گرديده‌اند و در جهل و ضلالت مانده‌اند تا وقت مردن .\r\nپس اگر از شيعيانند و نفس الامر روح و دل ايشان از علّيين و از شعاع عقل است هرآينه به واسطهء شفاعت كبرى در معاد و مقام محمود ، نجات خواهند يافت و الّا ملحق به اشقيا و فرقهء جهليّه و سجّينيّه خواهند شد و مخلّد در جهنم خواهند بود . و مخفى نماناد كه چنان‌كه بر اين فرقه مذكوره امر مشتبه شده است به سبب ترك نمودن ميزان مذكور ، هم‌چنين به‌همين سبب امر اين دو فرقه كه يكى از كمّلين و خلّصين و يكى از ناقصين و ملحدين مىباشند ، بر اكثر جهله ابناى اين زمان مشتبه شده است .\r\nپس بعضى از ايشان ملحدين و ناقصين را از فرقهء كمّلين و خلّصين پنداشته‌اند و به اين پندار اعتقاد به آن‌ها دارند و در پى آن‌ها مىروند و كلمات ايشان را كلمات حقّه مىدانند و بعضى از ايشان برعكسند و كمّلين و خلّصين را از فرقهء ناقصين و ملحدين\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nپنداشته‌اند و به اين پندار اعتقاد به بدى آن‌ها دارند و از ايشان هجرت و دورى مىكنند و طعن و لعن بر ايشان مىنمايند و كلمات و سخنان ايشان را بر كلمات فرقهء ناقصيه قياس مىكنند و پوچ و باطل مىدانند :\r\n آه ازين صرّاف بازاران گوهر ناشناس * بارها خرمهره را با در برابر مىكنند\r\nگويا باور نمىدارند روز داورى * زانكه گستاخى به منظوران داور مىكنند \r\n\r\nتحفه : [ 11 
  ] ، [ معدود بودن جمع عاقلان 
  ]\r\nبدان‌كه فرقهء عقل هميشه قليل العدد بوده است و مىباشد و خواهد بود از آن‌جائى كه محسوس است و ديده مىشود كه در نوع بنى آدم از مجموع و جملهء الف آلاف از ولايات و مساكن فرقهء مختلفهء متشتته ، مساكن و ولايات شيعه و فرقه محقه معدود قليلى است و در تمام شيعيان و آن‌ها كه مسمّى به اسم تشيع‌اند ، شيعه و مؤمن درست و خاطر جمع ايضا معدود قليلى است و هم‌چنين از ما بين چندين هزار پيغمبر ، معدود قليلى مرسل مىباشند و از جملهء مرسلين ، قليلى اولوا العزم و از جمله اولوا العزم يك شخص مصطفى و منتخب مىباشد ، و هم‌چنين در انواع حيوانات و نباتات و معادن از جمله صد بلكه هزار فرد مثلا معدود قليلى زبده و منتخب مىباشد و سرّ اين ، آن است كه هميشه مقدّمات و اسباب مقاصد بيش‌تر از خود مقاصد بوده است و مىباشد ؛ چون‌كه عالم ، عالم ربوبيّه است و طريق ربوبيت اين است كه از اوفى مرتبه چيزى ترتيب داده شود تا به سرحدّ كمال خود برسد و از مرتبهء اوفى تا اعلى مرتبه و حدّ كمال آن عوالم بسيارى مىباشد ، كه همگى مقدمات و اسباب كمال و رسيدن اويند ، به اعلى مرتبه كه ممكن است در حقّ آن ، چنان‌كه محسوس است و ديده مىشود ايضا كه يك دانه از ميوه يا از گل كه مقصود اصلى است تا وقتى كه به ظهور مىرسد بايد كه عوالم بسيارى از خاك و باد و آب و گل و عفونت آن و خضرت و سبزى و شاخ و برگ و خار بسيارى موجود شود و به ظهور آيد تا آن‌كه يك دانه ميوه يا يك دانه گل موجود شود و به ظهور آيد ، و هم‌چنين ساير مقاصد ديگر ، آرى :\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n هر خسى از رنگ و گفتارى بدين ره كى رسد * درد بايد صبر را زان مرد بايد كام زن\r\nسال‌ها بايد كه تا يك سنگ اصلى ز آفتاب * لعل گردد در بدخشان يا عقيق اندر يمن\r\nعمرها بايد كه تا يك مشت پشم از پشت ميش * صوفيى را خرقه گردد يا حمارى را رسن \r\nو بنابراين عدد فرقه عقل كه مقصود اصلى از خلقت كونين است ، قليل مىبايد باشد چنان‌كه خداوند اخبار از قلت آن‌ها فرموده است كه :  قَلِيلٌ مِنْ عِبادِيَ الشَّكُورُ  « 1 » ، يعنى و قدر كمى از بندگان من عارف به خداوند و به نعمت او و شكرگذار او مىباشند ، يعنى از فرقهء عقل مىباشند و فرموده است ايضا كه :  وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ  « 2 » ؛ يعنى و به درستى كه بسيارى از شركا و اشخاصى كه در مكاسب و معاملات با يك‌ديگر مخلوط مىباشند ، هرآينه تعدّى مىنمايند بعض از ايشان بر بعضى مگر آن‌چنان اشخاصى كه ايمان به خداوند آورده باشند و به جهت تحقّق ايمانشان مشغول به عمل نمودن اعمال صالحان شده باشند ، يعنى از فرقهء عقل باشند ايضا و ايشان بسيار قليل و كم مىباشند و در احاديث است ايضا كه بر سبيل تشبيه فرموده‌اند كه نسبت عده اهل ايمان و عقل به ساير مردمان مثل نسبت خال سفيدى است به ساير اعضاى گاوى كه سياه باشد و مثل نسبت مگس عسل است به ساير طيور و امثال اين . از تشبيهاتى كه در احاديث است و مراد از آن‌ها قلّت طايفهء سعداء و مؤمنين و فرقهء عقليّه است و لكن با وجود قلّت آن و كثرت فرقهء جهليّه درميان ايشان غالبيت و مغلوبيّت مىباشد ، مثل غالبيّت و مغلوبيّت دو فرقه از موكّلين بر دل ، پس در هر وقت كه نور عقل ظهور در آن‌ها داشته باشد با وجود قلت ايشان ، مقاومت با فرقهء جهليّه با آن‌كه بسيارند ، مىنمايند و قاهر و غالب بر آن‌ها مىگردند ؛ به سبب حقّيت و شرافت عقل و باطليّت و خساست جهل ، چنان‌كه خداوند فرموده است كه :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 3 » ؛ يعنى آمد حق و نور عقل ، و پامال شد باطل و ظلمت جهل ، به درستى كه باطل و جهل بوده است پامال و در اصل پوچ و بىاصل بوده است و سرّ اين آن است كه ظهور باطل به جهت و در وقت خفاء و\r\n\r\n\r\n","description":"","footnote":"\r\n( 1 ) . سبأ : 13 .\r\n( 2 ) . ص : 24 .\r\n( 3 ) . اسراء : 81 .\r\n","page_name":" 153 ","page_number":153},
  {"content":"\r\n\r\nعدم ظهور حق است نه اين‌كه او را فى نفسه حقيقت ثابته و ظهور مستقلى باشد .\r\nپس در هر وقتى كه حق و نور عقل ظهور نمود آن باطل و آن جهل ، خود به خود مىرود و بالذّات فانى مىگردد و مثال آن‌ها در عالم حس ، قضيّهء روز و شب است كه هر وقت كه نور و روشنايى روز ظهور نمود و بروز يافت ظلمت شب نيست مىشود و فانى مىگردد و او را حقيقت ثابته و وجود مستقلى نمىباشد كه مقاومت و معارضت با نور و روشنى روز بنمايد . پس ظهور و بروز آن به سبب خفا و در وقت رفتن نور روز است و وجود آن ، همان معنى نبودن روز است لا غير ، و از اين‌جا سرّ فرموده خداوند كه :  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً  « 1 » معلوم مىشود ؛ يعنى چه بسيار طايفه قليل و كمى كه غالب مىآيد بر طايفهء بسيارى ، پس ميزان غلبه نمودن فرقهء عقل ، ظهور عقل است نه كثرت اشخاص عقل ، و ميزان غلبه نمودن فرقهء جهل ايضا اختفاى عقل است نه كثرت اشخاص جهل . پس كثرت اشخاصى كه در وقت ظهور نور عقل به نظر مىآيد كه اشخاص عقلند ، اشخاص عقل نيستند ، بلكه اشخاص جهلند كه به سبب ظهور نور عقل ، جهل ايشان پنهان شده است و در ظاهر از اشخاص عقل نموده مىشوند و از آن‌جا كه محقق شد كه اشخاص عقل ، قليل و كم مىباشند به خلاف كثرت اشخاص جهل در وقت اختفاى نور عقل كه آن‌ها در حقيقت ، همگى اشخاص جهلند ، از آن‌جا كه محقّق شد كه اشخاص جهل كثير و بسيار مىباشند ، هرچند كه در وقت ظهور جهل نور اشخاص عقل ايضا پنهان مىشود و كثرتى به اين سبب در ظاهر بر كثرت اشخاص جهل مىافزايد و لكن به اشخاص جهل ، فى نفسها ، كثير و بسيار مىباشند .\r\nخلاصه ، چون‌كه سابقا محقق شد كه هريك از عقل و جهل را دو روى مىباشد و يك روى از عقل ، روى اقبالى اوست به سوى حق و آن باطن اوست و مقام ولايت است و روى ديگر از او روى اقبالى اوست به سوى خلق كه ادبارى عن الحق است و آن ظاهر اوست و مقام نبوّت است . و امّا جهل پس هردو روى او ، روى ادبارى عن الحق است و لكن او را روى ظاهر و باطن ايضا مىباشد ، پس الحال بايد دانسته شود\r\n\r\n\r\n","description":"","footnote":"\r\n( 1 ) . بقره : 249 .\r\n","page_name":" 154 ","page_number":154},
  {"content":"\r\n\r\nكه از براى هريك از عقل و جهل بالنسبه به دو روى ظاهر آن‌ها ، ظهور و غلبه مىباشد ، و در وقت غلبهء عقل از روى ظاهر هنگام مغلوبيت جهل است از روى ظاهر و برعكس ، يعنى وقت غلبهء جهل از روى ظاهر هنگام مغلوبيّت عقل است از روى ظاهر ايضا ، و درين دو قسم از غالبيّت و مغلوبيت ، اختلاط و درهم بودن عقل و جهل باقى و برقرار است لكن با زيادتى خلط عقل به جهل در حال غلبهء جهل و زيادتى خلط جهل به عقل در حال غلبه عقل . و امّا دو روى باطن آن‌ها ، پس غلبه از براى روى باطن عقل مىباشد و در آن‌وقت مغلوبيت از براى روى باطن جهل ايضا مىباشد لكن بدون اختلاط در ما بين آن‌ها بلكه با تميز و جدا شدن از يك‌ديگر است و غلبه از براى روى باطن جهل هم مىباشد و لكن در آن‌وقت مغلوبيت از براى باطن عقل نيست ، بلكه آن هم غالب است ايضا و از يك‌ديگر ايضا جدا و ممتازند به اشدّ جدائيت و امتياز از قسم اول ، و آن‌وقت جدا شدن عقل و جهل است از يك‌ديگر بالكليّه و من جميع الوجوه و وقت ترقى نمودن هردو است در بروز و ظهور حقيقى معادى و قيام نمودن قيامت و آشكار شدن جنّت و جهنم است ، پس عقل را من جميع الوجوه مغلوبيّت هرگز نمىباشد ، امّا وقت ظهور حق و بروز نور عقل و غلبهء آن از روى ظاهر كه مقام نبوت است و مغلوبيت جهل از روى ظاهر ايضا . پس ايّام بعثت انبيا و اوصيا و اوقات بودن ايشان است به استقلال و انفاذ امر در ميان فرقهء خود و آن‌وقت هنگام قاهريت و غلبه نمودن فرقهء عقل است بر فرقهء جهل ؛ چون‌كه استعداد انبيا و اوصيا از براى اشراق و تابش عقل و ظهور نور آن ، تمام به سرحدّ كمال است بالنّسبه به كمالات و استعدادات هريك از ايشان ، و نور عقل به سبب استقلال و انفاذ امر ايشان از ظاهر اقوال و اعمال و باطن نيّات و توجّهات رعيّت‌دارى و امت‌پرورى ايشان سرشار و غالب و آشكار و فايض بر ديگران است و از اين تحقيقات معلوم گرديد كه آن‌چه ديده مىشود از بسيارى مؤمنين و كثرت فرقهء عقل ، در زمان وجود و استقلال حضرات انبيا و اوصيا ، اكثر آن‌ها از فرقه و اشخاص جهلند كه به سبب ظهور نور عقل پامال و جهل آن‌ها پنهان گرديده است و نور عقل بر سبيل عاريت بر آن‌ها تابيده است و همگى جاهل و كافرند و به طريق تبعيّت و بدون حقيقت و بلانيّت تابع گرديده‌اند ؛\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبه جهت عجز ايشان و نداشتن قوّت بر اظهار نمودن جهل و ظلمت خود ؛ چون‌كه اشخاص و فرقهء عقل كسانى هستند كه قلب و قالب ايشان هردو ، از شعاع و فيوضات عقل خلق كرده شده‌اند هرچند كه در قالب ايشان خلطى از جهل به‌هم رسيده باشد ، چنان‌كه سابقا و محققا ذكر شد .\r\nو از لوازم عقل و شعاع آن ، اعتراف و تصديق نمودن است به جميع آن‌چه را كه انبيا از جانب خداوند آورده‌اند به دل و زبان و جوارح و اركان ، به طريق تعقل و بصيرت و استقرار و استقامت . پس آن كسانى كه مطلقا ، هيچ تصديق و اعترافى ندارند به جهت عدم فهم و نداشتن قلب ، جاهل و كافرند به كفر جهالت و اضعف‌ترين كفارند و همان طايفهء مستضعفين‌اند كه سابقا ذكر ايشان شد . و كسانى كه مطلقا ايضا هيچ تصديق نكرده‌اند لكن به سبب عدم فهم ، بلكه به سبب كبر و حسد و عصبيّت و تبعيّت آبا و اجداد ، جاهل و كافرند به كفر و جحود و انكار و از بدترين كفارند ، و در حق ايشان است اين آيه كه :  إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ   * خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ  « 1 » ، يعنى بدرستى كه آن‌چنان اشخاصى كه كافر شده‌اند ، مساوى است بر ايشان آن‌كه انذار بفرمائى تو ايشان را يا آن‌كه انذار نفرمايى و ايشان ايمان نمىآورند ، و مهر فرموده است خداوند بر دل‌هاى ايشان و بر گوش‌هاى ايشان ، و بر چشم‌هاى ايشان پرده‌اى است ، و از براى ايشان عذاب بزرگى است . و كسانى كه تصديق و اعتراف نموده‌اند به زبان نه به دل ، به سبب مصلحت امور دنيويه و بقا و تحصيل آن‌ها ، از مال و جان و جاه و رياست و امثال اين‌ها ، جاهل و كافرند به كفر نفاق و از بدترين كفارند ايضا و در حق ايشان [ است 
  ] اين آيه و امثال آن‌كه  وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ   * يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ   * فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ  « 2 » ؛ يعنى و از جملهء مردمان ، اشخاصىاند كه مىگويند به زبان كه ما ايمان آورديم به خدا و به روز معاد و در حقيقت و در دل نيستند\r\n\r\n\r\n","description":"","footnote":"\r\n( 1 ) . بقره : 6 - 7 .\r\n( 2 ) . همان : 8 - 10 .\r\n","page_name":" 156 ","page_number":156},
  {"content":"\r\n\r\nايشان مؤمنين ، بلكه خدعه مىنمايند به اين گفتارشان با خدا و با مؤمنين و حال آن‌كه خدعه نكرده‌اند در حقيقت ، مگر با نفس‌هاى خودشان و از اين معنى شاعر و آگاه نيستند ، در دل‌هاى ايشان مرض بزرگى است ، پس زياد مىفرمايد خداوند مرض ايشان را و از براى ايشان است عذاب دردناكى به سبب كذب و دروغى كه مىگويند . و كسانى كه تصديق و اعتراف نموده‌اند به دل ، يعنى فهميدند نه آن‌كه اعتقاد نموده باشند و لكن اقرار به زبان نكردند به سبب حسد و كبر و تعصب ايضا نه به سبب تقيه و امثال آن ، پس آن‌ها جاهل و كافرند به كفر يهوديت و در رتبه ، با منافقين بلكه جاحدين يكى هستند . و در حق ايشان است اين آيه و امثال آن‌كه  فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  « 1 » ؛ يعنى چون‌كه آمد به سوى ايشان آن‌چه را كه شناختند و فهميدند ، يعنى رسول و احكام خداوند را ، كافر شدند به آن و انكار نمودند او را ، پس لعنت و غضب خداوند باد بر كافرين و كسانى كه تصديق به زبان و دل كرده‌اند و لكن به جوارح و اركان عمل ننموده‌اند و معاصى و گناهان كبيره را مرتكب شدند به سبب غلبهء نفس و هوا و خواهش آن . پس آن‌ها جاهل و كافرند به كفر فسوق و عصيان و بالأخره به واسطهء توبه و شفاعت نجات خواهند يافت ؛ چون‌كه اين قسم از كفر به سبب خلط شدن قالب آن‌ها است با سجين جهل . و در حق ايشان است اين آيه كه  بِئْسَ الِاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ  « 2 » ؛ يعنى بد اسمى است اسم فسق و عصيان از براى اين كس بعد از تحقق ايمان او ، و هركس كه از فسق و عصيان جوارحى خود توبه نكند پس ايشان ظلم‌كنندگان به خود هستند . و اطلاق كفر بر اين قسم از جاهل قليل است . و از آن جمله است آيهء  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  « 3 » ؛ يعنى و از براى خداوند بر ذمهء مردمان است رفتن به سوى خانهء كعبه ، از هركسى كه استطاعت رفتن به سوى آن داشته باشد ، و هركس كه كافر بشود ، يعنى ترك حج بكند ، پس به درستى كه خداوند مستغنى\r\n\r\n\r\n","description":"","footnote":"\r\n( 1 ) . بقره : 89 .\r\n( 2 ) . حجرات : 11 .\r\n( 3 ) . آل عمران : 97 .\r\n","page_name":" 157 ","page_number":157},
  {"content":"\r\n\r\nو بىنياز است از تمام مردم و احتياج به حج كردن و ساير عمل‌هاى ايشان ندارد . و از آن جمله است حديث مشهور نبوى كه « لا يزنى الزّانى حين يزنى و هو مؤمن » « 1 » ؛ يعنى زنا نمىكند شخص زناكار در وقتى كه زنا مىكند با آن‌كه آن شخص مؤمن باشد ؛ يعنى در وقت زنا كردن روح ايمانى و شعاع عقلانى از آن منقطع مىگردد . پس در اين آيه و اين حديث صاحب كبيره را كافر ناميده‌اند و او را از دايرهء ايمان بيرون دانسته‌اند . و تمام اين مطلب را در كتاب اجابة المضطرين بيان نموديم . و كسانى كه تصديق و اعتراف به دل و زبان و به جوارح و اركان ، همگى داشتند لكن چون‌كه تصديقات ايشان بر طريق بصيرت و فهم درست از جانب خودشان نبوده است و تقليد و تبعيت صاحب بصيرت ايضا نكرده‌اند از روى فهم كج و خودرأيى خودشان يا به تقليد اشخاص كم‌فهم و خودرأى بوده است و به اين سبب از طريقهء حقه و صراط مستقيم بيرون رفته‌اند پس آن‌ها جاهل و كافرند به كفر ضلالت . و در حق ايشان است اين آيه و امثال آن‌كه  قُلْ هَلْ نُنَبِّئُكُمْ بِالْأَخْسَرِينَ أَعْمالًا   * الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً   * أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً   * ذلِكَ جَزاؤُهُمْ جَهَنَّمُ بِما كَفَرُوا وَ اتَّخَذُوا آياتِي وَ رُسُلِي هُزُواً  « 2 » ؛ يعنى آيا دلالت بنمايم شما را به خسارت‌ترين مردم در عمل ايشان آن‌چنان اشخاصى هستند كه گمراه شده است سعى و عمل نمودن و تصديع كشيدن ايشان در دار دنيا و حال آن‌كه چنين مىپندارند كه صنع و عمل ايشان خوب و نيكو است . ايشان اشخاصى هستند كه كافر شدند به آيات و انبيا و رسل پروردگار خود ، پس پامال شده است اعمالى كه كرده‌اند . و برپا نمىداريم ما از براى ايشان در روز قيامت وزنى ؛ يعنى قدرى از براى عمل ايشان نيست . اين است جزاى ايشان ، جهنم ؛ به سبب آن‌كه كافر شدند و آيات و رسل مرا ريشخند پنداشتند ؛ يعنى تبعيت ايشان يا كسى را كه درست تابع ايشان باشد و فهم صحيحى داشته باشد نكردند و به رأى خود يا به تقليد كسى كه مثل او كج‌فهم و خودرأى بوده راه رفتند و از آيات كتاب اللّه و احاديث رسل و ائمه و ابواب اللّه و\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 285 ، ح 22 .\r\n( 2 ) . كهف : 103 - 106 .\r\n","page_name":" 158 ","page_number":158},
  {"content":"\r\n\r\nتقليد علماى مستقيم الفهم ، كه ابواب اللّه هستند ، دست كشيدند و به اين سبب گمراه شدند .\r\n قطع اين مرحله بىهمرهى خضر مكن * ظلمات است بترس از خطر گمراهى \r\nو كسانى كه اعتراف به دل و به زبان و به جوارح به طريق بصيرت و تعقل درست داشتند و لكن به سبب وساوس و عدم نفوذ نور عقل در ايشان و عدم استقرار بصيرتشان در اعتراف خود مستقر و ثابت‌قدم نماندند و خارج از دين و مرتد گرديدند پس آن‌ها ، جاهل و كافرند به كفر ارتداد و از فرقهء معارين ، كه سابقا ذكر حال ايشان شد ، مىباشند . و در حق ايشان است اين آيه و امثال آن‌كه  وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ أَصْحابُ النَّارِ هُمْ فِيها خالِدُونَ  « 1 » ؛ يعنى و هركس كه برگردد از شما از دين خودش ، پس بميرد در حالتى كه مرتد و كافر باشد پس اعمال ايشان پامال شده است در دنيا و در آخرت .\r\nو ايشانند اصحاب آتش جهنم و در جهنم مخلد و هميشه مىباشند . پس مجموع اين فرقه ، غير از جاهلين به جهل فسوق و عصيان ، همگى شش فرقهء ديگر از اشخاص و فرقهء عقل نيستند ، بلكه فرقهء جهلند كه به سبب ظهور نور عقل در زمان انبيا و اوصيا جهل ايشان پنهان شده است و به طريق عاريت ، نور عقل بر ايشان فى الجمله و با تفاوت تابيده است و از اشخاص و فرقهء عقل پنداشته شده‌اند .\r\nخلاصهء كلام آن است كه غالبيت فرقهء عقل و مغلوبيت فرقهء جهل تابع ظهور نور عقل است . و هرقدر كه نور عقل ، ظاهرتر است غالبيت فرقهء عقل و مغلوبيت فرقهء جهل شديدتر است تا به حدى كه آن‌چه از بنى آدم است ، از فرقهء جهل ، خائف و ترسان مىشود و شغل و كار ايشان تقيه نمودن است . و آن‌چه از غير بنى آدم است ، مثل شياطين و نفوس شريره ، مطرود و مردود است از كرهء نسيم كه محل تكوّن بنى آدم است و از ما فوق آن‌كه قبل از مغلوبيت راه و مسكن در آن جاى داشتند تا هفتم زمين و\r\n\r\n\r\n","description":"","footnote":"\r\n( 1 ) . بقره : 217 .\r\n","page_name":" 159 ","page_number":159},
  {"content":"\r\n\r\nاز ايشان در عالم حس و شهادت اثرى در ما بين فرقهء عقليه نمىماند و محسوس نمىشوند و خلطه نمىكنند . و هم‌چنين در عالم غيب و ملكوت به قلوب و دل‌هاى اشخاص عقل راه ندارند ؛ چنان‌كه در زمان تولد حضرت خاتم النّبيين صلّى اللّه عليه و إله و سلّم كه نور عقل به سبب وجود آن جناب و تماميت استعداد آن ، در نهايت ظهور و سرحد كمال بود . و به اين سبب است كه تأويل   وَ الشَّمْسِ وَ ضُحاها   « 1 » و تأويل صلوة وسطى ، كه نماز ظهر است ، به آن جناب شده است ، اولا شياطين و اجنه كه از فرقهء جهلند از ما بين بنى آدم و مخالطه نمودن با آن‌ها و از روى زمين و از صعود نمودن و بالا رفتن به سمت علوّ تا آسمان‌ها ، كه قبل از وجود و ظهور نور آن جناب بودند و راه داشتند ، رانده و بيرون كرده شدند تا طبقهء هفتم زمين كه محل و پاىتخت ابليس و جنود او است ؛ چنان‌كه همهء اين مضامين در احاديث است . و خداوند ايضا حكايت از حال و گفتار ايشان نموده است كه  وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً  « 2 » ؛ يعنى و به درستى كه بوديم ماقبل از تولد و ظهور جناب پيغمبر صلّى اللّه عليه و إله و سلّم كه مىنشستيم به نزديك آسمان‌ها در مكان‌ها از جهت استماع نمودن ذكر و تسبيح و كلام ملائكه ، پس هركس از ما كه مىخواهد استماع نمايد در اين حال و بعد از ظهور آن جناب مىيابد تيرى كه كشك‌دار است و متوجه است و نمىگذارد كه كسى از ما استماع نمايد .\r\nو از اين‌جا است كه در شريعت مطهره رسيده است كه هر ظرفى كه چيزى در آن است او را در شب به گفتن بسم اللّه ، كه آلت ظهور نور عقل است ايضا ، مهر نمايند تا آن‌كه شياطين از او دور باشند و امثال آن . و از اين سبب است كه ساحرها و جادوگرها ، كه از شياطين انس و جن بودند و قبل از ظهور و وجود آن جناب بسيار بودند . بعد از ظهور ، مختفى و مخذول و منقطع الاثر گرديدند . و ثانيا كه نور عقل به واسطهء اظهار شريعت و گفتار و كردار آن حضرت فايض و شايع گرديد آن‌چه از بنى آدم هم كه از\r\n\r\n\r\n","description":"","footnote":"\r\n( 1 ) . شمس : 1 .\r\n( 2 ) . جن : 9 .\r\n","page_name":" 160 ","page_number":160},
  {"content":"\r\n\r\nفرقهء جهل بودند و آن‌ها را شياطين انس گويند همگى مختفى و مخذول گرديدند . و نور عقل در لباس و صورت شريعت در تمام فرقهء عقليه در ظاهر گفتار و كردار و در باطن معارف و عقايد و اسرار ايشان آشكارا گرديد و غلبه و ظهور نور عقل تا هفتم طبقه از زمين رسيد ؛ چنان‌كه مسلّم و مضمون احاديث و فرمودهء خداوند است كه  وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  « 1 » ؛ يعنى خداوند تمام‌كننده و به سرحد رساننده است نور خودش را ، كه همان نور عقل است ، و هرچند كه مكروه و ناخوش بدارند اين اتمام را كافران ، كه همان فرقهء جهلند ، به جهت مغلوبيت ايشان . و فرموده است كه  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 2 » ؛ يعنى خداوند آن‌چنان خداوندى است كه فرستاده است رسول و پيغمبر خود را با هدايت و روشنايى نور عقل و با دين حق كه عبارت است از همان شريعت آن جناب كه ايضا نور عقل است كه در لباس و صورت امر و نهى و گفتار و كردار برآمده است و عاقبت و سرحد كمال آن دين حق و شريعت آن جناب ، است كه ظاهر و غالب بسازد او را بر تمام دين‌ها و شريعت‌ها ؛ يعنى خواه آن دين‌ها ايضا از نور عقل باشند كه هنوز ناقص بوده است و بايد به دين آن جناب به سرحد كمال برسد ، مثل شرايع انبياى سابقه و امم خالصهء ايشان كه شرايعشان از نور عقل و خودشان از فرقهء عقل بودند ؛ و خواه آن دين‌ها از ظلمهء جهله باشند كه به سبب زمان فترت و اختفاى اوصيا غلبه و ظهور يافته بودند و بايد به دين آن جناب ، كه عين نور عقل است ، مندفع و مغلوب گردند . و از اين سبب است كه فرمود كه و هرچند كه مكروه بدارند اين دين و اين غلبهء نور عقل را مشركون ، كه از فرقهء جهلند ، و مغلوب گردند . و صورت غلبهء نور عقل در زمان خاتم النّبيين صلّى اللّه عليه و إله و سلّم و فايض شدن آن تا هفتم زمين و مطرود شدن شياطين جن و مخذول شدن شياطين انس بدين نهج است كه ملحوظ نظر است . به دقّت تمام ملاحظه بفرما تا بيابى آن‌چه را بايد بيابى .\r\n\r\n\r\n","description":"","footnote":"\r\n( 1 ) . صف : 8 .\r\n( 2 ) . همان : 9 .\r\n","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nتحفه : [ 12 
  ] ، [ پايان غلبهء روى ظاهرى عقل 
  ]\r\nو امّا وقت مغلوب شدن حق و نور عقل از روى ظاهر آن و غالب آمدن ظلمت جهل از روى ظاهر آن ايضا پس ابتداى آن ايام تمام شدن بعثت انبيا و اوقات به انجام رسانيدن تبليغ ايشان است ، به قاعده و فرمودهء حكما و اهل عقل كه « الشّىء اذا بلغ حدّه انعكس ضدّه » ؛ يعنى هرچيز در وقتى كه رسيد به حد خود ، منعكس مىشود به ضد خود . مراد آن است كه هرچيز وقتى كه به سرحد كمال رسيد شروع در نقصان مىنمايد . و سبب و سرّ اين آن است كه گفت‌وگوى ايشان در عوالم قبل از معاد است و آن‌ها ، عوالم تغير و تبدّلند ، خصوصا اين عالم تحت فلك قمر ؛ چون‌كه معناى كون و وجودشان همان حركت و تغير متصلهء متتابعه است ؛ چنان‌كه سابقا در تحفهء كيفيت علاقه عقل و جهل محقق شد . و از اين سبب است كه تحت فلك قمر را ، كه حركت و تغيير آن هويدا است ، به عالم كون و فساد ناميده‌اند و موجودات عالم تغير لا ينقطع بايد در حركت و تغير باشند . و حركت و تغير يا روى به ترقى و كمال است يا روى به تنزل و نقصان . و وقوف و استقرار در حدى و حالى از براى آن‌ها نيست و معنى ندارد و متصور نمىشود . پس هر وقت كه چيزى به سرحد كمال رسيد ديگر حركت به طريق ترقى در آن نيست ؛ چون‌كه مفروض آن است كه آن حد ، نهايت ترقى آن بوده است . و وقوف بر همان حالت ايضا از براى آن نيست ؛ چون‌كه دار ، دار تغيير است ، پس لا محاله بايد كه حركت او به طريق تنزل و نقصان باشد . و از اين‌جا است كه خداوند فرموده است كه  وَ مَنْ نُعَمِّرْهُ نُنَكِّسْهُ فِي الْخَلْقِ  « 1 » ؛ يعنى هركس كه او را عمر مىدهيم و به سرحد كمال مىرسانيم معكوس مىسازيم او را در خلقت و او را روى به نقصان مىآوريم .\r\nو از اين‌جا است ايضا كه در احاديث متواتر المعنى رسيده است كه نعمتى كه به تو رخ مىدهد مغرور مشو ، كه آن نعمت دوامى ندارد . و مصيبتى هم كه به تو مىرسد\r\n\r\n\r\n","description":"","footnote":"\r\n( 1 ) . يس : 68 .\r\n","page_name":" 163 ","page_number":163},
  {"content":"\r\n\r\nجزع منما ، كه آن مصيبت ايضا دوام ندارد « 1 » ؛ چنان‌كه همه را به‌طور يقين در عالم حس مشاهده مىنمايى و مثال و صورت تغيّر تمام موجودات و عدم وقوف آن‌ها بر حدى و تنزل نمودن آن‌ها بعد از ترقى ، در عالم طبيعت جماديت ، آب فواره است كه تغير و متحرك است و واقف بر حدى هم نيست و بعد از بلندى ايضا روى به افتادن و سرنگونى مىنمايد ؛ چنان‌كه گفته‌اند : فواره چون بلند شود سرنگون شود .\r\nو در عالم طبيعت حيوانيت ، مورچه است كه از وقتى كه از خانه و سوراخ خود بيرون مىآيد لا ينقطع متحرك مىباشد و او را قرارى نيست تا آن‌كه به خانه و سوراخ خود برگردد . و اگر حركت او بر روى چوب عمود نموده و شاخص ساخته ، اتفاق افتد هرآينه مىرود تا به سر آن شاخص ، و در آن‌جا هيچ وقوف نمىنمايد و ثانيا برمىگردد و روى به پايين مىآورد . و حال تمام موجودات بدين منوال است كه از وقتى كه از عالم مبدئيت خود جدا شده‌اند و بيرون آمده‌اند على الاتصال و لا ينقطع در مرور و حركتند تا آن‌كه به عالم معاديهء خود رجوع كنند و قرار گيرند .\r\nو سبب و سرّ ديگر آن است كه فرستادن و آمدن پيغمبران از جهت تبليغ دعوت و اتمام حجت خداوند است بر ديگران ، يعنى بر بندگان ، نه رياست و بزرگى نمودن ايشان در دار دنيا . و براى رياست و بزرگى ايشان ، دارى ديگر و مقرى سزاوارتر مهيا شده است . پس هر وقت كه تبليغ دعوت و اتمام حجت ، كه شغل ايشان و مقصود از آمدن ايشان است ، به انجام رسيد ، ديگر باقى ماندن ايشان در دار دنيا يك طرفة العين معنى ندارد و عبث است ؛ چنان‌كه هريك از بندگان و امم ايضا كه تبليغ دعوت و اتمام حجت بر آن شد و آن‌چه در باطن و مكمن استعداد آن بوده است بروز نمود ديگر وقوف و زندگانى در دار دنيا از براى او نيست و بايد كه منتقل به دار آخرت ، كه جاى آن است ، بشود . و اين سرّ فرمودهء خداوند است كه  وَ لِكُلِّ أُمَّةٍ \r\n\r\n\r\n","description":"","footnote":"\r\n( 1 ) . بحار الأنوار ، ج 68 ، ص 60 به بعد .\r\n","page_name":" 164 ","page_number":164},
  {"content":"\r\n\r\n أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  « 1 » ؛ يعنى و از براى هر امتى اجلى مىباشد ، پس هرگاه كه آمد اجل ايشان نمىتوانند كه تأخير نمايند از آن اجل يك ساعت و يك لحظه و تقديم بر اجل خود هم نمىنمايند ؛ يعنى پيش از آمدن اجل نمىتوانند كه بميرند ؛ چنان‌كه بعد از آمدن اجل نمىتوانند كه نميرند . مراد از آن اجل همان مدت ظهور يافتن مقصود از زندگانى در دار دنياى ايشان است كه عبارت از بروز نمودن مكامن و استعدادات ايشان است لا غير . و از اين‌جا است كه خداوند ابتدا به پيغمبر فرموده است كه  ثُمَّ إِنَّكُمْ بَعْدَ ذلِكَ لَمَيِّتُونَ   * ثُمَّ إِنَّكُمْ يَوْمَ الْقِيامَةِ تُبْعَثُونَ  « 2 » ؛ يعنى به درستى كه تو مىميرى و مردمان همه مىميرند و از براى مردن خلق شده‌اند نه ماندن ، و بعد از مردن به درستى كه شما در روز قيامت مبعوث كرده و زنده نموده مىشويد ؛ يعنى از عالم برزخ ، كه داخل عوالم دنيا است و حيات آن ايضا حقيقى نيست ، منتقل ساخته مىشويد به دار معاد كه حيات آن حقيقى و زندگانىاش جاودانى است . و فى الحقيقه مضمون اين آيه بشارت عظيمى است براى بندگان ؛ چون‌كه آن‌ها را اخبار فرموده است كه تشويش مكنيد و خاطر جمع باشيد كه شما را در اين دار اهانت و مشقت نمىگذارم ، بلكه منتقل مىسازم شما را به دار راحت و كرامت . و از اين سبب كه اخبار به مردن ، در حقيقت ، بشارت عظيمى است ، ابتدا فرموده است اولا به پيغمبر خود ؛ و لكن چون‌كه مردمان از فهم و ادراك و نور عقل دور افتاده‌اند و به عالم حس حيوانى مشغول شده‌اند و زندگانى و خاك‌بازى دنيا را مثل اطفال ، حيات و لذت پنداشته‌اند و از ادارك حقايق دنيا و آخرت بازمانده‌اند و رضا به اين اهانت‌ها و مشقت‌ها شده‌اند از اين سبب از مردن خائف و مشوش مىباشند و الّا مردن را معنايى نمىباشد مگر انتقال و تحويل يافتن از دار فانى به دار باقى و خلاص شدن از مشقت‌ها و رسيدن به راحت‌ها .\r\n\r\n\r\n","description":"","footnote":"\r\n( 1 ) . أعراف : 34 .\r\n( 2 ) . مؤمنون : 16 .\r\n","page_name":" 165 ","page_number":165},
  {"content":"\r\n\r\n مرگ اگر مرد است گو پيش من آى * تا در آغوشش بگيرم تنگ تنگ\r\nمن ز وى عمرى ستانم جاودان * وان ز من دلقى ستاند رنگ رنگ \r\nو بنابراين تحقيق لا محاله و ناچار انبيا و رسل بعد از انجام دعوت و اتمام حجت بايد وفات بيابند . و اوصيا و امامان كه بعد از ايشان لازم و واجب است كه باشند چون كه مكلف به تبليغ جداگانه نيستند ، بلكه مكلف به حفظ نمودن همان تبليغ و همان شريعتند ، پس مكلف نيستند كه مثل انبيا و رسل در پى مردمان بروند و نمىروند ، بلكه مردمان مكلفند كه در پى ايشان بروند و سئوال از امر دين خود بنمايند ، مگر نادرا و اتفاقا كه آن هم از متممات تبليغ انبيا است نه از شأن امامت و شغل وصايت . و از اين‌جا است كه از جمله وصيت‌هايى كه جناب پيغمبر صلّى اللّه عليه و إله و سلّم در وقت وفات خود به جناب امير المؤمنين عليه السّلام نمودند آن است كه فرمودند : يا على ! مثل تو مثل بيت اللّه و كعبه است و مردمان بايد كه به سوى تو بيايند و نبايد كه تو به سوى مردمان به روى .\r\nپس لا محاله در زمان وفات يافتن رسل ، نور عقل روى به خفا و استتار مىگذارد و شعاع امر و نهى تبليغى آن موقوف مىگردد و ظلمت جهل روى به غلبه نمودن مىنمايد . و چنان‌كه غلبهء فرقهء عقل در زمان خاتم النبيّين صلّى اللّه عليه و إله و سلّم به سرحد كمال و نهايت رسيد از آن‌جا كه تابع ظهور نور عقل بود و ظهور نور عقل در زمان آن جناب در سرحد و غايت بود ، هم‌چنين غلبهء فرقهء جهل ، كه تابع ظهور ظلمت جهل است ، بعد از وفات آن حضرت ، كه زمان شدت و به غايت رسيدن ظهور ظلمت است ، بايد كه به سرحد و نهايت برسد ؛ چون‌كه عقل و جهل متضاد من جميع الوجوهند و هر متضاد من جميع الوجوه بايد كه در وجود جميع صفات ، كه از آن جمله صفت شدت ظهور است ، متلازم و به‌هم بسته باشند ؛ چنان‌كه در وجود ذات متلازم و به‌هم پيوسته‌اند و در تحفهء اول اين باب محقق شد . و بنابراين بايد كه ظلمت جهل شدت نمايد و ظاهر و غالب آيد تا آن‌كه سرايت به هفت آسمان عوالم عقل بنمايد ؛ چنان‌كه نور عقل در وقت ظهور و غلبهء آن سرايت به هفت زمين عوالم جهل نمود .\r\nنتيجهء كلام آن‌كه بعد از وفات آن جناب كه امر و نهى تبليغى موقوف و منقطع گرديد و وصى آن جناب هم در خانهء خود نشست ، چون‌كه مكلف نبود به دعوت كردن و\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nخواندن مردم را به سوى خود ، بلكه مردمان مكلف بودند به آمدن و دست تمسك زدن به ذيل امامت آن ؛ از آن‌جا كه دعوت نمودن شأن و شغل رسول بود و رسول تبليغ نمود و تقصير ننمود ، بلكه دعوت شديد و تبليغ با تهديد فرمود ، نور عقل روى به استتار و ظهور آن روى به اختفا نمود و تمام مردمانى كه از فرقهء جهل بودند و نور عقل را بر طريق عاريت داشتند رجوع به جهل و طريقهء جاهليت خود نمودند ؛ چنان‌كه معلوم و هويدا است و مضمون احاديث به آن گويا و پيدا است و خداوند هم اخبار نموده و فرموده است كه  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 » ؛ يعنى و نيست محمد صلّى اللّه عليه و إله و سلّم مگر رسولى كه رفته‌اند و گذشته‌اند پيش از آن ، پيغمبرانى چند . و چه كرده است كه شما تمناى مردن و كشته شدن آن مىنماييد ؟\r\nپس اگر مرد يا كشته شد نفعى به شما نمىرسد ، بلكه نور عقل منقطع مىگردد و شماها منقلب مىشويد و برمىگرديد به طريق قهقرا بر عقب‌هاى خود و رجوع به ضلالت و جاهليت خود مىنماييد . و هركس كه بر عقب خود برگردد و رجوع به ظلمت جهل خود بنمايد پس هرگز ضرر نمىرساند به خداوند هيچ قدر از ضرر را ، و زود و عن قريب باشد كه جزاى خير بدهد خداوند به شاكرين و آنانى كه بعد از رفتن پيغمبر صلّى اللّه عليه و إله و سلّم منقلب بر عقب خود نشدند و بر دين و طريقهء او باقى ماندند .\r\nبارى ، بعد از فوت آن جناب ، اول الامر اشخاصى كه از فرقهء جهل و منافق بودند و نور عقل به طريق عاريت به ظواهر ايشان تابيده بود رجوع به جهليت و جاهليت خود نمودند و نور عقل و ظاهر اسلام از ايشان منقطع و برداشته شد . و از اين سبب ، دو فرقهء جاحدين و كافرين به كفر جحود و يهوديت ، كه در زمان رسول خدا خائف بودند ، خوف ايشان مبدل به امنيت گرديد . و بعد از آن ، فرقهء ديگر كه بر طريق بصيرت نبودند و نور عقل را ايضا بر سبيل عاريت داشتند از طريق\r\n\r\n\r\n","description":"","footnote":"\r\n( 1 ) . آل عمران : 144 .\r\n","page_name":" 167 ","page_number":167},
  {"content":"\r\n\r\nهدايت بيرون رفتند و به راه ضلالت و جهليت ذاتيهء خود افتادند . و بعد از آن ، فرقه‌اى كه در بصيرت استقرار و استقامت نداشتند و نور عقل را ايضا عاريت گرفته بودند خارج از دين و طريقه و مرتد به جهل و طبيعت خود شدند . و فرقهء مستضعفين ، كه بالذّات هيچ كدام از نور عقل و ظلمت جهل را قابل نبودند و در زمان رسول صلّى اللّه عليه و إله و سلّم به سبب ظهور نور عقل ميل به عقلا داشتند ، در اين وقت مايل و مقبل بر جهله شدند . و فرقهء جاهلين به جهل فسوق و عصيان ، كه قبل از اين در فسق و فجور خود خائف و مستتر بودند ، خوف ايشان بر طرف شد و فسق و فجور ايشان آشكار گرديد . و همه باهم مصاحب و هم‌كار شدند و جهل قوى و ظاهر شد و فرقهء حقيقيهء عقل بلا مدد و لا معين ماندند و خائف و ترسان گرديدند . و باب تقيه نمودن ايشان از فرقهء جهل منفتح گرديد . و مكلف به مدارات و سازش و مودت و موالات و مخالطه و تقيه نمودن با فرقه جهل شدند با آن‌كه قبل از اين ، منهى و ممنوع بودند ؛ چنان‌كه معلوم و مبيّن و فرمودهء خداوند است كه  لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلَّا أَنْ تَتَّقُوا مِنْهُمْ تُقاةً وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ  « 1 » ؛ يعنى نبايد بگيرند فرقهء عقل و اهل ايمان از فرقهء جهل و اهل كفر دوستان از غير مؤمنين ، بلكه بايد كه با مؤمنين و فرقهء عقل دوستى و خلطه بنمايند . و هركس كه اين عمل را بكند پس نيست از دين خداوند در هيچ قدرى ، مگر اين‌كه امر به جايى برسد كه آن‌ها غالب آيند و شما مؤمنين از ايشان تقيه بنماييد تقيه نمودنى كه در ظاهر با آن‌ها باشيد و در باطن با دين خداوند باشيد نه اين‌كه باطنا ميل به آن‌ها بنماييد . و تحذير مىفرمايد خداوند به اين گفتن و به رخصت دادن در تقيه شما را از عذاب و سخط خودش و به سوى خداوند است رجوع و بازگشت جميع شماها . و بنابراين ، قوّت فرقهء جهل يوما فيوما شدت نمود و امر تقيه شديدتر و واجب‌تر گرديد تا آن‌كه امامان و اوصيا\r\n\r\n\r\n","description":"","footnote":"\r\n( 1 ) . آل عمران : 28 .\r\n","page_name":" 168 ","page_number":168},
  {"content":"\r\n\r\nو مقتدايان ، كه فى الجمله نور عقل به سبب گفتار و كردارشان ظهور مىداشت ، بىياور و بلامعين گرديدند و ايشان هم بناى تقيه نمودن گذاردند ؛ و خورده خورده و اندك‌اندك ، دين و شريعت اسلام روى به خفا و استتار گذاشت و به جاهليت اولى برگرديد . و جهل ظهور و فرقهء جهل غالب گرديدند ؛ تا آن‌كه در زمان امامت حضرت صاحب العصر و الزّمان عليه السّلام بناى تعدى نمودند و كشتن امام را آشكارا گذاردند ؛ و آن جناب از خوف بر خود و شيعيان غيبت را اختيار فرمودند ؛ و نور عقل گفتارى و كردارى بالكليّه مختفى گرديد ؛ و فرقهء عقل بىرئيس و بلا صاحب گشتند ؛ و در كرهء نسيم و محل تكوّن خود رانده و ذليل و پنهان كرده شدند ؛ و فرقهء ملائكه ، كه قبل از اين در ظاهر تردد مىنمودند و با عقلا مخلوط بودند ، روى به سمت علو نهادند و از عالم حس منقطع شدند ؛ و راهى كه به قلوب فرقه و اهل جهل داشتند مسدود شد ؛ و شياطين قلوب آن‌ها ايشان را مغلوب و مقهور ساختند ؛ و روى به قلوب و فرقهء اهل عقل نمودند ؛ و ملائكهء موكلهء بر قلوب ايشان را مقهور ساختند و بيرون نمودند ؛ و مملكت قلوب مسخر شياطين گرديد ؛ و راه الهام و طريقهء انكشاف و معرفت مسدود شد . و به اين سبب ، تمام مردمان اقبال به دنيا و امتعهء آن نمودند و تكاليف خداوندى را به اين سبب سهل پنداشتند و مطلق العنان گرديدند و منكرات را معروف و معروفات را منكر دانستند و طوفان جهل طغيان نمود و ظلمات امواج آن به آسمان‌ها رسيد و راه‌هاى آسمان ، كه قبل از اين محل صعود و بالا رفتن حسنات و اعمال صالحات و انوار هريك از ساكنين كرهء خاك بود ، طرق و مسالك سيئات و شرور و ظلمات گرديد و سكّان سماوات ، كه قبل از اين مستنير و مسرور و خوشبو به نور و به بوى اعمال حسنه و عقايد صحيحهء اهل زمين مىگرديدند ، مستظلم و متكدر گرديدند و سعادت عارضيه ، كه از اهل زمين مىداشتند مبدل به نحوست گرديد ؛ چنان‌كه تمام مفصلا و مجملا در احاديث مذكور و مسطور است . و شكل غلبهء ظلمت تا به آسمان‌ها و پنهان بودن اهل عقل و غلبهء فرقهء جهل بدين نهج است كه نموده شده است .\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nتحفه [ 13 
  ] ، [ تفسير اعمال قبيح عقلاء در عصر غلبه رؤيت ظاهرى جهل 
  ]\r\nسابقا محقق شد كه لطيفهء غيبيه ، كه تعلّق به هريك از اشخاص عقل و جهل مىدارد و او را در احاديث قلب و طينت و ذات اين كس مىنامند ، قابل تغيير و زوال يافتن از ذاتيت خود نيست . پس در زمان غلبه نمودن جهل بر اهل عقل ، آن‌چه از ايشان تغيير مىيابد آن نور عقل تكسبى ايشان است كه از ملك موكل و غير آن ، از تفكر و مجالست با صالحين اهل عقل ، كسب مىگردند و از اكثر آن‌ها بر طرف مىشود و به‌جاى آن تكسب جهل و ظلمت مىنمايند . و امّا قلب و طينت و عقل طبيعى ايشان با آن‌كه در اين وقت منغمر در ظلمات جهل است بر طهارت و نوريت خود باقى است ؛ مثل بقاى عين شمس بر نوريت خود در وقت احاطه نمودن ظلمات سحاب بر آن ؛ چنان‌كه در احاديث است . « 1 » و از آن جمله ، اين حديث است كه سائل سئوال نمود از جناب امام جعفر صادق عليه السّلام كه از چه‌چيز خلق فرموده است خداى عزّ و جلّ طينت مؤمن را ، پس فرمودند كه « من طينة الانبياء فلم تنجّس ابدا » « 2 » ؛ يعنى خلق فرموده است خداوند طينت و دل مؤمن و اهل عقل را از طينت پيغمبران ، پس هرگز نجس نمىشود . مراد آن است كه مؤمن و اهل عقل و آن‌كه طينت و دل آن از عليين عقل است مادام كه عالم و صاحب اختيار است هرگز به كردن معاصى و مفاسد ميل نمىكند و راضى نمىشود و نخواهد شد . پس هر عمل قبيحى را كه مرتكب مىشود در ايام غلبهء جهل يا به سبب اكراه و تقيه و يا به سبب ضرورت و ناعلاجى او است ؛ چون‌كه جهل من جميع الوجوه به آن احاطه نموده است و راه مصالح و خيرات علما و عملا بر او مسدود شده است و هرگز رضا به آن نيست و نيت حقيقت بر كردن آن ندارد ، بلكه دوست مىدارد و تمنا مىنمايد زمانى و اوضاعى را كه اين قبايح و مفاسد در آن نباشد و كرده نشود و از آن و از هيچ كس ديگر هم سر نزند . به خلاف غير مؤمن و آن‌كه طينت و دل آن از سجين جهل است كه در زمان غلبهء جهل ، معاصى و مفاسد را به طيب\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 3 - 5 ، ح 1 - 7 .\r\n( 2 ) . همان ، ج 2 ، ص 3 ، ح 3 .\r\n","page_name":" 171 ","page_number":171},
  {"content":"\r\n\r\nو لذت نفس مرتكب مىشود و به آن رضا و غايت خشنودى را دارد و در زمان مغلوبيت جهل ، طاعات و حسنات را به طريق اكراه و ناعلاجى مىكند و دوست مىدارد زمان و اوضاعى را كه اين طاعات و حسنات نباشد و همه‌كس مطلق العنان باشند ؛ چنان‌كه سابقا ذكر اين مطلب فى الجمله شد . و خداوند ايضا فرموده است :\r\n مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ   * ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ   * أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ   * لا جَرَمَ أَنَّهُمْ فِي الْآخِرَةِ هُمُ الْخاسِرُونَ  « 1 » ؛\r\nيعنى هيچ‌كس كافر به خداوند خود نمىگردد و معاصى را مرتكب نمىشود بعد از تحقق و ثبات ايمان او مگر كسى كه اكراه كرده بشود و مضطر به معصيت كردن بشود در ظاهر جوارح ، با آن‌كه دل او قرار و آرام دارد به ايمان داشتن به خداوند و انكار نمودن قبايح ؛ چون‌كه دل او از عالم عليين عقل است . و لكن كسانى كه وا شده باشد سينهء آن‌ها به كفر ، پس بر ايشان است غضبى از جانب خداوند و خذلانى و سر دادن ايشان را به مرتكب شدن معاصى از روى رضا و خواهش و بدون اكراه ؛ چون‌كه دل آن‌ها ، كه باعث گشادگى سينهء ايشان به كفر شده است ، از عالم سجين جهل است . و از براى ايشان است عذاب بزرگى در آخرت . و اين خذلان در دنيا و عذاب در آخرت به سبب آن است كه ايشان دوست داشتند زندگانى و معاصى دار دنيا را بر زندگانى و طاعات دار آخرت ، و كافرند و دل ايشان از سجين است و خداوند قوم كافرين را هدايت نمىفرمايد ؛ يعنى هدايتى را كه آن‌ها قبول بكنند نمىفرمايد ؛ يعنى هدايت مىفرمايد و آن‌ها قبول هدايت نمىكنند . و ايشان آن‌چنان اشخاصى هستند كه مهر فرموده است خداوند بر دل‌ها و گوش‌ها و چشم‌هاى ايشان و از سلسلهء جهلند و هرگز هيچ نمىفهمند . و ايشانند غافل از خود و از خداوند و از دار آخرت .\r\n\r\n\r\n","description":"","footnote":"\r\n( 1 ) . نحل : 106 - 109 .\r\n","page_name":" 172 ","page_number":172},
  {"content":"\r\n\r\nخلاصه ، مرتكب شدن اهل عقل قبايح را در زمان غلبهء جهل به سبب عدم علم و جهل به قبايح يا به سبب ضرورت و اكراه مىباشد . و به اين سبب نقصى در ذاتيت و عليين بودن آن‌ها ، كه از آن جهت هرگز مايل و طالب قبيح نيستند ، ندارد . و از اين‌جا است كه در شريعت رسيده است و محقق است كه آخر مرتبه و درجهء نهى عن المنكر ، كراهت و نارضايى دل اين كس است از آن منكر . و بندگى و رضاجويى خداوند در چنين زمانى بايد كه به طريق پنهانى و استتار و نقصان باشد ؛ چون‌كه زمان ظهور دولت ابليس است ؛ چنان‌كه در زمان غلبهء عقل به طريق آشكارا و جهار و كمال مىبود ؛ چون‌كه زمان ظهور دولت آدم بود ؛ چنان‌كه مروى است از حضرت امام جعفر صادق عليه السّلام كه ؛\r\nانّ اللّه عزّ و جلّ جعل الدّين دولتين دولة لآدم و دولة لابليس فدولة آدم هى دولة اللّه عزّ و جلّ فاذا اراد اللّه عزّ و جلّ ان يعبد علانية اظهر دولة آدم و اذا اراد اللّه ان يعبد سرا كانت دولة ابليس فالمذيع لما اراد اللّه ستره مارق من الدّين « 1 » ؛\r\nيعنى به درستى كه خداوند عز و جل گردانيده است از براى دين دو زمان و دو دولت : يك زمان و يك دولتى را از براى آدم و ظهور اهل عقل و يك زمان و يك دولت ديگرى را از براى ابليس و ظهور اهل جهل . پس زمان دولت آدم ، آن زمان دولت خداوند است . پس هرگاه كه اراده بفرمايد خداوند عزّ و جلّ آن‌كه بندگى كرده بشود به طريق علانيه و آشكارا و كمال ، ظاهر مىسازد زمان دولت آدم را و هرگاه كه اراده بفرمايد آن‌كه بندگى كرده بشود به‌طور استتار و پنهانى و نقصان ، ظاهر مىشود زمان دولت ابليس . پس هركسى كه ظاهر و آشكارا بنمايد هرچيزى را كه اراده فرموده خداوند ستر و خفاى او را مارق و خارج از دين و بندگى خداوند است و آن‌چه كرده است و مىكند ، بندگى خود و دين ساختگى خود او مىباشد .\r\nبارى به سبب غلبهء جهل و پنهان شدن نور عقل اهل عقل ، تمام گفتارها و كردارها و كسب‌ها و مداخل‌ها و مخارج‌هاى ايشان و اهل جهل ، همگى بر طريق هواى نفس و\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 372 ، ح 11 و بحار الأنوار ، ج 72 .\r\n","page_name":" 173 ","page_number":173},
  {"content":"\r\n\r\nحكم جهل و خلاف عقل و شرع و حرمت و شبهه مىشود ، هرچند كه در ظاهر با طريقهء عقل و شرع ساخته شود ؛ چون‌كه آن هم يك ملعنت و حيله و خلاف شرع ديگرى است . و به اين سبب امر دين‌دارى و امر معيشت بر معدود قليلى كه از اهل عقلند بسيار تنگ مىشود و بايد كه طريقهء تجسس و تفحص را ترك نمايند و الّا چيز حلال و مشغلهء مباح و بىعيب را نخواهند يافت . و مع ذلك بايد كه اكتفا به قدر ضرورت كنند و دست زدن و تصرف نمودن ايشان در امر اسباب معيشت من باب الضروره و مثل اكل ميته مىباشد . و بدون اين علاجى و نجاتى نيست ؛ چنان‌كه در احاديث متواترة المعنى رسيده است ؛ از آن جمله ، اين حديث است كه به واسطهء امام مروى است از رسول اللّه صلّى اللّه عليه و إله و سلّم كه ؛ « سيأتى على الناس زمان لا ينال الملك فيه الّا بالقتل و التّجبّر ، و لا الغنى الّا بالغصب و البخل ، و لا المحبّة الّا باستخراج الدّين و اتباع الهوى ، فمن ادرك ذلك الزّمان فصبر على الفقر و هو يقدر على الغنى ، و صبر على البغضة و هو يقدر على المحبّة و صبر على الذّلّ و هو يقدر على العزّ آتاه اللّه ثواب خمسين صدّيقا ممن صدّق بى » « 1 » ؛ يعنى زود باشد كه بيايد بر مردمان ، زمانى كه رسيده نمىشود در آن زمان به ملك و سلطنت مگر به قتل و تجبر نمودن ، و نه به غنا مگر به غصب و بخل نمودن ، و نه به محبت فى ما بين النّاس مگر به دين تازه درآوردن و بدعت نمودن و تبعيت هوا و خواهش نفس كردن .\r\nپس هركس كه درك نمايد آن زمان را و صبر بر فقر نمايد با آن‌كه قدرت بر تحصيل غنا داشته باشد و صبر بر بغضت و دشمنى كردن بر مردم بنمايد با آن‌كه قدرت بر تحصيل نمودن محبت داشته باشد و صبر بر ذل و خوارى بنمايد با آن‌كه توانايى بر تحصيل نمودن عزت داشته باشد ، عطا مىفرمايد خدا به آن‌كس ثواب پنجاه صديق از صديقانى كه تصديق اعتقادى و قولى و فعلى به من كرده باشد . پس بايد كه طريقهء تقوا و پرهيزگارى را از دست ندهد و نفس خود را از محرّمات و قبايح و لذات دنيويه منع نمايند و فريفته به اموال و خوش‌گذرانىهاى طايفهء جهل نشوند و يقين دانند كه همهء آن‌ها با وجود فنا و قلت آن‌ها اسباب سخط و خذلان خداوند است و بلاها و\r\n\r\n\r\n","description":"","footnote":"\r\n( 1 ) . همان ، ج 2 ، ص 91 ، ح 12 .\r\n","page_name":" 174 ","page_number":174},
  {"content":"\r\n\r\nمصيبت‌هاى خود را با وجود تمام شدن و منقضى گرديدن آن‌ها همه را اسباب ظهور درجه و علو مرتبه بدانند ؛ چنان‌كه خداوند فرموده است كه    لا يَغُرَّنَّكَ تَقَلُّبُ الَّذِينَ كَفَرُوا فِي الْبِلادِ * مَتاعٌ قَلِيلٌ ثُمَّ مَأْواهُمْ جَهَنَّمُ وَ بِئْسَ الْمِهادُ * لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلًا مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ    « 1 » ؛ يعنى تو را فريب ندهد كثرت اموال و تردد نمودن كفار و طايفهء جهل در بلاد و فراغت و امنيت آن‌ها ؛ به جهت آن‌كه اين‌ها متاع قليل فانى است و از براى ايشان استدراج است نه نعمت . و بعد از فناى آن‌ها مأوا و محل بازگشت ايشان جهنم است . و بد آرامگاهى است جهنم و لكن آن‌چنان اشخاصى كه از اهل و طايفهء عقلند و طريقهء تقوا و پرهيزگارى پروردگار خود را نگاه داشتند از براى ايشان است بهشت‌هاى متعدد كه جارى است در ميان آن‌ها نهرها ، و مخلد و هميشه در آن بهشت‌ها مىباشند .\r\nو اين نعمت ، اول عطيه‌اى است كه از جانب خداوند به ايشان داده مىشود . و آن‌چه از جانب خداوند است بهتر است از براى اهل عقل و نيكوكاران از آن‌چه در دنيا داده شده است به اهل جهل . و بايد كه زياده بر اين‌ها متحمل اذيت‌هاى اهل جهل بشوند و صبر را پيشه و شيوهء خود بنمايند ؛ چنان‌كه ايضا فرموده است :  وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  « 2 » ؛ يعنى و هرآينه مىشنوند و مىبينند از اهل جهل و طايفهء يهود و مشركين اذيت بسيارى را . و اگر صبر كنند و تقوا پيشهء خود سازند پس به درستى كه صبر كردن از علامت‌ها و نشانه‌هاى عزم داشتن و ثابت قدم بودن بر امور است . آه آه ،\r\n يارى اندر كس نمىبينم ياران را چه شد * دوستى كى آخر آمد دوستان را چه شد\r\nآب حيوان تيره‌گون شد خضر فرخ پى كجاست * گل بگشت از رنگ و بو باد بهاران را چه شد\r\nلعلى از كان مروّت بر نيامد سال‌هاست * تابش خورشيد و سعى باد و باران را چه شد\r\nزهره ساز خود نمىسازد مگر عودش بسوخت * كس ندارد ذوق مستى مىگساران را چه شد \r\n\r\n\r\n","description":"","footnote":"\r\n( 1 ) . آل عمران 196 - 198 .\r\n( 2 ) . همان : 186 .\r\n","page_name":" 175 ","page_number":175},
  {"content":"\r\n\r\n\r\nتحفه : [ 14 
  ] ، [ تفسير اعمال نيكوى اهل جهل و اعمال قبيح اهل عقل 
  ]\r\nبيان حقيقت و سرّ آن‌كه ظلمت و كدورت در زمان غلبهء جهل بايد كه سرايت به آسمان‌ها بكند و نور و روشنايى در زمان غلبهء عقل بايد كه سرايت به زمين‌ها بكند ، آن است كه از آن‌جا كه سابقا معلوم شد كه هريك از عقل و جهل ، ارتباط و علاقه به تمام عوالم خود تا به عالم بنى آدم دارند ، بايد كه از هريك از عوالم فوقيهء عقليه ، رگى و ريشه‌اى از براى بنى آدم عقلى باشد كه به امر خداوند اسباب و آلات باشند از براى رسانيدن فيوضات ، ايجاد و تكوين و قبول نمودن ايشان تكليف را ؛ از قبيل وجود اعيان و ذوات ايشان و مهيا نمودن اسباب معيشت و فهم و ادراك و ساير اسباب هدايت ايشان . و هم‌چنين از هريك از عوالم تحتيهء جهليه بايد كه رگى و ريشه‌اى از براى بنى آدم جهلى باشد كه اسباب و آلات تكوين و رد نمودن تكليف و بلاهت و نافهمى و ساير اسباب معيشت و ضلالت ايشان است . و بعد از آن‌كه به امر خداوند تأثير و افاده و اعانت از طرفين به انجام رسيد و ثمره و نتيجهء آن‌ها ، كه بنى آدم است ، پيدا شد و طايفهء عقليه به عمل نمودن خيرات و حسنات و جهليه به عمل نمودن شرور و سيئات مشغول شدند ، ثانيا تأثير و افاده‌اى از ايشان به عوالمى كه از دو طرف فوق و تحت اسباب و رگ و ريشهء اعمال و مكاسب ايشان بوده‌اند مىرسد و عوالم از ايشان متأثر مىشوند ؛ چنان‌كه در عالم محسوس مشاهده مىشود كه آب و خاك و هوايى كه به امر خداوند است و اسباب و رگ و ريشهء تربيت دادن درخت و ساير نباتات و حيوانات گرديدند بعد از وجود آن‌ها و حصول حالات و كيفيات آن‌ها خواه از ذاتيت خود و خواه از خارج حاصل شده باشد ، از قبيل رنگ و بو و عفونت و طبيعت و برودت و حرارت و امثال اين‌ها ثانيا همان آب و خاك و هوا متأثر از آن‌ها مىشوند و مكيّف به كيفيت حاصله از آن‌ها ، از مثل رنگ و بو و عفونت و طيبية و برودت و حرارت و لطافت و كثافت و امثال آن‌ها ، مىگردند . و هم‌چنين بخارى كه از آب جدا مىشود بعد از آن و مكيف به كيفيت خارجيه مىگردد ، از قبيل عفونت و كثافت و ملوحت و حموضت و امثال اين‌ها ، و بعد از آن عرق گرديده ريخته\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمىشود در آب ، همان آب را متأثر و مكيّف به كيفيت خود و متغير به حالات خود مىگرداند .\r\nو از اين مقوله بسيار است ، بلكه تمام اصول و فروع ، همگى بدين نهج است كه اولا تأثير و افاده از اصول به فروع مىباشد و ثانيا از فروع به اصول مىرسد . و در همه جا محسوس و مشاهده و امر آن واضح و مبيّن است . و چون‌كه رگ و ريشه و اسباب و آلات طايفهء عقل از سماوات و عوالم فوق است تأثير دادن آن‌ها ايضا بايد كه به آسمان‌ها و عوالم فوق باشد هرچند كه سبب خلط يافتن با جهل ، خصوصا در وقت غلبهء جهل ، اعمال قبيحهء سيّئه از ايشان سر بزند .\r\nهم‌چنان‌كه طايفهء جهل كه رگ و ريشه و اسباب و آلات آن‌ها از ارضين و عوالم ما تحت است ، تأثير دادن ايشان به همان ارضين و عوالم ما تحت مىباشد هرچند كه به سبب خلط يافتن با عقل ، خصوصا در وقت غلبهء عقل ، اعمال حسنه از ايشان سر بزند ؛ چون‌كه ميل و رجوع هرچيز را به اصل و منبع و مبدأ آن مىباشد و طايفهء عقل چون كه به حسب ذاتيه و طينت از عليّين سماوات و عوالم فوق و از ابرارند به سبب اعمال قبيحهء عارضيه از ابراريّت و ذاتيت خود بيرون نمىروند چنان‌چه طايفه جهل كه به حسب ذاتيت و طينت از سجّين ارضين و عوالم تحت و از فجارند ، به سبب اعمال حسنهء عارضيه از فجاريت و ذاتيت خود ايضا بيرون نمىروند . پس تأثيرات و نقش تأثيرات و نقش‌بندىها و نامهء اعمال طايفهء عقل در عليين است كه عبارت است از سماوات سبع و كرسى و عرش ، كه اصل عليين است ، و عالم برزخ ، كه بعد از آن‌ها است ؛ و تأثيرات و نقش‌بندىها و نامهء اعمال طايفهء جهل در سجين است كه عبارت است از ارضين سبع و ثور ، كه ملك حامل است ، و صخره ، كه اصل سجين است ، و عالم برزخ ، كه بعد از آن‌ها است ؛ چنان‌كه خداوند فرموده است كه  كَلَّا إِنَّ كِتابَ الْأَبْرارِ لَفِي عِلِّيِّينَ   * وَ ما أَدْراكَ ما عِلِّيُّونَ   * كِتابٌ مَرْقُومٌ   * يَشْهَدُهُ الْمُقَرَّبُونَ  « 1 » ؛ يعنى به درستى كه كتاب و نامهء اعمال و محل نقش‌بندى و جاى تأثيرات اعمال طايفهء ابرار ، كه اهل\r\n\r\n\r\n","description":"","footnote":"\r\n( 1 ) . مطفّفين : 18 - 21 .\r\n","page_name":" 177 ","page_number":177},
  {"content":"\r\n\r\nعقلند ، هرآينه در عالم عليين آسمان‌ها است و چه مىدانى تو كه عليين چه چيز است ؟ بدان‌كه عليين كتاب و محل نقشى است كه رقم كرده شده است و نقش بسته شده است در آن ، اعمال ابرار و حاضر مىباشند در نزد او مقربان درگاه خداوند . مراد ملائكه و سكّان سماوات است . و فرموده است كه  كَلَّا إِنَّ كِتابَ الفُجَّارِ لَفِي سِجِّينٍ   * وَ ما أَدْراكَ ما سِجِّينٌ   * كِتابٌ مَرْقُومٌ  « 1 » ؛ يعنى به درستى كه كتاب و نامهء اعمال و محل نقش‌بندى و جاى تأثيرات اعمال طايفهء فجار ، كه اهل جهلند ، هرآينه در عالم سجين ، زمين‌هاست و چه مىدانى تو كه چه چيز است سجين ؟ بدان‌كه سجين كتاب و محل نقشى است كه مرقوم و منقوش است در آن ، اعمال فجار .\r\nو از اين‌جا است كه امام محمد باقر عليه السّلام فرموده كه « انّ اللّه عزّ و جلّ خلقنا من اعلى علّيّين و خلق قلوب شيعتنا ممّا خلقنا منه و خلق ابدانهم من دون ذلك و قلوبهم تهوى الينا لانّها خلقت ممّا خلقنا » « 2 » ؛ يعنى به درستى كه خداى عزّ و جلّ خلق كرده است قلوب و بدن‌هاى ما را از اعلا عليين ، و خلق فرموده است قلوب شيعهء ما را از آن‌چه خلق فرموده است ما را از آن ، و خلق فرموده است بدن‌هاى شيعهء ما را از پست‌تر از آن ، و قلوب ايشان ميل مىكند به سوى ما ؛ به جهت آن‌كه خلق كرده شده است از آن‌چه ما از آن خلق كرده شده‌ايم . و بعد از آن بر سبيل استدلال آيهء  إِنَّ كِتابَ الْأَبْرارِ  را تلاوت فرمودند و فرمودند ايضا كه « و خلق عدوّنا من سجّين و خلق قلوب شيعتهم ممّا خلقهم منه و ابدانهم من دون ذلك و قلوبهم تهوى اليهم لانّها خلقت ممّا خلقوا منه » « 3 » ؛ يعنى و خلق فرموده است خدا قلوب و بدن‌هاى دشمنان ما را از سجين ، و خلق فرموده است قلوب شيعهء ايشان را از آن‌چه خلق فرموده است ايشان را از آن ، و خلق فرموده است بدن‌هاى ايشان را از پست‌تر از آن ، و قلوب ايشان ميل دارد به سوى رؤسا و دشمنان ما ؛ به جهت آن‌كه خلق كرده شده است از آن‌چه آن دشمنان خلق كرده شده‌اند . و بعد از آن بر سبيل استدلال ايضا آيهء  إِنَّ كِتابَ الفُجَّارِ  را تلاوت فرمودند . و فرمودهء آن جناب كه دل شيعيان ما مايل به ما\r\n\r\n\r\n","description":"","footnote":"\r\n( 1 ) . مطفّفين : 7 - 9 .\r\n( 2 ) . اصول كافى ، ج 2 ، ص 4 ، ح 4 .\r\n( 3 ) . همان .\r\n","page_name":" 178 ","page_number":178},
  {"content":"\r\n\r\nاست و دل شيعيان دشمنان ما مايل به دشمنان است مشعر بر آن است ، كه شيعيان آن جنابان در جوارح و ابدان مايل به ايشان نيستند و بد كردارند و شيعيان دشمنان ايشان در جوارح و ابدان ايضا مايل به دشمنان ايشان نيستند و نيكوكارند ؛ چنان‌كه در احاديث سابقه تصريح به آن شده بود و بيان نموده بودند كه به سبب خلط يافتن از طرفين است ؛ و لكن استدلال فرمودن آن جناب در دو موضع به دو آيه ، دليل آن است كه اهل عقل هرچند كه بدكردار باشند از ابرارند و اعمال ايشان در آسمان‌ها ثابت مىشود و تأثير مىبخشد و اهل جهل هرچند كه نيكوكار باشند از فجارند و جاى ثبت و تأثير اعمال ايشان در سجين زمين‌ها است .\r\nو بنابراين تحقيقات معلوم شد كه همان اهل عقل از جهت مخلوط بودن بدن‌هاى ايشان با سجين جهل ، كه موجب معصيت نمودن ايشان است ، خصوصا در وقت غلبهء جهل ، سبب و واسطه مىشوند مر انتقال يافتن ظلمت و كدورت جهل [ را 
  ] به سوى ايشان . و از جهت عليين بودن دل‌هاى ايشان و ابرار بودن ايشان ، كه موجب تأثير و افاده دادن و نقش بستن اعمال ايشان است در عليين آسمان‌ها ، سبب و واسطه مىشوند بر انتقال يافتن ظلمت و سرايت نمودن كدورت از ايشان به سوى آسمان‌ها .\r\nپس متكدر شدن آسمان‌ها و سرايت نمودن ظلمت جهل به آن‌ها به وساطت و برزخيت اهل عقل است لا غير . و هم‌چنين اهل جهل از جهت مخلوط بودن بدن‌هاى ايشان با عليين عقل ، كه موجب حسنه نمودن ايشان است ، خصوصا در وقت غلبهء عقل ، سبب و واسطه مىشوند بر انتقال يافتن نور و روشنايى عقل به سوى ايشان . و از جهت سجين بودن دل‌هاى ايشان و فجار بودن ايشان ، كه موجب تأثير و افاده دادن و نقش بستن اعمال ايشان است در سجين زمين‌ها سبب و واسطه مىشوند مر انتقال يافتن نور و سرايت نمودن روشنايى [ را 
  ] از ايشان به سوى زمين‌ها . پس متنور شدن زمين‌ها و سرايت نمودن نور عقل به آن‌ها به وساطت و برزخيت اهل جهل است لا غير . و بدان‌كه نهايت متأثر شدن و قبول انتقال يافتن اعمال از طرفين ، عالم برزخ است كه در طرف عوالم عقل بعد از عرش و كرسى است و در طرف عوالم جهل بعد از ثور و صخره است ؛ چنان‌كه سابقا اشاره به آن ايضا شد . و امّا عوالم ما فوق برزخ ، پس به\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nسبب تجرد آن‌ها از تغير و تأثر ، منزّه و برىّ مىباشند .\r\nو بدان‌كه از اين تحقيقات سبب و سرّ تكدر و تألم يافتن حضرات ائمهء اطهار عليهم السّلام از بدى اعمال شيعيان خود معلوم مىشود . و سابقا ايضا اشاره به آن كرده شد . و هم‌چنين سرّ آن‌كه در احاديث رسيده است كه هركس هر معصيتى كه مىكند ملائكه و سكّان سماوات همگى از آن متكدر مىشوند و او را لعن مىنمايند تا آن‌كه توبه نمايد معلوم شد ايضا ؛ كه چون‌كه هريك از آن‌ها به بنى آدم عقلى رگى و ارتباطى دارند . و هم‌چنين سرّ و حقيقت آن‌كه بهشت در آسمان و جهنم در زمين است ، چنان‌كه مضامين احاديث است « 1 » ايضا ، معلوم شد ؛ از آن‌جا كه مستحقين بهشت و اهل عقل از جنت و عليين سماوات خلق شده‌اند و مدد اعمال ذاتيهء ايشان ايضا از عليين و سماوات است و مستحقين جهنم و اهل جهل از جهنم و سجين ارضين خلق شده‌اند و مدد و اعمال ذاتيهء ايشان ايضا از سجين و ارضين است و هركسى و هرچيزى در وقت كمال و رجوع نمودن به سرحد ترقى خود رجوع و بازگشت به اصل و مبدأ و منبع خود مىنمايد . و از اين سبب است كه در عقب آن‌كه فرمود كه كتاب ابرار در عليين است بلافاصله بيان جنت و حالات اهل آن را نموده است و فرموده است كه  إِنَّ الْأَبْرارَ لَفِي نَعِيمٍ   * عَلَى الْأَرائِكِ يَنْظُرُونَ   * تَعْرِفُ فِي وُجُوهِهِمْ نَضْرَةَ النَّعِيمِ   * يُسْقَوْنَ مِنْ رَحِيقٍ مَخْتُومٍ   * خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ   * وَ مِزاجُهُ مِنْ تَسْنِيمٍ   * عَيْناً يَشْرَبُ بِهَا الْمُقَرَّبُونَ  « 2 » ؛ يعنى به درستى كه ابرار و اهل عقل هرآينه در نعمت بزرگى هستند و تكيه بر كرسىها نموده‌اند و نظر بر يك‌دگر و بر نعمت‌هاى بهشت مىكنند و به مرتبه‌اى خوشوقت و خوشحال‌اند كه هركس كه مىبيند ايشان را مىشناسد در روهاى ايشان نضارت و تازگى نعمت را ، و سقى فرموده و آب داده مىشوند از آب بسيار گوارايى كه به مهر بوده است و احدى پيش از صاحبان و مالكان و مستحقان آن دست به آن نزده است ، و آلت مهر او مسك خالص است ، و در اين نعمت‌ها و اين لذت‌ها و مرتبت‌ها بايد كه رشك ببرند رشك برندگان ، و مزاج آن آب از چشمه‌اى\r\n\r\n\r\n","description":"","footnote":"\r\n( 1 ) . تفسير منهج الصادقين ، ج 2 ، ص 342 ، ذيل آيهء 132 سوره آل عمران و مجمع البيان ، ج 2 ، ص 390 ، ذيل آيهء مذكور .\r\n( 2 ) . مطفّفين : 22 - 28 .\r\n","page_name":" 180 ","page_number":180},
  {"content":"\r\n\r\nاست كه مسما به تسنيم است ، و آن چشمه‌اى است كه مىآشامند از آن ، بندگان مقربان خداوند . و هم‌چنين در عقب آن‌كه فرمود كه كتاب فجار در سجين است بلافاصله ايضا بيان جهنم و حالات اهل آن نموده است و فرموده است كه  فَوَيْلٌ يَوْمَئِذٍ لِلْمُكَذِّبِينَ   * الَّذِينَ يُكَذِّبُونَ بِيَوْمِ الدِّينِ   * وَ ما يُكَذِّبُ بِهِ إِلَّا كُلُّ مُعْتَدٍ أَثِيمٍ   * إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ   * كَلَّا بَلْ رانَ عَلى قُلُوبِهِمْ ما كانُوا يَكْسِبُونَ   * كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ   * ثُمَّ إِنَّهُمْ لَصالُوا الْجَحِيمِ   * ثُمَّ يُقالُ هذَا الَّذِي كُنْتُمْ بِهِ تُكَذِّبُونَ  « 1 » ؛ يعنى ويل و جهنم در آن روزى كه كتاب‌ها و نقش‌هاى اعمال طايفهء جهل بروز مىنمايد از براى ايشان است كه اشخاصى بودند كه در دار دنيا تكذيب رسل و آيات ما مىنمودند ، و آن‌ها آن‌چنان اشخاصى هستند كه تكذيب بودن روز قيامت و روز آمدن جزا دادن اعمال مىنمودند ، و تكذيب روز جزا را نمىكند مگر هر جاهل تعدىكننده از حدى كه بسيار گناه‌كار بوده باشد و هر وقت كه خوانده شود بر او آيات و كلام ما مىگويد كه اين‌ها من درآوردى و بافندگىهاى طايفه‌هاى اولين و سابقين است و كلام خداوند نيست ، نه‌چنين است و كلام ، كلام خداوند است و لكن از آن‌جا كه بر دل ايشان ، پرده حاصل شده است از آن معصيت‌هايى كه بودند كه مىكردند آن را از اين سبب نمىفهمند و تصديق نمىكنند ، و به درستى كه ايشان در روز جزا و قيامت از پروردگار خود دور و محجوبند ، بعد از آن بايد كه ايشان داخل شوندهء جهنم باشند ، بعد از آن به ايشان گفته شود كه اين همان آتشى است كه در دار دنيا بوديد كه تكذيب وجود و ظهور آن مىنموديد . بارى اين‌ها همه آثار جهل و مآل فرقهء جاهل است و آن‌ها همه آثار عقل و مآل فرقهء عقل است ؛ چنان‌كه همگى اين تحقيقات از آثار عقل است ايضا .\r\nبلى ،\r\n بلبل آموخت ز گل فيض سخن را ورنه * اين همه قول بدى تعبيه در منقارش\r\nليك وقت است كه خون موج زند در دل سنگ * كين همه زاغ و زغن مىشكند بازارش\r\nاى كه از كوچهء معشوقهء ما مىگذرى * باخبر باش كه سر مىشكند ديوارش\r\nاگر از وسوسهء نفس و هوا دور شوى * بىشكى راه برى در حرم ديدارش \r\n\r\n\r\n","description":"","footnote":"\r\n( 1 ) . همان : 10 - 17 .\r\n","page_name":" 181 ","page_number":181},
  {"content":"\r\n\r\n\r\nتحفه : [ 15 
  ] ، [ تأثير و تأثرات اعمال و رفتار جهله بر سموات و ارضين 
  ]\r\nو بعد از تأثير يافتن و متكدر شدن عالم عليين سماوات و عرش و كرسى از بدى كردار و ناخوشى گفتار و رفتار بنى آدم پس حركتى كه مىنمايند و مرتبط به امور آن اشخاص بدكردار مىباشد و در امور آن‌ها مدخليت مىدارد آن حركت بر طريق نحوست و بر خلاف سعادت مىباشد و تأثير و افاده كه ثانيا به آن اشخاص ما تحت خود مىرسانند بر طريق خذلان و شقاوت خواهد بود و بعد از آن تأثير و آن افاده اعمال آن اشخاص بدتر و زشت‌تر از اول مىگردد و ثانيا تأثير به سماوات مىبخشند ايضا به تأثيرى كه بيش‌تر و مظلم‌تر از تأثير اول آن‌ها است و در اين مرتبه حركت سماوات بالنّسبه به ايشان نحس‌تر و ادبارتر مىگردد و هم‌چنين هر مرتبه كه تأثير اعمال ايشان مظلم‌تر و ادبارتر است حركت آسمان‌ها كه بعد از آن است نحس‌تر و ادبارتر مىگردد و از اين سبب زمان و ابناء زمان يوما فيوما در تنزّل و روى به سفل و پستى مىباشند و اين معنى حديث مشهور است كه « النّاس بزمانهم اشبه منهم بآبائهم » « 1 » ؛ يعنى مردمان به زمان خودشان شباهت بيش‌تر دارند از شباهت داشتن ايشان به پدران خود و زمان عبارت است از حركت مقدّره به دوره افلاك و حركت سماوات و از اين‌جا است كه مردمان را به ابناء الزّمان ناميده‌اند ؛ چون‌كه حركت و سكنات و ساير امور و خصلت‌هاى ايشان متأثّر و متولّد از عالم سماوات است و از اين‌جا است ايضا كه در احاديث رسيده است كه هر بلايى و مصيبتى كه به اين كس مىرسد از خود اين كس است « 2 » و به اين سبب اين دار را به دار مكافات ناميده‌اند . بلى ،\r\n بس تجربه كرديم در اين دير مكافات * با دردكشان هركه در افتاد بر افتاد \r\nو خداوند ايضا فرموده است كه  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 3 » ؛ يعنى و قرار نمىگيرد و فرود نمىآيد حيله و مكر بد مگر به اهل آن‌كه مشغول به آن است و\r\n\r\n\r\n","description":"","footnote":"\r\n( 1 ) . بحار الأنوار ، ج 75 ، ص 46 ، ح 57 .\r\n( 2 ) . مجمع البيان ، ج 3 ، ص 138 و منهج الصادقين ، ج 3 ، ص 73 و 74 ، ذيل آيهء 79 نساء .\r\n( 3 ) . فاطر : 43 .\r\n","page_name":" 182 ","page_number":182},
  {"content":"\r\n\r\nفرموده است كه  ما أَصابَكَ مِنْ سَيِّئَةٍ فَمِنْ نَفْسِكَ  « 1 » ؛ يعنى هر بدى كه به تو مىرسد پس آن از جانب نفس خود تو است و فرموده است كه  قُلْتُمْ أَنَّى هذا قُلْ هُوَ مِنْ عِنْدِ أَنْفُسِكُمْ  « 2 » ؛ يعنى مىگويند كه از كجا ناشى شده است اين بلا ؟ پس بفرما تو اى پيغمبر كه از نزد نفس‌هاى خود شما ناشى شده است . آرى از ماست كه بر ماست .\r\n ز نيكى نيك بينى و ز بدى بد * ز جو جو رويد و گندم ز گندم \r\nو مثال تأثير دادن ابناء زمان كه در زمين‌اند به زمان كه عالم سماوات است و همگى عالم كبيرند و ثانيا متأثّر شدن ابناء از آن‌ها كه اباءاند در عالم صغير كه انسان است و مطوى عالم كبير و نمونهء آن است قالب و قلب او است كه به منزلهء زمين و آسمان است و اجزا و اعضاى قالب او است كه به منزلهء ابناء زمان است ، پس بعد از آن‌كه وجود و خلقت اجزا و اعضاى قالب به واسطهء قلب شده است اوّلا و ابتدائا عملى كه از جوارح و اعضا سر مىزند تأثير به قلب مىبخشد و قلب ثانيا تأثير به جوارح مىرساند و در اين مرتبه عملى كه از جوارح سر مىزند شديدتر و محكم‌تر از اوّل مىباشد و سبب استحكام آن تأثيرى كه ثانيا به دل مىرساند شديدتر از تأثير اوّل او است و تأثيرى كه دل در اين مرتبه به جوارح مىرساند شديدتر از تأثير دوم او است و على هذه القياس در هر مرتبه تأثير از طرفين شديدتر مىشود تا آن‌كه به حدّ عشق و استغراق و محو شدن و هلاكت و فنا مىرسد ؛ مثلا بدون اطّلاع و توجّه و نيّت دل ، چشمان اوّلا به چيزى و صورتى كه در نزد او حسن مستحسن است مىافتد و بعد تأثيرى از آن به دل مىرسد و بعد از آن تأثيرى از دل به چشمان مىرسد و به اين سبب توجّه و طلب آن مر آن صورت را از روى قصد و از اوّل بيش‌تر مىباشد و بعد از ظفر يافتن و ديدن تأثير دادن آن به دل شديدتر از تأثير اوّل است و بعد از آن تأثير دادن دل به آن اشدّ مىشود و هم‌چنين تأثير و تأثّر و افاده و استفاده از طرفين به‌هم بسته است تا حدّى ، و وقتى كه تمام دل و چشمان و ساير جوارح ديگر همگى مستغرق در طلب آن صورت مىگردند و به حدّ عشق و استغراق مىرسد . آرى ،\r\n\r\n\r\n","description":"","footnote":"\r\n( 1 ) . نساء : 79 .\r\n( 2 ) . آل عمران : 165 .\r\n","page_name":" 183 ","page_number":183},
  {"content":"\r\n\r\n گنه چشمان كر و دل مبتلايى * خدايا دل بلا بىدل بلايى\r\nاگر چشمان نكردى ديده‌وانى * چه دانستى دلم دلبر كجايى \r\nو از اين‌جا است كه در شريعت اوّلا جوارح را مكلّف به اوامر و نواهى نموده‌اند تا آن‌كه به واسطهء تأثير و تأثّر در مدّت حيات و عمر اين كس تكميل قلب بشود و تمام جوارح و قلب همگى بالأخره مستغرق در بحر طاعت و رضاجويى خداوند بگردد و به لسان حال بگويد چنان‌كه حضرت ابراهيم عليه السّلام فرمود :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 1 »  * قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ   * لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ  « 2 » ؛ يعنى روآور و مقبل‌شونده نمودم ذات و دل خود را به سوى آن‌چنان خداوندى كه ايجاد فرموده است سماوات و ارضين را در حالتى كه ميل‌كننده و اعراض‌كننده‌ام از هر باطلى به سوى حق و رو آورنده و داخل‌شونده‌ام در اسلام حقيقى و نيستم من از گروه مشركين و در هيچ‌يك از اعمال من مقصدى و مقصودى غير از خداوند نمىباشد و به تحقيق كه نماز من و ساير عبادات من و زندگانى و حركات من و مردن و سكون من همگى از براى رضاى خداوندى است كه پرورش‌دهندهء تمام مخلوقات و موجودات است و هيچ شريكى از براى آن نيست و به اين‌طور از بندگى و اخلاص و توحيد امر كرده شده‌ام من و من اول گروه مسلمين به اين‌طور اسلام مىباشم .\r\n جاى من دير مغان است مروّح وطنى * راى من راى بتان است مبارك رايى \r\nو بعد از آن دل او سالم و خالى از اغيار و قابل قرب حريم پروردگار كرد و چنان‌كه فرموده است كه  يَوْمَ لا يَنْفَعُ مالٌ وَ لا بَنُونَ   * إِلَّا مَنْ أَتَى اللَّهَ بِقَلْبٍ سَلِيمٍ  « 3 » ؛ يعنى روز قيامت روزى است كه هيچ‌چيز به هيچ‌كس نفعى نمىدهد مگر كسى كه آمده باشد به سوى خداوند با دل سليم و خالى از اغيار .\r\n انديشه گل مكن گل اين است * آن جمله رهست و منزل اين است \r\n\r\n\r\n","description":"","footnote":"\r\n( 1 ) . أنعام : 79 .\r\n( 2 ) . همان : 162 - 163 .\r\n( 3 ) . شعراء : 88 - 89 .\r\n","page_name":" 184 ","page_number":184},
  {"content":"\r\n\r\nو بدان‌كه سرّ مرابطهء قلب به قالب و تأثير دادن از طرفين آن است كه جوارح و اجزاى قالب همگى فى الحقيقه همان قلب و نفس است كه در عالم تركيب عنصرى حسّى به صور جوارح و اعضا درآمده است مثل شاخه‌هاى درخت كه در حقيقت همان ريشهء زيرى و پنهانى است كه در عالم بالا و ظهور به صور شاخه‌ها درآمده است و آن ريشه ايضا در حقيقت همان آب و خاك و هواى عنصرى است كه در عالم تركيب و امتزاج به صورت ريشه برآمده است .\r\n چرخ با اين اختران نغز و خوش زيباستى * صورتى در زير دارد هرچه در بالاستى\r\nصورت زيرين اگر با نردبان معرفت * بر رود بالا همان با اصل خود يكتاستى \r\nهم‌چنين ابناء زمان و بنى آدم كه شاخ و برگ ريشهء زمين و آسمانند در حقيقت همان زمين و آسمان است كه به تربيت ربّ الارباب در عالم تركيب عنصرى به تصفيه و انتخابات و اسباب عالم قضا و قدرى به صور ابناء زمان و بنى آدم درآمده است .\r\n نواى بلبلت اى گل كجا پسند افتد * كه گوش هوش به مرغان هرزه گو دارى \r\nو مثال مرابطه و حصول تأثير به طريق تكدّر و ادبار در هريك از عالم كبير فيما بين سماوات و بنى آدم و عالم صغير فيما بين قلب و اعضا و جوارح در عالم محسوس و مشاهده مثال شخص جراحت‌دار متعفّن الاخلاطى است كه در مكانى نشسته باشد كه هواى آن مكان بالذّات و فى نفسه طيّب و خوش باشد و به غير از اعضا و جوف آن شخص مدخل و مخرجى ديگر نداشته باشد ، پس در هر مرتبه كه آن شخص نفس مىكشد در هواى آن مكان فى الجمله عفونتى حاصل مىشود تا آن‌كه طيّبى و خوشى آن مبدّل به عفونت مىشود و بعد از آن در هر مرتبه كه داخل جوف و اعضاى آن مىشود اخلاط و جراحات آن را متعفّن‌تر مىگرداند و به نفس كشيدن او ايضا كه بيرون مىآيد هواى مكان را متعفّن‌تر مىگرداند تا آن‌كه آخر الامر آن شخص هلاك شود با آن‌كه عفونت اخلاط آن به قوّت طبيعى كه ماوراى قوّت اوّليه باشد و بر خلاف عادت مستحدث شده باشد منقلب به خوشى و اعتدال گردد به مرتبه‌اى كه هرقدر از آن هوا كه داخل جوف او مىگردد او را ايضا منقلب به خوشى و طيّبى گرداند تا آن‌كه بالكلّيه عفونت عارضيّه او را زايل گرداند يا آن‌كه هواى آن مكان به قوّت خارجيه على\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخلاف العادة ايضا منقلب به خوشى گردد و عفونت اخلاط را مبدّل ساخته و بالكليّه زايل گرداند . و بر همين منوال است حال سماوات با حال اشخاصى كه جهل و ظلمت و كدورت به آن‌ها احاطه نموده است تا وقت هلاكت يا وقتى كه زمان ظهور و غلبه نمودن عقل از روى باطنى آن برسد و قوّت خارجيّه بر خلاف عادت به‌هم رسد و ظلمت و كدورت جهل را از آن اشخاص و از افلاك بر طرف گرداند و آن‌ها را منوّر به نور خود گرداند و امّا قبل از آن پس قرن به قرن و سال به سال و ماه به ماه و هفته به هفته و روزبه‌روز و ساعت به ساعت و دقيقه به دقيقه زمان و ابناء زمان از يكدگر متأثّر و در تنزّل و رو به ادبار و نحوست مىباشند هرچند كه تنزّلات و ادبارات آن‌ها ساعت به ساعت و روزبه‌روز معلوم و محسوس نگردد ، بلكه قرن به قرن و سال به سال معلوم مىشود كه اعمال و گفتار و كردارى كه در قرن يا سال سابق يقينا متروك و قبيح و منكر بوده است در قرن و سال لا حق معمول و مستحسن و معروف گرديده است و حالات مردمان كه در زمان ظهور عقل و غلبهء آن‌چنان بود كه هوا و هوس خود را تابع دين و فرمودهء خداوند مىكردند و مىدانستند و كوشش در راه حق مىكردند و همنشين و رازدار و رازگوى باحق و بااهل حق بودند چنين مىگردد كه دين و حكم خداوند را تابع هوا و هوس خود مىگردانند و مىدانند و كوشش ايشان در راه باطل و هوا و هوس خود مىباشد و هم‌صحبت و رازدار و رازگوى با غير حق و اهل باطل مىباشند .\r\n روز وصل دوستداران ياد باد * روز و شب زان گلعذاران ياد باد\r\nمبتلايانيم دربند هوس * كوشش آن حق‌گذاران ياد باد\r\nرازها بس بعد از اين ناگفته ماند * اى دريغ آن رازداران ياد باد \r\n\r\nتحفه : [ 16 
  ] ، [ تحولات اجتماعى ، فلسفه نزول بلايا و وصف جامعه دينى عصر جهل 
  ]\r\nو اين تغيّرات و تبدّل حالات مردمان ابتدا و اولا از اكابر و بزرگان ناشى مىگردد چرا كه اگر حالات اكابر و بزرگان اوّلا تغيّر و تبدّل نيابد و بر شيوه و طريقهء لازمهء خود برقرار باشند و از اراذل و اصاغر خلاف قاعده سر بزند و تقصير نمايند اكابر را ممكن\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاست و مىرسد كه آن‌ها را منع نمايند و تقصير آن‌ها را ثابت كنند و حالات هيچ‌يك از آن‌ها منقلب به فساد نگردد ، امّا وقتى كه اكابر از شيوه و طريقهء لازمهء خود بيرون رفتند و طريق فساد را ايشان ابتدائا پيشه و طريقهء خود نمودند ؛ ساير مردمان به تبعيّت « النّاس على دين ملوكهم » از طريقهء حقّه بيرون مىروند و در اين صورت اكابر را آن قوهء روحانيه نمانده است كه آن‌ها را منع كنند و راهى و رويى و زبانى ندارند كه تقصير آن‌ها را ثابت سازند چون‌كه خود مقصّر مىباشند با اين‌كه اليق و اولى به عدم تقصير بوده‌اند و بنابراين حالات همگى ، منقلب به فساد و كدورت و ظلمت مىگردد و علاج‌پذير نيست . بلى ماهى از سرگنده گردد ، نى ز دم .\r\nو از آن‌جا كه نظام و صلاح ابناء زمان و مردمان به حكم عقل و مضمون احاديث به شش فرقه منوط و بسته است ، پس سه از آن ، ملوك و اكابر مىباشند و سه ديگر از آن ، رعايا و تبعه و اصاغر مىباشند و ملوك و اكابر ، علما و سلاطين و اغنياءند و تبعه و اصاغر ، جاهلين و رعايا و فقرااند . و تكليف و طريقهء حقهء علما ، زهد در دنيا و رغبت نمودن در آخرت و عمل به موجب علم خود نمودن است و تكليف سلاطين ، شفقت نمودن و مرحمت و عدالت به كار بردن است و تكليف اغنيا و صاحبان دولت ، تفحّص و تجسّس از حال فقرا و احسان و عطيه فرمودن است و تكليف جاهلين ، اطاعت و فروتنى و پيروى نمودن مر علماست و تكليف رعايا ، تعظيم و فرمانبردارى و انصاف‌كارى است با سلاطين و تكليف فقرا ، صبر نمودن و اعراض كردن و طمع نداشتن بالنّسبه به اغنيا است پس اوّلا كه فساد از اكابر سر مىزند و علما از طريقهء زهد و عمل كردن به موجب علم خود بيرون مىروند جاهلين لا محاله از شيوهء اطاعت و فروتنى و پيروى نمودن دست برمىدارند و سلاطين كه از طريقهء شفقت و مرحمت و دلسوزى و رعيّت‌پرورى و عدالت‌گسترى بيرون مىروند ، البتّه رعايا از طريقهء تعظيم و انصاف و خدمت نمودن ايضا خارج مىشوند و اغنيا كه از طريقهء بذل و احسان و تفحّص حال فقرا بيرون مىروند ، فقرا لا علاجا از طريقهء صبر و اعراض نمودن از اغنيا و قناعت نمودن به دادهء خداوند بيرون مىروند و طريقهء تملّق و خلق‌پرستى را پيشهء خود مىسازند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبعد از آن‌كه اين شش ركن ، همگى منهدم و خراب گرديد ؛ نظام و صلاح زمان و ابناء زمان ، مختل و فاسد مىگردد و در حقيقت به عوض و به‌جاى شش فرقهء مذكوره ، شش فرقهء ديگر مىآيد كه سه از آن ايضا ملوك و اكابرند و سه ديگر تبعه و اصاغر مىباشند امّا ملوك و اكابر ، شيطان و فرعون و قارون و امّا تبعه و اصاغر ، حيوانات و حشرات و سگان‌اند چنان‌كه مقتضى عقل و مضمون احاديث است كه « عالمى كه به علم خود عمل نمىكند آن با شيطان مساوى است و سلطانى كه عدالت را بالنّسبه به رعيّت خود به كار نمىبرد آن با فرعون مساوى است و صاحب دولتى كه نفع و خير آن به فقرا نمىرسد با قارون مساوى است و فقيرى كه طمع در مخلوق دارد و طريقهء تملّق را پيشهء خود نموده است با سگ مساوى است و معلوم است كه رعيّتى كه در طاعت و تعظيم سلطان خود مشغول نيست آن با حشراتى كه شغل آن‌ها اذيّت رسانيدن است مساوى است و جاهلى كه پيروى عالم نمىكند آن با حيوانات و چهارپايان كه شغل ايشان خوردن و راه رفتن است و خوابيدن است مساوى است » .\r\nچنان‌كه در حديث است كه مروى است از پيغمبر صلّى اللّه عليه و إله و سلّم و عنقريب ذكر آن خواهد شد ، پس زمانى كه ابناء و مخلوقات آن يا شياطين و يا فراعنه و يا قوارنه و يا حشرات و يا حيوانات و يا كلاب مىباشند و غير از آن‌ها كسى ديگر نمىباشد ، چگونه اميد خير و طاعت خداوند و آثار نور عقل از آن‌ها داشته مىشود ؟ بلكه همهء كردار و گفتار آن‌ها شرور و معاصى و آثار ظلمت و جهل مىباشد ، پس هريك از آن‌ها مشغول به انواع معاصى و شرور و ظلمات جهل خود مىگردند و به اين سبب به انواع مصايب و بليّه گرفتار مىشوند چنان‌كه سابقا محقق شد و مضامين احاديث است « 1 » ايضا و از آن جمله مضمون اين حديث است كه مروى است از جناب امام زين العابدين عليه السّلام كه : « ظلم و تعدّى نمودن بر مردم و ترك كردن اين كس طريقه و عادت خود را كه در كردن امور خيرات و احسان نمودن به مردمان مىداشت و كفران نعمت خداوند نمودن و ترك شكر كردن ، ظلمات و گناهانى است كه باعث و موجب بلا و تغيير يافتن و منقلب\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 138 و منهج الصادقين ، ج 3 ، ص 73 و 74 ذيل آيهء 79 نساء .\r\n","page_name":" 188 ","page_number":188},
  {"content":"\r\n\r\nگرديدن نعمت خداوند مىشود كه فى الحقيقه بلاى عظيمى است و ما فوق تكدّر و گرفتگى و تنگى و انقلاب نعمت بر اين كس ، ديگر بلايى نمىباشد و قتل نفس و ترك صلهء رحم و ترك نماز و ترك وصيّت نمودن و ترك ردّ مظالم و ترك خمس و زكات نمودن ، ظلمات و گناهانى است كه موجب مصيبت ، غصّه خوردن و ندامت كشيدن و تألّم داشتن دل كه بلاى عظيمى است مىگردد و معصيت نمودن شخص عارف و بزرگى كردن آن بر مردمان و استهزا و سخريّه به ايشان نمودن ، ظلمات و گناهانى است كه موجب بليّه و زايل شدن نعمت از اين كس بالكليّه مىشود و اظهار فقر نمودن و خوابيدن و نماز صبح و عشا نكردن و استخفاف به نعمت‌هاى خداوند نمودن و شكايت خداوند نمودن ، اين‌ها گناهان و ظلماتى است كه موجب بلا و دفع نمودن قسمت روزىها مىگردد و شراب آشاميدن و بازى نمودن به قمار و به مردم خنديدن و مردم را به خنده انداختن و مشغول لغو شدن و مزاح و شوخى نمودن و عيوب مردم را گفتن و همنشينى با اهل شكّ و ريب نمودن ، اين‌ها گناهان و ظلماتى است كه موجب بلا و رسوايى و پرده‌درى اين كس مىباشد و به فرياد نرسيدن مبتلاء به درد و اعانت ننمودن مظلوم و ضايع داشتن امر به معروف و نهى از منكر ، اين‌ها گناهان و ظلماتى است كه موجب نزول بليّه و مصيبت مىباشند و تجاهر نمودن به ظلم و آشكارا نمودن فسق و فجور و مباح دانستن محرّمات و محظورات و فرمان نبردن بر اخيار و طاعت و فرمان‌بردارى اشرار ، اين‌ها گناهان و ظلماتى است كه سبب تسلّط يافتن دشمنان مىگردند و قطع رحم و قسم دروغ و سخن‌هاى دروغ گفتن و زنا كردن و راه‌هاى مسلمانان را بستن و ادّعاى امانت و پيشوايى را به غير استحقاق نمودن ، اين‌ها گناهان و ظلماتى است كه موجب نقصان عمر و تعجيل فنا مىگردد و مأيوس شدن از فرج دادن خداوند در امور و نااميد گرديدن از رحمت آن و اعتماد به غير خداوند نمودن و تكذيب وعده‌هاى خداوند نمودن ، اين‌ها گناهان و ظلماتى است كه موجب بلا و محنت قطع شدن اميد اين كس از خداوند مىگردد و سحر نمودن و فال‌گيرى كردن و اعتقاد به كواكب و تأثير آن‌ها به طريق استقلال و بدون تخلّف داشتن و تكذيب نمودن به قدر و قضاى خداوند و عقوق والدين ، اين‌ها گناهان و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nظلماتى است كه هوا را مظلم و تاريك مىگردانند و قرض نمودن بدون قصد و نيّت ادا نمودن آن و اسراف نمودن در اخراجات و بخل نمودن بر اهل و عيال و اولاد و اقارب و ذوى الارحام و بدخلقى و كم‌صبرى و بىطاقتى كردن و كسالت نمودن در طاعات و خيرات و اهل دين اللّه را خوار كردن و ذليل شمردن ، اين‌ها گناهان و ظلماتى است كه موجب بلا و مصيبت پرده برداشتن از روى امور اين كس مىگردد و بدى نيّت و خبث باطن و سريرت و نفاق ورزيدن با برادران دينى و تصديق ننمودن به اجابت فرمان خداوند دعاها را و تأخير انداختن نمازهاى واجب را تا آن‌كه اوقات آن‌ها بگذرد و فوت بشود ، اين‌ها گناهان و ظلماتى است كه موجب بليّه و محنت ردّ شدن دعاها مىگردد . « 1 »\r\nو مروى است از جناب پيغمبر صلّى اللّه عليه و إله و سلّم كه در سال حجة الوداع بعد از آن‌كه از اعمال حج فارغ گرديدند و از جهت وداع نمودن به نزد خانهء كعبه آمدند و حلقهء در را به دست مبارك خود گرفتند و به آواز بلند مردم را ندا فرمودند و در نزد آن جناب تمام مردم جمع شدند ، پس فرمودند كه : بشنويد اى مردمان كه من خبر دهنده‌ام به امورى كه بعد از من رخ مىدهد و واقع مىشود و بايد كه برساند اين خبر را حاضرين شما بر غائبين شما ، بعد از آن گريستند و تمام مردم ايضا به گريه كردن درآمدند . بعد از آن فرمودند كه بدانيد كه مثل شما در امروز مثال ورقى است كه خوار ندارد تا مدت يكصد و چهل سال و بعد از آن مثال ورقى است كه به آن خار مىباشد تا مدّت دويست سال ، بعد از آن مثال خارى است كه هيچ ورق در آن نمىباشد و در آن وقت ديده نمىشود سلطانى مگر جابر و نه مالدارى مگر بخيل و نه عالمى مگر راغب در جمع مال يا ديده مىشود فقيرهاى دروغگو يا پيرهاى معصيت‌كار يا طفل‌هاى بىادب و بىوقار و يا زنان رعنا و خودساز ، بعد از آن ايضا گريستند . پس سئوال كرد سلمان فارسى كه بفرما در چه وقت و چه زمان اين امور واقع مىشود ؟ پس فرمودند كه در وقتى كه قليل و كم مىشوند علما و بروند اهل قرآن و قطع كرده شود زكات و ظاهر\r\n\r\n\r\n","description":"","footnote":"\r\n( 1 ) . بحار الأنوار ، ج 70 ، ص 375 و 376 ، ح 12 .\r\n","page_name":" 190 ","page_number":190},
  {"content":"\r\n\r\nبشود منكرات و بلند شود در مسجدها صوت‌ها و آوازها و بگردانند دنيا را در بالاى سرها و علم را در زير قدم‌ها و دروغ ، گفت‌وگوى شما باشد و غيبت نمودن ، ميوه و فاكهه شما باشد و حرام ، كسب و غنيمت شما باشد و رحم ننمايد كبير بر صغير و احترام ننمايد صغير ، كبير را . پس در اين وقت نازل مىشود لعنت خداوند بر شما و گردانيده مىشود بلاى شما در ما بين خود شما و باقى مىماند دين در ما بين شما به همان گفتن به زبان‌ها ، پس هرگاه به‌هم رسيد در شما اين خصلت‌ها ، پس انتظار بكشيد آمدن باد سرخى يا واقع شدن مسخى يا باريدن سنگريزه را .\r\nو تصديق و شاهد اين كلام در قرآن خداوند است كه فرموده است :  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  « 1 » ؛ يعنى بفرما اى پيغمبر كه خداوند قادر است بر اين‌كه بفرستد بر شما عذابى را از بالاى سر شما ؛ يا از زير پاى شما ؛ يا اين‌كه عارض بسازد بر شما تفرّق و جدا شدن از يكدگر و عداوت باهم نمودن و بچشاند به اين سبب به بعض شما ناخوشى و بدى بعض شما را و نظر و تأمّل فرما كه چگونه بيان مىفرماييم ما آيات و علامات را ، شايد كه بندگان بفهمند و به هوش بيايند ، پس جمعى از اصحاب سئوال نمودند كه در چه زمان اين حوادث رخ مىدهد و واقع مىشود ؟\r\nپس فرمودند : در وقت تأخير انداختن صلاة و اتيان نمودن به شهوات و آشاميدن قهوات و فحش دادن به آباء و امّهات و وقتى كه مىبينيد كه حرام را كسب و غنيمت مىدانند و زكات دادن را خسارت و غرامت مىپندارند و طاعت مىنمايد مرد زن خود را و جور و جفا مىنمايد همسايهء خود را و قطع مىنمايد رحم خود را و مىرود رحم بزرگان و اكابر و كم مىشود حياى كوچك‌ها و اصاغر و بلند و محكم مىنمايند بنيان و عمارت‌ها را و ظلم مىنمايند مر كنيزان و غلامان را و شهادت مىدهند به مقتضاى هواى نفوس و حكم مىكنند به جور و فسوق و فحش مىدهد مرد پدر خود را و حسد مىبرد برادر خود را و شركا با يك‌ديگر خيانت مىنمايند و كم مىشود وفا\r\n\r\n\r\n","description":"","footnote":"\r\n( 1 ) . أنعام : 65 .\r\n","page_name":" 191 ","page_number":191},
  {"content":"\r\n\r\nو بسيار مىگردد زنا و زينت مىنمايند مردها به‌طور زن‌ها و مىرود از زنان پردهء عصمت و حيا و راه مىيابد و حركت مىكند كبر در دل‌ها ، مثل راه يافتن و حركت نمودن زهر در بدن‌ها و كم مىشود معروف و ظاهر مىگردد جرايم و معاصى و سست و خوار مىگردد واجبات و عزايم و طلب مىنمايند مدح نمودن را به مال داشتن و انفاق مىنمايند اموال بسيار را در غير رضاى خدا و مشغول مىگردند به دار دنيا و اعراض مىنمايند از آخرت و كم مىشود ورع و بسيار مىشود طمع و پيدا مىگردد هرج‌ومرج و مىگردد مؤمن ، ذليل و منافق ، عزيز و مسجدها ، معمور مىباشد به گفتن اذان و دل‌هاى مردم ، خالى است از ايمان و استخفاف مىنمايند به قرآن و مىرسد به مؤمن از ايشان خوارى بسيار و هوان ، پس در اين وقت مىبينى تو وجوه و صورت ايشان را صورت آدمى و دل‌هايشان دل‌هاى شياطين ، كلامشان شيرين‌تر از عسل و دل‌هايشان تلخ‌تر از حنظل ، پس ايشان گرگ‌ها مىباشند كه لباس و رخت پوشيده‌اند . نمىآيد هيچ روزى مگر اين‌كه خداوند مىفرمايد كه آيا به سبب حلم من ، مغرور شديد يا آن‌كه بر من جرأت مىنماييد ؟ آيا پنداشتيد كه ما شما را خلق نموده‌ايم عبث و شما به سوى ما رجوع نمىنماييد ؟ پس قسم به عزّت و جلال و بزرگى خودم كه اگر نبود عبادت مخلصون و بندگى كردن متّقون هرآينه مهلت نمىدادم در يك طرفة العين كسى را كه معصيت من مىنمود و اگر نبود ورع و پرهيز نمودن پرهيزگاران از بندگان خاص من ، هرآينه فرو نمىفرستادم از آسمان يك قطره باران را و نمىرويانيدم از روى زمين يك ورق سبزى را ، بعد از آن فرمودند كه چه بسيار جاى عجب و تعجّب نمودن است از قومى كه خداهاى ايشان است اموال ايشان و بسيار طولانى است اميدها و آمال ايشان ، با آن‌كه كوتاه است عمرها و آجال ايشان و حال آن‌كه ايشان با اين خصلت‌ها طمع مىدارند مجاورت نمودن با خداوند خودشان و حال آن‌كه نمىرسند به اين مطلب و اين مقصد مگر به عمل نمودن و تمام نمىشود عمل كردن مگر به عقل داشتن . « 1 »\r\n\r\n\r\n","description":"","footnote":"\r\n( 1 ) . جامع الأخبار ، ص 140 و بحار الأنوار ، ج 52 ، ص 262 ، ح 148 .\r\n","page_name":" 192 ","page_number":192},
  {"content":"\r\n\r\nو مروى است ايضا از آن حضرت صلّى اللّه عليه و إله و سلّم كه در وقتى كه نظر فرمودند به سوى بعضى از اطفال ، فرمودند كه واى از جانب پدران بر اطفالى كه در آخر الزّمان مىباشند ، پس شخصى عرض نمود كه از جانب پدران مشركان ايشان ؟ پس فرمودند كه نه از جانب پدران مؤمنان ايشان ؛ چون‌كه تعليم نمىنمايند به ايشان هيچ‌چيز از واجبات و امور دين ايشان را و اگر اولاد بخواهند كه تعليم بگيرند و امور دين خود را درست نمايند ، پس پدران منع مىنمايند آن‌ها را و رضا مىشوند براى ايشان به عرض و متاع دنيايى كه بسيار يسير و اندك است ، پس من از ايشان برى و بيزارم و ايشان از من برى و بيزارند « 1 » و ايضا مروى است از آن حضرت كه فرمودند كه در هر زمانى كه مبغوض بدارند مردمان فقراى خود را و تعمير بنمايند بازارها را و حريص بشوند بر كسب نمودن و جمع كردن اموال ، پس در آن‌وقت مبتلا مىگرداند خداوند ايشان را به چهار خصلت : يكى قحطى زمان و يكى جور سلطان و يكى خيانت نمودن حاكمان شرع و يكى شوكت و تسلّط داشتن دشمن . « 2 » و ايضا فرمودند كه مىباشند اين امّت در سايه و در حفظ و كنف خداوند مادام كه مداهنه و مسامحه ننمايند واعظين با امرا و مخالطه ننمايند علما با فجّار و امين ندانند و اعتماد نكنند اخيار بر اشرار ، پس هر زمانى كه اين سه عمل را كردند خداوند دست رحمت خود را از ايشان برمىدارد و مسلّط مىسازد بر ايشان ظلمه و جبابره را پس مىرسد به ايشان عذاب بدى و مبتلا مىنمايد آن‌ها را به فقر و فاقه . « 3 »\r\nو ايضا فرمودند كه كسى كه ورع و تقوا در امر دين خود به كار نمىبرد مبتلا مىسازد او را خداوند به سه خصلت : يا اين‌كه او را جوان‌مرگ مىنمايد يا اين‌كه او را مبتلا به خدمت نمودن سلطان مىگرداند يا اين‌كه او را ساكن در رساتيق و محشور با اهل دهات مىگرداند . « 4 » و ايضا وصيت نمودند مر جناب امير عليه السّلام را و فرمودند كه يا\r\n\r\n\r\n","description":"","footnote":"\r\n( 1 ) . مستدرك الوسائل ، ج 15 ، ص 164 ، ح 1 و جامع الأخبار ، ص 106 .\r\n( 2 ) . جامع الأخبار ، ص 129 و بحار الأنوار ، ج 22 ، ص 453 ، ح 11 .\r\n( 3 ) . بحار الأنوار ، ج 72 ، ص 381 ، ح 47 .\r\n( 4 ) . جامع الأخبار ، ص 139 .\r\n","page_name":" 193 ","page_number":193},
  {"content":"\r\n\r\nعلى ، سكنى در دهات مگير به جهت آن‌كه پيران دهات جاهلند و جوانانشان شوخند و زن‌هايشان مكشوف الوجوهند و عالم در ما بين ايشان مثل مردار در ميان سگان است . « 1 » و فرمودند كه شش طايفه‌اند كه داخل جهنم مىشوند پيش از حساب ، به سبب شش خصلت كه در ايشان مىباشد يكى امرا و سلاطينند به سبب خصلت جور و يكى عرب است به سبب خصلت عصبيّت و يكى دهاقين و بزرگان دهاتند به سبب خصلت تكبّر و يكى تجّارند به سبب خصلت خيانت و يكى اهل دهاتند به سبب جهالت و يكى علمااند به سبب حسد . « 2 » و ايضا فرمودند كه مىآيد بر امّت من زمانى كه صورت اهل آن زمان ، صورت آدمى است و قلوب ايشان ، قلوب شياطين است و به مثال گرگ‌هاى درّنده مىمانند و خونريزى بسيار مىكنند و خود را از منكرات باز نمىدارند و اگر تبعيّت بنمايى ايشان را ، هرآينه از تو شك برمىدارند و مطمئن به تو نمىشوند و تو را ايضا به ريب و شكّ و ضلالت مىاندازند و اگر خبر بدهى و حديث بگويى ايشان را تكذيب تو مىكنند و اگر پنهان شوى از ايشان ، غيبت تو مىنمايند .\r\nطريق‌هاى شريعت در پيش ايشان ، بدعت است و بدعت در نزد ايشان ، طريقت است و غدّار ، وفادار و وفادار ، غدّار است . مؤمن در ميانشان خوار و ذليل ، و فاسق ، صاحب شرف و محترم و جليل ، اطفالشان ، بدخلق و شوخ و شنگ ، و زن‌هايشان ، شاطر و بدسلوك و قشنگ ، و شيوخشان ، امر به معروف و نهى از منكر را تارك و التجا نمودن به ايشان در امرى ، خزى و محروميت است و عزّت جستن به ايشان ، ذلّت و خوارى است و طلب نمودن آن‌چه در دست آن‌ها است از اموال ، فقيرى است ، پس در آن زمان محروم مىسازد خداوند ايشان را از باران در موسم آن و مىبارد آسمان در غير موسم آن و مسلّط مىسازد بر ايشان شرار ايشان را ، پس مىرساند به آن‌ها ، عذاب‌هاى سخت و مىكشند پسرها را و زنده مىگذارند زن‌ها را ، پس دعا مىنمايند اخيار ايشان و استجابت دعاى ايشان نمىشود . « 3 »\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 140 .\r\n( 3 ) . جامع الأخبار ، ص 129 .\r\n","page_name":" 194 ","page_number":194},
  {"content":"\r\n\r\nو ايضا فرمودند كه مىآيد بر مردمان زمانى كه شكم‌هاى ايشان ، خداهاى ايشان و زن‌هاى ايشان ، قبلهء ايشان و دينار ايشان ، دين ايشان و شرف ايشان به متاع ايشان است . باقى نمىماند از ايمان مگر اسم آن و از اسلام مگر رسم آن و از قرآن مگر خطّ و خواندن و درس آن ، علماى ايشان بدترين مخلوقاتند كه در روى زمين‌اند ، مسجدهاى ايشان ، معمور به اشخاصى است كه دل‌هاى ايشان خالى از هدايت است ، جوان‌ها ، فاسق و پيرها ، فاجر و اطفال و زن‌ها ، بىعصمت و بىپرده‌اند . هر درهمى در نزد ايشان ، بتى است ، پس مبتلا مىشوند به چهار نوع از بلا ، جور كشيدن از سلطان و قحط و تنگى يافتن از زمان و ظلم و نادرستى ديدن از حكّام و آن‌ها كه مرافعهء مردم را متوجّه مىشوند . « 1 » و فرمود ايضا كه مىآيند و مىنشينند صف‌صف و حلقه‌حلقه در مسجدها ، ذكر ايشان ، دنيا و دوستى دنيا است ، پس مجالست با ايشان مكنيد كه خداوند حاجتى و كارى با ايشان ندارد . « 2 » و فرمودند ايضا كه فرار مىكنند از علما ، مثل فرار كردن گوسفند از گرگ و مبتلا مىشوند به سه نوع از بلا : بر طرف شدن بركت از مال ايشان و مسلّط شدن سلطان جاير بر ايشان و بيرون رفتن ايشان از دار دنيا بدون ايمان . « 3 » و فرمودند ايضا كه زمانى مىآيد كه نمىشناسند علما را مگر به لباس خوب و حسن و نمىشناسند قرآن را مگر به آواز خوش و صوت مستحسن و بندگى نمىنمايند خدا را مگر در ماه رمضان ، پس در آن زمان مسلّط مىسازد خدا بر ايشان سلطانى را كه نه او را علم و نه حلم و نه رحم و نه عقل باشد . « 4 » و فرمودند ايضا كه مىآيد زمانى كه سلوك امرا بر طريقه جور ، و كار و كردار علما بر طريقهء طمع و كردار و عبادت عبّاد بر طريقهء ريا و كسب تجّار بر طريقهء ربا و حلال مىسازند ربا را به اسم بيع ، و شراب را به اسم نبيذ و رفتار زن‌ها بر زينت دنيا و خودسازى و رفتار پسرها در طريقهء زن‌بازى و هلاكت زنان در طلا و لباس‌هاى نازك و هلاكت مردها در ترك\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 130 .\r\n( 3 ) . همان .\r\n( 4 ) . همان .\r\n","page_name":" 195 ","page_number":195},
  {"content":"\r\n\r\nنمودن علم و جمع كردن مال است . گوينده حق قليل و ملازم حقّ ذليل و لسان صدق و زبان راستى بسته و كليل ، و در عمل‌ها معتكف بر عصيان و در علم‌ها ، سخن گوينده بر اصطلاحات و اذهان اطفال‌ها بد خصلت و شوخ و شنگ و جوان‌ها در معاصى حريص و بىدرنگ و علما منافق و افعالشان مر اقوالشان را غير موافق و خوانندهء قرآن از طريقهء شريعت خارج و مارق . تعظيم نمىنمايد صغير مر كبير را و رحم نمىكند غنى فقير را و امرا بسيار و فقرا بىشمار ، و قليل مىباشند فقيهان و امينان و كم مىباشد نبات و گياه و زرع با آن‌كه باران بسيار و فراوان و اگر چيزى بدهند منت مىگذارند و اگر ندهند و منع كنند ، عيب‌گويى و سرزنش مىنمايند و عظيم مىباشد در نظر ايشان دنيا و زينت آن و خداوند برمىدارد از ايشان ، اسلام و هيبت آن و آن زمان وقت كساد شدن دين و امّت من است ، مثل كساد شدن بازار ، و نيست در آن زمان مستقيم و ثابت قدمى ، مرده‌ها در قبرها از خير ايشان مأيوس و اخيار و خوبان در ميان ايشان از زندگى كردن نااميد و محروم و در آن‌وقت فرار كردن از ايشان بهتر است از بودن با ايشان . « 1 »\r\nو از اين مقوله احاديث بسيار و خارج از حدّ و حصر و شمار است و قدرى از آن‌ها را در كتاب اجابة المضطرين با تتمّهء مطلب ذكر نموديم و اگر اين كس از طريقهء شريعت و رفتار و كردار پيغمبر و ائمهء اطهار خود عليهم السّلام مستحضر و خبردار مىباشد پس آن‌چه در اين زمان مىبيند و مشاهده مىكند مجموع را بر خلاف شريعت مىيابد و آن قدرى كه بر وفق شريعت مىبيند ايضا مىداند كه ظاهرسازى و حيله‌بازى است و ظاهر صرف و صورت محض است و از نيّت و حقيقت عارى است و اگر خبردار از شريعت نيست ، پس در ذكر اين احاديث و بيان اين امور فايدهء مر او را نه ؛ چرا كه بر فرض عدم اطّلاع آن بر شريعت و طريقت حقّه اين امور را عين شريعت و دين‌دارى مىداند و تكذيب اين مقوله احاديث را مىنمايد يا آن‌كه به فريب نفس خود مىگويد كه آن زمان‌ها هنوز نيامده است و خواهد آمد . بارى\r\n\r\n\r\n","description":"","footnote":"\r\n( 1 ) . همان .\r\n","page_name":" 196 ","page_number":196},
  {"content":"\r\n\r\n اگرنه بادهء غم دل ز ياد ما ببرد * نهيب حادثه بنياد كار ما ببرد\r\nو گرنه عقل به مستى فرو كشد لنگر * چگونه كشتى از اين ورطهء بلا ببرد\r\nفغان كه با همه‌كس غايبانه ساخت فلك * كسى نبود كه دستى از اين دعا ببرد \r\n\r\nتحفه : [ 17 
  ] ، [ آثار و معاقب اعمال جهله 
  ]\r\nو خداوند تبارك و تعالى به طريق كليّت و اجمال ، اخبار از اين مفاسد و اختلالات نموده است و فرموده است كه  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ  « 1 » ؛ يعنى ظاهر و غالب شده است فساد در برّ و بحر به سبب اعمال و قبايحى كه كرده‌اند آن‌ها را مردمان و به دست خود تخم آن را پاشيده‌اند و عاقبتش آن است كه بچشاند خداوند و برساند به ايشان ثمرات و مكافات بعضى از قبايح و مفاسدى را كه كرده‌اند نه همهء آن‌ها را كه موجب انتقام كشيدن و هلاك نمودن ايشان باشد شايد كه ايشان باقى بمانند و به سبب چشيدن بعض ثمرات و رسيدن به مكافات بعضى از اعمال سيّئات متذكّر بشوند و توبه بنمايند و رجوع به حق و گذاردن اعمال حسنات بكنند و اين آيه از جمله آياتى است كه تأويل آن‌ها در زمان تنزيل نبوده است و مصداق و معانى آن‌ها بعد از زمان تنزيل به‌هم رسيده است و چون‌كه هر چيز كه خداوند خبر از آن مىدهد حقّ و صدق است و خلاف ندارد و گويا كه واقع شده است و تحقّق پذيرفته است ، پس از اين سبب فرمود كه ظاهر شده است فساد و نفرمود كه ظاهر مىشود فساد و لكن در حقيقت مضمون اين آيه اخبار فرمودن به ظاهر شدن فساد است در اين زمان و امثال آن و نظير فقره‌اى كه فرمودند كه بچشاند به ايشان ثمرات بعضى از اعمالشان نه جميع آن فرمودهء او است در آيهء ديگر ايضا كه  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  « 2 » ؛ يعنى هر مصيبتى كه به شما مىرسد پس به سبب اعمالى است كه خود شما كرده‌ايد و ثمرات تخمى است كه خود شما پاشيده‌ايد و حال آن‌كه عفو مىفرمايد خداوند و در مىگذرد از بسيارى از\r\n\r\n\r\n","description":"","footnote":"\r\n( 1 ) . روم : 41 .\r\n( 2 ) . شورى : 30 .\r\n","page_name":" 197 ","page_number":197},
  {"content":"\r\n\r\nعمل‌هاى بد شما و نمىگذارد كه نتيجه و ثمرات جميع آن بدىها به شما برسد و ائمه عليهم السّلام در تفسير اين آيه فرمودند كه آن‌چه خداوند عفو از آن فرموده است و از آن در گذشته است بيش‌تر است از آن‌چه بر سبيل مكافات و معاقبه بر شما رسانيده است . « 1 » و اين فقره از هردو آيه اشاره به اين مضمون است كه در احاديث رسيده است و محقّق شده است كه هر بليّه‌اى كه به مؤمنين و شيعيان ايشان مىرسد نه از باب خزى و انتقام است ، بلكه از باب كفّاره و تخفيف دادن گناهان ايشان و از باب عقاب و تأديب نمودن ايشان است تا آن‌كه حساب اعمال ايشان در دار دنيا كشيده شود و به دار آخرت نيفتد . « 2 » و اگر از باب خزى و انتقام مىبود ، پس با جميع ثمرات اعمال به ايشان مىرسيد و يا آن‌كه آن‌ها را به‌طور استدراج و خذلان وا مىگذاردند و هيچ ثمره از اعمال به آن‌ها نمىرسانيدند و دنيا را جنّت آن‌ها قرار مىدادند و همه را در آخرت براى عذاب دادن آن‌ها مهيّا مىكردند چنان‌چه در معامله با غير شيعيان است و از اين‌جا است كه در احاديث ايضا رسيده است كه دنيا سجن مؤمن و جنّت كافر است و آخرت سجن كافر و جنّت مؤمن است . « 3 » خدايا بنده نوازا :\r\n ستم آن نيست كه در قيد كنى صيدى را * ستم آن است كه در قيد خود آزاد كنى \r\nو بنابراين اگر ثمرات اعمال بد از غير طايفهء شيعه كلا يا بعضا در دار دنيا به آن‌ها برسانند هرآينه از باب تعجيل نمودن خزى و انتقام كشيدن در دار دنيا و مبدّل نمودن دنياى ايشان است به آخرت چنان‌كه ثمرات بعضى از اعمال بد شيعيان كه در دار دنيا به آن‌ها رسانيده‌اند از باب مبدّل ساختن آخرت ايشان است به دنيا و بدان‌كه عفو فرمودن اكثر از آن‌ها به واسطه و سبب مضمونى است كه در احاديث رسيده است و محقّق است كه آن جنابان در حال حيات و ممات هردو از براى گناهان شيعيان خود استغفار مىنمايند و شفاعت مىنمايند . « 4 » و از اين سبب عفو از اكثر گناهان و بدى اعمال ايشان مىشود و ثمرات جميع اعمالشان در دار دنيا به ايشان نمىرسد كه\r\n\r\n\r\n","description":"","footnote":"\r\n( 1 ) . منهج الصادقين ، ج 8 ، ص 226 ، ذيل آيهء 30 سورهء شورى و تفسير مجمع البيان ، ج 9 ، ص 51 به بعد .\r\n( 2 ) . همان .\r\n( 3 ) . مسكن الفؤاد ، ص 24 ، قسمت دوم در حديث نيست .\r\n( 4 ) . مناقب آل أبى طالب ، ج 2 ، ص 188 و بحار الأنوار ، ج 8 ، ص 43 ، ح 38 .\r\n","page_name":" 198 ","page_number":198},
  {"content":"\r\n\r\nموجب هلاك ايشان باشد و عفو از جميع ايضا نمىشود و الّا موجب استدراج و خذلان ايشان مىگردد چون‌كه هميشه و الى آخر العمر به سبب فساد زمان و غلبهء جهل ، اعمال قبيحه از ايشان سر مىزند ، پس در اين صورت معنى و مرجع عفو فرمودن از جميع آن‌ها به خذلان و واگذاردن ايشان به خود ايشان مىشود چنان‌كه در سلوك پدر مشفق مهربان با فرزند ناخلف خود مشاهده همين سيرت مىشود كه پدر از بعض اعمال قبيحهء او اعراض و سكوت مىنمايد و در بعض ديگر از آن او را تأديب و معاقبت مىفرمايد و اگر از جميع قبايح آن اعراض و سكوت نمايد ، پس مرجع آن به خود سرى و بيرون نمودن او است از مرتبهء فرزندى و اگر در جميع آن را تأديب و معاقبه نمايد هرآينه عاقبت آن به كشتن و هلاكت است و از مرتبهء فرزندى بيرون رفتن است ايضا و به‌همين منوال است سلوك و رفتار خداوند و پيغمبر و حضرات ائمهء اطهار عليهم السّلام كه پدران حقيقى و مشفقان تحقيقىاند با مؤمنين و سعدا و شيعيانى كه به سبب فساد زمان و غلبهء جهل ناخلف و بدرفتار افتاده‌اند ، پس اكثر از بدىهاى ايشان به واسطهء جاه و آبرو و استغفار و شفاعت آن جنابان به درجهء عفو خداوند مىرسد . بلى ،\r\n عهد ما با لب شيرين‌دهنان بسته خداى * ما همه بنده و آن قوم خداوندانند \r\nو هرقدر كه بعد از عفو فرمودن باقى مىماند تأديب و عقاب آن در دار دنيا به ايشان مىرسد تا اين‌كه در دار آخرت ، ديگر چيزى نمانده باشد كه در آن‌جا به ايشان برسد و بعد از مردن ما بين ايشان و خداوند حجاب و دورى و محاسبه و مناقشه نباشد و بلاحساب داخل بهشت شوند ، چنان‌كه غير ايشان كه عفو از اعمالشان شده است و تأديب و عقاب آن هم در دار دنيا به ايشان نرسيده است و بايد در دار آخرت به ايشان برسد بعد از مردن ما بين ايشان و خداوند حجاب و دورى و سخط و مهجورى است و بدىهاى ايشان از حد حساب و مناقشه گذشته است و بلاحساب بايد داخل جهنّم بشوند . « 1 » چنان‌كه مضامين احاديث مستفيضه است و اين معنى مراد از فرمودهء اوست\r\n\r\n\r\n","description":"","footnote":"\r\n( 1 ) . كتاب سليم بن قيس الهلالي ، ص 54 و بحار الأنوار ، ج 28 ، ص 15 ، ح 22 .\r\n","page_name":" 199 ","page_number":199},
  {"content":"\r\n\r\nكه  فَإِنَّ اللَّهَ سَرِيعُ الْحِسابِ  « 1 » ؛ يعنى به درستى كه خداوند سرعت فرماينده است در حساب خلايق و چون‌كه از احاديث نقليّه و اعتبارات عقليّه محقق شده است كه خداوند تعجيل به عقوبت كردن نمىفرمايد ، پس معنى سرعت فرمودن حسنات خلايق آن است كه نمىگذارد كه حساب آن‌ها به دار آخرت بيفتد و در دار دنيا مىگذارند به طورى كه مذكور شد كه بعضى از بدىها از مؤمنان و شيعيان را كه بعد از عفو فرمودن از اكثر آن‌ها مانده است در دنيا به ايشان به صورت فقر و سقم و لباس خوف و تشويش و ساير بليه‌هاى ديگر مىرساند و خوبىهاى غير ايشان را در دار دنيا به طريق وسعت و صحّت و امنيّت و فراغت و ساير نعمت‌هاى ديگر به ايشان مىرساند با آن‌كه آن‌چه در دنيا مىباشد به سبب فانى شدن و گذشتن آن در حقيقت سريع و زود است . و الحمد للّه على هذه النّعمة العظيمة\r\n نصيب ماست بهشت اى خداشناس برو * كه مستحق كرامت گناه‌كارانند \r\nو بدان‌كه اين حال اكثر مردمان از فرقهء عقل و جهل است و بعضى ديگر از هردو فرقه حسابشان به آخرت مىافتد و نعوذ باللّه من ذلك و از اين تحقيق معلوم شد كه اين دو آيه از جملهء آياتى است كه الفاظ آن‌ها عام و معانى آن‌ها خاص مىباشد و محتاج به بيان و ايضاح مىبود . آرى .\r\n چو غنچه گرچه فرو بسته است محفل علم * تو همچو باد بهارى گره‌گشا ميباش \r\nو مراد از برّ و بحرى كه ظاهر مىگردد در آن‌ها فساد اوّلا برّ و بحرى است كه در روى زمين و محل تردّد و مسير مردمان است در معايش و مكاسب ، تجارات و ساير حركات ايشان و ثانيا برّ و بحر ، قوالب و قلوب مردمان است كه منشأ و محلّ نيّات و اعمال ايشان است و از ظهور فساد در آن‌ها است كه فساد در برّ و بحر روى زمين به هم رسيده است و ثالثا برّ و بحر ، زمين و آسمان است كه اسباب و آلات وجود قوالب و قلوب و كيفيّات نيّات و اعمال مىباشند و از ظهور فساد در آن‌ها است ايضا كه فساد در برّ و بحر قوالب و قلوب به‌هم رسيده است چنان‌كه سابقا محقق شد و لكن ما نحن\r\n\r\n\r\n","description":"","footnote":"\r\n( 1 ) . آل عمران : 199 ، مائدة : 4 و غافر : 17 .\r\n","page_name":" 200 ","page_number":200},
  {"content":"\r\n\r\nفيه در اين‌جا ، همان فساد قلوب و دل‌ها است كه محلّ نيات است و از فساد و صلاح آن‌ها است كه فساد و صلاح اعمال لازم مىآيد از آن‌جا كه محقّق است و مضمون حديث مشهور نبوى است كه « انّما الاعمال بالنّيات » « 1 » . يعنى اين است و جز اين نيست كه كيفيّات و فساد و صلاح اعمال به كيفيّات و فساد و صلاح نيّات بسته است و لازم آن‌ها است ، پس اگر نيّات شرور و مفاسد است اعمال ايضا شرور و مفاسد مىشود هرچند كه در صورت خيرات و مصالح و بر وفق شريعت باشد و اگر نيّات خيرات و مصالح است اعمال ايضا خيرات و مصالح مىباشد هرچند كه در صورت به شرور و مفاسد و بر خلاف شريعت بنمايد .\r\n آن‌چه يار سر و بالا مىكند * گر همه زشت زيبا مىكند\r\nو آن‌چه را بيگانه با ما مىكند * گر همه زيباست بىجا مىكند \r\nو از براى هركسى است هرچه نيّت و قصد داشته است نه هرچيزى را كه در ظاهر به عمل آورده است چنان‌كه ايضا فرموده‌اند كه « انّما لكلّ امرء مانوى » « 2 » ؛ يعنى براى هر مردى است آن‌چه را كه او نيت كرده است و در دل داشته است و خداوند ايضا فرموده است كه  قُلْ كُلٌّ يَعْمَلُ عَلى شاكِلَتِهِ فَرَبُّكُمْ أَعْلَمُ بِمَنْ هُوَ أَهْدى سَبِيلًا  « 3 » ؛ يعنى بگو و بيان بفرما اى پيغمبر كه هركسى از بندگان عمل مىنمايد در عالم قوالب و جوارح خود بر وفق طريقه و كيفيّتى كه در عالم قلب و سريرت اوست و طريقه و كيفيّت سريرت اين كس بر ديگران مخفى است و پروردگار شما عالم‌تر است به هركسى كه آن هدايت يابنده‌تر است به راه حقّ و نيّت او صحيح‌تر و صالح‌تر مىباشد و بنابراين و بر آن‌چه محقّق شد به مضمون احاديث و آيات مذكوره ، مشاهد و محسوس است ايضا كه در اين زمان‌ها كه زمان دولت باطل ابليسى و غلبهء جهل است ، قلوب كه محلّ نيّات است ، فاسد شده است و مردمان همگى ميل به سفليّات فانيّه و مقاصد غير صحيحه نموده‌اند\r\n\r\n\r\n","description":"","footnote":"\r\n( 1 ) . عوالي اللئالي ، ج 2 ، ص 190 ، ح 79 و بحار الأنوار ، ج 64 ، ص 111 ، ح 21 و ج 67 ، ص 210 ، ح 32 و ص 211 ، ح 35 و ص 212 ، ح 40 و ص 249 ، ح 24 .\r\n( 2 ) . عوالي اللئالى ، ج 2 ، ص 191 ، ح 81 .\r\n( 3 ) . إسراء : 84 .\r\n","page_name":" 201 ","page_number":201},
  {"content":"\r\n\r\nو عاشق و مجنون به ليلى و مفتون به سلماى دنيا گرديده‌اند ، پس آن‌چه در ظاهر اقوال و اعمال ايشان ، عبادت و اطاعت و حسنات و بر وفق شريعت مىنمايد ؛ همگى ساختگى و تزوير و ملعنت و بافندگى و صورت صرف و غرور محض و دام تحصيل مقاصد دنيويّه و وصول به وصال سلمى و ليلى دنياى دنيّه است و بواطن و سريرت آن اقوال و اعمال مفاسد و بواطل است كه آن‌ها را به لباس‌هاى حق و مصالح ، ملبّس نموده‌اند و تمام ، تلبيس ابليس است نه آن‌كه از براى شريعت تأسيس شده باشد .\r\nچنان‌كه خداوند فرموده است كه :  وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا  « 1 » ؛ يعنى و واگذار اى پيغمبر ! آن‌چنان اشخاصى را كه گرفته‌اند دين خود را به طريق بازى و صورت‌سازى و اعمالشان خالى از اخلاص و ياد خدا و آلت و اسباب خودنمايى و ريا مىباشد و فريب داده است ايشان را زندگانى و زينت و زخارف دنياى فانى .\r\n خاقانى آن كسان كه طريق تو مىروند * زاغند و زاغ را روش كبك آرزوست\r\nگيرم كه مارچوبه كند تن به شكل مار * كو زهر بهر دشمن و كو مهره بهر دوست \r\nو اين اشخاص با اين عباداتشان ، ملعبه و مضحكهء شيطان مىباشند و شيطان با ايشان لعب و بازى مىكند و بر ايشان مىخندد و آن‌ها را مركوب و خر خود گردانيده و بر آن‌ها سوار شده است و آن‌ها را رو به آمال و مقاصد ايشان مىبرد و مىراند ، چنان‌كه حق تعالى فرموده است كه  يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً  « 2 » ؛ يعنى وعده مىدهد شيطان به ايشان در اين اعمالشان به وعده‌هاى خير و به آرزوها ، آن‌ها را مشغول مىدارد و حال آن‌كه وعده دادن شيطان به ايشان نيست مگر غرور و فريب و بدان‌كه سرّ اين تلبيسات و ميل نمودن مردمان به كردن آن‌ها با آن‌كه نيّت و مقصودشان غير آن‌ها است ، آن است كه حقّ از حقيقت و شرافت خود هرگز نمىافتد و بيرون نمىرود هرچند كه مغلوب باشد مثل اين‌كه طفل صغير بلا ادب پدر خود را اگر بيندازد و بر روى او افتد و ريش او را بگيرد و بكند و امثال اين افعال بالنّسبه به آن\r\n\r\n\r\n","description":"","footnote":"\r\n( 1 ) . أنعام : 70 .\r\n( 2 ) . نساء : 120 .\r\n","page_name":" 202 ","page_number":202},
  {"content":"\r\n\r\nبنمايد ، هرآينه پدر از مرتبهء پدريّت كه غالبيّت باطنيّه است ، بيرون نمىرود هرچند كه در ظاهر مغلوب فرزند باشد و بالاخره و از روى حقيقت ، محقّق و مسلّم است كه پدر ، پدر و بزرگ و مهتر است و فرزند ، فرزند و كوچك و كهتر است و از اين‌جا است كه خداوند فرموده است كه  وَ اللَّهُ غالِبٌ عَلى أَمْرِهِ وَ لكِنَّ أَكْثَرَ النَّاسِ لا يَعْلَمُونَ  « 1 » ؛ يعنى و خداوند غالب و قاهر بر امر و بر حقيقت خود است هرچند كه مردمان او را معصيت و نافرمانى بكنند و در ظاهر چنين بنمايد كه مردمان غالبند و لكن خداوند ، خداوند است هرچند كه حلم بنمايد و معاجله به عقوبت نكند و بندگان ، بندگان و اسيران و ذليلانند هرچند كه نافرمانى و گستاخى بكنند و لكن اكثر مردمان كه به اين دقايق و حقايق برنخورده‌اند نمىدانند كه خداوند هميشه غالب است و فرموده است ايضا كه  لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 2 » ؛ يعنى عزّت و غلبه هميشه از براى خدا و رسول آن و از براى مؤمنين مىباشد و فرموده است ايضا كه  كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ  « 3 » ؛ يعنى نوشته است و لازم و حتم گردانيده است خداوند آن‌كه به يقين من و پيغمبران من و دين و شريعت من هرآينه هميشه غالب مىباشيم و مغلوبيّت از براى ما نمىباشد ؛ به جهت آن‌كه خداوند قوّت دارد و غلبه فرماست ، پس حقّ هميشه در حقيّت و شرافت و غالبيّت حقيقت خود كه همان معنى حقيقت اوست باقى و برقرار است هرچند كه در صورت مغلوب بنمايد . آرى فرمودهء ترك است كه ؛\r\n داش اگر دوش سه و سندرسه قزلدن چنقى * نه داشن قيمتى آرتر نه قزل اكسك الز \r\nو معنى آن به زبان تاتى آن است كه ؛\r\n سنگ اگر افتد و درهم شكند كاس طلا * نه طلا قيمت آن كم نه رسد فخر به سنگ \r\nو از اين سبب مردمان ، بواطل و مفاسد را كه مقصود ايشان است ملبّس به لباس حقوق و مصالح با آن‌كه مطلوب ايشان نيست ، مىنمايند تا آن‌كه به واسطهء شرافت و حقيّت حقّ ، باطل و فساد خود را رواج دهند ، شايد كه به مقاصد فاسدهء فانيه دنيويه\r\n\r\n\r\n","description":"","footnote":"\r\n( 1 ) . يوسف : 21 .\r\n( 2 ) . منافقون : 8 .\r\n( 3 ) . مجادله : 21 .\r\n","page_name":" 203 ","page_number":203},
  {"content":"\r\n\r\nخود برسند با آن‌كه نخواهند رسيد و به غير از همان تلبيس‌ها و حيله‌ها و ملعنت‌هاى ابليسيّه و شيطانيّه و تصديعات و غصّه‌ها و الم‌هاى نفسانيّه ديگر چيزى به دام و كام ايشان نمىافتد و نمىرسد چون‌كه عقلا و نقلا محقق است كه دنيا تابع آخرت است و آخرت تابع دنيا نيست . چنان‌كه در اين حديث است كه « انّ اللّه يعطى الدّنيا على نيّة الآخرة و لا يعطى الآخرة على نيّة الدّنيا » « 1 » يعنى به درستى كه خداوند تبارك و تعالى عطا مىفرمايد دنيا را به اين كس ، در وقتى كه عمل اين كس براى خدا و دار آخرت باشد و عطا نمىفرمايد آخرت را به اين كس با آن‌كه عمل اين كس براى خود و دار دنيا باشد و از آن‌جا كه دنيا را به طالب آخرت مىدهد ، نه طالب دنيا ، پس طالب دنيا به دنيا هم نمىرسد و نصيب آن مضمون آيهء  خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ  « 2 » مىباشد .\r\nو جناب امير المؤمنين عليه السّلام در بعضى از خطبه‌هاى خود فرمودند فقراتى كه مضامين و معانى آن‌ها اين است كه به درستى كه مخوف‌تر و بدتر چيزى كه مىترسم بر شما دو خصلت است : يكى تبعيّت نمودن مر هواى نفس و يكى ديگر طول امل ، امّا تابع شدن مر هواى نفس ، پس مانع مىگردد اين كس را از شنيدن و گفتن و كردن حقّ و امّا طول امل ، پس به فراموشى مىاندازد اين كس را از دار آخرت و مهيا شدن از براى آن . آگاه باشيد كه به تحقيق كه دنيا كوچ نموده است و پشت به شما مىرود و آخرت كوچ نموده است و رو به شما مىآيد و از براى هريك از دنيا و آخرت اولاد و بنونى مىباشد ، پس باشيد از ابناء آخرت و مباشيد از ابناء دنيا و به درستى كه در امروز كه دار دنيا است عمل مىباشد و حساب نيست و فردا كه دار آخرت است حساب مىباشد و عمل نيست « 3 » و اين است و جز اين نيست كه ابتداء واقع شدن فتنه خواهش‌هاى نفوسى است كه تابع آن‌ها مىشوند و حكم‌هايى است كه بدعت و من درآوردى مىباشد و مخالفت مىشود به سبب آن حكم‌ها مر حكم خداوند و متوجّه مىشود در\r\n\r\n\r\n","description":"","footnote":"\r\n( 1 ) . كنز العمال ، ج 3 ، ص 181 ، ح 6056 .\r\n( 2 ) . حج : 11 .\r\n( 3 ) . نهج البلاغه ، كلام 42 .\r\n","page_name":" 204 ","page_number":204},
  {"content":"\r\n\r\nآن احكام مردمان احمقانى چند از براى احمقان ديگر ، به درستى كه اگر حقّ خالص مىبود و ممزوج به باطل نمىشد هرآينه نمىبود خلاف و اختلافى و اگر باطل خالص مىگرديد و ممزوج به حق نمىبود هرآينه ترس و تشويشى بر صاحب عقل نمىبود لكن گرفته مىشود از حق قدرى و از باطل قدرى ، پس ممزوج و جمع كرده و پخته مىشود باهم ، پس در آن‌وقت تسلّط مىيابد شيطان بر اولياء خودش و نجات مىيابند آن‌چنان اشخاصى كه در ازل ، طريقهء حسنى و نيكويى و ثابت قدمى از براى آن‌ها نوشته شده است . به درستى كه من شنيدم از رسول خدا صلّى اللّه عليه و إله و سلّم كه مىفرمود :\r\nچگونه مىباشيد شما در وقتى كه عارض بشود شما را فتنه كه كوچك در آن فتنه ، بزرگ شود و بزرگ در آن فتنه ، پير شود و طريقهء مردم جارى مىشود بر آن فتنه و مردمان آن فتنه را سنّت و شريعت از براى خود مىگيرند ، پس اگر به حكم و سعى يك مؤمنى و يك عاقلى آن فتنه تغيير داده بشود مىگويند كه شريعت برهم خورده و تغيير داده شده است و حال آن‌كه مردمان اتيان به امر منكرى نموده‌اند . بعد از آن شديد مىشود فتنه و بليّه‌ها و اسير كرده مىشوند ذريّه‌ها و مىكوبد ايشان را فتنه هم‌چنان‌كه مىكوبد آتش هيمه را و هم‌چنان‌كه مىكوبد سنگ‌هاى آسياب به سنگينى خودش و مردمان تحصيل و طلب فقاهت را مىنمايند براى غير خداوند و تحصيل علم را مىنمايند از براى غير عمل كردن و طلب مىنمايند دنيا را به عمل‌هايى كه از براى طلب آخرت قرار داده شده است « 1 » ؛ يعنى مثل نماز و روزه و حجّ و زكات و خمس و مسجد رفتن و تعزيه‌دارى نمودن و مساجد و مدارس و كاروانسرا و پل و امثال آن‌ها ساختن و نظاير آن‌ها كه اعمالى است كه از براى طلب آخرت وضع شده است نه دنيا آن‌ها را وسيلهء مطالب دنيويّهء خود كه اعظم آن‌ها شهرت و جاه و رياست است مىنمايند ؛ چون‌كه همّت‌ها و نيّت‌ها و قلوب و دل‌ها سرنگون و مايل به سفل گرديده است و آن‌چه را مىكنند و مىگويند لا محاله به جهت و به تبعيّت همان مقاصد دنيويّه ايشان است لا غير ؛ مثلا فرض نما كه هرگاه شخصى گرسنه باشد و دل آن مستغرق در\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 626 ، ح 146 و بحار الأنوار ، ج 34 ، ص 167 ، ح 975 .\r\n","page_name":" 205 ","page_number":205},
  {"content":"\r\n\r\nآرزوى يك قرص نان باشد و از خانه به طلب آن بيرون آيد پس در هرجا كه مىرود خواه مسجد و خواه قمارخانه و هركس را كه مىبيند خواه عاقل و خواه ديوانه و خواه آشنا و خواه بيگانه و هرچيز را كه مىگويد خواه خدا و خواه خرما و خواه حلّانه و هر كار كه مىكند خواه نماز و خواه روزه و خواه حجّ و طواف خانه مجموع دام و افسانه و وسيله و بهانهء آن يك قرص نان است و تمام جوارح و اعضا و حركات و سكنات آن مستغرق در طلب آن است و قدر و مرتبهء آن شخص همان‌قدر و مرتبهء آن يك نان است .\r\n تا در طلب جوهر كانى كانى * ور طالب يك قرص ز نانى نانى\r\nاين قاعده و نكته ز من گوش دار * آن چيز كه تو طالب آنى آنى \r\nو از اين‌جا است كه جناب امير عليه السّلام فرموده است كه « النّاس ابناء ما يحسنون » « 1 » ؛ يعنى مردمان ابنا و زاييده‌شدگان همان عملى هستند كه او را خوب مىكنند و طالب آن و ساعى در طلب آنند و آن عمل ، پدر ، اصل و قدر و قيمت ايشان است و فرمودند ايضا كه « قيمة كلّ امرء ما يحسنه » « 2 » ؛ يعنى قيمت و قدر و بهاى هر مردى همان عملى است كه او را نيكو و به سعى و به رغبت و به نيّت مىكند و از اين‌جا است كه در احاديث مذمّت اهل اين زمان و مذمّت اعمال صالحات صوريّهء آن‌ها و مذمّت علما و تحصيل نمودن علم و نشر كردن آن نموده شده است ؛ چون كه نيّات و قصود آن‌ها در اين اعمال و در اين علوم دنيا است و فاسد است و به وسيلهء آن‌ها طالب دنيا و هرچيز كه غير خدا و رسول و دار آخرت است مىباشند ، پس قدر و قيمت ايشان همان‌قدر و قيمت دنيايى مىباشد كه در طلب آنند و سعى در تحصيل آن مىنمايند و قدر و قيمت دنيا به قدر و قيمت جناح و بال مگسى هم نيست ؛ چنان‌كه در حديث است كه اگر دنيا در نزد خدا به قدر جناح بعوضه‌اى ، قدر مىداشت هرآينه يك ذرّهء آن را به كفّار نمىداد « 3 » و از اين سبب است كه اگر علماى حقّانى كه ايشان به آن‌ها اعتقاد دارند منع نمايند ايشان را از\r\n\r\n\r\n","description":"","footnote":"\r\n( 1 ) . شرح غرر الحكم ، ج 1 ، ص 309 ، ح 1178 .\r\n( 2 ) . نهج البلاغه ، قصار الحكم 81 .\r\n( 3 ) . بحار الأنوار ، ج 16 ، ص 284 ، ح 134 .\r\n","page_name":" 206 ","page_number":206},
  {"content":"\r\n\r\nآن اعمالى كه پيشه گرفته‌اند و اسم آن‌ها را عبادت و عمل صالح گذاشته‌اند و بگويند كه به عوض اين اعمال ، فلان عمل ديگر بكنيد يا آن‌كه به عوض اين اخراجات در اين مواضع در فلان موضع ديگر انفاق نماييد هرآينه نمىشنوند و اطاعت نمىنمايند و مشغول به همان اعمال و هواى نفوس خود هستند و هم‌چنين از اين سبب است كه اكثر طايفهء مشتغلين به شغل علم از ارازل و نانجيبان و پست همّتان و طالبان دنيا مىباشند ؛ چنان‌كه در احاديث است . « 1 »\r\nو چنان‌چه محسوس و مشاهد است كه در تمام بلاد و قرى از براى تحصيل دنياى دنيّهء خود به واسطهء لباس و صورت علم با مردمان و با يك‌ديگر در منازعه و محاربه‌اند و بر يكديگر افتراءات مىبندند و تكفير و تفسيق به يكديگر مىكنند و نقل محافل و ميوهء مجالسشان غيبت نمودن يك‌ديگر است و اظهار نمودن فضيلت و مفاخرت و بزرگى كردن است و با وجود شدّت تباغض و تناكر با يك‌ديگر اگر به عالم ديگرى كه از جنس خودشان ايضا باشد ، وارد ايشان بشود همگى متّفق شده با آن محاربه و منازعه دارند ؛ مثل خصلت كلاب و طالبان جيف و مردار ، و اگر از غير جنس ايشان هم باشد و كار به ايشان ندارد و راه‌گذار باشد و سر در آخور و توبرهء ايشان هم نكند ايضا به محض توهّم عالم حيوانى بر آن جمع مىگردند و او را لگدكوب و دندان‌گز و ايذا مىنمايند و هرقدر كه بگويد كه من از جنس شما نيستم و شاهباز شاه مىباشم و راه گم كرده‌اى به وادى شما افتاده‌ام سخن او را باور نمىدارند و مثال جغدها و بوم‌ها با آن در عداوت و اذيّت مىكوشند . ساكت باش .\r\n اى گل نگفتمت به كسى گفت‌وگو مكن * ديگر به هر خسى چو گل باغ رو مكن \r\nو از اين سبب است ايضا كه همّت و سعى خود را در فنّ فروع به كار مىبرند خصوصا مسايل را كه در اجتماع كردن مردمان بر ايشان مدخليّت بيش‌تر مىدارد و از ساير فنون ديگر كه اعظم اركان دين مىباشند اعراض مىنمايند ، مثل فنّ اصول دين و معارف الهيّه و مبدئيّه و معاديّه و معرفت دنيا و آخرت كه دار سفر و حضر ايشان است\r\n\r\n\r\n","description":"","footnote":"\r\n( 1 ) . جامع الأخبار ، ص 1229 و بحار الأنوار ، ج 22 ، ص 453 ، ح 11 .\r\n","page_name":" 207 ","page_number":207},
  {"content":"\r\n\r\nو علم تفسير و احاديث و علم تأويل و علم اخلاق و تزكيه و تربيت نفوس و مجاهده و محاربه با شيطان كه عدوّ حقيقى ايشان است چنان‌كه خداوند فرموده است كه  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  « 1 » چون‌كه در ضمن اين بواقى به حسب توهم ايشان عام فريبى و دنيادارى دست به‌هم نمىدهد بلكه به توهّم اين‌كه شايد احدى از عوام به سبب نداشتن و ندانستن ايشان اين فنون را نسبت نقص به ايشان بدهد انكار اين‌كه اين‌ها از علوم دين مىباشند ، مىكنند و هركس كه غير از ايشان اين علوم را و آن‌چه ايشان دارند مىدارد و مىداند او را نسبت به كفر و تصوّف مىدهند و مستمسك ايشان اين است كه آن چيزها را مىداند كه ما نمىدانيم از اين جهت ناقص و صوفى و كافر است سبحان اللّه و واعجباه آن‌كه همه را مىداند عالم نيست و صوفى است و آن‌كه هيچ نمىداند عالم همدان شده است جاى خنديدن صاحب مرده است به همان‌طور كه پيغمبر و ائمه عليهم السّلام فرمودند : « اولئك شرار خلق اللّه » . « 2 »\r\n هماى گو مفكن سايهء شرف هرگز * در آن ديار كه طوطى كم از زغن باشد \r\nو از اين سبب است ايضا كه در سال‌هاى سال و قرون متطاولهء بىشمار از هر يك‌صد نفس بلكه هزار يك نفر چيز فهم و محقّقى كه مطّلع از كتاب اللّه و احاديث ابواب اللّه باشد و احاطهء درست به دين كرده باشد به‌هم نمىرسد و اگر اتّفاقا پيدا شود و به‌هم رسد ايضا به سبب مذكور عمر خود را تمام صرف نموده و مشغول به‌همين فنّ از علم مىگردند و به اندك زمانى منصب رياست و دنيادارى را مىگيرند و مشغول به جمع كردن زخارف دنيويّه مىگردند و اسم آن را تعظيم به شعائر اللّه و زىّ و اقامت دين اللّه و هدايت النّاس مىگذارند و متذكّر نمىشوند و نمىفهمند كه هيچ كدام يك از افراد مردمان نيست كه اقدم و اولى باشد به هدايت و دلسوزى از نفس خود اين كس حاشا و كلا و از اين‌جا است كه در احاديث رسيده است كه علم آخرت مخفى و\r\n\r\n\r\n","description":"","footnote":"\r\n( 1 ) . فاطر : 6 .\r\n( 2 ) . منية المريد ، ص 153 ، فصل 1 ؛ إحياء علوم الدين ، ج 3 ، ص 336 ؛ تنبيه الخواطر ، ج 1 ، ص 220 و بحار الأنوار ، ج 110 ، ح 22 .\r\n","page_name":" 208 ","page_number":208},
  {"content":"\r\n\r\nمستور است و علم دنيا ظاهر و منشور است و از اين سبب است ايضا كه تفحّص از مرافعات يكديگر مىكنند و نقض احكام يكديگر مىنمايند با آن‌كه در اصول محقق داشته‌اند كه تجسّس از حكم مجتهدى ديگر و نقص نمودن آن جايز نيست « 1 » و از اين سبب است ايضا كه مىگويند تقليد ميّت جايز نيست « 2 » و ادّعاى اجماع بر آن مىنمايند و افضل از خود را مبغوض مىدارند و تقليد مفضول را جايز مىدانند « 3 » با آن‌كه عقلا و نقلا از جملهء قبايح و منكرات است و از اين سبب است ايضا كه خطاى مجتهد را معفّو مىدانند و او را در خطاء آن معذور مىدارند « 4 » با آن‌كه در اصول محقّق داشته‌اند كه مذهب شيعه تخطئه است نه تصويب و بر قرض معفّو و معذور بودن خطاياى آن ديگر فرق ما بين تخطئه و تصويب نيست و از اين سبب است نيز كه به خصوص حريص و طالب اجتهاد و مجتهد مىباشند و ديگر به هيچ اسمى رضا نمىشوند و دايرهء اجتهاد را وسيع كرده‌اند و به تجزّى اجتهاد قايل شده‌اند و به خواندن الف ، ب و دانستن بعضى از اصطلاحات مجتهد مىشوند . مجتهدين حقّانيّه را رسوا و بدنام كردند و امر را بر مردمان مشتبه نمودند و غاصب حقوق مجتهدين گرديدند و خود را با آن‌ها اوّلا يكسان دانستند و ثانيا كه ديدند كه كسى انكار ايشان را نمىنمايد ادّعاى افضليّت بر مجتهدين حقّانى ايضا نمودند و در مجالس و محافل عوام كه هرّ را از برّ و گوهر را از خرمهره نمىشناسند به‌طور تفاخر و بزرگى و وضع وقاحت و بىادبى و بلند نمودن صوت و به طورهاى ديوانگى به طريق زور و اكراه با آن‌ها هم‌دست و هم‌آواز و هم‌صحبت شدند .\r\n زاغ را بهر خدا اى چمن‌آرا مپسند * كه هم‌آواز به مرغان خوش آواز شود \r\nو از اين سبب است ايضا كه با عوام النّاس مخالطهء شديد مىنمايند بلكه جمعى از الواط و اوباش را همواره با خود مىدارند با آن‌كه خلطه با عوام و اراذل النّاس نه شيوهء\r\n\r\n\r\n","description":"","footnote":"\r\n( 1 ) . مبادئ الوصول إلى علم الأصول ، ص 244 .\r\n( 2 ) . العروة الوثقى ، ج 1 ، ص 9 ، مسألهء 22 .\r\n( 3 ) . مستمسك العروة الوثقى ، ج 1 ، ص 26 ، مسألهء 12 .\r\n( 4 ) . العروة الوثقى ، ج 1 ، ص 20 .\r\n","page_name":" 209 ","page_number":209},
  {"content":"\r\n\r\nعلما است و به خصوص در احاديث مذموم است و مخالطه با يكديگر كه در احاديث ممدوح است ، نمىكنند و به صحبت و تقرّب يافتن به سلاطين و امرا كه خود مىگويند كه ايشان اهل دنيا و اهل ظلمند ايضا بسيار مايل و راغب و آرزومند مىباشند و بعد از حصول ، مفاخرت به آن مىنمايند و از اين سبب خود را و سلاطين را داخل اشرار كردند ؛ چون‌كه در حديث است كه شرار علما ، كسى است كه مجالست با امرا مىكند و خيار امرا ، كسى است كه مجالست با علما مىنمايد « 1 » و سرّ آن ظاهر و هويدا است و چون‌كه ظاهر امرا ، دنيادارى است و از ميل نمودن ايشان به رفتن و مجالست نمودن با علما كه دنيادار نيستند معلوم مىشود كه اعراض از دنيادارى خود نمودند و اقبال بر راه آخرت كرده‌اند و برعكس اين است ظاهر علما از ميل نمودن و رفتن ايشان به سوى امرا معلوم مىشود كه اعراض از آخرت‌دارى خود كردند و اقبال به راه دنيا نمودند ، پس بعد از رغبت داشتن ايشان به مجالست امرا ، امرا هم ديگر ميل به مجالست علماى حقّانى و رفتن به سوى ايشان نمىكنند ؛ چون‌كه مىبينند كه آن‌ها با تملّق و عشق تمام و نيازمندى مىآيند و آرزومند صحبت مىباشند و طالب دنياى ايشانند و از جنس و نوع ايشانند و ديگران را هم قياس به ايشان مىكنند و رفتن و مجالست نمودن با ايشان را ترك مىنمايند ، پس امرا هم از اين سبب ايضا از اشرار امرا مىگردند و از اين سبب است ايضا كه نظر نمودن به سوى ايشان ، فتنه و معصيت شده است با آن‌كه در حديث مشهور نبوى است كه « النّظر فى وجوه العلمآء عبادة » « 2 » و معنى آن را از جناب امام جعفر صادق عليه السّلام سؤال نمودند ، پس فرمودند كه آن عالمى است كه هرگاه نظر به سوى آن بنمايى به ياد بياورى آخرت را و از دنيا اعراض بنمايى و امّا عالمى كه بر خلاف اين باشد و اگر نظر به آن بنمايى به ياد بياورى دنيا را و از آخرت غافل بشوى ، پس نظر نمودن به سوى آن فتنه است و از اين سبب است ايضا كه پشت امام خود را شكستند ؛ چون‌كه هتك حرمت و مخالفت طريقهء دين و شريعت را نمودند و جناب امير المؤمنين عليه السّلام فرمودند كه « قصم ظهرى رجلان عالم متهتّك و جاهل\r\n\r\n\r\n","description":"","footnote":"\r\n( 1 ) . إتحاف السّادة المتّقين ، ج 1 ، ص 389 .\r\n( 2 ) . بحار الأنوار ، ج 1 ، ص 195 ، ح 14 .\r\n","page_name":" 210 ","page_number":210},
  {"content":"\r\n\r\nمتنسّك هذا يدعوا الناس الى باطله بنسكه و ذاك يطرّد النّاس عن الحق بهتكه » « 1 » ؛ يعنى شكسته است پشت مرا دو نفر ، يكى عالمى كه هتك حرمات دين اللّه را نمايد و عمل به علم خود نكند و طالب دنيا باشد و يكى ديگر جاهلى كه بسيار عبادت نمايد . اين جاهل مىخواند و فريب مىدهد مردم را به باطل و جهل خود به سبب عبادت خود و آن عالم مىراند و نفرت مىدهد مردم را از حقّ و علم خود به سبب هتك نمودن او و عمل نكردن او به علم خود و از اينجا است كه در احاديث رسيده است كه مثل عالم بد ، مثل سنگى است كه در دهن چشمهء آبى افتاده باشد نه خود از آن آب مىخورد و منتفع مىشود و نه مىگذارد كه زروع و اشجار از آن آب منتفع گردند .\r\nو بدان‌كه يكى از فتنه‌هاى مردمان در آخر الزّمان ، به هم رسيدن جاهلين صلاح شعار و تقدّس آثار مىباشد ؛ چون‌كه هرقدر كه كسى بخواهد كه نسبت جهل و نقص و ضلالت به ايشان بدهد و عوام را از تبعيّت آن‌ها دور نمايد قبول نمىكنند و مىگويند كه فلانى ، عيبى ندارد ؛ چون‌كه مرد صالحى مىباشد و نفهميده‌اند كه همهء عيوب از جهل و در جهل مىباشد و خداوند با جاهل هيچ‌گونه ربطى ندارد چنان‌كه بعد از اين مذكور خواهد شد و خوبى و كمال صلاح و تقدس در اعمال بعد از علم و با وجود معرفت است هم‌چنان‌كه هرقدر كه كسى ايضا بخواهد كه به بعضى عوام بفهماند بدى عالم را ايضا قبول نمىكنند و مستمسك ايشان همين است كه فلانى عيبى ندارد ؛ چون‌كه مردى است عالم و ندانسته‌اند ايضا كه خوب و كمال علم به عمل است و خداوند با عالمين به غير عمل ايضا هيچ التفاتى ندارد و از اينجا است كه اين دو فرقه قاصم الظّهر گرديدند لكن قاصميّت جاهل از همان يك جهت فريب خوردن مردم است به عبادات او و ميل نمودن ايشان است به جهل آن و قاصميّت عالم از دو جهت است ، يكى آن‌كه بعضى را كه اندك هوش و بينايى دارند و به عمل ننمودن او به علم خودش برخوردند آن‌ها را از كسب نمودن علم خود متنفّر مىسازد ؛ و يكى ديگر آن‌كه بعضى را كه بينايى ندارند و به عمل ننمودن آن برنخورده‌اند آن‌ها را به تبعيّت\r\n\r\n\r\n","description":"","footnote":"\r\n( 1 ) . شرح غرر الحكم ، ج 6 ، ص 98 ، ح 9665 .\r\n","page_name":" 211 ","page_number":211},
  {"content":"\r\n\r\nنمودن در اعمال قبيحهء خود مشغول مىسازد . خلاصهء كلام و نفس الامر اين مقام آن است كه عالم هرگز بد نشده است و نمىشود بلكه بد و زشت و پست همت و دنى فطرت چون‌كه عالم شده است آخر الامر و در عاقبت بدى و زشتى خود را بروز داده است . آرى\r\n شود عاقبت بيضهء زاغ زاغ * برد رنج بيهوده طاوس باغ \r\nو محقق است كه [ آدم 
  ] بد در وقتى كه به لباس خوب متلبّس شد فساد و فتنه آن بيشتر و شديدتر مىباشد و موجب اضلال و گمراهى اكثر مردمان مىشود و از اينجا است كه خداوند فرموده است كه  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  « 1 » ؛ يعنى بپرهيزيد به واسطه زيركى و هوش داشتن و بينايى و معرفت به كار بردن از فتنه و محكى كه نمىرسد بخصوص به اشخاصى را از شما كه ظلم نمودند و كافر به پيغمبر و امام شدند بلكه مىرسد به آن‌ها و به اشخاصى كه ايضا مؤمن به خدا و به رسول و به امام همگى بودند ؛ يعنى فتنه‌اى است كه مؤمنين را ايضا گمراه مىنمايد و مراد از آن فتنه خروج عايشه است كه به سبب آن و به واسطهء بيهوشى و بىمعرفتى مردمان همگى مرتد و خارج بر امامى كه او را شناخته بودند و با آن بيعت نموده بودند شدند ، پس در حقيقت زوجهء رسول خدا صلّى اللّه عليه و إله و سلّم بد نشده است بلكه چون بد و زشت زوجهء رسول خدا شده است و به لباس حقّيّت و شرافت زوجيّت ملبّس گرديده است موجب فتنه و گمراهى مردمان شده است ؛ چون‌كه مردمان ظاهر زوجيّت او را مر رسول خدا مىديدند و حقيقت عويشيه او را برنمىخوردند و به اين سبب كه بد و زشت و ظالم ، عالم شده است و به لباس حق برآمده است و به واسطهء آن بناى ملعنت را محكم كرده است و باطن خود را آخر الامر بروز داده است ساير علماى حقّانى ديگر ايضا بدنام و گمنام و در نظر مردمان خوار و ذليل و مردمان از ايشان متنفّر و بلا دليل گرديده‌اند .\r\nچنان‌كه در حديث سابق ذكر شد و هم‌چنين سلطان هرگز بد نمىشود و لكن بد كه متلبّس به لباس سلطنت مىگردد سلاطين ديگر را بدنام مىكند و تاجر فاجر نمىشود\r\n\r\n\r\n","description":"","footnote":"\r\n( 1 ) . أنفال : 25 .\r\n","page_name":" 212 ","page_number":212},
  {"content":"\r\n\r\nفاجر نمىشود و لكن فاجر كه به لباس تاجر برمىآيد فساد مىكند و تجّار را بدنام مىكند و از اين مقوله در آخر الزّمان كه زمان ما است ، بسيار است .\r\n خط ساقى گر از اين‌گونه زند نقش بر آب * اى بسا رخ كه به خونابه منقّش باشد\r\nغم ابناى زمان چند خورى باده بخور * حيف باشد دل دانا كه مشوش باشد \r\n\r\nتحفه : [ 18 
  ] ، [ تنافى فلسفه با حكمت 
  ]\r\nبدان‌كه در كتاب حديقه مروى است از جناب امام جعفر صادق عليه السّلام كه فرمودند حديثى را كه مضمون آن اين است كه مىآيد بر مردمان ما زمانى كه در آن زمان صورت‌هاى ظاهر ايشان خندان و شكفته است و دل‌هاى ايشان زنگ و ظلمت گرفته است ، سنّت و شريعت در نزد ايشان ، بدعت و بدعت در ميان ايشان سنت و شريعت است ، مؤمن در نزد ايشان حقير و خوار ، و فاسق ، موقر و صاحب اعتبار ، امرايشان جاهل و جابر و علمايشان در در خانهء ظلمه‌رونده و ساير ، مىدزدند اغنيا مال فقرا و پيش‌دستى مىنمايند اصاغر بر كبراء ، هر جاهلى در نزد ايشان خبير و دانا و هر حيله بازى در اعتقادشان فقير و بينوا ، فرق نمىكنند ما بين مخلص و صاحب تدليس و نمىشناسند گرگ را از ميش ، علماى ايشان شرار و بدترين خلق روى زمين مىباشند به جهت آن‌كه ميل مىدارند به طريقهء فلسفه و حكمت‌هاى موهومى و من درآوردى و به‌طور تصّوف و بدعت و خودرأيى و به خدا قسم كه آن علما از اشخاصى هستند كه عدول و انحراف از دين و طريقهء شريعت نموده‌اند و مبالغه مىنمايند در دوستى اشخاصى كه مخالف با ما مىباشند و گمراه مىنمايند شيعيان و مواليان ما را ، پس اگر برسند به منصبى هرآينه سير نمىشوند از رشوه گرفتن و اگر نرسند و به گمنامى خود بمانند هرآينه بندگى مىنمايند خدا را بر طريق ريا كردن . بدانيد و آگاه باشيد كه ايشانند قطّاع طريق مؤمنين و خوانندهء مردمان به نحله و طريقهء ملحدين ، پس هركس از شما كه درك ايشان و زمان ايشان بنمايد بايد كه حذر نمايد از ايشان و نگاه بدارد دين و ايمان خود را . « 1 »\r\n\r\n\r\n","description":"","footnote":"\r\n( 1 ) . حديقة الشيعة ، ص 592 و مستدرك وسائل الشيعة ، ج 11 ، ص 380 ، ح 25 .\r\n","page_name":" 213 ","page_number":213},
  {"content":"\r\n\r\nو در اين حديث زياده بر مفاسدى كه در ساير احاديث مذكور شده است تصريح به دو مفسدهء عظيمهء ديگر ايضا فرموده‌اند : يكى طريقهء فلسفه را به كار بردن و او را حكمت دانستن ؛ و يكى طريقهء تصوف را در شريعت داخل نمودن و او را هدايت پنداشتن و دوم به مراتب افسد و اقبح و اضلّ از اول است چنان‌كه از بيان حال هردو معلوم خواهد شد . ان شاء اللّه تعالى ، اما طريقهء فلسفه و فساد آن ؛ پس بدان‌كه حكمت كه عبارت است از اطّلاع يافتن بر حقايق اشيا كماهى ، هرگز مذموم نشده است و نمىشود و نخواهد شد بلكه هميشه ممدوح بوده است و مىباشد و خواهد بود و آن اصل علم و اعظم و اقوى و اشرف طرق معرفت و چيزفهمى است و چنان‌كه سابقا دانسته شد طريقهء حصول آن بعد از بودن استعداد در اين كس ، تصفيه نمودن قلب و تزكيه نمودن نفس است به واسطهء اطاعت فرمودن مر شارع و ملازمت نمودن مر طريقهء شريعت آن را از روى جدّ و اجتهاد و از روى خلوص و يك‌رنگى و اتّحاد در عالم ظاهر جوارح و اعضا و عالم باطن قلب و نفس و واداشتن نفس و قلب راست به مراقبت و كشك‌كشى خود مثل واداشتن دايه را بر شاهزاده تا آن‌كه هيچ‌گونه قبيحى و باطلى و خلاف حقّى كه بيان آن به شرع و به عقل شده است و آلت و علّت ماديّهء اعمال نفس مىباشد از هيچ‌يك از اعضا و جوارح آن‌كه علّت و آلت صوريهء اعمال نفس و قلب مىباشند و از خود نفس كه علّت و آلت فاعليت اعمال است در هيچ وقتى از اوقات و حالتى از حالات از آن سر نزند ، بلكه تمام حركات و سكنات جوارح و اعضاى آن از قبيل گفتن و ديدن و شنيدن و خوردن و آشاميدن و پوشيدن و نشستن و راه رفتن و خوابيدن و همگى خطرات نفس و قلب آن حسن و حقّ و موافق عقل و مطابق شريعت باشد تا آن‌كه تمام ظاهر و باطن او به حكم فرمودهء خداوند كه  وَ ذَرُوا ظاهِرَ الْإِثْمِ وَ باطِنَهُ  « 1 » از معاصى و مساخط و قبايح مهجور و معزول و به طاعات و مرضات خداوند و محاسن عقليّه و شرعيّه متصّف و مشغول گردد تا آن‌كه تمامى ظاهر و باطن او به جميع محسّنات و زيبايى آراسته و به عالم قدس و نور مشابه وجود و پيوسته شود و قابل مر فيض و اشراق نور عقل گردد و عقل او را منوّر و مستنير به\r\n\r\n\r\n","description":"","footnote":"\r\n( 1 ) . أنعام : 120 .\r\n","page_name":" 214 ","page_number":214},
  {"content":"\r\n\r\nنور خود سازد و سينهء او منشرح و وسيع و جادار و قلب او پرنور و باصفا و امانت‌دار گردد چنان‌كه خداوند بيان نموده است و فرموده كه   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 1 » يعنى و هركس كه بترسد حضور و ايستادگى و اطّلاع خداوند را بر او و به اين سبب نهى بنمايد نفس خود را از خواهش‌هاى آن ، پس به درستى كه بهشت كه مقام امن و راحت است ماوى و محلّ استراحت آن مىباشد .\r\nمراد ، هم بهشت آخرت است و هم بهشت دنيا كه عبارت است از نعمت و لذّت علوم و معارف كه بعد از عمل نمودن به طريقهء مذكوره از براى اين كس حاصل مىشود و اين كس به آن مىرسد و راحت مىيابد و جنّت حقيقيّه روحانيّه در دار آخرت ايضا همين معارف است كه عين معنى قرب است .\r\n جنت اهل حقيقت به حقيقت اين است * از قصور است كه كس ناظر حور العين است \r\nو فرموده است ايضا كه  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  « 2 » و پيغمبر صلّى اللّه عليه و إله و سلّم فرموده است كه « من اخلص للّه اربعين صباحا ظهرت ينابيع الحكمة من قلبه على لسانه » « 3 » يعنى هركس كه كردار و گفتار و ساير حركات جوارحيّه و خطرات قلبيهء خود را خالص بسازد از براى خداوند در چهل شبانه‌روز ، البته ظاهر مىشود چشمه‌هاى حكمتى كه در دل او است و بر زبان او جارى مىگردد و ائمهء اطهار عليهم السّلام فرموده‌اند كه « اذا اراد اللّه بعبد خيرا نكت فى قلبه نكتة بيضاء » « 4 » و بعد از آن عالم به علم حكمت و علم لدنّى كه خداوند به فرمودهء  وَ عَلَّمْناهُ مِنْ لَدُنَّا عِلْماً  اشاره به آن فرموده است مىشود و حقايق اشيا را كماهى مىفهمد و مقرّب و محبوب درگاه الهى مىشود و جوارح و اعضا و قلب و نفس آن به مضمون حديث « فاذا احببت كنت سمعه » « 5 » كه سابقا ذكر آن شد متحرّك به حركت ربّانيّت و متقوّم به قيّوميّت الهيّه مىگردد و تمام اين مطلب مفصّلا با آيات و اخبار در كتاب اجابة المضطرين و در باب اول اين كتاب در تحفهء\r\n\r\n\r\n","description":"","footnote":"\r\n( 1 ) . نازعات : 40 .\r\n( 2 ) . زمر : 22 .\r\n( 3 ) . كشف الخفاء للعجلوين ، ج 2 ، ص 310 و الموضوعات لابن الجوزى ، ج 3 ، ص 145 .\r\n( 4 ) . اصول كافي ، ج 2 ، ص 214 ، ح 7 .\r\n( 5 ) . همان ، ج 2 ، ص 352 ، ح 8 .\r\n","page_name":" 215 ","page_number":215},
  {"content":"\r\n\r\nبيان نمودن معنى حكمت ، مذكور و مسطور شده است و سبب كلى و راه حقيقى و اصلى مر توفيق يافتن بر اين حالات كه آن‌ها رياضت شرعيّهء ممدوحهء حقّه مىباشند و رياضتى از اين اشدّ و اقرب و احقّ و اصوب نمىباشد ، زهد و اعراض نمودن از دنياى فانيه و ابنا و متاع آنيهء آن و اقبال نمودن به آخرت باقيه و عالم بالا و ملاء اعلى و نعمت‌ها و عيشه راضيهء آن است چنان‌كه در حديث مشهور نبوى است كه « من اراد ان يؤتيه اللّه علما من غير تعلم و هدى من غير هداية فليزهد فى الدّنيا » « 1 » ؛ يعنى هركس كه بخواهد آن‌كه خداوند عطا بفرمايد به آن علمى را كه از غير طريقهء تعلّم و تحصيل باشد و راهى را كه از غير طريقهء هدايت احدى و راهنمايى دليل باشد ، پس بايد كه زهد نمايد در دنيا و اعراض فرمايد از زخارف و زينت آن .\r\n اى گداى خانقه بازآ كه در دير مغان * مىدهند آبى و دلها را منور مىكنند\r\nخانه خالى كن دلا تا منزل جانان شود * كين هوسناكان دل و جان جاى ديگر مىكنند \r\nو اما بدون زهد در دنيا و اعراض نمودن از آن پس توفيق يافتن به رياضت مذكوره حاصل نمىشود ؛ چون‌كه محقق است كه « حبّ الدنيا رأس كلّ خطيئة » پس با وجود علاقهء دل به دنيا و محبّت داشتن مر او را ، اجتناب نمودن از قبايح و معاصى و مرتكب شدن مر حسنات و مراضى خداوند ، متعذّر و بدون آن ، منشرح شدن صدر ، و مستنير شدن قلب و نفس به نور عقلانى ممكن نيست و بدون آن ظفر يافتن به حكمت و مطّلع شدن به حقايق اشيا كماهى محال است ؛ چون‌كه هر مقصدى را بابى و هر بابى را اسبابى مىباشد ، اين است طريقهء رياضت تحصيل و راه حصول حكمت و علم لدنّى بىاستاد و بلادليل .\r\n گفتم به نقطهء دهنت خود كه برد راه * گفتا حكايتى است كه با نكته‌دان كنند\r\nگفتم كه خواجه كى به سر حجله مىرود * گفت آن زمان كه مشترى و مه قران كنند \r\nو از اين تقرير معلوم گرديد كه علم حكمت همان كيفيّت نورانيّه قلب و نفس است كه به واسطهء آن اطّلاع بر حقايق اشيا كماهى حاصل مىشود و زمام آن مرتبط به عالم ملكوت و به دست خداوند صاحب العزّ و الجبروت است واحدى را در آن\r\n\r\n\r\n","description":"","footnote":"\r\n( 1 ) . مستدرك وسائل الشيعة ، ج 2 ، ح 12 ، ص 45 ، ح 13 با اختلاف .\r\n","page_name":" 216 ","page_number":216},
  {"content":"\r\n\r\nتصرّف و مدخليّتى نه و كتابى و استدلالى نيست و اكتسابى و تحصيلى نمىباشد ، بلكه موهوبى و الهامى و حصولى و افهامى مىباشد ، بلى مقدّمات و اسباب حصول آن‌كه طريقهء رياضت است كه مذكور شد آن‌ها تحصيلى و تكسّبى اين‌كس مىباشد و اين‌كس را در آن قدرتى و اختيارى هست به شرط بودن استعداد اصلى و قابليّت جبلّى در اين‌كس و بر تو محقّق و معلوم است كه از هريك صد نفس كه از اهل عقل باشند يك نفس را اين قابليّت و اين استعداد نمىباشد و از هريك صد نفس كه صاحب استعداد باشند يك نفس را به اين رياضات و تحصيل اين مقدمات مذكوره راه و ظفر به‌هم نمىرسد با آن‌كه عدد اهل عقل فى نفسه قليل مىباشد چنان‌كه سابقا ذكر شد ، پس دانهء گوهر حكمت درخور حوصلهء همه‌كس نه و صيد علم لدنّى به قيد شهپر و جناح همّت هر كركس درنمىآيد .\r\n شهپر زاغ و زغن درخور صيد و قيد نيست * اين كرامت همره شهباز و شاهين كرده‌اند \r\nو چون‌كه معنى حكمت و طريق حصول و راه وصول به آن معلوم شد ، پس بدان كه فلاسفه و حكماى يونانيّه كه پيش از زمان و شريعت خاتم النّبيّين صلّى اللّه عليه و إله و سلّم بودند طريقهء فهم و اطّلاع يافتن ايشان بر حقايق اشيا ، تكسّب و تفكّر نمودن بوده است نه تصفيهء قلب و تزكيهء نفس كردن و اگر در بعضى از ايشان به طريقهء تصفيه و رياضات بوده است هرآينه به رياضاتى بوده است كه طريقهء او را ايضا به تكسّب و تفكّر و نظر خود يافته و صحيح دانسته بوده‌اند نه آن‌كه به قاعدهء شريعت انبيا و رسلى كه به سبب صفاى قلب و بودن وحى با ايشان هرگز خطا در حق ايشان متصوّر نمىشود ، بوده است و طريقهء تفكّر در هرچيز كه باشد مادام كه از انشراح صدر و استنارهء قلب نباشد خالى از خطا نمىشود بلكه خطا در آن بسيار واقع مىشود هرچند كه به واسطهء استعمال قواعد منطقيّه باشد ؛ چون‌كه مراعات نمودن قواعد را به طورى كه سالم از خطا باشد ايضا موقوف به انشراح صدر و استنارهء قلب است و از اين سبب است كه اختلاف بسيارى كه علامت و آثار خطا است در ما بين ايشان در اكثر مسايل رخ داده است و واقع شده است ، پس آن‌چه را كه ايشان حكمت دانسته‌اند نه حكمت است و راهى كه از براى وصول به آن و حصول آن قرار داده‌اند نه راهى است چنان‌كه از\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nفقره‌اى كه حضرت عيسى عليه السّلام در جواب ارسطاطاليس نوشته بودند خودرأيى و خطاى ايشان ايضا معلوم مىشود . ارسطاطاليس نوشته بود كه اگر كسى از وطن اصلى خود دور افتاده باشد و بخواهد كه به وطن خود بازگردد آيا راهى و چاره‌اى هست ؟ آن حضرت نوشته بودند كه بلى و لكن به محض عقل و بدون شرع اكتفا نمىشود و السّلام . علاوه آن‌كه ، آن‌چه را كه ايشان فهميدند و به الفاظ و اصطلاحات درآوردند ، بيان نمودند ، نبايد و لازم ندارد كه ديگرى كه همان الفاظ و اصطلاحات را بشنود و ببيند و بگويد و معانى لغويّهء يونانيّهء آن‌ها را بفهمد حكمت را بيابد و مطّلع بر حقايق بگردد ؛ چون‌كه دانسته شد كه فهميدن حقيقت چيزى به واسطهء همان نورانيّت دل است نه به گفتن و دانستن معانى الفاظى كه از براى تعبير نمودن از آن وضع شده است و الّا لازم مىآيد كه خدا و رسولى كه حكيم بودند و حقايق اشيا را مىدانستند و از آن حقايق به واسطهء الفاظ و عبارات تعبير و اخبار فرمودند هرآينه مردمانى كه شنونده و گويندهء آن الفاظ بودند همگى صاحب حكمت و مطّلع بر حقيقت گردند و بالبديهه نه چنان است .\r\n گفتن نيكو به نيكويى نه چون كردن بود * نام حلوا بر زبان راندن نه چون حلواستى \r\nزياده آن‌كه الفاظ و اصطلاحات در وقتى كه در زمان خلفاى بنى عبّاس نقل كرده شد از لغت يونانيّه به لغت عربيّه ، افراط و تفريط بسيارى در آن به‌هم رسيد و به حكم سلطان بناى نقل نمودن و تعليم و تعلّم گرفتن آن گذارده شد نه به استعداد و قابليّت مردمان و ميل و رغبت داشتن اهل آن زمان با آن‌كه ناقل فسطاى بن لوعاى بعلبكى شامى نصرانى بوده است و در ولايت روم ظفر به كتب يونانيان يافته و بعضى از آن‌ها را تحصيل نموده و به عراق آمده و آن‌ها را به لغت عربيّه درآورده و با آن‌كه مقصد ايشان در اين عمل بناگذاردن اساسى بود كه به واسطهء آن مردمان را مشغول سازند و از طريقهء حضرات ائمهء اطهار عليهم السّلام دور و معزول نمايند نه اين‌كه مقصود ايشان چيز فهميدن مردمان بوده است ، پس عملى كه اول آن حقيقتى نداشته است و محفوظ از خطا و خلل نبوده است و هيچ ربطى به معنى حكمت و مقصود از علم لدنّى نداشته است ، و بعد به كسوت الفاظ و عبارات و اصطلاحات از براى اشخاصى كه علم ايشان\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nعلم سماع و تقليد بوده است درآمده است و نقوش و خطوط در صفحات قرطاس مانده است نه اين‌كه حقايق آن‌ها در صفحات قلوب آمده باشد و نقش بسته باشد و بعد آن الفاظ و عبارات به لغت ديگرى درآورده شده است و ناقل آن غير ضابط و غير عادل بوده است و بعد به حكم سلطان جابرى و غرض فاسدى تدوين آن نموده شده است و اشخاص و رعيّتى كه خالى از استعداد و قابليّت و بدون خلوص نيّت بودند بلكه به قصد فرمان‌بردارى سلطان و تقرّب يافتن به آن نه به نيّت چيز فهميدن ايضا اقدام بر آن نمودند و او را تعليم و تعلّم و مدارست و ممارست كردند ، چگونه مىتوان كه اسم او را علم حكمت گذارد ؟\r\n ظنى ظنّنا هريسه و برّ مگس * گوساله به نردبان و اشتر به قفس \r\nبلكه لا محاله اين قسم از علم قطّاع طريق مردمان از خدا و رسول و ائمه و دين و تحصيل فهم و به‌هم رسانيدن يقين مىگردد ؛ چون‌كه همگى به فريب و غرور آن‌كه اين فنّ ، فن حكمت است و حكمت به زبان خدا و رسول و ائمه هدى ممدوح بوده است و مىباشد و به مضمون  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » هركس را كه حكمت دادند به خير بسيار مىرسد ليلا و نهارا مشغول به همين مىشوند و از همه فنون علم و ابواب طاعات و عبادات و هدايات باز مىمانند چنان‌كه تا اين زمان به همين نهج مانده است و حكمايى كه در اين زمان مىباشند حكمت ايشان محض همين تلفّظ نمودن به الفاظ و بيان نمودن اصطلاحات و لغزها و معمّاها و رجوع نمودن به نقوش و خطوط كتاب‌ها و مطلع شدن بر اقوال و رأىها و نقل نمودن آن‌ها را به زبان‌ها مىباشد و به هيچ‌وجه من الوجوه اين‌ها دخلى و ربطى به حكمت كه اطّلاع يافتن بر حقيقت چيزى است به واسطهء نور قلب ندارد و ايشان هم عارف و مطّلع به حقيقت هيچ‌چيز نشده‌اند و نيستند از اين الفاظها حكمت طلب كردن به آن مانده كه كس خورشيد را طالب شود اندر شب يلدا مگر آن‌كه بعضى از ايشان بعد از آن‌كه به ضلالت و گمراهى خود برخورده باشند ميلى و اقبالى به سوى حق و توسّلى به ائمهء اطهار خود كه اهل حقّند نموده باشند و آن جنابان آن‌ها را دستگيرى كرده\r\n\r\n\r\n","description":"","footnote":"\r\n( 1 ) . بقره : 269 .\r\n","page_name":" 219 ","page_number":219},
  {"content":"\r\n\r\nباشند و طريقهء حصول و الهام و راه حكمت را به آن‌ها نموده باشند و به واسطهء آن حكمت و استنارهء قلب از براى ايشان حاصل شده باشد و الّا در غرور و جهالت و ضلالت و خودپرستى و خوشوقتى به آن‌كه حكمت را مىدانند و در نزد خدا و رسول صلّى اللّه عليه و إله و سلّم از جملهء حكما و زمرهء اولو الالباب محسوب مىباشند باقى مىمانند تا اين‌كه بميرند و حكمت ايشان در قبر و برزخ قيامت ثمره بخشد و به كار ايشان آيد .\r\n عاقلان نقطهء پرگار وجودند ولى * عشق داند كه در اين دايره سرگردانند\r\nوصف رخسارهء خورشيد ز خفاش مپرس * كه در اين آينه صاحبنظران حيرانند \r\nاين است بيان طريقهء فلسفه و بيان مفسدهء آن و اما بيان طريقهء تصوف و بيان فساد و فضيحت و اف‌اف آن ، پس در ضمن اين تحفه مذكور مىشود .\r\n\r\nتحفه : [ 19 
  ] ، [ تنافى تصوف با شريعت 
  ]\r\nبدان‌كه در زمان پيغمبر صلّى اللّه عليه و إله و سلّم جناب امير عليه السّلام كه نور نبوّت و شعشعهء ولايت آن جنابان ظهور و غلبه مىداشت شعاعى از اشعهء نور آن جنابان و شمه‌اى از شمايم جمال آن صاحب جمالان به معدود قليلى و اشخاص جليلى كه صاحب استعداد و قابليّت و خالى از عيب و علّت بودند رسيده بود و در مرتبهء خود تكميل وجود و تصفيهء قلوب و تزكيهء نفوس خود نموده بودند و از دنيا و زندگانى آن پيش از آمدن مرگ و كوتاه شدن دست ، به حكم « موتوا قبل ان تموتوا » « 1 » اعراض نموده و دست كشيده و مرده بودند و محاسبه و موازنهء خود را قبل از آمدن وقت حساب و نصب نمودن ميزان ، به مضمون « حاسبوا انفسكم قبل أن تحاسبوا و زنوا انفسكم قبل ان توازنوا » « 2 » كشيده و كرده بودند و به عالم امن و راحت و اطمينان و فراغت رسيده بودند و با خداوند خود مع و مصاحب شده بودند و به سبب صفاى سريرت و پاكى طينت يك‌رنگ و خالص النيّة و صاحب حوصله و بردبار و خالى از انانيّت و خودنمايى و رياكارى و بىرغبت از اغيار بودند و هرگز در خيال و خطرهء آن‌كه دين خود را به دنيا بفروشند و به واسطهء\r\n\r\n\r\n","description":"","footnote":"\r\n( 1 ) . بحار الأنوار ، ج 66 ، ص 317 .\r\n( 2 ) . نهج البلاغه ، خطبهء 90 ؛ فروع كافي ، ج 8 ، ص 143 ، ح 108 و بحار الأنوار ، ج 4 ، ص 310 ، ح 38 .\r\n","page_name":" 220 ","page_number":220},
  {"content":"\r\n\r\nاين مرتبه چيزى از دنيا به ايشان برسد ، يا آن‌كه احدى ايشان را بشناسد و ايشان را تعظيم و تكريم نمايد ، نبودند و به سبب عدم غلبهء جهل و عدم ظهور فساد ، داعى و ضرورتى ايضا بر خودنمايى و ظاهرآرايى نداشتند و به مضمون احاديث كه زىّ مومن نداشتن زىّ است بىزييى و بىوضعى را زىّ خود كرده بودند و اولياء اللّه و اهل اللّه و اهل حق شده بودند و لكن ساير مردمانى كه فى الجمله دانا و بينا بودند ، ايشان را به علوّ مرتبه و رفعت قدر مىشناختند و حرمت ايشان را نگاه مىداشتند از غير آن‌كه ايشان توجّهى و ميلى به سوى شناسايى و حرمت نگاه‌دارى داشته باشند تا آن‌كه ايّام حيات و زندگانى منقرض و از اين دامگاه دار فانى مرتحل و منتقل و به جوار مولى و خالق خود  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 1 » مجلس و محفل و آشيانه گرفتند .\r\n آه ازين جور و تظلّم كه درين دامگه است * واه از آن ناز و تنعّم كه در آن محفلهاست \r\nو بعد از ايشان اشخاصى به‌هم رسيدند كه در اين حالات و اين علامات با ايشان يكى بودند و لكن باطن و سريرت ايشان هنوز به سرحد خلوص بلاريب و يك‌رنگى بدون عيب نرسيده بودند و از اين سبب خالى از انانيّت و ريا و حبّ و دوستى دنيا نبودند و در واقع و باطن سريرت طالب جاه و رياست و آوازه و شهرت و خودنمايى و ظاهرآرايى بودند و به اين سبب در خيال و انديشهء آن‌كه نشانى و زيىّ بر خود ببندند تا آن‌كه مردمانى كه طالب اهل اللّه و اهل حقّند ايشان را بشناسند افتادند و به اين جهت بناى زهدنمايى را گذاردند و در لباس و كسوت كه بالنّسبه به ساير اوضاع ديگر فى الجمله از اسباب و آلت عالم حس و نمودارى است زىّ و وضع خاصّى را كه نشانه و علامت زاهديّت خود مىدانستند پيشه و ثمرهء انديشهء خود نمودند و حال آن‌كه عين ميل و رغبت نمودن به سوى دنيا مىبود و از اينجا است كه از جناب امير المؤمنين عليه السّلام چون سؤال كرده شد كه چه‌چيز است زهد ؟ فرمودند كه « أفضل الزّهد هو اخفاء الزّهد » « 2 » ، يعنى بهترين زهد پنهان نمودن زهد است از آن‌جا كه اظهار نمودن آن در نزد اشخاصى كه عارف به حقايق و دقايق و حيله‌هاى نفس مىباشند از آثار و علامات\r\n\r\n\r\n","description":"","footnote":"\r\n( 1 ) . قمر : 55 .\r\n( 2 ) . صبحي صالح ، نهج البلاغه ، ص 472 ، قصار الحكم 28 .\r\n","page_name":" 221 ","page_number":221},
  {"content":"\r\n\r\nرغبت داشتن به دنيا و ابناء آن است هرچند كه بر غير عارف مخفى باشد و من حيث لا يشعر راغب و مايل به دنيا شده باشند و آن زىّ و وضع خاص در كسوت و لباس آن بود كه لباس پشم و صوفى كه متعارف عرب بود كه مىپوشيدند خصوصا در وقت زمستان و در ايام سفر نمودن ايشان و لكن اگر ظفر به لباسى ديگر مىيافتند ايضا مىپوشيدند بلكه طالب آن بودند خصوصا در فصل تابستان و ايام حضر ايشان و در هنگام اقامت صلوات و ايام عيدات و خصوصا بالنّسبه به حال رسول و امامان و صاحبان شريعت و مقتدايان پوشيدن همان لباس پشم و صوف را در جميع اوقات خواه زمستان و خواه تابستان و در جميع حالات خواه حالت فقدان و خواه وجدان و يافتن غير از آن لازم دانستند و پوشش هميشگى خود را قرار دادند و او را از براى خود زىّ گرفتند به فريب و غرور آن‌كه غير از اين و ساير لباس‌هاى ديگر از اسباب ناز و تنعّم است و ما را رغبتى به آن نمىباشد و ندانستند كه اين اول مفتوح شدن باب حيله و مكر نمودن شيطان است به ايشان .\r\n صوفى نهاد دام و سر حقه كرد باز * بنياد مكر با فلك حقّه‌باز كرد \r\nو آخر الامر ايشان را از اين باب داخل وادى هلاكت و رياستى خواهند نمود كه پيغمبر صلّى اللّه عليه و إله و سلّم در شأن و بيان فساد آن فرموده است كه « ملعون من ترايس و ملعون من همّ بها و ملعون من حدّث بها نفسه » « 1 » ، يعنى ملعون است و از رحمت خداوند دور است هركسى كه رياست نفسانيّه بنمايد و ملعون است هركسى كه قصد و نيّت آن داشته باشد و ملعون است هركسى كه حديث بنمايد به آن نفس خود را و بر سبيل خطره در دل بگذارند ؛ چون‌كه آخر الامر منجر به انانيّت و طغيانى مىگردد كه ديگر پيروى نمودن حقّ با وجود آن متعذّر مىشود . خلاصه از براى دلالت نمودن بر اين‌كه ايشان از زمرهء اهل اللّه و اولياء اللّه و از اهل حقّ و اهل آخرت مىباشند پشم و صوف را علامت و نشانه قرار دادند و اسم صوفى از اين‌جا به‌هم رسيده و متداول شد و مراد از آن اهل اللّه و اهل الحق و اهل الاخرة و اهل التقوى و المغفرة دانسته شد و از همين اسم معلوم مىشود كه همه پشمند .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 298 ، ح 4 و بحار الأنوار ، ج 70 ، ص 151 ، ح 5 .\r\n","page_name":" 222 ","page_number":222},
  {"content":"\r\n\r\n از نام خوشش زشتى كارش پيداست * سالى كه نكوست از بهارش پيداست \r\nو در اندك زمانى اين‌ها و اولاد ايشان مشاراليه مردمان جهله شدند و مردمان ايشان را اهل اللّه ناميدند و پنداشتند و تيمّن و تبرك و استمداد به آن‌ها در امور خود مىنمودند تا آن‌كه رياى مخفيّهء ايشان ظهور يافت و به‌جاى خود قرار گرفت و ايشان را در مرحلهء تهلكهء رياست انداخت و از اينجا معلوم شد كه رياست از ريا ناشى مىشود و ريا از خالص نبودن اخلاص به‌هم مىرسد و خالص نبودن اخلاص از بىمعرفتى به خود و به خداوند است و از اينجا است كه پيغمبر صلّى اللّه عليه و إله و سلّم كه عالم به حقايق و دقايق امور بودند فرمودند كه ريا در امّت من مخفىتر است از حركت نمودن مورچه بر روى سنگ صلب در شب تاريك « 1 » ، پس آن‌چه در احاديث رسيده است كه نجات يافتن و خلاص شدن از تهلكه در اخلاص است رجوع به اين مىنمايد كه نجات يافتن در معرفت و شناختن خود و خداوند است و بعد از آن‌كه به مرور ازمنه و ايّام رياست ملعونه در ايشان و در اولاد ايشان قرار گرفت ايشان را به اعراض و انكار نمودن حقّ كه ثمرهء رياست است و مبتلا نمود و واداشت و از اين‌جا در اين خيال و پندار افتادند كه ما هم مثل ائمه و عترت پيغمبر خدا مىباشيم و به اين خيال خورده خورده پا از صحبت ائمهء هدى عليهم السّلام كشيدند و دست توسّل خود را از دامن آن جنابان كوتاه كردند و بريدند و دست بيعت و تبعيّت خود را به شيطان دادند و او را مرشد و خود را مريد او دانستند و به رأى و عقل ناقص خود مستقل گشتند و در فتنه و فساد را گشودند و اسم مرشد و مريدى در اين وقت به‌هم رسيد و فتح باب رياضات و مجاهدات شيطانيّه شد و در حلقهء ذكرهاى جليّه و خفيّه كه فى الحقيقه عين بدعت و غفلت نمودن از خداوند است گشودند و بناى گرفتن مجالس و محافل و قرار دادن خلوت‌ها و وردهاى خاصه گذاردند و خود را و مردمان را زياده بر آن‌كه از راه آخرت و طريق هدايت دور نمودند آن راه معيشت و مكاسب و اعمال واجبه دنيويّه ايشان ايضا بازداشتند و ايشان را به اسراف و تلف نمودن اموال امر كردند و اسم آن را زهد و توكّل گذاردند و خورده خورده مذهبى و طريقهء مقابل مذهب و طريقهء ائمهء هدى به\r\n\r\n\r\n","description":"","footnote":"\r\n( 1 ) . شرح السنة النبوى ، ج 14 ، ص 324 و الطاف الشاف في تخريج أحاديث الكشاف لابن الحجر ، ص 105 .\r\n","page_name":" 223 ","page_number":223},
  {"content":"\r\n\r\nهم رسيد و سلسلهء صوفيه حلقه در حلقه و پشم اندر پشم منعقد و به‌هم بسته شد . چه خوش مناسب اين گفته است ابن يمين كه مستراح چو پر گشت گنده‌تر گردد .\r\nاين‌ها همه نتيجه و ثمرهء مصاحبت نمودن نفوس ناقصه است با عوام و جمع شدن عوام النّاس است بر اين كس و از اين‌جا است كه در احاديث رسيده است كه « الشهرة افة و الخمول راحة » « 1 » و رسيده است ايضا كه هيچ‌چيز از براى گمراه نمودن اين كس بدتر از رق‌رق نمودن نعال در عقب سر اين كس نمىباشد « 2 » و در اين طريقهء ضلالت و گمراهى و دولت ابليسيّه بودند تا اين‌كه اين دولت ابليسيه به دولت و به زبان ابالسه و خلفاى بنى عبّاسيّه متصل شد و به‌هم پيوست و ايشان به همان غرض فاسدى كه در ترويج فنّ فلاسفه داشتند و مىخواستند كه اساسى در برابر علوم و كرامات ائمهء اطهار برپا كنند شايد كه به اين وسيله و به اين مكر و حيله با خداى خود محاربه نمايند و نور او را منطفى و خاموش سازند در صدد ترويج طريقهء اين طايفه ملحده برآمدند و تعظيم و تكريم ايشان نمودند و خواهى نخواهى كشف علوم و كرامات و خرق عادات و رسوم را بر ايشان بستند و بناى صومعه‌ها و تكيه‌ها و موقوفات و عطيه‌ها از براى ايشان گذاردند و ايشان هم بر خود خريدند و اكثر مردمان يا به سبب حماقت و جهل و يا به سبب موافقت با سلاطين در اين اوقات به ايشان صاحب عقيده شدند و از اين‌جا است كه كثرت و جمعيّت اين طايفه در بلاد روم مىباشد و در نزد عامّه تقرّب مىدارند و همان اساس‌هاى بنى عباسيّه از براى ايشان در نزد عامه هنوز باقى و برقرار است و اشتغال ايشان به لعب و لهو و غنا نمودن و رقصيدن و ساير شغل‌ها و عمل‌ها كه عنقريب ذكر آن‌ها مىشود در جهار و آشكارا و به اعتقاد آن‌كه اين اعمال عين عبادت و بندگى است در نهايت و غايت است و در شب‌هاى جمعه به سبب زيادتى فضيلت زياده حرصى بر اين معاصى و لهوها دارند و در اكثر بلاد روم تكايا و صوامع و موقوفاتى كه از براى آن‌ها قرار داده‌اند تا الحال موجود و در نهايت رواج مىباشد و\r\n\r\n\r\n","description":"","footnote":"\r\n( 1 ) . الأسرار المرفوع ، ص 192 و كشف الخفاء ، ج 1 ، ص 460 ، ح 1226 .\r\n( 2 ) . محاسن برقى ، ج 2 ، ص 470 - 471 ، ح 2632 ؛ بحار الأنوار ، ج 41 ، ص 55 ، ح 2 و ج 73 ، ص 300 ، ح 39 و اصول كافى ، ج 6 ، ص 540 ، ح 16 .\r\n","page_name":" 224 ","page_number":224},
  {"content":"\r\n\r\nاز آن بلاد و از آن طايفه سرايت به بلاد و طايفهء شيعه نموده و اكثر شيعيان هم به اين وادى افتادند و اكثر مردمان حتّى از طوايف شيعه احترام اين طايفه را لازم دانستند و آن‌ها را از اهل اللّه پنداشتند ، چنان‌كه تا اين زمان همين سيرت و سلوك از مردمان در حقّ ايشان باقى مانده است و احدى متعرّض آن‌ها بر وجه اذيّت نمىشود .\r\nخلاصه در زمان دولت بنى عباسيّه ، سلاسل و طوايف آن‌ها متكثّر و بسيار شدند و در بلاد پراكنده و متشتت و متفرق شدند و هر طايفه خود را منسوب به يك مرشدى داشتند و از براى نشانه و علامت ايضا لباس‌ها و تاج‌ها و كلاه‌هاى خاصّ اختراع نمودند و لكن فى الجمله هنوز معرفتى و كمالى هرچند كه شيطنت و ملعنت بود مىداشتند و بعد از آن از كثرت نعمت و فراوانى و راحت و خوش‌گذرانى همگى بىغيرت و بىشغل ماندند و مثل حيوانات شب و روز را به شغل و عمل چريدن و خوابيدن مشغول گشتند و به اين سبب اندك كمال رسومى كه مىداشتند و پرستش خداوندى كه در ظاهر مىنمودند از ايشان زايل و متروك شد و من بعد هم كسب كمالى و معرفتى نكردند و آن‌چه ديده مىشود كه از اين طايفه صاحب كمالات صوريّه مىباشند آن كمالات را قبل از آن‌كه داخل اين طايفه بشوند كسب كردند و اين طايفهء خالى از معرفت و كمال و خود را بىنياز از عبادت و پرستش خداوند ذو الجلال مىدانند و شب و روز به بنج خوردن و شراب آشاميدن و لواطه كردن و غنا نمودن و رقصيدن مشغول گرديدند تا آن‌كه بالاخره از جهت جواب دادن به مردمان و اسكات نمودن ايشان در ترك نمودن واجبات و ضروريّات دين اسلام و احكام و طرايق ايمان و اتيان نمودن به محرّمات و مباح دانستن شهوات شيطان ايشان را به اين عذر و دست‌آويز دلالت نمود كه بگويند كه تكليف از جهت رسيدن به حقّ است و ما به حقّ رسيده‌ايم و و اصل شده‌ايم و ديگر تكليف بر ما نمىباشد چون‌كه خداوند فرموده است كه  وَ اعْبُدْ رَبَّكَ حَتَّى يَأْتِيَكَ الْيَقِينُ  « 1 » ؛ يعنى بندگى خدا را بنما تا وقتى كه بيايد به سوى تو يقين و ما به سرحدّ يقين رسيده‌ايم و ديگر بندگى كردن خداوند از ما ساقط و برداشته شده است و چون‌كه شناعت افعالشان و فضاحت گفتار و اقوالشان به\r\n\r\n\r\n","description":"","footnote":"\r\n( 1 ) . حجر : 99 .\r\n","page_name":" 225 ","page_number":225},
  {"content":"\r\n\r\nسرحدّ بداهت و ظهور رسيد و معنى آيه ايضا وضوحى داشت در آن‌كه مراد از آمدن يقين ، آمدن مرگ است و نامربوطى اين كلام پرواضح بود اكثر مردمان به اين سبب از ايشان برگشتند و قطع ارادت خود نمودند و اعانت نمودن به ايشان را موقوف داشتند و خلفا هم كه مؤسسين بودند يوما فيوما منعدم گرديدند و وظايف و موقوفات را رؤسا و بزرگان ايشان ضبط نمودند و اكثر ايشان در باب معيشت و زندگى خود سرگردان و حيران شدند و در اين وقت به ارشاد شيطان و رؤساى ايشان اكثرى كه بىچيز بودند مذهب خود را مباح دانستن و خوردن و گرفتن مال مردم را قرار دادند و گفتند كه المال مال اللّه و الفقراء عيال اللّه و به هرجا كه رسيدند و هرچه را ديدند برداشتند تا آن‌كه مردمان بالكليّه متنفّر و بىرغبت از ايشان شدند و مال خود را از ايشان دريغ داشتند ، پس بناى قلندرى و خانه‌گردى را گذاردند و بوق و كشكول و چوب‌دستى را كه او را منتشا مىنامند با خود لازم داشتند ، و بناى رسوايى و هرزگى گذاردند و به سبب آن‌كه اول اين طايفه چنان‌كه مذكور شد اشخاص جليل القدرى بودند و صاحب سرّ جناب امير عليه السّلام بودند اين ملاعين و ملحدين خود را ايضا از ايشان و از تبعهء آن جناب مىدانند و هميشه مولا مولا مىزنند و يا على يا على مىگويند با آن صوت‌ها و آوازها كه ديده و شنيده مىشود .\r\n آهن و پولاد از يك كان برون آيد ولى * اين يكى شمشير گردد و آن دگر نعل خر است \r\nاين حال اراذل و سفلهء ايشان است و امّا اكابر و جهلهء ايشان پس شغل و عملشان در شب‌ها و سحرها غنا كردن و رقصيدن و هو كشيدن و به ساير اذكار و اورادى كه اختراعى خود ايشان است معصيت و سركشى نمودن است و در روزها تا به شام خوردن و خوابيدن و بدمستى و سرخوشى كردن است و عقيدهء آن‌ها بىدينى و بىتكليفى و رياست‌دارى و خودآرايى است و اعتقادى به رسول و ائمه ندارند و خود را قطب و الو العزم مىدانند و در هر زمانى از امثال و اشباه خودشان به آن‌ها تابع مىشوند و در اوج و حضيض مىباشند تا وقتى كه خداوند ارادهء اظهار فرمودن دولت حق را بفرمايد و چون‌كه اين ملحدين و ملاعين خود را از اوايلى كه جلالت قدر ايشان معلوم شد مىدانند و جناب امير عليه السّلام را رئيس و مرشد خود مىپندارند و طريقهء\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nخود را حق مىدانند بنابراين در بعضى از احاديث بر سبيل تعريض و از جهت اثبات فساد و ملعنت اين طايفه و بروز دادن آن‌كه اين‌ها از آن اوايل نيستند و ربطى به جناب امير عليه السّلام ندارند و طريقهء ايشان باطل است رسيده است و وارد شده است كه صوفى سه حرف است مراد از حرف صاد صبر و صدق و صفا است و مراد از حرف واو ودّ و ورد و وفا است و مراد از حرف فا فقر و فرد و فنا است و اين اشاره به آن است كه اگر ايشان راست مىگويند و مثل اوايل اهل اللّه و اهل حقّ مىباشند اين اوصاف علامات اهل اللّه و اهل حق است نه اوصافى كه در ايشان است و استخراج نمودن اين اوصاف از اين لفظ از باب الزام نمودن مر خصم است نه اين‌كه مراد اين باشد كه در شريعت طريقهء صوفيه مىباشد و اين اسم ، اسم خوبى است و بدان‌كه شايد كه در ميان آن‌ها بعضى اشخاص بوده باشند كه فى الحقيقه از ايشان نباشند و از طريقهء ايشان برى و بيزار باشند و لكن به سبب مجالست و مخالطه نمودن با آن‌ها اين اسم بر ايشان سرايت كرده باشد . بلى\r\n صحبت مفسدان و بدعملان * مردم نيك را تباه كند\r\nهركه با ديگ همنشين گردد * جامهء خويش را سياه كند \r\nو از اين سبب كه خباثت و ادبارى و ضلالت اين طايفه به سرحدّ ظهور رسيده است اكثر شعرا و اهل ذوق كه به اعتقاد عوام النّاس ايضا آن‌ها صوفى مىباشند به دليل آن‌كه شعر گفته‌اند با اين طايفه بد مىباشند و در اكثر اشعار و غزل‌هاى خود مذمّت و بدگويى آن‌ها را كرده‌اند و لكن از آن‌جا كه اوّلين از اين سلسله خوبان و نيكوكرداران بوده‌اند و شايد كه در ميان ايشان ايضا اشخاصى بوده‌اند كه در هيچ‌يك از اعمال و عقايد با ايشان ربطى نداشته‌اند و به سبب خلطه يا اول سلسله بودن ، اين اسم صوفيّه به آن‌ها سرايت كرده است از اين سبب و به ملاحظهء اين اشخاص و به مضمون آن حديث سابق در بعضى از اشعارشان اسم خوبان را به صوفيّه ادا كرده‌اند و ايشان را مدح نموده‌اند .\r\nخلاصه اين طايفه به فرموده امام عليه السّلام و به مشاهده و به ملاحظهء احوال ايشان طايفهء خبيثهء ملحدهء مبتدعه از خدا و رسول دور و از نور كمال و معرفت مهجورى مىباشند « 1 »\r\n\r\n\r\n","description":"","footnote":"\r\n( 1 ) . حديقة الشيعة ، ص 592 و مستدرك الوسائل ، ج 11 ، ص 380 ، ح 25 .\r\n","page_name":" 227 ","page_number":227},
  {"content":"\r\n\r\nو كمال جمعيشان اين است تا آن‌كه دليلى از قبيل مشاهده و استقراء و تجربه در يك فردى از افراد و شخصى از اشخاص ايشان بر خلاف اين دلالت بنمايد .\r\n نقد صوفى نه همه صافى و بىغش باشد * اى بسا خرقه كه مستوجب آتش باشد\r\nناز پرورد تنعّم نبرد راه به دوست * عاشقى شيوهء رندان بلاكش باشد\r\nخوش بود گر محك تجربه آيد به ميان * تا سيه‌روى شود هركه در او غش باشد \r\nو الحال وجه قسم ياد نمودن امام عليه السّلام در حديثى كه در شأن علماى بدرفتار مذكور شد و فرمودن آن‌كه ايشان از طريقهء دين و شريعت عدول نمودند و انحراف ورزيدند « 1 » ، معلوم شد و ظاهر گرديد ايضا كه هردو طايفه يعنى متفلسفه و متصوفّه در عدول نمودن و انحراف از دين و شريعت مشتركند و به سبب آن‌كه ترويج هردو به اعانت بنى عباسيّه بوده است چنان‌كه دانسته شد هردو فرقه ايضا در دوستى نمودن با مخالفين ائمّه ايضا شريكند چنان‌كه در حديث مذكور فرمودند و هردو ايضا قطاع طريق مؤمنين از طريقهء شريعت و راه حقّ و فريب‌دهنده و خوانندهء مردمان به نحله و طريقهء ملحدين مىباشند و به حكم عقل و به امر و فرموده آن حضرت در حديث مذكور اجتناب نمودن از هردو طايفه لازم و واجب است .\r\n نخست موعظهء پير مجلس اين حرف است * كه از مصاحب ناجنس احتراز كنيد \r\nو لكن فتنه و فساد طايفهء متصوّفه به مراتب اشدّ و اكثر است از فساد و فتنهء متفلسفه چنان‌كه از بيان حالت و طريقهء هردو معلوم شد و مخفى نماناد كه اين حالات و از طريقهء اوايل سلسله بيرون رفتن و عدول و انحراف از شريعت نمودن اختصاص به متصوّفه و متفلسفه ندارد بلكه تمام فرق ديگر از علما و جهلا و سلاطين و رعايا و اغنيا و فقرا و زراع و اهل صنايع و حرف همگى از طريقهء اوايل بيرون رفته‌اند و عدول و انحراف از شريعت و طريقتى كه تكليف هريك از آن‌ها است نموده‌اند چنان‌كه از احاديث سابق الذّكر و از مشاهده نمودن حالات تمام مردم معلوم و هويدا است و مثال طعن و لعن نمودن سايرين بر طايفهء صوفيّه و متفلسفه مثال آن سه نفرى است كه در نماز بودند و يكى از آن‌ها تكلّم نمود و ديگرى گفت كه تكلّم كردى و نماز تو باطل\r\n\r\n\r\n","description":"","footnote":"\r\n( 1 ) . همان .\r\n","page_name":" 228 ","page_number":228},
  {"content":"\r\n\r\nشد و ديگرى گفت كه نماز هر دوى از شما باطل شد و الحمد للّه كه من حرف نزدم و تكلم نكردم .\r\n واعظان كين جلوه در محراب و منبر مىكنند * چون به خلوت مىروند آن كار ديگر مىكنند\r\nمشكلى دارم ز دانشمند مجلس بازپرس * توبه فرمايان چرا خود توبه كمتر مىكنند \r\nخلاصه معلوم گرديد و يقين حاصل شد كه راه يافتن به حريم و آستان قرب خداوند ذو العزّة و رسيدن به گلستان كمال و معرفت و آراميدن در بوستان بهشت و جنّت و آشاميدن از حوض كوثر تشيّع و ولايت موقوف بر ملازمت نمودن جادّه و گرفتن شاه راه شريعت است لا غير .\r\n ساقى خوش‌نظر و بادهء لعل و لب حوض * هركه را داد خدا با رخ حور العين داد\r\nبعد از اين دست من و دامن سرو و لب جوى * خاصه اكنون كه صبا مژده فروردين داد \r\n\r\nتحفه : [ 20 
  ] ، [ لزوم عزلت گزيدن در عصر نبوت يا خلطه عقل و جهل 
  ]\r\nاز تضاعيف اين سخن‌ها و حرف‌ها و مضامين اين بيان‌ها و تحفه‌ها معلوم گرديد كه از طوايف بسيار و گروه بيشمار كه همگى رؤسا و سرهء ساير مردمانند و مقبل و مايل و مجنون و عاشق به دنياى دنيّه گرديده‌اند و اعراض از دين‌دارى و خداپرستى و آخرت‌انديشى خود نموده‌اند و همگى با آن‌كه از اهل و طايفهء عقل بوده‌اند مغلوب اهل و فرقهء جهل شده‌اند و جهل و ظلمت قاهر و غالب آمده است فتنه و فساد در جميع اماكن و بلاد در برّ و بحر عالم به‌هم رسيده است و حقّ در جميع مراتب و مواقع خود خفى و پنهان مانده است به مرتبه‌اى كه به هيچ‌وجه من الوجوه با هيچ‌كس نمىتوان كه سخن حق را گفت يا كردار حقّ را بروز داد حتّى اين‌كه با اهل و عيال و خدم و حشم و تبعه و اسرت خود ايضا نمىتوان كه حق را گفت و بروز داد و الّا به سبب جهل و عدم علم ايشان به حق يا به سبب اعراض ديگرى كه آن‌ها را از حق شنيدن و از كردار حقّ ديدن ايضا منع نموده و باز داشته است مخاصمه مىنمايند و عداوت مىورزند و حيات و زندگانى را بر اين كس تلخ مىكنند يا آن‌كه اين كس را مثل خود گمراه مىنمايند .\r\n با هركه راست گفتم فى الحال خصم من شد * خاموشى از همه به چون حق نمىتوان گفت \r\n\r\n","description":"","footnote":"","page_name":" 229 ","page_number":229},
  {"content":"\r\n\r\nپس در اين زمان‌ها خاموشى در سخن و پنهان نمودن كردار و عمل و عزلت نمودن و گوشه‌گيرى كردن و طريقهء تقيّه شديده را پيش گرفتن و دين و سرّ خود را از همه‌كس مستور داشتن از براى معدود قليلى كه هنوز از طريقهء حقّه غفلت ننموده‌اند و مىدانند كه طريقهء در هرچيز از گفتار و كردار و ساير اعمال و حركات جوارحيّه ظاهره به چه نحو است اولى و الزم و اوجب از همه‌چيز است چنان‌كه مروى است از جناب امام جعفر صادق عليه السّلام كه « من كان يؤمن باللّه و اليوم الاخر فلا يتكّلم فى دولة الباطل الّا بالتّقيّة » « 1 » ، يعنى هركس كه بوده است كه ايمان آورده است به خداوند و به روز معاد پس تكلّم نكند و سخن نگويد در زمان دولت باطل و اوقات غلبهء جهل مگر به طريق تقيّه نمودن و چنان‌كه مروى است از رسول اللّه و از امير المؤمنين - صلوات الله عليهما - كه فرمودند : « طوبى لعبد نؤمة لا يؤبه له عرفه اللّه و هو يعرف النّاس اولئك مصابيح الهدى و ينابيع العلم تتجلّى عنهم كلّ فتنة مظلمة ليسوا بالمذاييع البذر لا بالجفاة المرائين » « 2 » ، يعنى خوشى و راحت از براى بنده‌اى است كه خامل و گمنام باشد و اعتنايى به شأن او نشود و بشناسد او را خداوند و آن هم بشناسد مردم را و عارف به اهل زمان خود باشد و مردمان او را نمىشناسند . اين قسم از بندگان چراغ‌ها و روشنائى هدايت و طريقه‌اند و چشمه‌هاى علم‌اند ، بر طرف و دور مىشود از ايشان هر فتنه و فسادى كه بسيار تاريك و ظلمت‌دار باشد و علاماتشان اين است كه نيستند از جملهء فاش‌كنندگان و بروزدهندگان دين و سرّ خود و نيستند از جملهء جفاكاران و رياكنندگان و نمايندگان عمل خود و جناب امير عليه السّلام در بعضى از فقرات خطبهء خود كه در وصف مؤمنين و مخلصين و مدح ايشان است فرمودند كه « صحبوا اهل الدّنيا بطاعة اللّه تبارك و تعالى و لاوليائه و دانوا بالتّقيه على دينهم و الخوف من عدوّهم و ارواحهم معلقة بالملاء الاعلى فعلماءهم و اتباعهم خرس صمت فى دولة الباطل منتظرون لدولة الحق » « 3 » ، يعنى مؤمنين و مخلصين كسانى هستند كه مصاحبت نمودند در ظاهر قوالب و بدن‌هاى خود با اهل دنيا با\r\n\r\n\r\n","description":"","footnote":"\r\n( 1 ) . جامع الأخبار ، ص 96 و بحار الأنوار ، ج 72 ، ص 412 ، ح 61 .\r\n( 2 ) . اصول كافى ، ج 2 ، ص 225 ، ح 12 و بحار الأنوار ، ج 72 ، ص 81 ، ح 29 .\r\n( 3 ) . اصول كافى ، ج 1 ، ص 335 ، ح 3 .\r\n","page_name":" 230 ","page_number":230},
  {"content":"\r\n\r\nاطاعت نمودن ايشان خداوند تبارك و تعالى را و فرمان‌بردارى و پيروى نمودن ايشان مر ائمّه و دوستان خدا را و دين‌دارى نمودند با تقيّه نمودن بر دين خودشان و با خوف و ترس از دشمنان و حال آن‌كه ارواح ايشان چسبيده و مرتبط است به عالم بالا و علماى ايشان و اتباع علماى ايشان همگى گنگ و ساكت مىباشند در دولت باطل و زمان غلبهء جهل و انتظار مىكشند مر دولت حقّ و زمان غلبهء نور عقل را .\r\n به پير ميكده گفتم كه چيست راه نجات * بخواست جام مى و گفت راز پوشيدن \r\nو بدان‌كه معنى تقيّه حفظ نمودن و نگاه داشتن دين است از فساد و فتنهء زمان و اهل زبان به واسطهء پنهان نمودن گفتار و كردار حق را كه ممكن نيست غالبا مگر به عزلت نمودن اين كس و خود را به بلاهت و قلّت عقل انداختن ، نه اين‌كه معنى آن به خصوص حفظ نمودن مال يا نفس باشد بلكه مال و نفس را مىبايد كه در حفظ دين بذل نمود و دين را محفوظ داشت و در هرجا كه از جهت حفظ مال و نفس بوده است و مىباشد ايضا از جهت حفظ دين است چون‌كه حفظ دين به واسطهء نفس و مال است چنان‌كه در وصيّت نمودن جناب امير عليه السّلام است مر اصحاب خود را كه « اذا حضرت بليّة فاجعلوا اموالكم دون انفسكم و اذا نزلت نازلة فاجعلوا انفسكم دون دينكم و اعلموا انّ الهالك من هلك دينه و الحريب من حرب دينه الا و انّه لا فقر بعد الجنّة الا و انّه لا غناء بعد النّار لا يفكّ اسيرها و لا يبرئ ضريرها » « 1 » ، يعنى هر وقت كه حاضر بشود و رخ بدهد بلايى بر نفوس شما ، پس بذل بنماييد مال را از براى حفظ نفوس خود و هرگاه كه نازل شود مصيبت و فتنه‌اى از براى دين شما ، پس بذل بنماييد نفوس خود را از براى حفظ نمودن دين خود و بدانيد به درستى كه هلاك‌شونده كسى است كه هلاك و تباه شده است دين آن ، نه نفس آن ، و مسلوب و برهنه و بىچيز كسى است كه سلب و رباييده شده است دين آن نه نفس آن . آگاه باشيد به تحقيق كه فقر و درويشى بعد از داخل شدن در بهشت نيست و آگاه باشيد به يقين كه غنا و توانگرى بعد از داخل شدن در جهنم نمىباشد ؛ چرا كه رها نمىشود اسير و گرفتاران و برى نمىيابد ضرير و بدحال آن .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 216 ، ح 2 و بحار الأنوار ، ج 65 ، ص 212 ، ح 2 .\r\n","page_name":" 231 ","page_number":231},
  {"content":"\r\n\r\nو از اين‌جا معلوم شد كه تقيّه نمودن آن جنابان هرچند كه از جهت حفظ نفس بوده است بالاخره و در مآل امر ايضا از جهت حفظ نمودن دين شيعيان بوده است و محقّق است كه نفس را در دار دنيا مصرفى نمىباشد مگر مصرف دين‌دارى و اطاعت نمودن خداوند و از اين‌جا است كه امام جعفر صادق عليه السّلام فرمودند كه « اتّقوا على دينكم و احجبوه بالتّقية فانّه لا ايمان لمن لا تقيّة له » « 1 » ، يعنى بپرهيزيد و اجتناب نماييد از جهلهء زمان از جهت محافظت نمودن بر دين خودتان و محجوب و مستور بداريد دين خود را به واسطهء تقيّه نمودن ، پس به درستى كه ايمانى نمىباشد و نمىماند از براى كسى كه تقيّه نمىكند و مروى است از جناب پيغمبر صلّى اللّه عليه و إله و سلّم كه كسى كه تقيّه ندارد ، دين ندارد و كسى كه دين ندارد ، كافر است و كسى كه كافر است ، جاى او در جهنّم است « 2 » ، پس نفس اين كس بعد از تحقق كفران چه خاصيتى دارد كه او را به تقيّه نمودن محفوظ بدارند بلكه تقيّه نمودن غير آن جنابان ايضا از جهت حفظ دين اخوان و برادران ايمانى است ايضا و بلا و فتنه يك نفس بالنّسبه به صد نفس مثلا به مراتب اسهل و ايسر است و از اين‌جا است كه در اكثر احاديث كه ذكر تقيّه شده است ذكر حقوق اخوان ايضا به آن نموده شده است و تصريح نموده شده است ايضا به آن‌كه تقيّه نمودن از جهت محافظت نمودن بر اخوان و برادران ايمانى است از آن جمله اين حديث است كه « استعمال التّقيّة لصيانة الاخوان فان كان هو يحمى الخائف و هو من شرف خصال الكرم و المعرفة بحقوق الاخوان من افضل الصّدقات و الزّكوة و الحجّ و المجاهدات » « 3 » و از آن جمله « يغفر اللّه تعالى للمؤمنين من كل ذنب يطهر منه فى الدّنيا و الاخرة ما خلا ذنبين ترك التقيّة و تضييع حقوق الاخوان » « 4 » و از آن جمله است اين حديث كه « اشرف اخلاق الائمة و الفاضلين من شيعتنا استعمال التّقية حفظ حقوق الاخوان » « 5 » و از آن جمله اين حديث است كه « التّقية من افضل\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 218 ، ح 5 ؛ بحار الأنوار ، ج 24 ، ص 112 ، ح 4 و وسائل الشيعة ، ج 16 ، ص 205 ، ح 7 .\r\n( 2 ) . وسائل الشيعة ، ج 16 ، ص 212 ، ح 30 ، با مختصرى اختلاف .\r\n( 3 ) . جامع الأخبار ، ص 95 .\r\n( 4 ) . همان .\r\n( 5 ) . همان .\r\n","page_name":" 232 ","page_number":232},
  {"content":"\r\n\r\nاعمال المؤمن يصون بها نفسه اخوانه عن الفاجرين قضاء حقوق الاخوان اشرف اعمال المتقين » « 1 » و از آن جمله اين حديث است كه « ان التّقية يصلح اللّه لها امّة و كصاحبها مثل ثواب اعمالهم و تركها اهلك امّة و تاركها شريك من اهلكهم » « 2 » .\r\nو از اين‌جا واضح و محقق شد كه صلح جناب امام حسن عليه السّلام و عزلت نمودن حضرات ائمه عليهم السّلام و غيبت ايشان و محاربه نمودن جناب امام حسين عليه السّلام و خود را به كشتن دادن و صلح نمودن پيغمبر صلّى اللّه عليه و إله و سلّم با اهل مكه و با سايرين فرق ، مجموع از جهت حفظ دين و اصلاح امور مؤمنين بوده است و مىباشد لا غير و از اين‌جا است كه فرمودند كه « لو لا صلح الحسن و حرب الحسين لخربت الدين » « 3 » و لكن در حق ايشان غالبا اين قسم از تقيه را به اسم مدارات و رفق مىنامند و ثمرهء آن خاموش نمودن فتنه و خوشى زندگانى است و از اينجاست كه جناب پيغمبر صلّى اللّه عليه و إله و سلّم فرمودند كه « مداراة النّاس نصف الايمان و الرّفق بهم نصف العيش » « 4 » ، يعنى مدارات نمودن با جهلهء مردمان نصف ايمان است و به رفق و نرمى با آن‌ها سلوك نمودن نصف زندگانى كردن است و خداوند را از اين جهت مسمّى به اسم رفيق فرمودند ؛ چون‌كه در امور با بندگان به رفق و نرمى سلوك مىفرمايد نه به شدّت و تعجيل و حرج و تنگى ، خلاصه جناب پيغمبر صلّى اللّه عليه و إله و سلّم و ائمه عليهم السّلام با شيعيان و امّتان و به جهت خير و صلاح ايشان نهايت تقيّه و مدارات و تحمّل و مرافقت به كار بردند و نهايت كرم فرمودند و از نفس خود و دين خود تشويش و تقيّه نداشتند و همه به جهت صلاح امّت و شيعيان مىبود .\r\n نيكى پير مغان بين كه چو ما بدمستان * هرچه كرديم به چشم كرمش زيبا بود \r\nو بدان‌كه هرقدر كه ظهور دولت حق نزديك‌تر مىشود غلبه جهل شديدتر مىشود ؛ چون‌كه هرقدر كه زمان به ظهور دولت ثانيه حق نزديك‌تر مىشود از زمان ظهور دولت اوّليّه آن‌كه زمان پيغمبر صلّى اللّه عليه و إله و سلّم بود دور تر مىشود و از اين جهت فتنه و\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n( 3 ) . اين جمله روايت نيست .\r\n( 4 ) . اصول كافي ، ج 2 ، ص 117 ، ح 5 .\r\n","page_name":" 233 ","page_number":233},
  {"content":"\r\n\r\nفساد بيش‌تر مىگردد ، پس امر به تقيّه ايضا شديدتر مىشود چنان‌كه به خصوص مروى است كه « كلّما تقرّب هذا الامر كان اشدّ للتقيّة » « 1 » ، يعنى هرقدر كه نزديك‌تر مىشود زمان ظهور حق مىباشد حال و امر شديدتر مر تقيّه نمودن و فرمودند كه « خالطوا الابرار سرّا و خالطوا الفجّار جهارا و لا تميلوا عليهم فيظلموكم فانّه سيأتى عليكم زمان لا ينجوا فيه من ذوى الدّين الّا من ظنّوا انّه ابله و صبّر نفسه على ان يقال انّه ابله لا عقل له » « 2 » ، يعنى مخالطه بنماييد با نيكوكاران در سرّ و باطن امر خود و مخالطه بنماييد با بدكاران در ظاهر امر خود و ايشان را مطلع بر باطن خود مسازيد و ميل به سوى ايشان مكنيد كه به شما ظلم مىكنند و امر دين را بر شما تاريك و مشتبه مىگردانند ، پس به درستى كه زود باشد كه بيايد بر شما زمانى كه نجات نمىيابد در آن زمان از صاحبان دين مگر كسى كه گمان بكنند مردمان كه آن ابله است و صبر بدهد نفس خود را بر اين سخن كه بگويند كه آن ابله است و عقل ندارد و حضرت امام محمد باقر عليه السّلام فرمودند كه « خالطوهم بالبرّانيّة و خالفوهم بالجوانيّه اذا كانت الامرة صبيانية » « 3 » ، يعنى مخالطه بنماييد با مردمان در ظاهر و مخالفت بنماييد ايشان را در باطن در هر زمانى كه سلطنت و امارت صبيانيّه باشد ؛ يعنى زمان و دولتى باشد كه مردمان در آن زمان مايل به فساد و فتنه و جهالت و ضلالت مىباشند يا آن‌كه مراد آن است كه سلطنت بر وجه‌بازى نمودن اطفال است و مراعات طريقهء عدالت و عقل در آن نمىباشد و نمىشود و مراد از اين احاديث ، نه آن است كه مخاطبين و مؤمنين خلّص با مردمان خلطه بنمايند بلكه مراد آن است كه اگر مضطر و محتاج به خلطه نمودن بشوند ، پس به طريقهء تقيّه خلطه بنمايند چنان‌كه در احاديث ديگر است از آن جمله فرمودند حضرت امام جعفر صادق عليه السّلام مر سديد صيرفى را كه « يا سدير ألزم بيتك و كن حلسا من حلسائه و اسكن ما سكن اللّيل و النّهار فاذا بلغك انّ السفيانى قد خرج فارحل الينا و لو على رجلك » « 4 » ، يعنى اى سديد بگير خانه و منزل خود\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 220 ، ح 17 .\r\n( 2 ) . همان ، ج 2 ، ص 117 ، ح 5 .\r\n( 3 ) . همان ، ج 2 ، ص 230 ، ح 20 .\r\n( 4 ) . روضهء كافى ، ج 8 ، ص 220 ، ح 383 و بحار الأنوار ، ج 52 ، ص 270 ، ح 161 و ص 303 ، ح 69 .\r\n","page_name":" 234 ","page_number":234},
  {"content":"\r\n\r\nرا و باش در خانه مثل پلاسى از پلاس‌هاى آن‌كه در يك گوشه افتاده است و ساكن باش و آرام داشته باش مادام كه ساكن و آرام‌دار است شب و روز ، پس هرگاه خبر به تو رسيد كه سفيانى خروج نموده است ، پس بيا به سوى ما و هرچند كه پياده و به پاى خود بيايى و اين تحديد فرمودن مر غايت خانه‌نشينى را اشاره به آن است كه در خانهء خود بنشين تا وقتى كه ظهور دولت حق بشود ؛ چون‌كه خروج سفيانى متصل است به زمان ظهور حق و از امرهاى محتوم است و لا محاله بايد واقع بشود و فرمودن آن‌كه هرچند كه پياده بيايى اشاره به آن است كه در آن وقت فساد و فتنه نمىباشد كه اين كس به واسطهء آن محتاج به اسباب و تعارفات زمانه باشد و عالم ، عالم امن و امان است و كسى را با كسى كارى نمىباشد .\r\nو مخفى نماناد كه بعضى از علما كه در عقب مردمان افتاده‌اند و سعى در ارشاد ايشان مىنمايند يا آن‌كه رياست و ساير اغراض دنيويه ايشان را بر اين امر واداشته است و يا آن‌كه از اهل دانش و بينش نيستند و استحضار از احوال اهل زمان و از تكليف خود ندارند ؛ چون‌كه به مقتضاى عقل و نقل و حسّ و مشاهده معلوم گرديد كه هدايت يافتن مردمان به سوى حق و از طريقهء جاهليّت خود برگشتن ، قبل از ظهور دولت حق از ممتنعات و محالات است ؛ يا آن‌كه تكليف علما اوّلا و قبل از زمان ظهور فساد و غلبه جهل ايضا دعوت نمودن مردمان و ارشاد نمودن ايشان نبوده است و نيست چنان‌كه سابقا اشاره به آن شد مگر آن‌كه بعد از ميل نمودن مردمان به سوى ايشان و استرشاد نمودن از ايشان اگر قابليّت قبول در ايشان ببينند هرآينه لازم است كه آن‌ها را راهنمايى بنمايند و بخل به حق و كتمان ما انزل اللّه ننمايند و الّا فلا و جناب امام زين العابدين عليه السّلام فرمودند كه « و اللّه لا يخرج واحد منّا قبل خروج القائم الّا كان مثله مثل فرح طار من و كره قبل ان يستوى جناحاه فاخذه الصّبيان فعبثوا به » « 1 » . يعنى به خدا سوگند كه بيرون نمىآيد يك نفر از ما از جهت دعوت نمودن مردمان پيش از خروج و ظهور قائم كه مراد حضرت صاحب العصر و الزمان عليه السّلام است مگر آن‌كه بوده است مثل آن\r\n\r\n\r\n","description":"","footnote":"\r\n( 1 ) . روضهء كافى ، ج 8 ، ص 220 و 382 .\r\n","page_name":" 235 ","page_number":235},
  {"content":"\r\n\r\nمثل جوجه و بچه مرغى كه پريده باشد از آشيان خودش پيش از آن‌كه درست و محكم شده باشد دو بال آن پس بگيرند او را اطفال و به آن بازى كنند و فرمودند كه « من ترك التقيّه قبل خروج قائمنا فليس منّا » « 1 » يعنى هركس كه ترك بنمايد طريقهء تقيّه را پيش از زمان خروج فرمودن قايم ما ، پس آن شخص نيست از ما و از شيعيان ما ، پس هرگاه كه حال و تكليف آن جنابان چنين باشد با آن‌كه ايشان اولى به امر دعوت كردن و ارشاد نمودن مردمان مىباشند ، پس چگونه علماى اين زمان كه احوال اكثر ايشان معلوم است كه ناقص النّفس و ناقص العقل « 2 » مىباشند مكلّفند و مىتوانند كه ارشاد مردمان و ترويج دين بنمايند بلكه دعوت كردن و ارشاد نمودن ايشان مردمان را ايضا يك فتنه و فساد ديگرى است مضاعف بر ساير فسادها و فتنه‌ها چنان‌كه بيّن و واضح است .\r\n قول زيبا هست با كردار زيبا سودمند * قول با كردار زيبا لايق زيباستى \r\nبا آن‌كه محقق است كه هركس كه از اهل رشد و هدايت باشد به ارشاد و توفيق دادن خداوند و خودبه‌خود و به سعى و طلب خود راه را مىيابد و هركس كه از اهل آن نيست ، سعى نمودن كسى در حقّ آن فايده ندارد و چاره‌پذير نمىشود چنان‌كه خداوند فرموده است كه  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  « 3 » ؛ يعنى خداوند متوجّه‌شوندهء آن چنان اشخاصى است كه از اهل هدايت يافتن و ايمان آوردن مىباشند و بيرون مىآورد ايشان را از ظلمات و تاريكىهاى جهل و ضلالت به سوى نور عقل و هدايت و آن‌چنان اشخاصى كه كافر مىباشند و قبول ايمان و هدايت نكرده‌اند متوجّه شوندگان ايشان طاغوت و شياطين مىباشند و بيرون مىآورند آن‌ها را از نور عقل و هدايت به سوى ظلمات و تاريكىهاى جهل و ضلالت و فرموده است ايضا كه  مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  « 4 » ؛ يعنى و هركس كه خداوند او را\r\n\r\n\r\n","description":"","footnote":"\r\n( 1 ) . جامع الأخبار ، ص 95 و بحار الأنوار ، ج 72 ، ص 411 ، ح 61 .\r\n( 2 ) . در نسخه مجلس شوراى اسلامى ، ناقص العلم آمده است .\r\n( 3 ) . بقره : 257 .\r\n( 4 ) . كهف : 17 .\r\n","page_name":" 236 ","page_number":236},
  {"content":"\r\n\r\nهدايت مىفرمايد و نور عقل در دل آن ايجاد مىفرمايد ، پس آن هدايت مىيابد و معلوم است كه قبول هدايت يافتن مىكند و كسى كه خدا او را گمراه مىنمايد از آن‌جا كه او را قابل هدايت نمىداند و آن اسباب هدايت و نور عقل را قبول نمىكند ، پس هرگز نخواهى يافت اى محمّد از براى آن‌كس وليّى و متوجّه‌شونده‌اى را كه ارشادكننده باشد او را و در احاديث مستفيضه ايضا رسيده است از آن جمله اين حديث است كه فرمودند جناب امام جعفر صادق عليه السّلام به ثابت بن دينار كه :\r\nيا ثابت ما لكم و للنّاس كفّوا عن النّاس و لا تدعوا احدا الى امركم فو اللّه لو انّ اهل السّموات و اهل الارضين اجتمعوا على ان يهدوا عبدا يريد اللّه ضلالته ما استطاعوا على ان يهدوه كفّوا عن النّاس و لو انّ اهل السموات و اهل الارضين اجتمعوا على ان يضلّوا عبدا يريد اللّه هدايته ما استطاعوا ان يضلّوا كفّوا عن النّاس و لا يقول احد عمّى و اخى و ابن عمّى و جارى فانّ اللّه اذا اراد بعبد خيرا طيّب روحه و لا يسمع معروفا الّا عرفه و لا منكرا الّا انكره ثمّ يقذف اللّه فى قلبه كلمة يجمع بها امره « 1 » .\r\nيعنى اى ثابت چه كار داريد شما به مردمان ، دست برداريد از ايشان و دعوت منماييد احدى را به سوى امر خودتان كه مراد طريقهء تشيع است ، پس به خدا قسم كه اگر اهل آسمان‌ها و اهل زمين‌ها اجتماع بنمايند بر آن‌كه هدايت بنمايند بنده‌اى را كه خداوند ارادهء گمراهى آن را داشته باشد چون‌كه علم دارد به عدم قبول كردن آن مر هدايت را نمىتوانند كه او را هدايت بنمايند ، دست از مردمان برداريد و اگر اهل آسمان‌ها و اهل زمين‌ها اجتماع بنمايند بر آن‌كه گمراه بنمايند بنده‌اى را كه خداوند ارادهء هدايت يافتن آن نموده باشد ؛ چون‌كه علم دارد ايضا به قبول نمودن آن مر هدايت را نمىتوانند كه او را گمراه بنمايند . دست از مردم برداريد و نگويد احدى از شما كه فلانى ، عمّ من و برادر من و پسر عمّ من و همسايهء من است و بايد او را راهنمايى بنمايم ؛ به جهت آن‌كه خداوند هرگاه كه اراده بفرمايد به بنده‌اى از بندگانش خير و نيكى را ، پاكيزه و باصفا مىگرداند روح و نفس و دل او را و نمىشنود هيچ امر\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 213 ، ح 2 .\r\n","page_name":" 237 ","page_number":237},
  {"content":"\r\n\r\nمعروفى را مگر آن‌كه مىشناسد و ميل به آن مىنمايد و نه هيچ امر منكرى را مگر آن‌كه انكار مىنمايد او را بعد از آن مىاندازد در دل او كلمه و نورى را كه جمع و تمام مىفرمايد به واسطهء آن كلمه امر آن بنده را . آرى ،\r\n نكهت جان‌بخش دارد خاك كوى دلبران * عارفان اين‌جا مشام عقل مشكين كرده‌اند\r\nخاكيان بىبهره‌اند از جرعهء كاس الكرام * اين تطاول بين كه با عشّاق غمگين كرده‌اند \r\nو بنابراين ، پس آن‌چه در آيات و احاديث ديگر رسيده است كه مضمون آن‌ها امر نمودن به ارشاد و هدايت كردن مردمان است ، با اين‌كه مضمون آن‌ها فضيلت و ثواب بسيار داشتن عمل ارشاد و هدايت است پس قسم اول از باب امر به معروف و نهى عن المنكر و از باب تبليغ دعوت و اتمام حجّت است بر هركسى كه تبليغ دعوت و اتمام حجّت بر آن نشده باشد و محلّ آن در جايى تصور مىشود كه شروط امر و نهى و تبليغ و اتمام فيما بين به عمل آمده باشد و موجود باشد از قبيل آيهء شريفهء  قُوا أَنْفُسَكُمْ وَ أَهْلِيكُمْ ناراً  « 1 » و از اين سبب است كه در تفسير آن رسيده است كه حدّ آن همين گفتن و امر نمودن شماست خواه آن‌كه ايشان بشنوند يا نشنوند و قسم دوم از باب وساطت و دلالت على الخير است و محل آن در جايى تصوّر مىشود كه خود شخص بالذّات و من عند نفسه طالب هدايت و ملتمس راه‌يابى باشد آن‌گاه اين‌كس واسطه و دليل هدايت و راهنمايى آن بشود از قبيل آيهء  مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  « 2 » بنابر آن‌چه در تأويل آن رسيده است كه « من اخرجها من باب ضلال الى هدى فكانّما احياها و من اخرجها من باب هدى الى ضلال فقد قتلها » « 3 » ؛ يعنى هركس كه بيرون بياورد نفسى را از طريقهء ضلالت و گمراهى و داخل نمايد او را در طريقهء هدايت و راهنمايى پس گويا كه احياى تمام نفوس نموده است و هركس كه بيرون بنمايد نفسى را از باب و طريقهء هدايت و راهنمايى و داخل نمايد او را به باب و طريقهء ضلالت و گمراهى ، پس به تحقيق كه كشته است تمام\r\n\r\n\r\n","description":"","footnote":"\r\n( 1 ) . تحريم : 6 .\r\n( 2 ) . مائده : 32 .\r\n( 3 ) . اصول كافى ، ج 2 ، ص 210 ، ح 1 .\r\n","page_name":" 238 ","page_number":238},
  {"content":"\r\n\r\nنفوس را و از قبيل حديث « الدّالّ على الخير كفاعله و الدّالّ على الشّر كفاعله » « 1 » و تمام اين‌ها در جايى است كه خود شخص طالب و ملتمس هدايت باشد و ارشاد و تبليغ در آن اثر بدهد ، نه اين‌كه به مخاصمه و منازعه باشد و به عداوت و فتنه‌انگيزى منجر گردد چنان‌كه در حديث ديگر است كه فرمودند : « ايّاكم و النّاس انّ اللّه عزّ و جلّ اذا اراد بعبد خيرا نكت فى قلبه نكتة و تركه و هو يجول لذلك و يطلبه » « 2 » يعنى دور داريد خود را از دعوت نمودن مردمان به درستى كه خداوند عزّ و جلّ هرگاه كه اراده بفرمايد به بنده‌اى از بندگان خيرى و خوبى را هرآينه ايجاد مىفرمايد در دل آن اثرى و قدرى از نور و او را سرمىدهد و وامىگذارد و حال آن‌كه آن بنده جولان مىزند و گردش مىنمايد و طالب مىشود مر تحصيل نمودن متمّم آن را . و آه و آه\r\n خرّم آن صيد كه تيرش به تو صيّاد رسد * شاد مرغى كه گرفتار تو شهباز شود \r\nو بعد فرمودند كه هر وقت كه مىخواهيد كسى را دعوت بنماييد بگوييد كه ما طريقه‌اى را گرفته‌ايم كه خداوند آن طريقه را گرفته است و مراد و معنى آن است كه او را اعلام به طريقهء خود بنماييد ، پس اگر آن قابل و مايل است هرآينه خود طالب خواهد شد و به آن امر خواهد رسيد ، نه اين‌كه او را دعوت نماييد و با آن مجادله و مخاصمه بكنيد كه آخر الامر منجر به فساد و فتنه گردد و از اين‌جا است كه سليمان بن خالد سؤال نمود از جناب امام جعفر عليه السّلام كه مرا اهل و عيالى مىباشد كه مىشنوند سخن مرا در اين صورت آيا ايشان را دعوت بنمايم به اين امر يعنى امر تشيّع يا نه ؟\r\nپس فرمودند : بلى و استدلال به آيه  قُوا أَنْفُسَكُمْ  « 3 » كه الحال مذكور شد فرمودند و در حديث ديگر فرمودند كه « اجعلو امركم هذا للّه و لا تجعلوه للنّاس فانّه ما كان للّه فهو للّه و ما كان للنّاس فلا يصعد الى السّماء و لا تخاصموا بدينكم النّاس فانّ المخاصمة ممرضة للقلب » « 4 » يعنى بگردانيد اين امر تشيّع خود را براى خدا و مگردانيد براى مردم ، پس به درستى كه هر\r\n\r\n\r\n","description":"","footnote":"\r\n( 1 ) . همان ، ج 4 ، ص 27 ، ح 4 و من لا يحضره الفقيه ، ج 2 ، ص 55 ، ح 1682 با مختصرى اختلاف .\r\n( 2 ) . همان ، ج 2 ، ص 212 ، ح 1 .\r\n( 3 ) . همان ، ج 2 ، ص 211 ، ح 1 .\r\n( 4 ) . همان ، ج 1 ، ص 166 ، ح 3 و ج 2 ، ص 23 ، ح 4 .\r\n","page_name":" 239 ","page_number":239},
  {"content":"\r\n\r\nچيز كه از براى خداست ، پس آن از براى خدا است ، و هرچيز كه از براى مردمان است ، پس بالا نمىرود به سمت علوّ و آسمان ، و به دين خود مخاصمه و منازعه با مردمان منماييد ؛ به جهت آن‌كه مخاصمه نمودن باعث ناخوشى و مرض‌دل مىشود و اين سخن كنايه از آن است كه غالبا دعوت نمودن اين كس مردمان را و در عقب ايشان افتادن و سعى و كوشش نمودن علامت و آثار ريا و رياست او است نه دين‌دارى و اخلاص نيّت و دلسوزى نمودن مر رعيّت را و بعد فرمودند كه خداوند به پيغمبر خود فرموده است كه  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ  « 1 » ؛ يعنى به درستى كه تو هدايت نمىفرمايى هركه را دوست مىدارى و لكن خداوند هدايت مىفرمايد هركس را كه بخواهد و علم به قبول نمودن آن داشته باشد و بعد فرمودند كه واگذاريد مردمان را به جهت آن‌كه مردمان دين را از مردمان مثل خود گرفتند و شما دين را از رسول خدا صلّى اللّه عليه و إله و سلّم و از على عليه السّلام گرفته‌ايد و تساوى و تشابه ما بين شما و مردمان نمىباشد و بعد فرمودند كه من شنيدم از پدر خودم كه مىفرمود هرگاه كه خداوند نوشته باشد از براى بنده‌اى از بندگان آن‌كه داخل بفرمايد او را در اين امر تشيّع ، مىباشد آن بنده شتاب‌كننده‌تر به سوى آن از شتاب كردن مرغ به سوى آشيانه خود « 2 » .\r\n ساقيا مى ده كه با حكم قضا تدبير نيست * قابل تغيير نبود آن‌چه تعيين كرده‌اند \r\nو كسى در اين‌جا توهّم ننمايد و شبهه نكند كه مضمون غالب اين احاديث هدايت نمودن به امر تشيّع است و در آن زمان‌هاى سابق است كه دشمنان ائمهء اطهار عليهم السّلام قوّت‌دار و آشكارا بودند يا آن‌كه بالنّسبه به آن دشمنان و بالنسبه به طايفهء عامّه و مخالفين مذهب خاصّه مىباشد هرچند كه در اين زمانها ايضا باشد و دخلى به هدايت نمودن طايفهء شيعه و اهل اين زمان را به امور اصول و فروع دين ايشان و به عمل آوردن ايشان احكام طريقهء تشيّعى را كه قبول آن كرده‌اند ، ندارد ؛ چون‌كه محقق است كه هدايت يافتن به حقّ ، امر واحدى است و به سبب واحدى كه همان نوريّت و علّيّين\r\n\r\n\r\n","description":"","footnote":"\r\n( 1 ) . قصص : 56 .\r\n( 2 ) . اصول كافى ، ج 2 ، ص 215 ، ح 4 .\r\n","page_name":" 240 ","page_number":240},
  {"content":"\r\n\r\nبودن قلب است حاصل مىشود و فساد و فتنهء زمان و ضلالت و گمراهى يافتن مردمان ايضا امر واحدى و به سبب واحدى است كه همان ظلمت و سجّين بودن قلب است و هيچ‌يك از آن‌ها به اختلاف زمان و اختلاف مردمان و اختلاف امورى كه مطلوب هدايت يافتن به آن يا گمراه شدن از آن است مختلف نمىشود و ما بين امور حقّه تفاوت نمىباشد و همگى حقّ مىباشند بلكه هدايت يافتن كسى و هدايت نمودن كسى را در اين زمان‌ها و بالنّسبه به هدايت يافتن مردمان به كردن اعمال را و به عمل آوردن ايشان فروع را به سبب شدّت فتنه به مراتب اشدّ و الزام است مر لازم آمدن فساد و فتنه از آن زمان‌ها و از هدايت يافتن به امر تشيّع و معلوم است كه بروز يافتن دشمن و قوّت داشتن او فرع بروز نمودن و مخاصمه كردن اين كس است ، پس هر وقت كه اين كس در صدد دعوت كردن و مخاصمه نمودن برآيد دشمن بروز مىنمايد و قوّت او معلوم مىگردد ، چنان‌كه در همه‌جاى و همه زمان محسوس و مشاهد شده است و از اين‌جا است كه محقّق شده است كه هرقدر كه زمان ظهور حق نزديكتر مىشود امر تقيّه نمودن شديدتر مىگردد با آن‌كه مضامين تمام آيات قرآنى و ساير احاديث ديگر همگى مطلق و عام مىباشند و مضامين اين احاديث نه مقيّداتند كه بايد حمل مطلقات را بر مقيّدات نمود ، چنان‌كه قاعدهء اصوليّه است بلكه از جملهء افراد آن مطلقات است كه بيان شده است به سببى از اسباب و محقق است در اصول ايضا كه اسباب مخصّص و مقيّد نمىشوند . خلاصه در اين زمان و ما بعد آن و همچنين ما قبل آن تقيّه نمودن در امر خود اين كس شديد مىباشد و بايد به هيچ‌وجه من الوجوه گفتار و رفتار و عقايد حقانيّه را به كسى بروز ندهد چه جاى آن‌كه آن‌ها را دعوت بنمايد و ارشاد فرمايد .\r\n پير ميخانه چه خوش گفت به دردكش خويش * كه مگو راز دل سوخته با خامى چند \r\nبلى اگر آن‌كه به معاشرت و مصاحبت تمام و تجربهء تامّ به احدى برخورده شود كه از مؤمنان و هوشداران و بينايان و مخلصان و بىغرضان در امر دين و طلب آن باشند ، پس در اين صورت لازم است كه او را دلالت نمايند و از ارشاد و هدايت نمودن آن مضايقه نكنند ؛ چون‌كه كتمان ما انزل اللّه جايز نيست و كى و كجا مىشود بلكه از صد\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nهزار نفس يك نفس به‌هم نمىرسد .\r\n تا صد هزار خار نمىرويد از زمين * از گلبنى گلى به گلستان نمىرسد \r\n\r\nتحفه : [ 21 
  ] ، [ مفهوم و حقيقت تقيه ورزيدن 
  ]\r\nو بدان‌كه حقيقت تقيه نمودن آن است كه قلب اين كس مطمئن و طالب و عاشق به امور حقه باشد و در ظاهر و عند الضّرورة و به قدر رفع حاجت و حصول كفايت ، اتيان به رفتار و گفتارها و ساير امورى كه موافق آراء و اوضاع مردمان است بنمايد با وجود اكراه و نفرت و بدون ميل و رغبت ، نه اين‌كه فساد زمانه و غلبهء فتنه را عذر و بهانهء خود نمايد و به ميل و رغبت با مردمان موافقت در امور ايشان بنمايد چنان‌كه در تحفهء سابق كه در بيان تغيير نيافتن قلب و طينت بود محقّقا با ادلهء آن ذكر شد و چنان‌كه خداوند فرموده است كه  فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ  « 1 » يعنى هركس كه مضطر بشود در اوقات قحطى و تنگى به سوى اكل ميته و امثال آن از چيزهايى كه در غير اوقات تنگى و قحطى حرام و ممنوع بوده است و تناول نمايد در حالتى كه غير ميل‌دارنده و رغبت‌كننده باشد مر آن حرام و اثم را بلكه با اكراه و اضطرار و به قدر الضّروره و رفع حاجت باشد ، پس گناهى بر آن نمىباشد بلكه مادام كه ضرورت باقى است هر عملى كه اين كس مىكند از قبيل گفتن يا خوردن يا پوشيدن و امثال آن ، براى او حلال و مباح است و بحثى و حرجى بر آن نمىباشد چنان‌كه خداوند فرموده است كه  وَ ما جَعَلَ عَلَيْكُمْ فِي الدِّينِ مِنْ حَرَجٍ  « 2 » يعنى نگردانيده است خداوند بر شما در امر دين حرجى و تنگى را و چنان‌كه مروى است از حضرت امام محمّد باقر عليه السّلام كه « التقيّة فى كلّ شىء يضطرّ اليه ابن ادم فقد احلّه اللّه له » « 3 » يعنى تقيه نمودن در هرچيزى كه مضطر و ناعلاج بشود به سوى آن اولاد آدم پس به تحقيق كه حلال فرموده است آن چيز را خداوند براى آن زياده آن‌كه در نفس تقيّه كردن و پنهان نمودن دين خود را فضيلت و\r\n\r\n\r\n","description":"","footnote":"\r\n( 1 ) . مائده : 3 .\r\n( 2 ) . حج : 78 .\r\n( 3 ) . اصول كافى ، ج 2 ، ص 220 ، ح 18 .\r\n","page_name":" 242 ","page_number":242},
  {"content":"\r\n\r\nثواب عظيمى مىباشد چون‌كه دو نوع از طاعت و عبادت را نموده است يكى در دل كه همان كراهت قلبيهء او است از آن عملى كه بر سبيل تقيّه مىكند و ميل داشتن آن به غير و به خلاف آن و يكى ديگر فرمانبردارى خداوند در موافقت نمودن با جهله در زمان ظهور جهل و دولت باطل چنان كه فرموده است كه  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا وَ يَدْرَؤُنَ بِالْحَسَنَةِ السَّيِّئَةَ  « 1 » ؛ يعنى آن طايفهء مؤمنين كه تقيّه نموده‌اند داده مىشوند اجر خودشان دو مرتبه و دو اجر به سبب صبر نمودن ايشان بر تقيّه نمودن و به سبب آن‌كه دفع مىنمايند به حسنه سيئه را و به خصوص از جناب امام جعفر صادق عليه السّلام مروى است كه مراد از حسنه در اين آيه تقيّه نمودن است و مراد از سيّئه اذاعه و فاش نمودن و ترك تقيّه نمودن است و مراد از صبر ايشان ايضا صبر نمودن بر تقيّه است « 2 » و فرموده است به پيغمبر خود كه   ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ   « 3 » ؛ يعنى دفع بفرما اى پيغمبر بدىهاى مردمان را به تقيّه و مدارات نمودنى كه آن تقيّه احسن و نيكوتر از اذاعه و فاش نمودن مىباشد ، چنان‌كه از امام جعفر صادق عليه السّلام به خصوصه مروى است . بعد فرمودند وقتى كه چنين نمودى پس ناگاه آن‌چنان شخصى كه ميانه تو و آن عداوت و دشمنى مىباشد گويا كه آن دوست مشفق مهربانى است « 4 » و داده نمىشود اين طريقهء تقيّه مگر به آن‌چنان اشخاصى كه صبر بر تقيّه كردن داشته باشند و داده نمىشود اين خصلت و اين طريقه ، مگر به صاحب نصيب و حظّ وافرى از عقل و معرفت و چنان‌كه در احاديث مستفيضه است ايضا از آن جمله اين حديث است كه « و اللّه ما عبد اللّه بشىء احبّ اليه من الخب » « 5 » يعنى به خدا سوگند كه بندگى كرده نشده است خداوند به طاعت و عبادتى كه محبوب‌تر باشد به سوى آن از تقيّه نمودن و بخصوص تفسير لفظ خب به تقيّه نمودن در همين حديث است و از آن جمله اين حديث است كه « تسعة\r\n\r\n\r\n","description":"","footnote":"\r\n( 1 ) . قصص : 54 .\r\n( 2 ) . اصول كافى ، ج 2 ، ص 217 ، باب التقيه ، ح 1 .\r\n( 3 ) . فصلت : 34 .\r\n( 4 ) . اصول كافى ، ج 2 ، ص 218 ، ح 6 .\r\n( 5 ) . همان ، ج 2 ، ص 219 ، ح 11 .\r\n","page_name":" 243 ","page_number":243},
  {"content":"\r\n\r\nاعشار الدّين فى التّقيه » « 1 » ؛ يعنى نه دانگ دين‌دارى در تقيّه نمودن است و از آن جمله اين حديث است كه « انّكم على دين من كتمه اعزّه اللّه و من اذاعه اذلّه اللّه » « 2 » يعنى به درستى كه شما بر دينى مىباشيد كه هركس پنهان بدارد آن دين را عزيز مىدارد خداوند او را و هركس كه فاش بنمايد او را ذليل مىنمايد خداوند او را و از آن جمله اين حديث است كه « ان اللّه يحبّ ان يعبد فى السّرّ كما يحبّ ان يعبد فى العلانية » « 3 » يعنى به درستى كه خداوند دوست مىدارد آن‌كه بندگى كرده بشود در پنهانى هم‌چنان‌كه دوست مىدارد كه بندگى كرده بشود در آشكارا و از آن جمله اين حديث است كه « نفس المهموم لنا المغتّم لظلمنا تسبيح و همّه لامرنا عبادة و كتمانه سرّنا جهاد فى سبيل اللّه » « 4 » يعنى نفس كشيدن كسى كه مهموم باشد از براى ما و مغموم باشد به جهت مظلوم بودن ما ، به منزلهء تسبيح نمودن اوست و همّ و غم آن از جهت امر ما به منزلهء عبادت اوست و پنهان داشتن آن سرّ ما را به منزلهء جهاد او است در راه خداوند و مخفى نماناد كه از تضاعيف احاديثى كه در بيان فساد زمان ذكر شد و احاديثى كه در اين‌جا ذكر شد ، معلوم مىشود كه طريقهء دين‌دارى در اين زمان‌ها در همين است كه اين كس در همه حالات و در همه جاى و با همه‌كس كه مجالس و مخالط است و در هر شغل كه مشغول است آگاه و بيدار باشد كه طريقهء حقّه در اين امور به چه نحو است و آن را مايل و طالب باشد و منتظر زمان ظهور دولت حقّ باشد و آن امورى را كه ظاهرا به جهت توافق با مردمان مشغول آن است مكروه بدارد و منكر بداند هرچند كه در ظاهر و در ميان مردمان هرگز عمل حق و طريقهء حقّه را نكند « 5 » ، چنان‌كه به خصوص در احاديث مستفيضه مذكور و مسطور است .\r\n زاهد ظاهرپرست از حال ما آگاه نيست * در حق ما هرچه گويد جاى هيچ اكراه نيست\r\nدر طريقت هرچه پيش سالك آيد خير اوست * بر صراط مستقيم اى دل كسى گمراه نيست \r\n\r\n\r\n","description":"","footnote":"\r\n( 1 ) . همان ، ج 2 ، ص 217 ، ح 2 .\r\n( 2 ) . همان ، ج 2 ، ص 222 ، ح 3 .\r\n( 3 ) . همان ، ج 2 ، ص 224 ، ح 8 .\r\n( 4 ) . همان ، ج 2 ، ص 226 ، ح 16 .\r\n( 5 ) . همان ، ج 2 ، ص 117 ، ح 5 .\r\n","page_name":" 244 ","page_number":244},
  {"content":"\r\n\r\nو بدان‌كه ضرورت در هر امرى كه مرتبط به دين‌دارى نمودن باشد موجب تقيّه نمودن مىشود و اختصاص به امرى دون از امرى ندارد و او را حدى نمىباشد بلكه خود صاحب ضرورت ، بعد از آن‌كه نفس خود را تصفيه و خالى از غرض و مرض نمود و ما بين خود و خدا را ملاحظه كرد و مرعى داشت اعلم و بيناتر از غير خود به قدر وقت آن مىباشد چنان‌كه به همين قاعده و به همين نهج در حديث است كه فرمودند كه « التقيّه فى كلّ ضرورة و صاحبها اعلم بها حين تنزل به » « 1 » يعنى تقيّه نمودن در هر ضرورتى مىباشد و صاحب ضرورت اعلم و بيناتر است به ضرورت خود در وقتى كه آن ضرورت به او رخ مىدهد ، پس مىبايد كه اين كس نهايت فكر و تدقيق در امور به كار ببرد تا آن‌كه محل ضرورت و قدر ضرورت را معلوم نمايد و خواهش‌هاى نفسانيّه دنيويّه را با ضروريّات دينيّه مشتبه نسازد و يكسان نكند و الّا خسر الدّنيا و الاخرة مىگردد .\r\n هوش‌دار كه گر وسوسه نفس كنى گوش * آدم صفت از روضهء رضوان به در آيى \r\nو هركس كه فى الحقيقه از اهل عقل و از مؤمنين و خلّصين مىباشد و طريقهء حقّه را مىداند و در دست دارد و طالب آن است و منتظر ايّام دولت حقّ است با وجود اين فسادها و فتنه‌ها و حادث شدن اين امورات مبتدعه و مستحدثه در ميان مردمان از مردها و زن‌ها معلوم است كه بسيار بر آن بد مىگذرد و غصّه مىخورد و متالّم مىگردد و تحمّل بايد بنمايد و اذيّت من جميع الوجوه بايد بكشد و سجن عظيم و عذاب اليمى است براى آن لكن ثواب جسمى ايضا مىدارد چنان‌كه همگى در احاديث مذكور و مسطور است از آن جمله اين فقره است كه بعد از آن‌كه امام عليه السّلام فرمودند كه عبادات و اعمال اشخاصى كه در زمان دولت باطل و در زمان غيبت صاحب الحق مىباشند به مراتب افضل و اثوب است از اعمال و عبادات اشخاصى كه در زمان دولت حق مىباشند . راوى عرض نمود كه دوست مىدارم آن‌كه بدانم كه چگونه اعمال ما در زمان دولت باطل افضل شده است از اعمال اشخاصى كه در زمان دولت حقّ مىباشند با آن‌كه همگى ما و ايشان بر دين و طريقهء واحدى مىباشيم ؟ پس\r\n\r\n\r\n","description":"","footnote":"\r\n( 1 ) . همان ، ج 2 ، ص 219 ، ح 13 .\r\n","page_name":" 245 ","page_number":245},
  {"content":"\r\n\r\nفرمودند كه ؛\r\nانّكم سبقتموهم الى الدّخول فى دين اللّه عزّ و جلّ و الى الصّلوة و الحجّ و الصّوم و الى كلّ خير و فقه و الى عبادة اللّه عزّ و جلّ سرّا من عدوّكم مع امامكم المستتر مطيعين له صابرين معه منتظرين لدولة الحق خائفين على امامكم و انفسكم من الملوك الظلمة تنظرون الى حقّ امامكم و حقوقكم فى ايدى الظلمة قد منعوكم ذلك و اضطروكم الى حرث الدّنيا و طلب المعاش مع الصّبر على دينكم و عبادتكم و طاعة امامكم و الخوف من عدوّكم فبذلك ضاعف اللّه عزّ و جلّ لكم الاعمال فهنيئا لكم « 1 » .\r\nيعنى افضليّت اعمال شما در زمان دولت باطل بر اعمال اشخاصى كه در زمان دولت حق مىباشند ؛ به جهت آن است كه سبقت نموديد شما ايشان را به سوى داخل شدن در دين خداوند عزّ و جلّ و به سوى نماز و روزه و حج و به سوى هر خير و هر فهمى و به سوى بندگى نمودن خداوند عزّ و جلّ به‌طور پنهانى از دشمنان خودتان با اعتقاد داشتن شما به امام مستتر و غايب خودتان در حالتى كه اطاعت‌كننده‌ايد مر او را و صبركننده مىباشيد به آن و انتظار كشنده مىباشيد مر دولت حق را و خوف‌دارنده مىباشيد بر امام و بر نفس خودتان از ملوك و بزرگانى كه ظلم‌كننده بر شما مىباشند و شما نظر مىكنيد به سوى حقّ امام و حقوق خودتان كه در دست آن طايفهء ظلمه مىباشد و منع نموده‌اند شما را از آن و مضطر گردانيده‌اند شما را به سوى تحصيل نمودن دنيا و طلب نمودن اسباب معيشت و زندگانى با صبر نمودن شما بر دين و بندگى كردن و فرمان‌بردارى مر امام خودتان و خوف داشتن از دشمن خودتان ، پس به اين جهت و به اين سبب مضاعف فرموده است خداوند عزّ و جلّ از براى شما اعمال و ثواب آن‌ها را ، پس گوارا باد مر شما را .\r\n اى دل اندر بند زلفش از پريشانى منال * مرغ زيرك چون به دام افتد تحمّل بايدش \r\nو پيغمبر صلّى اللّه عليه و إله و سلّم فرمودند كه افضل اعمال امّت من انتظار كشيدن فرج است « 2 » و ايضا فرمودند كه اعظم مردمان به حسب يقين قومى مىباشند كه در آخر الزّمان مىباشند كه نرسيدند به پيغمبر خود و مستور مىشود ايضا از ايشان ، امام ايشان ، پس ايمان\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 334 ، باب نادر فى حال الغيبة ، ح 2 .\r\n( 2 ) . الزام الناصب ، ج 1 ، ص 469 .\r\n","page_name":" 246 ","page_number":246},
  {"content":"\r\n\r\nمىآورند به واسطهء احاديثى كه در كتب است « 1 » و امام زين العابدين عليه السّلام فرمودند كه اهل آخر الزّمان افضل از اهل ساير زمان‌ها مىباشند به جهت آن‌كه خداوند به ايشان عطا فرموده است آن‌قدر از عقل كه غيبت امام در نزد ايشان به منزلهء مشاهده و حضور است و گردانيده است خداوند ايشان را به منزلهء اشخاصى كه با رسول اللّه صلّى اللّه عليه و إله و سلّم جهاد كردند . ايشانند مخلصون به طريق حق و شيعيان ما به طريق صدق « 2 » و ايضا فرمودند كه خوش باد از براى شيعيان ما كه تمسّك زده‌اند به حبل ولايت ما در زمان غيبت قائم ما و ثابت مانده‌اند بر دوستى ما و برائت از دشمنان ما ، ايشان از ما هستند ما از ايشانيم به تحقيق كه رضا شدند به آن‌كه ما ائمهء ايشان باشيم و ما رضا شديم كه ايشان شيعيان ما باشند . به خدا قسم كه ايشان با ما و در درجهء ما مىباشند در روز قيامت . « 3 »\r\n به صدر مصطبه‌ام مىنشاند اكنون دوست * گداى شهر نگه كن كه مير مجلس شد \r\nو جناب امير عليه السّلام فرمودند كه انتظار فرج بكشيد و از روح اللّه مأيوس مشويد به درستى كه احبّ اعمال در نزد خداوند انتظار فرج كشيدن است « 4 » و فرمودند ايضا كه هركس كه اعتقادكننده است و گيرنده است امر ما را ؛ يعنى امامت ما ، پس آن در فرداى قيامت با ماست در خطيرهء قدس و انتظاركشندهء مر امر ما مثل كسى است كه در خون خود بغلطد در راه خدا . « 5 » بلى\r\n باغبان گر آرزوى صحبت گل بايدش * بر جفاى صبر هجران صبر بلبل بايدش \r\nو ايضا فرمودند در فقرهء آخر خطبه‌اى كه فقرهء سابق بر آن ، سابق بر اين مذكور شد كه « هاها طوبى لهم على صبرهم على دينهم فى حال هدنتهم و يا شوقاه الى رؤيتهم فى حال ظهور دولتهم و سيجمعنا اللّه و ايّاهم فى جنّات عدن و من صلح من آبائهم و ازواجهم و ذريّاتهم » . « 6 » يعنى آه آه خوش باد براى ايشان به سبب صبر نمودن ايشان بر دين خودشان در حال ضعف\r\n\r\n\r\n","description":"","footnote":"\r\n( 1 ) . همان ، ج 1 ، ص 470 .\r\n( 2 ) . همان ، ج 1 ، ص 469 .\r\n( 3 ) . كمال الدين ، ص 361 ، ح 5 و بحار الأنوار ، ج 51 ، ص 151 ، ح 6 .\r\n( 4 ) . بحار الأنوار ، ج 10 ، ص 94 ، ح 1 و منتخب الأثر ، ص 498 ، ح 11 .\r\n( 5 ) . خصال ، ج 2 ، ص 125 ، ح 10 و بحار الأنوار ، ج 10 ، ص 104 ، ح 1 .\r\n( 6 ) . اصول كافى ، ج 1 ، ص 335 ، ح 3 .\r\n","page_name":" 247 ","page_number":247},
  {"content":"\r\n\r\nو سستى و گوشه‌نشينى ايشان و چه بسيار شوق مىدارم به سوى رؤيت و ديدن ايشان در حال ظهور دولت ايشان و زود باشد كه جمع بفرمايد خداوند ما و ايشان را در بهشت عدن با هركسى كه صالح و خوب باشد از پدران و زنان و اولاد و ذريّات ايشان ، اين‌ها همه چه خوش اشارتى و چه نيكو بشارتى است لكن از براى اشخاصى است كه پريشانىهاى اين زمان‌هاى فاسده را بكشند و متحمّل غم و محنت طوفان‌ها و بلاها و فتنه‌هاى آن بشوند و دين‌دارى را بنمايند و طريقهء شريعت را از دست رها نكنند .\r\n كسى روى بر روى جانان نشيند * كه چون زلف عمرى پريشان نشيند\r\nكسى را رسد سير درياى وصلش * كه چون موج بر روى طوفان نشيند \r\n\r\nتحفه : [ 22 
  ] ، [ علت عدم هلاكت اهل جهل در عصر نبوت 
  ]\r\nبيان حقيقت و سرّ اين‌كه با وجود اين همه معاصى و مفاسد كه از اهل اين زمان‌ها سر مىزند و ظهور مىيابد و خواهد يافت خداوند حلم فرموده است و آن‌ها را مهلت داده است و غضب بر ايشان ننموده است و ايشان را هلاك نفرموده است ، آن است كه از ابتداى زمان آدم عليه السّلام تا انتهاى زمان خاتم كه اين زمان‌ها و مابعد آن مىباشد و همگى زمان نبوّت است نه ولايت و ظهور و خفا و غالبيّت و مغلوبيّت در آن زمان‌ها از براى نور عقل از روى ظاهرى آن‌كه نبوّت است بوده است و مىباشد خلطه و به هم بستگى در ما بين اهل عقل و اهل جهل كه منبع معاصى و مادّه و محل مفاسدند واقع شده است هم در قوالب و اشخاص ايشان و هم در اماكن و مساكن و هم در اسباب و آلات معيشت و دين‌دارى ايشان ، چنان‌كه محسوس و معلوم است و سابقا ايضا محقّق شد و اهل جهل مستحّق غضب خداوندند در دنيا و در آخرت و در جميع عوالم ديگر و ممتنع است كه غضب از ايشان من حيث الذّات منقطع گردد و رحمت به ايشان برسد ؛ چون‌كه نفس و مقصود اصل از بروز صفت غضب مىباشند و لكن از آن‌جا كه اتمام حجّت و ابلاغ معذرت بايد كه بالنّسبه به ايشان بشود و مع ذلك مخلوط مىباشند با اهل عقل در قوالب و اماكن و اسباب و آلات معيشت و دين‌دارى و اهل عقل مستحق\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nو اهل رحمت خداوند مىباشند در دنيا و در آخرت و در ساير عوالم ديگر و ممتنع است ايضا كه رحمت از ايشان من حيث الذّات منقطع گردد و غضب به ايشان برسد ؛ چون‌كه ايشان نفس و مقصود اصل از بروز صفت رحمت مىباشند از اين سبب لا محاله و ناچار مادام كه اتمام حجّت بر ايشان نشده است يا آن‌كه تفرقه و تميز فيما بين ايشان و اهل عقل به عمل نيامده است و هنوز خلطه فيما بين مىباشد و هر چند كه خلطهء قليلى باشد رحمت خداوند بالعرض نه بالذّات و به قصد اصلى سرايت به ايشان مىنمايد و به ايشان مىرسد و فى الحقيقة نه رحمت است بلكه غضب به صورت رحمت و قهر به صورت لطف است و اين معنى فقرهء « سبقت رحمته غضبه » « 1 » است چنان‌كه به همين سبب در زمان غلبهء جهل بعضى از آثار غضب كه فى الحقيقه نه غضب است بلكه رحمت به صورت غضب و لطف به صورت قهر است به اهل عقل سرايت مىكند و مىرسد و اين سيرت و سنّت اللّه هميشه باقى و برقرار است تا آن‌كه زمان اتمام حجّت بر اهل جهل بگذرد و مع ذلك تميز و تفرقه و جدايى فيما بين ايشان و اهل عقل در همه‌چيز حاصل گردد و ديگر ربطى و خلطه‌اى با يكديگر نداشته باشند ، پس در آن‌وقت يقينا و البته رحمت از اهل جهل منقطع مىگردد ؛ چون‌كه بالذّات اهل و محل رحمت نبودند و اتمام حجت و خلطه‌اى كه سبب وصول رحمت بالعرض مىبود ايضا رفع گرديد ، پس اگر بعد از اتمام حجّت تميز و تفرقه فيما بين بعضى از اشخاص شده است انقطاع رحمت بالنّسبه به همان بعض مىباشد چنان‌كه در زمانهاى سابق و در اين زمان‌ها بالنسبه به بعضى از افراد و اشخاص اتفاق افتاده است و واقع شده است و اگر فيما بين جمع شده است انقطاع رحمت بالنّسبه به جميع مىباشد ، چنان‌كه در زمان ظهور ولايت است كه زمان ظهور و غلبهء نور عقل از روى باطنى او است و همين سيرت و حالت قبل از زمان تفرقه خوب و بد از يكديگر و بعد از آن در عالم حسّ و شهادت كه نمونهء عالم غيب و ملكوت است در سيرت بندگان كه آثار و مظاهر صفات خداوند مىباشند مشاهده مىشود ؛ مثلا خوب و بد و جنس و ناجنس كه در يك باغ مىباشند و با يكديگر مخلوط شده‌اند خواه آن خلط فيما بين\r\n\r\n\r\n","description":"","footnote":"\r\n( 1 ) . بحار الأنوار ، ج 87 ، ص 158 ، ح 12 .\r\n","page_name":" 249 ","page_number":249},
  {"content":"\r\n\r\nمغز و پوست باشد از قبيل بادام و گردكان و از قبيل سيب و زردآلو و خواه فيما بين اصل و ثمره باشد از قبيل اكثر درخت‌هاى گل كه خار بسيار مىدارند و خواه فيما بين اماكن آن‌ها باشد از قبيل درخت خوب ميوه‌دار و درخت خار بىميوه كه در يك باغ مىباشند و خواه فيما بين اسباب آن‌ها باشد از قبيل اشتراك آن‌ها در ممرّ آب ، پس هر وقت كه باغبان رحمت آبيارى و سقى فرمايى و ساير خدمات و تربيات ديگر را بر آن‌چه خوب و جنس و مقصود اصلى مىباشد نازل و جارى مىسازد البته سرايت به بد و ناجنس كه مقصود بالعرضند مىنمايد و بالعرض به آن‌ها مىرسد و اين سيرت و حالت در آن باقى و مستمر است تا وقتى كه خوب و بد آن بوستان از يكديگر جدا شوند ، پس بعد از آن رحمت و آبيارى و ساير امور ديگر را از بدها و ناجنس‌ها البته منقطع مىگردد و هم‌چنين هرگاه سلطان قاهر و مقتدرى با يك طايفه و قبيله‌اى عداوت و دشمنى داشته باشد و در ما بين آن قبيله احدى كه محبوب آن است بوده باشد ، پس مادام كه آن محبوب در ميان ايشان است عداوت با ايشان نمىنمايد و اذيّت به ايشان نمىرساند بلكه زياده به واسطهء بودن آن محبوب احسان و نيكى در حق آن قبيله مىكند و از اين‌جا است كه عقلا بناگذار نموده‌اند كه فيما بين دو طايفه هرگاه عداوت باشد التيام و دفع و رفع عداوت را به مزاوجت و دختر دادن و دختر گرفتن مىنمايند و هم‌چنين همه‌كس احترام ناجنس و رذل و ردى را مىدارند و حفظ آن مىكنند مادام كه مخلوط به جنس و جيّد مىباشد مثل احترام داشتن و حفظ نمودن خاك طلا و نقره مادام كه با طلا و نقره مخلوط است .\r\nخلاصه از اين مقوله در عالم حس و در سيرت بندگان كه آثار سيرت و صفت خداوند مىباشند بسيار است ، پس به‌همين نهج است حال رحمت و غضب خداوند با اهل جهل و تا جدائى و تفرقه فيما بين آن‌ها و عقل حاصل نشود رحمت از ايشان منقطع نمىگردد و غضب و نقمت بر ايشان نازل و وارد نمىآيد چنان‌كه در ضمن حديثى است كه در بيان فضل زمان غيبت امام عليه السّلام است و مروى است از جناب امام جعفر صادق عليه السّلام كه فرمودند كه مىآيد بر مردمان زمانى كه غايب مىشود از ايشان امام ايشان ، پس اى خوشى باد براى آن‌ها كه ثابت مانده‌اند بر امر ما در آن زمان به درستى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكه ادنى ثوابى كه از براى ايشان است آن است كه ندا مىفرمايد خداوند ايشان را كه اى بندگان من ايمان آورديد به سرّ من و تصديق نموديد به غيب من ، پس بشارت باد شما را به نيكويى ثواب از جانب من ، پس شما بندگان و كنيزان من هستيد يقينا و از شما قبول مىكنم عمل شما را و از شما برمىگزينم و از براى شما مىآمرزم گناهان شما را و به واسطهء شما مىفرستم براى سايرين باران را و دفع مىنمايم از ايشان بلا را و اگر نبوديد شما نازل مىنمودم بر ايشان عذاب خود را ، پس كسى سؤال نمود كه در آن زمان چه عمل بهتر است كه مؤمن بنمايد ؟ پس فرمودند : حفظ نمودن زبان و ملازمت نمودن مر خانه و منزل « 1 » را و چنان‌كه خداوند ظفر و غلبه ندادن به جناب پيغمبر صلّى اللّه عليه و إله و سلّم را بر اهل مكّه به طريق قهر و غلبه و كشتن و عذاب نمودن ، معلّل به همين علّت و مسبب به همين سبب نموده است و فرموده است كه  هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  « 2 » ؛ يعنى آن‌كه اهل مكّه آن‌چنان اشخاصى هستند كه كافر شدند و منع نمودند شما را از داخل شدن در مسجد الحرام و منع نمودند هدى شما را از اين‌كه برسد به محلّ خودش و اگر كه نبود مردهاى مؤمنين و زن‌هاى مومنات در ميان ايشان و در صلب ايشان كه شما علم به آن‌ها نداريد و به سبب ظفر يافتن به آن‌ها كه كفّارند و پدران ايشانند پامال مىنمودند ايشان را ، پس مىرسيد به شما به سبب ايشان و از جانب ايشان ناخوشى ديات و كفّارات و گناه و سرزدن خطا و نارضايى خداوند بدون علم و اطّلاع شما در اول الامر به سبب و موجب آن‌ها و خداوند ايشان را گذاشته است در آن صلب‌ها و در ميان ايشان تا اين‌كه داخل بفرمايد در رحمت خودش هر كس را از ايشان كه مىخواهد و مشيّت و علم تعلّق به استعداد و قابليّت آن گرفته باشد و اگر آن ذريّت‌ها كه در اصلاب ايشانند و آن اشخاصى كه در ميان ايشانند ، جدا شده بودند و تميز و تفرقه از ايشان يافته بودند هرآينه ما به شما ظفر مىداديم و عذاب\r\n\r\n\r\n","description":"","footnote":"\r\n( 1 ) . كمال الدين ، ج 1 ، ص 330 ، ح 15 و بحار الأنوار ، ج 52 ، ص 145 ، ح 66 .\r\n( 2 ) . فتح : 25 .\r\n","page_name":" 251 ","page_number":251},
  {"content":"\r\n\r\nمىفرموديم به وساطت و سببيّت شما آن‌چنان اشخاص و پدرهايى كه كافر شدند از ايشان به عذاب‌دارى و دردناكى و فرموده است ايضا كه  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  « 1 » ؛ يعنى و نيست كه بوده باشد خداوند بر اين سيرت و صفت كه عذاب بفرمايد قوم تو را و حال آن‌كه تو در ميان ايشان بوده باشى هرچند كه مستحقّ عذاب باشند و اتمام حجّت بر ايشان شده باشد و نبوده است خداوند بر اين صفت ايضا كه عذاب‌كننده باشد ايشان را و حال آن‌كه ايشان استغفار مىنمايند ، پس در اين آيه بيان فرموده است و خبر داده است كه عذاب نمىفرمايد و غضب نمىفرستد و رحمت خود را قطع نمىفرمايد از جمعى كه از اهل جهل و كفر مىباشند و اتمام حجّت بر ايشان شده باشد مادام كه در صلب ايشان يا در ميان و مكان ايشان مؤمن و اهل عقل يا آن‌كه پيغمبر باشد و به اين سبب آن‌ها مخلوط با اهل عقل شده باشند يا مادام كه استغفار بنمايند كه آن ايضا كاشف و علامت است از مخلوط بودن قالب ايشان با اهل عقل اگر من حيث الذّات و در نفس الامر از اهل جهلند يا آن‌كه كاشف از مخلوط بودن اهل جهل است با قالب ايشان اگر در ذات و نفس الامر از اهل عقلند و على اى التّقديرات اجتماع اهل عقل و جهل كه باهم شد جانب اهل عقل را مراعات مىفرمايند و رحمت را قطع نمىكنند و غضب و نقمت را نمىفرستند چرا كه رحمت آن سبقت و پيش‌دستى دارد بر غضب آن و مؤمن و اهل عقل در نزد آن بسيار عزيز و مكرّم است و در حق آن فرموده است كه « يكره الموت و انا اكره مساءته » « 2 » يعنى مؤمن مكروه و ناخوش مىدارد مرگ و مردن را و من مكروه و ناخوش مىدارم كراهت و ناخوشى آن را و احاديث متواتره در اين معنى بسيار است از آن جمله « انّ اللّه يرضى لرضا المؤمن و يغضب لغضب المؤمن » « 3 » ؛ يعنى به درستى كه خداوند راضى و خوشنود مىشود در وقت رضا و خوشنودى مؤمن و غضب مىفرمايد در وقت\r\n\r\n\r\n","description":"","footnote":"\r\n( 1 ) . أنفال : 33 .\r\n( 2 ) . علل الشرايع ، ص 12 ، ح 7 و بحار الأنوار ، ج 5 ، ص 284 ، ح 3 ، و ج 6 ، ص 152 ، ح 5 و ج 67 ، ص 22 ، ح 21 و ج 84 ، ص 31 ، ح 15 .\r\n( 3 ) . بحار الأنوار ، ج 43 ، ص 54 ، ح 48 ، با اختلاف زياد .\r\n","page_name":" 252 ","page_number":252},
  {"content":"\r\n\r\nغضب نمودن مؤمن و كسى توهّم ننمايد كه چه بسيار از طوايف كفره و فجره و غير مؤمنين باشند كه مكان و محل ايشان بلادى است كه بسيار دور از طايفهء مؤمنين مىباشند و به حسب ظاهر هيچ‌گونه خلطه فيما بين ايشان و مؤمنين نمىباشد و مع ذلك در عين رحمت و غايت نعمت و خوش‌گذرانى مىباشند ؛ به جهت آن‌كه اوّلا گفته مىشود كه شايد كه هنوز زمان اتمام حجّت بر ايشان نگذشته باشد و ابلاغ معذرت بالنّسبه به ايشان نشده باشد و اتمام حجّت امرى است ما بين اين كس و خداوند ، و وقت و حد آن بر احدى معلوم نيست با آن‌كه آن‌چه ديده مىشود كه در قرون متطاوله در نعمت و راحت مىباشند يك گروه معيّنى نيستند بلكه فرقه فرقه و شخص شخص به وجود مىآيند و اتمام حجّت بر ايشان مىشود و هلاك مىگردند و فرقه و شخص ديگر به وجود مىآيند و ايضا بعد از اتمام حجّت بر طرف مىشوند و على هذا القياس ، پس آن‌چه بقاى آن ديده مىشود در قرون متماديه جنس آن‌ها است نه نوع و شخص آن‌ها و ثانيا گفته مىشود كه ارتباط و خلطهء ايشان با مؤمنين ايضا امرى است و مخفى و در حسّ و مشاهده معلوم نمىشود و چه بسيار بوده است و مىباشد كه امر يك نفس مؤمنى كه در مشرق است مرتبط به يك نفس كافرى است كه در مغرب است چنان‌كه سابقا در تحقيق معنى قطب اشاره به آن شد و چنان‌كه همان ارتباط مخفى بعد از مدّت‌ها بر اين كس ظاهر و هويدا و محسوس مىگردد و خفاى آن به سبب كوتاهى علم و حسّ اين كس است نه آن‌كه فى نفسه از امور مخفيّه باشد و تمام عالم مجموع يك مخلوقند از براى خداوند و در نزد قدرت آن و همگى اجزا و اسباب يكديگر مىباشند هرچند كه بالنّسبه به اين كس و قدرت آن دور از يكديگر و متفرّق مىنمايد . چنان‌كه در عالم صنع مخلوق ايضا ديده مىشود كه مزرعه و سرچشمهء آب آن يك چيز و يك ملك و از يك مالك است و ما بين آن‌ها بسيار اتّفاق افتاده است كه به قدر صد فرسنگ بلكه صد منزل و مرحله دور مىباشد و غير مالك را اطّلاعى از او نيست و آن را جدا و بىربط مىپندارد و در همين مثال ايضا بسيار شده است و مىشود كه نضارت و سبزى و خرّمى موضع سرچشمه به مراتب بيشتر و بهتر از خود مزرعه مىباشد با آن‌كه مقصود و محبوب بالذّات مزرعه مىباشد و سرچشمه\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمقصود بالعرض بوده است ، پس همچنين اكثر بلاد كفر و اهل آن‌كه معمور است و محل رحمت خداوند است بالعرض و به جهت بلاد ايمان و اهل آن است و اين مطلب را در رسالهء معراجيّه كه مسمّى است به رق منشور محقّق نموديم .\r\n در چمن هر ورقى دفتر حالى دگر است * حيف باشد كه ز حال همه غافل باشى \r\nو چنان‌كه ديده مىشود كه از جهت يك‌پارچه قلمكار و يك ظرف از چينى و يك قطعه از آهن و امثال آن‌كه بايد به يك نفس مؤمن برسد و به آن منتفع گردد چه‌قدر از كفره و فجره و جهله و عصات و حيوانات مسخّر و مقهور در كار مىباشند و آن‌ها را از بلاد بعيده به مشقّت‌هاى شديده نقل مىنمايند و بر اين قياس ساير اختلاطات و ارتباط ايشان است و بلاد كفر و اهل آن بالنّسبه به طايفهء مؤمنين دور تر از آسمان‌ها و اهل آن‌ها كه ملائكه‌اند نيستند و بر تو محقّق است كه تمام آسمان‌ها و عرش و كرسى و تمام اهل آن‌ها اسباب زندگانى مؤمنين كه رأس و رئيس ايشان جناب خاتم النّبيّين است مىباشند و فيما بين آن‌ها با ايشان خلطه و ارتباط است و تمام به هم بسته و پيوسته‌اند و از اين‌جا سرّ و حكمت آن‌كه خداوند در اكثر مواضعى كه محلّ تردّد مؤمنين است يا تردّد آن‌ها كه به امر مؤمنين مدخليّت مىدارند مىباشد اشخاصى را مسخّر فرموده است كه سبب معمورى آن مواضع باشد با آن‌كه معيشت و زندگانى ايشان در نهايت عسر و تنگى مىباشد معلوم شد و هم‌چنين سرّ تسخير نمودن بعضى از مؤمنين ايضا مر بعضى را در امور شاقّه از قبيل چاروادارى و شتردارى و چاه پاك كنى و تون‌افروزى و امثال اين‌ها كه هيچ عاقلى اقدام به آن نمىنمايد ايضا معلوم شد و حال آن‌كه خود اشخاصى كه ايشان مسخّر امر آن‌ها مىباشند در وقتى كه آن‌ها را در آن مواضع يا مشاغل مىبينند طعن و لعن بر آن‌ها مىنمايند كه اين چه جايى است و چه شغلى است كه شما به آن جور شده‌ايد و به طريق عشق و محبّت مايل به آن‌ها مىباشيد با آن‌كه در نظر و عالم حسّ آن‌هاست كه از جهت امر آن‌ها ايشان مسخّرند و برنمىخورند و نمىفهمند و مىگويند براى چه فلان اين كار را مىكند يا در اين موضع مىنشيند و حق و حكمت را با آن‌كه در نظر ايشان است برنمىخورند\r\n حقت پيش نظر تو مانده از حق آن‌چنان غافل * به نزديك لبت دريا و تو لب تشنه بر ساحل \r\n\r\n","description":"","footnote":"","page_name":" 254 ","page_number":254},
  {"content":"\r\n\r\nو از اين‌جا معلوم شد كه تمامى موجودات سماوى و ارضى بالنّسبه به صنع و قدرت خداوند يك مخلوق است كه به هم بسته است و اسباب و اجزا يكديگرند و در كتاب اجابة المضطرين تحقيق اين مطلب را نموديم و لكن جاهل به اين امور برنمىخورد و تصديق اين سخنان هم با آن‌كه در نهايت وضوح است ، نمىكند .\r\n شمع صحبت در نمىگيرد ميان ما و او * زان كه من از آسمان مىگويم او از ريسمان \r\nو مخفى نماناد كه از تحقيق نمودن آن‌كه تا خلطه فيما بين مؤمنين و غير ايشان باقى است رحمت خداوند از غير مؤمنين منقطع نمىشود و غضب و نقمت بر ايشان وارد نمىآيد حكمت و سرّ مامور شدن حضرت نوح عليه السّلام به ساختن كشتى در مدّت طويله قريب به پانصد سال معلوم مىشود كه طول كشيدن آن به سبب حاصل شدن تفرقه و بر طرف شدن خلطه‌اى بود كه فيما بين بعضى از ذرارى و اصلاب مىبود و در اين مدّت صلب‌هاى كفّار از مؤمنين پاك شد و از اين‌جا است كه آن حضرت در حق ايشان فرمود كه  إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلَّا فاجِراً كَفَّاراً  « 1 » ؛ يعنى خداوندا اگر واگذارى تو ايشان را و غضب نفرستى و ايشان را هلاك نفرمايى هرآينه گمراه مىنمايند بندگان تو و معدود قليلى را كه مؤمن و از اهل عقلند و نمىزايند بعد از اين مگر فاجر و گناه‌كار و كافر را و در كشتى نشانيدن آن معدود قليل را بعد از حصول تميز و رفع خلطه اصلابى به جهت تفرقه و تميز دادن مكان آن‌ها بود و بعد از حصول تفرقهء كلّى غضب و نقمت بر اهل جهل نازل شد و همگى را غرق نمود و اگر فرض شود كه جميع آن‌ها در كشتى رفتند مؤمن خلّص نبودند بلكه يا در صلب آن‌ها كفّار مىبودند با آن‌كه در ميان ايشان و از جملهء ايشان كافر مىبود هرآينه حفظ نمودن و غرق نكردن آن‌ها ايضا از جهت خلطه با مؤمنينى است كه در اصلاب آن‌ها كه كفّارند مىبودند يا مؤمنينى است كه كفّار در اصلاب ايشان مىبودند . « 2 »\r\nو هم‌چنين قوم فرعون تا زمانى كه در مكان مخلوط بودند با بنى اسرائيل ، عذاب و غضب از ايشان ممنوع و بازداشته بود و بعد از حصول تفرقه بنى اسرائيل به برّ\r\n\r\n\r\n","description":"","footnote":"\r\n( 1 ) . نوح : 27 .\r\n( 2 ) . النور المبين فى قصص الأنبياء ، ص 73 .\r\n","page_name":" 255 ","page_number":255},
  {"content":"\r\n\r\nرسيدند و به خشكى داخل شدند و فرعون و قومش در دريا مسكن گرفتند غضب بر ايشان احاطه نمود و همگى را غرق نمود « 1 » و همچنين تا حضرت لوط را از قريه بيرون نبردند غضب بر قوم آن فرود نياوردند « 2 » و هم‌چنين نازل شدن غضب بر عاقرين ناقهء صالح بعد از حصول تميز و تفرقه بود « 3 » و هم‌چنين اصحاب سبت كه اهل قريهء حاضرة البحر بودند و نافرمانى خداوند در صيد كردن ماهى در روز شنبه نمودند به واسطهء حيله‌اى كه مثل حيله‌هائى است كه در اين زمان امّت جناب پيغمبر صلّى اللّه عليه و إله و سلّم در حلال كردن ربا به كار مىبرند و مستحقّ نزول غضب و مسخ شدن گرديدند تا وقتى كه دو نفر عالم كه در ميان ايشان بودند و ايشان را از صيد نمودن منع مىكردند و ايشان گوش به منع نمىدادند از قريه بيرون نرفتند ، عذاب و مسخ بر ايشان فرود نيامد « 4 » و اين‌كه ديده مىشود كه عذاب بر مستحليّن ربا در اين زمان نازل نمىشود به سبب بودن خلطه و عدم تفرقه فيما بين اهل جهل و اهل عقل است خواه در اماكن و خواه در قوالب و خواه در ساير امور ديگر و از همين سبب است ايضا يا به سبب اين‌كه هنوز اتمام حجّت و قطع معذرت نشده بود كه به محض فتنه و فساد عظيمى كه از بنى اميه سر زد و جرأت بر شهيد كردن جناب امام حسين عليه السّلام نمودند عذاب بر ايشان نازل نشد تا وقتى كه خلطه فيما بين از اكثر بلكه از كلّ آن‌ها رفع شد و تميز و جدايى من جميع الوجوه به عمل آمد و اتمام حجّت هم بر فرض آن‌كه قبل از آن نشده بود حاصل شد ، پس همگى به انواع عذاب‌ها و هلاكت‌ها منعدم گرديدند و در قعر جهنم به مسخ حقيقى اخروى مبتلا شدند ، پس تأخير عذاب از آن قوم به سبب وجود خلطه يا به سبب عدم اتمام حجّت بود نه به سبب آن‌كه عزّت و جلالت جناب امام حسين عليه السّلام كمتر از ماهى و كمتر از ناقهء صالح بود و از اين‌جا رفع حيرت و اشكال بعضى كه در اين دو امر و امثال آن تحيّر دارند ، مىشود .\r\n\r\n\r\n","description":"","footnote":"\r\n( 1 ) . همان ، ص 262 .\r\n( 2 ) . همان ، ص 134 .\r\n( 3 ) . تفسير القمي ، ج 1 ، ص 330 .\r\n( 4 ) . النور المبين في قصص الأنبياء ، ص 356 .\r\n","page_name":" 256 ","page_number":256},
  {"content":"\r\n\r\n دل چو از پير خرد نقل معانى مىكرد * عشق مىگفت به شرح آن‌چه بر آن مشكل بود \r\nو از اين‌جا است كه قوم حضرت يونس عليه السّلام بعد از اخبار نمودن آن حضرت به نازل شدن بلا و بيرون رفتن آن از ميان ايشان نجات از غضب و عذاب الهى يافتند ؛ به سبب آن‌كه يك نفر عالم و مؤمنى كه در ميان ايشان مىبود و حضرت را ايضا منع مىنمود از نفرين كردن و بيرون رفتن بعد از رفتن آن حضرت با آن‌ها مع و مصاحب شد و با ايشان به صحرا رفت و التجا نمود ، پس ايشان به سبب وجود آن يك نفر نجات از عذاب الهى و نزول آن يافتند با آن‌كه خداوند وعدهء نزول عذاب بر ايشان به حضرت يونس عليه السّلام داده بود « 1 » و از اين‌جا است ايضا كه در بعضى از احاديث رسيده است كه حضرات ائمه عليهم السّلام نهى مىفرمودند مؤمنين را از عزلت نمودن از فاجرين و امر فرمودند او را كه با ايشان باش تا آن‌كه غضب خداوند تبارك و تعالى به واسطهء تو از ايشان مرتفع گردد « 2 » و مخفى نماناد كه اين در صورتى است كه آن شخص از مصاحبت با ايشان ضايع نگردد و مثل ايشان نشود و بنابراين در هركجا كه امر به عزلت نمودن از فجّار فرمودند ، در صورتى است كه اين كس از مصاحبت ايشان متأثّر مىشود و ضايع مىگردد و از اين‌جا است ايضا كه فرمودند كه قبر جناب موسى بن جعفر عليهما السّلام امان است از براى اهل بغداد « 3 » و امام حسن عسگرى عليه السّلام فرمودند كه قبر من در سرّ من راى ، امان است از براى اهل جانبين « 4 » ، مراد دو طرف شطّ بغداد است و از اينجاست ايضا كه در شريعت امر به اجتماع نمودن در منازل و مشارب و ماكل و مساجد و مكاسب و عبادات شده است و بركت در جمعيّت قرار داده شده است و از اين‌جا است ايضا كه بودن طفل و مرد پير و حيوانات در خانه و منزل مطلوب شارع گرديده است و مصاحبت نمودن با ايشان در مواقع دعا كردن و در حال استسقا و طلب باران نمودن و امثال اين‌ها مرغوب شارع ايضا گرديده است ؛ چون‌كه ايشان به رحمت\r\n\r\n\r\n","description":"","footnote":"\r\n( 1 ) . همان ، ص 430 - 440 .\r\n( 2 ) . اصول كافى ، ج 2 ، ص 117 ، ح 5 و بحار الأنوار ، ج 72 ، ص 440 ، ح 108 .\r\n( 3 ) . بحار الأنوار ، ج 57 ، ص 220 ، ح 49 .\r\n( 4 ) . همان ، ج 99 ، ص 59 ، ح 1 .\r\n","page_name":" 257 ","page_number":257},
  {"content":"\r\n\r\nنزديكترند و از غضب دورترند و از اين‌جاست ايضا كه در احاديث رسيده است كه هر قومى را كه خداوند خواسته است كه همگى ايشان را تماما عذاب فرمايد تمام ايشان را عقيم فرموده است تا آن‌كه در وقت نزول عذاب طفل و كوچك در ميان آن‌ها نباشد . « 1 »\r\nو از اين‌جا است ايضا كه جنازه و استخوان حضرت يوسف عليه السّلام و حضرت آدم عليه السّلام از آن مكانى كه در آن‌جا بودند نقل كرده شدند « 2 » ؛ چون‌كه خداوند اراده داشت نازل فرمودن بلايى را بر آن مكان و با وجود بودن جنازه و استخوان ايشان در آن مكان ممكن نبود مثل بيرون بردن حضرت لوط را از قريه‌اى كه خداوند اراده عذاب نمودن آن‌ها را داشت و اين سبب نقل نمودن استخوان آن جنابان است نه اين‌كه مطلوب و سبب نقل نمودن بردن آن‌ها به مكان اشرف بوده است ؛ چون‌كه در احاديث است كه خداوند قبض روح انبيا را در اشرف اماكن بالنّسبه به ايشان مىفرمايد و در غير آن نمىفرمايد كه من بعد محتاج به نقل نمودن بشوند و عذاب فرستادن و غرق نمودن در زمان حضرت نوح عليه السّلام كه ناقل جسد آدم عليه السّلام بود و او را به نجف اشرف آورد بسيار وضوح در اين مطلب دارد و بنابراين استدلال نمودن اصحاب به اين عمل بر جواز و راجح بودن نقل نمودن اموات از بلاد به بلاد وجهى ندارد و ساير ادلّهء ايشان ايضا مثل اين است و همگى بىوجه است و فهم اين امور را تفحّص و كوشش بسيار در كار است و از اين مقوله كه همگى شاهد و دليل ما نحن فيه است بسيار محسوس و مشاهد و مطابق عقل و اعتبار است .\r\n اى بىخبر بكوش كه صاحب خبر شوى * تا راه‌ها نرفته كجا راهبر شوى\r\nدر مكتب حقايق و بپيش اديب عقل * هان اى پسر بكوش كه روزى پدر شوى \r\nو از اين تحقيقات معلوم گرديد كه سبب مهلت دادن خداوند بر اهل اين زمان‌ها با كثرت فساد و فتنهء آن‌ها و نفرستادن عذاب و ظهور نفرمودن حضرت صاحب الامر عليه السّلام كه زمان آن زمان ظهور ولايت و ظهور نور عقل از روى باطنى اوست و از\r\n\r\n\r\n","description":"","footnote":"\r\n( 1 ) . بحار الأنوار ، ج 11 ، ص 312 ، ح 6 .\r\n( 2 ) . تاريخ انبياء ، رسولى محلاتى ، ص 349 .\r\n","page_name":" 258 ","page_number":258},
  {"content":"\r\n\r\nبراى انتقام كشيدن ظاهر و مبعوث مىگردند ، همان خلطه فيما بين اهل عقل و مؤمنين و اهل جهل و كافرين مىباشد خواه خلطهء در قوالب و خواه در اماكن و خواه در اسباب و ساير امور ديگر و بايد كه هنوز زمان‌ها بيايد و فتنه‌هاى ديگر برپا بشود و محك شديد در ميان بيايد تا آن‌كه هركس از اهل جهل و كفر است كفر و جهل آن بالتّمام بروز كند و هركس كه از اهل عقل و ايمان است ثابت قدمى آن معلوم گردد و دو فرقه و حقّ و باطل از يكديگر جدا و ممتاز و متفرّق گردند و بعد از حصول تميز و تفرقهء عقل از روى باطنى كه آن مقام ولايت است ظهور يابد و صاحب الحق ظاهر و هويدا گردد و عذاب خداوند بر تمام اهل جهل و كفر احاطه نمايد و رحمت آن ايضا به تمامى بر جميع اهل عقل و ايمان منبسط گردد .\r\n مرحبا طاير فرخ رخ فرخنده پيام * خير مقدم چه خبر يار كجا راه كدام\r\nيا رب اين قافله را لطف ازل بدرقه باد * كه از آن خصم بدام افتد و معشوقه به كام \r\nو اين مضامين همگى صريح آيات و اخبار است و از آن جمله خداوند فرموده است كه  وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ  « 1 » ؛ يعنى و هرآينه اگر تأخير بيندازيم ما از ايشان عذاب را به سوى مدت معدودى ؛ يعنى تا وقت معيّنى كه مراد وقت ظهور ولايت است هرآينه مىگويند كه چه باعث شده است مر مهلت دادن و حبس نمودن عذاب را از ايشان آگاه باش اى پيغمبر كه در روزى كه مىآيد ايشان را عذاب نيست و نخواهد بود كه صرف كرده و برگشته بشود از ايشان عذاب و قرار مىگيرد بر ايشان آن عذابى كه بودند كه به آن استهزاء مىنمودند و فرموده است ايضا كه  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ وَ ما كانَ اللَّهُ لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ  « 2 » ؛ يعنى نبوده است خداوند بر اين صفت كه واگذارد طايفهء مومنين و اهل عقل را بر آن ملعنتها و نادرستىها كه شما اى اهل جهل و كفر بر آن معتكف و مشغول مىباشيد بلكه غايت و ثمرهء اين مهلت دادن و مؤمنين را بر اين مغلوبيّت مر شما\r\n\r\n\r\n","description":"","footnote":"\r\n( 1 ) . هود : 8 .\r\n( 2 ) . آل عمران : 179 .\r\n","page_name":" 259 ","page_number":259},
  {"content":"\r\n\r\nواگذاردن ، آن است كه تميز بيابد خبيث و اهل جهل از طيّب و اهل عقل و نبوده است ايضا خداوند بر اين صفت كه شما را مطلّع بسازد بر سرّ و بر غيب حكمت خودش و لكن خداوند اختيار مىفرمايد و برمىگزيند از نوع رسولان خود هركس را كه بخواهد و بعد او را مطّلع بر سرّ و بر غيب اين امر و امثال آن مىگرداند و اين اشاره به آن است كه حكمت اين مهلت دادن‌ها مخفى است و غير از اهل نور اللّه و حكمت اللّه احدى به آن برنمىخورد و نمىفهمد .\r\n نور خدا نمايدت آينهء مجردى * از در ما درا اگر طالب عشق سرمدى \r\nو از آن جمله فرموده است كه   الم    * أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ   * وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ  « 1 » ؛ يعنى آيا پنداشتند مردمان آن‌كه ترك كرده و سر داده شده‌اند و مىشوند و به محض همين‌كه بگويند كه ما ايمان آورديم و حال آن‌كه ايشان به فتنه انداخته نشده‌اند و به محك زده نشده‌اند و هرآينه به تحقيق كه ما به محك زديم و امتحان نموديم آن‌چنان اشخاصى را كه پيش از ايشان بودند ، پس بايد كه ايشان هم به محك زده بشوند و امتحان كرده بشوند تا آن‌كه خداوند بداند و ظاهر بسازد آن‌چنان اشخاصى را كه در گفتن و دعوى ايمان نمودن راست‌گو بودند و ظاهر بسازد آن‌ها را كه دروغ‌گوينده‌اند و اين آيه در شأن اهل اين زمانها است چرا كه جناب امام موسى عليه السّلام اين آيه را تلاوت فرمودند و به معمر بن خلاد خطاب نمودند كه معنى فتنه چه چيز است ؟ معمر عرض نمود كه مراد فتنه در دين است ، پس آن حضرت عليه السّلام تصديق آن را نمودند و تأييد او را به اين كلام فرمودند كه « يفتنون كما يفتن الذّهب و يخلّصون كما يخلّص الذهب » « 2 » ، يعنى گداخته مىشوند مؤمنين هم‌چنان‌كه گداخته مىشود طلا و خالص نموده مىشوند هم‌چنان‌كه خالص نموده مىشود طلا و از آن جمله فرموده است كه  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ \r\n\r\n\r\n","description":"","footnote":"\r\n( 1 ) . عنكبوت : 3 - 1 .\r\n( 2 ) . اصول كافى ، ج 1 ، ص 370 ، ح 4 .\r\n","page_name":" 260 ","page_number":260},
  {"content":"\r\n\r\n مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ  « 1 » ؛ يعنى آيا پنداشتيد آن‌كه داخل بشويد بهشت را و حال آن‌كه نيامده است به سوى شما بلاها و مثل آن‌چنان مؤمنينى كه گذشته‌اند از پيش از شما ، يعنى از امم سابقه برخورد به ايشان خوف و تشويشى و فقر و فاقه و بلا و جنبانيده و لرزانيده شدند تا به مرتبه‌اى كه طاقت آن‌ها به نهايت رسيد و مىگفت پيغمبرشان و اشخاصى كه به آن ايمان آورده بودند كه كى و چه وقت مىآيد نصرت خداوند از براى ما آگاه باش اى پيغمبر كه امّت تو هم به اين بلاها مبتلا بشوند و نصرت خداوند يعنى ظهور صاحب العصر عليه السّلام از براى ايشان نزديك است و به خصوص واقع شدن بلاهاى اين زمان ، امام عليه السّلام استدلال به همين آيه فرمودند و از آن جمله فقره‌اى است كه در خطبهء جناب امير عليه السّلام است كه بعد از كشته شدن عثمان مردمان را خطبه مىفرمودند فرمودند كه « الا انّ بليّتكم قد عادت كهيئتها يوم بعث اللّه نبيّه صلى اللّه عليه و إله و الذّى بعثه بالحقّ لتبلبلنّ بلبلة و لتغربلنّ غربلة حتّى يعود اسفلكم اعلاكم و اعلاكم اسفلكم و ليسبقن سباقون كانوا قصروا و ليقصرنّ سبّاقون كانوا سبقوا و اللّه ما كتمت و شمة و لا كذبت كذبة » « 2 » ؛ يعنى آگاه باشيد آن‌كه بليّه و مصيبت شما عود نموده است و برگشته است مثل صورت و هيأت بليه و مصيبتى كه در روزى بود كه خداوند مبعوث فرموده بود پيغمبر خود را صلّى اللّه عليه و إله و سلّم مراد آن است كه زمان شما مثل زمان جاهليّت است و اهل اين زمان مثل اهل زمان جاهليّت مىباشند در غلبه نمودن جهل و ضلالت بر ايشان و دور شدن ايشان از شريعت پيغمبر خود . بعد فرمودند كه قسم به حقّ آن‌چنان خدايى كه فرستاد پيغمبر خود را به حق كه هرآينه جنبانيده و حركت داده مىشويد جنبانيدن و حركت دادن شديدى و غربال نموده مىشويد غربال نمودن شديدى به حدّى كه اعلاى شما به اسفل بيايد و اسفل شما به اعلا برود و مراد شدّت فتنه و هيجان همّ و غمّ و وساوس است كه اين كس را مضطرب و زير و بالا مىنمايد بعد فرمودند كه هرآينه به سبب اين بلبال و غربال نمودن سبقت مىگيرند به سوى ايمان سبقت گيرندگانى كه\r\n\r\n\r\n","description":"","footnote":"\r\n( 1 ) . بقره : 214 .\r\n( 2 ) . نهج البلاغه ، خطبهء 16 و اصول كافى ، ج 1 ، ص 369 ، ح 1 .\r\n","page_name":" 261 ","page_number":261},
  {"content":"\r\n\r\nقبل از اين تقصير و كوتاهى نمودند و هرآينه تقصير و كوتاهى مىنمايند سبقت گيرندگانى كه بودند كه پيش از اين سبقت گرفته بودند ، مراد آن است كه به سبب محك و امتحان خوبانى كه ظاهرا خوب بودند بد مىشوند و بدى ذاتى ايشان كه مخفى بود بروز مىكند و بدانى كه ظاهرا بد بودند خوب مىشوند و خوبى باطنى ايشان بروز مىنمايد . بعد فرمودند كه به خدا سوگند كه پنهان ننمودم از آن‌چه بايد گفت به قدر سر سوزنى و دروغ نگفتم هرگز يك دروغ گفتنى و از آن جمله حديثى است كه مروى است از جناب امام جعفر صادق عليه السّلام كه « ويل لطغات العرب من امر قد اقترب » « 1 » ، يعنى واى بر ياغىها و طاغىهاى عرب از امرى كه به تحقيق كه نزديك شده است و مراد ظهور زمان ولايت است . راوى عرض نمود كه چه‌قدر از طايفه با آن حضرت مىباشند ؟\r\nفرمودند كه چند نفر قليلى ، پس عرض نمود كه اشخاصى كه اظهار و ادّعاى تشيع مىنمايند بسيار مىباشند ، پس آن حضرت فرمودند كه « لابدّ للنّاس من ان يمحّصوا و تميّزوا و يغربلوا و يستخرج فى الغربال خلق كثير » « 2 » ، يعنى چاره‌اى نيست از براى مردمان و لابدّ است مر ايشان را از اين‌كه خالص كرده بشوند و جدا كرده و تميز داده و غربال كرده بشوند و بيرون بيايد از غربال خلق بسيارى و فرمودند ايضا كه « انّ هذا الامر لا يأتيكم الّا بعد اياس و لا و اللّه حتّى تميّزوا و لا و اللّه حتّى تمحّصوا و لا و اللّه حتى لا يشقى من يشقى و يسعد من يسعد » « 3 » ، يعنى به درستى كه اين امر يعنى ظهور صاحب الحق نمىآيد مر شما را مگر بعد از مأيوس شدن و نه به خدا سوگند كه نمىآيد تا وقتى كه از يكديگر جدا كرده شويد و نه به خدا سوگند كه نمىآيد تا وقتى كه خالص كرده شويد و نه به خدا سوگند كه نمىآيد تا وقتى كه بروز نمايد شقاوت هركس كه شقى است و سعادت هركس كه سعيد است .\r\nو ايضا امام محمد باقر عليه السّلام فرمودند در جواب كسى كه عرض نمود كه فرج شما در چه وقت است كه « هيهات هيهات لا يكون فرجنا حتّى تغربلوا حتّى يذهب الكدر و يبقى\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 370 ، ح 2 و بحار الأنوار ، ج 5 ، ص 219 ، ح 13 .\r\n( 2 ) . اصول كافى ، ج 1 ، ص 370 ، ح 2 .\r\n( 3 ) . همان ، ج 1 ، ص 370 ، ح 3 .\r\n","page_name":" 262 ","page_number":262},
  {"content":"\r\n\r\nالصّفو » « 1 » ؛ يعنى دور است دور است و نمىباشد فرج ما تا وقتى كه غربال كرده شويد و برود كدورت‌دار و باقى بماند صاف و ايضا فرمودند كه « انّ حديثكم هذا لتشمئزّ منه قلوب الرّجال فمن اقرّبه فزيدوه و من انكره فذروه انّه لابّد من ان تكون فتنه يسقط فيها كل بطانة و وليجة حتى يسقط فيها من يشق الشعر بشعرتين حتى لا يبقى الّا نحن و شيعتنا » « 2 » ، يعنى به درستى كه اين حديث و قصهء شما هرآينه وحشت مىنمايد از آن دل‌هاى مردهاى كنده ، پس هركس كه اقرار به آن دارد پس زياد نمائيد او را از اين حديث و هركس كه انكار دارد آن را پس واگذاريد آن را و با آن از اين مقوله سخن مگوييد به درستى كه لابد و ناچار است از اين‌كه بوده باشد و به‌هم رسد فتنه و امتحانى كه ساقط بشود و بيفتند در آن فتنه از درجهء ايمان هر متشخّصى و هر بزرگى حتّى اين‌كه مىافتد در آن فتنه كسى كه از شدّت فطانت و زيركى مىشكافد يك موى را و دو موى مىكند تا وقتى كه باقى نمىماند كسى مگر ما و شيعيان ما ، مراد آن است كه امتحان كرده مىشوند مردمان و به محك زده مىشوند تا آن‌كه هركس مؤمن و از اهل عقل و شيعهء ثابت‌قدم است معلوم شوند و ديگران هم معلوم شوند و از يكديگر جدا شوند تا آن‌كه در زمان ظهور جناب قائم آل محمد عليه السّلام كه عذاب نازل مىشود بر دشمنان و غير شيعيان و تخلّف ندارد عذاب و غضب سرايت به دوستان و شيعيان نكند چنان‌كه خداوند در آيهء  وَ لَئِنْ أَخَّرْنا عَنْهُمُ  « 3 » كه سابقا ذكر شد اخبار به آن فرموده است .\r\n الا يا ايها السّاقى ادر كأسا و ناولها * كه عشق آسان نمود اول ولى افتاد مشكل‌ها\r\nبه بوى نافه‌اى كاخر صبا زان طرّه بگشايد * ز تاب جعد مشكينش چه خون افتاد در دل‌ها\r\nشب تاريك و بيم موج و گردابى چنين هايل * چه مىدانند حال ما سبكبالان ساحل‌ها \r\n\r\nتحفه : [ 23 
  ] ، [ نشانه‌هاى قبل از ظهور دولت حق 
  ]\r\nو از جملهء فسادها و فتنه‌ها و واقعه‌ها و حادثه‌ها كه همگى علامات و آيات قريب بودن زمان ظهور دولت حق و خروج صاحب الحقّ و الامر و العصر و الزّمان است و در\r\n\r\n\r\n","description":"","footnote":"\r\n( 1 ) . همان ، ح 6 ، حذفيات زياد دارد .\r\n( 2 ) . همان ، ح 5 .\r\n( 3 ) . هود : 8 .\r\n","page_name":" 263 ","page_number":263},
  {"content":"\r\n\r\nاحاديث متفرقه رسيده است خروج نمودن سفيانى است و آن مردى است چهارشانه ، بدصورت ، سرگنده ، ازرق چشم ، بندگى خداوند را در مدّت عمر نكرده و ندانسته و مكّه و مدينه را هرگز نديده ، در صورت آن اثر ابله ، هركس او را مىبيند مىپندارد او را اعور ، اسم آن عثمان ، پدر آن عتيبه از اولاد ابى سفيان است . خروج آن در ماه رجب از وادى بىآب و علف از سمت مكّه ، مالك مىشود پنج بلاد شام را ، دمشق كه اول منزل آن است بعد از خروج و حمص و فلسطين و اردن و قلزين ، و خروج آن بعد از واقع شدن فتنه‌اى است ما بين اهل مشرق و مغرب ، پس مىفرستد يك طايفه‌اى از لشگر را به سمت مشرق و يكى را به ارض بابل كه از اراضى بغداد است ، پس مىكشند اكثر از سه هزار نفس و بىسيرتى مىنمايند با اكثر از صد زن و مىكشند سيصد نفر از اكابر بنى عبّاس بعد از آن مىآيند به سمت نجف اشرف و كوفه ، پس خرابى به اطراف و حوالى آن مىرسانند . بعد از آن يك حصّه از لشكر آن متوجّه شام مىشود و مىرسد به ايشان لشگر حضرت و همه را مىكشند و اموال را از ايشان مىگيرند و يك حصّهء ديگر روى به مدينه مىروند و مدينه را در سه روز تاراج مىكنند بعد از آن متوجّه به سمت مكّه مىگردند تا آن‌كه مىرسند به زمين بيداء ، در آن‌جا مجموع به زمين بيداء فرو مىروند و يك نفر از ايشان كه از قبيلهء جهنيّه است نجات مىيابد و از اين‌جا است كه در حديث ديگر رسيده است كه خير يقينى در نزد جهنيّه مىباشد و در شأن ايشان است آيهء  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  « 1 » و در كوفه كه منزل مىنمايد منادى آن ندا مىكند كه هركس يك سر شيعهء على عليه السّلام را بياورد مر او راست هزار درهم ، پس مردمان به طمع مال يكديگر را به دست آن ملعون مىدهند و امراى آن زمان همه حرام‌زاده‌اند و مدت ملك آن هشت ماه ، زوال ملك آن متّصل به ظهور ملك حق مىباشد و قبل از آن خروج شعيب بن صالح نام از سمرقند مىباشد و قبل از آن خروج عوف نام سلمى در ارض جزيره مىباشد جاى آن در كربت است و در مسجد دمشق كشته مىشود و از آن جمله قتل حسنى است و آن مردى است مسمى به اسم حسن ، قتل آن در مكّه در پاى حجر الاسود . ما بين آن و ظهور حق پنج روز است .\r\n\r\n\r\n","description":"","footnote":"\r\n( 1 ) . سبأ : 51 .\r\n","page_name":" 264 ","page_number":264},
  {"content":"\r\n\r\nو از آن جمله اختلاف بنى العبّاس است در ملك و سلطنت و كسوف شمس در نيمه ماه رمضان و خسوف قمر در آخر آن بر خلاف عادات و واقع شدن خسف در بيداء كه زمينى است نزديك به مدينهء مشرّفه و اين همان خسفى است كه سفيانى و جيش او را به زمين فرو مىبرد و متصل است به ظهور حضرت و خسفى در مغرب زمين و خسفى در مشرق زمين ، و ركود و ايستادن شمس از ابتداى زوال تا وقت عصر و طلوع آن از مغرب و گويا اشاره به ظهور خود آن جناب است چنان‌كه صريح حديث ديگرى است و قتل نفس زكيّه در پشت كوفه با هفتاد نفر از صلحا ظاهرا در قضيّهء وهّابيّه وقوع يافته است و ذبح نمودن مرد هاشمى در ميان ركن و مقام و خراب نمودن ديوار مسجد كوفه ظاهرا كه وقوع يافته است و آمدن رايات و علم‌هاى سياه از خراسان و خروج يمانى و ظهور مغربى در مصر و مالك شدن آن اطراف شام را ايضا و نازل شدن ترك به جزيره و روم برمله و طالع شدن ستاره در مشرق كه روشنى مىدهد مثل روشنايى دادن قمر و بعد از آن كشيده مىشود و كج مىشود تا به حدّى كه نزديك است كه دو طرف آن به‌هم برسد و ظاهر شدن سرخى در آسمان كه پهن مىشود در اطراف آن و آتشى ايضا در آسمان ظاهر مىگردد كه مردمان بسيار مىترسند و فى الجمله از معاصى منزجر مىگردند و ظاهر شدن آتشى ايضا كه ظاهر مىشود در شب در سمت مشرق و دراز است و سه روز يا هفت روز در ميان زمين و آسمان مىماند و ما بين آن و ظهور حضرت زمان قليلى مىباشد و مطلق العنان شدن عرب و تملّك يافتن آن‌ها مر بلاد را و خارج شدنشان از سلطان عجم ، ظاهر آن است كه وقوع يافته است و كشتن اهل مصر امير خود را و خراب شدن شام و بيرون آمدن سه رايت از آن و متوجّه شدن دو از آن به سمت مصر ايضا و يكى به سمت خراسان و ورود سوارها از جانب مغرب تا اين‌كه منزل بنمايند به نزديك جزيره و شق نمودن نهرى از شطّ فرات و داخل شدن آب آن به كوچه‌هاى كوفه ايضا ظاهر آن است كه وقوع يافته است و خروج نمودن شصت نفر دروغ‌گويى كه همگى ادّعاى نبوّت مىنمايند و دوازده نفر از آل ابى طالب كه هريك ادعاى امامت براى خود مىنمايند و سوزانيدن مردى جليل القدر از شيعيان بنى عبّاس در ما بين حلولا و خانقين و بستن جسر در\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبغداد از سمت محلّه كرخ و ايضا وقوع يافته است و همين جسرى است كه الحال موجود و معبر مردمان است و بلند شدن باد سياهى در بغداد و به‌هم رسيدن آن در اول روز و واقع شدن زلزله كه به سبب آن منخسف مىشود بسيارى از بغداد و به‌هم رسيدن خوف و اضطرابى كه قرار و سكون را از مردمان بر طرف كند و احاطه نمايد به بغداد و به عراق ايضا ظاهر آن است كه وقوع يافته است و همان خوف و اضطرابى بوده است كه از خروج طايفهء وهّابيّه به‌هم رسيده است و تا به حال هنوز باقى است .\r\nو واقع شدن خسف در بصره و خونريزى بسيار در آن و خراب شدن خانه‌هاى آن و فانى شدن اهل آن و ظاهر آن است كه واقع شده است در سال دويست و پنجاه و شش كه سال ولادت حضرت صاحب العصر عليه السّلام بوده است و آن اول علامات بوده است ؛ چون‌كه از حديثى كه مروى است از جناب پيغمبر صلّى اللّه عليه و إله و سلّم چنين مستفاد شده است فرمودند كه در شب معراج خداوند فرمود به من كه از جمله عطيّه‌هايى كه به تو دادم ، آن است كه بيرون مىآورم از صلب تو يازده امام كه همگى از نسل فاطمه دختر توست و آخر از ايشان مردى است كه نماز مىكند عيسى بن مريم عليه السّلام در پشت‌سر او و پر مىنمايد او زمين را از عدل همچنان‌كه پر شده است از ظلم و جور . پس گفتم خداوندا كى مىباشد اين امر ، پس فرمودند : وقتى كه بر طرف بشود علم و ظاهر بشود جهل و بسيار بشود قتل و كم بشوند فقهاى حقيقى و بسيار بشوند فقهاى صاحب ضلالت و خيانت و بسيار بشوند شعرا و بگيرند امّت تو قبور خودشان را مساجد و زينت كرده بشود مصاحف و مساجد و بسيار بشود جور و فساد و بگردند امراء كفره و اولياء ايشان فجره و اعوان ايشان ظلمه و صاحب راى ايشان فسقه پس در آن‌وقت سه خسف مىباشد در مشرق و يكى در مغرب و يكى در جزيرهء عرب و خراب شدن بصره به دست مردى از ذريّه تو كه به تبعهء آن زنجى است و خروج مردى از اولاد حسين بن على عليهم السّلام و ظهور دجال از مشرق از سجستان و ظهور سفيانى . « 1 »\r\nو در تاريخ مذكور خروج نموده است در بصره مردى كه اسم آن على بن محمّد بن\r\n\r\n\r\n","description":"","footnote":"\r\n( 1 ) . بحار الأنوار ، ج 52 ، ص 277 - 278 ، ح 172 و كمال الدين ، ص 250 ، ح 1 .\r\n","page_name":" 266 ","page_number":266},
  {"content":"\r\n\r\nاحمد بن عيسى بن زيد بن على بن الحسين ابن على بن ابى طالب عليه السّلام بوده و اكثر تبعهء آن غلام‌هاى سياه زنجى بودند و از اين سبب او را به صاحب الزّنج ملقّب نمودن و از جمله علامات واقع شدن مرگ و مردن سريع و به‌هم پيوسته است در بغداد و واقع شدن نقص در اموال و انفس و ثمرات و ظاهر شدن ملخ در اوان و غير اوان و ريختن آن‌ها بر زروع و غلّات و كم شدن ريع در زراعات مردمان و اختلاف نمودن دو صنف از عجم و خونريزى بسيار در ما بين آن‌ها و بيرون رفتن عبيد از طاعات آقايان و كشتن ايشان آقايان خود را و مسخ شدن طايفه‌اى از اهل بدعت به صورت ميمون و خوك و غلبه نمودن عبيد بر بلاد سادات و آمدن نداى از آسمان كه مىشنود او را تمام اهل زمين هر اهل زبانى به زبان خودش و اين همان ندائى است كه در حديث ديگر است كه در ماه مبارك رمضان مىباشد و ندا مىكنند مردمان را به اسم آن جناب و بشارت مىدهند ايشان را به ظهور آن ولايت مأب و متّصل به ظهور است و پيدا شدن صورت و سينه‌اى در قرص آفتاب و بيرون آمدن مردها از قبرها و رجوع نمودن ايشان به دنيا و ترددّ نمودن ايشان و يكديگر را شناختن و بعد از اين‌ها چهارده باران پىدرپى مىبارد و زنده مىگردد زمين بعد از مردگى آن و بروز مىنمايد بركات و رفع مىشود هر ناخوشى از آن‌ها كه اعتقاد به حق دارند و از شيعهء صاحب الحقّ مىباشند ، پس در اين وقت مطّلع مىگردند بر ظهور آن جناب در مكّه و مىروند به سوى آن جناب و مروى است از جناب پيغمبر صلّى اللّه عليه و إله و سلّم كه فرمودند كه در سال ده بعد از ششصد ، جرح و قتل بسيار مىشود و پر مىگردد زمين از ظلم و جور و در بيست بعد از آن واقع مىشود مرگ علما و يكى بعد از يكى باقى نمىماند و درسى بعد از آن كم مىشود آب نيل و فرات به مرتبه‌اى كه مردمان در وسط آن دو شط زراعت مىكنند و در چهل بعد از آن سنگ مىبارد از آسمان به بزرگى تخم‌مرغ ، پس تمام بهايم هلاك مىگردند و در پنجاه بعد از آن مسلّط ساخته مىشود بر مردمان سباع و درنده و در شصت بعد از آن منكسف مىشود آفتاب ، پس مىميرد نصف جن و انس و در هفتاد بعد از آن نمىزايد مؤمن از مؤمن و در هشتاد بعد از آن مىگردند زن‌ها مثل بهايم و در نود بعد از آن بيرون مىآيد دابّة الارض و با آن عصاى آدم و خاتم سليمان است و در هفتصد طلوع\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمىنمايد آفتاب سياه و تاريك و ديگر سؤال از ما بعد آن مكنيد . « 1 » ظاهر آن است كه اين سال‌ها بعد از ششصد از هزار دوم باشد كه الحال دويست و سى و سه سال از آن گذشته است و العلم عند اللّه و مراد از دابّة الارض جناب امير المؤمنين عليه السّلام است و بعد از اين مفصّلا ذكر خواهد شد ان شاء اللّه تعالى و مراد از طلوع نمودن آفتاب سياه و تاريك ، قيام قيامت كبرى است چنان‌كه در بيان دابّة الارض معلوم خواهد شد و در حديث ديگرى آن است كه در سال ششصد و هشتاد ظاهر مىگردد زنى كه اسم آن سعيده است و صاحب ريش و سبيل است مثل مردها و مىآيد از صحرا به سوى عراق با دويست هزار سوار و در سال ششصد و هشتاد و هفت ظاهر مىشود از سمت روم مردى كه اسم آن مزيد است با هفتصد علم كه بر هر علمى يك صليبى آويخته است و در تحت هر صليبى ، هزار نفر اسب‌سوار فرنگى و نصرانى مىباشد و در زمان آن بيرون مىآيد به سوى ايشان مردى از مكّه كه اسم آن سفيان بن حرب است « 2 » و از احاديث مستفاد مىشود كه اين مرد همان سفيان بن عقبه است كه زوال ملك آن ، هشت ماه مىباشد متّصل به ظهور صاحب الامر عليه السّلام « 3 » است و گويا حرب پدر آن است و عتبه جدّ آن است ؛ چون‌كه در حديث ديگرى است كه آن از اولاد عتبة بن ابى سفيان است و بنابراين فرموده آن‌كه از مكّه بيرون مىآيد مراد سمت مكّه است چون‌كه در حديث سابق فرموده بودند كه از وادى يابس و بىآب و علف بيرون مىآيد و فرموده بودند كه مكّه و مدينه را هرگز نديده است و احتمال اين‌كه اين غير از آن باشد مىرود و العلم عند اللّه .\r\nو مخفى نماناد كه در توقيعى كه از جانب جناب حضرت صاحب العصر و الزّمان عليه السّلام صادر شده است به سوى ابى الحسن على بن محمّد سمرى كه وكيل آخر آن جناب بود و زمان او اخر زمان غيبت صغرى مىبود نوشته بودند عبارتى را كه مضمونش اين است كه به تحقيق كه واقع شد غيبت تامّه ، پس ظهورى نمىباشد مگر\r\n\r\n\r\n","description":"","footnote":"\r\n( 1 ) . جامع الأخبار ، ص 142 .\r\n( 2 ) . همان .\r\n( 3 ) . همان .\r\n","page_name":" 268 ","page_number":268},
  {"content":"\r\n\r\nبعد از اذن دادن خداى تعالى و آن بعد از طول كشيدن مدّت و قساوت قلوب و پوشيدن زمين است از جور ، و زود باشد كه بيايد از شيعهء من كسى كه ادّعاى مشاهدهء من بنمايد آگاه باشيد كه هركس ادّعاى مشاهدهء من بنمايد قبل از خروج سفيانى و قبل از صيحه ، پس آن كذّاب و مفترى است « 1 » و مراد از صيحه همان ندائى است كه سابقا ذكر شد و بنابراين آن‌چه محقق شده است از مشاهده نمودن بسيارى آن جناب را در ايّام غيبت صغرى بوده است نه كبرى كه بعد از زمان صدور اين توقيع است و يكى ديگر از جمله علامات ، خروج دجّال است و در حديثى كه مروى است از جناب پيغمبر صلّى اللّه عليه و إله و سلّم بعد از آن‌كه سه روز هر روزه بعد از گذاردن نماز صبح با اصحاب خود تشريف بردند در يك خانه از خانه‌هاى مدينه و يك مرد ديوانهء هرزه‌گويى را كه مادر آن با آن بود به اصحاب خود نشان دادند و فرمودند كه اى مردمان خداوند نفرستاده است هيچ پيغمبرى را مگر اين‌كه انذار فرموده است امّت آن را از دجّال و به درستى كه خداوند او را مهلت داده است و واگذارده است تا زمان شما و خروج مىنمايد اين مرد بعد از اين و با او سپرى است و كوهى از نان و نهرى از آب و اكثر تبعهء او يهود و زنان اعراب و صحرانشين‌ها مىباشند و داخل مىشود به تمام آفاق و اطراف زمين مگر مكه و دو كوه آن و مدينه و دو كوه آن و هر وقت كه خروج نمود و ادّعاى الوهيّت كرد و امر بر شما مشتبه شد ، پس ببينيد كه آن اعور است و خداوند شما اعور نمىباشد . « 2 » مراد آن است كه اين ادنى علامتى است بر كذب دعوى آن و از اين حديث و غير آن ايضا مستفاد مىشود كه دجّال از زمان حضرت آدم عليه السّلام تا به حال بوده است و فى الجمله طول عمر آن و عمر سامرى كه هردو از اشقيا مىباشند مسلم بين الفريقين است مثل طول عمر خضر و الياس كه هردو از سعدا مىباشند و طول عمر اين اشخاص رفع استبعاد نمودن فرقهء عامّه را در طول عمر حضرت صاحب العصر و الزّمان عليه السّلام مىنمايد و مروى است از جناب امير المؤمنين عليه السّلام كه در يك روزى كه خطبه فرمودند مردمان را و بعد از آن فرمودند كه اى مردمان سؤال نماييد از من پيش\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 555 ، ح 349 و بحار الأنوار ، ج 52 ، ص 151 ، ح 1 .\r\n( 2 ) . بحار الأنوار ، ج 52 ، ص 195 - 197 ، ح 27 و كمال الدين ، ج 2 ، ص 528 ، ح 2 .\r\n","page_name":" 269 ","page_number":269},
  {"content":"\r\n\r\nاز آن‌كه نيابيد مرا ، پس صعصعة بن صوحان سؤال نمود كه در چه زمان خروج مىنمايد دجّال ، پس آن حضرت فرمودند كه از براى آن علاماتى است كه بعضى از آن‌ها تابع و بسته به بعضى است و اگر خواسته باشى هرآينه خبر بدهم تو را از آن علامات ، پس عرض نمود كه بلى ، پس آن حضرت فرمودند كه حفظ بنما آن‌چه را من مىگويم بعد از آن فرمودند كه علامت آن ، آمدن زمانى است كه در آن زمان مردمان بميرانند نماز را و ضايع بسازند امانت را و حلال بدانند دروغ گفتن را و بخورند ربا را و بگيرند رشوه را و محكم و زينت‌دار بسازند بنيان و خانه را و بفروشند دين را به دنيا و استعمال بنمايند در امور خود سفها را و مشورت بنمايند با زن‌ها و قطع بنمايند ارحام را و تابع بشوند هواها را و استخفاف بنمايند به كشتن و خون ريختن و بوده باشد صفت حلم ضعيف و ظلم نمودن فخر و امرا فجره باشند و وزراء ظلمه باشند و اهل معرفت خيانت‌كار باشند و قراء فسقه باشند ، يعنى عمل به مضمون قرآنى كه مىخوانند ، نمىكنند و ظاهر بشود شهادات ناحق و زور و علانيّه بشود فسق و فجور و آشكار بشود بهتان و مرتكب شدن گناهان و طغيان و زينت داده بشود قرآن‌ها و زخرفه و نقّاشى بشود مسجدها و بلند كرده بشود منارها و ازدحام بيابد صفوف در مسجدها و اكرام نموده بشوند اشرار و مختلف بشود راىها و نزديك بشود عذاب‌هايى كه خدا وعده داده است و شركت بنمايند زن‌ها با مردهاى خودشان در تجارت نمودن از جهت حرص داشتن آن‌ها بر دنيا و بلند بشود صداهاى فسّاق و شنيده بشود از ايشان و بوده باشد زعيم و بزرگ قوم ارذل ايشان و تقيّه نموده بشود از فاجر به سبب ترسيدن از شرّ آن و تصديق كرده بشود كاذب و امين دانسته بشود خائن و قرار داده بشود زن‌هاى خواننده و غناكننده و آلات لهو و لعب از قبيل مزمار و دف و امثال آن و لعن بنمايد آخر اين امّت اول آن را و اين كنايه از بد بودن اوّلين و آخرين است و سوار بشوند زن‌ها بر زين‌ها و شبيه بشوند مردان به زنان و زنان به مردان و كسب فقاهت بنمايند براى غير دين و اختيار بنمايند عمل دنيا را بر عمل آخرت و خود را با آن‌كه گرگ مىباشند به لباس ميش درآرند و دل‌هايشان گنده‌تر از مردار و تلخ‌تر از صبر است ، پس در آن‌وقت نزديك مىشود خروج دجّال و بهترين مساكن\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nدر آن زمان ، بيت المقدس است و مىآيد بر مردمان زمانى كه تمنّا مىنمايند كه كاش از ساكنين بيت المقدس مىبودند ، پس سؤال نمود اصبغ بن نباته كه كيست دجّال ؟ پس فرمودند كه آگاه باشيد كه دجّال مردى است كه اسم آن صايد بن صيد است و شقى كسى است كه تصديق آن بنمايد و سعيد كسى است كه تكذيب آن بنمايد بيرون مىآيد از شهرى كه او را اصبهان مىگويند از قريه‌اى كه معروف است به قريهء يهوديّه در حديث نبوى كه سابقا ذكر شد لفظ سجستان بود و شايد كه تصحيف شده باشد لفظ اصبهان به سجستان ؛ چون‌كه در لفظ و نوشتن قريب به يكديگر مىباشند . بعد فرمودند كه چشم راست آن ماليده شده است و چشم ديگر او در پيشانى او است و مىدرخشد به نحوى كه گويا ستارهء صبح است و در آن پارچه خونى است و به نحوى است كه گويا ممزوج به خون شده است و در ميان دو چشمش نوشته شده است كافر و مىخواند او را هر سواددارى و هر بىسوادى و فرو مىرود در درياها و سير مىنمايد با آن آفتاب و در پيش روى آن كوهى است از دود و در پشت سر آن كوه سفيدى است و مردمان مىپندارند كه آن طعام و آب و نان است و از اينجا معلوم شد كه مراد از فقرهء حديث نبوى كه ذكر شد و فرمودند كه با آن كوهى از آب و كوهى از نان است همين پندار و گمان مردمان است و حقيقت ندارد و بعد فرمودند كه بيرون مىآيد در آن زمان ، قحطى شديدى و در زير پاى آن خرى مىباشد كه هرگاه آن خر به قدر يك ميل كه ثلث فرسخ است مىباشد و پيچيده مىشود از براى آن ، زمين منزل به منزل و مرور نمىنمايد به هيچ آبى مگر آن‌كه فرو مىرود آن آب و بيرون نمىآيد تا روز قيامت و آواز مىنمايد به آواز بلندى كه مىشنود آن آواز را خلق ما بين مشرق و مغرب از جنّ و انس و مىگويد : « اين اوليائى انا الّذى خلق فسوّى انا الذى قدّر فهدى انا ربّكم الاعلى » يعنى كجا مىباشند دوستان من ، من آن‌چنان خدايى هستم كه خلق فرموده است بعد از آن تسويه نموده است آن خلق را و من آن‌چنانى خدائى هستم كه تقدير فرموده است بعد از آن هدايت نموده است و من خداوند و پروردگار اعلاى شما هستم بعد از آن فرمودند كه دروغ گفته است آن دشمن خدا به درستى كه آن اعور است و چيز مىخورد و در كوچه‌ها و بازارها راه مىرود و خداوند شما اعور نيست و چيز\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nنمىخورد و راه نمىرود و هميشه هست و زوال ندارد و به درستى كه اكثر تبعه و پيروان آن در آن روز اولاد زنا و صاحبان طبل مىباشند و مىكشد خداوند او را در زمين شام در عقبه‌اى كه معروف است به عقبهء اقنق در سه ساعتى از روز جمعه به دست كسى كه نماز مىكند عيسى بن مريم عليه السّلام در پشت‌سر آن ، مراد جناب صاحب الامر عليه السّلام است .\r\n سلامى چو بوى خوش آشنايى * بدان مردم ديدهء روشنايى\r\nدرودى چو نور دل پارسايان * به آن شمع خلوتگه پارسائى \r\nو بعد از آن فرمودند كه آگاه باشيد كه بعد از اين طامة الكبرى است پس عرض نمودند كه چه‌چيز است آن پس فرمودند كه بيرون آمدن دابّة الارض است از نزد صفا ، مراد كوهى است كه در مكّه مقابل كوه مروه است . بعد از آن فرمودند كه با آن خاتم سليمان است و عصاى موسى و مىگذارد آن خاتم را بر صورت هر مومنى ، پس نقش مىبندد اين كلمه كه « هذا مؤمن حقا » و مىگذارد بر صورت هر كافرى پس مكتوب مىشود در آن اين كلمه كه « هذا كافر حقا » و مومن ندا مىكند به كافر و مىگويد كه « الويل لك يا كافر » و كافر ندا مىكند به مؤمن و مىگويد كه « طوبى لك يا مؤمن » دوست مىدارم آن‌كه كاش مىبودم در امروز مثل تو پس فايز مىشدم به فوز عظيمى بعد از آن فرمودند كه بلند مىنمايد آن دابّه سر خود را ، پس مىبيند او را هركس كه در ما بين مشرق و مغرب باشد به اذن و قدرت خداوند عزّ و جلّ بعد از طلوع نمودن آفتاب از مغرب ، مراد آن است كه خروج دابّة الارض بعد از ظهور و خروج صاحب الامر عليه السّلام است . بعد از آن فرمودند كه در اين وقت برداشته مىشود توبه ، پس نه توبه قبول مىشود و نه عملى مرفوع مىگردد و بالا مىرود و نفع نمىدهد ايمان به كسى كه پيش از آن ايمان نياورده است و كسب عمل خير نكرده است ، بعد از آن فرمودند كه ديگر سؤال مكنيد ؛ به جهت آن‌كه حبيب من ، يعنى رسول خدا عهد فرموده است با من كه كسى را اخبار بما بعد آن ننمايم . « 1 »\r\nو در حديث ابى الطّفيل است كه سؤال نمود از آن حضرت كه فرمودهء خداوند كه\r\n\r\n\r\n","description":"","footnote":"\r\n( 1 ) . كمال الدين ، ج 2 ، ص 525 ، باب 47 ، ح 1 و بحار الأنوار ، ج 52 ، ص 192 ، ح 36 .\r\n","page_name":" 272 ","page_number":272},
  {"content":"\r\n\r\n وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  « 1 » اين كدام دابّه است كه تكلّم مىنمايد با مردمان ، پس آن حضرت فرمودند كه از اين سخن دست‌بردار ، پس ابو الطّفيل اصرار نمود ، پس فرمودند كه آن دابّه‌اى است كه طعام مىخورد و راه مىرود در كوچه‌ها و بازارها و جماع مىنمايد با زنان ، پس عرض نمود كه كيست آن ، پس فرمودند كه آن كسى است كه خداوند در حق آن فرموده است كه  وَ يَتْلُوهُ شاهِدٌ مِنْهُ  « 2 » و فرموده است كه  وَ مَنْ عِنْدَهُ عِلْمُ الْكِتابِ  « 3 » و فرموده است كه  وَ الَّذِي جاءَ بِالصِّدْقِ وَ صَدَّقَ بِهِ  « 4 » ، پس عرض نمود كه اسم آن را بفرما ، پس فرمودند كه اسمش را براى تو گفتم ، يعنى از همين كنايات معلوم تو گرديد كه آن كيست ؛ چون‌كه محقّق و معلوم بود كه مراد از شخصى كه در اين آيات است آن حضرت است . بعد فرمودند كه اى ابا طفيل اگر داخل بشوم بر اكثر شيعهء خودم آن چنان شيعيانى كه اقرار به امامت من نمودند و مرا امير المؤمنين مىگويند و حلال مىدانند جهاد نمودن با كسى را كه مخالف با من بنمايد و خبر بدهم مر ايشان را به بعض آن‌چه مىدانم از حقّى كه در قرآن است كه آورده است او را جبرئيل عليه السّلام از براى پيغمبر هرآينه متفرّق مىشوند از من و باقى مىمانم من با عدد قليلى ، بعد از آن فرمودند كه به درستى كه امر ما صعب در صعب است و نمىشناسد او را و اقرار به آن نمىنمايد مگر ملك مقرّب يا نبّى مرسلى يا بندهء مؤمنى كه خداوند خالص و صاف نموده باشد دل او را براى ايمان . « 5 » و وجه اعراض فرمودن آن حضرت از جواب دادن اوّلا به طريق اشاره و كنايه تكلّم فرمودن ثانيا و بعد از اصرار نمودن سايل ، از اين‌جا معلوم شد و در روايت ديگرى ايضا به طريق كنايه فرمودند كه آن دابّه ، دابّه‌اى است كه ايمان به خدا و رسول دارد و قرآن را مىخواند و طعام مىخورد و بعد از سؤال كردن و\r\n\r\n\r\n","description":"","footnote":"\r\n( 1 ) . نمل : 82 .\r\n( 2 ) . هود : 17 .\r\n( 3 ) . رعد : 43 .\r\n( 4 ) . زمر : 33 .\r\n( 5 ) . كتاب سليم بن قيس ، ص 13 و بحار الأنوار ، ج 53 ، ص 68 ، ح 66 .\r\n","page_name":" 273 ","page_number":273},
  {"content":"\r\n\r\nاصرار نمودن ، فرمودند كه آن على عليه السّلام است « 1 » و در روايت ديگر ايضا فرمودند كه و اللّه آن دابّه دم ندارد و ريش دارد « 2 » و از اصبغ بن نباته مروى است كه معاويه به آن گفت كه شما طايفهء شيعه گمان مىكنيد كه على عليه السّلام دابّة الارض است ، پس آن گفت كه ما نگفتيم بلكه طايفهء يهود مىگويند ، آن‌گاه معاويه رأس الجالوت را كه عالم يهودان بود طلبيد و گفت كه در كتاب خودتان يافته‌ايد دابّة الارض را ، پس گفت بلى آن‌گاه گفت كه چه چيز است آن ، پس رأس الجالوت گفت مردى است . گفت : اسم آن را مىدانى ؟ گفت :\r\nبلى ايليا اسم آن است ، پس معاويه گفت كه چه بسيار مناسبت دارد ايليا با على . « 3 »\r\nو اين نوع از مكالمات همگى دليل بر آن است كه مردمان جاهل بودند و تصديق نمىكردند با آن‌كه جناب امير عليه السّلام بعد از رحلت نمودن از دنيا ، ثانيا در آخر الزّمان رجوع مىنمايد با آن‌كه رجوع فرمودن آن جناب در آخر الزّمان يعنى بعد از ظهور جناب صاحب الامر عليه السّلام حق و صدق است و اعتقاد اماميه است و از اين‌جا است كه آن حضرت فرمودند كه در من سنتى و طريقه‌اى از ايّوب است و خداوند مرا با اهل من جمع مىفرمايد « 4 » ، يعنى در آخر الزّمان رجوع خواهم نمود و آن رجوع و كرّت آخر آن جناب است و رجوعات و كرّات بسيار قبل از زمان تولّد خود ايضا داشتند چنان‌كه در فقرات كلمات آن جناب است كه « انا صاحب الكرّات و الدّولات » « 5 » و در باب اول اين كتاب صريحا و اشارتا مذكور شد .\r\n تا صورت و پيوند جهان بود على بود * تا نقش زمين بود و زمان بود على بود\r\nاين كفر نباشد صفت كفر نه اين است * تا هست على باشد و تا بود على بود \r\nو مروى است از جناب امام جعفر صادق عليه السّلام كه فرمودند كه آمد رسول اللّه صلّى اللّه عليه و إله و سلّم به سوى جناب امير عليه السّلام در مسجد در حالتى كه آن حضرت جمع فرموده بودند قدرى از رمل را و سر مبارك را بر آن گذارده بودند و خوابيده بودند ، پس جناب پيغمبر صلّى اللّه عليه و إله و سلّم او\r\n\r\n\r\n","description":"","footnote":"\r\n( 1 ) . مختصر بصائر الدرجات ، ص 207 .\r\n( 2 ) . بحار الأنوار ، ج 6 ، ص 300 .\r\n( 3 ) . مختصر بصائر الدرجات ، ص 208 .\r\n( 4 ) . همان ، ص 205 .\r\n( 5 ) . همان ، ص 204 .\r\n","page_name":" 274 ","page_number":274},
  {"content":"\r\n\r\nرا حركت دادند و فرمودند كه برخيز اى دابّة اللّه ، پس شخصى از اصحاب عرض نمود كه بعضى از ما بعضى را به اين اسم بناميم ، پس فرمودند كه نه به خدا قسم كه نيست اين اسم مگر مخصوص به آن و آن مراد از دابّه‌اى است كه ذكر فرموده است او را خداوند در كتاب خودش كه  إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  « 1 » بعد از آن فرمودند كه يا على در آخر الزّمان بيرون مىآورد خداوند تو را به صورتى احسن و نيكو و با تو ميسمى مىباشد و نشان و داغ مىگذارى به آن دشمنان خود را « 2 » ؛ و ميسم به معنى آلتى است كه به آن نشان و داغ مىگذارند و كلمات آن حضرت كه فرمودند : « انا صاحب الميسم » « 3 » اشاره به اين ميسم است و در حديث سابق كه فرمودند كه با او است خاتم سليمان و مىگذارد بر صورت مؤمن و كافر ايضا اشاره به اين ميسم است و وجه آن‌كه آن حضرت را به دابّة الارض ناميده‌اند و اين اسم را مخصوص به آن جناب دانستند ، آن است كه دابّه به معنى جنبنده و حركت‌كننده است پس مقصود خدا و رسول آن است كه جنبنده و حركت كننده حقيقى كه حركات آن حركات الهيّه باشد در روى زمين منحصر به آن جناب است و ساير مردمان به سبب نقصى كه دارند گويا ساكن و مرده و بلا حركت مىباشند آسمان گويا كه در تركش همين يك تير داشت و از اين احاديث و امثال آن معلوم مىشود كه خروج آن حضرت بعد از خروج حضرت صاحب العصر و الزّمان عليه السّلام است و از جملهء علامات قيام قيامت است و چون‌كه در احاديث خروج آن جناب را در آخر الزمان فرمودند و با ساير علامت‌هاى ظهور صاحب الامر عليه السّلام ايضا ذكر نمودند شايد اشتباه بر بعضى بشود كه آن هم از علامات‌هايى است كه بايد قبل از ظهور واقع بشود و نه چنين است بلكه بعد از ظهور است و متّصل به قيامت است چنان‌كه مستفاد از فقرهء آخر حديثى است كه ابن عبّاس از جناب پيغمبر صلّى اللّه عليه و إله و سلّم در مناقب آن حضرت روايت نموده است كه ؛\r\n\r\n\r\n","description":"","footnote":"\r\n( 1 ) . نمل : 82 .\r\n( 2 ) . مختصر بصائر الدرجات ، ص 208 .\r\n( 3 ) . بحار الأنوار ، ج 39 ، ص 346 ، ح 17 .\r\n","page_name":" 275 ","page_number":275},
  {"content":"\r\n\r\nبولايتك صارت امّتى مرحومة و بعداوتك صارت ملعونة « 1 » و انّ الخلفاء من بعدى اثنتا عشر انت اوّلهم و آخرهم القائم الذى يفتح اللّه به مشارق الارض و مغاربها « 2 » كانّى بك و انت واقف على عجز جهنّم و قد تطاير شرارها و علا زفيرها و اشتدّ حرّها و انت الآخذ بزمامها فتقول لك جهنّم اجرنى يا على فقد أطفى نورك لهبى فتقول لها يا جهنّم قرّى خذى هذا و اتركى هذا » « 3 » ؛\r\nيعنى اى على به سبب دوستى نمودن با تو گرديده است فرقه‌اى از امّت من مرحومه و به سبب دشمنى داشتن با تو گرديده‌اند فرق‌هاى ديگر ملعونه و به درستى كه خلفاى از بعد من دوازده خليفه مىباشند و تو اول ايشانى و آخر ايشان قائم آن چنانى است كه فتح مىفرمايد خداوند به دست آن مشارق و مغارب زمين را و به تحقيق كه مىبينم تو را و حال آن‌كه تو ايستاده باشى بر لب جهنّم در حالتى كه پراكنده شده است شررهاى آن و بلند شده است صدا و نعرهء آن و شدت نموده است حرارت آن و تو گرفته‌اى افسار و مهار او را و آن مىگويد به تو كه پناه بده به من يا على ، پس به تحقيق كه خاموش نموده است نور تو لهب و برافروختگى و زبانه‌كشى مرا ، پس مىگويى تو مر او را كه قرار و آرام بگير و مترس و بگير اين كس را و واگذار اين كس را ، مراد قسمت نمودن آن جناب است سهم جنت و جهنّم را .\r\n اى دل غلام شاه جهان باش و شاه باش * پيوسته در حمايت و ظل إله باش\r\nآن را كه دوستى على نيست كافر است * كر زاهد زمانه و كر شيخ راه باش \r\n\r\nتحفه : [ 24 
  ] ، [ نامعلوم بودن وقت ظهور دولت حق با وجود وقوع اكثر علامات آن 
  ]\r\nو بدان‌كه وقت ظهور حضرت صاحب العصر و الزّمان عليه السّلام از جمله اسرار خداوند و رسول و ائمه عليهم السّلام است و تعيين آن را نفرموده‌اند و احدى را بر آن مطّلع نساخته‌اند و نخواهند ساخت بلكه تصريح فرموده‌اند كه آن امر از اسرار است و واقع نمىشود مگر بغتة و فجاة چنان‌كه مفضّل بن عمر سؤال نمود از حضرت امام جعفر عليه السّلام كه آيا\r\n\r\n\r\n","description":"","footnote":"\r\n( 1 ) . أمالى الصدوق ، ص 99 ، ح 2 و بحار الأنوار ، ج 28 ، ص 38 ، ح 1 .\r\n( 2 ) . كمال الدين ، ج 1 ، ص 282 ، ح 35 و بحار الأنوار ، ح 36 ، ص 226 ، ح 1 .\r\n( 3 ) . مناقب آل أبي طالب ، ج 2 ، ص 181 و بحار الأنوار ، ج 39 ، ص 204 ، ح 23 .\r\n","page_name":" 276 ","page_number":276},
  {"content":"\r\n\r\nوقت معيّنى از براى ظهور آن جناب مىباشد . پس فرمودند حاشا كه خداوند از براى آن وقتى ، قرار داده باشد كه شيعيان ما بدانند آن‌وقت را و هركس كه قرار بدهد از براى آن وقتى را پس ادّعاى شراكت نموده است با خداوند در علم خاصّ آن و اطّلاع بر سر آن و خداوند فرموده است كه   وَ ما يُدْرِيكَ لَعَلَّ السَّاعَةَ قَرِيبٌ * يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ   « 1 » ؛ يعنى و چه مىدانى تو وقت ظهور را شايد كه قريب باشد و تعجيل مىنمايند در آن اشخاصى كه ايمان به آن ندارند و امّا اشخاصى كه به آن ايمان آورده‌اند هرآينه مىترسند از آن و مىدانند آن‌كه حق است و واقع مىشود آگاه باش كه به درستى كه آن‌ها كه ممارات و جدال مىنمايند در امر ظهور هرآينه در گمراهى دورى مىباشند .\r\nپس مفضّل عرض نمود كه معنى آن‌كه ممارات مىنمايند چه‌چيز است ؟ فرمودند كه مىگويند كه كى متولّد شده است و كه ديده است او را و چه وقت ظهور مىكند و جمع اين‌ها تعجيل نمودن در امر خداوند است و شكوه نمودن در قضاى آن و دخل نمودن در قدرت آن است و اين اشخاص خسر الدّنيا و الاخرة مىباشند و چنان‌كه خداوند فرموده است كه  يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً  « 2 » ؛ يعنى و سؤال مىنمايند تو را اى پيغمبر از وقت و ساعت ظهور قائم آل محمّد صلّى اللّه عليه و إله و سلّم و وقت قيام قيامت ، پس بفرما تو كه علم آن در نزد پروردگار من است و افشاء آن نفرموده است و ظاهر نمىسازد او را در وقت خودش مگر اين‌كه آن سنگينى و سختى مىنمايد در آسمان‌ها و زمين و نمىآيد مر شما را مگر ناگهان و فرموده است كه  فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها فَأَنَّى لَهُمْ إِذا جاءَتْهُمْ ذِكْراهُمْ  « 3 » ؛ يعنى آيا انتظار مىكشند ايشان ، چيزى را غير از آمدن وقت ظهور آن حضرت كه مىآيد مر ايشان را ناگهان ، پس به تحقيق كه آمده است و حاصل شده است شروط و علامات آن ، پس وقتى كه آمد فايده نمىدهد به\r\n\r\n\r\n","description":"","footnote":"\r\n( 1 ) . شورى : 17 و 18 .\r\n( 2 ) . أعراف : 187 .\r\n( 3 ) . محمد : 66 .\r\n","page_name":" 277 ","page_number":277},
  {"content":"\r\n\r\nايشان مگر متذكّر شدن ايشان بلكه آن‌وقت زمان انتقام كشيدن است نه موعظه نمودن و مهلت دادن . « 1 »\r\n اى پادشه خوبان داد از غم تنهايى * دل بىتو به جان آمد وقت است كه بازآيى\r\nاى درد توام درمان در بستر ناكامى * هى ياد توام مونس در گوشهء تنهايى\r\nساقى چمن و گل را بىروى تو رنگى نيست * شمشاد خرامان كن تا باغ بيارايى\r\nمشتاقى و مهجورى دورى از تو چنانم كرد * كز دست بخواهد شد دامان شكيبايى \r\nو بدان‌كه سرّ و حكمت مخفى داشتن وقت ظهور آن جناب آن است كه از آن ايّام كه زمان صدور اين احاديث بوده است تا وقت ظهور بسيار بعيد و دور بوده است و طول داشته است و اگر اخبار به آن مىفرمودند هرآينه اكثر مردمان مأيوس مىشدند و از ايمان داشتن به آن مرتد مىگرديدند و اين خلاف حكمت خداوند و صفت لطف و رفق آن است بلكه مىبايد به ليت و لعّل و به مرافقت و مدارات با ايشان در اين امر تكلّم نمايند و آن‌ها را در فضيلت ايمان و انتظار كه احاديث در فضيلت و عظمت ثواب آن ذكر شد نگاه دارند ، چنان‌كه وارد شده است به‌همين خصوص كه « الشّيعة تربّى بالامانى منذ سنين » « 2 » ، يعنى مدّت‌ها است كه تربيت داده مىشود طايفهء شيعه در اين امر ظهور به امانى و ليت و لعل و از اين‌جا است كه تحديدات و تعييناتى كه قبل از اين اصحاب و علما نموده‌اند و به گمان خود صحيح دانسته‌اند همگى خطا و خلاف واقع بوده است و آن زمان‌ها كه تعيين نموده بودند همگى گذشت و ظهور بلكه اكثر علامات آن ايضا به ظهور نرسيد و از اين‌جا است كه در حديث رسيده است كه « كذب الوقّاتون » « 3 » ، يعنى دروغ گفته‌اند آن‌ها كه وقت از براى ظهور آن جناب قرار داده‌اند .\r\n با هيچ كس نشانى زان دلستان نديدم * يا من خبر ندارم يا آن نشان ندارد\r\nهر شبنمى در اين راه صد بحر آتشين است * دردا كه اين معما شرح و بيان ندارد \r\nو مخفى نماناد كه اين طول مدّت بالنّسبه به حال آن زمان‌ها است كه زمان صدور اين احاديث بوده است و از آن زمان تا به حال تقريبا هزار و يكصد و پنجاه سال گذشته\r\n\r\n\r\n","description":"","footnote":"\r\n( 1 ) . بحار الأنوار ، ج 53 ، ص 1 .\r\n( 2 ) . الغيبة للنعمانى ، ص 295 ، ح 14 .\r\n( 3 ) . همان ، ص 294 ، ح 12 و 13 .\r\n","page_name":" 278 ","page_number":278},
  {"content":"\r\n\r\nاست و الحال اميّد و رجا آن است كه زمان ظهور بسيار نزديك باشد ؛ چون‌كه اكثر علاماتى كه قرار داد فرمودند به ظهور رسيده است هرچند كه تحديد و تعيين ايضا نتوان نمود .\r\n اميد در كمر زركشت چگونه ببندم * دقيقه‌اى است نگارا در اين ميان كه تو دانى\r\nمن اين حروف نوشتم چنان‌كه غير ندانست * تو هم ز روى كرامت چنان بخوان كه تو دانى \r\nو بدان‌كه مراد از لفظ ساعت و قيامت در آيات و احاديث هم ظهور آن جناب است و هم قيام قيامت هردو و از اين‌جا است كه در احاديث تفسير اين آيات مذكوره را به هردو نموده‌اند و علامات هردو را باهم و درهم ذكر فرموده‌اند و منكر هردو را يكسان دانسته‌اند ؛ چون‌كه هردو در اوضاع و احوال متقاربند و در زبان عرفا و علما تعبير از ظهور به قيامت صغرى و از قيامت به قيامت كبرى مىنمايند و مروى است از جناب پيغمبر صلّى اللّه عليه و إله و سلّم در تفسير آيه  فَقَدْ جاءَ أَشْراطُها  « 1 » كه الحال ذكر شد كه فرمودند كه آيا خبر بدهم شما را به شروط و علامات ساعت ، پس سلمان فارسى ( ره ) كه در آن روز و در آن‌وقت ، اقرب مردمان بود به آن حضرت ، عرض كرد كه بلى يا رسول اللّه ، پس فرمودند : از جملهء شروط و علامات آن ضايع نمودن صلوات و تابع شدن شهوات و ميل نمودن به هواها و تعظيم داشتن مال و فروختن دين به دنيا است ، پس در آن‌وقت آب مىشود دل مؤمن در جوف آن ، هم‌چنان‌كه آب مىشود نمك در آب ؛ به سبب آن‌چه مىبيند از منكر و نمىتواند كه او را تغيير بدهد ، پس سلمان عرض نمود كه اين امر واقع‌شدنى است يا رسول اللّه ؟ فرمودند : بلى به حقّ خداوندى كه جان من در دست آن است اى سلمان ، در آن‌وقت والى مىشوند مردمان را امراء جور و وزراء فسقه و عارفان و هوشداران ظلمه و امناى خيانت‌كار ، پس عرض نمود كه اين امرشدنى است ، فرمودند : بلى به حقّ خدايى كه جان من در دست اوست اى سلمان ، در آن‌وقت مىگردد معروف منكر و منكر معروف و امين دانسته مىشود خاين ، و خاين دانسته مىشود امين و تصديق كرده مىشود كاذب و تكذيب كرده مىشود صادق ، پس عرض نمود كه اين شدنى است يا رسول اللّه فرمودند بلى به حقّ خدائى كه\r\n\r\n\r\n","description":"","footnote":"\r\n( 1 ) . محمد : 18 .\r\n","page_name":" 279 ","page_number":279},
  {"content":"\r\n\r\nجان من به دست اوست اى سلمان در آن‌وقت امارت نمودن زنان و مشاورت نمودن با كنيزان و نشستن اطفال بر منبرهاست و كذب صحبت و ظرافت است و زكات دادن غرامت است و سهم خداوند و رسول در ما بين ايشان غنيمت است و جفا مىنمايد مرد به پدر و مادر خود و حال آن‌كه نيكى مىنمايد با صديق خود و طلوع مىنمايد كوكب ذو ذنب ، پس عرض نمود كه اين شدنى است يا رسول اللّه فرمودند : بلى به حقّ خدايى كه جان من به دست او است اى سلمان و در آن‌وقت شريك مىشود زن با شوهر خود در تجارت و مىباشد باران در تابستان و پامال كرده مىشوند خوبان و خوار و ذليل مىباشند عبادت‌كنندگان و متقارب و متّصل مىشود بازارها و يكى مىگويد كه چيزى نفروختم و يكى مىگويد كه امروز نفع نكردم و نمىبينى احدى را مگر آن‌كه شكايت از خداوند مىنمايد ، پس عرض كرد كه اين‌ها شدنى است يا رسول اللّه فرمودند : بلى به حق آن خدايى كه جان من به دست اوست اى سلمان و در آن‌وقت والى مىشوند بر آن‌ها قومى كه اگر آن‌ها سخن بگويند مىكشند ايشان را و اگر سكوت بنمايند مباح مىدانند مال ايشان را و براى خود مىدانند چيز ايشان را و مىريزند خون ايشان را و پر مىنمايند دل‌هاى ايشان را از خوف ، پس نمىبينى ايشان را مگر ترسنده و لرزنده و گريزنده و مىآيند از مشرق و مغرب و متوجّه امر امّت من مىشوند ، پس واى بر ضعفاى امت من از جور ايشان و ويل و جهنّم باد بر ايشان ، رحم نمىكنند كوچكى را و اكرام نمىنمايند هيچ بزرگى را و در نمىگذرند از گناه‌كارى . جثّه و صورت ايشان صورت آدمى است و دل ايشان دل شياطين است ، پس عرض نمود كه اين‌ها شدنى است يا رسول اللّه فرمودند : بلى به حق خداوندى كه جان من در دست اوست اى سلمان در آن‌وقت اكتفا مىنمايند مردان به مردان و زنان به زنان و غيرت و رشك مىبرند بر پسرها هم‌چنان‌كه غيرت مىورزند بر دخترها در خانهء اهلشان و شبيه مىشوند مردان به زنان و زنان به مردان و سوار مىشوند زن‌ها بر زينها ، پس بر آن زنان باد از امّت من لعنت خداوند ، پس عرض نمود كه اين‌ها شدنى است يا رسول اللّه فرمودند : بلى به حقّ خداوندى كه جان من در دست اوست اى سلمان و در آن‌وقت نقّاشى و زخرفه كرده مىشود مساجد هم‌چنان‌كه زخرفه كرده\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمىشود معبد يهود و نصارى و زينت داده مىشود مصحف‌ها و بلند كرده مىشود منارها و بسيار مىشود صفوف با دل‌هاى بغض‌دار و زبان‌هاى مختلف ، پس عرض نمود كه اين‌ها شدنى است يا رسول اللّه فرمودند : بلى به حقّ خداوندى كه جان من در دست اوست اى سلمان و در آن‌وقت زينت مىنمايد مردهاى امّت من به طلا و مىپوشند حرير و ديباج و استعمال مىنمايند پوست سمور را پر و بسيار ، پس عرض نمود كه اين‌ها شدنى است يا رسول اللّه پس فرمودند : كه بلى به حق خداوندى كه جان من در دست اوست اى سلمان و در آن‌وقت ظاهر مىشود ربا و معامله مىنمايند به زيادتى و رشوه گرفتن و وضيع و پست مىشمارند دين و بلند مىدارند دنيا را ، پس عرض نمود كه يا رسول اللّه اين‌ها شدنى است يا رسول اللّه فرمودند : بلى به حق خداوندى كه جان من در دست اوست اى سلمان و در آن‌وقت ظاهر مىگردد زن‌هاى خواننده و آلات لهو و لعب و والى مىگردد بر آن‌ها اشرار امّت من ، پس عرض نمود كه اين‌ها شدنى است يا رسول اللّه فرمودند : بلى به حقّ خداوندى كه جان من به دست اوست اى سلمان در آن‌وقت حجّ مىنمايند بزرگان امّت من براى تفنن نمودن و اغنيا براى تجارت كردن و فقرا براى ريا و سمعه نمودن و در آن‌وقت مىباشند اقوامى كه تعلم مىنمايند قرآن را براى غير خدا و مىگيرند قرآن را مزمار و آلت خوانندگى و مىباشند اقوامى كه فقيه مىشوند براى غير خدا و بسيار مىشود اولاد زنا و غنا مىنمايند به قرآن و خود را بر روى دنيا مىاندازند ، پس عرض نمود كه اين‌ها شدنى است يا رسول اللّه فرمودند : بلى به حقّ آن خدايى كه جان من در دست اوست اى سلمان در وقتى كه هتك نموده بشود به محارم و كسب كرده بشود گناهان و مآثم و مسلّط بشود اشرار بر اخيار و فاش بشود دروغ و ظاهر بگردد حاجت و فاش بشود فاقه و مباهات بنمايند به لباس و پوشاك و داده بشوند باران در غير اوان آن و استادى بنمايند در زدن طبل و ساير آلات لهو و لعب و انكار بنمايند امر به معروف و نهى از منكر را حتّى اين‌كه بوده باشد مؤمن ذليل‌ترين امّت من و ملامت بنمايند تابعين قرآن را و عبّاد را ، پس ايشان خوانده مىشوند در ملكوت سماوات به اسم ارجاس و انجاس ، پس عرض نمود كه اين‌ها شدنى است يا رسول اللّه فرمودند : بلى به حقّ\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nخداوندى كه جان من در دست اوست اى سلمان و در آن‌وقت نمىترسد غنى و چيزدار مگر فقر را حتّى اين‌كه سايل به كف سؤال مىنمايد در ما بين دو جمعه و برنمىخورد به احدى كه بگذارد در دست آن چيزى را ، پس عرض نمود كه اين‌ها شدنى است يا رسول اللّه فرمودند : بلى به حقّ خدايى كه جان من به دست اوست اى سلمان در آن‌وقت تكلّم مىنمايد رويبضه پس عرض نمود كه چه چيز است رويبضه ، پس فرمود : كه تكلم مىنمايد در امر عامهء امت من كسى كه قابل تكلّم نمودن نبوده است ، پس درنگ نمىنمايند مگر زمان قليلى كه صدايى مىنمايد زمين به صوت شديدى ، پس گمان مىكند هر قومى كه اين صدا در ناحيه و نزد ايشان بوده است ، پس بعد از اين مكث مىنمايند هرقدر كه خداوند خواسته باشد بعد از آن بيرون مىاندازد از براى ايشان زمين پارچه‌هاى جگر خود را كه همه طلا و نقره است و اشاره فرمودند به سوى ستون‌هاى مسجد و فرمودند كه پارچه‌ها به بزرگى اين ستون‌ها است ، پس در آن روز نفع نمىدهد نه طلا و نه نقره بعد فرمودند كه اين‌ها را گفتم مقصود و معنى فرمودهء خداوند است « 1 » كه  فَقَدْ جاءَ أَشْراطُها  « 2 » .\r\nو مخفى نخواهد بود كه دو شرط و دو علامت كه در آخر اين حديث است از جملهء شروط و علامات قيامت كبرى است و ساير ديگر از جملهء شروط و علامات قيامت صغرى است كه معنى ظهور حضرت صاحب العصر عليه السّلام است و سابقا ذكر آن‌ها در احاديث سابقه شد و مخفى نماناد ايضا كه اكثر علامات چنان‌كه ديده مىشود وقوع يافته است مگر قليلى از آن‌ها كه متّصل به ظهور است و ان شاء اللّه تعالى آن هم عن‌قريب واقع خواهد شد و آن جناب ظاهر خواهد گرديد و ارادهء خداوند به عمل خواهد آمد و خلاف ندارد و وعدهء آن صدق و حقّ است و وفا به آن خواهد فرمود امّا ارادهء آن پس به مضمون اين آيه است كه فرموده است   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ * وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ  \r\n\r\n\r\n","description":"","footnote":"\r\n( 1 ) . تفسير القمي ، ج 2 ، ص 203 - 237 و بحار الأنوار ، ج 6 ، ص 305 - 310 ، ح 6 .\r\n( 2 ) . محمد : 18 .\r\n","page_name":" 282 ","page_number":282},
  {"content":"\r\n\r\n جُنُودَهُما مِنْهُمْ ما كانُوا يَحْذَرُونَ  « 1 » ؛ يعنى و اراده نموديم ما آن‌كه احسان و امتنان بفرماييم بر آن‌چنان اشخاصى كه ضعيف شمرده و پامال كرده شده‌اند در زمين خداوند و آن‌كه بگردانيم ايشان را امامان و مقتدايان خلايق برملا و آشكارا و بگردانيم ايشان را بزرگان و وارثين و تصرّف‌كنندگان در زمين و استقلال بدهيم مر ايشان را در زمين و بنماييم به فرعون و هامان و به جنود و تبعهء آن‌ها از جانب ايشان بلاها و انتقام‌هايى كه بودند كه از آن حذر مىكردند و تنزيل اين آيه هرچند كه در قصّه و واقعه بنى اسرائيل است بالنسبه به فرعون و هامان و قبطيان لكن تأويل و مقصود اصلى از آن قصّه و واقعهء ائمّه عليهم السّلام و آل محمد صلّى اللّه عليه و إله و سلّم است بالنّسبه به فرعون و هامان و تبعهء ايشان از اين امّت كه مراد از اول اوّلى است و از دوم دومى است كه هردو مقصود از صنمى قريش مىباشند و مراد از تبعهء ايشان بنى اميّه و بنى عبّاس و تابعين ايشانند چنان‌كه نصوص به خصوص در اين معنى وارد شده است « 2 » و بر سبيل عموم ايضا وارد شده است و محقّق است كه آن‌چه در امم سالفه رخ داده است بايد كه البتّه در اين امّت طابق النّعل بالنّعل واقع شود ، پس چنان‌كه خداوند در زمان سابق احسان و امتنان فرمود بر حضرت موسى عليه السّلام و بر ساير تبعهء آن از بنى اسرائيل و آن‌ها را مستقل و وارث و متصرّف در زمين خود گردانيد و فرعون و هامان و جنودشان را از قبطيان غرق و هلاك نمود بعد از آن‌كه ايشان مستضعف و پامال كرده شده فرعون و هامان و تبعهء آن‌ها بودند و هم‌چنان بايد كه در اين زمان كه زمان لا حق است احسان و امتنان بفرمايد بر حضرت پيغمبر صلّى اللّه عليه و إله و سلّم و بر ساير تبعهء آن از ائمه عليهم السّلام و مؤمنين و ايشان را مستقل و وارث و متصرف در زمين خود بگرداند و فرعون و هامان و جنود ايشان كه از اين امّت و در اين زمان ما لا حق مىباشند ذليل و خوار و هلاك بنمايد بعد از آن‌كه آن جنابان با تبعهء خودشان مستضعف و پامال كرده شده آن خبيثان بودند و مخفى نماناد كه اين آيه دليل صريح و واضحى است بر رجعت نمودن حضرات و مؤمنان كه اول و اقدم ايشان در رجعت و ظهور حضرت صاحب العصر است كه نفس پيغمبر صلّى اللّه عليه و إله و سلّم است .\r\n\r\n\r\n","description":"","footnote":"\r\n( 1 ) . قصص : 5 - 6 .\r\n( 2 ) . مجمع البيان ، ج 7 ، ص 414 .\r\n","page_name":" 283 ","page_number":283},
  {"content":"\r\n\r\n خوشا دمى كه درآيى و گويمت به سلامت * قدمت خير قدوم نزلت خير مقامى \r\nو اما وعده دادن خداوند پس به مضمون اين آيه است كه فرموده است  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ  « 1 » ؛ يعنى وعده داده است خداوند به آن‌چنان اشخاصى كه ايمان آورده‌اند از شما و عمل نموده‌اند اعمال صالح را كه هرآينه خليفه خود بنمايد ايشان را در زمين هم‌چنان‌كه خليفه گردانيد آن‌چنان اشخاصى را كه پيش از ايشان بودند و هرآينه متمكّن و برقرار بسازد از براى ايشان دين ايشان را آن‌چنان دينى كه خداوند مرضى داشته است از براى ايشان و هرآينه بدل بنمايد حال ايشان را از بعد خوف و تقيه داشتن ايشان به امنيت و استقلال تا اين‌كه عبادت بنمايند مرا به طورى كه هيچ شريك براى من قرار ندهند نه در ظاهر و نه در باطن و كسانى كه كافر بشوند ، يعنى انكار ظهور دولت حقّ بنمايند بعد از آن‌كه ما اخبار به آن نموديم ، پس ايشان فاسق و خارج از دين خداوند مىباشند و مراد از مخاطبين به لفظ « منكم » حضرات ائمّه اطهار عليهم السّلام با شيعيان ايشانند و اشخاصى كه فرموده است كه پيش از ايشان خليفه نموده است ايشان را اشاره به واقعهء بنى اسرائيل و فرعون و هامان و جنود ايشان است كه در تنزيل آيهء سابقه ذكر شد و فرمودهء آن‌كه بندگى من بنمايند به طورى كه هيچ شريك براى من قرار ندهند اشاره به حالت لاحقهء ايشان و زمانى است كه خداوند به ايشان وعده داده است كه در استقلال و امنيّت مىباشند و زمان ، زمان ولايت است و تكليف بر بواطن و حقايق امور است و به هيچ‌گونه در ظاهر تبعيّت و موافقت نمودن احدى مر احدى نمىباشد و شرك ظاهرى ايضا بر طرف مىشود چرا كه جهل بالكلّيّه مرتفع مىگردد چنان‌كه عن‌قريب ذكر خواهد شد ان شاء اللّه تعالى به خلاف حالت سابقهء ايشان و زمانى كه مستضعف بودند كه در آن زمان خائف بودند و به سبب حكمت و امر خداوند مكلّف و مأمور بودند كه در ظاهر موافقت و تبعيّت\r\n\r\n\r\n","description":"","footnote":"\r\n( 1 ) . نور : 55 .\r\n","page_name":" 284 ","page_number":284},
  {"content":"\r\n\r\nبندگان كه غير خداوندند بنمايند و به اين سبب فى الجمله و در ظاهر شرك كه عبارت است از اطاعت نمودن غير خداوند در ايشان بود و در زمان ظهور و اوان ولايت بالكليّه بر طرف مىشود و اطاعت در ظاهر و باطن منحصر به خداوند مىگردد .\r\n نفس باد صبا مشك‌فشان خواهد شد * عالم پير دگرباره جوان خواهد شد\r\nارغوان جام عقيقى به سمن خواهد داد * چشم نرگس به شقايق نگران خواهد شد\r\nاين تطاول كه كشيد از غم هجران بلبل * تا سراپردهء گل نعره‌زنان خواهد شد \r\n\r\nتحفه : [ 25 
  ] ، [ تفاوت عصر نبوت و عصر ولايت 
  ]\r\nبدان‌كه زمان ظهور دولت آن جناب كه زمان ظاهر شدن دولت ثانيهء حقّ است زمان ظهور و غلبهء عقل است از روى باطنى آن‌كه مقام ولايت است و به منزلهء روح است از براى روى ظاهرى آن‌كه مقام نبوّت است و از اين سبب فهم و دانش و علم و ساير قواى باطنيّه اهل آن زمان كه همگى قوالب و مجالى و مظاهر عقلند و رأس و رئيس و قطب ايشان آن جناب ولايت مآب حضرت صاحب العصر عليه السّلام مىباشد اوّلا و بالذّات متعلّق و مرتبط به باطن و ناشى از حقيقت است و حركات و سكنات و عبادات و معاملات و مكالمات و ساير حركات ظاهرّيه و جوارحيّهء ايشان كه تابع و متفرّع بر قواى باطنيّه است ظهور و بروز همگى و تمامى آن‌ها ايضا از روى باطن و حقيقت است به خلاف زمان نبوّت كه زمان ظهور عقل است از روى ظاهرى آن و مردمان آن زمان كه قوالب و مجالى و مظاهر عقلند ايضا فهم و دانش و علم و ساير قواى باطنيّه و حركات و سكنات و عبادات و معاملات و مكالمات و ساير حركات ظاهريّهء جوارحيّهء ايشان همگى و تمامى آن‌ها اوّلا و بالذّات از روى ظاهر و آثار است و از اين سبب تكاليف مردمان آن عصر بر ظواهر است بلكه تجسّس و تفحص از بواطن و حقايق منهى عنه و ممنوع است و مؤمن با منافق در احكام و معاملات به يك نهج و يك منوال است و بناى امر بر موافقت و مدارات است ؛ چون‌كه اوان تبليغ دعوت و اتمام حجّت است و اهل عقل با اهل جهل در اين امر مشتركند و باهم مخلوطند و تكاليف مردمان زمان ولايت كه بر بواطن و حقايق است و احكام مومن و منافق متغاير است و از يكديگر جدا و ممتاز است و بناى امر بر تجسس و مناقشه و مداقّه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاست ؛ چون‌كه اوان تبليغ دعوت و اتمام حجّت تمام شده است و به اتمام رسيده است و اهل عقل و جهل از يكديگر جدا و ممتاز شده‌اند ؛ چون‌كه در آن زمان جهل كه مقابل عقل است ظهور از روى باطنى خود ايضا نموده است و هردو از روى باطن جلوه نموده‌اند و آشكارا گرديده‌اند و در ما بين بواطن و حقايق اختلاط و درهم بودن ممتنع و محال است و خلطه‌اى كه از لوازم ظاهر بود از ميان ايشان بر طرف شده است و من جميع الوجوه از يكديگر ممتاز شدند و از اين سبب رحمت و غضب هم كه به واسطهء خلطهء ايشان مخلوط و درهم بود از يكديگر جدا و ممتاز شده است ، چنان‌كه در ميان اهل عقل هيچ شمّه‌اى از غضب و نقمت و ناخوشى نمىباشد و در ميان اهل جهل ايضا هيچ شمّه‌اى از رحمت و نعمت و خوشى نمىباشد .\r\nو وجه و سرّ اين آن است كه در زمان نبوّت روى ظاهرى عقل كه روى اقبالى آن است به سوى خلق و متوجّه به عوالم و خلايق است كه در تحت آن و مرتبط با آن است و جهل هم ايضا به حكم مقابله و ضدّيت روى ظاهرى آن‌كه روى اقبالى آن است الى الخلق متوجه به عوالم و خلايق است كه در تحت آن و مرتبط به آن است ، پس ناچار روى بر روى يكديگر مىباشند و آخر الامر قوس‌هاى ايشان به‌هم تلاقى مىنمايند و آخر سلسلهء عوالم موجودات آن‌ها كه بنى آدمند در ميان و مركز دوايرى كه از تلاقى دو طرف قوس‌هاى عوالم متقابله به‌هم رسيده است با يكديگر متلاقى مىشوند و به‌هم برمىخورند و ناچار همه‌چيز آن‌ها به‌هم مخلوط مىشود چنان‌كه در اشكال و صورى كه سابقا نموده شد معلوم گرديد و اما در زمان ولايت ، پس هيچ يك از روى باطنى عقل و جهل متوجّه به عوالم و موجودات خود نيستند بلكه عوالم و موجودات آن‌ها به طريق ترقّى متوجّه به آن دو روى هستند و آن دو روى به همان حالت خود كه اقبال عقل الى اللّه و ادبار جهل عن اللّه است باقى هستند و در آن‌وقت وجه ظاهرى آن‌ها مندرج در وجه باطنى آن‌ها مىگردد و دو وجه از ميان برداشته مىشود و متحد به يك وجه مىگردد ، پس بنابراين ناچار و لابدّ عوالم و موجودات آن‌ها متقابل و روبه‌روى يكديگر نيستند بلكه متعاكس و پشت بر پشت يكديگرند و از اين سبب خلطه فيما بين به هيچ‌وجه نيست و از يكديگر من جميع الوجوه جدا و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nممتازند و عوالم عقل ، جنّت و محال رحمت است و عوالم جهل ، جهنّم و محالّ غضب و نقمت است و از اين‌جا است كه زمان ولايت را به قيامت صغرى ناميده‌اند ؛ چون‌كه تميز و تفرقه كه از لوازم معاد و قيامت است فيما بين جنّت و جهنّم و اهل آن‌ها حاصل شده است و خبيث از طيّب و سجّين از عليّين جدا گرديده است و لكن از آن جا كه هنوز اوضاع دنيويّهء آن‌ها كه تغييرات و بقاء تكاليف مرافنا و پيرى و توليد و امثال آن‌ها است باقى است و مرتفع نگرديده است آن را به صغرى ناميده‌اند و قيامت كبرى وقتى است كه اوضاع دنيويّهء مذكوره از موجودات مرتفع گردد و اوضاع آن‌ها بالكيّه مبدّل به اوضاع بقا و راحت كلّيه گردد و شكل اوضاع موجودات و عوالم عقل و جهل در زمان ولايت در عالم حس و صورت بدين نهج است كه نموده و ديده مىشود :\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nپس چنان‌كه ديده مىشود هريك از دو روى ظاهرى عقل و جهل مندرج در دو روى باطنى آن‌ها گرديده است و هردو روى از هردو يكى شده است و عوالم هريك از آن‌ها منعطف به آن دورى گرديده‌اند و كرهء نيسم كه سابق اين يكى بود و محلّ تكوّن اهل عقل و جهل باهم و درهم بود به دو حصّه شده است و هر حصّهء كه محلّ تكونّ هريك از آن‌ها است منعطف به سمت رويى كه اصل و منبع آن بود ، گرديده است و خلطه‌اى كه فيما بين آن‌ها بود من جميع الوجوه بر طرف شده است و از يكديگر ممتاز گرديده‌اند و از اين‌جا معلوم شد كه از براى همان يك روى ظاهرى عقل دو صفت و دو حالت مىباشد يكى حالت ادبارى او است عن الحّق كه اقبال الى الخلق است و آن در مدّت زمان نبوّت است كه اقبال بر خلق نموده است به واسطهء قوالب و مجالى و مظاهر خود كه انبيا و رسل كه رأس و رئيس آن‌ها مىباشند به جهت امر ارشاد و تبليغ دعوت و اتمام حجّت بر آن‌ها مبعوث گرديده‌اند و از اين سبب كه حالت اقبال آن الى الخلق عين حالت ادبار او عن الحق است لابدّ و ناچار در مدت زمان نبوّت فى الجمله شرك كه عبارت است از موافقت نمودن با خلق در ظاهر امر بندگى نمودن خداوند مىباشد و اين حقيقت معنى  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ  « 1 » است ، يعنى و نفرستاديم ما هيچ رسولى را مگر به زبان قوم آن‌كه عبارتند از اشخاصى كه آن رسول فرستاده شده است به سوى ايشان و معنى هم‌زبان بودن با ايشان موافقت نمودن با ايشان است در همه‌چيز نه به خصوص در زبان و لغت ايشان چنان‌كه در عرف همه‌كس كه مىگويند فلان هم‌زبان فلان است ، مراد موافقت داشتن و جور بودن با او است در همه‌چيز و لفظ زبان را بر سبيل مثال مىآورند و يكى ديگر حالت اقبالى آن الى الحقّ است به واسطهء قوالب و مجالى و مظاهر خود ايضا كه رأس و رئيس آن‌ها انبيا مىباشند ايضا و آن در مدت زمان ولايت است كه وقتى است كه امر تبليغ به انجام رسيده است و هركس كه قابل بوده است به استعمال قوانين شريعت به طريقت رسيده است و مقبل بر حقيقت و الى الحقّ شده است و هركس كه قابل نبوده است و از اهل جهل بوده است در جاى و محلّ خود باقى مانده و با عقل اقبال الى\r\n\r\n\r\n","description":"","footnote":"\r\n( 1 ) . إبراهيم : 4 .\r\n","page_name":" 288 ","page_number":288},
  {"content":"\r\n\r\nالحقّ ننموده است و منعطف و منصرف به اصل و منبع خود كه روى ادبارى جهل است ، گرديده است و از اين سبب است كه شركى كه در زمان نبوّت بود در امر بندگى و پرستش خداوند در مدت زمان ولايت نمىباشد و همگى اهل عقل در تمام امور مشغول موافقت نمودن با حق مىباشند نه با خلق و از اين‌جا واضح گرديد كه احاديثى كه سابقا ذكر شد و متضمّن اين بود كه خداوند اولا به عقل فرموده است كه ادبار بنما ، پس ادبار نمود و بعد فرمود كه اقبال بنما ، پس اقبال نمود « 1 » ، اشاره به اين دو حالت او است كه در آن دو مدّت زمان نبوّت و ولايت مر او را مىباشد و امّا جهل كه احاديث سابقه ايضا متضمّن اين بود كه خداوند اوّلا به آن فرمود كه ادبار بنما ، پس ادبار نمود بعد از آن فرمود كه اقبال بنما ، پس تمرّد نمود و اقبال نكرد ، پس اشاره به اين دو حالت او است كه مر او راست در اين دو مدّت ايضا كه هردو حالت آن در هردو مدت ادبارى بوده است اما در زمان نبوت كه حالت عقل ادبار عن الحق بود ، پس حالت آن هم ادبار مىبود و اما در مدت ولايت كه حالت عقل اقبال الى الحق گرديد ، پس اقبال آن ايضا ادبار شد ؛ چون‌كه معنى اقبال رو آوردن بر اصل و منبع است و اصل و منبع و باطن عقل از اول امر خلقت اقبال به حق داشت و از يك روى كه روى ظاهر آن بود اقبال به خلق كه عين معنى ادبار عن الحقّ است نموده بود ، پس وقتى كه روى ظاهر آن‌كه مدبر عن الحقّ است اقبال مىنمايد هردو روى آن متّحد و يك روى مىگردد و مقبل الى الحق مىشود و امّا جهل ، پس چون‌كه ضدّ عقل بود و اصل و منبع و باطن آن از اول امر خلقت ادبار عن الحق داشت ، و اقبال به حقّ نداشت و از يك روى ظاهر آن هم كه اقبال به خلق نموده بود ايضا تابع و ناشى از روى باطن آن بود كه ادبار عن الحق داشت ، پس وقتى كه روى ظاهر آن مكلّف به اقبال نمودن مىشود و اقبال مىنمايد اقبال آن به اصل و منبع خودش مىشود و اصل و منبع آن ادبار عن الحق داشت پس هر دو روى و هردو حالت آن يك روى و يك حالت ادبارى مىگردد ، چنان‌كه در شكل سابق نموده شد .\r\nو مخفى نماناد كه معانى اين احاديث كه متضمّن حالات اقبال و ادبار هريك از\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 20 ، ح 14 .\r\n","page_name":" 289 ","page_number":289},
  {"content":"\r\n\r\nعقل و جهل است و تحقيق معنى ولايت و اوضاع زمان ظهور آن و آن‌چه در اين تحفه مذكور است بلكه آن‌چه در اين كتاب مسطور شده است تا به حال در پردهء خفا و ستر اشكال مانده بود و احدى آن‌ها را حلّ و منكشف و منفتح نساخته ؛ چون‌كه فتح اين امور بسته بر نور حكمتى است كه مكرّرا اشاره به آن شد و اهل زمان كه دست از ظاهرآرايى و رياكارى و دنيادارى و خودسازى برنمىدارند لهذا اين مطالب و امثال آن در حجاب خفا و اشكال باقى مىماند و از اين سبب لازم مىشود ايشان را كه علم معارف را بالكليّه ترك كنند بلكه انكار نمايند آه آه .\r\n نمىيابم از همدمان هيچ برجاى * دلم خون شد از غصّه ساقى كجايى\r\nمى صوفىافكن كجا مىفروشند * كه در تابم از دست زهد ريايى\r\nز كوى مغان رخ مگردان كه آن‌جا * فروشند مفتاح مشكل‌گشايى \r\nو بدان‌كه در اول اين تحفه كه مذكور نموديم كه فهم و عقل و دانش و قواى باطنيّه و حركات جوارحيّهء مردمان در عصر نبوت اوّلا و بالذّات ناشى از روى ظاهر و آثار است و در عصر ولايت اوّلا و بالذّات ناشى از روى باطن و حقيقت است محتاج به بيان و ذكر نمودن قدرى از مثال است تا آن‌كه مطلب ظاهر و هويدا گردد ، پس مىگوييم كه امّا فهم و عقل مردمان در عصر نبوّت در معرفت خداوند مثلا پس اوّلا مرتبط به آثار صنع و آيات او است و صنع و آيات او را مىشناسند نه خداوند را كه صاحب صنع و آيات است و از آثار صنع و آيات تصديق مىنمايند كه خداوند موجود است و از حكم و مصالحى كه در آن آثار و آيات مىبينند ايضا تصديق مىنمايند به اين‌كه خداوند حكيم و عالم و عادل است و هم‌چنين در ساير صفات آن و اين تصديق نمودن ايشان به جهت آن است كه عقل و فهم و دانش فطرى ايشان حكم مىنمايد به اين‌كه صنع ، صانع را مىبايد و معلول را علّت لازم است از غير اين‌كه در دل ايشان اثرى و محبّتى و ميلى و عشقى از براى اين تصديق بالنّسبه به خداوند باشد و اين نوع از معرفت ، معرفتى است اجماليّه و ظاهريّه ؛ چون‌كه عقل ايشان كه آلت معرفت است از اشعهء روى ظاهرى عقل است و انبيا و رسل كه بهره‌اى از روى باطنى آن دارند ايضا مكلفند كه به قدر حوصله و طاقت ايشان تكلّم بنمايند تا\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nآن‌كه شيئا فشيئا و بر سبيل تدريج هركس از آن‌ها را كه قابل باشند به عالم باطن برسانند و او را در اشعهء روى باطنى عقل صاحب نصيب و ذو سهم گردانند و مثال اين قسم از معرفت اين كس است به حال و كمال آفتاب در ضمن نور كواكب كه از آن‌جا كه دانسته است كه نور كواكب مستفاد از نور آفتاب است معرفت اجماليّه به اين‌كه قرص آفتاب مىبايد كه از كواكب بزرگ‌تر و نورانىتر باشد دارد و پيش از اين ديگر او را معرفتى نمىباشد .\r\n ز آيت‌ها جمال حق طلب كردن به آن ماند * كه كس خورشيد را طالب شود از نور كوكب‌ها \r\nو اما در عصر ولايت ، پس فهم و عقل مردمان اوّلا و بالذّات مرتبط به وجود و صفات خداوند است هرچند كه به واسطهء آثار صنع او است ايضا لكن اوّلا صاحب صنع را مىشناسند نه صنع را و از شناختن صاحب صنع و وجود و صفات آن منتقل مىگردند به شناختن صنع و به اين‌كه آثار صنع لازم است و بر وفق حكمت و مصلحت ايضا بايد كه باشد ؛ چون‌كه صاحب صنع را بر صفت علم و حكمت مثلا شناخته‌اند و اثر اين معرفت به دل ايشان رسيده است و لذّت او را چشيده و صاحب ميل و محبّت و عشق به خداوند خود گرديده‌اند ، پس اهل عصر نبوّت تعريف خداوند را به آثار مىنمايند و مىگويند كه خداوند آن كسى است كه اين آثار را خلق فرموده است و بيش از اين معرفت به خداوند ندارند و اهل عصر ولايت برعكس اين مىباشند و تعريف آثار را به خداوند مىكنند و مىگويند كه اين آثار آن‌چنان موجوداتى است كه خداوند خالق آن‌ها است و ما بين اين دو قسم از معرفت فرق بسيار است . اين كجا و آن كجا يكى در عالم سماع و اخبار است و يكى در عالم جهار و عيان است .\r\n ز روى دوست دل مستمع چه دريابد * چراغ مرده كجا قرص آفتاب كجا \r\nمثلا كسى كه پادشاه را به نفس آن و به صفت پادشاهى و به بصيرت دل و قوّت عقل و بينايى چشم عقل شناخته است ، مىداند و مىشناسد آن‌كه او را چاكران و ملازمان صاحب شوكت و دستگاه مىبايد و لازم است و بعد از آن شناختن و احترام داشتن مر چاكران و ملازمان او را از آن‌جا است كه مىداند كه آقاى ايشان چه‌كس است و به چه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nشأن و عظمت است و كسى كه پادشاه را اوّلا به بصيرت و بينايى دل نشناخته است و چاكران و ملازمان را ديده است و شناخته است مىداند كه ايشان را آقايى و پادشاهى مىباشد و بعد از آن شناختن و احترام داشتن او مر پادشاه را از آن‌جا است كه چاكران را ديده است و از ايشان شنيده است و مىداند كه چاكران و ملازمان او كيانند و به چه عظمت و به چه دستگاه مىباشند نه اين‌كه عظمت و جلالت و معنى پادشاهى و صفت آن در دل آن‌جا كرده باشد و اثر بخشيده باشد ، پس معرفت اين به حال پادشاه از عالم آثار و اخبار شنيدن است و معرفت آن از عالم حقيقت و جهار و ديدن است شنيدن كى بود مانند ديدن و هم‌چنين در معرف رسول و امام عليهم السّلام اهل عصر نبوّت چون‌كه معجزه‌اى را مىبينند تصديق به نبوّت رسول و امامت امام به طريق اجمال مىنمايند ، از آن‌جا كه معجزه را شناخته‌اند نه اين‌كه رسول و امام را به صفت آن‌ها شناخته باشند و اهل عصر ولايت چون‌كه مىدانند و به قوهء عقل خود شناخته‌اند كه امام و رسول مىبايد كه اعلم و اورع و اقرب الى اللّه و اقوى و اقدر از كلّ باشد از اين‌جا تصديق به امكان صدور و وقوع معجزه از ايشان مىنمايند و از اين‌جا است كه معرفت و تصديق نمودن جناب امير عليه السّلام به جناب پيغمبر صلّى اللّه عليه و إله و سلّم بدون ديدن معجزه بود ؛ چون‌كه مقام آن جناب مقام ولايت و حقيقت بود و بر اين قياس ساير معارف غيبيّه است .\r\nو اما قواى باطنيّه ايشان پس اهل عصر نبوّت مثلا كار مىكنند و بخشش مىنمايند و مشق و ورزش مىكنند تا اين‌كه بالاخره صاحب زور و قوّت و پهلوان و شجاع و سخىّ الطّبع بشوند و اهل عصر ولايت ؛ چون‌كه اوّلا صاحب زور و قوّت و صاحب ملكه شجاعت و سخاوت مىباشند بخشش‌هاى بزرگ و كارهاى عظيم را مىكنند و از اين‌جا است كه قوّت و ساير صفات نفسانيّه خود پيغمبر و ائمه عليهم السّلام از روى مشق و ورزش نمودن نبود بلكه از عالم ولايت كه حقيقت قوّت و قدرت است مىبود و معجزه عبارت از همين است كه آن فعل از تاييد خداوند و از عالم غيب و ملكوت كه مقام ولايت است ، صادر بشود نه از اسباب عالم ملك و شهادت كه به تكّسب مىباشد و در ما بين فرق بسيار است .\r\n كجاست صومعه و خرقه‌هاى سالوسى * كجاست پير مغان و شراب ناب كجاست \r\n\r\n","description":"","footnote":"","page_name":" 292 ","page_number":292},
  {"content":"\r\n\r\nو اما در عبادات ، پس اهل عصر نبوّت مثلا حجّ و زكات و نماز را اوّلا به اكراه طبع به‌جا مىآوردند تا آن‌كه به سبب آن مقرّب خدا و خداشناس بشوند و اهل عصر ولايت از آن‌جا كه مقرّب و خداشناس‌اند حجّ و نماز و زكات را به طوع و رغبت و از روى شوق و لذّت به‌جاى مىآورند و تفاوت بسيار ايضا مىدارند و هيچ نسبت باهم ندارند .\r\n چه نسبت است به رندى صلاح و تقوا را * ابو الفعال كجا ناظر الجمال كجا \r\nو تو ايضا در عالم حسّ و وجدان خود تفاوت بسيار مىيابى در ما بين آن‌كه طاعت و خدمت خود و تعظيم سلطان را مىنمايد به جهت حصول جاه و وصول مال و رفع بلا و حفظ نفس و امثال اين‌ها و ما بين آن‌كه طاعت و تعظيم سلطان را مىنمايد به جهت عشق و محبّت و جاه و مال و نفس خود را ايضا در خدمت آن صرف مىكند و خود را هيچ در نظر ندارد .\r\n ميان طاعت اين دو تفاوت است بسى * ابو الصّلاح كجا طاعت اياز كجا \r\nو از اين‌جا است كه جناب امير عليه السّلام كه صاحب مقام ولايت بودند فرمودند كه « ما عبدتك خوفا من نارك و لا طمعا فى جنّتك بل وجدتك اهلا للعبادة فعبدتك » « 1 » و عبادت رسول و ساير ائمه عليهم السّلام ايضا بدين منوال بوده است و فرمودند ايضا كه بندگان و اهل عبادت خداوند بر سه قسم مىباشند : قسمى است كه بندگى خداوند مىنمايند از جهت خوف ، پس عبادت آن مثل عبادت عبيد و مماليك و اسراء است كه از جهت خوف از موالى است نه به جهت محبّت داشتن با آن‌ها ، و قسمتى است كه بندگى مىنمايند از جهت طمع و عبادت آن مثل عبادت اجير و مزدكاران است كه به جهت طمع اجرت است نه محبّت ايضا ، و قسمى است كه بندگى مىنمايند از جهت محبّت و عبادت آن مثل عبادت احرار و آزادگان است « 2 » كه عملى كه از براى كسى كه مىكنند محض تبرّع و خواهش و ميل و محبّت است و قيدى و بندى در كردن آن عمل ندارند و حرّ و آزاد بودن و بندگى را بىغرض و بلاقيد كردن شيوه و حالت آن‌ها است كه بهره‌اى از مقام\r\n\r\n\r\n","description":"","footnote":"\r\n( 1 ) . بحار الأنوار ، ج 67 ، ص 186 .\r\n( 2 ) . اصول كافى ، ج 2 ، ص 84 ، ح 5 و بحار الأنوار ، ج 67 ، ص 255 ، ح 12 .\r\n","page_name":" 293 ","page_number":293},
  {"content":"\r\n\r\nولايت دارند و از اين‌جا است كه بعضى از علمايى كه اهل عرفانند حكم به بطلان آن دو قسم از عبادت نموده‌اند و جهت خوف و طمع را جهت تقربى كه شرط است در صحّت عبادت ندانسته‌اند و لكن اشتباه از آن‌جا نموده‌اند كه فرق ما بين زمان و تكاليف عصر نبوّت و ما بين زمان و تكاليف عصر ولايت ندانسته‌اند ، پس مادام كه زمان ، زمان نبوّت است هرسه قسم از عبادت صحيح است هرچند كه اشرف آن‌ها قسم آخرى است چون‌كه صاحب آن بهره‌اى از ولايت به‌هم رسانيده است و وقتى كه زمان ولايت آمد غير از قسم آخرى كه عبارت از دو قسم ديگرى است صحيح نيست و فاسد است لكن در آن‌وقت كسى كه صاحب آن دو نيّت باشد به‌هم نمىرسد و نيست .\r\nو امّا در معاملات ، پس اهل عصر نبوّت مثلا بيع و شرا مىنمايند از جهت گذران امر معيشت خود و اهل عصر ولايت بيع و شرا مىنمايند از جهت گذاردن و به‌جا آوردن امر و حكمت خداوند و آن‌ها زندگى مىخواهند به جهت خوردن و پوشيدن و اين‌ها مىخورند و مىپوشند به جهت زنده ماندن ، ببين تفاوت از كجا است تا به كجا و فرق بسيار مىباشد ما بين آن‌كه معجون مىخورد از براى حصول شهوت و درك نمودن لذّت جماع و ما بين آن‌كه جماع مىنمايد به جهت دفع شهوت و لذّت ، آن يكى مقصودش دفع نمودن مانع و خلاص ساختن خود است و آن ديگرى پيدا نمودن مانع و مقيّد گردانيدن خود است . بلى ،\r\n كار خوبان را قياس از بد مگير * گرچه باشد در نوشتن شير شير\r\nآن يكى شير است كادم مىخورد * و آن دگر شيريست كادم مىخورد \r\nو اهل عصر نبوت زهد در دنيا مىنمايند به جهت حاصل شدن ميل و رغبت به سوى آخرت و اهل عصر ولايت به جهت رغبت و ميل داشتن به سوى آخرت زهد در دنيا مىنمايند و اهل عصر نبوت از چشم و گوش علوم را به دل مىرسانند و اهل عصر ولايت از دل علوم را به چشم و گوش بيرون مىآورند .\r\n صلاح كار كجا و من خراب كجا * سماع وعظ كجا نغمهء رباب كجا \r\nخوش از چاهى كه از خود آورد آب و بر اين قياس است ساير امور اهل آن دو\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nعصر و خلاصه آن است كه صاحب مقام نبوّت آن است كه مردم را از ظاهر و به وسيلهء شريعت به باطن و به حقيقت مىرساند و صاحب مقام ولايت آن است كه مردم را به وسيلهء باطن به ظاهر مشغول مىنمايد .\r\n ما مريدان رو به سوى كعبه چون آريم چون * رو به سوى خانهء خمّار دارد پير ما \r\nو از اين‌جا است كه احكام نبوّت را به اسم شريعت كه به معنى راهى است كه از آن راه به سوى آب مىروند ناميده‌اند و احكام ولايت را به اسم حقيقت ناميده‌اند و برزخ ما بين را به اسم طريقت ناميده‌اند و مراد از اين سه مرتبه همان مراتب علم اليقين و عين اليقين و حق اليقين است كه در باب اول در تحقيق مراتب مجادله و موعظه و حكمت ذكر شد و همين سه مرتبه است ايضا كه او را علم و عمل و وصول مىنامند و در حديث مشهور نبوى است كه « الشّريعة اقوالى و الطّريقة احوالى و الحقيقة راس مالى » « 1 » ، يعنى گفتگو و قول‌هاى زبانى من شريعت و راه است از براى مردمان در رسيدن باب طريقت و حيات حقيقت ، و سيرت و حالت‌هاى نفسانى من طريقه و راه است ايضا از براى ايشان به سوى حيات حقيقت و سرمايه و اصل و منبع من عالم حقيقت است كه مراد عالم و مقام ولايت است و مقصود آن است كه طريقت و شريعت در حقّ آن جناب ناشى از حقيقت شده است چنان‌كه سابقا دانسته شد كه روى نبوّتى عقل ناشى از روى ولايتى آن شده است و امّا در حقّ مردمان ، پس هركس كه از اهل عصر آن جناب‌اند پس حقيقت ايشان ناشى از شريعت و طريقت ايشان ايضا ناشى از حقيقت مىشود و از باطن به ظاهر و از سهم ولايت به سهم نبوّت منتقل مىگردد .\r\n شرابى تلخ مىخواهم كه مردافكن بود زورش * مگر يك‌دم بياسايم ز دنيا و شر و شورش \r\nو لكن مقصود از زمان نبوّت ايضا آن است كه بالاخره مردمان را به حقيقت و به سهمى از مقام ولايت برسانند و هركس كه رسيد او را به اسم شيعه و شيعهء خالص و مؤمن خالص و عالم و عارف و امثال اين‌ها ادا مىنمايند و ايشان همان اشخاصى مىباشند كه در زمان فتنه و محكى كه در آخر زمان نبوّت مىباشد چنان‌كه سابقا مذكور شد سالم و خالص مىمانند و ايشان‌اند كه در زمان ظهور ولايت با جناب\r\n\r\n\r\n","description":"","footnote":"\r\n( 1 ) . كشف الخفاء و مزيل الإلباس ، ج 2 ، ص 6 ، ح 1532 .\r\n","page_name":" 295 ","page_number":295},
  {"content":"\r\n\r\nصاحب الامر عليه السّلام مىباشند و اگر مرده‌اند زنده مىشوند و در زبان عرفا آن كسى كه از جملهء معدود قليلى است كه در زمان نبوّت از حقيقت و باطن كه مقام ولايت است به طريقت و شريعت كه ظاهر و مقام نبوّت است مىرسد و مشغول مىشود او را مجذوب سالك خوانند ؛ يعنى اول جذبه و كشش از آن بر طرف شده است و بعد سلوك و طريقهء بندگى و آداب شريعت را به طوع و رغبت و لذّت پيشه گرفته است و آن كسى كه از شريعت و طريقت كه ظاهر و عالم نبوّت است به حقيقت كه باطن و مقام ولايت است مىرسد و تا وقتى كه برسد سلوك و طريقهء بندگى و آداب شريعت را به طريق اكراه و مجاهده به عمل مىآورد او را سالك مجذوب گويند ؛ يعنى اول كوشش و سلوك و طريقهء بندگى را كرها و به خلاف طبع پيشه گرفته است تا اين‌كه ثانيا از آن طرف جذبه و كشش به‌هم رسيده است و بعد سلوك و طريقهء شريعت را به طوع و رغبت پيشه گرفته است و فرق اين دو قسم و شرافت مجذوب سالك كه سلوك و حركات و طاعات و اخذ به شريعت و طريقت آن به طوع و رغبت و از روى عالم ولايت است معلوم و هويدا است و چه بسيار مىباشند كه از سلوك به جذبه و به حقيقت نمىرسند ؛ چون‌كه محقق است كه هر طالبى و جوينده‌اى يابنده نمىشود\r\n اگر از جانب معشوقه نباشد كششى * كوشش عاشق بىچاره به جايى نرسد \r\nو لكن از جذبه و حقيقت به سلوك و به طريقت و به شريعت رسيدن لازم است و نرسيدن محال و ممتنع است ؛ چون‌كه جذبه و وصول به حقيقت امرى است و حالتى است قلبانيّه و حالات قلبيّه علّت تامّه است از براى ملكات نفسانيّه كه مسمّى به اسم طريقت است و حركات جوارحيّه كه مسمّى به شريعت است و تخلّف معلول از علّت تامّه محال است ، پس اين قسم ، اعزّ و اشرف و اقوى است و لكن در زمان نبوّت بسيار قليل و نادر است و از اين سبب كه مقام ولايت جذبه لازم دارد بىاختيارى نفس و جوارح را در طاعت نمودن و به طوع و رغبت و ميل تمام مشغول شدن به طاعات را طايفهء عرفا در نظم و نثر خود اسم آن جذبه و وصول به حقيقت و به عالم ولايت را مسمّى به اسم مى و مدام و شراب و امثال اين‌ها نموده‌اند ؛ چون‌كه شباهت من جميع الوجوه ما بين تأثيرات جذبه و تاثيرات مى مىباشد و هردو مستى و بىاختيارى\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nحالات نفسانيه و حركات جوارحيّه را و رو آوردن و متوجّه شدن به سمت محبوب و رضاجويى آن و ترك نمودن امور عاديّه و ريائيّه و امثال اين‌ها را لازم دارند هرچند كه ما بين خود آن دو به هيچ‌وجه مناسبت و مشابهت نبوده است و وسايط اين فيض و اين نعمت عظمى را به مناسبت شراب ظاهرى به اسم ساقى و مطرب و مغنّى و امثال اين‌ها ناميده‌اند و هم‌چنين ساير كلمات و اصطلاحات ايشان از جهت مناسبت و مشابهت بين العالمين است و داد و بيداد و فغان و فرياد و تضرّع و طلب اين طايفه براى اين است و مقصود و مراد ايشان همين است و لكن به سبب عزّت و شرافت اين مطلب و اين مقام او را به اين اسامى و به اين لغزها و معمّاها ادا كرده‌اند تا آن‌كه غير و اجنبى و آن‌كه او را بهره از آن نمىباشد نفهمد و گفته‌اند كه :\r\n با مدعى مگوييد اسرار عشق و مستى * تا بىخبر بميرد در درد خودپرستى\r\nدر مذهب طريقت خامى نشان كفر است * آرى طريق رندى چالاكى است و چستى \r\nو به اين سبب ايضا خود را در معرض ملامت درآورده‌اند و به آن رضا شده‌اند و گفته‌اند كه :\r\n زاهد ظاهرپرست از حال ما آگاه نيست * در حق ما آن‌چه گويد جاى هيچ اكراه نيست \r\nو بعضى از اوقات تصريح به آن‌كه مراد از لفظ مى و امثال آن در زبان ايشان نه مى و نه اسباب و آلات ظاهرى آن است نموده‌اند و گفته‌اند :\r\n خم‌ها همه در جوش و خروش‌اند ز مستى * وان مى كه در آن‌جاست حقيقت نه مجاز است \r\nو خطاب به ساقى و وسايط نموده‌اند و گفته‌اند :\r\n اگر شراب خورى قطرهء فشان بر خاك * از آن گناه كه نفعى رسد به غير چه باك \r\nو ابن فارص كه يكى از عرفاى عرب بوده است در قصيدهء ميميّهء خود كه در وصف مى و مدامه گفته است در اول آن گفته است كه :\r\n شربنا على ذكر الحبيب مدامة * سكرنا بها من قبل ان يخلق الكرم \r\nيعنى آشاميديم بر ياد دوست شرابى كه مست شديم به سبب آن پيش از آن‌كه خلق كرده بشود درخت انگور و در اواسط آن گفته است كه :\r\n يقولون لى صفها و انت بوصفها * خبير اجل عندى باوصافها العلم\r\nصفاء و لا ماء و لطف و لا هوا * و نور و لا نار و روح و لا جسم \r\n\r\n","description":"","footnote":"","page_name":" 297 ","page_number":297},
  {"content":"\r\n\r\nيعنى مىگويند مرا كه وصف نما و تعريف كن آن مى را از براى ما چون‌كه تو به اوصاف آن خبير و مطّلع مىباشى ، بلى در نزد من علم به اوصاف آن هست آن صفايى است بدون آب و لطافتى است بدون هوا و نورى است بدون نار و روحى است بدون جسم و گفته است كه :\r\n و قالوا شربت الاثم كلّا و انّما * شربت الّتى فى تركها عندى الأثم \r\nيعنى و گفتند به من كه تو آشاميده‌اى چيزى را كه موجب گناه و اثم است حاشا و كلّا بلكه اين است و جز اين نيست كه آشاميده‌ام چيزى را كه در ترك آن در نزد من گناه مىباشد و در آخر آن گفته است كه :\r\n على نفسه فليبك من ضاع عمره * و ليس له منها نصيب و لا سهم « 1 » \r\nيعنى بر حال و نفس خود بايد بگريد كسى كه عمر آن فانى و ضايع گرديده است و از اين شراب از براى آن سهمى و نصيبى نبوده است و هم‌چنين ديگران و غير آن از اكابر و بزرگان و اهل صلاح و تقوى از قبيل آخوند ملا محسن و شيخ بهاء الدين و خواجه حافظ رحمهم اللّه مثلا كه احدى از اهل فهم و معرفت و علم در مادّه و خصوص ايشان گفتگويى ندارند و ايشان را از اجلّهء علما و عرفا دانسته‌اند و توهّم اين‌كه ايشان از اسيران شهوت و لذّت نفسانيّه و شراب‌خوار و بچه‌باز بوده‌اند در حقّ ايشان نكرده‌اند به اين زبان‌ها و بيان‌ها گفتگو نموده‌اند و سخن‌سنجى كرده‌اند بلكه اهل معرفت را در مثل اين مقامات زبانى و بيانى غير از اين قسم نمىباشد چنان‌كه مناجات و ادعيّهء حضرات ائمّهء اطهار عليهم السّلام كه تعلّق به اين مقامات و اين مطالب دارد ايضا همگى به اين زبان‌ها و اين كنايات و استعارات است و امّا اشخاصى كه هرّ از برّ نشناخته و ندانسته‌اند و خبر از اين مراتب و اين زبان‌ها ندارند و با اين اشخاص عداوت مىورزند و دليل ايشان همين است كه آن‌ها شعر و مى و معشوق و امثال اين‌ها گفته‌اند و اين‌قدر نفهميده‌اند كه اسم خوب و بد دخلى به خوبى و بدى مسمّى ندارد و مطلب حقّ را به شعر و به وزن درآوردن راهى به ضلالت ندارد بلكه تأثير و رسوخ آن در قلوب و طباع به سبب شعريّت بيشتر است ، پس جواب و جزاى آن‌ها همان\r\n\r\n\r\n","description":"","footnote":"\r\n( 1 ) . ديوان ابن الفارص ، ص 140 .\r\n","page_name":" 298 ","page_number":298},
  {"content":"\r\n\r\nباقى ماندن ايشان است در جهل و اعجوبهء خود ، بگذار تا بميرند در جهل و خود پرستى و عجب‌تر از آن ، اين است كه با وجود آن نافهمى كه خبر از هيچ زبانى و بيانى و هيچ رمزى و سرّى و صاحب سرّى و هيچ نكته و نكته‌دانى و هيچ كنايه و كنايه گويى ندارند از براى خود مجلس تعليم و تعلّمى و مدرس تدريس و تدرّس و محفل قال و قيل و محكمهء افاده و بحث و نظر و جرح و تعديل و امثال اين‌ها قرار داده‌اند .\r\n در آن حديقه كه بلبل زبان نطق ندارد * تو شوخ ديده مگس بين كه برگرفته طنين را \r\nو خود را از علما و اهل علم و معرفت و اهل قرب مىدانند و حركات و اطوار خود را در لباس و اسباب ظاهرآرايى و خواهش‌ها و توقّعات و تمنيّات و ساير امور ديگر غير از چيز فهمى و دين‌دارى همه را شبيه علما نموده‌اند لكن\r\n بازارچه گاه‌گاهى بر سر نهد كلاهى * مرغان قاف دانند آيين پادشاهى \r\n\r\nتحفه : [ 26 
  ] ، [ كيفيت خروج و ظهور امام عصر عليه السّلام 
  ]\r\nمضامين احاديث متفرّقه آن است كه خروج و ظهور نمىفرمايد آن جناب ولايت مآب مگر در سال طاق مثل سه و پنج و هفت و نه و علمى و شمشيرى مىدارد كه وقت خروج و ظهور آن حضرت كه نزديك شد آن علم وا مىشود و آن شمشير از غلاف خود بيرون مىآيد و هردو به زبان درمىآيند و مىگويند كه « اخرج يا ولىّ اللّه و اقتل اعداء اللّه فلا يحل لك ان تقعد عن اعداء اللّه » « 1 » ؛ يعنى بيرون بيا و خروج بفرما اى ولىّ خداوند و بكش دشمنان خداوند را به جهت آن‌كه جايز و حلال نيست از براى تو آن‌كه ديگر بنشينى و مهلت بدهى دشمنان خداوند را و ندا كرده مىشود به اسم آن جناب در شب بيست و سيّم و ظاهرا اين همان ندايى است كه سابقا در بيان علامات ذكر شد و خروج مىفرمايد در روز شنبه روز عاشورا دهم ماه محرّم الحرام كه روز قتل جناب امام حسين عليه السّلام « 2 » بوده است به جهت آن‌كه آن روز روز مصيبت آل محمّد عليهم السّلام و فرح بنى اميّه - لعنهم اللّه - بوده است ، پس بايد كه به جهت مكافات و\r\n\r\n\r\n","description":"","footnote":"\r\n( 1 ) . كمال الدين ، ج 1 ، ص 268 ، ح 11 و بحار الأنوار ، ج 36 ، ص 208 ، ح 8 .\r\n( 2 ) . همان ، ج 2 ، ص 654 ، ح 19 و بحار الأنوار ، ج 52 ، ص 285 ، ح 17 .\r\n","page_name":" 299 ","page_number":299},
  {"content":"\r\n\r\nبه مضمون آيهء شريفهء  ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً  « 1 » همان روز ايضا روز مصيبت بنى اميّه - لعنهم اللّه - و روز فرح آل محمّد - عليهم السّلام - بشود و چون‌كه در احاديث ديگر ايضا رسيده است كه خروج آن جناب در ماه رجب مىباشد . دور نيست كه ناميدن روز خروج را به روز عاشورا به جهت مناسبت معنويّه باشد كه الحال اشاره به آن شد و مىشود و از اين مقوله در احاديث در غير اين باب هم بسيار است و خروج از مكّهء معظّمه مىفرمايند در ما بين ركن خانهء كعبه و مقام حضرت ابراهيم عليه السّلام . و وجه آن اين است كه چون‌كه خانهء كعبه بيت اللّه و اصل زمين است و آن جناب ايضا معدن ولايت و محل تعلّق روى باطنى عقل است كه اول مخلوق خداوند و باب اعظم و حجاب اقدم و اصل و مفاتيح الغيب تمام موجودات است و هميشه و همه‌جا ظاهر با باطن موافق و ظاهر عنوان باطن بوده است و مىباشد ، پس لازم دانسته شده است آن‌كه خروج آن جناب از كعبه باشد تا آن‌كه عالم خروج و ظهور ظاهرى با عالم خروج و ظهور باطنى آن جناب موافق باشد و به سبب همين نوع از مناسبت است كه بعد از خروج در آن‌جا مكث نمىفرمايند و به نجف اشرف مىآيند و پاىتخت در آن‌جا مقرّر مىفرمايند چون‌كه آن زمين حرم و مرقد و محلّ قرار و آرامگاه معدن ولايت اصليّهء باطنيّه است كه عبارت از جناب امير عليه السّلام است .\r\nو در حال خروج همراه آن جناب ، جبرئيل است از طرف راست و ميكائيل است از طرف چپ و حضرت شعيب و صالح كه از پيغمبرانند در پيش روى و جبرئيل ندا مىفرمايد كه « البيعة للّه » و در بالاى سر آن جناب ايضا ملكى است كه ندا مىكند كه « هذا المهدى فاتبعوه » و علم و رايت رسول اللّه صلّى اللّه عليه و إله و سلّم با او است عمود آن از عمود عرش و جامهء آن از بهار نضر اللّه است و آن را كه حركت مىدهند روشن مىشود ما بين مشرق و مغرب و فرود نمىآيد بر احدى مگر اين‌كه او را هلاك مىنمايد و آن جناب منصور به رعب و مؤيّد به نصر است و در حال سير كردن و راه رفتن مطوى و پيچيده مىشود\r\n\r\n\r\n","description":"","footnote":"\r\n( 1 ) . إسراء : 6 .\r\n","page_name":" 300 ","page_number":300},
  {"content":"\r\n\r\nاز براى آن زمين و مرتفع مىشود هر پستى و منخفض مىگردد هر بلندى و تمام روى زمين در نزد آن به منزلهء كف دست اين كس است در نزد اين كس و ظاهر مىگردد از براى او ، آن‌چه در جوف زمين است از كنوز و معادن و سنّ شريف آن جناب سنّ شيوخ است و لكن در منظر مثل جوانان است و هركس كه او را مىبيند او را ابن اربعين مىپندارد و پير نگرديده است و نمىگردد به مرور ايّام و ليالى « 1 » قوىّ البدن است به مرتبه‌اى كه اگر دست دراز بنمايد به سوى عظيم‌تر درختى كه در روى زمين است هرآينه او را از ريشه بيرون مىآورد و اگر در ما بين جبال و كوه‌ها فرياد بزند هر آينه كوه‌ها مندكدك مىگردد و از هم مىپاشد و سايه ندارد و با او عصاى حضرت موسى و خاتم حضرت سليمان است و سلطنت آن عامّه و عالم‌گير است و نزول مىفرمايد حضرت عيسى عليه السّلام و اقتدا مىفرمايد به آن جناب . بلى ،\r\n هركه بدين جمال و فرّ سوى چمن گذر كند * سوسن و سرو و گل به او جمله شوند مقتدى \r\nو شبيه است به حضرت عيسى بن مريم عليه السّلام در خلق و خلق و سيما و هيأت و از حديث كعب الاحبار استفاده شده است كه مراد از عيسى بن مريم در اين موضع جناب امير عليه السّلام است ؛ چون‌كه آن حضرت را در آيهء  وَ لَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْهُ يَصِدُّونَ  « 2 » به عيسى بن مريم عليه السّلام تشبيه نموده‌اند « 3 » و پر مىفرمايد خداوند زمين را به واسطهء آن جناب از عدل ، هم‌چنان‌كه پر شده بود از ظلم و جور و در روى زمين خرابه نمىباشد مگر آن‌كه معمور مىشود و مشرك و منكرى نمىباشد مگر آن‌كه مكروه مىدارد خروج آن را و ذليل و مقهور مىگردد حتى اين‌كه فرضا اگر كافر و مشركى در جوف صخره و سنگى باشد هرآينه آن سنگ ندا مىكند كه اى مؤمن در جوف من كافرى است مرا بشكن و او را بكش و آيهء  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 4 » كه تنزيل آن به خصوص ظهور نبوّت بود و\r\n\r\n\r\n","description":"","footnote":"\r\n( 1 ) . كمال الدين ، ج 2 ، ص 652 ، ح 12 .\r\n( 2 ) . زخرف : 57 .\r\n( 3 ) . منهج الصادقين ، ج 4 ، ص 251 .\r\n( 4 ) . توبه : 33 .\r\n","page_name":" 301 ","page_number":301},
  {"content":"\r\n\r\nسابقا در محل خود آن ذكر شد تأويل آن در زمان ظهور آن جناب است كه عصر ظهور ولايت است چنان‌كه به خصوص منصوص است و سوار مىگردد بر سحاب صعب يعنى ابر رعد و برق‌دار چنان‌كه حضرت سليمان سوار شد بر سحاب ذلول يعنى بىرعد و برق و ترقّى مىفرمايد در اسباب و خداوند عطا مىفرمايد به او ، آن‌چه را كه عطا فرموده است به همهء پيغمبران از آدم تا خاتم و زياده مىفرمايد او را ايضا در اسباب و تفضيل مىدهد او را بر تمام و ملك آن جناب و تبعهء آن دايمى است و متّصل به قيامت است\r\n اميد هست كه زودت به بخت خويش به‌بينم * تو شاد گشته بفرمان دهىّ و من به غلامى\r\nمن ار چه هيچ ندارم سزاى خدمت شاهان * ز بهر كار صوابم قبول كن به غلامى \r\nو اما اصحاب آن جناب ، پس سيصد و سيزده نفر كه عدد اهل بدر است « 1 » كه در اول ظهور و خروج جناب پيغمبر صلّى اللّه عليه و إله و سلّم با پيغمبر بودند در اول ظهور آن جناب با آن جناب مىباشند و جمع مىفرمايد خداوند ايشان را در اوقات نزديك شدن ظهور آن جناب از اطراف و اقاصى زمين در طالقان و در شب در رختخواب و فراش خود خوابيده‌اند و در صبح در مكّه حاضر شده‌اند و آيهء  أَيْنَ ما تَكُونُوا يَأْتِ بِكُمُ اللَّهُ جَمِيعاً  « 2 » كه معنى آن است كه در هركجا كه مىباشيد مىآورد و حاضر مىسازد خداوند شما را به تمام در شأن ايشان نازل شده است « 3 » و بر هريك از ايشان شمشيرى حمايل است كه بر آن نوشته شده است اسم آن و اسم پدران و نسب و ساير اوصاف ديگران و ايضا بر شمشير هركدام از ايشان نوشته شده است كلمه‌اى كه منفتح مىشود از آن هزار كلمهء ديگر « 4 » و در حديث ديگرى است كه بعضى از ايشان در روز سير در سحاب مىنمايند و به آن جناب ملحق مىگردند و ايشان عظيم‌ترند از حيثيّت ايمان از آن بعضى كه در شب به طريق طىّ الارض مىروند « 5 » و مراد آن سير كردن و رفتن ايشان در سحاب يا آن\r\n\r\n\r\n","description":"","footnote":"\r\n( 1 ) . الغيبة للنعمانى ، ص 315 ، ح 9 .\r\n( 2 ) . بقره : 148 .\r\n( 3 ) . كمال الدين ، ج 2 ، ص 654 ، ح 21 .\r\n( 4 ) . الغيبة للنعمانى ، ص 313 ، ح 5 .\r\n( 5 ) . همان ، ح 3 .\r\n","page_name":" 302 ","page_number":302},
  {"content":"\r\n\r\nاست كه سوار ابر مىشوند و يا آن است كه در حال رفتن ، ابر بر ايشان سايه مىاندازد ؛ چون‌كه سير ايشان در روز و در آفتاب است و اين معنى اظهر است و مىآيند در مسجد مكّه كه مسجد الحرام است و مىدانند اهل مكّه كه آبا و اجداد ايشان آن‌ها را نزاييده‌اند و از اولاد ايشان و از عرب نيستند ، بلكه تمام ايشان از اولاد عجم مىباشند « 1 » و همه جوان مىباشند و پير در ميان ايشان نمىباشد « 2 » و مراد آن است كه در منظر جوان مىباشند و امّا در سنّ پس سنّ ايشان سنّ كهول و شيوخ است ؛ چون‌كه از احاديث ديگر مستفاد شده است كه ايشان از جملهء اهل اللّه و اولياء اللّه روى زمين مىباشند كه با غيبت حضرت غيبت نموده‌اند و بعضى از آن‌ها از اهل زمان پيش از زمان پيغمبر صلّى اللّه عليه و إله و سلّم ايضا مىباشند و از قوم حضرت موسى و اصحاب كهف مىباشند و از باب مناسبت با آن جناب و با زمان او است كه با آن جناب ظهور مىنمايند نه اين‌كه از براى نصرت آن جناب و زياد شدن جنود آن حضرت عليه السّلام آمده باشند و احاطه مىنمايند به ما بين خافقين و تمام اشيا حتى سباع الارض و سباع الطّير مطيع ايشان مىباشند و طلب مىنمايند همگى رضاى ايشان را و ايشان اصحاب الويه و حكّام خداوندند در روى زمين بر خلق خداوند و زمين فخر و مباهات مىنمايد به ايشان و مىگويد كه امروز يكى از اصحاب قائم عليه السّلام بر من عبور و مرور مىنمايد .\r\nو از اين فقرات استفاده مىشود كه ايشان همان اوتاد و ابدالى هستند كه اهل كشف و عرفان قايل به ايشانند و سابقا در تحقيق قطب اشاره به آن شد و لكن آن‌ها عدد ايشان را سيصد و شصت مىدانند و مخفى نماناد كه در بودن ايشان از اولاد عجم فخر عظيمى است از براى عجم مضاعف به احاديثى كه در ايمان و فضيلت عجم رسيده است و قدرى از آن‌ها سابقا در باب اهل عصر غيبت امام ذكر شد و ايمان آوردن ايشان به خدا و رسول به واسطهء قرآن و كتاب و احاديثى كه به زبان و لغت ايشان نبوده است كافى است در سعادت و علوّ مرتبه و استعداد ايشان چنان‌كه سابقا ايضا اشاره به آن شد و فرموده جناب اقدس الهى كه  وَ لَوْ نَزَّلْناهُ عَلى بَعْضِ الْأَعْجَمِينَ   * فَقَرَأَهُ عَلَيْهِمْ ما كانُوا بِهِ \r\n\r\n\r\n","description":"","footnote":"\r\n( 1 ) . همان ، ص 315 ، ح 8 .\r\n( 2 ) . همان ، ص 316 ، ج 10 .\r\n","page_name":" 303 ","page_number":303},
  {"content":"\r\n\r\n مُؤْمِنِينَ  « 1 » و فرمودهء جناب پيغمبر صلّى اللّه عليه و إله و سلّم كه « انا من العرب و العرب ليس منّى » « 2 » ايضا كفايت و بيان شرافت و سعادت ايشان و شقاوت غير ايشان مىكند .\r\n حلّه‌باف بوستان شد باد نوروزى دگر * باغ از آن جنّت صفت گشت و زمين گردون اثر \r\nو اما اصحاب و شيعيان آن جناب كه غير از اين سيصد و سيزده نفر مذكور مىباشند و در وقت ظهور از براى بيعت و نصرت به آن جناب مع و ملحق مىشوند ، پس عدد ايشان در اول الامر ده هزار است و هركدام كه در وقت صبح از خوابگاه خود برمىخيزند مىآيند و در زير سر خود صحيفه‌اى كه بر آن نوشته‌اند « طاعة معروفة » « 3 » و به اين علامت مطّلع بر ظهور آن جناب عليه السّلام مىشوند و به طريق طىّ الارض از اطراف روى به مكّه مىآورند و به آن جناب ملحق مىشوند و آن جناب دست مبارك خود بر سر همگى مىگذارد و دل آن‌ها را قوىتر از فولاد مىگرداند و قوّت و عقل هريك از آن‌ها به قدر چهل نفر از اقويا و عقلا مىگردد و خبر خروج و ظهور آن جناب به اهل قبور مىرسد و يكديگر را زيارت مىكنند و تهنيت و مبارك باد به‌هم مىدهند و در مكّه كه خروج فرمودند بر منبر بالا مىروند و مردمان را دعوت به نفس و به حق خود مىنمايند و بيعت با ايشان به اين‌طور مىنمايند كه سلوك بفرمايد در ميان ايشان در حقّ النّاس و معامله با مردمان به مقتضاى استحقاق ايشان و به مقتضاى علم خود و در مثل نماز و روزه و ساير حقوق اللّه به مقتضاى سيرت و سلوك رسول اللّه صلّى اللّه عليه و إله و سلّم ، پس اول كسى كه با آن جناب بيعت مىنمايد جبرئيل است در هيأت و صورت مرغ سفيدى است بعد از آن يك پاى خود را بر بيت اللّه الحرام مىگذارد و پاى ديگر را بر بيت المقدس و به آواز خوشى كه تمام خلايق مىشنوند ندا مىفرمايد كه   أَتى أَمْرُ اللَّهِ فَلا تَسْتَعْجِلُوهُ   « 4 » و بعد از آن سيصد و سيزده نفر بيعت مىكنند و بعد از ايشان ساير تبعه و مؤمنين و بعد چند روزى در مكه مكث مىفرمايند بعد از آن روانه مىشوند به سوى\r\n\r\n\r\n","description":"","footnote":"\r\n( 1 ) . شعراء : 198 و 199 .\r\n( 2 ) . كمال الدين ، ج 2 ، ص 654 ، ح 22 و بحار الأنوار ، ج 52 ، ص 324 ، ح 35 .\r\n( 3 ) . همان .\r\n( 4 ) . نحل : 1 .\r\n","page_name":" 304 ","page_number":304},
  {"content":"\r\n\r\nمدينهء طيّبه مشرّفه با پنج هزار ملائكه كه عدد ملائكه‌اى است كه در جنگ احد با جناب پيغمبر صلّى اللّه عليه و إله و سلّم بودند و جبرئيل از يمين و ميكائيل از يسار و شيعيان و مؤمنان در پيش روى و منادى ندا مىكند كه هيچ كس طعام و شراب و آذوقه و نفقه بر ندارد و آن حضرت مىآورد حجر حضرت موسى عليه السّلام را و آن سنگى است كه حضرت موسى عليه السّلام به فرموده خداوند كه  أَنِ اضْرِبْ بِعَصاكَ الْحَجَرَ  « 1 » عصا بر آن زدند و دوازده چشمه از براى دوازده فرقهء بنى اسرائيل از آن بيرون آمد و آن‌بار يك شترى است در هر منزل كه نزول مىفرمايد از آن سنگ چشمه‌ها بيرون مىآيد كه آب و نان و ساير اسباب و ما يحتاج مردمان از آن‌ها مىباشد و به اين نحو مىآيند تا به مدينهء طيّبه مىرسند و در آن‌جا بيرون مىآورند لات و عزىّ را كه مراد اول و دوم است از قبر ايشان و كفن ايشان را باز مىكنند و آن‌ها را بر تختهء چوبى مىبندند و مىآويزند بر درخت خشكى و آن درخت سبز و زنده مىشود و شاخ و برگ و ثمر مىآورد ، پس آن‌ها كه محبّان ايشانند مىگويند كه اين است شرافت خداوندى و به تحقيق كه ما فايز شديم به محبّت و دوستى ايشان و اين محكى است از براى بروز يافتن دوستان و مواليان ايشان بعد از آن ، آن‌ها را مىسوزانند « 2 » و از آن‌جا متوجه به سمت كوفه و نجف اشرف كه پاىتخت و محلّ قرار است مىگردند و بعد از نزول و قرار گرفتن بالا مىروند بر منبر و در حول آن جناب سيصد و سيزده نفر كه صاحبان لواء و حكّام اللّه فى الارض هستند همه حاضرند ، پس بيرون مىآورد از قباى مبارك خود كتابى را كه سر به مهر است به مهرى از طلا و آن عهدنامه‌اى است از رسول خدا صلّى اللّه عليه و إله و سلّم و بر مردمان مىخوانند و مردمان فرار مىنمايند از آن جناب و متفرّق مىشوند به سبب آن‌كه دعوت به امر جديدى است چنان‌كه بعد از اين ذكر خواهد شد و باقى نمىماند با آن جناب مگر وزير و يازده نفر ديگر كه مجموع عدد دوازده نقبائى مىباشند كه باقى ماندند با حضرت موسى عليه السّلام بعد از آن جولان مىنمايند در زمين و ملجأ و مفرّى نمىيابند و همگى رجوع به آن جناب مىكنند و بعد جنود را به بلاد و اطراف\r\n\r\n\r\n","description":"","footnote":"\r\n( 1 ) . أعراف : 160 .\r\n( 2 ) . منتخب بصائر الدرجات ، ص 176 .\r\n","page_name":" 305 ","page_number":305},
  {"content":"\r\n\r\nمىفرستند و بنا مىگذارند در نجف اشرف مسجدى را كه مشتمل است بر هزار در و متّصل مىشود خانه‌هاى كوفه و نجف به نهر كربلا حتّى اين‌كه بيرون مىآيد كسى كه سوار به غله استر تندروى است و سعى مىنمايد كه برسد به نماز جمعه و نمىرسد به سبب كثرت و جمعيّت و بسيارى معموره و خيمه‌ها زده مىشود و معلّمين ، قرآن را به‌طور و وضعى كه نازل شده است بر پيغمبر صلّى اللّه عليه و إله و سلّم تعليم مردمان مىنمايند و خراب مىفرمايد مسجد الحرام را و مقام حضرت ابراهيم عليه السّلام را و بنا مىگذارد بر وضعى كه در زمان حضرت رسول صلّى اللّه عليه و إله و سلّم بوده است و از اين سبب آن جناب را ملقّب و مسمّى به قائم نمودند .\r\nو قطع مىفرمايد دست‌هاى بنى شيبه را و مىآويزد آن‌ها را بر خانهء كعبه و مىنويسد بر آن‌ها كه اين‌ها سارقين و دزدان خانهء كعبه‌اند و مساجد اربعه را كه در كوفه بوده است و تغيّر و تبدّل در اساس و بناى آن گذارده‌اند و ساير مسجدهايى كه در روى زمين است و مسقّف و مناردار است و بر غير وضع شريعت بنا گذارده شده است ، همه را خراب مىفرمايند و بر وضع اصلى كه بايد باشد بنا مىگذارند و همه را عريش و سايه‌بان مىنمايد و شاه راه مسلمانان را وسيع مىفرمايد و به مقدار شصت زراع مىنمايد و هرچه بدعت در بنيان‌ها و خانه‌ها و كوچه‌ها و بازارها بنا گذارده شده است همه را برهم مىزنند و به وضعى كه مرضىّ خدا و رسول است بنا مىگذارند و تورات و ساير كتب سماويّه را از غارى كه در انطاكيّه است بيرون مىآورند و تمام اموال زيرزمين و روى زمين را جمع مىنمايند و به مردمان مىگويند كه بياييد به سوى آن‌چه به واسطهء آن قطع رحم و خونريزىها مىنموديد و مرتكب معاصى و مساخط خداوند شديد و انتقام از زنده و مردهء دشمنان خدا و رسول و ائمه و ساير مؤمنين مىكشند و ابتدا به طايفهء قريش مىنمايند و معامله با ايشان به غير از شمشير و كشتن ندارند حتّى اين‌كه مردمان توهّم مىنمايند كه آن جناب از آل محمد صلّى اللّه عليه و إله و سلّم نيستند به سبب بىرحمى كه بالنّسبه به دشمنان از آن جناب مىبينند و پانصد نفر از قريش را وامىدارد و گردن آن‌ها را مىزند ، بعد از آن پانصد ديگرى را بعد از آن پانصد نفر ديگرى را تا شش مرتبه هر مرتبه ، پانصد نفر را گردن مىزنند . راوى عرض\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nنمود كه عدد قريش به اين قدر مىرسد فرمودند : بلى از ايشان و از موالى و محبّان ايشان و فرمودند كه آيهء  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  « 1 » در شأن آن جناب نازل شده است و جمع مىفرمايد از طايفهء يهود و نصارى و مجوس و زنادقه و خوارج و اهل ردّه و تمام كفره‌اى كه در تمام شرق و غرب عالم مىباشند و اسلام را بر ايشان عرضه مىدارد هركس كه از روى طوع و رغبت قبول نمود او را امر به نماز و روزه و ساير حدود اسلاميّه مىفرمايد و هركس كه از روى طوع و رغبت و در نفس الامر و حقيقت و به مقتضاى علم آن حضرت قبول نكرد گردن او را مىزند حتّى اين‌كه باقى نمىماند در شرق و غرب عالم ، احدى مگر آن‌كه موحّد و مؤمن و در روايت ديگرى است كه فرمودند كه عرضه مىدارد ايمان را بر هر ناصبى ، پس اگر به طريق حقيقت قبول نمود ، فبها و الّا گردن او را مىزند يا اين‌كه جزيه بر او قرار مىدهد و بر كمر او هميانى مىبندد و او را از امصار بيرون مىنمايد به سوى سواد و قرى و خلاصه آن است كه آن جناب با هيچ كس مدارات و سازش ندارد و سيرت او يا قتل به سيف است و يا ايمان آوردن حقيقى و واقعى و دعوت او در مرتبهء اول است و توبه در سيرت او نمىباشد و قيام مىفرمايد به امر جديد و كتاب جديد و سنّت جديده و به حكم و قضايى كه بر عرب شديد است .\r\n دامن‌كشان چو ابر به گلذار مىرود * تا آب نرگس كه و برق گياه كيست \r\nو ظاهر آن است كه مضمون همان كتاب و عهدنامه‌اى است كه از جانب رسول اللّه صلّى اللّه عليه و إله و سلّم به آن جناب مىباشد و سابقا ذكر شد و به سبب آن‌كه مضمون آن امر جديد و شديدى است كه مردمان به سبب شنيدن آن از آن جناب در اول الامر نفرت مىكنند و متفرّق مىشوند چنان‌كه سابقا ذكر نموده شد و ايضا به همين سبب كه مردمان را دعوت و هدايت مىفرمايد به امر جديدى و مخفى ، آن جناب را ملقّب و مسمّى به مهدى نموده‌اند « 2 » و در روايت ديگرى به طريق تشبيه نمودن بروز دادن آن جناب امور جديده و مخفيّه را ، فرمودند كه تمام كلام حقّ بيست و هفت حرف است\r\n\r\n\r\n","description":"","footnote":"\r\n( 1 ) . آل عمران : 83 .\r\n( 2 ) . الغيبة للطوسى ، ص 471 ، ح 489 .\r\n","page_name":" 307 ","page_number":307},
  {"content":"\r\n\r\nو جميع آن‌چه پيغمبران از آدم تا خاتم آورده‌اند دو حرف است و مردمان تا عصر آن حضرت بيش از دو حرف نشناخته و ندانسته‌اند و آن حضرت بيان همهء بيست و هفت حرف را مىنمايد و مردمان همه را مىشناسند و مىفهمند « 1 » و بدان‌كه اوضاع زمين و آسمان در عصر آن جناب تبديل مىيابد چنان‌كه در شكلى كه سابقا نموده شد اشاره به آن شد و ظلمت مىرود و مردمان به واسطهء نور آن جناب مستغنى از نور آفتاب مىگردند و آيه  وَ أَشْرَقَتِ الْأَرْضُ بِنُورِ رَبِّها  « 2 » در شأن و بيان آن عصر است و ربّ الارض امام عصر است « 3 » و فراوانى نعمت از براى مردمان به مرتبه‌اى است كه مستحقّ از براى وجوه خمس و زكات و ساير صلات و صدقات به‌هم نمىرسد و زمين كنوز و دفاين خود را بيرون مىريزد و همه‌كس مىبينند و آن را جمع نمىكنند و هر شخصى اين‌قدر عمر مىكند كه هزار فرزند كه همه پسرند از براى او زاييده مىشود و دختر را نمىزايند و بنابراين شايد كه تزويج پسرها به حور العين بشود و آسمان قطرات و خيرات خود را نازل مىسازد و زمين نبات و گياه خود را بيرون مىدهد و عداوت و بغضاء و بخل و حسد و ساير آفات و عاهات از دل‌ها و بدن‌هاى مردمان بيرون مىرود و مبدّل به قوّت و صفات حسنه و كمالات نفسانيّه مىگردد و گرگ و ميش و سباع و بهايم با يكديگر مصاحب مىگردند و عدل و قسط و امنيّت در تمام كون و وجود داخل مىشود حتّى اين‌كه زنان از عراق به شام مىروند و پاى و قدم خود را نمىگذارند مگر بر سبزه و اسباب زينت ايشان با ايشان است و خوف از بنى نوع خود و از ساير حيوانات ديگر ندارند و سباع آن‌ها را اذيّت نمىكنند . « 4 »\r\n رونق عهد شباب است دگر بستان را * مىرسد مژدهء گل بلبل خوش الحان را\r\nاى صبا گر به جوانان چمن باز رسى * خدمت ما برسان سرو و گل و ريحان را \r\n\r\n\r\n","description":"","footnote":"\r\n( 1 ) . بحار الأنوار ، ج 52 ، ص 336 ، ح 73 .\r\n( 2 ) . زمر : 69 .\r\n( 3 ) . تفسير القمي ، ج 2 ، ص 253 .\r\n( 4 ) . منتخب بصائر الدرجات ، ص 179 - 192 ؛ الغيبة للطوسى ، ص 467 - 497 ؛ الغيبة للنعماني ، ص 311 - 320 ؛ كمال الدين ، ج 2 ، ص 649 - 656 و بحار الأنوار ، ج 52 ، ص 279 - 392 .\r\n","page_name":" 308 ","page_number":308},
  {"content":"\r\n\r\n\r\nتحفه : [ 27 
  ] ، [ اثبات حقانيت رجعت و صفات و فلسفه آن 
  ]\r\nبدان‌كه رجعت كه عبارت است از رجوع نمودن اموات به سوى دار دنيا در زمان ظهور نمودن آن جناب حق و صدق است و از اعتقادات طايفهء اماميه و از ضروريّات مذهب ايشان است و آيات قرآن و احاديث رسول و ائمهء هدى عليهم السّلام به آن ناطق و گويا است . امّا آيات ، پس از آن جمله فرمودهء خداوند است كه  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  « 1 » ؛ يعنى به درستى كه ما هرآينه نصرت مىدهيم و يارى مىنماييم رسولان خود را و آن‌چنان اشخاصى كه ايمان آورده‌اند با ايشان هم در حيات و زندگى دنيا و هم در روزى كه مىايستند شاهدان و پيغمبران از براى شهادت دادن بر خوبى و بدى مردمان كه مراد روز قيامت است و امام محمّد باقر عليه السّلام فرمودند كه به خدا قسم كه مراد خداوند از نصرت دادن بر رسل و مؤمنين در حيات دنيا در زمان رجعت است . بعد فرمودند كه آيا تو ندانستى كه رسل و ائمّه بسيارى از دست قوم خود كشته شدند و نصرت كرده نشدند ، پس بايد كه آن‌ها در ايّام رجعت رجوع به دنيا بنمايند و نصرت كرده بشوند و از آن جمله تتمّهء همين حديث است كه فرمودند كه به خصوص قضيّه امر رجعت است « 2 » ايضا فرموده خداوند كه  وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ   * يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ   * إِنَّا نَحْنُ نُحْيِي وَ نُمِيتُ وَ إِلَيْنَا الْمَصِيرُ   * يَوْمَ تَشَقَّقُ الْأَرْضُ عَنْهُمْ سِراعاً ذلِكَ حَشْرٌ عَلَيْنا يَسِيرٌ   * نَحْنُ أَعْلَمُ بِما يَقُولُونَ وَ ما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ  « 3 » ؛ يعنى و استماع بفرما و بشنو اى پيغمبر حكايت و قضيّهء روزى را كه ندا مىكند منادى از مكان نزديكى و بعد روزى را كه مىشنوند مردمان صيحه را به طريق حق و آشكارا ، مراد از ندا و صيحه همان ندا و صيحه‌اى است كه سابقا در بيان علامات ظهور ذكر شد . بعد فرمودند كه آن روز ، روز خروج و بيرون آمدن اموات و مرده‌ها است به درستى كه ما ايشان را زنده مىنماييم و\r\n\r\n\r\n","description":"","footnote":"\r\n( 1 ) . غافر : 51 .\r\n( 2 ) . تفسير القمي ، ج 2 ، ص 258 و بحار الأنوار ، ج 11 ، ص 27 ، ح 15 .\r\n( 3 ) . ق : 41 - 45 .\r\n","page_name":" 309 ","page_number":309},
  {"content":"\r\n\r\nباز مىميرانيم و به سوى ما است بازگشت ايشان در روزى كه شكافته مىشود از ايشان زمين به طريق سرعت و آن روز وقت حشر و جمع نمودن ما است ايشان را آن‌چنان حشرى كه بر ما سهل و آسان است بعد از آن تسلّى پيغمبر 6 را داده فرمودند كه ما مىدانيم آن‌چه را ايشان مىگويند و ردّ و انكار بر تو مىنمايند و لكن نيستى تو بر ايشان مسلّط و ما تو را محصّل بر ايشان قرار نداديم بلكه شغل تو تبليغ دعوت و اخبار نمودن و متذكر ساختن است ، پس متذكّر نما به اين قرآن هركس را كه مىترسد از وعيد من .\r\nو ايضا از آن امام عليه السّلام مروى است كه فرمودند كه اين آيه ايضا به خصوص امر رجعت است « 1 » كه  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا  « 2 » ؛ يعنى به درستى كه خداوند خريده است از مؤمنين جان‌ها و مال‌هاى ايشان را به ثمن آن‌كه از براى ايشان بهشت باشد و مقاتله مىنمايند آن مؤمنين در راه خداوند ، پس مىكشند و كشته مىشوند و اين وعده‌اى است بر خداوند حقّ و صدق و بايد كه بشود و بعد آن حضرت فرمودند كه هركس كه كشته شده است از مؤمنين رجوع داده مىشود در زمان رجعت تا آن‌كه بميرد و هركس كه مرده است رجوع داده مىشود تا آن‌كه كشته بشود و بعد فرمودند به راوى حديث كه اين قدرت خداوند است و انكار قدرت خداوند را منما و ايضا فرمودند كه به خصوص امر رجعت است اين آيه « 3 » كه  وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  « 4 » ؛ يعنى و حرام است بر اهل قريه‌اى كه ما بر آن‌ها غضب نموديم و آن‌ها را هلاك نموديم كه در رجعت رجوع بنمايند بلكه به درستى كه ايشان رجوع نمىنمايند و بعد آن حضرت فرمودند كه اين آيه از اعظم ادلّه است بر حقيقت رجعت به جهت آن‌كه احدى از مسلمين و آن‌ها كه قايل به معاد شده‌اند انكار نكرده است و همگى اتّفاق دارند كه تمام و جميع مردمان در قيامت رجوع مىنمايند خواه آن‌ها كه به عذاب و\r\n\r\n\r\n","description":"","footnote":"\r\n( 1 ) . تفسير القمي ، ج 2 ، ص 327 .\r\n( 2 ) . توبه : 111 .\r\n( 3 ) . تفسير القمي ، ج 2 ، ص 76 .\r\n( 4 ) . أنبياء : 95 .\r\n","page_name":" 310 ","page_number":310},
  {"content":"\r\n\r\nغضب خداوند هلاك شده باشند و خواه غير آن‌ها و رجوع نمودن در قيامت مخصوص به معذّبين و مهلكين نيست ، پس فرموده خداوند كه معذّبين و مهلكين رجوع نمىكنند ؛ دليل بر آن است كه اين در زمان رجعت است نه قيامت ، پس غير معذّبين بايد كه رجوع بكنند و ايضا فرمودند كه به خصوص رجعت است « 1 » آيهء  فَارْتَقِبْ يَوْمَ تَأْتِي السَّماءُ بِدُخانٍ مُبِينٍ   * يَغْشَى النَّاسَ هذا عَذابٌ أَلِيمٌ   * رَبَّنَا اكْشِفْ عَنَّا الْعَذابَ إِنَّا مُؤْمِنُونَ   * أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ   * ثُمَّ تَوَلَّوْا عَنْهُ وَ قالُوا مُعَلَّمٌ مَجْنُونٌ   * إِنَّا كاشِفُوا الْعَذابِ قَلِيلًا إِنَّكُمْ عائِدُونَ   * يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ  « 2 » ؛ يعنى انتظار بكش اى پيغمبر روزى را كه مىآيد از آسمان دود و ظلمت ظاهرى و فرو مىگيرد مردمان را و مىگويند كه اين عذاب اليمى است پروردگارا كشف بفرما و بر طرف بنما از ما عذاب را به درستى و به تحقيق كه ما ايمان آورندگانيم ، پس خداوند مىفرمايد كه كى و كجا از براى ايشان متذكر شدن و به هوش آمدن است و حال آن‌كه آمد به سوى ايشان رسول و پيغمبر ظاهر و آشكارا بعد از آن اعراض نمودند از آن پيغمبر و گفتند كه اين شخص تعليم داده شده است در اين سخنان كه مىگويد و مجنون است بعد خداوند مىفرمايد كه به درستى كه ما برطرف‌كننده‌ايم اين عذاب را در زمان قليلى و البتّه شما عودكننده‌ايد به سوى آخرت و قيامت در روزى كه مىگيريم گرفتن شديدى و سريعى را و در آن روز ما انتقام‌كشنده مىباشيم از شما ، يعنى در قيامت و بعد آن حضرت فرمودند كه فرمودهء خداوند آن‌كه شما عودكننده‌ايد ، دليل است بر اين‌كه اين فروگرفتن مردمان را ظلمت در ايّام رجعت است « 3 » نه در قيامت ؛ به جهت آن‌كه در قيامت و آخرت ديگر حالتى از براى مردمان نيست كه عود به آن بنمايند و ايضا فرمودند كه به خصوص زمان رجعت است فرمودهء خداوند كه  قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ  « 4 » ؛ يعنى مردمانى كه آن‌ها را در ايّام\r\n\r\n\r\n","description":"","footnote":"\r\n( 1 ) . تفسير القمي ، ج 2 ، ص 290 .\r\n( 2 ) . دخان : 10 - 16 .\r\n( 3 ) . تفسير القمي ، ج 2 ، ص 256 .\r\n( 4 ) . غافر : 11 .\r\n","page_name":" 311 ","page_number":311},
  {"content":"\r\n\r\nرجعت زنده نموده‌اند ، مىگويند كه پروردگارا ميرانيدى ما را دو مرتبه ، و زنده فرمودى ما را دو مرتبه پس اقرار و اعتراف نموديم ما به گناهان خود ، پس آيا راهى از براى ما به سوى نجات يافتن از عذاب مىباشد و ايضا امام جعفر صادق عليه السّلام فرمودند كه به خصوص رجعت است فرمودهء خداوند كه  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  « 1 » ؛ يعنى و در روزى كه حشر و جمع مىفرماييم ما از هر امّتى فوجى و گروهى را از آن اشخاصى كه تكذيب به آيات و رسل و ائمهء ما مىكردند ، پس ايشان حبس كرده و نگاه داشته مىشوند تا آن‌كه انتقام از ايشان كشيده شود ، پس راوى عرض نمود كه مردمان گمان مىكنند كه مضمون اين آيه به خصوص در روز قيامت است ، پس فرمودند به طريق انكار كه آيا خداوند در قيامت محشور مىسازد از هر امّتى فوجى و گروهى و سايرين را وامىگذارد نه چنين است ، بلكه مضمون اين آيه در روز رجعت است و آيه‌اى كه به خصوص روز قيامت است اين آيه است كه  وَ حَشَرْناهُمْ فَلَمْ نُغادِرْ مِنْهُمْ أَحَداً  « 2 » ؛ يعنى و حشر و جمع مىفرماييم ما مردمان را ، پس باقى نمىگذاريم از ايشان احدى را « 3 » و از اين قبيل آيات قرآنى بسيار است و بعضى از آن‌ها كه دليل اين مطلب است ايضا سابقا در تحفه‌اى كه سابق بر اين سه تحفه است ذكر آن شد .\r\nو اما احاديث ، پس از آن جمله حديث مشهور نبوى است كه فرمودند : واقع مىشود در اين امت هرچيزى كه واقع شدنى است در امم سابقه به طريق تطابق و بدون تفاوت مثل مطابق بودن تاى نعل با تاى ديگر از نعل و مثل مطابق بودن يك پر تير با پر ديگر آن و محقق است كه در امم سابقه اشخاصى چند رجوع به دنيا نموده‌اند بعد از مردن ايشان ، پس لازم است كه در اين امت ايضا اموات و مرده‌ها رجوع به دنيا بنمايند بعد از مردن ايشان ايضا « 4 » و روايت نموده است اصبغ بن نباته آن‌كه عبد اللّه بن الكوّا\r\n\r\n\r\n","description":"","footnote":"\r\n( 1 ) . نمل : 83 .\r\n( 2 ) . كهف : 47 .\r\n( 3 ) . تفسير القمي ، ج 2 ، ص 36 .\r\n( 4 ) . عيون أخبار الرضا ، ج 2 ، ص 201 و بحار الأنوار ، ج 53 ، ص 59 ، ح 45 .\r\n","page_name":" 312 ","page_number":312},
  {"content":"\r\n\r\nعرض نمود به جناب امير المؤمنين عليه السّلام كه جمعى از اصحاب و تبعهء تو گمان و اعتقاد دارند به آن‌كه ايشان بعد از مردن رجوع به دنيا مىنمايند ، پس آن حضرت فرمودند بلى تكلم بنما به آن‌چه شنيده‌اى از ايشان و زياد منما بر آن‌چه من به ايشان گفتم ، پس گفت كه ايمان به هيچ‌چيزى از آن‌چه شماها گفته‌ايد ندارم ، پس آن حضرت فرمودند كه واى بر تو به درستى كه خداى عزّ و جلّ مبتلا فرموده است قومى را به سبب گناهان ايشان و ايشان را ميرانيده است قبل از آن‌كه آن‌ها استيفاى اجل مسماى خود را بنمايند بعد از آن رد فرموده است آن‌ها را به دار دنيا و استيفاى آجال و ارزاق خود نمودند بعد از آن ، آن‌ها را به اجل مسمّاى خودشان ميرانيده است ، پس اين سخن بر ابن كوّا عظيم و بزرگ و غريب آمد ، پس دو مرتبه آن حضرت فرمودند كه واى بر تو ميدانى آن‌كه خداى عزّ و جلّ فرموده است در كتاب خودش كه  وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  « 1 » ؛ يعنى و انتخاب فرموده حضرت موسى از ميان قوم خودش هفتاد مرد از براى آوردن به ميقات و به وعده‌گاه ما ، پس آن‌ها را با خود برد تا آن‌كه تكلّم نمودن خداوند را با حضرت موسى عليه السّلام بشنوند و بيايند و شهادت از براى آن حضرت در نزد بنى اسرائيل بدهند و وقتى كه در ميقات‌گاه رسيدند و كلام خداوند را شنيدند ، گفتند كه  لَنْ نُؤْمِنَ لَكَ حَتَّى نَرَى اللَّهَ جَهْرَةً  « 2 » ؛ يعنى ما هرگز به تو و به اين‌كه آن‌چه مىشنويم كلام اللّه و سخن خداست ، ايمان نمىآوريم تا وقتى كه خداوند را ببينيم به طريق رأى العين و آشكارا و خداوند به ايشان فرمود كه  فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ   * ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ  « 3 » ؛ يعنى به سبب اين بىادبى و اين بهانه‌گيرى در گرفت ايشان را صاعقه و صوت شديدى و شما را ميراند در حالتى كه شماها مىديديد بعد از آن زنده نموديم شما را بعد از مردن شما ، شايد كه شما شكر بنماييد و طاعت خداوند خود بكنيد . بعد فرمودند به ابن كوّا كه مىبينى كه آن‌ها زنده شدند و رجوع به منازل خود نمودند بعد از آن‌كه مردند ، پس گفت ابن كوّا كه نه چنين است بلكه در همان\r\n\r\n\r\n","description":"","footnote":"\r\n( 1 ) . أعراف : 155 .\r\n( 2 ) . بقره : 55 .\r\n( 3 ) . همان : 55 - 56 .\r\n","page_name":" 313 ","page_number":313},
  {"content":"\r\n\r\nموضع آن‌ها را دو مرتبه ميرانيد ، پس فرمودند كه نه چنين است كه تو مىگويى واى بر تو ، آيا خداوند خبر به تو نداده است بفرمودهء خود كه  وَ ظَلَّلْنا عَلَيْكُمُ الْغَمامَ وَ أَنْزَلْنا عَلَيْكُمُ الْمَنَّ وَ السَّلْوى  « 1 » ؛ يعنى و سايه گردانيديم ما بر ايشان ابر را و نازل فرموديم براى ايشان منّ و سلوى را و منّ چيزى بود شيرين و شبيه به ترنجبين و بر درخت‌هاى ايشان مىافتاد و سلوى مرغى است كه از براى ايشان مىآمد و او را صيد مىكردند .\r\nبعد فرمودند كه اين رفتار با ايشان بعد از زنده شدن ايشان بود و بعد فرمودند كه ايضا مثل ايشان است طايفه‌اى ديگر از بنى اسرائيل كه خداوند خبر از حال ايشان داده است و فرموده است كه  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ  « 2 » ؛ يعنى آيا نظر نمىكنى اى پيغمبر به سوى آن‌چنان اشخاصى كه بيرون رفتند ؛ از شهر و ديار خود از ترس مردن ؛ چون‌كه طاعون در ميانشان افتاده بود و حال آن‌كه ايشان هزار هزار نفس بودند ، پس فرمود خداوند به ايشان بعد از بيرون رفتن كه همگى بميريد و بمردند بعد از آن آن‌ها را زنده فرمود و هم‌چنين مثل حال ايشان است فرمودهء خداوند در حقّ عزير كه خبر از آن داده است و فرموده است كه  أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ  « 3 » ؛ يعنى يا اين‌كه مثل آن‌چنان شخصى است كه مراد عزيز است كه مرور نمود بر يك قريه‌اى و ديد كه او را كه درهم ريخته است و سقف‌هاى آن با اساس آن مساوى شده است و گفت كه كى زنده مىنمايد خداوند اين قريه و اهل آن را بعد از خراب شدن و مردن آن‌ها ، پس بميرانيد خداوند او را تا يك صد سال به سبب آن سخنى كه گفته بود ، بعد از آن زنده نمود او را و به او گفت كه چه‌قدر در اين‌جا مكث نمودى ؟ گفت : مكث نمودم يك روز يا نصف روز ، پس خداوند فرمود : بلكه مكث كرده‌اى يك صد سال ، بعد از آن فرمودند كه يابن الكوّا شكّ منما در قدرت خداوند خود . « 4 »\r\n\r\n\r\n","description":"","footnote":"\r\n( 1 ) . همان : 57 .\r\n( 2 ) . همان : 243 .\r\n( 3 ) . همان : 259 .\r\n( 4 ) . مختصر بصائر الدرجات ، ص 22 و بحار الأنوار ، ج 53 ، ص 72 ، ح 73 .\r\n","page_name":" 314 ","page_number":314},
  {"content":"\r\n\r\nو خلاصهء مقصد آن است كه زنده شدن بعد از مردن در دار دنيا ، امرى است ممكن و واقع شده است ايضا در امم سابقه پس بايد كه در اين امّت ايضا وقوع بيابد چنان‌كه پيغمبر صلّى اللّه عليه و إله و سلّم اخبار به آن فرموده است « 1 » و ايضا از آن جناب مروى است كه مكرّر در خطبات خود و غير آن مىفرمودند كه « يا عجبا كل العجب بين جمادى و رجب » ؛ يعنى واقع شدن امر عجيبى است در غايت عجب در ميان ماه جمادى و ماه رجب ، پس يك مرتبه شخصى عرض نمود كه اين چه امر عجيبى است كه هميشه از آن تعجب مىفرمايى پس فرمود كه كدام امر عجيب‌تر از اين است كه مرده‌ها مىكوبند و مىزنند سر و گردن زنده‌ها را ، پس عرض نمود به طريق تعجّب و انكار كه كى چنين امرى واقع مىشود ، پس فرمودند به حقّ خداوندى كه شكافته است حبّه و دانه را و خلق فرموده است و انسان را كه گويا مىبينم كه داخل شده‌اند مرده‌ها در كوچه‌هاى كوفه و برهنه نموده‌اند شمشيرهاى خود را و مىزنند به آن دشمنان خدا و رسول و مؤمنين را و اين مضمون و تأويل فرمودهء خداوند است « 2 » كه  يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  « 3 » ؛ يعنى اى آن‌چنان اشخاصى كه ايمان آورده‌اند پشت منماييد و برمگرديد از قومى كه غضب فرموده است خداوند بر ايشان و به تحقيق كه مأيوس شده‌اند از دار آخرت هم‌چنان‌كه مأيوس گشته‌اند كفّار از اصحاب قبور مراد آن است كه آن‌ها ايمان به آخرت ندارند و كفّار ايمان به منكر و نكير و ساير مصاحبين و اوضاع و احوال قبور و عالم برزخ ندارند و در روايت ابى الطّفيل است كه بعد از آن‌كه حديث احوال ايام رجعت را كه جمعى از اهل بدر و ساير صحابهء رسول اللّه صلّى اللّه عليه و إله و سلّم شنيده بود و به آن حضرت عرض نمود و آن حضرت تصديق آن نمودند ، فرمودند كه اين علم خاصّى است كه از دانستن آن چاره و علاجى براى امّت نيست و بايد كه بدانند و در آن روايت سؤالات ديگر از آن جناب نموده است از آن جمله فقره و حديث دابّة الارض است كه سابقا ذكر آن شد و از آن جمله عرض\r\n\r\n\r\n","description":"","footnote":"\r\n( 1 ) . عيون أخبار الرضا ، ج 2 ، ص 201 ، ح 1 .\r\n( 2 ) . مختصر بصائر الدرجات ، ص 198 و بحار الأنوار ، ج 3 ، ص 81 ، ح 86 .\r\n( 3 ) . ممتحنه : 13 .\r\n","page_name":" 315 ","page_number":315},
  {"content":"\r\n\r\nذكر آن شد و از آن جمله عرض نمود كه خبر بده مرا از حوض پيغمبر صلّى اللّه عليه و إله و سلّم كه در دنياست يا در آخرت است ؟ پس فرمودند كه در دنياست ، پس عرض نمود كه بر سر آن‌كه ايستاده است و كى ساقى مىباشد ، پس فرمودند كه من به دست خودم او را سقى مىنمايم به دوستان خود و منع مىنمايم از آن دشمنان خود را « 1 » و مقصود اين است كه از اين حديث و امثال آن مستفاد مىشود كه اوضاع ايّام رجعت قريب به اوضاع قيامت است و بعيد است از اوضاع زمان نبوّت و از حضرت صادق عليه السّلام مروى است كه فرمودند وقتى كه ظهور فرمود حضرت قائم عليه السّلام آسمان مىبارد در ماه جمادى الاخر و ده روز از ماه رجب ، بارانى كه هرگز خلايق مثل آن نديده‌اند ، پس ميروياند خداوند به واسطهء آن باران گوشت‌هاى و بدن‌هاى مؤمنين را و گويا كه من نظر به ايشان مىكنم كه بيرون آمده‌اند و مىتكانند موىهاى خود را از خاك « 2 » و در روايت ديگرى فرمودند كه بيرون مىآيد با قائم عليه السّلام از پشت كوفه بيست و هفت مرد ، پانزده نفر ايشان از قوم حضرت موسى عليه السّلام مىباشند و ايشان همان اشخاصى هستند كه در شأن ايشان خداوند فرموده است كه  وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ  « 3 » و هفت نفر از اهل كهف مىباشند و يوشع بن نون و سلمان و ابودجّانه انصارى و مقداد و مالك اشتر است ، پس مىباشند در پيش روى مبارك آن حضرت انصار و حكّام « 4 » و ايضا فرمودند كه ايّام اللّه سه روز است روز قيام قائم و روز كرّه يعنى رجعت و روز قيامت « 5 » و ايضا فرمودند در تفسير و تأويل آيهء  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 6 » آن‌كه خداوند بشارت داده است به پيغمبر خود كه اهل بيت تو مالك مىشوند زمين را و رجوع به دنيا مىنمايند و مىكشند دشمنان خود را « 7 » و ايضا\r\n\r\n\r\n","description":"","footnote":"\r\n( 1 ) . مختصر بصائر الدرجات ، ص 40 و بحار الأنوار ، ج 53 ، ص 69 ، ح 65 .\r\n( 2 ) . الإرشاد للمفيد ، ج 2 ، ص 381 و بحار الأنوار ، ج 52 ، ص 337 ، ح 77 .\r\n( 3 ) . أعراف : 159 .\r\n( 4 ) . الإرشاد للمفيد ، ج 2 ، ص 386 .\r\n( 5 ) . الخصال ، ص 108 ، ح 75 ؛ بحار الأنوار ، ج 51 ، ص 50 ، ح 23 و مختصر بصائر الدرجات ، ص 18 .\r\n( 6 ) . أنبياء : 105 .\r\n( 7 ) . مختصر بصائر الدرجات ، ص 46 .\r\n","page_name":" 316 ","page_number":316},
  {"content":"\r\n\r\nفرمودند در نزد آيهء  يَوْمَ هُمْ عَلَى النَّارِ يُفْتَنُونَ  « 1 » كه درهم شكسته مىشوند مردمان در ايّام رجعت هم‌چنان‌كه درهم شكسته مىشود طلا در كوره تا اين‌كه صاف بشوند و هرچيز رجوع به شبيه و حقيقت خود بنمايند .\r\nو از جناب امام موسى عليه السّلام مروى است كه فرمودند البتّه رجوع مىنمايند « 2 » نفوسى كه رفته‌اند و مرده‌اند البتّه قصاص حق خود را مىنمايند و هركس كه عذاب كرده شده است قصاص به طريقهء عذاب نمودن مىگيرد و هركس كه به غيظ درآورده شده است قصاص به طريق به غيظ درآوردن مىگيرد و هركس كه كشته شده است قصاص به طريق كشتن مىنمايد و بر اين قياس است تمام حقوق ديگر و ردّ كرده مىشود دشمنان ايشان با ايشان تا آن‌كه طلب حقّ خود بنمايند بعد از آن سى ماه عمر مىكنند بعد از آن مىميرند در شب واحدى و حال آن‌كه درك حقوق خود را نموده‌اند و تشفّى نفوس خود را حاصل نموده‌اند و منصرف مىشوند دشمنان ايشان به سوى اشدّ عذاب بعد از آن ايضا واداشته مىشوند در برابر خداوند جبّار عزّ و جلّ پس مىگيرد از براى ايشان حقوق ايشان را از دشمنان ايشان « 3 » و ايضا مروى است از حضرت صادق عليه السّلام كه در نزد آيه  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  « 4 » ؛ كه معنى آن است كه هركس اعراض بفرمايد از ذكر من كه مراد جناب امير المؤمنين عليه السّلام است ، پس به درستى كه از براى آن معيشت و زندگانى تلخى و تنگى مىباشد فرمودند كه به خدا قسم كه ايشان طايفهء نصّاب هستند ، پس شخصى عرض نمود كه مىبينم آن‌ها را كه تمام عمر خود در خوش و كفايت مىباشند تا آن‌كه مىميرند و تنگى در معيشت ايشان چنان‌كه مضمون اين آيه است نمىباشد پس آن حضرت فرمودند كه تنگى معيشت ايشان در ايّام رجعت است و از گرسنگى عذره انسان مىخورند . « 5 »\r\n حريف بين چه به راحت بساط مىچيند * ز تيربارى افلاك غافل افتاده است \r\n\r\n\r\n","description":"","footnote":"\r\n( 1 ) . ذاريات : 13 .\r\n( 2 ) . مختصر بصائر الدرجات ، ص 28 و بحار الأنوار ، ج 53 ، ص 44 ، ح 15 .\r\n( 3 ) . مختصر بصائر الدرجات ، ص 28 .\r\n( 4 ) . طه : 124 .\r\n( 5 ) . مختصر بصائر الدرجات ، ص 18 .\r\n","page_name":" 317 ","page_number":317},
  {"content":"\r\n\r\nنموده بود از جور و جفاى اهل واسط و از اذيّت نمودن طائفه‌اى از عثمانيّه ، پس آن حضرت در جواب آن نوشته بودند كه خداوند عزّ و جلّ گرفته است عهد و ميثاق دوستان ما را بر صبر نمودن بر بلا در دولت باطل پس صبر بنما بر حكم پروردگار خودت ، پس به درستى كه در وقتى كه ظهور و قيام فرمود سيّد و آقاى خلايق ، هرآينه آن‌ها كه اذيّت به دوستان ما مىرسانند مىگويند كه  قالُوا يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ  « 1 » ؛ يعنى زنده كرده مىشوند آن‌ها از جهت انتقام كشيدن از ايشان و مىگويند كه واى بر ما كه درآورد ما را از قبر ما بعد خود مىگويند كه اين همان وعده‌اى است كه خداوند به واسطهء رسل خود داده بود و راست گفتند پيغمبران او . « 2 »\r\n دشمن چه اعتبار و اثر با وجود دوست * جايى كه جلوه كرد حقيقت مجاز نيست\r\nيار از غرور مست و عدويان به خود اسير * بيچاره آن‌كه هيچ كسش چاره‌ساز نيست \r\n\r\nتحفه : [ 28 
  ] ، [ رجوع‌كنندگان دوره رجعت 
  ]\r\nبدان‌كه مضامين احاديث آن است كه رجوع نمىنمايد مگر مؤمن خالص و كافر خالص و امّا آن‌ها كه بين و بين مىباشند پس رجوعى از براى ايشان نيست « 3 » و ظاهر آن است كه آن‌ها را تكليف به رجوع نمودن ايضا مىكنند و خود ايشان نمىآيند و رجوع را اختيار نمىكنند و شايد اشاره به آن‌ها باشد مضمون اين حديث كه فرمودند وقتى كه آن حضرت ظهور نمود ، خبر داده مىشود به مؤمن در قبر آن و مىگويند به آن‌كه اى فلان ، صاحب و آقاى تو ظهور فرموده است پس اگر مىخواهى كه ملحق به آن بشوى پس ملحق شو و اگر مىخواهى كه بمانى در كرامت پروردگار خود پس بمان « 4 » و ايضا مضامين احاديث آن است كه جناب رسول اللّه و يازده امام عليهم السّلام همگى رجوع مىنمايند و صاحب حق حقيقى و انتقام كشندهء تحقيقى ايشانند و با هريك از آن‌ها\r\n\r\n\r\n","description":"","footnote":"\r\n( 1 ) . يس : 52 .\r\n( 2 ) . روضهء كافى ، ج 8 ، ص 247 ، ح 346 و بحار الأنوار ، ج 53 ، ص 89 ، ح 87 .\r\n( 3 ) . مختصر بصائر الدرجات ، ص 24 و بحار الأنوار ، ج 53 ، ص 39 ، ح 1 .\r\n( 4 ) . الغيبة للطوسى ، ص 459 ، ح 470 و بحار الأنوار ، ج 52 ، ص 91 ، ح 98 .\r\n","page_name":" 318 ","page_number":318},
  {"content":"\r\n\r\nبرره و فجره زمان ايشان رجوع مىنمايند و برره از فجره تقاص حقوق خود مىنمايند « 1 » بلكه به مقتضاى قاعدهء مكافات و مقاصات مىبايد كه جناب فاطمه عليها السّلام ايضا رجوع بفرمايد و لكن به حديثى و روايتى كه به اين خصوص باشد يا به خصوص رجوع نمودن مطلق زنان باشد برنخوردم و نديدم و ايضا به خصوص ترتيب رجوع نمودن حضرات به حديثى برنخوردم بلكه مضامين احاديث همين‌قدر است كه همگى رجوع مىنمايند و جناب امير عليه السّلام با همگى مىباشد و از براى آن جناب كرات و رجوعات بسيار و متعدده است و در كرّه و رجوعى كه با جناب پيغمبر صلّى اللّه عليه و إله و سلّم مىفرمايند در ارض اللّه خليفه مىباشند و ساير ائمه عليهم السّلام عمّال آن جناب بر اطراف و اقطار ارض مىباشند « 2 » چنان‌كه بعد از اين ايضا ذكر خواهد شد . بلى مضامين احاديث تمام اتّفاق دارند بر اين‌كه اول كسى كه رجوع مىفرمايد از ائمه عليهم السّلام جناب امام حسين عليه السّلام است با ساير اصحاب كه با آن جناب كشته شدند و شهيد گرديدند و با آن جناب هفتاد پيغمبر است به عدد هفتاد نفرى كه با حضرت موسى عليه السّلام بودند و در زمان رجوع نمودن آن جناب فوج فوج از مردمان ديگر و قومى بعد از قومى رجوع مىنمايند و كسى كه متوجّه حساب خلايق مىشود قبل از حساب روز قيامت آن جناب است و آن جناب است كه متوجّه غسل و كفن و دفن صاحب العصر عليه السّلام مىشود . « 3 »\r\nو مروى است از جناب امام محمّد باقر عليه السّلام كه فرمودند كه جناب امام حسين عليه السّلام فرمود به اصحاب خودش قبل از آن‌كه شهيد شود كه فرموده است رسول خدا صلّى اللّه عليه و إله و سلّم به من كه اى فرزند من زود باشد كه خوانده شوى و به روى به ارض عراق و در آن‌جا شهيد بشوى و شهيد بشوند با تو جمعى از اصحاب تو كه نمىيابند درد و الم مسّ نمودن شمشير و تير و حروب در آن روز بر تو و بر اصحاب تو برد و سلام مىباشد چنان‌كه آتش بر حضرت ابراهيم عليه السّلام برد و سلام شد ، بعد از آن فرمودند به اصحاب خود كه\r\n\r\n\r\n","description":"","footnote":"\r\n( 1 ) . مختصر بصائر الدرجات ، ص 27 .\r\n( 2 ) . همان ، ص 29 .\r\n( 3 ) . همان ، ص 27 ؛ روضهء كافى ، ج 8 ، ص 206 ، ح 250 و بحار الأنوار ، ج 53 ، ص 93 ، ح 103 .\r\n","page_name":" 319 ","page_number":319},
  {"content":"\r\n\r\nبشارت باد شما را به خدا سوگند كه چون‌كه ايشان ما را گفتند پس ما ردّ كرده مىشويم و مىرويم به نزد پيغمبر خود و مكث مىنماييم آن‌قدر كه خدا خواسته است بعد از آن من اول كسى هستم كه زمين از من منشق مىشود و بيرون مىآيم من ، بيرون آمدنى كه موافق و مقارن است با بيرون آمدن جناب امير عليه السّلام و با قيام قائم ما و با حيات رسول خدا صلّى اللّه عليه و إله و سلّم بعد از آن فرود مىآيد از آسمان از نزد خداوند به سوى من جماعتى كه هرگز به زمين نزول ننموده‌اند و نزول مىنمايد به سوى من جبرئيل و ميكائيل و اسرافيل و جنود بسيارى از ملائكه و نزول مىفرمايد محمد و على و همگى سوار مىباشند بر اسبهايى از نور كه هرگز هيچ مخلوقى بر آن‌ها سوار نشده است و بيرون مىآورد محمد صلّى اللّه عليه و إله و سلّم لواى خود را و مىدهد او را به حضرت قائم با شمشير خود بعد از آن ما مكث مىنماييم آن‌قدر كه خدا خواسته است بعد از آن خداوند بيرون مىآورد از مسجد كوفه يك چشمه از طلا و يك چشمه از شير بعد از آن امير المؤمنين عليه السّلام مىدهد به من شمشير رسول خدا صلّى اللّه عليه و إله و سلّم را و مىفرستد مرا به سمت مشرق و مغرب و نمىآيم به سوى دشمنى از دشمنان خدا مگر آن‌كه خون او را مىريزم و نمىگذارم صنمى و بتى را مگر آن‌كه مىسوزانم و دانيال و يوشع بيرون مىآيند به خدمت جناب امير و مىگويند صدق اللّه و رسوله و مىفرستد با ايشان به سوى بصره هفتاد مرد و مىفرستد يك طايفهء ديگرى را به سوى روم ، پس همگى دشمنان را مىكشند و فتح مىنمايند و من مىكشم هر حيوانى كه حرام گوشت باشد تا اين‌كه نباشد بر روى زمين مگر طيّب و حلال و عرض مىنمايم بر يهود و نصارى و ساير ملل و مخيّر مىگردانم ايشان را ميان اسلام و شمشير ، پس هركس كه اسلام آورد احسان به آن مىنمايم و هركس كه اسلام نياورد خون او را مىريزم و باقى نمىماند بر روى زمين نه كورى و نه زمين‌گيرى و نه صاحب آفتى و صاحب بلايى و فرود مىآيد بركت از آسمان به سوى زمين و يك درخت به انواع ميوه‌ها ثمر مىدهد و ميوهء تابستان در زمستان و ميوهء زمستان را در تابستان مىخوريد و خداوند هبه و عطا مىفرمايد به شيعيان ما كرامتى كه مخفى نمىماند\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nبر ايشان هيچ‌چيز در روى زمين . « 1 »\r\n اين پيش خيل كج كلها از سپاه كيست * اين قبله‌اى كه كج شده طرف كلاه كيست\r\nآن ابروى كشيده كمان از چه خانه است * وين غمزهء گرفته كمين دادخواه كيست \r\nو مروى است از جناب امير عليه السّلام كه فرمودند كه خداوند عهد و ميثاق گرفته است از تمام پيغمبران به آن‌كه ايمان بياورند بما و نصرت بنمايند ما را چنان‌كه فرموده است كه  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ  « 2 » ؛ معنى آيه آن است كه به خاطر بياور زمانى را كه خداوند گرفته است عهد و پيمان پيغمبران را كه آن‌چه داده‌ام به شما از كتاب و حكمت و بعد از آن بيايد به سوى شما رسولى كه تصديق بنمايد آن و كلام آن مر كتاب و حكمتى كه با شما بوده است هرآينه بايد كه به آن ايمان بياوريد و نصرت آن بنماييد و آن حضرت فرمودند كه يعنى بايد ايمان بياوريد اى انبيا و اى رسل به محمّد صلّى اللّه عليه و إله و سلّم و نصرت بنماييد وصىّ او را و نصرت ننموده است مرا هيچ‌يك از انبيا و رسل چون‌كه نماندند تا زمان من و زود باشد كه خداوند آن‌ها را زنده فرمايد از آدم تا محمد صلّى اللّه عليه و إله و سلّم و نصرت بنماييد همگى مرا در حالتى كه مىباشد از براى من ملك ما بين مشرق و مغرب و مىزنند ايشان در پيش روى من ، سرهاى اموات و احيا و ثقلين را جميعا پس يا عجبا و چگونه تعجّب ننماييم از اموات و مرده‌هايى كه خداوند زنده مىفرمايد ايشان را و زمره زمره و فرقه فرقه لبيّك لبيّك يا داعى اللّه مىگويند و داخل كوچه‌هاى كوفه گرديده‌اند و برهنه نموده‌اند شمشيرهاى خود را از براى اين‌كه بزنند و بيندازند به آن شمشيرها سرهاى كفّار و جبابره و اتباع ايشان را از جبابرهء اوّلين و آخرين تا آن‌كه به عمل بيايد و عده‌اى كه خداوند وعده داده است به ايشان در آيهء  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ  « 3 » و ايشان بندگى خداوند بنمايند در حال امن و نترسند از احدى و تقيّه از هيچ‌كس ننمايند ، بعد از آن فرمودند كه به درستى كه\r\n\r\n\r\n","description":"","footnote":"\r\n( 1 ) . الخرايج و الجرايح ، ج 2 ، ص 848 ، ح 63 ؛ بحار الأنوار ، ج 45 ، ص 80 ، ح 6 و مختصر بصائر الدرجات ، ص 50 - 51 .\r\n( 2 ) . آل عمران : 81 .\r\n( 3 ) . نور : 55 .\r\n","page_name":" 321 ","page_number":321},
  {"content":"\r\n\r\nاز براى من است كرّه بعد كرّه و رجعت بعد از رجعت و منم صاحب رجعات و كرّات و منم صاحب صولت‌ها و نقمت‌ها و دولت‌هاى عجايب و منم قلعه و حصن از آهن و فولاد . « 1 »\r\nو مروى است از حضرت صادق عليه السّلام كه فرمودند كه از براى على است يك كرّه و يك رجعت با فرزند خودش حسين عليه السّلام مىآيد با رايت خودش و انتقام مىكشد از براى آن از بنى اميّه و معاويه و آل معاويه و از هركس كه در حرب و جنگ او حاضر شده است و مىفرستد او را خداوند با انصار آن‌كه در آن‌وقت بودند و با آن سى هزار مىباشند از اهل كوفه و هفتاد هزار از ساير مردمان ، پس ملاقات مىنمايد ايشان را به صفّين مثل مرتبهء اول پس همه را مىكشد و باقى نمىگذارد از ايشان احدى را و از براى او است يك رجعت ديگرى با رسول اللّه صلّى اللّه عليه و إله و سلّم و آن خليفهء روى زمين است و ائمّه عليهم السّلام عمّال آن مىباشند و يك رجعت ديگرى است در روز وقت معلوم كه خداوند مهلت داده است به ابليس تا آن روز بفرمودهء خود كه  قالَ إِنَّكَ مِنَ الْمُنْظَرِينَ  و آن آخر رجعت آن جناب است ، پس سائلى عرض نمود كه از براى آن حضرت ، رجعت‌ها و كرّت‌ها مىباشد فرمودند كه بلى كرّاتى است و فرمودند كه در اين رجعت مىآيد جناب امير با اصحاب خودش و ابليس هم با اصحاب و تبعهء خودش آن‌قدرى كه از روز اول خلقت آدم تا آن روز وقت معلوم بوده‌اند و ميقات‌گاه ايشان در زمين است از زمين‌هاى فرات كه او را روحا گويند نزديك به كوفه ، پس قتال مىنمايند قتالى كه هرگز مثل آن واقع نشده است از روزى كه خداوند خلق فرموده است خلايق خود را و گويا كه نظر مىنمايم من به سوى اصحاب امير المؤمنين عليه السّلام كه برگشته‌اند بر عقب خود يك صد قدم به طريق قهقرا و گويا كه مىبينم آن‌ها را كه افتاده است و رفته است در شطّ فرات بعضى از پاىهاى ايشان ، پس در اين وقت نزول مىفرمايد خداوند و ملائكه يعنى آثار قدرت خداوند نزول مىنمايد و به‌جا آورده مىشود امر و خلاص كرده مىشود كار و رسول اللّه صلّى اللّه عليه و إله و سلّم در پيش روى خداوند است يعنى در پيش\r\n\r\n\r\n","description":"","footnote":"\r\n( 1 ) . مختصر بصائر الدرجات ، ص 32 - 34 و بحار الأنوار ، ج 53 ، ص 46 ، ح 20 .\r\n","page_name":" 322 ","page_number":322},
  {"content":"\r\n\r\nروى آثار قدرت او است و به دست آن حربه‌اى مىباشد از نور ، پس چون‌كه نظر مىكند به سوى آن ابليس برمىگردد قهقرى بر پشت‌سر خود و مىگويند به آن اصحاب آن‌كه به كجا مىخواهى به روى و حال آن‌كه تو ظفر يافتى پس مىگويد كه  إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ  « 1 » ؛ يعنى به درستى كه من مىبينم چيزى را كه شما نمىبينيد و به درستى كه من مىترسم از پروردگار عالميان ، پس مىرسد به آن پيغمبر صلّى اللّه عليه و إله و سلّم پس مىزند تيرى و نيزه‌اى در ميان كتف آن‌كه مىباشد در آن هلاك آن و هلاك جميع تبعهء آن ، پس در آن‌وقت بندگى كرده مىشود خداوند عزّ و جلّ به طورى كه هيچ شركى در بندگى كردن آن نمىباشد و سلطنت مىفرمايد امير المؤمنين عليه السّلام چهل و چهار هزار سال حتّى اين‌كه مىزايد هر مردى از شيعهء آن هزار پسر از صلب خودش و در آن‌وقت ظاهر مىگردد جنّتان مدهامتان در نزد مسجد كوفه و ما حول و اطراف آن به آن نحوى كه خداوند خواسته است . « 2 »\r\n همه شب در اين اميدم كه نسيم صبحگاهى * به پيام آشنايى بنوازد آشنا را\r\nدل دردمند عاشق كه ز هجر توست پرخون * چه شود گرش رسانى به وصال خويش يارا \r\nو بدان‌كه در بعضى از روايات كه مروى است ايضا از حضرت پيغمبر صلّى اللّه عليه و إله و سلّم و ائمّه عليهم السّلام آن است كه بعد از حضرت صاحب العصر و الزمان عليه السّلام دوازده نفر ديگر كه از نسل جناب امام حسين عليه السّلام مىباشند مملكت‌دارى مىنمايند و آن‌ها را در آن روايات به اسم دوازده مهدى ناميده‌اند « 3 » و در بعضى ديگر به اسم دوازده امام ناميده‌اند « 4 » و در بعضى تصريح فرموده‌اند كه آن‌ها امام نيستند و لكن قومى هستند از شيعيان ما كه مردمان را دعوت به موالات مىنمايند « 5 » و در حديثى كه مروى است از پيغمبر صلّى اللّه عليه و إله و سلّم آن است كه آن‌ها دوازده مهدى مىباشند و چون‌كه وقت وفات حضرت صاحب العصر عليه السّلام مىرسد تسليم مىفرمايد آن حضرت امر را به پسر خودش كه اول از\r\n\r\n\r\n","description":"","footnote":"\r\n( 1 ) . انفال : 48 .\r\n( 2 ) . مختصر بصائر الدرجات ، ص 26 و 27 و بحار الأنوار ، ج 53 ، ص 42 ، ح 12 .\r\n( 3 ) . الغيبة للطوسي ، ص 478 ، ح 504 .\r\n( 4 ) . همان ، ص 151 ، ح 111 .\r\n( 5 ) . مختصر بصائر الدرجات ، ص 221 و 222 و بحار الأنوار ، ج 53 ، ص 115 ، ح 21 .\r\n","page_name":" 323 ","page_number":323},
  {"content":"\r\n\r\nدوازده مهدى است و آن سه اسم دارد يكى اسم من كه احمد است و يكى اسم پدر من كه عبد اللّه است و يكى ديگر اسم مهدى « 1 » و در روايات ديگران است كه وفات مىيابد مهدى اين امّت قبل از قيام قيامت به چهل روز و در آن چهل روز مردمان بىامام مىمانند و دنيا هرج و مرج مىشود « 2 » و ظاهر آن است كه خروج دابّة الارض كه سابقا ذكر شد كه از علامات قيام قيامت است در آن روزها باشد و هم‌چنين خروج يأجوج و مأجوج كه به مضمون آيات و احاديث محقّق است كه از علامات قيامت است در آن روزهاست « 3 » و از جملهء علامات قيامت ايضا آتشى است كه بيرون مىآيد از قعر عدن و جمع مىنمايد مردم را براى حشر و در روايت ديگرى است كه عدن مكان خروج حضرت عيسى عليه السّلام است و در روايت ديگرى است كه آن آتش جمع و حشر مىنمايد خلايق را از مشرق به سوى مغرب « 4 » و اين حشر نه حشرى است كه از براى حساب خلايق است ؛ چون‌كه آن حشر بعد از نفخهء دوم و زنده شدن خلايق است چنان‌كه بعد از اين مذكور خواهد شد و ظاهر آن است كه نفخهء اولى در صور كه از براى فنا گردانيدن خلايق است بعد از اين آتش و اين حشر باشد چنان‌كه ظاهر آيه‌اى است كه در سورهء كهف است كه بعد از آن‌كه ذو القرنين به واسطهء بنا گذاردن سدّ راه يأجوج و مأجوج را بست ، فرمود چنان‌كه خداوند از آن حكايت نموده است كه  قالَ هذا رَحْمَةٌ مِنْ رَبِّي فَإِذا جاءَ وَعْدُ رَبِّي جَعَلَهُ دَكَّاءَ وَ كانَ وَعْدُ رَبِّي حَقًّا   * وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ وَ نُفِخَ فِي الصُّورِ فَجَمَعْناهُمْ جَمْعاً  « 5 » ؛ يعنى گفت ذو القرنين كه اين سدّ رحمتى است از جانب پروردگار من براى بندگان ، پس در وقتى كه آمد زمان وعدهء پروردگار من كه مراد قيامت است مىگرداند خداوند آن سد را از هم پاشيده و بوده است و مىباشد وعدهء ربّ من حقّ و صدق و تخلّف ندارد بعد خداوند مىفرمايد كه  وَ تَرَكْنا  يعنى و\r\n\r\n\r\n","description":"","footnote":"\r\n( 1 ) . الغيبة للطوسي ، ص 151 ، ح 111 و بحار الأنوار ، ج 53 ، ص 148 ، ح 6 .\r\n( 2 ) . أعلام الوراء ، ص 435 و بحار الأنوار ، ج 53 ، ص 145 ، ح 4 .\r\n( 3 ) . الخصال ، ج 2 ، ص 447 ، ح 46 و بحار الأنوار ، ج 6 ، ص 303 ، ح 1 و ج 7 ، ص 98 ، ح 1 و ج 52 ، ص 209 ، ح 48 .\r\n( 4 ) . همان .\r\n( 5 ) . كهف : 98 و 99 .\r\n","page_name":" 324 ","page_number":324},
  {"content":"\r\n\r\nسر مىدهيم و وامىگذاريم در آن روز بعضى را از ايشان و از ساير خلايق كه موج بزنند در بعضى ديگر و گويا اشاره به هرج و مرجى است كه در روايت سابقه ذكر شد بعد از آن فرموده است كه  وَ نُفِخَ  دميده مىشود در صور پس جمع مىنماييم خلايق را جمع نمودنى ، مراد فانى نمودن آن‌ها است و جمع و طىّ نمودن آن‌ها در عالم اجمال و بساطت عقل و جهل چنان‌كه ايضا ظاهرا آيهء ديگرى است كه در سورهء انبيا است كه فرموده‌اند كه    وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ * حَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ * وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ    « 1 » ؛ يعنى و حرام است بر قريه‌اى كه هلاك گردانيديم ما او را و غضب نموديم بر اهل آن ، آن‌كه در ايّام رجعت رجوع بنمايند تا وقتى كه گشوده بشود و بازنموده بشود راه ياجوج و ماجوج در حالتى كه آن‌ها از هر راهى و زمين مرتفعى سرعت مىنمايند و به تندى مىآيند و نزديك مىشود وعدهء خداوند كه مراد نفخ صور و فناء دنيا است پس ناگاه در آن وقت به درمىافتد و بيرون مىآيد چشمهاى آن‌چنان اشخاصى كه كافر بودند و مىگويند كه اى واى بر ما به تحقيق كه بوديم ما غافل از اين روز و بوديم ما ظلم‌كنندگان به نفس خود به سبب غفلت نمودن از اين روز و مشغول شدن به مشتهيات نفس و زخارف فانيهء دنيا .\r\n خوش عروسى است جهان از ره صورت ليكن * هركه پيوست به دو عمر خودش كابين داد \r\n\r\nتحفه : [ 29 
  ] ، [ نفخات در صور 
  ]\r\nنفخ در صور دو نفخه است كه ما بين آن‌ها آن‌قدر از زمان است كه خداوند بخواهد و بسيار طويل است يكى از براى فناى خلايق و يكى از براى بعث و زنده نمودن آن‌ها است چنان‌كه صريح آيات و اخبار است و از آن جمله اين آيه است كه  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  « 2 » ؛\r\n\r\n\r\n","description":"","footnote":"\r\n( 1 ) . أنبياء : 95 - 97 .\r\n( 2 ) . زمر : 68 .\r\n","page_name":" 325 ","page_number":325},
  {"content":"\r\n\r\nيعنى و دميده مىشود در صور يك مرتبه اول ، پس مىميرد به سبب آن هركس كه در آسمان‌ها و هركس در زمين است مگر كسى كه خداوند خواسته باشد بقا و نمردن او را بعد از آن دميده مىشود در آن يك مرتبهء ديگرى پس به سبب آن ناگاه و دفعتا آن‌ها كه مرده بودند زنده مىشوند و از قبرهاى خود برمىخيزند و نظر و نگاه مىكنند و مراد از آن كسى است كه خداوند اراده فرموده است بقا و نمردن او را همان عالم عقل و مجرّدات است كه در احاديث تعبير از آن به وجه اللّه و به روح و ذات و وجه حضرات رسول اللّه و ائمّه عليهم السّلام ايضا نموده شده است چنان‌كه فرموده‌اند در تفسير آيهء  كُلُّ شَيْءٍ هالِكٌ إِلَّا وَجْهَهُ  « 1 » و آيهء  كُلُّ مَنْ عَلَيْها فانٍ   * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  « 2 » آن‌كه مراد از وجه اللّهى كه باقى مىماند بعد از هلاك و فانى شدن خلايق ما مىباشيم ، مراد روح آن جنابان است كه عبارت از عالم و حضرت عقل و مجرّدات و معنى آيهء اول آن است كه هرچيزى هلاك و فانىشونده است مگر وجه خداوند يا وجه آن چيزى كه مراد اصل و منبع آن است و معنى آيّهء دويّم آن است كه هركسى كه به روى زمين و متعلّق به زمين است حتّى اهل آسمانها كه تعلّق تدبيرى به زمين ايضا دارند فانىشونده است و باقى مىماند وجه پروردگار تو اى پيغمبر كه صاحب جلال و جمال و اكرام است .\r\nو از جملهء آياتى كه تصريح در آن به ذكر دو نفخه شده است اين آيه است ايضا كه  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ   * ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ   * فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ   * وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ   * قالُوا يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ   * إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  « 3 » ؛ يعنى و مىگويند منكرين به پيغمبران كه كى مىباشد وقت وعدهء فانى شدن موجودات و خلايق اگر كه بوده‌ايد شما صادق و راستگوى در خبر دادن به آن ، بعد خداوند مىفرمايد كه نمىبينند مگر صيحهء واحده\r\n\r\n\r\n","description":"","footnote":"\r\n( 1 ) . قصص : 88 .\r\n( 2 ) . الرحمن : 26 - 27 .\r\n( 3 ) . يس : 48 - 53 .\r\n","page_name":" 326 ","page_number":326},
  {"content":"\r\n\r\nرا كه مىگيرد ايشان را در حالتى كه ايشان در بازارها و در كارهاى دنياى خود مشغول به مخاصمه و منازعه نمودن با يكدگر مىباشند ، پس همگى در همان موضع و مكان خود مىميرند و نمىتوانند كه وصيّتى بنمايند و نه به سوى اهل و عيال خودشان رجوع كنند . اين بيان نفخهء اولى است و بعد بيان نفخهء ثانيه نموده‌اند و فرموده‌اند كه دميده مىشود در صور مرتبهء دوم ، پس ناگاه ايشان از قبرهاى خود به سوى امر پروردگار خودشان شتابان مىگردند و مىگويند اى واى بر ما كه درآورد ما را از مرقد ما ، بعد خودشان مىگويند كه اين همان وعده‌اى است كه خداوند به آن وعده داده بود و راست گفتند پيغمبران ، بعد خداوند مىفرمايد كه اين نفخه نيست مگر صيحهء واحده ايضا ، پس ناگاه ايشان جميعشان در نزد ما حاضرشونده مىباشند و از حضرت صادق عليه السّلام مروى است در يك روزى جبرئيل آمد و رسول خدا صلّى اللّه عليه و إله و سلّم را همراه خود برد به قبرستان بقيع و رسيد به يك قبرى و ندا نمود صاحب آن قبر را و گفت : « قم باذن اللّه » پس بيرون آمد مردى سفيد سر و محاسن سفيد و پاك مىنمود خاك را از سر و صورت خودش و مىگفت كه « الحمد للّه و اللّه اكبر » ، پس جبرئيل به آن گفت كه برگرد به موضع خود ، بعد از آن رسيد به قبر ديگرى و ندا نمود صاحب آن را و گفت : « قم باذن اللّه » پس بيرون آمد مردى سياه‌روى و مىگفت : « يا حسرتا و يا ثبورا » پس گفت به آن برگرد به موضع خود بعد از آن عرض نمود به پيغمبر كه به اين‌طور محشور مىشوند مردمان در روز قيامت و كفّار اين قول را و مؤمنين آن قول را مىگويند « 1 » .\r\n على الصباح قيامت چو سر ز خاك برآرم * به گفت‌وگوى تو خيزم به جست‌وجوى تو باشم \r\nو امّا طريقهء دو نفخه ، پس چنان‌كه مروى است از جناب امام زين العابدين عليه السّلام در وقتى كه شخصى سؤال نمود كه يابن رسول اللّه چگونه دميده مىشود در صور پس آن حضرت فرمودند كه امّا نفخهء اولى پس خداوند امر مىفرمايد اسرافيل را پس فرود مىآيد به سوى زمين و با آن صورى است كه آن را يك سر مىباشد كه محلّ و موضع\r\n\r\n\r\n","description":"","footnote":"\r\n( 1 ) . تفسير القمّي ، ج 2 ، ص 253 و بحار الأنوار ، ج 7 ، ص 39 ، ح 7 و 8 .\r\n","page_name":" 327 ","page_number":327},
  {"content":"\r\n\r\nدميدن در اوست و دو طرف ديگر مىدارد كه مسافت ما بين آن دو طرف به قدر مسافت ما بين آسمان و زمين است و يك‌طرف آن به سمت اهل زمين و يك طرف ديگر آن به سمت اهل آسمان ، پس چون‌كه مىبينند ملائكه و اهل آسمان‌ها كه اسرافيل نزول فرمود به سوى زمين و با آن صور مىباشد مىفهمند و مىگويند كه خداوند اذن داده است در فناء اهل زمين و اهل آسمان ، پس فرود مىآيد اسرافيل به خطيره بيت المقدس و استقبال مىنمايد به كعبه ، پس چون‌كه اهل زمين مىبينند نزول آن را مىفهمند و مىگويند ايضا كه خداوند اذن داده است از براى فناء اهل زمين ، پس مىدمد اسرافيل در صور يك دميدنى ، پس بيرون مىرود صدا از دو طرف آن‌كه به سمت زمين و آسمان است ، پس مىميرد هر صاحب روحى كه در زمين و آسمان است مگر خود اسرافيل ، پس مىفرمايد خداوند به اسرافيل كه بمير ، پس آن هم مىميرد ، پس مىمانند به اين حال فنا تا آن‌قدر از زمان كه خدا خواسته باشد . بعد از آن امر مىفرمايد خداوند آسمان‌ها را كه موج بزنند و حركت بنمايند و به حركت و تزلزل و تبدّل درمىآيند و امر مىفرمايد زمين و كوه‌ها را ايضا كه به سير و حركت درآيند ، پس آن‌ها ايضا به سير و حركت و تبدّل يافتن از موضع خود درمىآيند و فرمودند كه اين روزى است كه خداوند فرموده است كه  يَوْمَ تَمُورُ السَّماءُ مَوْراً   * وَ تَسِيرُ الْجِبالُ سَيْراً  « 1 » ؛ يعنى روزى كه موج مىزند آسمان موج زدنى را و حركت و سير مىنمايد كوه‌ها سير نمودنى را ، بعد فرمودند كه يعنى متبدل مىشوند به وضع ديگرى و به زمين ديگرى كه اكتساب گناه و معصيت بر آن نشده باشد و زمين منبسط و بسيط و ساده مىگردد به نحوى كه نه كوه در آن مىباشد و نه درختى و نه گياهى و نه پست و بلندى هم‌چنان‌كه در اول مرتبه بود كه او را وجود و بسط فرموده بود و بر مىگرداند خداوند عرش خود را بر روى آب همچنان‌كه در اول مرتبه بود ايضا و در آن وقت ندا مىفرمايد خداوند به صداى جهورى كه به تمام اقطار سموات و ارضين مىرسد و مىگويد كه  لِمَنِ الْمُلْكُ الْيَوْمَ  « 2 » ؛ يعنى از براى كيست ملك امروز\r\n\r\n\r\n","description":"","footnote":"\r\n( 1 ) . طور : 9 - 10 .\r\n( 2 ) . غافر : 16 .\r\n","page_name":" 328 ","page_number":328},
  {"content":"\r\n\r\nپس هيچ جواب‌دهنده‌اى ، جواب نمىدهد ؛ چون‌كه هيچ‌كس نمىباشد ، پس خود جواب خود را مىفرمايد كه  لِلَّهِ الْواحِدِ الْقَهَّارِ  « 1 » ؛ يعنى ملك از براى خداوندى است كه يكتاست و شريك ندارد و غالب و قاهر بر ماسواى خود است و بعد مىفرمايد كه من غالب و قاهر شدم بر جميع خلايق خود و فانى ساختم ايشان را و منم خداوندى كه نيست خدايى بجز من و يكتا مىباشم و شريك ندارم و من خلق نمودم خلايق را به قدرت خود و من فانى ساختم ايشان را به مشيت خود و زنده مىنمايم آن‌ها را دو مرتبه به قدرت خود . بعد حضرت فرمودند كه خداوند مىدمد در صور ، پس بيرون مىآيد صدا از آن طرفى كه به سمت آسمان است ، پس باقى نمىماند احدى از اهل آسمان‌ها مگر آن‌كه زنده مىشوند به همان نحوى كه اول بود و عود مىنمايند جملهء عرش و حاضر مىگردد جنّت و جهنّم و محشور مىگردند خلايق از براى حساب . « 2 »\r\nو مخفى نماناد كه اين حشر غير حشرى است كه سابقا ذكر شد و در نزد فناء دنيا و نفخ صور اول است و هردو حالت را در احاديث به اسم حشر بيان نموده است و در حديثى كه مروى است از حضرت صادق عليه السّلام آن است كه بعد از فناء اهل زمين و اهل آسمان اول خداوند به قدر زمان خلقت موجودات و فانى ساختن اهل زمين و آسمان اول مكث مىفرمايد . بعد از آن اهل آسمان دوم را فانى مىگرداند و بعد از آن به قدر زمان خلقت و زمان فناء اهل زمين و آسمان دوم مكث مىفرمايد و بعد از آن اهل آسمان سيّم را فانى مىسازد و همچنين بعد از فناء هريك از اهل آسمانها به قدر زمان ما قبل آن مكث مىفرمايد تا آن‌كه اهل جميع سماوات را فانى مىسازد و بعد از آن ميكائيل را فانى مىسازد بعد از آن به قدر زمانهاى سابقه مكث مىفرمايد بعد از آن جبرئيل را فانى مىسازد و بعد از آن و بعد از مكث نمودن به قدر زمانهاى سابقه ايضا ملك الموت را فانى مىسازد و بعد از آن به قدر زمانهاى سابق بر آن ايضا مكث\r\n\r\n\r\n","description":"","footnote":"\r\n( 1 ) . همان .\r\n( 2 ) . تفسير القمّي ، ج 2 ، ص 252 و بحار الأنوار ، ج 6 ، ص 324 ، ح 2 .\r\n","page_name":" 329 ","page_number":329},
  {"content":"\r\n\r\nمىفرمايد بعد از آن مىفرمايد كه  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  « 1 » و بعد از آن نفخ دوم در صور مىشود و خلايق را زنده مىفرمايد « 2 » و بدان‌كه فانى شدن اهل زمين و آسمانها عبارت است از منقطع شدن ارتباطات و علاقات روحيّه و حياتيّه و مزاجيّه عقل از آن‌ها و عود نمودن آن علاقات كه عبارت است از ارواح و نفوس جزئيه خلايق به سوى عالم تجرّد خود و تعلّق داشتن به صور و هياكل مقداريّهء صوريّه محضهء برزخيّه اشباحيّه و باقى ماندن عوالم عقل و روح و برزخ كه از مجرداتند بر حال بساطت و تجرّد خود چنان‌كه قبل از انقطاع ارتباطات و علاقات مذكوره ايضا باقى بر بساطت و تجرّد خود و عدم تغيّر و تبدّل بودند ، چون‌كه فى الحقيقه به سبب منقطع شدن اين علاقات ، تغيّر و تبدّلى در عالم عقول و ارواح و برازخ صوريّه به‌هم نمىرسد چنان‌كه قبل از انقطاع و در وقت علاقه ايضا به سبب علاقه داشتن آن‌ها به عوالم ما تحت خود كه عبارت است از اجسام سماويّهء ملكيّه و قوالب ارضيّه بنى آدميّه تغيّر و تبدّلى در آن‌ها راه نيافته بود ، پس اين اتّصال و اين انقطاع و وجود علاقه و عدم آن بالنّسبه به حال ما تحتات مىباشد و تغيّر و تبدّل در دو حالت از براى عوالم ما تحت است كه محلّ فنا و تغيّر و تبدّل مىباشند نه بالنّسبه به حال عقول و ارواح و برازخ ، چون‌كه عوالم و حضرات آن‌ها عالم و حضرت بقاء و تجرّد است و از فعل و انفعال و تغيّر و تبدّل برى مىباشند چنان‌كه سابقا محقّق و معلوم شد و اكثر آيات و اخبار ايضا مفاد آن‌ها بخصوص همين فانى شدن اهل سماوات و اهل ارض است و در هيچ آيه و حديثى نه كنايه و نه تصريحا اشاره به فانى شدن ما فوق السماوات كه عالم برزخ و عقول و نفوس است نشده است بلكه در آن‌ها تصريح به بقاء عوالم آن‌ها شده است مگر در حديثى كه حضرت صادق عليه السّلام مكالمه با زنديق فرموده‌اند كه در آن حديث بعد از سؤال نمودن زنديق كه آيا متلاشى مىگردد روح بعد از بيرون رفتن از قالب يا آن‌كه باقى است پس فرمودند : بلكه آن باقى است تا وقت نفخ صور و در آن\r\n\r\n\r\n","description":"","footnote":"\r\n( 1 ) . غافر : 16 .\r\n( 2 ) . تفسير القمّي ، ج 2 ، ص 256 .\r\n","page_name":" 330 ","page_number":330},
  {"content":"\r\n\r\nوقت فانى مىگردد اشياء پس نه حسى و نه محسوسى مىباشد ، بعد از آن اعاده نموده مىشود اشياء همچنان‌كه ابتدا فرموده است به خلقت آن‌ها خداوندى كه مدبّر آن‌ها است و آن چهار صد سال مىباشد كه خلق در آن زمان نيستى پنداشته شده است و آن در ما بين دو نفخه « 1 » است . و اين حديث ايضا با آن‌كه نهايت اجمال و تشابه دارد تصريح بر فناء عالم عقول و نفوس ندارد بلكه به سبب لفظ حسّ و محسوس شايد كه عالم برزخ و در ما بين نفختين و وقت تبديل سماوات و ارضين برهم‌ريخته شود ؛ چون‌كه آن فى الجمله از عالم تغيّر و تبديل و عالم حسّ و محسوس است و امّا عقول و نفوس و ارواح پس بر حال خود باقى هستند و تغيّر و تبدّل در آن‌ها نمىباشد و بر فرضى كه بوده باشد هرآينه انطوا و اندراج آن‌ها در عالم و حضرت عقل مىشود و عقل كه وجه الهى است يقينا تغييرى از براى آن نمىباشد و امّا قبل از نفخ صور پس بودن ارواح جزئيّهء بنى آدميّه در قوالب و صور مثاليّهء اشباحيّه مضامين صريحهء احاديث است و شك در آن نمىباشد .\r\nو بدان‌كه مثال تغيّر يافتن عوالم ما تحت عقول و نفوس و برزخ در دو حالت وجود علاقه و عدم علاقه و تغيّر نيافتن خود عوالم عقول و نفوس و برزخ در عالم حسّ و مشاهده ، مثال آفتاب است كه در عالم هميشه باقى و برقرار و بر يك حال و يك منوال است پس در وقتى كه در روى زمين خانه‌ها و درختها و زراعتها و امثال آن‌ها موجود مىباشند هرآينه اشراق بدان‌ها مىنمايد يعنى آن‌ها منشرق به اشراق و مستفيض به افاضهء او مىگردند و در وقتى كه آن‌ها در روى زمين نمىباشند هرآينه اشراق بر آن‌ها نمىنمايد ، يعنى آن‌ها منشرق به اشراق و مستفيض به افاضهء آن نمىشوند ؛ به سبب عدم وجود آن‌ها و عدم استعداد و محلّ اشراق آفتاب پس در دو حالت علاقه و اشراق و عدم علاقه و اشراق شمس را مىبينى كه تغيّرى و انقلابى و انتقالى در حالات آن به‌هم نرسيده است بلكه تغيّر و انقلاب در حالات موجودات ارضيّه به‌هم رسيده است و آن در هردو حالت بر حال و كمال خود باقى و برقرار\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 245 ، ح 223 و بحار الأنوار ، ج 6 ، ص 216 ، ح 8 .\r\n","page_name":" 331 ","page_number":331},
  {"content":"\r\n\r\nاست و به‌همين منوال است حال علاقه و تصرّف و عدم علاقه و عدم تصرّف نفوس و ارواح جزئيّه اهل آسمان و اهل زمين در اجسام و قوالب آن‌ها و همگى آن‌ها همان اشعّه و اشراقات عالم عقل و روح و نفس كلّى بودند كه تا زمانى كه اجسام سماويّه و قوالب ارضيّه موجود و مستعدّ بودند آن اشعه و اشراقات از عالم عقل و روح كلّى به آن‌ها متّصل و پيوسته بود و بعد از تمام شدن استعداد وجود خاصّهء آن‌ها آن اشعّه و اشراقات منقطع گرديد ، يعنى آن‌كه اجسام و قوالب از آن‌ها منقطع گرديدند نه آن‌كه آن‌ها از اجسام و قوالب منقطع گرديدند و به‌همين منوال است ايضا فيوضات و رحمتهاى خداوند بالنّسبه به تمام موجودات كه هر وقت كه منقطع مىگردد انقطاع و بىاستعدادى از طرف و جهت موجودات است نه از طرف و جهت خداوند .\r\n آنچه هست از قامت ناصاف و بىاندام ماست * ورنه تشريف وى از بالاى كس كوتاه نيست \r\nو مخفى نماناد كه همين تمثيل آوردن به آفتاب در حديث ابى بصير بخصوص منصوص است كه سؤال نمود از جناب امام جعفر عليه السّلام كه مرد و زن در وقتى كه خواب مىبينند مثلا كه در مكّه يا شهرى ديگر از شهرها مىباشند آيا روح ايشان خارج از بدنهاى ايشان مىشود پس فرمودند كه « لا يا ابا بصير فانّ الرّوح اذا فارق البدن لم يعد اليه غير انّهما بمنزلة عين الشّمس هى مركوزة فى السّماء فى كبدها و شعاعها فى الدّنيا » « 1 » ، يعنى نه اى ابا بصير روح خارج از بدن نمىشود به جهت آن‌كه روح وقتى كه مفارقت نمود از بدن عود و بازگشت به سوى بدن نمىكند غير از آن‌كه آن روح مرد و زن به منزلهء قرص آفتاب است كه مركوز است در جگر آسمان و شعاع آن در دنياست . مراد آن جناب آن است كه اصلا روح داخل بدن نشده است تا آن‌كه كسى بگويد در وقت خواب يا غير آن از بدن خارج مىشود يا نه بلكه تعلّق و تدبير آن به بدن مثل تعلّق و تدبير آفتاب است در روى زمين و مخفى نماناد كه به‌همين نهجى كه اتّصال و ارتباط و علاقهء عالم عقل از موجودات و عوالم تحتيّه خود در وقت نفخ صور كه زمان فناء آن‌هاست منقطع مىگردد و به‌همين نهج ايضا اتّصال و ارتباط و علاقه جهل از موجودات و\r\n\r\n\r\n","description":"","footnote":"\r\n( 1 ) . جامع الأخبار ، ص 171 و بحار الأنوار ، ج 58 ، ص 43 ، ح 17 .\r\n","page_name":" 332 ","page_number":332},
  {"content":"\r\n\r\nعوالم تحتيهء اجساميّهء آن در زمان مذكور منقطع مىگردد و عوالم هريك از عقل و جهل منحصر در دايرهء روحيّهء نفوسيّه و برزخيّه صوريّه اشباحيّه مىگردد و عوالم مشكوة سماوات و ارض عقل با اهل آن‌ها و عوالم سحاب و ظلمات ارضيّهء جهل با اهل آن‌ها از هم گسيخته و پاشيده و مضمحل و متلاشى مىگردد و قاع صفصف مىشود و چنان‌كه سابقا ذكر شد اجسام و قوالب آن‌ها رجوع به بساطت اصليّهء اوليّه مىكنند و تمام محلّ و موضع آن‌ها قاع صفصف مىگردند تا وقت نفخ دوم در صور چنان‌كه مضمون آيات و اخبار است و سابقا قدرى از آن‌ها ذكر شد . مضاعف بر اين حديث كه مروى است از حضرت صادق عليه السّلام در وقتى كه سؤال نمودند زنديقى از آن جناب كه روح چگونه برمىگردد به قالب خود و حال آن‌كه اعضاى آن از هم پاشيده است و متفرّق شده است و عضوى را سباع و درّنده خورده است و عضوى خاك گرديده است و به آن خانه و عمارت ساخته شده است پس آن حضرت فرمودند كه خداوندى كه ايجاد فرموده است او را در اول مرتبه بدون مادّه و مثالى قادر است بر اين‌كه اعاده بفرمايد او را در مرتبهء دوم ، پس گفت آن زنديق اين مطلب را براى من واضح بنما پس فرمودند :\r\nانّ الرّوح مقيمة فى مكانها روح المحسن فى ضياء و فسحة و روح المسيىء فى ضيق و ظلمة و البدن يصير ترابا منه ما تقذف به السّباع و الهوامّ من اجوافها ممّا اكلته و مزقته كلّ ذلك فى التّراب محفوظ عند من لا يعزب عنه مثقال ذرّة فى ظلمات الارض و يعلم عدد الاشياء و وزنها و انّ تراب الرّوحانيّين بمزلة الذّهب فى التراب فاذا كان حين البعث مطرت الارض فترابى الارض ثمّ تمخض مخض السّقاء فيصير تراب البشر كمصير الذّهب من التّراب اذا غسل بالماء و الزّبد من اللبن اذا مخص فيجتمع تراب كل قالب فينقل باذن اللّه الى حيث الرّوح فتعود الصّور باذن المصوّر كهيئتها و تلج الرّوح فيها فاذا قد استوى لا ينكر من نفسه شيئا « 1 » ؛\r\nيعنى آن‌كه روح مقيم و برپاست در مكان خودش ، روح محسن و نيكوكار در روشنائى و وسعت است و روح مسيئى و گناه‌كار در تنگى و ظلمت است و بدن\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 246 و بحار الأنوار ، ج 6 ، ص 216 ، ح 8 و ج 58 ، ص 35 ، ح 7 .\r\n","page_name":" 333 ","page_number":333},
  {"content":"\r\n\r\nمتحّول و منقلب مىگردد به خاك و بعضى از آن بدن آن قدرى است كه بيرون ريخته است او را درّنده‌ها و جانورها از جوف و شكم خود از آن عضوى و قدرى كه خورده است او را و دريده است او را و جميع آن‌ها در خاك محفوظ است در نزد علم خداوندى كه پنهان نمىماند از آن به قدر وزن ذرّه در ظلمات زمين و مىداند عدد چيزها و وزن آن‌ها را و به درستى كه تراب و خاك بدن‌هائى كه روح به آن‌ها تعلّق مىداشته است به منزلهء طلا مىباشد در ميان خاك پس زمانى كه خداوند مىخواهد كه مردمان را زنده فرمايد مىفرستد باران را به زمين ، پس زمين متخلخل مىگردد و بلند مىشود و به بالا مىآيد بعد از آن صاف نموده مىشود و زده مىشود مثل زدن و صاف نمودن خيك و مشك ماست ، پس جدا مىگردد و خاك قالب بنى آدم مثل جدا شدن طلا وقتى كه بشويند او را به آب و او را از خاك جدا نمايند و مثل جدا شدن روغن از ماست در وقتى كه زده بشود به زدن مشك و جدا نموده بشود ، پس جمع مىشود خاك قالب هر شخصى پس منتقل مىشود به سوى مكان روح آن ، پس عود مىنمايد صورتها و شخصها به اذن خداوندى كه مصوّر است مثل هيأتهاى اوّليّه خودشان و داخل مىشود روح در آن‌ها ، پس چون‌كه تمام و درست شد مىبينند خود را به همان صورت خود بىزياده و نقصان و در حديث نبوى است كه سؤال كرده شد از آن حضرت كه فرموده خداوند كه  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  « 1 » كه معنى آيه آن است كه روزى كه تبديل كرده مىشود زمين به غير زمين اول و آسمانها به غير آسمانهاى اول ، كجا مىباشند خلايق در آن روز پس فرمودند كه در ظلمت مىباشند كه پيش از محشر است « 2 » و مراد از ظلمت همان اضمحلال و انعدام و متلاشى شدن ابدان و قوالب و اجسام است به انعدام و اضمحلالى كه قبل از بعث و حشر است و صورت منقطع شدن هريك از عقل و جهل از عوالم اجساميّهء سماويّه و ارضيّه ما تحتّيهء خود و باقى ماندن سماوات و ارضين ساده و گرديدن آن‌ها قاع صفصف بدين نهج است كه نموده شده است تا واضح باشد .\r\n\r\n\r\n","description":"","footnote":"\r\n( 1 ) . ابراهيم : 48 .\r\n( 2 ) . علل الشرايع ، ص 96 ، ح 5 و بحار الأنوار ، ج 7 ، ص 104 ، ح 17 .\r\n","page_name":" 334 ","page_number":334},
  {"content":"\r\n\r\nو بدان‌كه وجه و سّر مضمحل گرديدن و متلاشى شدن و درهم ريختن و فانى گردانيدن خلايق را و برهم زدن سماوات و ارضين را كه عوالم اجساميّه مىباشند در وقت نفخ صور اول آن است كه وضع و خلقت سابق آن‌ها بر وجه حركت و تبدّل و\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nتغيّر و فنا كه معنى عالم و دار دنيا است ، شده بوده است و عالم آخرت عالم بقا و خلود است و از حركت و تبدّل و تغيّر و فنا ، برى است ، پس منتقل ساختن موجودات را از عالمى به عالم ديگر كه هيچ مناسبت و مشابهت فيما بين آن‌ها نمىباشد لازم دارد كه وضع سابق آن برهم زده شود تا آن‌كه طرح وضع لاحق ريخته شود مثل عمارتى كه خواسته باشند كه اوضاع او را بالكلّيه تغيير بدهند و به اوضاعى كه هيچ‌گونه مناسبت و مشابهت به اوضاع اوليه آن ندارد بنا گذارند پس اوّلا او را برهم مىزنند و خراب مىكنند و محل و موضع او را صاف و قاع صفصف مىنمايند و ثانيا طرح آن اوضاعى كه در نظر مىباشد انداخته مىشود و فى الحقيقه خراب نمودن آن را فانى ساختن مطلق آن نيست بلكه يك نوع تصرّفى است كه مقدّمهء ايجاد و ساختن وضع دوم آن است و فناء موجودات ايضا فانى نمودن آن‌ها نيست بلكه يك نوع از قدرت و تصرّف خداوند است در ايشان به جهت منتقل ساختن ايشان را به عالم بقاء و خلود و اين نوع از تصرّف را تحويل و انتقال گويند نه فانى گردانيدن و در احاديث كه او را به لفظ فنا ادا نموده‌اند مراد فنا از حالت و وضع سابق آن‌ها است نه فناى حقيقى و از اين‌جا است كه در اكثر آيات لفظ تبديل و طى و امثال اين‌ها ذكر شده است و بدان‌كه به‌همين سبب است ايضا كه عالم عقول و ارواح و برازخ در وقت فناى عوالم ما تحت آن‌ها فانى نمىشوند ؛ چون‌كه وضع آن‌ها سابق و لا حق نداشته است و وضع اول آن‌ها مخالف با وضع دوم آن‌ها نبوده است و اوّلا و آخرا وضع آن‌ها بر بقاء و دوام و بر غير حركت و بر غير تحوّل و تبدّل بوده است به خلاف عوالم ما تحت آن از سماوات و ارضين كه وضع اول آن بر حركت و تغيّر و انتقال يافتن از حالى به حالى بوده است و وضع دوم آن‌ها بر ثبات و سكون و استقرار و عدم انتقال است لهذا لازم است كه آن‌ها را از اوضاع اوليّه آن‌ها بيندازند و برهم بزنند و ثانيا آن‌ها را به اوضاع ثبات و بقاء خلق نمايند و در آن‌وقت تميز و تفرقهء كلّيّه و من جميع الوجوه ما بين عقل و جهل و عليّيّن و سجّين و بهشت و جهنم و اهل آن‌ها حاصل مىشود و هردو در حالت خود ثابت و برقرار و هميشه و مخلّد خواهند بود بدين هيأت كه در صفحه مشخص نموده شده است . به‌همين منوال .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nو در آن‌وقت هريك از عالم عقل و جهل و عليّين و سجّين در نهايت ظهور و غلبه و كمال مىباشند و كمالى ما فوق آن از براى آن‌ها امكان ندارد و از اين سبب است كه آن‌ها مخلّد و اهل آن‌ها در آن‌ها مخلّد مىباشند و ديگر فنا و تحويل و انتقال از حالى به حالى و نقصان و تكميلى از براى آن‌ها نمىباشد و خداوند اشاره به حالات نفخ صور و تبديل سماوات و ارضين و به كمال و شدّت غلبه و ظهور هريك از عقل و\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nجهل و عليّين و سجّين و بقاء و خلود آن‌ها و اهل آن‌ها فرموده است به فرمودهء خود كه  كَلَّا إِذا دُكَّتِ الْأَرْضُ دَكًّا دَكًّا   * وَ جاءَ رَبُّكَ وَ الْمَلَكُ صَفًّا صَفًّا   * وَ جِيءَ يَوْمَئِذٍ بِجَهَنَّمَ يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى   * يَقُولُ يا لَيْتَنِي قَدَّمْتُ لِحَياتِي   * فَيَوْمَئِذٍ لا يُعَذِّبُ عَذابَهُ أَحَدٌ   * وَ لا يُوثِقُ وَثاقَهُ أَحَدٌ   * يا أَيَّتُهَا النَّفْسُ الْمُطْمَئِنَّةُ   * ارْجِعِي إِلى رَبِّكِ راضِيَةً مَرْضِيَّةً    * فَادْخُلِي فِي عِبادِي وَ ادْخُلِي جَنَّتِي   « 1 » يعنى بخاطر بياوريد و متذكّر بشويد زمانى را كه برهم كوبيده و ريخته مىشود زمين و مىآيد پروردگار تو اى پيغمبر با ملائكه در حالتى كه صف بر صف مىباشند مراد از آمدن خداوند كنايه از نهايت امر است چون‌كه جناب قدس ذاتش منزّه از حركت و سمت و جهت و امثال آن‌هاست و بعد فرموده است كه و آورده مىشود در آن روز جهنّم و اين ايضا كنايه از غلبه و ظهور جهل سجّين است كه عين جهنّم و عبارت از آن است و بعد فرموده است آن روزى است كه متذكّر مىشود انسان و حال آن‌كه نبود از براى آن در سابق بر اين روز حالت متذكّر شدن و به سبب تذكّر و به هوش آمدن مىگويد كه اى كاش كه من پيش فرستاده بودم چيزى و عمل صالحى را از براى حيات و زندگانى امروز خودم ، بعد اشاره به خلود و نهايت شدّت عذاب آن روز نموده است و فرموده است كه در آن روز عذاب نموده نمىشود مثل عذاب آن احدى و محكم گرفته نمىشود مثل محكم گرفتن آن احدى ، بعد از آن خطاب فرموده است به اهل عقل و جنّت و علّيين و فرموده است اى نفس مطمئنه و آرام‌گيرنده به ايمان به خداوند و به صبر نمودن بر اعمال صالحات و به صبر نمودن از معاصى و مساخط خداوند و بر بلاها و مصيبتهاى دنيا رجوع بفرما به سوى ربّ خودت و اين ايضا كنايه از غايت و نهايت امر است نه غير آن بعد فرموده است كه اين رجوع تو به سوى پروردگار خودت در حالتى است كه تو رضا مىباشى از ما و ما رضا مىباشيم از تو ، پس داخل بشو در زمرهء بندگان خلّص من و داخل بشو در جنّت و دار راحت و كرامت من .\r\n شراب بىخمارم بخش يا رب * كه با وى هيچ درد سر نباشد\r\nايا پر لعل كرده جام زرين * ببخشا بر كسى كش زر نباشد \r\n\r\n\r\n","description":"","footnote":"\r\n( 1 ) . فجر : 21 - 30 .\r\n","page_name":" 338 ","page_number":338},
  {"content":"\r\n\r\nو جناب پيغمبر صلّى اللّه عليه و إله و سلّم در تفسير اول اين آيه فرمودند كه در وقتى كه روز قيامت مىشود كشيده مىشود جهنم به هفتاد هزار افسار و مهار كه به دست هفتاد هزار ملك است پس حمله مىنمايد حمله نمودنى كه اگر خداوند نگاه ندارد او را هرآينه مىسوزاند آسمانها و زمين را « 1 » و اين آخر مسايل و تحفه‌هائى است كه به قدر وسعت حوصله فهم و ادراك خود در باب و طبق دوم اين كتاب گذارده شد ختم نموده مىشود به يك تحفهء ديگر كه در آن ذكر وسيلهء نجات و بشارت به احوال طايفهء شيعه كه عين علّيين و اهل عقلند مىباشد .\r\n\r\nتحفه : [ 30 
  ] ، [ رستگارى اهل عقل 
  ]\r\nاز تضاعيف تحفه‌هاى مذكوره معلوم گرديد كه اصل جنّت و حقيقت عقل و منبع عليّين روح و اصل و ذات حضرت خاتم الانبياء و سيد المرسلين و حضرات ائمه طاهرين صلوات اللّه عليهم اجمعين مىباشد و اصل جهنّم و حقيقت جهل و منبع سجّين روح و اصل و ذات خاتم الاشقياء و رأس المخذولين و ساير اعداء و دشمنان دين مىباشد ، پس وسيله كه به آن توسل نموده بشود در رسيدن به نجات و داخل شدن در جنات غير از موالات و دوستى حضرات كه عروة الوثقايى است كه لا انفصام لهاست نمىباشد چنان‌كه صريح و تفصيل تمام آيات و اخبار است و از اينجاست كه پيغمبر صلوات اللّه عليه فرموده است كه « كل سبب و نسب منقطع يوم القيمة الّا سببى و نسبى » « 2 » ، يعنى هر سبب و وسيله و نسبت و مشابهتى منقطع است و به كار نمىآيد و فايده نمىدهد در روز قيامت از براى نجات يافتن از جهنم و داخل شدن در بهشت مگر سبب و وسيله و نسبتى كه به واسطهء من و به مناسبت و مشابهت با من باشد پس هركس كه در اين دار دنيا به آن جنابان مرتبط است به طريق موالات و محبّت و مناسبت و مشابهت معلوم است كه از سنخ و اشعهء ايشان است و در قيامت به حكم\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 354 .\r\n( 2 ) . بحار الأنوار ، ج 5 ، ص 209 ، ح 48 .\r\n","page_name":" 339 ","page_number":339},
  {"content":"\r\n\r\n« كل شئ يرجع الى اصله » « 1 » ملحق به ايشان است و در عين جنّت و عليّيّن است و از جهنم و سجّين دور است .\r\n گر از اين منزل غربت به سوى خانه روم * دگر آنجا كه روم عاقل و فرزانه روم\r\nزين سفر گر به سلامت به وطن باز رسم * نذر كردم كه هم از راه به ميخانه روم\r\nبعد از اين دست من و زلف چو زنجير نگار * چند چند از پى كام دل ديوانه روم \r\nو به‌همين سبب كه از شعاع و تبعهء ايشان است او را به اسم شيعه ناميده‌اند و از خود و ملحق به خود دانسته‌اند چنان‌كه در تصريحات و تفصيلات آيات و اخبار مذكور و مسطور است و قدرى از آن‌ها در تحفه‌هاى سابقه مذكور شده است .\r\nمضاعف بر اين دو حديث كه در اينجا ذكر مىشود و هردو مروى است از حضرت امام جعفر صادق عليه السّلام يكى آن‌كه فرمودند : « شيعتنا من نور اللّه خلقوا و اليه يعودون و و اللّه انّكم لملحقون بنا يوم القيمة و انّا لنشفع فنشفعّ و و اللّه انّكم لتشفعون فتشفعون و ما من رجل منكم الّا و سترفع له نار عن شماله و جنّة عن يمينه فيدخل احبائه الجنّة و اعداءه النّار » « 2 » ، يعنى شيعهء ما از نور خداوند خلق كرده شده‌اند و به سوى آن عود و بازگشت مىنمايند و به خدا قسم كه يقينا و البتّه كه شما ملحق‌شونده مىباشيد به ما در روز قيامت و به تحقيق و يقين كه ما هرآينه شفاعت مىنمائيم پس شفاعت ما قبول كرده مىشود و به خدا قسم و به يقين و به تحقيق كه شما ايضا شفاعت مىنمائيد پس شفاعت شما ايضا قبول كرده مىشود و نيست هيچ مردى از شما مگر اين‌كه زود باشد كه بلند كرده بشود از براى او آتشى و جهنّمى از طرف چپ او و بهشتى از طرف راست او پس داخل بنمايد دوستان خود را در بهشت و دشمنان خود را در جهنّم و يكى ديگر آن است كه فرمودند « 3 » كه انّ اللّه يبعث شيعتنا يوم القيمة على ما فيهم من ذنوب او غيره مبيضة وجوههم مستورة عوراتهم امنة روعاتهم قد سهلت لهم الموارد و ذهبت عنهم الشّدائد يركبون نوقا من ياقوت فلا يزالون يدورون خلال الجنّة عليهم شراك من نور ليتلألؤ توضع لهم الموآئد فلا يزالون يطعمون و النّاس فى الحساب و هو قول اللّه تبارك و تعالى  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ \r\n\r\n\r\n","description":"","footnote":"\r\n( 1 ) . همان ، ج 64 ، ص 106 ، ح 21 .\r\n( 2 ) . المحاسن ، ج 1 ، ص 285 ، ح 168 و بحار الأنوار ، ج 7 ، ص 184 ، ح 35 .\r\n( 3 ) . علل الشرايع ، ج 1 ، ص 93 ، ح 2 و بحار الأنوار ، ج 5 ، ص 242 ، ح 29 .\r\n","page_name":" 340 ","page_number":340},
  {"content":"\r\n\r\n عَنْها مُبْعَدُونَ   * لا يَسْمَعُونَ حَسِيسَها وَ هُمْ فِي مَا اشْتَهَتْ أَنْفُسُهُمْ خالِدُونَ  « 1 » يعنى به درستى و به تحقيق كه خداوند مبعوث مىفرمايد شيعهء ما را در روز قيامت با وجود بديهائى كه در ايشان است از گناه و غير آن در حالتى كه رويهاى ايشان سفيد و نورانى است و پنهان نموده شده است بديها و لغزشهاى ايشان و به امنيّت مبدّل شده است خوفها و تشويشهاى ايشان و سهل و آسان شده است از براى ايشان منزلها و موقفها و رفته است و زايل شده است از ايشان بلاها و شدّتها و سوار مىشوند به ناقه‌ها و شترهائى كه خلق كرده شده است از ياقوت ، پس به اين حالت مىباشند و گردش مىنمايند در اطراف و در باغهاى بهشت و بر ايشان پوشيده شده است حلّها و لباسهايى از نور كه تلألؤ مىنمايد و مىدرخشد و گذارده مىشود از براى ايشان مانده و خوانچهء طعام ، پس ايشان مشغول به طعام خوردن و لذّت بردن مىباشند و ساير مردمان در حساب خود مشغول مىباشند و اين مراد و معنى فرمودهء خداوند است كه  إِنَّ الَّذِينَ سَبَقَتْ  يعنى به تحقيق كه آن‌چنان اشخاصى كه سبقت گرفته است از براى ايشان از جانب ما طريق حسنى ايشان از آتش جهنّم دور كرده شده‌اند و نمىشنوند صدا و آواز و نعرهء او را و ايشان در آنچه دل ايشان مىخواهد و ميل به آن دارند مخلّد و هميشگى مىباشند و مراد از سبقت گرفتن طريقهء حسنى براى ايشان همان عنايت ازليّه خداوندى است كه آن‌ها را به مقتضاى علم به حال و مآل ايشان از عالم عقل و عليّين و از شعاع آن جنابان خلق فرموده است .\r\n تا ز ميخانه و مى نام و نشان خواهد بود * سر ما خاك ره پير مغان خواهد بود\r\nحلقهء پير مغانم ز ازل در گوش است * بر همانيم كه بوديم و همان خواهد بود \r\nو منقول است از سيد بن طاوس رحمه اللّه كه شنيده است اين فقرات از مناجات را در سرّ من راى در سردابى كه محلّ غيبت حضرت صاحب العصر و الزّمان عليه السّلام است از غير آن‌كه گوينده و شخص آن را ديده باشد و آن فقرات اين است كه « اللهمّ انّ شيعتنا خلقوا من فاضل طينتا و عجنوا بماء ولايتنا اللهمّ اغفر لهم من الذّنوب ما فعلوا اتكالا على حبّنا و ولّنا يوم القيمة امورهم و لا تؤاخذهم بما اجترحوا من السّيّئات اكراما لنا و لا تقاصصهم يوم القيمة مقابل\r\n\r\n\r\n","description":"","footnote":"\r\n( 1 ) . أنبياء : 101 - 102 .\r\n","page_name":" 341 ","page_number":341},
  {"content":"\r\n\r\nاعدائنا و ان خفّت موازينهم ففضّلها بفاضل حسناتنا » « 1 » يعنى بار خدايا به تحقيق كه شيعهء ما خلق كرده شده‌اند از زيادتى طينت ما و خمير كرده شده‌اند به آب دوستى و ولايت ما ، بار خدايا بيامرز از براى ايشان هر گناهى را كه كرده‌اند از جهت تكيه و اعتماد نمودن ايشان بر دوستى و محبّت ما و واگذار به ما در روز قيامت توليت امور ايشان را و مؤاخذه مفرما ايشان را به گناهان و بديهايى كه كرده‌اند از جهت اكرام فرمودن به ما و مقاصّه مفرما با ايشان در مقابل دشمنان ما و اگر خفيف و سبك باشد وزن و سنگينى اعمال ايشان پس زياد بفرما او را به زيادتى حسنات و خوبيهاى ما .\r\n اين باده كه پرورد كه خمّار خرابات * از بوى بهشتيش چنين بىخبر افتاد\r\nاز رهگذر خاك سر كوى شما بود * هر نافه كه در دست نسيم سحر افتاد \r\nپس معلوم شد كه ذريعه و وسيله به سوى دخول جنّت و رسيدن به فوز و نجات و راحت غير از توسل و چنگ‌زدن به موالات و دوستى آن جنابان كه كاشف است از بودن اين كس از سنخ و شعاع ايشان ، نمىباشد و لكن هيچ شكّى نيست و معلوم و هويدا است كه توسّل نمودن به موالات ايشان با آن‌كه امرى است قلبى و باطنى او را آثارى و علاماتى در عالم جوارح و ظاهر اين كس مىبايد كه باشد تا آن‌كه به سبب آن آثار يقين به حقيقت و بودن آن در قلب و باطن حاصل شود و از غرور ممتاز گردد ؛ چون‌كه ادّعاى حقيقت و امر باطنى بدون آثار و علامات غرور و فريب است و اصل و حقيقت ندارد چنان‌كه در همهء عقايد قلبيّه و كيفيّات باطنيّه چنين است و وجود حقايق باطنيّه بدون آثار و علامات ظاهريّه در وقت قدرت و عدم مانع ممتنع و محال است به مقتضاى عقل و به مضمون حديث مشهور نبوى كه « ان على كلّ حق حقيقة و على كلّ صواب نورا » « 2 » يعنى به تحقيق كه از براى هر عملى و آثارى كه حقّ و صدق مىباشد حقيقتى هست و از براى هر عملى كه صواب است و او را اصلى و حقيقتى مىباشد ايضا نورى و آثارى مىباشد ، پس بودن آثار موالات و نشانهء محبّت و مودّت در ظاهر جوارح كاشف و دليل است بر بودن موالات و مودّت در باطن قلب و بودن مودّت و\r\n\r\n\r\n","description":"","footnote":"\r\n( 1 ) . بحار الأنوار ، ج 53 ، ص 303 .\r\n( 2 ) . الغيبة للنعماني ، ص 141 ، ح 2 و بحار الأنوار ، ج 51 ، ص 112 ، ح 8 .\r\n","page_name":" 342 ","page_number":342},
  {"content":"\r\n\r\nموالات در باطن قلب كاشف و دليل است بر بودن اين كس از سنخ و شعاع ايشان در روز اول و ازل و اين لازم دارد ملحق شدن به ايشان را در روز آخر و معاد و اين معنى نجات و سعادتمندى است و چنان‌كه وجود آثار جوارحيّهء ظاهريّه كاشف و دليل است بر بودن موالات قلبيّه و باطنيّه همچنان موالات نمودن با اقربا و ذرّيّه و تبعهء آن جنابان كاشف و دليل است از موالات داشتن با ايشان و عدم آن كاشف و دليل بر عدم آن است خصوصا در وقت نبودن و غيبت آن جنابان كه در آن‌وقت محلّ تعلق آثار موالات منحصر در تبعه و ذرّيّه و اقرباء ايشان است چنان‌كه در اين زمانهاست كه مردمان راهى و دست‌رسى به آن جنابان به هيچ‌وجه ندارند تا آن‌كه بالنّسبه به خود ايشان آثار موالات را به عمل بياورند مگر بالنّسبه به تبعه و ذريّهء ايشان آرى چنين است .\r\n دستت نمىرسد كه بچينى گلى ز باغ * بارى به پاى گلبن ايشان گياه باش \r\nپس وسيلهء نجات و رسيدن به فوز و سعادت اخرويّهء ابديّه ، موالات نمودن و احسان فرمودن به تبعه و ذرارى ايشان است كه كاشف است از موالات با ايشان و بودن اين كس سعادتمند و از سنخ و شعاع ايشان كه لازم دارد ملحق شدن به ايشان را و غير از اين ديگر سبب و وسيله‌اى نبوده است و نيست و نخواهد بود و ساير اعمال و عقايد ديگر مربوط و بسته به آن است ، پس اگر موالات با ايشان مىباشد ساير اعمال و عقايد ديگر صحيح است و نفع مىدهد و الّا فلا ، چنان‌كه صريح عقل و نقل است و اين ميزان و معيار كلّى است از براى شناختن و معلوم نمودن پاكى و ناپاكى طينت و علامت سعيد و شقى بودن و عليّينى و سجّينى و حلال‌زادگى و حرام‌زادگى و بهشتى و جهنّمى بودن اين كس است و از اينجا سرّ و سبب آن‌كه خداوند به پيغمبر خود كه اصل جنّت و معدن علّيين و حقيقت خوبى و پاكى است فرموده است كه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 1 » معلوم گرديد چون‌كه معنى آن است كه بگو اى پيغمبر به مردمان كه سؤال نمىنمايم و توقّع ندارم من از شما در مقابل تبليغ نمودن رسالت خداوند اجرى و عوضى را مگر مودّت و دوستى نمودن شما را در اقارب و ذرّيهء من و\r\n\r\n\r\n","description":"","footnote":"\r\n( 1 ) . شورى : 23 .\r\n","page_name":" 343 ","page_number":343},
  {"content":"\r\n\r\nماحصل و حقيقت اين معنى آن است كه اميدى و مقصدى از اين تبليغ رسالت در حقّ شما ندارم مگر اميد آن‌كه معلوم شود كه كدام يك از شما ناجى و سعادتمند و از سنخ و شعاع من مىباشيد به واسطهء آثار و علاماتى كه آن موالات و مودت نمودن با من است كه معلوم مىشود ايضا به آثار و علاماتى كه آن موالات نمودن با اقارب و ذريّهء من است پس موالاة نمودن با اقارب آن جناب موالاة با آن جناب است و موالاة نمودن با آن جناب موالاة نمودن و دوستى كردن با نفس خود است ؛ چون‌كه سبب و كاشف از بودن اين كس ناجى و سعادتمند از سنخ و شعاع آن جناب كه اصل عليّين و منبع سعادات است و از اين سبب است كه در وقتى كه اين آيه نازل شده و منافقين و آنانى كه از شعاع آن جناب نبودند آن جناب را متّهم نمودند و گفتند كه اين نوع از كلمات از جهت آن است كه اقارب و ذرّيهء خود را بعد از خود كلّ و حمل بر مردم نمايد لهذا آيهء ديگر نازل شد كه  قُلْ ما سَأَلْتُكُمْ مِنْ أَجْرٍ فَهُوَ لَكُمْ  « 1 » يعنى و اجرى كه سؤال و توقّع نمودم از شما پس آن براى خير و نفع خود شماست نه براى من و ذريّهء من و از اينجا ايضا وجه و سبب آن‌كه هيچ پيغمبرى اجر و عوض بر رسالت نمودن خود از قوم خود نخواسته است مگر آن حضرت كه اجر و عوضى كه مذكور شد از قوم خود توقّع نموده است چنان‌كه بخصوص منصوص است معلوم و واضح گرديد چون‌كه موالات و دوستى نمودن با هيچ پيغمبرى به طورى كه خالى از موالات آن جناب باشد كاشف و دليل بر نجات و سعادتمند بودن اين كس نمىشود به جهت آن‌كه منبع تمام سعادات جميع مخلوقات حتّى ملائكهء مقرّبين و انبياء مرسلين آن جناب است لا غير و آن جناب اصل علّيّين و منبع جنّت و سعادت است چنان‌كه سابقا در اين كتاب و در رقّ منشور و غير آن ايضا محقّق نموديم و از اين سبب است ايضا كه در احاديث متواتره تحريص و ترغيب زيادى بر موالات و دوستى آن و اقارب و ذرارى آن جناب كه كاشف و دليل است بر موالات داشتن با آن جناب ايضا شده است از آن جمله مروى است از خود آن جناب كه فرمودند :\r\nألا من مات على حبّ آل محمد مات شهيدا . ألا و من مات على حبّ آل محمد مات مغفورا له ،\r\n\r\n\r\n","description":"","footnote":"\r\n( 1 ) . سبأ : 47 .\r\n","page_name":" 344 ","page_number":344},
  {"content":"\r\n\r\nآلا و من مات على حبّ آل محمد مات مؤمنا مستكمل الإيمان ، الا و من مات على حبّ آل محمّد بشّره ملك الموت بالجنة ثمّ منكر و نكير ، ألا و من مات على حبّ آل محمّد فتح له بابان إلى الجنّة .\r\nألا و من مات على حبّ آل محمّد جعل اللّه قبره مزارا لملائكة الرّحمة . ألا و من مات على حبّ آل محمّد مات صدّيقا ، ألا و من مات على بغض آل محمد جاء يوم القيمة مكتوب بين عينيه آيس من رحمة اللّه . ألا و من مات على بغض آل محمد مات كافرا ألا و من مات على بغض آل محمد لم يشمّ رايحة الجنّة « 1 » ؛\r\nيعنى آگاه باشيد و بدانيد كه هركس كه بميرد بر دوستى آل محمّد پس شهيد مرده است و هركس كه بميرد بر دوستى آل محمد مرده است در حالتى كه آمرزيده شده است از براى آن گناهان آن و هركس كه بميرد بر دوستى آل محمّد مرده است مؤمن و كامل الايمان و هركس كه بميرد بر دوستى آل محمد بشارت مىدهد او را ملك الموت به بهشت و بعد از آن منكر و نكير و هركس كه بميرد بر دوستى آل محمّد گشوده مىشود از براى او دو در به سوى بهشت و هركس كه بميرد بر دوستى آل محمّد مىگرداند خداوند قبر او را زيارت‌گاه ملائكه رحمت و هركس كه بميرد بر دوستى آل محمد مرده است در حالتى كه صدّيق است آگاه باشيد و بدانيد كه هركس كه بميرد بر بغض و دشمنى آل محمّد مىآيد در روز قيامت و نوشته شده است در ما بين دو چشم آن‌كه اين شخص مأيوس و نااميد از رحمت خداوند است و هركس كه بميرد بر بغض آل محمد مرده است در حالتى كه كافر است و هركس كه بميرد بر بغض آل محمد نبوئيده است و نخواهد بوئيد بوى بهشت را و مراد از مجموع اين فقرات آن است كه بودن دوستى آل محمد در اين كس در وقت خاتمهء امر و انجام عمر كاشف و دليل است بر آن‌كه صاحب آن از اهل عقل و علّيّين و از سنخ و شعاع آن جنابان و از اصل جنّت است و ايضا فرموده‌اند كه « من لم يحبّ عترتى فهو لإحدى ثلث : إمّا منافق ، و إمّا لزنية ، و إمّا امّه حملت به فى غير طهر » « 2 » يعنى كسى كه دوست ندارد عترت مرا پس آن‌كس يا منافق است و يا ولد زناست و يا ولد حيض است و ايضا فرموده‌اند كه\r\n\r\n\r\n","description":"","footnote":"\r\n( 1 ) . الكشّاف ، ج 4 ، ص 220 ، ذيل آيهء 22 شورى و بحار الأنوار ، ج 27 ، ص 111 ، ح 84 .\r\n( 2 ) . الخصال ، ج 1 ، ص 110 ، ح 82 و بحار الأنوار ، ج 27 ، ص 147 ، ح 8 .\r\n","page_name":" 345 ","page_number":345},
  {"content":"\r\n\r\n« من أحبّنا أهل البيت فليحمد اللّه على أوّل النّعم ، قيل : و ما أوّل النّعم ؛ قال : طيب الولادة ، و لا يحبّنا إلّا من طابت ولادته » « 1 » يعنى هركس كه دوست بدارد ، ما اهل بيت را ، پس بايد كه حمد بنمايد خداوند را بر اول از نعمتها پس سؤال كرده شدند كه چه‌چيز است اول نعمتها ، پس فرمودند كه پاكى ولادت و زاييده شدن و دوست نمىدارد ما را مگر كسى كه پاك باشد ولادت آن و ايضا فرمودند حديثى را كه مضمونش اين است كه هركس كه خداوند عطا فرموده است به آن دوستى اهل بيت من ، پس به درستى كه رسيده است به خير دنيا و آخرت و شكّ ننمايد احدى در آن‌كه در بهشت است و به درستى كه در دوستى اهل بيت من بيست خصلت است ده از آن در دنيا و ده از آن در آخرت است اما در دنيا پس زهد است و حرص بر علم و ورع در دين و رغبت در عبادت و توبه نمودن قبل از موت و نشاط در بيدارى و تهجّد نمودن در شب و مأيوس بودن از آن‌چه در دست مردمان است و حفظ نمودن امر و نهى خداوند و بغض دنيا و دهمى آن‌ها سخاوت است و امّا در آخرت پس نشر نمىشود از براى آن ميزان و داده مىشود نامهء اعمال آن به دست راست آن و از براى اوست برات آزادى از جهنّم و سفيد و نورانى مىباشد صورت آن و پوشيده مىشود به آن از حلّهاى بهشت و قبول شفاعت آن نموده مىشود در حقّ يكصد نفر از اهل بيت خودش و نظر مىفرمايد خداوند به سوى او به رحمت و تاجى از تاجهاى جنّت بر سر او مىگذارند و دهمى آن‌ها آن است كه داخل بهشت مىشود بىحساب « 2 » .\r\nو ايضا فرموده‌اند كه « حقّت شفاعتي لمن أعان ذريّتي بيده و لسانه و ماله » « 3 » يعنى ثابت است شفاعت نمودن من از براى هركسى كه اعانت بنمايد به ذرّيهء من به دست و زبان و مال خود و ايضا فرموده‌اند كه « أربعة انا لهم شفيع يوم القيمة و لو جاؤوا بذنوب أهل الدنيا :\r\nالمكرم لذرّيّتي و القاضى لهم حوائجهم و السّاعي لهم عند اضطرارهم و المحبّ لهم بقلبه و لسانه » « 4 »\r\n\r\n\r\n","description":"","footnote":"\r\n( 1 ) . أمالي الصدوق ، ص 383 ، ح 12 و بحار الأنوار ، ج 27 ، ص 145 ، ح 3 .\r\n( 2 ) . الخصال ، ج 2 ، ص 515 ، ح 1 و بحار الأنوار ، ج 27 ، ص 78 ، ح 12 .\r\n( 3 ) . مستدرك الوسائل ، ج 12 ، ص 376 ، ح 8 .\r\n( 4 ) . بحار الأنوار ، ج 27 ، ص 78 ، ح 11 ، به نقل از فردوس الأخبار .\r\n","page_name":" 346 ","page_number":346},
  {"content":"\r\n\r\nيعنى چهار فرقه مىباشند كه من از براى ايشان شفيع مىباشم در روز قيامت و هرچند كه بيايند با گناهان اهل دنيا يك فرقه آن است كه اكرام و تعظيم بنمايد ذرّيّهء مرا و يك فرقهء ديگر آن است كه بجا بياورد از براى ايشان حوايج ايشان را و يك فرقهء ديگر آن است كه سعى بنمايد از براى ايشان در وقت اضطرار ايشان و يك فرقهء ديگر آن است كه دوست بدارد ايشان را به دل و زبان خود . مراد آن است كه اگر از سه قسم اوليّه عاجز باشد لا اقلّ محبت قلبيّه و لسانيّه را كه اصل و عمده است داشته باشد و الّا سابقا محقق شد كه ادّعاى محبّت قلبيّه بدون آثار و علامات ظاهريّه با وجود قدرت و توانايى كذب و غرور و بلا حقيقت است و ايضا فرموده‌اند كه « اكرموا اولادى و حسّنوا ادابى » « 1 » يعنى اكرام بنمائيد اولاد مرا ، و نيكو نگاه داريد آداب مرا ، مقصود آن است كه نگاه داشتن ادب با آن جناب موقوف و مربوط است به اكرام نمودن اولاد آن و الّا ادب و حرمت آن جناب نگاه داشته نشده است و ايضا فرموده‌اند « اكرموا اولادى الصّالحون للّه و الطّالحون لى » « 2 » يعنى اكرام بنمائيد اولاد خوب مرا از براى رضاى خداوند و اولاد بد مرا از جهت رضاى من ، مقصود آن است كه چون‌كه اكرام نمودن به ايشان در حقيقت اكرام نمودن به آن جناب است ، پس آن كسى كه اكرام نموده شده است در حقيقت بد نمىباشد و محلّ اكرام است و مروى است از حضرت صادق عليه السّلام كه فرمودند به بعضى از اصحاب خود كه « لا تخالطنّ احدا من العلويّين فانّك ان خالطتهم مقّت الجميع و لكن احببهم بقلبك و ليكن محبتك من بعيد » يعنى مخالطه منما با احدى از علوييّن و فاطميّين ؛ به جهت آن‌كه تو اگر مخالطه بنمايى با ايشان مغبوض مىدارى جميع ايشان را و لكن دوست بدار ايشان را به دل خود و بايد كه بوده باشد دوست داشتن تو مر ايشان را از دور ، مراد آن است كه شايد به سبب بدى آن‌ها يا بدى اين كس مخالطه نمودن با ايشان منجر به عداوت و بغض بگردد و اين قسم از كلام كنايه از آن است كه به هر نحو كه باشد بايد اين كس خود را از عداوت و دشمنى با آن‌ها دور دارد و خود را به دوستى ايشان مزيّن دارد و الّا از اهل جهنّم و سجّين خواهد بود يقينا .\r\n\r\n\r\n","description":"","footnote":"\r\n( 1 ) . مستدرك الوسائل ، ج 12 ، ص 376 ، ح 8 .\r\n( 2 ) . همان .\r\n","page_name":" 347 ","page_number":347},
  {"content":"\r\n\r\nو منقول است كه در وقتى كه جمّال و شتردار جناب على بن موسى الرّضا عليه السّلام با آن جناب به خراسان رسيد و خدمت خود را به‌جاى آورد ، عرض نمود كه يك تعويذى براى من شفقت فرما ، پس آن حضرت به دست مبارك خود اين دو فقره را در پارچهء كاغذى نوشتند و به آن عطا فرمودند و آن دو فقره اين است كه « كن محبّا لآل محمّد و إن كنت فاسقا و محبّا لمحبّيهم و ان كانوا فاسقين » « 1 » يعنى باش دوست‌دار آل محمد و هرچند كه تو بالنّسبه به اعمال ديگر خود فاسق باشى و باش دوستدار مر دوستداران آل محمّد و هرچند كه آن‌ها در ساير اعمال ديگر فاسقين باشند و مقصود آن است كه علامت و نشانهء يقينى و قطعى بر سعيد بودن و پاك طينتى اين كس و ناجى و سعادتمند از علّيّين و شعاع آن جنابان بودن موالات و دوستى آل محمّد و دوستان ايشان است كه كاشف از موالات و دوستى آن جناب است و باقى و ساير اعمال ديگر در علامت و نشانه بودن به اين منوال نيست و اعتبارى به آن‌ها بدون موالات با ايشان نمىباشد چنان‌كه صريح آيات و احاديث متواتره است كه كتب از آن‌ها مشحون است و علاوه بر آن‌ها اين دو حديث و دو حكايت است كه ذكر نموده‌اند او را جمعى از علماى عامّه و خاصّه و از جملهء علماى خاصّه علّامه حلّى رحمه اللّه است كه ذكر نموده است اين دو حكايت را در كتاب كشف اليقين كه در ذكر فضايل امير المؤمنين عليه السّلام است . حكايت اوّلى آن است كه در بعضى از سالها ، جنگ و قتال شديدى در بلدهء قم اتّفاق افتاد و به اين سبب اهل آن متفرّق و پراكنده شدند و از جملهء آن‌ها ضعيفهء علويهء صالحهء بود كه شوهر آن‌كه پسر عمّ آن بود در آن معركه ايضا كشته شده بود و چهار دختر از آن داشت ، پس با آن دخترهاى صغيره از قم بيرون رفت تا آن‌كه بعد از مدت مديدى وارد بلخ گرديد در ايّام زمستان و متحيّر و سرگردان بود و بعضى از اهل بلاد او را دلالت به شخصى نمودند كه معروف به ايمان و صلاح و متوجّه حال غرباء و فقراء مىبود ، پس قصد آن نمود و او را در خانهء خودش يافت كه نشسته و در اطراف آن غلامها و خدمهاى آن بودند ، پس اظهار نمود كه من ضعيفهء غريبهء علويّهء مىباشم و با چهار طفل خود وارد اين بلد شدم و كسى را نمىشناسم ، پس گفت به آن‌كه شاهد بياور آن‌كه تو علويّه\r\n\r\n\r\n","description":"","footnote":"\r\n( 1 ) . دعوات الراوندي ، ص 28 ، ح 52 و بحار الأنوار ، ج 66 ، ص 253 ، ح 32 .\r\n","page_name":" 348 ","page_number":348},
  {"content":"\r\n\r\nمىباشى پس آن علويّه ايستاد و متحيّر و سرگردان و گريان و برف بر سر آن و اطفال آن مىباريد پس آن شخص به او گفت كه چرا ايستاده‌اى در اين برف ، پس گفت كه غريبم و جائى را راه نمىبرم پس گفت بيا با من تا تو را راهنمائى به كاروانسرائى بنمايم كه در آن غرباء مىباشند ، پس چون‌كه به راه افتادند شخص مجوسى كه در مجلس آن مرد بود و قضيّه و سؤال و جواب آن‌ها را مشاهده و استماع نمود رحم به حال آن نموده و برخواست و از عقب آن رفت و او را با اطفالش به خانه برد و جاى خوبى از براى آن‌ها مهيّا نمود و خود و اهل و عيال آن تا شام مشغول به خدمت و احسان نمودن به او و اطفال او بودند ، پس چون‌كه وقت نماز شام شد برخواست و مهيّاى نماز كردن گرديد و گفت به زوجهء مجوسى كه آيا تو از براى نماز كردن بر نمىخيزى پس آن زن مجوسيّه جواب گفت كه من و شوهر من هردو مجوس مىباشيم و لكن به سبب اسم جد تو دوستى تو در دل ما افتاده است ، پس آن به نماز خود مشغول شد و دعاى بسيار نمود كه خداوند آن مرد مجوسى را به دين اسلام هدايت فرمايد ، پس چون وقت خواب شد و مجوسى با اهل خود خوابيد در خواب ديد كه قيامت و محشرى برپا شده است و عطش بر اهل محشر و بر آن غلبه نموده است ، پس آمد در نزد پيغمبر و ائمّه عليهم السّلام كه مشغول به آب دادن مردم مىبودند و جناب امير عليه السّلام را ديد كه بر لب حوض كوثر ايستاده است و جامى در دست دارد ، پس روى به آن حضرت نمود و عرض كرد كه مرا آب عطا بفرما ، پس آن حضرت فرمودند كه تو بر دين ما نيستى تا آن‌كه تو را آب بدهم پس جناب پيغمبر صلّى اللّه عليه و إله و سلّم فرمودند كه يا على او را آب بده كه آن‌جاى و مكان به دختر تو فلانه و دخترهاى آن داده است و ايشان را از سرما محافظت نموده است و اطعام كرده است و مكرّم و محترم در خانهء آن مىباشند پس جناب امير عليه السّلام فرمودند كه پيش بيا ، پس پيش‌رفت و آن حضرت جام آبى به آن داد و آن آشاميد و بيدار شد و هنوز اثر سردى و خنكى آن در دل و رطوبت آن بر لب و ريش او باقى بود و خواب را براى زن خود نقل نمود و هردو برخاستند و به خدمت علويّه در همان وقت رسيدند و مسلمان شدند با جميع اهل خانه . و امّا آن شخص در همان شب ايضا همين قضيه را بعينها در عالم خواب ديد و\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nسؤال آب را از جناب امير عليه السّلام نمود ، پس آن حضرت فرمودند كه احدى را آب نمىدهم مگر به امر رسول اللّه صلّى اللّه عليه و إله و سلّم ، پس طلب آب را از رسول اللّه نمود و گفت كه من دوستى از دوستان تو مىباشم و مرا آب عطا بفرما پس آن حضرت فرمودند كه شاهد بياور آن‌كه تو دوست من مىباشى ، پس عرض نمود كه چگونه از من شاهد مىطلبى و از ديگران نمىطلبى ، پس فرمودند كه تو چگونه شاهد از دختر ما خواستى پس بيدار شد و متنبّه به تقصير خود گرديد و چون صبح شد به در خانهء مجوسى آمد و او را ديد كه بر او آثار اسلام است و تفتيش حال از آن نمود پس آن مجوسى الاصل واقعهء خود را براى او نقل نمود و آن هم واقعهء خود را براى آن نقل كرد و به خدمت علويّه رسيد و هرقدر كه اصرار نمود كه او را به منزل خود ببرد قبول ننمود و صاحب‌خانه ، خانه را با اثاث البيت به علويّه هبه نمود و خود با عيال خود مشغول در خدمت آن گرديدند و آن شخص به خانه خود آمد و هدايا و تحف بسيارى به خدمت علويّه فرستاد و علويّه قبول نفرمود . « 1 »\r\nحكايت ثانيه آن است كه روايت نموده است او را ايضا علّامه رحمه اللّه از عبد اللّه بن مبارك كه گفته است كه من شديد الحرص بودم به حجّ نمودن بيت اللّه الحرام و در هر سال حجّ مىنمودم و از جمله يك سالى پانصد دينار با خود برداشتم و روانهء بازار گرديدم تا آن‌كه شترى از براى سوارى راه حجّ خود خريده باشم ، در بازار شترى كه مناسب راه باشد به دستم نيامد ، پس بسوى خانهء خود برگشتم در عرض راه زنى را ديدم كه بر مزبله و محلّى كه خاك‌روبه مىريزند نشسته است و مرغ مرده‌اى را كه در آنجا انداخته بودند پروبال او را مىكند و او را پاك مىنمايد ، پس من نزديك به آن شدم و گفتم چرا چنين مىكنى ، پس گفت برو و سؤال مكن پس اصرار نمودم و او را قسم دادم به خداوند ، پس گفت كه من علويّه مىباشم و سه دختر صغيره دارم و قيّم و ولىّ ما مرده است و امروز سه روز است كه هيچ نخورده‌ايم و امروز بيرون آمدم و اين مردار را در اينجا يافتم و مىخواهم او را ببرم و به اطفال خود اطعام نمايم ، پس چون‌كه كلام او را شنيدم بر خود لرزيدم و به خود گفتم كه كدام حجّ اعظم از اين\r\n\r\n\r\n","description":"","footnote":"\r\n( 1 ) . كشف اليقين ، ص 487 و 489 .\r\n","page_name":" 350 ","page_number":350},
  {"content":"\r\n\r\nمىباشد و پانصد دينار را در دامن آن ريختم و به خانهء خود رفتم و عزم حجّ از دل من بيرون شد و در خانهء خود مشغول به عبادت كردن شدم تا وقتى كه رفقاء از حجّ كردن برگرديدند و بيرون رفتم به جهت استقبال نمودن رفقا ، پس هركس كه مرا مىشناخت و مىديد به من مىگفت كه آيا تو را در فلان موضع و فلان موقف و در وقت فلان عمل نديدم و آيا تو با ما نبودى ، پس تعجّب بسيار نمودم و به منزل خود برگشتم و چون‌كه شب شد و خوابيدم رسول اللّه صلّى اللّه عليه و إله و سلّم را در خواب ديدم كه به من فرمود يابن المبارك ، چون‌كه عطا نمودى دنانير را به دختر ما و تفريج نمودى كربه او را و اصلاح نمودى شأن او و ايتام او را ، از اين سبب خداوند فرستاد ملكى را به صورت تو كه از براى تو حجّ بنمايد در هر سال تا روز قيامت ، پس تو مىخواهى من بعد حجّ بنما يا منما و از خواب بيدار شدم و شكر و حمد خداوند را بجاى آوردم و راوى اين حكايت نقل نموده است كه شنيدم از بسيارى از محدّثين كه مىگفتند كه در هر سال حجّاج ابن مبارك را در مواقف و مناسك حجّ مىديدند كه با آن‌ها بود و حال آن‌كه او در عراق مقيم بود . « 1 »\r\nو در حديث است ايضا كه رسول اللّه صلّى اللّه عليه و إله و سلّم در روز قيامت به منادى مىفرمايد كه ندا كند كه هركس را حقّى بر من مىباشد بيايد و بگيرد ، پس بعد از ندا نمودن منادى مردمان عرض مىنمايند كه ما را بر تو چه حقى مىباشد بلكه تو را بر ما حقّ مىباشد ، پس آن حضرت مىفرمايد كه من در دار دنيا ضامن شده‌ام كه هركس كه هر نوع احسانى به ذريّهء من نموده است در امروز آن‌چه بخواهد به آن عوض بدهم ، پس هر كس به ايشان احسانى نموده باشد امروز آن‌چه را كه خواسته باشد طلب نمايد كه من بر ضمانت خود باقى مىباشم . « 2 » پس معلوم شد كه اهل عقل و جنّت و عليّيّن و رحمت خداوند ، منحصر در آن جنابان و در ذريهء ايشان و در مواليان و دوستان آن جنابان و دوستان و ذريّه و اولاد ايشان است و باقى مردمان كه نه ذريّه و نه محبان و مواليان آن جنابان و نه مواليان ذريّهء ايشان مىباشند همگى اهل جهل و جهنّم و سجّين و غضب\r\n\r\n\r\n","description":"","footnote":"\r\n( 1 ) . همان ، ص 485 و 486 .\r\n( 2 ) . من لا يحضره الفقيه ، ج 2 ، ص 36 ، ح 154 و وسائل الشيعة ، ج 16 ، ص 333 ، ح 3 .\r\n","page_name":" 351 ","page_number":351},
  {"content":"\r\n\r\nخداوند مىباشند ، پس صلوات و رحمت خداوند بر آن جنابان و بر ذارى و اولاد و اقارب و بر محبّان و مواليان و محسنان به ذرارى و اولاد و اقارب ايشان و لعنت خداوند بر دشمنان ايشان و مبغضان و بدرفتاران با ذريّه و اولاد و اقارب ايشان باد ، من الازل الى ابد الآباد و مخفى نماناد كه از آن‌جائى كه اين حقير للّه الحمد و المنّة در عالم حسب و نسب از جمله تبعه و ذريّهء آن جنابانم و البتّه در اين زمان ايضا از سنخ همان منافقين كه در وقت نزول آيهء  قُلْ لا أَسْئَلُكُمْ  كه سابقا ذكر آن شد جناب پيغمبر را صلّى اللّه عليه و إله و سلّم به تهمتى كه ذكر شد ايضا متهم گردانيدند ، پس البته اين حقير را ايضا در فقرات و مضامين اين تحفه متهم به همان تهمت خواهند گردانيد و جواب ايشان ايضا همان جوابى است كه آن حضرت به فرمودهء خدا به آن اشخاص فرمود كه آن‌چه من از شما خواستم از براى خير و نفع خود شما خواستم نه از براى خير خود و للّه الحمد و الشّكر كه اصلا ملتمسى از هيچ كس و به هيچ‌وجه ما را نه و همان منسوب بودن به آن جنابان ما را كافى و وافى است و ان شاء اللّه تعالى هميشه بدين منوال خواهد بود .\r\n چنان كن يا رب از اهل جهان بىملتمس ما را * كه تا باشيم نبود التماس از هيچ‌كس ما را \r\nبا آن‌كه خود ايضا مثل ساير مردمان و عوام النّاس مكلّف به موالات و دوستى نمودن و احسان كردن به ذريّه و محبّان آن جنابان هستم و از زمرهء مواليان ذريّه و خادمان شيعه و تبعه ايشان مىباشم و الحمد للّه على هذه النّعمة و الوسيله .\r\n به جان پير خرابات و حقّ نعمت او * كه نيست در سر من جز هواى خدمت او\r\nچراغ صاعقهء آن سحاب روشن باد * كه زد به خرمن من آتش محبت او \r\nپس مقصود از ذكر اين تحفه ارشاد و هدايت نمودن مردمان است به اين وسيلهء عظما ، چون‌كه از جملهء امور مخفيّه و مستوره در نزد ايشان بوده است و مىباشد هر چند كه اكثر اهل و ابناء اين زمان قابل و لايق اين نوع از فوز و سعادت نيستند با آن‌كه هريك از آن‌ها كه از سنخ و شعاع آن جنابان است البته و لا محاله محب ال و مايل به اولاد و ذريّه و اقارب ايشان است و هريك از آن‌ها كه از سنخ و شعاع ايشان نيست بلكه از سنخ اعداء و دشمنان ايشان است البتّه و لا محاله ايضا مبغض و معرض از ذريّه و اولاد و اقارب ايشان مىباشد از آن‌جائى كه جنس باهم جنس خود ميل و اقبال\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nو از ناجنس خود نفرت و ملال مىدارد و مشهور است كه به خليفه ثانى گفتند كه چرا موافقت با على ابن ابى طالب ننمودى ، پس جواب داد كه چون‌كه هم‌جنس من نبود با آن موافقت نكردم و الفيل يالف الفيلا آرى آرى ،\r\n كبوتر با كبوتر باز با باز * كند هم‌جنس با هم‌جنس پرواز \r\nپس در ضمن اين نوع از كلمات مزيد فائدهء غير از تحقيق و بيان نمىباشد و لكن از آن‌جايى كه ارشاد و هدايت و اتمام حجّت و ابلاغ معذرت امرى است لازم و واجب اقدام بر ذكر اين تحفه نموده شد  وَ ما عَلَى الرَّسُولِ إِلَّا الْبَلاغُ  .\r\n مدار دانش خود از كسى دريغ و بگو * اگرچه از طرف مستمع بود تقصير\r\nسحاب قطرهء باران ز كوه وانگرفت * اگرچه در دل خارا نمىكند تأثير \r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\nالطّبق الثّالث :\r\nدر بيان خواص و آثار و علامات عقل\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nالطّبق الثّالث : در بيان خواص و آثار و علامات عقل و آن‌چه متعلّق به آن‌هاست\r\nو در آن چند تحفه است و چهار تحفه از آن‌ها مقدمه است از براى ساير و باقى تحفه‌ها .\r\n\r\nتحفه : [ 1 
  ] ، [ نقش و اهميت تناسب و اعتدال اجزاء و عناصر در عالم خلقت 
  ]\r\nاولا بايد دانسته شود كه استحكام مصنوعات و حسن نظام مؤلفات و كمال التيام مركّبات در تناسب امزجه و توافق اجزاء تركيبيّه آن‌ها مىباشد و هرقدر كه مناسبت فيما بين امزجه و توافق اجزاء بيشتر و شديدتر است آن مركّب و مصنوع احسن و اكمل و اتمّ مىباشد خصوصا در تركيب و صنع نوع انسان كه سلالهء تمام موجودات و نمونهء ساير مصنوعات است و عالم صغيرى است كه استبداع شده است در آن عالم كبير و مزاج آن اعدل امزجه و تركيب آن اكمل تراكيب و صورت آن احسن صور و خلقت آن در احسن تقويم است ، چنان‌كه محقّق و وجدانى است كه تناسب و توالف در نغمات موسقيّه كه اصل و منبع آن‌ها اصوات حركات افلاك است كه به تأليف و تمزيج صنع خداوند تبارك و تعالى است مورث حسن و استلذاذ سمع و سرور نفس\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاست و تباين و تنافر آن‌ها موجب قبح و اكراه سمع و انحاس نفس است [ صاحب علم موسيقى و واضع آن فيثاغورث حكيم است كه به رياضت و ذكاى خود مطلع بر اصوات حركات افلاك شده و نغمات را از روى آن برداشته 
  ] « 1 » مثلا نغمهء زير كه دقيق و حقيقت است و بم كه غليظ و ثقيل است و نهايت مباينت و منافرت با يكديگر دارند موجب استلذاذ سمع و سرور نفس نمىشود بلكه موجب استكراه و الم اوست تا آن‌كه متصنّع و مؤلّفى كه عالم به تناسب امزجه و اجزاء نغمات است اتيلاف و امتزاج و تناسب فيما بين آن‌ها به كار ببرد و آن‌ها را از مباينت و مغايرت دور نمايد و او را نغمه و مزاج واحدى گرداند كه سمع تفرقه در ما بين آن‌ها ننمايد ، پس در آن‌وقت مورث لذّت و بهجت و سرور نفس مىگردد و همچنين تناسب مفردات كلام موجب فصاحت كلام است و تنافر آن‌ها موجب ركاكت اوست و تناسب حروف موجب حسن خطّ است و تفارق آن‌ها موجب قبح اوست و تناسب اجزاء و امزجهء جواهر موجب نضرت و بهاء آن‌هاست و تناسب اجزاء و شاخهاى درخت و ساير نباتات و اعضاء بنيه و اجساد حيوانات و انسان موجب حسن قامت و خوبى اشكال و هيئات آن‌هاست و برعكس برعكس است .\r\nو از اينجاست كه خداوند تبارك و تعالى كه علم او محيط است به جميع تناسبات و قدرت او شامل است مر جميع ممكنات را و امر و حكمت او نافذ است در كلّ مخلوقات و مصنوعات خلقت بنيه و اجساد و اشكال جميع مصنوعات خود را بر وجهى انسب و نوعى اوفق و اتمّ نموده است چنان‌كه در نوع انسان مثلا يافته و ديده مىشود كه هرگاه طفل در رحم مادر از آفات و عاهات و مفاسد خارجيّه سالم بماند و به طريق صحّت و فطرت خداوندى تولد نمايد هرآينه بنيه و شكل و هيكل او متناسب الاجزاء و متوافق الاوضاع است و طول قامت او مناسب عرض جثّهء او و مناسب عمق تجويف اوست و طول ذراع او موافق طول فخذ اوست و طول گردن او مناسب طول عمود پشت اوست و بزرگى سر او مناسب گردن او و دايرهء صورت او مناسب پهنا و سعهء سينهء او و گشادگى چشم مناسب شكل دهن او و طول دماغ مناسب\r\n\r\n\r\n","description":"","footnote":"\r\n( 1 ) . اين عبارت در نسخه خطى مجلس شوراى اسلامى آمده است و در ساير نسخ نيست .\r\n","page_name":" 358 ","page_number":358},
  {"content":"\r\n\r\nعرض جبين او و قدر گوش مناسب مقدار خدود او و طول دستها مناسب پايهاى او و طول امعاء او مناسب شكل آوردهء او و تجويف معده مناسب بزرگى كبد او و شكل طحال مناسب شكل معدهء او و وسعت حلقوم مناسب حجم ريهء او و طول ضلعها و تقويس و كجى آن‌ها مناسب صندوق سينهء او و طول عروق و سعهء آن‌ها مناسب مر بعد اقطار جسد او خلاصه تمام اجزاء و اعضاء ظاهريّه و باطنيّهء او ديده مىشود كه در نهايت تناسب و توافقى است كه عالم به كنه و قادر بر صنع و بر كيفيّت آن نمىباشد مگر خداوندى كه منشى و مصوّر و خالق اوست و از اين‌جاست كه بعد از صورت‌بندى آن فرموده است كه  ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  « 1 » يعنى بعد از آن‌كه نطفه را علقه و مضغه نموديم و مضغه را استخوان گردانيديم و گوشت را بر استخوان پوشيديم ، انشاء و ايجاد نموديم او را بطور خلقت ديگرى كه ماوراى خلقت‌هاى حالات سابقهء اوست پس كثير الخير و البركة است خداوندى كه بهترين و نيكوترين خلق‌كنندگان است .\r\n چنين شخصى ز آب و گل كه ديده * تعالى خالق الانسان من طين \r\nو ايضا يافته و ديده مىشود كه طول قامت او به مقدار هشت شبر خودش مىباشد از سر زانو تا پايين قدمش دو شبر و تا حقوه‌اش دو شبر و از حقوه تا رأس الفؤاد دو شبر و از رأس الفؤاد تا مفرق سرش دو شبر و ما بين دو دست در وقتى كه آن‌ها را گشاده نمايند ايضا هشت شبر است كه نصف از آن تا نزد ترقوه است و ربع از آن تا نزد مرفق است و اگر پرگار بر ناف او ثبت نموده شود در وقتى كه دستها به سمت سر كشيده باشد آن‌گاه از سر انگشتان دستها تا به قدم ملاحظه شود هرآينه بعد اطراف مساوى خواهد بود و طول صورت از ذقن تا رستنگاه موى سر كه حدّ وجه و صورت است يك شبر و ثمن است و مسافت ما بين دو گوش يك شبر و ربع است و طول دماغ ربع شبر است و كشيدگى شقّ چشم ثمن شبر است و طول جبين ثلث طول وجه است و شقّ دهن و كشيدگى دو لب مساوى دماغ است و طول قدم يك شبر و ربع است و طول كف دست از زند تا سر انگشت وسطى يك شبر است و انگشت ابهام و خنصر\r\n\r\n\r\n","description":"","footnote":"\r\n( 1 ) . مؤمنون : 14 .\r\n","page_name":" 359 ","page_number":359},
  {"content":"\r\n\r\nدر طول متساويند و زيادتى بنصر بر خنصر به مقدار ثمن شبر است و همچنين زيادتى وسطى بر بنصر و بر سبابه و عرض سينه يك شبر و نصف است و از ناف تا عانه يك شبر است و از رأس الفواد تا راس التّرقوه ايضا يك شبر است و از منكب تا منكب ديگر دو شبر است و همچنين اجزاء جوفيّه و باطنيه او را از امعاء و مصارين و عروق و عصبات و اوتار اگر ملاحظه كرده شوند هرآينه مجموع در طول و عرض و حجم متشاكل و متناسب مىباشند و اين هيكل به اين هيأت مقصود از استواء خلقت و عبارت از فطرت خداوندى است كه اشاره به آن نموده است در فرمودهء خود كه  الَّذِي خَلَقَ فَسَوَّى  « 1 » و در آيهء ديگر فرموده است كه  وَ نَفْسٍ وَ ما سَوَّاها  « 2 » معنى آيهء اول آن است كه آن‌چنان خدايى كه خلق فرموده است پس تسويه نموده است در ما بين اجزاء و اعضاء و امزجهء او و معنى آيه دوم آن است كه قسم به حقّ نفس و به حق خدايى كه تسويه نموده است او را و اين همان استوائى است كه ممدوح است در احاديث و نعمتى است كه مشكور است در ادعيّه به فرمودهء « لك الحمد ان خلقت فسويّت » « 3 » و كمالى است كه از جملهء شروط امامت و علامت سعادت است و خلقت و هيأتهاى ديگر كه غير از اين و ماوراء اين باشد مذموم و علامت نقصان و ناخوشى است و چنان‌كه استواء خلقت و تناسب هيأت تابع اعتدال مزاج و ناشى از توافق اوست همچنان اعتدال اخلاق نفسانيّه و خواص و آثار عقلانيّه ايضا تابع و ناشى از اعتدال و صفاء مزاج است و هركس كه مزاج اخلاط و طبايع آن اعدل و اصفى است اخلاق نفسانيّه و آثار عقلانيّه او اتمّ و اكمل است و هيأت هيكلانيّه او ايضا احسن و اتمّ و اشبه به هيأت انسانيّه است و در معنى انسانيّت اكمل و اعقل است چنان‌كه مضامين احاديث است از آن جمله فقره آخر حديثى است كه مروى است از جناب امير المؤمنين عليه السّلام و مشتمل بر ذكر حقايق و احوال ملاء اعلى است و در باب اول اين كتاب ذكر نموده شد و از آن جمله اين حديث است كه مروى است ايضا از آن\r\n\r\n\r\n","description":"","footnote":"\r\n( 1 ) . أعلى : 2 .\r\n( 2 ) . شمس : 7 .\r\n( 3 ) . البلد الأمين ، ص 131 .\r\n","page_name":" 360 ","page_number":360},
  {"content":"\r\n\r\nجناب عليه السّلام كه مرور نمود به آن حضرت شخص يهودى در حالتى كه آن حضرت تكلّم مىفرمود با اصحاب و مجالسين خود و تعجّب نمود از حسن تكلّم نمودن آن حضرت ، پس گفت به آن حضرت كه اى پسر ابى طالب اگر كه تو تعلّم علم فلسفه نموده بودى هرآينه از براى تو شأن عظيمى بود ، پس آن حضرت فرمودند كه ؛\r\nو ما تعنى بالفلسفة اليس من اعتدلت طباعه صفا مزاجه و من صفا مزاجه قوى اثر النّفس فيه و من قوى اثر النّفس فيه سما الى ما يرتقيه و من سما الى ما يرتقيه فقد تخلق بالاخلاق النّفسانيّة و من تخلق بالاخلاق النّفسانيّة فقد صار موجودا بما هو انسان دون ان يكون موجودا بما هو حيوان فقد دخل فى الباب الملك الصّورى و ليس له عن هذه الغاية معبر .\r\nپس گفت آن يهودى كه اللّه اكبر به تحقيق كه نطق فرمودى به تمام علم فلسفه در اين چند كلمه ، معنى حديث آن است كه مقصد تو اى يهودى از علم فلسفه چه‌چيز است آيا فلسفه نه اين است كه هركس كه اعتدال يافت طبايع و اخلاط اربعهء او هرآينه صاف و معتدل مىشود مزاج او و هركس كه صفا و اعتدال يافت مزاج آن قوت مىيابد اثر و تدبير نفس در او و هركس كه قوى شد اثر و تدبير نفس در او ترقّى مىنمايد و بالا مىرود تا به حدّى كه او تا به آن حدّ بايد كه بالا برود و بلند بشود و هر كس كه بلند شد و ترقّى نمود تا به حدى كه بايد بلند بشود و ترقّى بنمايد ، پس به تحقيق كه متخلّق و متّصف شده است به اخلاق و صفات نفسانيّه و هركس كه متخلّق و متّصف شد به اخلاق و صفات نفسانيّه ، پس به تحقيق كه گرديده است موجود به معنى و مقومى كه آن انسان است نه اين‌كه موجود شده باشد به معنى و مقوّمى كه آن حيوان است و داخل شده باشد در باب علم ملك كه صورت و هيأت انسان است نه معنى آن و اگر موجود بشود به مقوم و معنى كه حقيقت انسانيت است پس رسيده است به كمال و به غايت و نهايتى كه سرحدّ كمال اوست و ديگر نيست از براى او از آن غايت معبرى و تجاوز نمودنى .\r\n صبح است ساقيا قدحى پر شراب كن * دور فلك درنگ ندارد شتاب كن\r\nزان پيشتر كه عالم فانى شود خراب * ما را ز جام بادهء گلگون خراب كن \r\nو روايت نموده است محمّد بن شاذان از وهب بن منيه آن‌كه او يافته است در تورات\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمعرّب ، صفت و كيفيّت حضرت آدم عليه السّلام را بدين منوال و به اين مضمون كه فرموده است خداوند تبارك و تعالى كه من خلق فرمودم آدم را و تركيب نمودم جسد و بدن آدم را از طبايع اخلاطى كه حاصل شده است از اسطقسّات اربعه كه مراد عناصر چهار گونه است ، بعد از آن دميدم در آن نفس طبيعى و روح عقلى را پس حرارت او از آتش است و برودت او از هواست و رطوبت او از آب است و يبوست او از خاك است و حيات و زندگى او از نفس است و نظر و فهم او از عقل است پس مسكن پيوسته سوداء است و منشأ حرارت صفراء است و منبع رطوبت دم و خون است و معدن برودت بلغم است و هر وقت كه تناسب و اعتدال به‌هم رسانيد اين اخلاط اربعه كه اصل جسد و قوام بدن اوست به نحوى كه زياده و نقصان در آن‌ها نباشد كامل مىگردد اركان او و صحيح مىشود بنيان او و به سبب خارج شدن او از حدّ تناسب و اعتدال و ميل نمودن مزاج او به‌سمت تفريط يا افراط داخل مىشود او را سقم و ناخوشى به قدر همان زيادتى يا نقصانى كه در مزاج او به‌هم رسيده است بعد از آن تعليم نمودم او را دواء و كيفيّت طبابت را كه چگونه و به چه نحو زياد فرمايد در قدر ناقص يا نقصان نمايد از قدر زايد ، پس موطن عقل او دماغ اوست و شره و شهوات او در كليهء اوست و غضب او در كبد اوست و حرارت او در دل اوست و رغبت او در ريهء اوست و حزن او از طحال اوست و فرح او در وجه اوست و همچنين بناگذارده شده است اخلاق نفسانيّه بر طبايع اخلاط جسديّهء او مثل آن‌كه عزم از خاك است و لين و نرمى از آب است و حدت و تندى از حرارت است و اناره و فهم از برودت است پس اگر ميل نمود يبوست او و زياد شد هرآينه مبدّل مىگردد عزم او به قساوت و به زيادتى رطوبت مبدّل مىگردد لين او به مهانت و ضعف نفس و بغليان و زيادتى حرارت مبدّل مىگردد حدّت او بطيش و سفاهت و به طغيان نمودن و زياد شدن برودت منقلب مىگردد اناره و فهم او به ريب و بلادت و به واسطهء اعتدال اخلاط و استقامت فطرت او مىباشد او عازم و حازم در امر خود و لين و نرم در عزم خود و صاحب حدّت و تندى در لين خود و نرمى خود و با تأنّى و مدارات در حدّت و تندى خود و غالب نمىآيد بر او خلقى از اخلاق او ، پس از هركدام از اخلاط و اخلاق را كه\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nبخواهد زياد يا كم نمايد بنمايد ، پس چون‌كه خوف بنمايد از غالب شدن خلقى از اخلاق ترابيّه مثلا تليين و تمزيج بفرمايد به نظير آن از اخلاق مائيّه و آبى مثل آن‌كه قساوت را به لين اصلاح نمايد و حصر و تنگى سينه را به وسعت صدر و بخل را به عطا كردن و برم و ملال را به توسّل و عمل نمودن و شحّ را كه عبارت از بخل و گرفتگى نفس با حرص به سماحت و جود و جوانمردى و يأس را به رجا و قنوط را به بشارت و فرار را به قرب و منكر را به معروف و همچنين مقابله و معالجه بنمايد اخلاق نفسانيه را به صفات عقلانيّه مثل حدّت و تندى را به حلم و شهوت را به عفّت و لعب و لهو را به حيا و بها و خنديدن را به فكر نمودن و سفاهت را به كرامت و حيله و خدعه را به صدق و راستى و عنف را به رفق و خرق و جزع را به صبر ، پس به واسطه نفس مىشنود ابن آدم و مىبيند و مىخورد و مىآشامد و مىخوابد و مىنشيند و مىخندد و مىگريد و مسرور مىشود و محزون مىگردد و به واسطهء روح مىشناسد حقّ را از باطل و هدايت را از ضلالت و صواب را از خطا .\r\nو همچنين از براى هريك از اخلاق ده‌گانه ملكيّه كه اساس دين بر آن گذارده شده است ضدى و عدوى شيطانى مىباشد مثل كفر كه ضدّ است مر ايمان را و حماقت مر حلم را و ضلالت مر هدايت را و جهل مر علم را و كسل مر عمل را و عجله مر سكينه و آرام باطن را و فجور مر ورع را و كذب مر صدق را و جزع مر صبر را و عنف مر رفق را پس هرگاه كه سست و ضعيف شد ايمان مسلّط مىشود بر ابن آدم كفر و او را بندهء خود مىسازد و حجاب و حايل مىگردد ميان او و ميان سعادت ابديّه و همچنين هرگاه كه ضعيف شد علم مستعلى مىگردد حماقت و او را مضطرب مىسازد و مىپوشاند بر او هوان و خوارى را بعد از عزّت و كرامت و چون‌كه استقامت يافت حمق او ظاهر مىشود عورات و زشتيهاى او و بروز مىنمايد سوآت و بديهاى او و برداشته مىشود حجاب و پرده‌هاى او و همچنين هر وقت كه استقامت يافت حلم و طمأنينه او مكروه مىدارد سبكى و عجله را و دفع مىنمايد از خود طيش و حدّت را و روىآور مىشود وقار و آرام ظاهر و اقبال مىنمايد سكينه و آرام باطن و هرگاه كه ضعيف شد ورع او غالب مىآيد فجور او و آشكارا مىگردد ظلم و گناه او و سست\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمىشود صبر و ضعيف مىشود دين و ظاهر مىگردد اضطراب و هر وقت كه محكم و قوّت‌دار شد ورع خالص مىگردد دين و عظيم و بسيار مىگردد اجر و به سبب ترك نمودن رفق شايع مىگردد فظاظت و غلاظت و به اقبال نمودن به حقّ پامال مىگردد باطن و به اعتبار معروف منسوخ مىگردد منكر . اين است آخر مضامين عبارت تورات كه خداوند در خصوص خلقت و صفت حضرت آدم عليه السّلام فرموده است او را به سبب تناسب اخلاط و توافق امزجه صاحب مزاج و احدى كه اصفى و اعدل و اكمل امزجه گردانيده است و به اين وسيله او را مظهر صفات و آلت افعال و صنايع خود قرار داده است چنان‌كه در قرآن مجيد در شأن او ايضا فرموده است كه  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً  « 1 » يعنى به درستى كه ما خلق فرموديم انسان را از نطفه كه التيام يافته است از اخلاط اربعه از براى آن‌كه او را به كارها و عملهاى مختلفه واداريم و به اين جهت گردانيديم او را سميع و بصير ، يعنى او را مظهر صفات خود قرار داديم ؛ چون‌كه صدور افعال مترتّب بر وجود صفات است و بعد از اين نوع از خلقت و فرستادن او را به دار دنيا كه محلّ حوادث و تغيّرات است كيفيّت علاج و طبابت نمودن او را مر نفس خود به آن تعليم فرموده است و حكمت طبيعيّه و نفسيّه و عقليّه را به او اعلام و الهام نموده است تا آن‌كه وضع خلقت خود را بر همان وضع فطرت خداوندى باقى و برقرار دارد و به هجوم حوادث عالم خاك و تغيّرات دار دنيا ضايع و تباه نگردد و در حضيض اسفل سافلين گرفتار نگردد و ثانيا رجوع به اوج احسن تقويم خود نمايد .\r\n اى هدهد صبا به سبا مىفرستمت * بنگر كه از كجا به كجا مىفرستمت\r\nحيف است طايرى چون تو در خاكدان غم * ز آن‌جا بر آسمان وفا مىفرستمت\r\nدر روى خود تفرّج صنع خدا بكن * كاينهء خداى نما مىفرستمت \r\n\r\nتحفه : [ 2 
  ] ، [ تناسب كيفيّات نفسانى انسان 
  ]\r\nو از تضاعيف مضامين اين تحفهء مذكوره معلوم مىشود كه چنان‌كه از براى هيكل\r\n\r\n\r\n","description":"","footnote":"\r\n( 1 ) . إنسان : 2 .\r\n","page_name":" 364 ","page_number":364},
  {"content":"\r\n\r\nو جثهء انسان كه قالب و ظاهر اوست صورت و هيأتى مىباشد كه او را خلق [ به فتح خا 
  ] مىنامند ، همچنان از براى نفس انسان كه قلب و باطن بلكه عين اوست صورت و هيأتى مىباشد كه او را خلق [ به ضم خا 
  ] مىنامند ، پس خلق عبارت است از كيفيّت و هيآتى نفسانيّه كه راسخ و ثابت و بطئ الزّوال است و سبب و موجب مىشود مر اين‌كه فعل به طريق سهولت و بدون فكر و رؤيت از اين كس صادر گردد و در اصطلاح اهل علم او را ملكه گويند چنان‌كه كيفيّتى كه سريع الزّوال مىباشد او را حال گويند و آن كيفيّتى كه هيچ‌گونه ثبات و قرارى ندارد بلكه بر سبيل مرور و خطور مىباشد او را خطره گويند و آن كيفيّت ثابته كه او را ملكه نامند اگر به تقلّب حالات و رخ دادن محن و بليّات كه آن‌ها را فتنه و محك گويند زايل نشود و بر حال خود برقرار و باقى باشد ؛ پس آن كيفيت و حالت را استقامت گويند چنان‌كه خداوند به پيغمبر خود به طريق امر تكليفى يا تكوينى فرموده است كه  فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ   * وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ وَ ما لَكُمْ مِنْ دُونِ اللَّهِ مِنْ أَوْلِياءَ ثُمَّ لا تُنْصَرُونَ   * وَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ   * وَ اصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  « 1 » يعنى مستقيم بشو اى پيغمبر و به مرتبهء استقامت برسان خود را چنان‌كه امر نموده شد به آن با اشخاصى كه رجوع نموده‌اند به سوى خداوند خود با تو كه مراد از ايشان حضرات ائمّهء اطهار عليهم السّلام مىباشند با ساير مؤمنين خلّص و كمّل و بعد از براى تأكيد اين مطلب فرموده است كه در مرتبهء استقامت خود بمانيد و طغيان منماييد و از حدّ استقامت بيرون مرويد به درستى كه خداوند بصير و بيناست به آن‌چه را كه عمل مىنماييد و بعد از جهت زيادتى تأكيد ايضا فرموده است كه و ميل منمائيد به سوى آن‌چنان اشخاصى كه ظلم به خود نمودند و از مرتبهء استقامت بيرون و خارج گرديدند كه اگر ميل بنمائيد به سوى آن‌ها هرآينه مسّ مىنمايد و مىرسد به شما آتش جهنّم و نيست از براى شما از غير خداوند دوستى و يارىكنندهء و بعد از آن نصرت كرده نمىشويد ؛ چون‌كه غير از خداوند دوستى و ناصرى نيست و نصرت و دوستى خداوند موقوف است بر باقى ماندن شما\r\n\r\n\r\n","description":"","footnote":"\r\n( 1 ) . هود : 112 - 115 .\r\n","page_name":" 365 ","page_number":365},
  {"content":"\r\n\r\nدر مرتبه و درجهء استقامت و بعد از آن از جهت زيادتى تأكيد و اتمام اين مطلب ايضا فرموده است كه برپا بدار نماز را در دو طرف روز و در چند ساعت از شب به درستى كه حسناتى كه از ملكه و استقامت صادر شده باشد بر طرف مىنمايد و زايل مىسازد سيّئاتى را كه عارضى باشد و از روى ملكه و استقامت نباشد . مراد نمازهاى واجبى پنجگانه روز و شب است با نافله‌هاى شب كه واجب بوده است بر آن حضرت ايضا و بعد فرموده است كه اين وصيّتها را كه امر به آن‌ها نموديم اسباب تذكّر است از براى اشخاصى كه ذاكر و يادكنندهء خداوند باشند و بعد از جهت تأكيد همان مطلب ايضا فرموده است كه صبر بنما و از مرتبهء استقامت خارج مشو به درستى كه خداوند ضايع نمىسازد اجر محسنين و نيكوكاران را و اين اشاره به آن است كه محسن و نيكوكار كسى است كه در مرتبهء استقامت باقى باشد و از حوادث محن و بليّات و فتنه‌ها و محكها از حدّ كمال خود كه استقامت است بيرون نرود ، چنان‌كه در احاديث حضرات ائمّه عليهم السّلام ايضا رسيده است كه « كونوا كالجبال لا تحرّككم العواصف » « 1 » يعنى باشيد در ثبات و قرار مثل كوهها تا آن‌كه حركت ندهد شما را بادهاى شديد و سخت يعنى فتنه‌ها و محكهاى شديده شما را از حدّ استقامت بيرون نكند و از اينجا بر تو معلوم گرديد كه مقصود كلّى از فرمودهء جناب پيغمبر صلّى اللّه عليه و إله و سلّم كه « شيّبنى الهود و الواقعة » « 2 » يعنى پير گردانيده است مرا مضامين سورهء هود و سورهء واقعه اشاره نمودن به مضمون همين آيه است هرچند كه سورهء هود مشتمل بر قصّه‌هاى بسيار مىباشد كه هريك از آن‌ها ايضا موجب پير شدن آن جناب بوده است به سبب شدّت مضمون آن‌ها چنان‌كه مضامين آيات سورهء واقعه ايضا چنين است و هرچند كه اين آيه  وَ اسْتَقِمْ كَما أُمِرْتَ  « 3 » در سورهء حمعسق ايضا مذكور است لكن به مضمونى كه به شدّت مضمون اين آيهء و با اين تأكيدات و تهديداتى كه در اين آيه است نمىباشد بارى و در وصف مؤمنين ايضا فرموده است كه  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا \r\n\r\n\r\n","description":"","footnote":"\r\n( 1 ) . بحار الأنوار ، ج 42 ، ص 304 ، ح 4 .\r\n( 2 ) . الخصال ، ج 1 ، ص 199 ، ح 10 و بحار الأنوار ، ج 16 ، ص 192 ، ح 28 .\r\n( 3 ) . شورى : 15 .\r\n","page_name":" 366 ","page_number":366},
  {"content":"\r\n\r\n وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  « 1 » يعنى آن‌چنان اشخاصى كه ايمان آوردند و بعد از آن در مرتبهء استقامت باقى ماندند نازل مىگردد بر ايشان ملائكه و مىگويد به ايشان كه مترسيد و محزون نشويد و بشارت بگيريد به بهشتى كه بوديد شما كه وعده داده مىشديد به آن . خلاصهء كلام آن است كه كمال انسان در اين قالب و نشأهء خاكى بعد از ظفر يافتن به اخلاق حميدهء نفسانيّه و صادر شدن افعال محموده از آن‌ها مستقيم بودن اوست در آن‌ها لاغير و اين همان مرتبهء موجود شدن اوست به مقوّم معنى انسانيّتى كه در حديث سابق كه در تحفهء سابقه ذكر شد اشاره به آن نموده شد و به سبب اين مرتبه مقاومت با هفت آسمان مىنمايد چنان‌كه در حديث ملاء اعلى مذكور شد .\r\n قدم بر جسم خاكى نه سرفرازى تماشا كن * بر اين تل گر برآيى آسمان در زير پا باشد \r\nو ايضا از مضامين تحفهء سابقه معلوم گرديد كه چنان‌كه از براى خلق و صورت ظاهر انسان تناسب كيفيّات و استواء هيئاتى مىباشد كه از تناسب و توافق مزاج حاصل مىشود و او را استواء خلقت و خلق حسن گويند چنان‌كه خداوند فرموده است كه  قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  « 2 » يعنى آن‌چنان خدائى كه حسن و نيكو گردانيده است خلق هر چيزى را و بعد از آن هدايت فرموده است هر چيزى را به امورى كه به آن محتاج بوده باشد هم‌چنين از براى خلق كه صورت باطن و نفس انسان است كيفياتى متناسبه و هيئاتى مستويّه مىباشد كه از مناسبت و موافقت مزاج ايضا حاصل مىشود و آن‌ها را اخلاق حسنه گويند و معلوم مىشود ايضا كه چنان‌كه از براى جثّه و بدن انسان صحّت و عافيتى و خير و سعادتى مىباشد هم‌چنان از براى نفس او كه اصل و عين او است صحت و عافيتى و خير و سعادتى مىباشد كه آن كمال مرتبه و نهايت اوست و عبارت است از همين هيأت مستويه و كيفيّات معتدلهء نفس او كه آن‌ها را اخلاق حسنه گويند و هيئات و كيفيّات متباينهء غير مستويّه و غير معتدلهء او را اخلاق سيئه و رذيله گويند و جهت كمال و كرامت انسان و سبب شرافت و\r\n\r\n\r\n","description":"","footnote":"\r\n( 1 ) . فصّلت : 30 .\r\n( 2 ) . طه : 50 .\r\n","page_name":" 367 ","page_number":367},
  {"content":"\r\n\r\nمفاخرت آن بر ساير مخلوقات به‌همين اخلاق حسنه و فضايل نفسانيّهء اوست كه از آثار و خواص عقل و از عالم عليّين است و صفات باقيّه و زينت ذاتيّه و لازمهء اوست و هرگز از او منفك و جدا نمىشود و از اينجاست كه خداوند توصيف به پيغمبر خود را به آن نموده است نه به غير آن و فرموده است كه  وَ إِنَّكَ لَعَلى خُلُقٍ عَظِيمٍ  « 1 » يعنى به درستى كه تو مشتمل و متّصف بر خلق عظيمى مىباشى و فضايل نفسانيّه و كيفيّات و هيئات باطنيّهء تو در سرحدّ استوا و كمال است .\r\nو از اين‌جا معلوم شد كه صناعت و علم تهذيب اخلاق كه آن صناعت و علمى است كه مشتمل است بر تهذيب اخلاق و تزكيهء نفس يعنى بر كيفيّت و چگونگى كسب نمودن انسان فضايل و اخلاق حسنه را براى نفس خود به طورى كه افعال حميده و سير پسنديده از روى ارادت و سهولت از آن صادر گردد ، اشرف علوم است ؛ به سبب آن‌كه شرافت هر علمى به قدر شرافت ثمره و مقصود از اوست ، چنان‌كه معلوم و هويدا است كه شرافت صنعت طبابت و فلاحت مثلا به قدر شرافت بدن و غذاء انسان است كه ثمره و مقصود از اين دو صنعت مىباشند و شرافت صنعت دباغت مثلا به قدر شرافت همان پوست مردار است كه ثمره و مقصود از صنعت دباغى است و محقّق است كه اعزّ و اشرف موجودات نفس انسان است ؛ چون‌كه در ما بين عنصريّات از مرتبهء معادن و نباتات و حيوانات ترقى نموده است و به خاصيت عقل و ادراك و استخراج علوم و صنايع مخصوص و ممتاز شده است و در ما بين فلكيّات از مرتبهء ملائكه و اهل سماوات ايضا استعلا يافته است و به خاصيّت عقل و علم با وجود مزاحمت وهم و به ثمرهء فعل و عمل صالح با وجود مزاحمت شهوت و غضب مخصوص و مكرم گرديده است و محقّق است ايضا كه مقصود از علم تهذيب اخلاق و صنعت تزكيهء نفوس تكميل نمودن و به عمل آوردن انسان كامل و آدم حقيقى است كه بعد از ممتاز شدن از معادن و نباتات و حيوانات و مكرّم شدن او به استعداد علم و عمل به تكوين خداوند علم و عقل خود را از شائبه وهم و فعل و عمل خود را از شائبهء شهوت و غضب به تكسّب و ارادهء خود مبرّا و ممتاز سازد ، پس بنى نوع انسان\r\n\r\n\r\n","description":"","footnote":"\r\n( 1 ) . قلم : 4 .\r\n","page_name":" 368 ","page_number":368},
  {"content":"\r\n\r\nبه واسطهء اين علم و اين صنعت از ما عداى خود كه عنصريات و فلكيّاتند ممتاز مىگردد و به فوز و رستگارى و سعادت ابديّه و كمال حقيقى دايمى مىرسد چنان‌كه خداوند فرموده است كه  وَ نَفْسٍ وَ ما سَوَّاها   * فَأَلْهَمَها فُجُورَها وَ تَقْواها   * قَدْ أَفْلَحَ مَنْ زَكَّاها   * وَ قَدْ خابَ مَنْ دَسَّاها  « 1 » يعنى قسم به حقّ نفس و به حق خداوندى كه او را خلق و تسويه نموده است پس الهام نموده است به او طريقهء فجور و تقواى او را و به تحقيق كه رستگار شده است و به فوز رسيده است كسى كه تهذيب و تزكيهء او را نموده است و او را متّصف به اخلاق حسنه و صفات حميده ساخته است و به تحقيق كه خايب و خاسر گرديده است كسى كه او را گمنام و پنهان داشته است و آن را به صفاتى كه لايق او بوده است آراسته نكرده است و او را به كمال نرسانيده است و در نقصان و گمنامى واگذارده است . بلى ،\r\n آدميزاده طرفه معجونى است * از ملايك سرشته وز حيوان\r\nگر كند ميل اين شود كم ازين * ور شود رو به آن شود به از آن \r\nپس معلوم شد كه اشرفيّت آن به اخلاق حسنه و فضايل نفسانيّه اوست و علم تهذيب اخلاق و صناعت تزكيهء نفوس و متّصف گردانيدن آن‌ها را به آثار و علامات عقل در علم و عمل كه مقدّمه و وسيلهء رسيدن انسان است به مرتبهء اشرفيّت خود اعزّ و اشرف ساير علوم است و وضع اين باب سيّم از اين كتاب به جهت بيان نمودن اين علم و اين صناعت شده است و امّا فضايل بدنيّه مثل صحت و جمال و قوّت و مسن بودن و امثال اين‌ها و فضايل خارجيّهء از نفس و بدن از قبيل مال و جاه و نسب و كثرت عشيره و قبيله و امثال اين‌ها كه از آثار و خواصّ عالم طبيعت است نه عقل و دخل به حقيقت انسان و كمال جوهر نفس آن ندارد و خارج از اوست و فانى است و از انسان زايل و منقطع مىگردد ، پس هيچ كدام از آن‌ها موجب كمال و عزّت و سبب شرافت و مفاخرت انسان نمىشود .\r\n بده ساقى مى باقى كه در جنت نخواهى يافت * كنار آب ركن‌آباد و گل‌گشت مصلّى را \r\nو همچنين اعمال بدنيّه كه ناشى از معرفت و عقل و از كمال نفس و اخلاق حسنه\r\n\r\n\r\n","description":"","footnote":"\r\n( 1 ) . شمس : 7 - 10 .\r\n","page_name":" 369 ","page_number":369},
  {"content":"\r\n\r\nنشده باشد هرچند كه از جملهء عبادات و حدود شريعت باشد از قبيل نماز و روزه و غير آن ايضا موجب شرافت و عزّت انسان نيست چنان‌كه سابقا در باب دوم در ضمن احاديثى كه در احوال آخر الزمان ذكر شد معلوم و محقّق نموده شد مضاعف به احاديث متواتره‌اى كه در همين خصوص رسيده است از آن جمله مروى است از رسول اللّه صلّى اللّه عليه و إله و سلّم كه فرمودند « اذا رايتم الرّجل كثير الصّلواة كثير الصّيام فلا تباهوا به حتّى تنظروا كيف عقله » « 1 » يعنى هر وقت كه ديديد مردى را كه بسيار است نماز و روزه او ، پس مباهات و مفاخرت به او منمائيد تا آن‌كه ببينيد و معلوم نماييد كه چگونه است عقل او و ايضا فرموده‌اند كه « اذا بلغكم عن رجل حسن حال فانظروا فى حسن عقله فانّما يجازى بعقله » « 2 » يعنى هر وقت كه رسيد به شما از جانب مردى خبر حسن جمال او پس نظر بنمائيد در حسن عقل او به جهت آن‌كه مرد جزا داده مىشود به قدر عقل او نه به قدر عمل او و ايضا فرمودند كه « ما قسّم اللّه للعباد شيئا افضل من العقل فنوم العاقل افضل من سهر الجاهل و اقامة العاقل افضل من شخوص الجاهل و لا بعث اللّه نبيّا و لا رسولا حتّى يستكمل العقل يكون عقله افضل من جميع امّته و ما يضمر النّبى صلى اللّه عليه و آله فى نفسه افضل من اجتهاد المجتهدين و ما ادّى العبد فرايض اللّه حتى عقل عنه و لا بلغ جميع العابدين فى فضل عبادتهم ما بلغ العاقل و العقلاء هم اولوا الالباب الّذين قال اللّه و ما يتذكّر الا اولوا الالباب » « 3 » يعنى قسمت نفرموده است خداوند از براى بندگان چيزى را كه بهتر از عقل باشد ، پس خواب نمودن عاقل بهتر است از بيدار بودن جاهل و اقامت نمودن و در خانه ماندن عاقل بهتر است از سفر كردن و بيرون رفتن جاهل و نفرستاده است خداوند هيچ نبيّى و هيچ رسولى را مگر وقتى كه كامل شده باشد عقل او و مىبايد بوده باشد عقل او بيشتر و بهتر از عقلهاى تمام امّت او و آن‌چه اضمار مىفرمايد پيغمبر در نفس خود و نيّت مىنمايد در دل خود بهتر است از مشقّت كشيدن مشقّت‌كشندگان در عمل خود و درست بجا نمىآورد بنده‌اى واجبات خداوند را تا وقتى كه عاقل بشود و كسب\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 26 ، ح 28 .\r\n( 2 ) . همان ، ج 1 ، ص 12 ، ح 9 .\r\n( 3 ) . همان ، ج 1 ، ص 12 ، ح 11 .\r\n","page_name":" 370 ","page_number":370},
  {"content":"\r\n\r\nنمايد عقل را از جانب خداوند و نمىرسند جميع عبادت‌كنندگان در فضيلت عباداتشان به آن مرتبهء كه رسيده است به آن مرتبه عاقل ، و عاقلان ايشان هستند كه صاحبان لبّ و مغز مىباشند نه غير ايشان و اشخاصى هستند كه خداوند در حقّ ايشان فرموده است كه  وَ ما يَذَّكَّرُ إِلَّا أُولُوا الْأَلْبابِ  « 1 » يعنى و متذكّر نمىشود و به هوش و شعور نمىآيد مگر اشخاصى كه صاحب لبّ و عقل و مغز باشند .\r\nو ايضا مروى است از جناب امام جعفر صادق عليه السّلام كه شخصى وصف حال كسى را در خدمت آن جناب مىنمود و مىگفت كه عبادت و فضل و دين او خوب و بسيار است پس آن حضرت فرمودند كه چگونه است عقل آن ، پس عرض نمود كه نمىدانم پس آن حضرت فرمودند كه « انّ الثواب على قدر العقل » يعنى به درستى كه ثواب اعمال صالحات به قدر عقل اين كس است پس اگر عقل آن بسيار است ثواب آن بسيار است هرچند كه فضل و عمل او قليل و اندك باشد و اگر عقل او اندك است ثواب او ايضا قليل و اندك است هرچند كه فضل و عمل او بسيار باشد . بعد از آن فرمودند كه مردى بود از بنى اسرائيل كه در يكى از جزاير بحر ، بندگى خداوند مىنمود و آن جزيره سبز و خرم و پرآب و علف و اشجار بود ، پس مرور نمود به او ملكى از جملهء ملائكه و بسيارى تعب و مشقّت او را در عبادت كردن ديد و عرض نمود كه خداوندا ثواب اين مرد را به من بنما ، پس خداوند ثواب او را به آن نمود و آن ملك ثواب را بسيار كم ديد و تعجّب نمود ، پس خداوند وحى به او فرمود برو و با آن شخص مصاحبت نماى ، پس آن ملك آمد در نزد او به صورت آدمى و با آن مصاحب گرديد و يك روز و يك شب در نزد آن بود و چون‌كه صبح شد به آن گفت كه مكان تو خوب مكانى است و مخصوص است از براى عبادت كردن ، پس آن مرد گفت كه اين مكان يك عيبى دارد آن‌گاه ملك گفت كه چه‌چيز است عيب آن ، پس آن مرد گفت كه خداوند ما حيوانى ندارد و اگر خرى مىداشت هرآينه او را مىچرانيدم در اين سبزه‌ها و اين علفها ضايع نمىشد ، پس ملك گفت كه خداوند تو خر ندارد ، پس گفت كه اگر خر مىداشت اين علفها در اين‌جا ضايع نمىشد . بعد از آن خداوند وحى نمود به ملك كه من جزاى او\r\n\r\n\r\n","description":"","footnote":"\r\n( 1 ) . بقره : 269 .\r\n","page_name":" 371 ","page_number":371},
  {"content":"\r\n\r\nرا به قدر عقل و معرفت او قرار داده‌ام نه به قدر عمل او « 1 » .\r\nو ايضا فرمود كه « ما خلق اللّه عزّ و جلّ شيئا ابغض اليه من الاحمق لأنه سلبه احبّ الاشياء اليه و هو عقله » « 2 » يعنى خلق نفرموده است خداى عزّ و جلّ چيزى را كه مبغوض‌تر باشد به سوى او از شخص احمق ؛ به جهت آن‌كه سلب فرموده است از او محبوب‌ترين چيزها را به سوى خودش و آن عقل اوست و مروى است از ابن عبّاس رحمه اللّه كه فرموده است كه اساس دين بناگذارده شده است بر عقل و واجب گردانيده شده است فرايض و واجبات بر عقل و شناخته مىشود پروردگار ما به عقل و وسيله جسته مىشود به سوى او به عقل و شخص عاقل اقرب به خداوند است از جميع مجتهدين و مشقّت‌كنندگان در اعمال در وقتى كه به غير عقل باشند و يك ذرّه از نيكى و عمل صالح شخصى عاقل بهتر است از جهاد كردن شخص جاهل در هزار سال « 3 » و جناب امير المؤمنين عليه السّلام فرموده‌اند كه « فقد العقل فقد الحيوة و لا يقاس الا بالاموات » « 4 » يعنى نداشتن عقل نداشتن حيات است و تشبيه كرده نمىشود شخصى كه فاقد العقل است مگر به مردگان و خلاصهء كلام آن است كه حيات و زندگانى و كمال و سعادت نفس انسانى و شرف و فضيلت و عزّت و مفاخرت بنى نوع انسانى به وجود عقل و به كمال عقل اوست كه دليل بودن او و كمال او متحقّق شدن آثار و علامات اوست در باطن و در ظاهر نفس كه عبارت است از اخلاق حسنهء نفسانيّه او كه موجب صدور افعال حميده و سير پسنديدهء جوارحيّه و بدنيّه ايضا بشود از آن‌جائى كه سابقا محقّق شد كه وجود حقايق بدون وجود آثار و علامات ممتنع است و ادّعاى وجود حقيقتى بدون وجود آثار و علامات آن غرور و فريب شيطانى است ، پس اعتنايى به عبادات و به اعمال صالحاتى كه بدون اخلاق و فضايل نفسانيّه است نمىباشد و آن‌ها موجب كمال و فضيلت و شرافت و قرب خداوند و كرامت اين كس نمىشوند .\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 11 و 12 ، ح 8 .\r\n( 2 ) . علل الشرايع ، ج 1 ، ص 101 ، ح 1 و بحار الأنوار ، ج 1 ، ص 89 ، ح 16 .\r\n( 3 ) . روضة الواعظين ، ج 1 ، ص 4 و بحار الأنوار ، ج 1 ، ص 94 ، ح 18 .\r\n( 4 ) . اصول كافي ، ج 1 ، ص 27 ، ح 30 .\r\n","page_name":" 372 ","page_number":372},
  {"content":"\r\n\r\n مشو فريفتهء رنگ و بو قدح دركش * كه زنگ غم ز دلت جز مى مغان نبرد\r\nكسى كه خاك در ميفروش قبله نساخت * فرشته طاعت او را بر آسمان نبرد \r\nو همچنين علوم مقولهء رسوميّه كه مقدّمه و وسيلهء دانستن و فهميدن كيفيّت عبادات و اعمال صالحات است ايضا فضيلتى نيست و موجب شرافت اين كس نمىشود ؛ چون‌كه معلوم شد كه نماز و روزه و ساير عباداتى كه بدون اخلاق حسنه نفسانيّه باشد اعتنائى به آن‌ها نيست و موجب فضل و كمال و شرافت و كرامت و قرب خداوند نمىگردد ، پس علومى كه مشتمل بر بيان آن‌ها و مقدمه و وسيلهء فهميدن و دانستن آن‌هاست به طريق اولى خواهد بود و در عدم فضيلت و شرافت و نبودن اعتنا به شأن آن‌ها .\r\n برو به ميكده و چهره ارغوانى كن * مرو به صومعه كانجا سياه‌كارانند \r\nپس اشخاصى كه به سبب اطلاع يافتن و مجتهد شدن در اين علوم منقوله كه اعظم و اشرف آن‌ها علم فقه و صنعت فقاهت است خود را از اهل علم و شرف مىدانند و به اين علوم تفاخر مىنمايند و مضامين آيات و احاديثى كه در فضيلت و جلالت قدر علماست در شأن خود مىدانند با آن‌كه از اخلاق حسنهء نفسانيّه و صدور افعال حميدهء جوارحيّه كه آثار و علامات وجود عقل و كمال اوست خالى و عارى بلكه از آن‌ها برى مىباشند و متّصف به اضداد آن‌ها و به صفات رذيله و فاعل فعل غير جميله مىباشند از قبيل كبر و حرص و رياست و جهل و حسد و حب شهرت و ريا و كذب و مكر و حيله و امثال آن‌ها بلكه آن‌ها را سبب كمال و عزت و شرافت خود دانسته و پنداشته‌اند هرآينه در نهايت حماقت و جهالت و گمراهى و ضلالت و غرور و فريب و بطالتند و چنان‌كه خود ضالّ و گمراهند به سبب اين پندار و خيال باطل مضلّ و گمراه‌كنندهء ديگران و ساير مردمان ايضا بوده‌اند و مىباشند و همگى را به غرور و فريب اين‌كه اين صناعت موجب كمال و شرافت است از مرتبهء انسانيه و كمالات نفسانيه دور و مهجور و به اين صناعت بخصوصها حريص و مشغول داشته‌اند به مرتبه‌اى كه هيچ گونه خبردار نمىشوند و به هوش نمىآيند كه اگر اين صناعت به تنهايى موجب كمال و شرافت انسان بود نبايد كه آيات و اخبار متواتره در مذمّت فقهاء و آن‌ها كه اهل اين\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nصناعت هستند و خالى از ساير كمالات نفسانيّه و آداب انسانيّه مىباشند نازل و صادر گردد و هرآينه بايد كه مخالفين مذهب مدعيان امامت و رسالت و الوهيّت از قبيل ابو حنيفه و مالك و حنبل و تمام خلفاء بنى اميّه و بنى عبّاسيّه و فرعون و شيطان و امثال آن‌ها كه همگى از اين علم مطّلع و صاحب اين صناعت بودند صاحب كمال و شرافت و مقرّب و مكرّم در نزد خداوند باشند و حال آن‌كه بالبداهت و به اعتقاد ايشان ايضا نه چنين است و مضامين آيات و اخبار مذكوره كه در مذمّت فقهاء رسيده است در شأن ايشان و امثال ايشان كه از كمالات نفسانيّه و آثار و علامات عقلانيّه عارى و برى بوده‌اند و مىباشند نازل و صادر گرديده است و به‌همين سبب مخالفت حقّ را نمودند ؛ چرا كه كبر و حماقت و حبّ جاه و رياست و حرص و شهوت و حسد و حبّ شهرت و ميل به دنيا و رغبت به زينت آن و امثال آن‌ها كه از آثار و علامات جهل است ايشان را بر مخالفت نمودن مر حقّ واداشته است نه غير آن‌ها و آن‌چه ديده و شنيده شده است كه علمائى كه صاحب اين صناعت بودند مكرّم و محترم و صاحب عزّت و شرافت بودند و احاديث در مدح ايشان رسيده است هرآينه به سبب مقارنه نمودن اين صناعت با اخلاق حسنهء نفسانيّه و آثار و علامات عقلانيّه ايشان بوده است نه به سبب محض اين صناعت و شكّ نيست كه در اين حال نور على نور است .\r\n اى كه گويى مى سرخت نكند رنگ چو لعل * آن زمانت شود اين راست كه كامل باشى\r\nچنگ در پرده همين مىدهدت پند ولى * وعظت آن‌گاه دهد سود كه قابل باشى\r\nدفتر مى نكنى طى به بيابان فراق * وصلت آن روز دهد دست كه شامل باشى\r\nمن نگويم كه كنون با كه نشين و چه بنوش * كه تو خود دانى اگر زيرك و عاقل باشى \r\nو همچنان اشخاصى كه به فضايل بدنيّه يا خارجيّه از نفس و بدن كه ذكر آن‌ها شد مفاخرت مىنمايند و آن‌ها را سبب عزت و شرافت انسان دانسته‌اند ايضا در گمراهى و ضلالت و گمنامى و غفلت مىباشند و شاهد و دليل بر گمراهى و ضلالت اين هردو طايفه كردار و رفتار و گفتار و اقرار خود ايشان است ايضا كه هرگاه برخورند به شخصى كه صاحب اخلاق حسنهء نفسانيّه و آثار و علامات عقلانيّه و آداب انسانيّه باشد هرآينه بىاختيار و به طوع و رغبت ، نهايت تعظيم و توقير و خشوع و انقياد و ذلّ و مسكنت و فروتنى بالنّسبه به او به عمل مىآورند و در آن‌وقت فضايل و\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nمحسنات خود را فراموش مىنمايند بلكه از رذايل و سيئات مىدانند و در صدد اخفا نمودن و پنهان داشتن اعمال خود را از او درمىآيند و تمنّاى پيروى نمودن او و وصول به مرتبه و درجهء او مىنمايند و اذعان و اعتراف مىكنند كه كمال و فضيلت و عزّت و شرافت اين است كه در اين شخص است و مىفهمند كه فاضل ايشان بىاصل و بىاساس و فانى و هباء منثورا است و لكن اين اقرار و اعتراف و خشوع و انقياد از ايشان بالنّسبه به چنين شخصى به مقتضاى فطرت اصليّه ايشان است نه آن‌كه از روى عقيده ايشان باشد و الّا در گمراهى و ضلالت و جهل و حماقت و تفاخر نمودن به عوارضات فانيّهء غير باقيه باقى نمىماندند .\r\nخلاصه آن است كه كمال و كرامت و عزّت و شرافت انسان به عقل و به آثار و علامات عقل است كه عبارت است از اخلاق حسنه و ملكات نفسانيّه كه موجب صدور افعال حميده و رفتار و گفتار پسنديده ايضا باشد و به علوم و صناعاتى كه مقدّمه و وسيلهء وصول و ظفر يافتن به اين مراتب باشد و به ماوراى آن‌ها از فضايل و اعمال بدنيّه و خارجيّه و ساير علوم رسميّه و به صاحبان آن‌ها اعتنائى نيست .\r\n شراب لعل كش و روى مه‌جبينان بين * خلاف مذهب اينان جمال اينان بين\r\nبه زير دلق ملمّع كمندها دارند * دراز دستى اين كوته‌آستينان بين\r\nبه خرمن دو جهان سر فرو نمىآرند * دماغ و كبر گدايان خوشه‌چينان بين « 1 » \r\n\r\nتحفه : [ 3 
  ] ، [ تكوينى و تكسّبى بودن اخلاق و ملكات نفسانيه 
  ]\r\nاز مضامين تحفه سابقه ايضا معلوم مىگردد كه كيفيّات و هيئات باطنيّه و اخلاق و ملكات نفسانيّه خواه جميله و حسنه باشد و خواه رذيله و قبيحه باشد به حسب لمسيّت و سبب وجود و عارض شدن آن‌ها مر نفس را بر دو قسم است ؛ قسمى است كه طبيعى و تكوينى خدائى است و علّت و سبب آن‌ها همان طبيعت تكوين و مزاج خلقت شخص مىباشد و قسمى است كه عادى و تكسّبى است و علّت و سبب آن مداومت و عادت و تكسّب و ممارست نمودن اين كس مىباشد نه طبيعت خلقيّهء\r\n\r\n\r\n","description":"","footnote":"\r\n( 1 ) . ديوان حافظ ، ص 419 .\r\n","page_name":" 375 ","page_number":375},
  {"content":"\r\n\r\nاوليّه او اما دو قسم طبيعى تكوينى ، پس خلق حسن و جميل آن مثل خلق سخاوت كسى مثلا كه جبلّت طبيعت و مزاج او بر اقتضا نمودن سخاوت و بخشش نمودن شده است و فيّاضى و خيررسانى خلق و ملكهء جبلّى طبيعى اوست و بروز و صدور يافتن آثار آن در خارج نفس و به صورت اعمال بدنيّه كه او را اعطا و عطيّه مىنامند موقوف به ادنى سببى است ؛ مثل ديدن فقير را مثلا يا سؤال نمودن او به غير الحاح و بدون اصرارى ، پس چون‌كه سخاوت كيفيّت راسخه و ملكه‌اى است كه خلقت و جبلّت اوليه اوست هرآينه به محض ديدن شخص فقير و قدرت داشتن بر عطيّه و عطا و بخشش به طريق سهولت و آسانى و از روى طوع و رغبت از او صادر مىشود و ديگر حاجت به فكر و رؤيت و موعظه و مجاهدهء نفس و ممارست عمل ندارد و خلق قبيح و رذيل آن مثل خلق حدّت شخصى كه مزاج جبلّى و خلقى او صفرائى است و بر اقتضا نمودن حدّت و عجله و بىآرامى خلق شده است و حدّت خلق و ملكهء خلقى و طبيعى اوست ، پس بروز يافتن آثار او در خارج نفس و به صورت اعمال و حركات جوارحيّه او كه او را طيش و حماقت و بىوقارى گويند موقوف است به ادنى سبب كه او را به حركت و به غيظ درآورد و ديگر مداومت و ممارستى را در كار ندارد .\r\nو امّا دو قسم تكسّبى و عادى آن ، پس برعكس دو قسم طبيعى است كه در مثال مذكور مثلا بخل و لئامت نه جود و سخاوت اقتضاء طبيعت شخص است و خلق و ملكهء اوست و سخاوت را بايد كه به طريق فكر و رويّه و به مداومت و ممارست و به‌طور مجاهده و اكراه و مشقّت كسب نمايد و خلق و ملكهء عاديّهء ثانويّه خود سازد يا آن‌كه حلم اقتضاء طبيعت و خلق و ملكهء اوست و حدّت را بايد كه به مداومت و ممارست و مجالست نمودن با اشخاصى كه خلق ايشان حدّت است كسب نمايد و ملكهء عاديّهء خود سازد و بايد دانسته شود كه قسم تكسّبى عادى فرع قابل بودن طبيعت است مر تكسّب نمودن و عادت كردن را يعنى آن‌كه طبيعت بايد كه با متساوى باشد بالنّسبه به قبول كردن يكى از دو خلق متضاد به نحوى كه هيچ‌يك از دو خلق ملكهء طبيعت او نباشد و يا آن‌كه با وجود غلبهء او بر يك سمت و اقتضا نمودن آن يك خلق را به نحوى كه آن خلق ملكهء طبيعت اوليّهء او شده است بايد كه هنوز قابليّت\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nخفيه مر تغيير يافتن و قبول كردن خلق ديگرى را به نحوى كه ملكهء عادّيهء ثانويّهء او بشود داشته باشد ، پس اگر اصل طبيعت قابل نباشد هرآينه تكسّب كردن ممكن نخواهد بود و محال است به جهت آن‌كه ايجاد نمودن آثار بدون وجود حقايق و اصول ممتنع و غيرممكن است و ايجاد نمودن اصل حقيقت بالنّسبه به بندگان تا آن‌كه بعد از آن اثر را بر آن مترتّب بسازند ايضا ممتنع و محال است و از شأن ايشان نيست بلكه از شأن و قدرت خداوند قادر متعال است و به اين معنى اشاره شده است در ضمن اين حديث كه مروى است از جناب على بن موسى الرّضا عليه السّلام كه فرمودند « العقل حباء من اللّه و الأدب كلفة ، فمن تكلّف الأدب قدر عليه ، و من تكلّف العقل لم يزدد بذلك إلّا جهلا » « 1 » يعنى عقل عطيّه‌اى است از جانب خداوند و به تكسّب و تكلّف و مشقّت كشيدن حاصل نمىشود و ادب كه عبارت است از آثار عقل و به وجود آوردن علامات آن تكسّبى و تكلّفى مىباشد ، پس هركس كه بخواهد كه تكسّب بنمايد ادب را و به مشقّت و مجاهدت تكسّب او را حاصل سازد هرآينه قادر بر او مىباشد و مىتواند و كسى كه بخواهد كه تكلّف بنمايد و مشقّت بكشد در تحصيل عقل ، پس زياد نمىسازد براى خود به واسطهء اين خواهش و ارادهء اين تكسّب مگر جهل را و عقل را نخواهد يافت و به او نخواهد رسيد . مراد آن جناب از عقل عقل طبيعى و استعدادى و بالقوّه است كه او را عقل هيولائى گويند و از ادب عقل ظاهرى و آثارى است كه در تعداد مراتب او را عقل بالفعل و بالملكه و عقل مستفاد نامند چنان‌كه بعد از اين مذكور خواهد شد انشاء اللّه تعالى و اين ابيات كه در اين خصوص است ايضا مروى است از جناب امير المؤمنين عليه السّلام كه فرمودند :\r\n رايت العقل عقلين * فمطبوع و مسموع\r\nو لا ينفع مسموع * اذا لم يك مطبوع\r\nكما لا ينفع الشمس * وضوء العين ممنوع « 2 » \r\nيعنى ديدم و دانستم من آن‌كه عقل دو عقل است ، پس يك عقلى است كه مطبوع\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 24 ، كتاب العقل و الجهل ، ح 18 .\r\n( 2 ) . ديوان امام على عليه السّلام ، چاپ انتشارات اسوه ، ص 370 .\r\n","page_name":" 377 ","page_number":377},
  {"content":"\r\n\r\nاست و صاحبش مخلوق بر طبيعت و استعداد عقلانى است و يك عقل ديگرى است كه مسموع است و شنيده و استفاده از غير مىشود و به طريق تكسّب تحصيل آن نموده مىشود و نفع و فايده نمىدهد عقل مسموعى و تكسّب او ممكن نيست در وقتى كه نبوده باشد عقل مطبوعى همچنان‌كه فايده و نفع نمىبخشد نور چشم اين كس و ممكن نيست ديدن در حالتى كه ضوء آفتاب ممنوع و مفقود باشد پس امكان تكسّب نمودن عقل بالملكه و بالفعل و به ظهور آوردن آثار آن و سكب نمودن اين كس اخلاق عادّيه ثانويّه را در وقتى است كه حقيقت و طبيعت عقل هيولائى كه محض قوّه و استعداد است در اين كس باشد يعنى من حيث الذّات از ابناء عقل و اهل علّيّين باشد نه از افراد جهل و اهل سجّين و در اين وقت كسب نمودن آثار عقل و تغيير دادن اخلاق ممكن و واقع است چنان‌كه مذهب اكثرين از حكما و اهل عقل است و بناى شريعت است و اوامر و نواهى و سياست و ساير تكليفات و تأديبات شرعيّه و عقليّه بر اين است و احاديث و اخبار نقليّه كه قدرى از آن‌ها در تحفهء سابقه ذكر شد ايضا در اين مطلب صريح و واضح است و آن‌چه محسوس و مشاهد مىشود در عالم حسّ و شهادت ايضا چنين است كه بسيارى از اشخاص كه جبلّت و خلقت ايشان بر يك خلقى و ملكه‌اى مىباشد هرآينه به اسباب تكسّبات و مجاهدات مثل مداومت و ممارست و مجالست و موعظه و ساير تأديبات ديگر ، آن خلق تغيير مىيابد و آن اشخاص به خلق ديگر متخلّق و متّصف مىگردند خصوصا اطفال و اشخاصى كه اسره و تبعهء ديگرىاند و استقلال و خود رأى ندارند و لكن اگر كسى باشد كه مزاج و طبيعت او با آن خلقى كه در صدد تحصيل و تكسّب آن است مناسب و موافق باشد هرآينه تحصيل و تكسّب نمودن آن خلق را بر او سهل و آسان است و اگر مخالف و مباين باشد پس تحصيل و تكسّب نمودن بر او متعسّر و دشوار است نه اين‌كه ممتنع و متعذر باشد .\r\nپس بنابراين بعضى از حكما كه حكم نموده‌اند به امتناع تغيير اخلاق به جهت و به دليل آن‌كه اخلاق طبيعى است و تغيير طبيعت ممكن نيست و بعضى ديگر از آن‌ها كه گفته‌اند كه خلق طبيعى نيست و از طبيعت ناشى نمىشود به جهت و به دليل آن‌كه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nخلق بالمشاهده و بالحسّ قابل تغيير است و هيچ طبيعتى يقينا و بالمشاهده و بالحسّ ايضا قابل تغيير نيست مثل آتش و آب مثلا كه آن‌ها را از طبيعت آن‌ها تغيير دادن ممكن نيست پس اخلاق از طبايع ناشى نمىباشد هردو طايفهء از راه صواب به مراحل دور افتاده‌اند و اشتباه هردو در مقدّمهء ثانويّه شده است كه كبراى از دليل است و عبارت است از آن‌كه طبيعت قابل تغيير نيست و تحقيق آن است كه طبيعت دو طبيعت است ؛ يكى طبيعت بسيطه است كه ناشى از يك اصل و يك عنصر بسيط است و يكى ديگر طبيعت مركّبه است كه ناشى از اصول و عناصر متعدّده شده است ، پس قسم اول قابل تغيير نيست يقينا به جهت آن‌كه آن عنصر بسيط حقيقت و ذات واحده‌اى است و ماهيّت بلاشرط و مطلقه‌اى است و قلب حقايق و ذوات و تغيير ماهيّات در وقتى كه بسيطه و مطلقه باشند ممتنع و محال است چنان‌كه عن قريب در همين تحفه بيان آن خواهد شد انشاء اللّه تعالى .\r\nو اما قسم دوم كه طبيعت و مزاجى است كه ناشى شده است از التيام و فعل و انفعال طبايع و امزجهء متعدّده مختلفهء الطّبيعة و المزاج ، پس آن قابل تغيير است به انواع تغيّراتى كه به عدد اصول و طبايع اوست با يك نوع تغيير ديگرى كه زايد بر آن‌هاست و آن تغيير متعدل حاصل از كلّ است ؛ چون‌كه دخل و تصرّف در زياد كردن و كم نمودن و مساوى گردانيدن هريك از اصول و اجزاء آن ممكن و واقع است و نظر اين دو طايفه در حكم كردن به آن‌كه طبيعت قابل تغيير نيست به قسم اول است و حال آن‌كه ما نحن فيه از قسم دوم است كه طبيعت انسان است و ناشى است از اصول و عناصر اربعه مختلفهء متضادّه و به زياد شدن و نقصان يافتن يكى از اين عناصر تغيير در مزاج و در طبيعتى كه از آن‌ها حاصل است به قدر همان زياده و نقصان راه مىيابد و به تساوى و توافق و تعادل مجموع مزاج و طبيعت خامسه ايضا كه او را مزاج و طبيعت معتدله مىنامند حاصل مىشود چنان‌كه مشاهد و محسوس است و صريح عبارت تورات كه سابقا ذكر شد و صريح ساير آيات و اخبار ديگر است و مثال محسوسى كه به آب و آتش آورده‌اند اگر مراد آب و آتش بسيط است كه مرئى و محسوس نيستند ، پس عدم تغيير در آن‌ها مسلّم\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nاست و از قسم اول است و از ما نحن فيه نيست و اگر آب و آتش مركّب است كه عبارت است از همين آب و آتش محسوس و مرئى كه در كرهء نسيمى است كه ما در آن مىباشيم و آن‌ها را آلت و اسباب استعمال و افعال خود مىنماييم ، پس اعتقاد به عدم تغيير آن‌ها و ادّعاى حسّ و مشاهده نمودن در آن اشتباه عظيمى است ؛ چون‌كه معلوم است كه آن‌ها به قدر زيادتى و نقصان يافتن اجزاء تركيبيه آن‌ها تغيير مىيابند ، پس نيك نظر نما و خوب تأمل كن و ببين كه چه اشتباه و چه اغلوطه عظيمى كرده‌اند و حال آن‌كه خود را از اهل‌نظر و استدلال و حكمت مىدانسته‌اند .\r\nاين حكمت از جملهء حكمتهائى است كه سابقا در باب دوم اشاره به ناصوابى آن‌ها شد .\r\n اين حكماء پر خطا نقش بخوان و بىخبر * مست رياست محتسب باده بنوش و لا تخف\r\nمن به خيال زاهدى گوشه‌نشين و طرفه آنك * مغ بچه‌اى ز هر طرف مىزندم به چنگ و دف \r\nبلى در اينجا دقيقه‌اى مىباشد كه از اسرار است و نمىبايد گفت چون‌كه ،\r\n كرده‌ام توبه به دست صنم باده‌فروش * كه دگر مى نخورم بىرخ بزم‌آرايى « 1 » \r\nو لكن از آن‌جايى كه گلرخى كه بزم‌آراى اين مجلس است رخ را نموده است بروز دادن از اين مقوله سخنها مطلوب و مستحسن گرديده است هرچند كه آن گل با خار همنشين و آن يار با اغيار مىگردد و لكن شايد كه مصلحت وقت در آن ديده باشد .\r\n عجب از لطف تو اى گل كه نشينى با خار * ظاهرا مصلحت وقت در اين مىبينى \r\nو آن دقيقه آن است كه اخلاق نفسانيّه و هيآت باطنيّه كه از آثار و علامات عقل است يك مرتبه آن است كه كمال و نقصان آن‌ها تابع صفا و كدورت مزاج است كه تابع اعتدال و عدم اعتدال طبايع است و اعتدال و عدم اعتدال آن‌ها تابع اغذيه و ادويه و معالجات طبيّهء طبيعيه است و در اين وقت اخلاق از خصايص نفس حيوانى است چنان‌كه مذهب بعضى از قدما از حكماست و غالب اخلاق اكثرين از بنى نوع انسان از اين مقوله و از اين قسم است و مضمون حديثى كه روايت شده از جناب امير عليه السّلام به\r\n\r\n\r\n","description":"","footnote":"\r\n( 1 ) . ديوان حافظ ، ص 506 .\r\n","page_name":" 380 ","page_number":380},
  {"content":"\r\n\r\nمضمون عباراتى كه از تورات نقل كرده شد در تحفهء سابقه و ساير ادلّه و احاديث ديگر اعم است از اين قسم و قسم ديگر ايضا و شامل هردو قسم است ؛ چرا كه در آن‌ها تعيين و تخصيص اسباب معالجه داده نشده است و لكن در حقّ اكثرين اشاره به اين قسم است و بنابراين بايد كه اوّلا مزاج تغيير داده بشود و به انواع معالجات طبيّه طبيعيّه به واسطهء انواع اغذيه و ادويه و امثال آن‌ها تا آن‌كه تغيير اخلاق ممكن باشد و الا با وجود بقاء مزاجى كه خاصيّت آن اثر و خلق خاصى است ؛ مثلا بر حال خود تغيير دادن آن خلق ممكن نيست و شايد كه نظر آن‌ها كه گفته‌اند كه تغيير دادن اخلاق ممكن نيست و ممتنع است به اين معنى و بنابراين فرض باشد لكن خطاء ايشان در آن است كه مزاج را ايضا قابل تغيير ندانسته‌اند ؛ چون‌كه به فرق ما بين مزاج عنصر بسيط و مزاج عناصر مركبّه برنخورده‌اند و مركّب را قياس بر بسيط كرده‌اند و يك مرتبهء ديگر آن است كه كمال و نقصان آن‌ها تابع صفاى مزاجى است كه تابع اعتدال طبايع است ايضا و البته مركب عقل و محل ظهور آثار آن هميشه و در همه جا مزاج و طبيعت است و جلوهء آن و ظهور آثار آن به غير مزاج و طبيعت ممكن نيست و لكن اعتدال طبايع و تصفيهء مزاج به تأثير و قوّهء خود عقل است و به معالجات طبيّهء روحانيّه است كه اسباب آن عقاقير و ادويه و اغذيه مأكولى و مشروبى قالبى نيست بلكه ادويه و اغذيهء ملكوتى و شراب طهور قلبى است در اين وقت اخلاق از خصايص نفس ناطقه است نه حيوانى و اخلاق اقلّين از بنى نوع انسان مثل حضرات انبياء و رسل و ائمه عليهم السّلام و ساير تبعهء خلّص و شيعيان كمّل از ايشان از اين مقوله و از اين قسم .\r\nو از اينجاست كه اخلاق ايشان همگى حسنه و در حدّ كمال بوده است با آن‌كه امزجهء طبيعى ايشان با قطع نظر از تأثير و قوت عقل نموده اختلاف و نااعتدالى را داشته است مثلا به مضمون احاديث « 1 » محقّق است كه فرمودند كه هيچ پيغمبرى مبعوث نشده است مگر اين‌كه مرّه سودائيّه صافيّه در او غالب بوده است و غلبهء سودا صاف هرچند كه محقق است كه مورث شدّت فهم و فطانت و زكاوت است و لكن به\r\n\r\n\r\n","description":"","footnote":"\r\n( 1 ) . بحار الأنوار ، ج 11 ، ص 64 . عن أبي الحسن عليه السّلام قال : « ما بعث الله نبيّا إلّا صاحب مرّة سوداء صافيّة » .\r\n","page_name":" 381 ","page_number":381},
  {"content":"\r\n\r\nحكم اقتضاء طبيعت و مزاج ايضا محقق است كه مورث جبن است و صاحب آن به ادنى سببى منزعج مىشود و مىترسد و حال آن‌كه محقّق است ايضا كه خلق ملكهء شجاعت حضرات ايضا در حدّ كمال بوده است و جبان نبوده‌اند و سبب اين هيچ‌چيز ديگر نيست مگر آن‌كه مدبّر و مؤثّر در طبايع و مزاج ايشان عقل است و از براى اين دو مرتبه از استعداد محلّ و مناسبت مزاج در عالم حسّ و وجدان مثال بسيار است مثلا هرگاه كسى خواسته باشد كه آتش را در جائى نگهدارد و او را مؤثّر و مدبّر نمايد ، پس علاج آن يك مرتبه آن است كه مكان را اوّلا معتدل و مناسب مزاج آن و دور از برودت نمايند تا آن‌كه آتش در آن‌جاى بماند و قرار بگيرد و شيئا فشيئا تدبير بنمايد و تأثير حرارت بدهد و يك مرتبهء ديگر علاج آن است كه آتش را قوّت‌دار و شديد بنمايند تا آن‌كه به قوّت و شدّت حرارت خود برودت مكان را مرتفع بسازد و مكان را به واسطهء تأثير اولى خود مناسب و مستعد تأثيرات ثانويه خود ايضا نمايد و همچين يك مرتبه مكان را اولا از براى قرار گرفتن جسم مستعد و مهيّا مىكنند و يك مرتبه ديگر خود جسم به ثقل و سنگينى خود مكان را از براى قرار در حال قرار خود مستعد و مهيّا مىسازد و از اين مقوله بسيار است و قوّت و شدت عقل حضرات بدين منوال است كه به محض اين‌كه تعلّق گرفت و برخورد به طبايع و مزاج ايشان آن‌ها را به اعتدال خود معتدل الكيفيّه و المزاج مىنمايد چون‌كه تأثير عقل بالذات و قطع نظر از خارج و محل نموده عين اعتدال است از آن‌جائى كه بسيط و كامل من جميع الوجوه است و بسيط كامل من جميع الوجوه تأثيرات آن مختلف نمىشود و بر وجه اعتدال و مساوات است .\r\nو از اينجاست كه اخلاق حضرات ائمّه اطهار عليهم السّلام همگى در حدّ اعتدال و كمال بوده است با آن‌كه اغذيّهء ايشان كه سبب تصفيه مزاج است غالبا بر وفق ابناء زمان نبوده است چنان‌كه به تحقيق پيوسته است و به تواتر رسيده است و از اينجا سرّ اعتنا ننمودن ايشان به طبيب و ادويه و تأثيرات نجوم و كواكب و ساير علوّيات معلوم شد ؛ چون‌كه عقل محيط بر كلّ است و مابقى در تحت اوست و اعلى مؤثر در اسفل است و اسفل تأثير در اعلى نمىكند و اين معنى مقصود از بىاعتنائى ايشان بوده است نه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاين‌كه عدم تأثير ادويه و اغذيه و كواكب و نجوم و عدم صحّت آن علوم مقصود بوده است و مثال اين مطلب چنان است كه عساكر و ملازمان سلاطين قوّت و قدرت دارند لكن بالنّسبه به من دون خود و امّا بالنّسبه به من فوق خود پس متواضع و مطيع و منقادند و از اينجاست كه در وقتى كه يكى از اطبّاء به جناب امير عليه السّلام رسيد و عرض نمود كه رنگ تو زرد است و در نزد من دوائى هست كه رنگ تو را صاف مىنمايد و اگر بيشتر از يك درهم او را كسى بخورد هرآينه او را هلاك مىنمايد و ساق پاى تو باريك است و بايد كه چيز سنگين برندارى ، پس آن حضرت فرمودند كه از آن دوائى كه بيشتر از يك درهم آن مهلك است دو درهم به من بده و گرفتند و تناول فرمودند و دفعتا رنگ مبارك آن جناب سرخ و صاف شد و فرمودند كه اين دوائى است كه مىگفتى كه تناول بيش از يك درهم آن مهلك است و سبب صفا و خوبى رنگ من شد و اما باريكى ساق من كه مىگوئى چيز سنگين نبايد بردارم ، پس مشاهده بنما ؛ آن‌گاه ديوار مسجد كوفه را برداشتند و بر سر مبارك خود گذارند . پس آن طبيب مبهوت شد و از اين مقوله بسيار است و قوّت و قدرت و ساير صفاتى كه در ساير مردمان جسمانيّه است در آن جنابان همگى ايضا عقلانيّه بوده است و جسمانيّه نبوده است و همين مرتبه است كه تعبير از آن به معجزه و به كرامت مىشود و فرموده خداوند به پيغمبر خود كه  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 1 » و امثال اين خطابات از اين باب است و از اينجاست كه جناب امير عليه السّلام به معاويه مىفرمودند كه تو خيال مىكنى كه غذاء ابن ابى طالب نان جو است و ساير اغذيهء آن قليل است و قوّت ندارد به جهت آن‌كه درخت كوهى كه كم آب است قوت‌دارتر است از ساير درختهاى ديگر و اين كلام اشاره به همان تدبير و تأثير عقل است در قالب آن جناب چنان‌چه در فقراتى ديگر از كلام خود اوضح از اين فرموده‌اند از آن جمله در خطبهء طتنجيّه ، بعد از آن‌كه مىفرمودند كه من كه‌ام و من كه‌ام و از آن نسبتهائى كه شنيده به خود مىدادند .\r\nشخصى عرض نمود كه يا امير المؤمنين آيا تو توئى ؟ يعنى اين نسبتها همه به واسطهء\r\n\r\n\r\n","description":"","footnote":"\r\n( 1 ) . أنفال : 17 .\r\n","page_name":" 383 ","page_number":383},
  {"content":"\r\n\r\nاين قالب و اين مزاج طبيعى عنصرى است . پس فرمودند كه « بل هو و بل ورائى غيرى » ، پس عرض نمود كه چه‌چيز است آن غير ؟ پس فرمودند كه « نور شعشانىّ و حركة سرمدية و غيب لا يدرك » يعنى آن‌كه من نيستم بلكه اوست . مراد خداوند است كه به واسطهء عقل كه سبب و واسطهء ظهور قدرت اوست ، قدرت را در آن حضرت ظاهر فرموده است و بلكه در عقب من غير من است و آن نورى است شعشعانى و حركتى است سرمديّه و غيبى است كه درك كرده نمىشود . خلاصه در اينجا اسرار بسيار است كه از ما نحن فيه نيست و در نزد عقلاء و مذهب عرفاء كشف نمودن از آن‌ها ايضا مستحسن نيست .\r\n عاقلان هيچ‌گه چنين نكنند * كشف رخسار نازنين نكنند \r\nو لكن بايد دانسته شود كه تأثير دادن و تعديل و تصفيه نمودن عقل ، طبيعت و مزاج را در جائى است كه مزاج ناشى از عناصر و طبايع مركبّه باشد چنان‌كه در ما نحن فيه است نه در بسيط و مع ذلك در وقتى است كه آن طبايع و عناصر از فيوضات خود عقل و از افراد عليّين باشد نه از جهل و سجّين چون‌كه سابقا محقّق شد كه آن‌چه در ما بين سماوات و ارضين و عالم كون و فساد مىباشد از عناصر و معادن و نباتات و حيوانات و ساير اجسام بسيطه و مركبه ، بر دو قسم است قسمى است كه مرتبط به عقل و از فيوضات عقل و از علّيّين است و قسمى است كه مرتبط به جهل و از غشاغش آن و از سجّين است ، پس از براى هريك از اشراق عقل ، اظلام جهل و محال و مجالى عليحده مىباشد ، پس در وقتى كه اجزاء طبايع از عالم عقل و عليين باشد عقل در آن‌ها تدبير و تأثير به نفس خود مىنمايد و اگر آن عالم جهل و سجّين باشد تدبير و تأثير عقل در آن اثر و فايده نمىدهد چون‌كه ضدّ اوست و به آن مناسبتى ندارد و مع ذلك اجزاء منفردات طبايع او بسيطند و حقيقت و ماهيّت واحده مىباشند كه همان ماهيّت بسيطهء مطلقهء جهل است و قلب حقايق و ماهيات در وقتى كه بسيطه و مطلقه باشند ، ممتنع و محال است ؛ چون‌كه معنى ماهيّت همان اصل شىء است و اصل شىء همان امكان شىء است . پس اگر حقيقت و ماهيّت بسيطهء مطلقه كه فرض شده است كه ماهيّت است منقلب بشود به حقيقت و ماهيت ديگر ، هرآينه معلوم مىشود\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nكه آن‌چه را كه اوّلا فرض نموده شده است ماهيّت و امكان آن بوده است ، ماهيت و امكان آن نبوده است بلكه آن‌چه ثانيا فرض شده است ماهيت و امكان آن بوده است و خلاف مفروض لازم مىآيد و ايضا لازم مىآيد كه يكى از اين دو ماهيّت و دو امكان ، ماهيت امكانيّه آن نبوده است و نباشد ؛ چون‌كه مفروض ماهيّت بسيطه است و انعدام احدهما ايضا شرط وجود ديگرى نبوده است ؛ چون‌كه مفروض ، ماهيّت مطلقه است . پس هركدام كه فرض بشود كه ماهيّت نبوده است و امكان نداشته است چگونه منقلب به امكان شده است و هركدام كه فرض بشود كه ماهيت بوده است و امكان داشته است چگونه منقلب به امتناع شده است و حال آن‌كه انقلاب هيچ‌يك از امكان و امتناع در وقتى كه مطلق باشند به ديگرى جايز نيست و بنابراين تحقيق ، پس آن‌چه ديده مىشود از تغيّرات و پنداشته مىشود كه قلب ماهيّات است آن قلب حالات و اختلاف صور ماهيّات است كه عند التّحقيق ، ماهيّات مشروطهء غير مطلقه عبارت از همان صور و حالات است نه اين‌كه قلب خود آن ماهيّات مطلقه باشد و قلب ماهيّت مشروطه كه جايز و واقع است به سبب آن است كه ماهيّت بودن آن چون‌كه مشروط است به شرطى ، پس در وقت انعدام آن شرط ، آن ماهيّت منعدم مىگردد و ماهيّت مشروطهء ديگرى كه شرط آن متحقق شده است به‌جاى آن موجود مىشود و اين در حقيقت نه معنى قلب ماهيّت است بلكه معنى عدم ماهيّت است به سبب عدم شرط آن مثلا ماهيّت سكنجبين مركب از دو ماهيّت و مشروط است به وجود التيام دو جزء آن ، پس هر وقت كه التيام دو جزء كه شرط آن است مفقود گردد آن ماهيت بر طرف مىشود و ماهيّت ديگرى مىآيد كه شرط آن محقق شده باشد . خلاصه از آن‌جائى كه سابقا محقق شد كه طينت قالب حضرات و طبيعت و مزاج ايشان از عالم عقل و علّيّين محض است و هيچ‌گونه شائبه از جهل و سجّين ندارد ، پس اگر فرضا نااعتدالى در طبيعت و بىصفائى در مزاج ايشان به سبب عوارض عالم طبيعت بخواهد كه عارض بشود هرآينه اعتدال و صنعاى عقل كه از جهت تدبير ادراكى و ساير آثار عقلانيّه و كمالات نفسانيّه توجّه و اشراق و افاضه نموده است او را مانع مىشود و طبيعت و مزاج ايشان را به اعتدال\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nو صفاى خود معتدل و صاف مىگرداند و تفصيل اين مطلب را از رسالهء رقّ منشور طلب نمايند .\r\n او را كه جام بادهء صهباش مىدهند * ميدان كه در حريم حرم جاش مىدهند\r\nساقى بيار باده گلگون كه در طريق * ارباب عقل زحمت اوباش مىدهند \r\n\r\nتحفه : [ 4 
  ] ، [ جنود عقل و جهل 
  ]\r\nبدان‌كه حكما و اهل ذكاء ، كمالات نفسانيّهء انسان و آثار و علامات عقلانيّهء او را يك مرتبه بر دو اصل و دو كمال و دو فضيلت مبتنى ساخته‌اند و مابقى را در تحت آن دو دانسته‌اند : يكى كمال و اعتدال قوّهء نظريّه علميّه و فكريّه معارفيه است كه از خصايص نفس ناطقهء اوست كه او را نفس ملكى گويند و يكى ديگر كمال و اعتدال قوّهء فاعليّهء عمليّه است كه از خصايص نفس حيوانيهء او دانسته‌اند و يك مرتبهء ديگر ، بر سه اصل قرار داده‌اند : يكى فضيلت حكمت است كه از توابع علم است كه ناشى است از اعتدال و كمال قوّهء نظريّهء او كه از خصايص نفس ناطقهء اوست و يكى ديگر فضيلت شجاعت است كه منشعب مىشود از حلمى كه ناشى است از كمال و اعتدال حركت نفس سبعى كه از خصايص نفس حيوانيّه اوست و يكى ديگر فضيلت عفّت است كه ناشى است از كمال و اعتدال نفس بهيمى كه از خصايص نفس حيوانيّه اوست ايضا و سخاوت از توابع آن است و يك مرتبهء ديگر بر چهار اصل قرار داده‌اند و اين همين سه فضيلت مذكوره است با فضيلت عدالت كه عبارت است از :\r\nاعتدال و تساوى و تناسب همان سه فضيلت مذكوره و ناشى مىشود از كمال و اعتدال قوّهء فاعليّهء عمليّه و كمال سه فضيلت مذكوره به آن است و از اينجاست كه بعضى ديگر اصل كمالات را يكى دانسته‌اند كه عبارت است از همين كمال عدالت و لكن قدما و متأخّرين از حكما اتّفاق نموده‌اند بر آن‌كه اجناس فضايل و كمالات چهار [ تا 
  ] است : حكمت كه تهذيب و تكميل قوّهء نظريّه است و عدالت كه تهذيب و تكميل قوهء عمليّه است و شجاعت كه تهذيب و تكميل قوّهء غضبيّه است و عفّت كه تهذيب و تكميل قوّهء شهويّه است و با وجود اين اختلافات و اتّفاقات كلام\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nايشان در اين مقام خالى از خللى نيست و احاديث ايضا در اين مطلب مختلف و بلاحدّ و بدون حصر رسيده است و لكن ما در اين باب به نهج و طريقهء احاديث رفتار مىنمائيم و در اين تحفه اقتصار به ذكر و حديث مىكنيم كه ايراد نمودن يكى از آن دو را به جهت زيادتى بصيرت و ايضاح نمودن كثرت آثار و علامات عقل است و ديگرى را به جهت مبتنى ساختن مضامين تحفه‌ها و مسايل اين باب و اين طبق است بر آن .\r\nامّا حديث اول ، پس حديثى است كه مروى است از جناب امام جعفر صادق عليه السّلام و به سبب طويل بودن آن اكتفا به نقل مضمون و معنى آن مىشود با آن‌كه فيما بين الفاظ و معانى آن چندان تفاوتى نيست ؛ به سبب تقارب لغت عرب و عجم در اكثر الفاظ آن .\r\nفرمودند به مجالسين و مصاحبين خود كه بشناسيد عقل و جنود آن را و جهل و جنود آن را تا آن‌كه از اهل هدايت و سعادت باشيد ، يعنى به سبب اكتساب نمودن آثار و جنود عقل را و اجتناب نمودن از علامات و جنود جهل ، پس سماعة بن مهران كه صدر روات اين حديث است ، عرض نمود كه ما نمىشناسيم چيزى را مگر آن‌چه تو به ما بشناسائى . پس آن حضرت فرمودند كه به درستى كه خداوند عزّ و جلّ خلق فرموده است عقل را و آن اول خلقى است از جملهء روحانييّن و او را خلق فرموده است از يمين عرش از نور خودش ، مراد از عرش در اينجا تمام موجودات است كه يكى از جملهء معانى سه‌گانهء اوست در احاديث و آيات ، و مراد از يمين او قسم اشرف و اهل سعادت از آن‌هاست كه اصحاب اليمين مىباشند و بنابراين ، طايفهء مقرّبين ايضا قسم اشرف و اقرب‌اند كه از اصحاب يمين مىباشند ايضا ، پس مراد از يمين عرش همان خود عقل است ؛ چنان‌كه مراد از نور ايضا همان خود اوست و اين همان مطلبى است كه سابقا در باب اول اين كتاب محقّق شد كه خداوند عقل را از سابقه و مادّه و سببى غير از خود آن خلق نفرموده است و آن مادّة المواد و سبب جميع اسباب است و بعد از آن فرمودند كه فرمود خداوند مر او را كه پشت بنما ، پس پشت نمود بعد از آن فرمودند مر او را كه روى بياور ، پس روى آورد . پس فرمود خداى تبارك و تعالى كه خلق نمودم تو را خلق عظيمى و مكرّم ساختم تو را بر جميع خلق خود و بعد از آن\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nخلق فرمود جهل را از درياى شورى كه ظلمانى است و اين فقره ايضا اشاره به همان ذاتيّهء اوست چون‌كه او را ايضا بدون سابقه و بلا مادّه خلق فرموده است . پس فرمود مر او را كه ادبار بنما ، پس ادبار نمود ، پس فرمود مر او را كه اقبال بنما ، پس اقبال ننمود .\r\nپس فرمود مر او را كه استكبار نمودى و او را لعن فرمود . بعد از آن قرار داد ، فرمود از براى عقل هفتاد و پنج جند كه همگى آثار و خواص اويند ، پس چون‌كه جهل ديد اكرامى را كه خداوند به عقل فرموده است و آثارى را كه به آن عطا نموده است اضمار نمود در نفس خود عداوت را با عقل و عرض نمود كه بارالها اين عقل خلق تو است مثل من و خلق فرمودى او را و مكرّم نمودى و تقويت دادى او را به اين همه آثار و خوّاص و من ضدّ اويم و قوّتى از براى من نيست كه با او مقاومت نمايم ، پس عطا فرما به من ايضا آن‌قدر جنود و آثارى را كه به او عطا فرمودى . پس فرمود خداوند كه به تو ايضا جنود به قدر جنود او مىدهم ، پس اگر معصيت نمودى بعد از اين هرآينه بيرون مىنمايم تو را و جنود تو را از رحمت خود ، آن‌گاه جهل گفت كه راضى شدم . پس عطا فرمود خداوند به آن ايضا هفتاد و پنج جند كه همگى آثار و خواص بستهء به او مىباشند .\r\nپس از جملهء هفتاد و پنج اثرى كه به عقل عطا فرموده است ، خير است و آن وزير عقل است و گردانيد ضدّ او را شرّ و آن وزير جهل است و ايمان است و ضدّ آن كفر است و تصديق است و ضدّ آن جحود و انكار است و رجاء است و ضدّ آن قنوط و نااميدى است و عدل است و ضدّ آن جور است و رضاست و ضد آن سخط است و شكر است و ضدّ آن كفران است و طمع در رحمت خداوند و ضدّ آن يأس است و توكّل و ضدّ آن حرص است و رأفت و ضدّ آن قسوت است و رحمت و ضدّ آن غضب است و علم و ضدّ آن جهل است و فهم و ضدّ آن حمق است و عفّت و ضد آن تهتك است و زهد در دنيا و ضد آن رغبت است و رفق و ضدّ آن خرق است و رهبت و ضدّ آن جرأت بر خداوند است و تواضع و ضدّ آن كبر است و تؤدة كه عبارت است از تأنّى و ضدّ آن سرعت است و حلم و ضدّ آن سفاهت است و صمت و ضدّ آن هذر و پرگوئى است و استسلام و ضدّ آن استكبار است و تسليم و ضدّ آن شكّ است و صبر و ضدّ آن جزع\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاست و صفح و ضدّ آن انتقام است و غنا از مردمان و ضدّ آن فقر است و تذكّر و ضدّ آن سهو است و حفظ و ضدّ آن نسيان است و تعطف و ضدّ آن قطيعه است و قناعت و ضدّ آن حرص است و مواسات و ضدّ آن منع است و مودّت و ضدّ آن عداوت است و وفا و ضدّ آن غدر است و طاعت و ضدّ آن معصيت است و خضوع و ضدّ آن تطاول و سركشى است و سلامت از بليّات دنيويّه كه اين كس از براى خود مهيّا مىنمايد و ضدّ آن بلاء است و حبّ فى اللّه و ضد آن بغض است و صدق و ضدّ آن كذب است و حق و ضدّ آن باطل است و امانت و ضدّ آن خيانت است و اخلاص و ضدّ آن شوب و غرض نفسانى داشتن است و شهامت و ضدّ آن بلادة است و فهم و ضدّ آن غباوت است و معرفت و ضدّ آن انكار است و مدارات و ضدّ آن مكاشفه است و سلامت غيب و ضدّ آن مماكره است و كتمان و ضدّ آن افشاء است و صلواة و ضدّ آن اضاعه است و صوم و ضدّ آن افطار است و جهاد و ضدّ آن نكول است و حجّ و ضدّ آن نبذ ميثاق و عهد شكستن است و صون حديث و ضدّ آن نميمه است و برّ والدين و ضدّ آن عقوق است و حقيقت و ضدّ آن رياست و معروف و ضدّ آن منكر است و ستر و عفاف و ضدّ آن تبرّج و زينت‌نمائى است و تقيّه و ضدّ آن اذاعه و فاش نمودن است و انصاف و ضدّ آن حميّت است و تهيئة و ضدّ آن بغى است و نظافت و ضدّ آن قذر و كثافت است و حيا و ضد آن جلع است و قصد و ميانه‌روى و ضد آن عدوان است و راحت و ضد آن تعب است ، مراد همان بليّه‌هاى دنيوى است كه اين كس از براى خود مهيّا مىنمايد و سهولت و ضدّ آن صعوبت است و بركت و ضدّ آن محق است و عافيت و ضدّ آن بلاء است ، مراد همان بلاهاى مذكوره است و قوام و ضدّ آن مكاثره است و حكمت و ضدّ آن هوى و خواهش نفس است و وقار و ضدّ آن خفّت و سبكى است و سعادت و ضدّ آن شقاوت است و توبه و ضدّ آن اصرار است و استغفار و ضدّ آن اغترار است و محافظت و ضدّ آن تهاون است و دعا و ضدّ آن استنكاف است و نشاط و ضدّ آن كسالت است و فرح و ضدّ آن حزن است ، مراد محزون شدن به بلاهاى مذكوره است و الفت و ضدّ آن فرقت است و سخاوت و ضدّ آن بخل است . و بعد فرمودند كه جمع نمىشود اين خصلتها و اين آثارها و علامت‌هاى عقل مگر در نبىّ يا وصىّ نبىّ يا مؤمنى\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nكه خداوند خالص گردانيده باشد دل او را از براى ايمان و امّا غير اين سه طايفه و ساير مردمان از مواليان و محبّان ما ، پس به تحقيق كه احدى از ايشان نيست كه در آن بعضى از اين خصلتها و آثارها نباشد و شيئا فشيئا ترقّى مىنمايد تا آن‌كه استكمال بنمايد خود را و پاك بشود از جنود و آثار جهل . پس در اين وقت مىباشد در درجهء عليا با انبيا و اوصيا و اين است و جز اين نيست كه درك كرده مىشود اين مرتبه و رسيده مىشود به آن به واسطهء معرفت عقل و جنود و آثار آن و به مجانبت نمودن از جهل و جنود و آثار آن و بعد دعا نمودند و فرمودند كه توفيق بدهد ما را خداوند و شما را براى طاعات و مرضات خود . اين است آخر اين حديث « 1 » .\r\n آدمى در عالم خاكى نمىآيد بدست * عالمى ديگر ببايد ساخت و ز نو آدمى\r\nاهل كام و ناز را در كوى رندان راه نيست * رهروى بايد جهانسوزى نه خامى بىغمى « 2 » \r\nو مخفى نماناد كه مقصود آن حضرت از تعداد اين خصلتها و آثارها ، حصر فرمودن در آن‌ها نيست ؛ به جهت آن‌كه آثار و خوّاص عقل بىنهايت است بلكه مقصود تمثيل آوردن از براى آن‌ها و بيان كثرت آن‌ها بوده است و از اين سبب است كه تعداد آن‌ها زياده بر هفتاد و پنج است به سه خصلت و بعضى از اصحاب كه مقصود آن حضرت را حصر فرمودن فهميده‌اند آن زيادتى را با آن‌كه نمىدانند كه كدام يك از سه خصلت است از اشتباه قلم ناسخ دانسته‌اند و از اين سبب است ايضا كه بعضى از آن‌ها را مكرّر فرموده‌اند و مقابله با دو خصلت يا بيشتر قرار داده‌اند و ايضا از اين سبب است كه احاديث در اين باب اختلاف شديدى دارد . خلاصه مقصود حصر نيست و تمثيل است و از براى هريك از اين خصلتها و به كار بردن آن‌ها محل و مقام و شروطى است كه بعد از اين در مقام بيان هريك از آن‌ها بيان خواهد شد انشاء اللّه تعالى .\r\nو اما حديث دويّم كه بناء مسايل اين باب و ترتيب و تعداد آثار و علامات و\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 20 - 23 ، كتاب العقل و الجهل ، ح 14 .\r\n( 2 ) . ديوان حافظ ، ص 485 .\r\n","page_name":" 390 ","page_number":390},
  {"content":"\r\n\r\nخوّاص عقل بر آن گذارده مىشود انشاء اللّه تعالى ، پس حديثى است كه مروى است از جناب رسول خدا صلّى اللّه عليه و إله و سلّم و مشتمل است بر بيان ده خصلت و ده علامت كه هريك ناشى از ديگرى مىشود و در تحت هريك از آن‌ها ايضا ده خصلت و ده علامت ديگر مىباشد كه مجموع يكصد خصلت است كه به عدد حرف قاف است كه عين و مسمّاى او در عالم اجسام كوه قافى است كه محيط به كلّ است و هركس كه متّصف و متخلق به اين يك صد خصلت و يك صد خلق بشود هرآينه كامل و محيط به كلّ است ايضا و صاحب قلب است كه آن ايضا كوه قاف عالم صغير است و به جهت اين مناسبت بناى تعداد و مسايل اين باب بر اين حديث گذارده شد ، نه اين‌كه مقصود حصر باشد ايضا و به جهتى كه ذكر آن در حديث سابق شد اكتفا به نقل مضمون و معنى اين حديث ايضا مىشود و آن حديث اين است كه شمعون بن لاوى بن يهودا كه از جملهء حوارى و خالصين حضرت عيسى عليه السّلام بود و سئوال نمود از جناب رسول اللّه صلّى اللّه عليه و إله و سلّم كه خبر بده مرا از عقل كه چه‌چيز است و چگونه است و از آن‌چه منشعب مىشود از آن و وصف بفرما از براى من طوايف و آثار آن را جميعا . پس آن حضرت فرمودند كه به درستى كه عقل عقال و آلت بستن اين كس است از جهل و نفس امّاره كه عبارت است از نفس حيوانى ؛ مثل خبيث‌ترين حيواناتست ، پس اگر بسته نشود هرآينه فساد مىنمايد . پس عقل ، عقال از جهل است و به درستى كه خداوند خلق فرمود عقل را و فرمود مر او را كه اقبال‌نما ، پس اقبال نمود و فرمود مر او را كه ادبارنما ، پس ادبار نمود . پس فرمود خداى تبارك و تعالى كه قسم به عزّت و جلال خودم كه خلق ننموده‌ام خلقى را كه اعظم از تو و اطوع از تو باشد و به واسطهء تو ابتداء و اظهار و ايجاد خلايق مىنمايم و به واسطهء تو من عبادت كرده مىشوم و به واسطهء توست ثواب و عقاب . بعد فرمودند كه منشعب شده است از عقل ، حلم و از حلم ، علم و از علم ، رشد و از رشد ، عفاف و از عفاف ، صيانت و از صيانت ، حيا و از حيا ، رزانت و از رزانت ، مداومت نمودن بر خير و از مداومت نمودن بر خير ، مكروه داشتن شرّ و از كراهيّت شر ، اطاعت نمودن ناصح . پس اين ده صنف از انواع خير است و از براى هريك از اين ده صنف ده نوع از خير ايضا مىباشد . اما حلم ، پس ناشى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nمىشود از آن : ركوب جميل و صحبت ابرار و ارتفاع از ضعه و پستى و اجتناب از خساست و تشهّى خير و قريب شدن به درجات عاليه و عفو و مهل و معروف و صمت . پس اين‌ها چيزهائى است كه به هم مىرسد براى شخص عاقل به واسطهء حلم او و امّا علم ، پس منشعب مىگردد از آن غنا هرچند كه فقير باشد و جود هرچند كه بخيل باشد و مهابت هرچند كه مهين و پست باشد و سلامت هرچند كه سقيم باشد و قرب هرچند كه بعيد باشد و حيا هرچند كه صلف و چشم سخت و بىحيا باشد و رفعت هرچند كه وضيع باشد و شرف هرچند كه رذل باشد و حكمت و خطوت . پس اين‌ها خصلتهائى است كه منشعب مىگردد براى شخص عاقل به واسطهء علم او ، پس طوبى و خوشى باد از براى كسى كه عاقل و عالم باشد و امّا رشد ، پس منشعب مىگردد از آن سداد و هدايت و برّ و تقوا و منالت و صدق و اقتصاد و ثواب و كرم و معرفت به دين خدا . پس اين‌ها اخلاقى است كه مىرسد به شخص عاقل به واسطهء رشد او ، پس خوشى باد از براى كسى كه اقامت بنمايد به واسطهء آن بر راه راست و روشن .\r\nو امّا عفاف ، پس منشعب مىگردد از آن رضا و استكانت و حظّ و راحت و تفقّد و خشوع و تذكّر و تفكر و جود و سخا . پس اين‌ها امورى است كه رخ مىدهد براى شخص عاقل به واسطهء عفاف و به جهت راضى شدن به خداوند و به قسمت او و اما صيانت ، پس منشعب مىگردد از آن صلاح و تواضع و ورع و انابت و فهم و ادب و احسان و تحبّب و خير و اجتناب شرّ . پس اين‌ها فضايلى است كه مىرسد شخص عاقل به آن‌ها به واسطهء صيانت ، پس خوشى باد از براى كسى كه اكرام فرموده باشد او را مولاى او به فضيلت صيانت و اما حيا ، پس منشعب مىگردد از آن لين و رأفت و مراقبت نمودن مر خداوند در سرّ و علانيه و سلامت و اجتناب شرّ و بشاشت و سماحت و ظفر و حسن ثناء بر مرد در ميان مردمان . پس اين‌ها فضيلتهائى است كه مىرسد شخص عاقل به آن‌ها به واسطهء حيا ، پس خوشى باد از براى كسى كه قبول نمايد نصيحت خداوند و بترسد از فضيحت او و اما رزانت ، پس منشعب مىگردد از آن لطف و حزم و اداء امانت و ترك خيانت و صدق لسان و تحصين فرج و استصلاح\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمال و استعداد مر عدوّ و نهى از منكر و ترك سفه . پس اين‌ها مكارمى است كه مىرسد شخص عاقل به آن‌ها به واسطهء رزانت ، پس خوشى باد از براى كسى كه باوقار باشد و نبوده باشد از براى او خفّت و سبكى و جاهليّتى و عفو بفرمايد و صفح بنمايد و امّا مداومت بر خير ، پس منشعب مىشود از آن ترك فواحش و دورى از طيش و تحرّج و يقين و حبّ نجات و طاعت رحمان و تعظيم برهان و اجتناب از شيطان و اجابت نمودن مر عدل و قول حق . پس اين‌ها كمالاتى است كه مىرسد شخص عاقل به آن‌ها به واسطهء مداومت نمودن بر خير ، پس خوشى باد از براى كسى كه به خاطر بياورد در روز قيامت و آن‌چه را كه در پيش دارد و عبرت بگيرد از دار فنا و اما كراهيّت شرّ ، پس منشعب مىگردد از آن وقار و نصر و استقامت بر منهاج و بر طريقه و مداومت نمودن بر رشاد و ايمان داشتن به خداوند و توفير خير و اخلاص و ترك نمودن آن‌چه را كه به او نفع و فايده ندارد و محافظت نمودن بر آن‌چه به او نفع و فايده مىدهد و نظر نمودن در منقلب و عاقبت . پس اين‌ها خصلت‌هايى است كه ظفر مىيابد شخص عاقل به آن‌ها به واسطهء مكروه داشتن شر ، پس خوشى باد از براى كسى كه اقامت بنمايد مر حقوق خداوند را و تمسّك بزند به عروها سبيل او و اسباب‌هاى رسيدن به سوى او و اما اطاعت ناصح ، پس منشعب مىگردد از آن زيادتى عقل و كامل گرديدن لبّ و مغز و محبوب بودن عواقب امور و نجات يافتن از ملامت و قبول و مودّت و سراح و انصاف و تقدّم نمودن در امور و قوّت يافتن بر طاعت خداوند ، پس خوشى باد از براى كسى كه سالم بماند از افتادگىهاى هواى نفس بعد از آن فرمودند كه اين خصلت‌ها همگى منشعب از عقل مىگردد . و از آثار و علامات و خواصّ او است « 1 » .\r\nو از جهت آسان بودن مراجعت و نظر نمودن در اين خصلت‌ها و آثارها اختيار كشيدن اين جداول شد تا هر وقتى كه خواسته باشند كه آن‌ها را متذكّر شوند نظر در اين جدول‌ها بنمايند و آن جدول‌ها آن است كه در صفحهء ظهر كشيده و نموده شده است .\r\n\r\n\r\n","description":"","footnote":"\r\n( 1 ) . تحف العقول ، ص 19 - 21 و بحار الأنوار ، ج 1 ، ص 117 - 119 .\r\n","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\nو بايد دانسته شود كه مراد آن حضرت صلّى اللّه عليه و إله و سلّم از اين تفصيل و اين تعداد ايضا حصر نمودن آثار و علامات عقل و صفات عاقل را بر سبيل اجمال و مثال بوده است ؛ چنان‌كه در حديث سابق ايضا بيان شد و از اينجاست ايضا كه همگى آن‌ها به الفاظ مختلفه و بيانات متينه در احاديث متكثّرهء مختلفه ايضا وارد شده است از آن جمله اين حديث است كه مروى است از آن حضرت صلّى اللّه عليه و إله و سلّم ايضا كه فرمودند :\r\nصفة العاقل : أن يحلم عمّن جهل عليه و يتجاوز عمّن ظلمه و يتواضع لمن هو دونه و يسابق من فوقه فى طلب البرّ و إذا أراد أن يتكلّم تدبّر فإن كان خيرا تكلّم فغنم و ان كان شرّا سكت فسلم و إذا عرضت له فتنة استعصم باللّه و أمسك يده و لسانه و إذا رأى فضيلة انتهز بها لا يفارقه الحياء و لا يبدو منه الحرص فتلك عشر خصال يعرف بها العاقل و صفة الجاهل : أن يظلم من خالطه و يتعدّى على من هو دونه و يتطاول على من هو فوقه كلامه به غير تدبّر إن تكلّم أثم و إن سكت سها و إن عرضت له فتنه سارع اليها فاردته و إن رأى فضيلة أعرض و أبطأ عنها لا يخاف ذنوبه القديمة و لا يرتدع فيما بقى من عمره من الذنوب يتوانى عن البرّ و يبطىء عنه ، غير مكترث لما فاته من ذلك او ضيّعة فتلك عشر خصال من صفة الجاهل الذّي حرم العقل « 1 » ؛\r\nيعنى آن‌كه صفت شخص عاقل و آثار عقل او ، آن است كه حلم مىنمايد از كسى كه جاهل باشد و بر او و در حقّ او عمل و رفتار جاهلين بنمايد و تجاوز مىنمايد از كسى كه بر او ظلم بنمايد و تواضع و فروتنى مىنمايد براى كسى كه پست‌تر از او باشد و مسابقت مىنمايد بر كسى كه بالاتر از اوست در طلب كردن برّ و امور خير و هرگاه كه بخواهد كه تكلّم بنمايد ؛ تدبّر مىنمايد ، پس اگر بوده باشد آن كلام از امور خير هرآينه تكلّم مىنمايد و غنيمت مىبرد و اگر بوده باشد از امور شرّ ، هرآينه ساكت مىشود و سالم مىماند و هر وقت كه عارض شود مر او را فتنه و معصيتى ، طلب عصمت مىنمايد از خداوند و چنگ به ذيل عصمت و منع و حفظ او مىزند و دست و زبان خود را نگاه مىدارد و هرگاه ببيند كه فضيلتى را ، مبادرت مىنمايد به او و فرصت را غنيمت مىشمارد و مفارقت نمىنمايد او را حياء و ظاهر نمىشود از آن حرص . پس\r\n\r\n\r\n","description":"","footnote":"\r\n( 1 ) . تحف العقول ، ص 27 - 28 و بحار الأنوار ، ج 1 ، ص 129 .\r\n","page_name":" 395 ","page_number":395},
  {"content":"\r\n\r\nاين‌ها ده خصلت است كه شناخته مىشود به آن‌ها عاقل و صفت شخص جاهل و آثار جهل آن ، آن است كه ظلم مىنمايد بر كسى كه با او مخالطه مىنمايد و تعدّى مىكند بر كسى كه از او پست‌تر باشد و تطاول و بردگى مىنمايد بر كسى كه از او بالاتر باشد ، كلام او به غير تدبّر و تأمّل است اگر تكلّم بنمايد گناه مىكند و اگر سكوت بنمايد در سهو و غفلت است نه در تفكر و تذكر و او را اگر عارض بشود فتنه و معصيتى مسارعت به آن مىنمايد ، پس آن معصيت او را به هلاكت مىرساند و اگر ببيند فضيلتى را ، اعراض و دورى از آن مىنمايد نمىترسد از گناهان سابقه و گذشته‌اش و منع نمىنمايد نفس را از گناهان لاحقه و آينده‌اش و سستى و دورى مىنمايد از برّ و امور خير و پروا ندارد از آن‌چه فوت شده است او را از خيرات يا آن‌كه آن‌ها را ضايع ساخته است ، پس اين‌ها ده خصلت است كه از صفات و آثار شخص جاهلى كه محروم مانده شده است از عقل و از آثار آن .\r\nو ايضا در جواب شمعون سابق الذّكر كه سؤال نمود كه خبر بده مرا از علامات و آثار شخص جاهل فرمودند : « إنّ صحبته عنّاك و ان اعتزلته شتمك و إن أعطاك منّ عليك و إن أعطيته كفّرك و إن اسررت إليه خانك و إن أسرّ إليك إتّهمك و إن استغنى بطر و كان فظّا غليظا و إن افتقر جحد نعمة اللّه و لم يتحرّج و إن فرح أسرف و طغى و إن حزن آيس و إن ضحك فهق و إن بكى خار ، يقع في الأبرار و لا يحبّ اللّه و لا يراقبه ، و لا يستحيى من اللّه و لا يذكره إن أرضيته مدحك و قال فيك من الحسنة ما ليس فيك و إن سخط عليك ذهبت مدحته و وقّع فيك من السوء ما ليس فيك فهذا مجرى الجاهل » « 1 » يعنى آن‌كه علامات شخص جاهل ، آن است كه اگر مصاحبت نمائى او را ، هرآينه تو را به مشقّت مىاندازد و اگر دورى نمائى از او ، هرآينه تو را شتم و بدگوئى مىنمايد و اگر به تو چيزى بدهد منت بر تو مىگذارد و اگر او را چيزى بدهى ، كفران تو را مىنمايد و اگر سرّى به آن بسپارى ، خيانت بر تو مىكند و اگر سرّى به تو بسپارد ، تو را متّهم مىنمايد و اگر مستغنى و چيزدار بشود از حدّ و جاى خود به در مىرود و مىباشد درشت‌گو و بدخلق و سخت‌دل و اگر فقير و محتاج بشود ، نعمت خداوند را انكار مىنمايد و تحرّج از معاصى نمىنمايد و اگر فرح بيابد از حدّ\r\n\r\n\r\n","description":"","footnote":"\r\n( 1 ) . تحف العقول ، ص 21 و بحار الأنوار ، ج 1 ، ص 119 .\r\n","page_name":" 396 ","page_number":396},
  {"content":"\r\n\r\nمىگذرد و طغيان مىنمايد و اگر حزن بيابد ، مأيوس مىشود و اگر خنده كند ، قهقه مىزند و اگر گريه كند ، صداى گاو مىكند ، بدگوئى مىكند در حق نيكوكاران و دوست نمىدارد خدا او را ، و او را رقيب و شاهد و كشك‌دار خود نمىداند و حيا نمىنمايد از خداوند و ياد او نمىكند . اگر راضى نمائى او را ، مدح تو مىنمايد و مىگويد در حقّ او از صفات و حسناتى كه در تو نمىباشد و اگر راضى ننمائى او را ، مىرود و بر طرف مىشود مدح نمودن او از تو و مىگويد در حقّ تو بديهائى كه در تو نمىباشد . پس اين است طريقه و صفات شخص جاهل و آثار و علامات جهل او .\r\nخلاصهء كلام آن است كه وضع و بناى حديث سابق كه به اوضاع جداول مزبوره در آورده شد بر بيان نمودن مثال است نه تعداد و حصر نمودن تمام آثار عقل و صفات عاقل را و لكن به سبب اكثريّت و اضبطيّة آن بالنّسبه به ساير احاديث در بيان نمودن آثار عقل ، ما آن را ، اصل و اساس اين طبق از اين كتاب قرار داديم و تحفه‌هاى او را كه مشتمل است بر انواع آثار و علامات و خواص عقل در آن بر وفق و ترتيب جدولهاى مزبوره انشاء اللّه تعالى مىچينيم و به قلم تحرير مىكشيم و در هركدام از آن آثار ، اشاره به اضداد آن‌ها كه آثار جهل است و به كيفيّت تحصيل و تكسّب آن‌ها و دفع نمودن اضداد آن‌ها كه علم تهذيب اخلاق و صناعت اكتساب فضايل كه سابقا اشاره به اشرفيّت آن شد ، عبارت از آن است و او را در زبان حكماء سلف ، طبّ روحانى و معالجهء عقلانى گويند مىشود تا آن‌كه شايد كه به وسيلهء استعمال آن تزكيهء نفوس انسانيه و تهذيب اخلاق و اكتساب فضايل نفسانيّه حاصل آيد و حكيم عاقل و انسان كامل كه خلاصهء مقصود از خلق مجرّدات و مركّبات سماوات و ارضين است كه اصحاب حكمت و ابناء حقيقت ، تعبير از اول به عالم امر و عالم غيب و عالم ملكوت و عالم عقل و جبروت و عالم قدس و عالم حمد و عالم تسبيح و تحميد و عالم حيات و عالم نور ، و از دويّم به عالم خلق و عالم شهادت و عالم ملك و عالم ديدن و عالم اوساخ و عالم غرور و غفلت و عالم موت و عالم ظلمت كرده‌اند و مىكنند از آن به ظهور رسد و اللّه ولىّ التّوفيق .\r\n اين چرخ كدويى است كهن باده توئى * مى در ته اين سبوى افتاده تويى\r\nگر خود نظر از ديدهء تحقيق كنى * كاميست همه‌جان ولى جاده تويى \r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nتحفه : [ 5 
  ] ، [ حلم ، اولين اثر و علامت عقل 
  ]\r\nيكى از علامات اشراق نمودن عقل بر اين كس و اول آثار و اشمل علامات آن ، حلم است . بدان‌كه خداوند تبارك و تعالى كه متّصف به جميع صفات كمال و مبرّا و مقدّس از تمام عيوب و نقايص است ؛ چون‌كه عقل را كه اول موجودات و مخلوقات اوست ، خلق فرمود واگذارد در آن تمام آثار و صفات كمال خود و براءت از عيوب و نقايص را ، و او را محلّ ظهور صفات و مظهر ذات خود گردانيد ؛ چنان‌كه سابقا در طبق اول دانسته شد كه فرقى به جز از قدم و حدوث و وجوب و امكان و خالقيّت و مخلوقيّت و ربوبيّت و مربوبيّت در ما بين خداوند و عقل نمىباشد و اين عقل بر هركسى كه توجّه نمود و بر هر نفس كه اشراق فرمود ، هرآينه آن نفس هم به قدر همان توجّه و اشراق موصوف به صفات كمال و فضايل و مبرّا از نقايص و رذايل مىگردد پس هر نفس كه توجّه و اشراق عقل بالنّسبه به او تمام و من جميع الوجوه باشد هرآينه موصوف به جميع خصال كمال و محلى به تمام فضايل نفسانيّه و اخلاق حسنه و مبرّا از تمام نقايص و رذايل مىباشد و از اينجاست كه خداوند در شأن حضرت خاتم النّبيّن صلّى اللّه عليه و إله و سلّم كه محل اصلى و مظهر كلّى عقل است و توجه و اشراق عقل بر آن جناب به طريق تماميت و من جميع الوجوه شده است فرموده است كه  وَ إِنَّكَ لَعَلى خُلُقٍ عَظِيمٍ  « 1 » و وجه عظيم بودن خلق آن جناب همان اتّصاف اوست به تمام صفات و فضايل نفسانيّه و جميع اخلاق حسنه كه من حيث التّمام و المجموعيّة معنى صفات و اخلاق اللّه است كه در ضمن حديث و فرمودهء « تخلّقوا باخلاق اللّه » « 2 » تحريص ديگران را بر آن نموده‌اند و وجه صدق نمودن مضمون حديث « خلقه القران » كه در شأن آن حضرت رسيده است بر آن حضرت ، ايضا از اينجاست كه خداوند آثار صفات خود را ايضا در اقوال و كلام خود كه قرآن است همه را ظاهر كرده است و اخلاق آن جناب مطابق و موافق با قرآن و كلام خداوند است و از اينجا به مغز معنى  وَ عَلَّمَ آدَمَ الْأَسْماءَ كُلَّها  « 3 » مىرسى ؛ چون‌كه\r\n\r\n\r\n","description":"","footnote":"\r\n( 1 ) . قلم : 4 .\r\n( 2 ) . بحار الأنوار ، ج 58 ، ص 129 .\r\n( 3 ) . بقره : 31 .\r\n","page_name":" 398 ","page_number":398},
  {"content":"\r\n\r\nظاهر معنى اين آيه ، اين است كه تعليم فرمود خداوند به حضرت آدم عليه السّلام تمام اسماء را و مراد از اسماء همان صفات الهيّه است كه چون به عالم اعيان و مسمّيات ظهوريات و آثاربخش مىشود آن‌ها را اسماء مىگويند و مراد از تعليم نمودن خداوند او را تعليم تكوين و فعلى است نه تكليفى و قولى ، پس ماحصل معنى آن است كه واگذارد خداوند آثار صفات خودش را در آدم به واسطهء توجّه و اشراق نمودن عقل بر او و او را در اول خلقت به جميع كمالات و فضايل نفسانيّه محلّى نمود و خلق و تكوين فرمود و از اينجاست كه احاديث « 1 » تعبير از آن اسما به انوار و ارواح رسول اللّه صلّى اللّه عليه و إله و سلّم و ائمّه عليهم السّلام شده است و ما بعد آيه كه فرموده اوست كه  ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  « 2 » شاهد اين معنى است ؛ چون‌كه معنى آن است كه بعد از آن‌كه تعليم فرمود خداوند به آدم اسماء را ، عرض نمود و نشان داد ايشان را بر ملائكه ، پس گفت به ملائكه كه اخبار بنمائيد مرا به اسماء ايشان اگر كه شما راستگو مىباشيد در ادّعا نمودن شما علم را و اين معنى با آن‌كه تفسير به اسما موجودات بشود و مراد از تعليم تعليم قولى باشد ؛ مناسبتى ندارد ؛ چنان‌كه ظاهر هويداست كه اطلاق لفظ هم و هولاء كه معنى ايشان است مختص به عقلاء مىباشد و اطلاق نمودن اين دو لفظ بر اسماء موجودات كه از عالم حروف و الفاظ است در هيچ لغتى و زبانى معروف نيست و معنى ندارد ، پس مغز معنى همان است كه ذكر شد .\r\n نظر را نغز كن تا نغز بينى * گذر از پوست كن تا مغز بينى \r\nبارى و چون‌كه اجمع و اشمل صفات كماليّهء خداوند ، صفت قدرت است و آن لازم دارد صفت و معنى غنا و بىنياز بودن از غير را كه اسم صمد كه تفسير آن مستغنى بودن او از كلّ در كلّ و محتاج بودن كلّ در كلّ به اوست ؛ اشاره به آن است و تبعيّت اين صفت لازم مىآيد معنى و مفهوم آرام داشتن و مضطرب نشدن و چيزى او را به هيجان و حركت درنياوردن را و اين معنى صفت علم است ، پس اقدم و اشمل تمام صفات خداوند ، بحسب مفهوم ، صفت حلم و اقدم و اشمل صفات عقل كه محلّ آثار\r\n\r\n\r\n","description":"","footnote":"\r\n( 1 ) . بحار الأنوار ، ج 83 ، ص 221 ، ذيل ح 40 .\r\n( 2 ) . بقره : 31 .\r\n","page_name":" 399 ","page_number":399},
  {"content":"\r\n\r\nصفات خداوند است ايضا صفت حلم مىباشد و اقدم و اشمل صفات و خصال و فضايل هر نفس ناطقهء انسانى كه عقل بر آن استعلا يافته است ايضا بايد كه فضيلت و صفت حلم باشد ؛ چون‌كه نفس ناطقهء انسانيّه همان جوهرى است نورانى كه برزخيّت و توسّط يافته است كه در ما بين عقل و نفس حيوانى و عقل باطن و نفس حيوانى ظاهر اوست و برزخ و واسطه است در ما بين آن و جسد به وسايط بسيارى و تفصيل آن را از رساله « رق منشور » طلب فرمايند و از اينجاست كه در حديثى كه مضمون آن به صورت جداول مسطوره درآورده شد حلم را اول آثار و اشمل علامات عقل قرار دادند و باقى آثار ديگر را بر آن مبتنى و از آن منشعب فرمودند . پس هركس كه خصلت و فضيلت حلم را دارد جميع خصال و فضايل ديگر را ايضا مىدارد و اعتماد و اعتبارى به داشتن خصال ديگر بدون خصلت حلم نمىباشد و از اينجاست كه در احاديث تعبير از عقل به حلم نموده شده است و اولو الاحلام را گويند و مراد ايشان ، صاحبان عقول است و در اينجاست ايضا كه ضدّ او را سفه ايضا قرار دادند كه به معنى جهل يا خفّت عقل است ؛ چنان‌كه در حديث طويلى است كه سابقا ذكر آن شد و از اينجاست ايضا كه در حديث رسيده است كه « من ملك نفسه اذا غضب و رعب و رهب فقد نجى » « 1 » يعنى هركس كه مالك بشود نفس خود را در وقتى كه غضب بنمايد يا رغبت و رهبت به‌هم برساند ، به تحقيق كه نجات يافته است . حاصل معنى آن است كه هركس كه خصلت حلم آن كامل و به مرتبهء ملكه رسيده باشد به نحوى كه قوت غضبيّه كه آن را نفس سبعى گويند و باعث و محرّك قوهء فاعله است از براى حصول غلبه و لذّت انتقام يا از براى دفع نمودن امر مخوف و مرهوب و قوّهء شهويّه كه او را نفس بهيمى گويند و باعث و محرّك قوّهء فاعله است ايضا از براى طلب نمودن نفع و جلب امر محبوب و مرغوب قوهء ناطقه كه او را نفس ناطقه و نفس ملكى گويند ؛ او را از جاى در نبرد و مضطرب نسازد ، هرآينه نجات يافته است ؛ چون‌كه در علم نفس مقرّر شده است كه قواى نفس انسان منحصر در همين سه قوّهء مذكوره است كه آن‌ها مصدر آثار و افعال مختلفه مىباشند و قوهء ناطقه ، مبدأ فكر و تميز و شوق نظر كردن\r\n\r\n\r\n","description":"","footnote":"\r\n( 1 ) . بحار الأنوار ، ج 68 ، ص 358 و 359 .\r\n","page_name":" 400 ","page_number":400},
  {"content":"\r\n\r\nدر حقايق امور است و قوّهء غضبيّه ، مبدأ دليرى و اقدام نمودن بر اهوال و شوق ترفّع و تسلّط و جاه يافتن است و قوهء شهويّه ، مبدأ طلب نمودن غذا و شوق التذاذ يافتن به مأكل و مشارب و مناكح و ملابس است و قوّهء ناطقه فى نفسها ، كمال محض است و دو قوهء ديگر در وقتى كه مزاحم قوّهء ناطقه نشوند بلكه مطيع و منقاد حكم و اشارهء آن باشند تا آن‌كه خصلت حلم به عمل آيد ايضا كمال محض مىباشند . پس بودن فضيلت و خصلت حلم لازم دارد و كاشف است از بودن ساير خصال و فضايل ديگر و در اين صورت كمال و نجات نفس حاصل مىآيد .\r\nپس فضيلت حلم در بنى آدم عبارت است : از ملكهء اطمينان نفس ناطقهء انسانيّة و فضيلت آرام داشتن او به طورى كه قوهء غضبيّه و شهويّه تحريك او را به خودى خود و به آسانى نتوانند نمود ، لكن به جهت بودن مانعى و خوفى از تحريك مذكور بلكه به جهت آن‌كه اعتدال در حركت نمودن خود داشته باشند و مطيع و منقاد نفس ناطقه و قوّهء عاقله باشند و قناعت نمايند به آن‌قدر از حركت كه قوهء عاقله و نفس ناطقه سهم و نصيب آن‌ها قرار داده است و هيجان بىوقت و تجاوز از حدّ خود و مخالفت نفس ناطقه ننمايند و حركات آن‌ها به خودى خود نباشد مگر به اشارهء نفس ناطقه و به حكم عقل ايضا كه آن در جائى است كه مقاومت و اقدام نمودن بر چيزى و بر انتقام كشيدن يا آن‌كه رغبت و ميل نمودن به چيزى يا رهبت و فرار نمودن از آن ، در نظر عقل جميل و محمود و به حكم عقل باشد ، پس آن كسى كه عاجز است از انفاذ غضب و اظهار شهوت خود به سبب خوف يا مانع ديگرى ، او را حليم و صاحب حلم نگويند .\r\nو از اينجا معلوم شد كه حلم كه از آثار عقل است او را دو ضد مىباشد كه هردو از آثار جهلند ؛ چنان‌كه محقق شده است ايضا كه چون فضيلت نفس عبارت است از وقوف آن بر حدّ وسط و جادهء اعتدال ، پس هر فضيلتى را دو ضدّ مىباشد يكى ضدّ طرف افراط و ديگرى ضدّ طرف تفريط ، هرچند كه غالبا ضدّيت طرف افراط در نهايت خفاست و مثل ضدّيت طرف تفريط ظهور ندارد ؛ مثل آن‌كه بخل و لئامت كه ضدّ طرف تفريطى سخاوت است بر همه‌كس ظاهر و هويدا است و به تبذير و اسراف كه ضدّ طرف افراط اوست بر اكثر مردمان مخفى و ناپيداست و همچنين\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nخوف و جبن كه ضدّ طرف تفريطى شجاعت است در نزد همه‌كس ظهور دارد و تهوّر كه ضدّ طرف افراطى اوست بر اكثرين ، مخفى و مشتبه شده است . خلاصه ضدّ طرف افراط فضيلت حلم ، عبارت است از خارج شدن قوّهء غضبيّه و شهويّه در حركات خودشان از طاعت نفس ناطقه و از حكم عقل و او را غيظ و غضب و سفاهت گويند و غيظ و غضب عبارت است از غليان خون‌دل به سوى خارج ؛ به سبب هجوم نمودن آن‌چه را نفس ، مكروه و ناخوش مىدارد از جانب من دون خود از جهت طلب نمودن انتقام از آن ، چنان‌كه حزن غليان و حركت اوست به سوى داخل به سبب هجوم امر مكروه از جانب من فوق نفس و از اين سبب است كه خون مورث سقم و مرض مىشود و غضب مورث نشاط و سطوت مىگردد و سفاهت عبارت است از خفّت و مغلوب شدن قوّهء عاقله مرد و قوّهء غضبيّه و شهويّه و امّا ضدّ طرف تفريط ، پس آن عبارت است از نبودن و حركت نكردن آن دو قوّه در وقت امر نمودن نفس ناطقه و حكم كردن عقل در تحريك دادن قوّهء فاعله را از براى اظهار نمودن آثار و افعال مختلفه را ، با وجود عدم مانع و او را بىغيرتى و بىحميّتى گويند . پس فضيلت حلم عبارت است از ايستادن نفس ناطقه بر صراط مستقيم و وقوف بر جادهء اعتدال كه حدّ وسط ما بين افراط و تفريط است و بودن آن در تحت حكم عقل و بهر نحو كه عقل او را امر و حكم فرمايد و از اينجاست كه اعتدال اين سه قوّهء مذكوره را عدالت ناميده‌اند و عدالت را عبارت از حدّ وسط ما بين افراط و تفريط دانسته‌اند ؛ چنان‌كه در اول تحفهء مذكوره سابق بر اين تحفه اشاره به آن شد .\r\nو از آنجايى كه سابقا محقّق شد كه فضيلت حلم از فروع و لوازم قدرت و استغنا و عزّ است كه از خصايص عقل است و هريك از دو ضدّ افراط و تفريطى او از فروعات و لوازم عجز و افتقار و ذلّ است كه از خصايص جهل است ، پس ميزان استعمال نمودن حلم و معيار معنى آن ، ايستادن نفس است بر حدّ قدرت و وقوف بر جادهء استغنا و عزّ و خارج نشدن به حدود عجز و افتقار و ذلّ است ؛ مثلا هرگاه شخصى باشد كه هرچند استعمال حلم بالنّسبه به او بشود و عفو و گذشت از قبايح او نموده بشود و در صدد انتقام كشيدن از او برآمده نشود هرآينه مزيد خجلت و انفعال او\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nمىگردد و مىفهمد كه صاحب تقصير و مستحق انتقام بوده است و حلم و گذشت اين كس از او ، از نهايت قدرت و صفت استغنا بوده است نه عجز و افتقار او ، هرچند كه خجلت و فهم او بعد از مدّتى باشد و در آن حال نباشد . پس استعمال نمودن حلم را در مثل اين مقام ، صفت كمال و ممدوح و از آثار عقل است و غضب نمودن و انتقام كشيدن ، صفت نقص و مذموم است و از آثار جهل است ؛ چون‌كه غضب نمودن و انتقام كشيدن ، صفت نقص و مذموم و از آثار جهل است ؛ چون‌كه غضب نمودن بالنّسبه به چنين شخصى ، كاشف از عجز و افتقار و علامت خوف و اضطراب صاحب غضب و انتقام است .\r\nو از اينجاست كه حدّت را در ملوك و سلاطين به حسب ظاهر اوضاع صاحب قدرت و غير خائف و بدون اضطراب مىباشند ، اقبح شمرده شده است از حدّتى كه در غير ايشان است و اشاره به اين معنى است ايضا مضمون احاديثى كه در خصوص فضيلت حلم و عاقبت آن رسيده است از آن جمله فرمودند كه « ما من عبد كظم غيظا إلّا زاده اللّه عزّ و جلّ عزّا في الدنيا و الآخرة » « 1 » ، يعنى نيست هيچ بندهء كه فرو برد غيظ و غضب خود را مگر آن‌كه زياد مىفرمايد او را خداى عزّ و جلّ عزّتى در دنيا و آخرت ، و از آن جمله فرمودند كه « ما أعزّ اللّه بجهل قطّ و لا أذلّ بحلم قطّ » « 2 » ، يعنى عزيز نفرمود خداى تعالى كسى را كه به جهل ، هرگز و ذليل نفرموده است كسى را به حلم ، هرگز ، و از آن جمله فرمودند كه « ما احبّ أنّ لي بذلّ نفسي حمر النّعم ، و ما تجرّعت جرعة أحبّ إليّ من جرعة غيظ لا أكافي بها صاحبها » « 3 » ، يعنى دوست نمىدارم آن‌كه از براى من باشد بدل و به عوض ذلّ نفس من ، شترهاى سرخ خوب و تجرّع نمودن بجرعه‌اى كه محبوب‌تر باشد به سوى من از تجرّع نمودن غيظى كه مكافات ننمايم به او صاحب او را .\r\nو امّا اگر شخصى باشد كه استعمال نمودن حلم و عفو و گذشت از او موجب خجلت و انفعال او نگردد و اذعان به تقصير خود ننمايد بلكه مزيد غلبه و جرأت و\r\n\r\n\r\n","description":"","footnote":"\r\n( 1 ) . اصول كافي ، ج 2 ، ص 110 ؛ بحار الأنوار ، ج 68 ، ص 409 ، ح 24 .\r\n( 2 ) . اصول كافي ، ج 2 ، ص 112 و بحار الأنوار ، ج 68 ، ص 404 ، ح 15 .\r\n( 3 ) . اصول كافي ، ج 2 ، ص 109 و بحار الأنوار ، ج 68 ، ص 406 ، ح 20 .\r\n","page_name":" 403 ","page_number":403},
  {"content":"\r\n\r\nگستاخى او گردد و اين كس را مغلوب و عاجز بداند و خود را غالب و قاهر پندارد ، پس استعمال حلم در مثل اين مقام و بالنّسبة به اين شخص جميل و ممدوح و به حكم عقل نيست بلكه به حكم جهل و از آثار اوست ؛ چون‌كه كاشف از بىغيرتى و بىحميّتى و علامت عجز و خوف و اضطراب اين كس است كه از آثار جهل است نه عقل و از اينجاست كه خداوند وصف خود را به غيور فرموده است و غيرت‌دار را محبوب خود دانسته و بىغيرتى را مبغوض داشته و سلوك خود را با مؤمنين كه هميشه ، مقرّ و معترف به تقصير خود مىباشند و عفو و گذشت خداوند را از راه قدرت و استغنا و عزّت او مىدانند به طريقهء صفت حلم و عفو و گذشت قرار داده است و با كافرين كه اقرار و اعتراف به تقصير و قبايح خود ندارند و انكار قدرت و عزّت و نعمت خداوند را مىكنند و نسبت عجز و غفلت را به او مىدهند به طريق غضب و انتقام و مؤاخذه گذارده است مگر به قدرى كه اتمام حجّت و ابلاغ معذرت بالنّسبه به ايشان بشود . و از اينجاست ايضا كه وصف اهل عقل و ابناء حلم را به هردو صفت در مثل هردو موقع مذكور نموده است و فرموده است كه  أَشِدَّاءُ عَلَى الْكُفَّارِ رُحَماءُ بَيْنَهُمْ  « 1 » يعنى شديد و صاحب قدرت و قوّت و قهر و غضب مىباشند بر كافرين و صاحب رحم و مروت و حلم و گذشت مىباشند در ما بين خودشان و فرموده است كه  أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  « 2 » يعنى بالنّسبة به مومنين صاحب ذلّ و تواضع و حلم و گذشت و بالنسبه به كافرين صاحب عزّت و رفعت و قهر و غلبه مىباشند . و در باب حدّ زناكار فرموده است كه  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  « 3 » يعنى زن زناكار و مرد زناكار را بزنيد به هريك از آن‌ها يك صد تازيانه و بايد كه عارض نشود شما را در حقّ ايشان رحم و رقّت قلبى در جارى نمودن حكم خدا و برپا داشتن دين او ، اگر كه بوده‌ايد شما كه ايمان آورده‌ايد به خداوند و به روز معاد .\r\n\r\n\r\n","description":"","footnote":"\r\n( 1 ) . فتح : 29 .\r\n( 2 ) . مائده : 54 .\r\n( 3 ) . نور : 2 .\r\n","page_name":" 404 ","page_number":404},
  {"content":"\r\n\r\nو از اينجاست ايضا كه در احاديث رسيده است كه سه چيز است كه ضايع و بىموقع است : چراغ برافروختن در شب ماه و احسان نمودن به كسى كه نمىشناسد حقّ احسان را و عفو نمودن از كسى كه نمىفهمد عفو را . و ايضا رسيده است كه « ثلاثة إن لم تظلمهم يظلموك : السفلة و النّساء و العبيد » « 1 » ، يعنى آن‌كه سه طايفه‌اند كه اگر ظلم نكنى بر ايشان هرآينه ايشان ، به تو ظلم مىكنند : طايفه سفله و اراذل و طايفهء زنان و طايفهء غلامان و زرخريدان . مراد آن است كه اين سه طايفه قابل حلم و عفو و احسان نيستند نه اين‌كه مراد آن باشد كه بايد به آن‌ها ظلم نمود و فرموده خداوند كه  وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  « 2 » ايضا اشاره به اين معنى است ؛ چون‌كه معنى اين است كه اشخاصى كه فرو برنده‌اند غيظ خود را و عفوكننده‌اند از تقصير مردمان و خدا دوست مىدارد احسان‌كنندگان را ، و ختم نمودن آيه را به اين ختام اشاره به آن است كه حلم نمودن و عفو كردن احسان است و در جائى خوب است كه احسان اين كس شناخته شود و ضايع نگردد و از اينجاست ايضا كه استعمال حلم بالنّسبه به جمادات و حيوانات و اسره و تبعهء كه غالبا حلم و عفو از ايشان منجر به ذلّ و عجز اين كس نمىشود ، به جهت بىقدرتى و نافهمى آن‌ها ، هميشه و در همه‌جا جميل و ممدوح بوده است و مىباشد و از اين باب است رفتار و گفتار ابو محجن ثقفى و آن مردى بود از جملهء صحابهء رسول اللّه صلّى اللّه عليه و إله و سلّم و موصوف به صفت شجاعت و كرم و لكن منهمك در شب خمر بود و در ايّام عمر ، او را هشت مرتبه حدّ شرب خمر زدند و در روز جنگ قادسيه كه شجاعت عظيمهء مشهورهء از آن به ظهور رسيد يكى از امراء عسكر به او گفت كه ديگر هرگز ترا بر شرب خمر حدّ نمىزنيم ، پس گفت كه من هم به خدا قسم كه ديگر هرگز شرب خمر نمىنمايم و قبل از اين‌كه شرب خمر مىكردم ، به جهت اين بود كه به من ذلّ مىرسيد و مرا عار مىآمد از اين‌كه ترك شرب خمر بنمايم از جهت حدّ زدن شما و ديگر شرب خمر ننمود .\r\n به سر قصهء سيمرغ و قصّهء هدهد * كسى رسد كه شناساى منطق الطّير است \r\n\r\n\r\n","description":"","footnote":"\r\n( 1 ) . كتاب الخصال ، ج 1 ، باب الثلاثة ، ص 86 .\r\n( 2 ) . آل عمران ، 134 .\r\n","page_name":" 405 ","page_number":405},
  {"content":"\r\n\r\n\r\nتحفه : [ 6 
  ] ، [ آثار و خصلت‌هاى فضيلت حلم 
  ]\r\nو اما اثرها و خصلتهائى كه ناشى و منشعب از فضيلت و خصلت حلم مىگردد و از آثار و علامات اوست بر وفق حديث سابق مذكور و جداول مسطوره ، پس ده خصلت است : اول ، مرتكب شدن امر جميل است و آن عبارت است از حالت و ملكهء كه عارض مىشود مر صاحب حلم را به نحوى كه در طلب نمودن امر نيكو و مرتكب شدن امر جميل ، از سختيها و دشواريهاى اين عالم فانى حتّى از شدايد مرگ ، باك و پروا ندارد و لذّتها و نعمتهاى اين دار فانى ايضا مانع طلب كردن و صارف توجّه نمودن او به سوى امر نيكو و جميل نمىگردد و عزم و همّت خود را در طلب امر جميل و نيكو از لذّات و خوبيها و آلام و بديهاى اين عالم منصرف ساخته و اين حالت را استغنا و حرّيت و علوّ همت ايضا گويند .\r\nدويّم ، مصاحبت نمودن ابرار است و آن حالت و ملكه‌اى است كه به سبب آن هميشه نفس طالب و حريص است مر مصاحبت نمودن خوبان را و مجالست نمودن با نيكوكاران و به سبب علوّ همّت او ، هرآينه وجود فقر و فاقه و ذلّ و محنت و ساير آلام و ناملايمات نفس ، اگر فرضا با مصاحبت ايشان باشد يا آن‌كه غنا و دولت و عزّ و راحت و ساير لذّات و ملايمات نفس ، اگر فرضا با مصاحبت و مجالست ديگران باشد ؛ مانع و صارف او از مصاحبت و ملازمت نمودن با خوبان نمىگردد بلكه آلام و ناملايمات نفس و حال آن‌كه با ايشان باشد ، بهتر است در نزد او و محبوب‌تر است به سوى او از لذّات و ملايمات نفس و حال آن‌كه با ديگران مصاحب باشد .\r\nسيم ، رفعت از ضعه است ، يعنى مرتفع ساختن خود راست از دناءت و پستى ، و آن حالت و ملكه‌اى است كه نفس به سبب آن به كرامت و هوان خود مبالات نمىنمايد و به يسار و وسعت نعمت و اعسار و تنگى آن التفات نمىكند و حالات او در متحمل شدن امور جميله ، خواه ملايم و خواه غيرملايم باشد ؛ يكسان و بدون تفاوت و قادر بر متحمّل شدن هردو مىباشد و اين حالت را كبر نفس ايضا گويند .\r\nو چهارم ، رفعت از خساست است ، يعنى بلند نمودن خود را از ضعف و حقارت ، و\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nآن حالت و ملكه‌اى است كه به سبب آن نفس قوى و ثابت به قوّت و ثبات خود بوده باشد به نحوى كه در حالت ورود خوف و صدور امور مفزعه ، جزع نكند و فزع و حركات ناموزن و غيرمنتظم از او صادر نشود و اين حالت را نجدت ايضا گويند ، يعنى رفعت .\r\nپنجم ، تشهّى خير است ، يعنى پاك‌دل و طالب خير بودن ، و آن حالت و ملكه‌اى است كه به سبب آن نفس مايل و حريص مىباشد بر كارهاى عظيم و بر اكتساب نمودن امور خير از جهت توقّع داشتن ذكر جميل و ياد خير و اين حالت را شهامت ايضا گويند ، يعنى جلد و قوى و پاك‌دل بودن .\r\nششم ، قريب شدن به درجات عاليه است ، يعنى به مراتب و كمالات انسانيّت ، و آن حالت و ملكه‌اى است كه حاصل مىشود از خصال پنجگانهء مذكوره كه از آثار و علامات خصلت حلم است و آن روشنائى و نورى و انبساط و سرورى است كه عارض مىشود مر نفس را و كاشف مىباشد از رسيدن اين كس به بعض كمالات و فضايل نفسانيّه ، و دليل و علامت قريب شدن اوست به ساير كمالات ديگر و اين حالت را صبح سعادت ايضا گويند .\r\nهفتم ، عفو است ، يعنى درگذشتن از قبايح و تقصير و قصور غير ، و آن حالت و ملكه‌اى است كه به سبب آن تقصير يا قصور غير از خاطر اين كس محو مىشود به طريق و به نحوى كه ديگر صاحب تقصير را تعيير و ملامت و سرزنش نمىكند و به ياد آن تقصير نمىافتد و به سبب قدرت و استغناء خود كه منبع صفت حلم است اعتنائى به آن و به ذكر آن نمىآيد و اين حالت را صفح جميل ايضا گويند ، يعنى اعراض نمودن به طريق خوب و نيكوئى .\r\nهشتم ، مهمل است ، يعنى سكون و آرام نفس ، و آن حالت و ملكه‌اى است كه به سبب آن نفس اين كس در خصومتها و در جنگهائى كه به جهت محافظت شريعت و نگاهدارى دين و ناموس خداوندى است اضطراب و خفّت و سبكى نمىنمايد و اين حالت را سكون و عدم طيش ايضا گويند و طيش به معنى كشتن و ميل نمودن تير از نشانه است و به معنى خفّت و سبكى ايضا مىباشد .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nنهم ، معروف است ، يعنى نيكو و پسنديده شدن نفس ، و آن حالت و ملكه‌اى است كه حاصل مىشود مر نفس را و مرتّب مىگردد بر آن سه حالت : اول ، آن‌كه جوارح و آلات بدنيّه فرموده و مهيّا و تاب و طاقت‌دار مىگردد مر تعب‌هائى كه عارض مىشود او را در مرتكب شدن و متوجّه گرديدن مر اعمال معروف و نيكو و پسنديده ، و اين حالت را تحمّل و احتمال كدّ ايضا گويند و كدّ به معنى مشقّت است ؛ دويم ، آن‌كه تهاون و تكامل نمىنمايد در حفظ نمودن دين و ملّت را از امور و حوادثى كه محافظت نمودن او را از آن‌ها در نزد شرع و عقل ، معروف واجب و پسنديده باشد و اين حالت را حميّت گويند ؛ سيّم ، آن‌كه نفس را قوّت مقاومت نمودن بر آلام و شدايد خصوصا هولها و فزعهائى كه در حروب و جنگها رخ مىدهد ، حاصل مىگردد و از عارض شدن آن‌ها منكسر و شكسته نمىگردد و اين حالت را ثبات و صبر ايضا گويند .\r\nو بدان‌كه صفت شجاعت كه حالتى است معتدله و ملكه‌اى است كه توسّط يافته است ما بين حالت افراطيّهء تهوّر كه عبارت است از اقدام نمودن بر امرى كه اقدام بر آن جميل و محمود نباشد ، و ما بين حالت تفريطيّه جبن كه عبارت است از حذر نمودن از امرى كه حذر از آن محمود و جميل نباشد . عين اين حالت سيّمى از معروف يا عين خصلت مذكورهء هشتم از خصال حلم است كه عبارت است از مهمل و سكون ؛ چون‌كه صبر و سكون در حروب را شجاعت گويند و اين معنى عين حالت سيّم يا خصلت هشتم است و يا آن‌كه از تبعه و لوازم دو حالت اول و دويّم از حالات ملكهء معروف است كه خصلت نهم از خصال حلم است و به تبعيت آن‌ها لازم مىآيد .\r\nخلاصه آن است كه خصلت شجاعت از توابع و شعبه‌هاى خصلت حلم است و مندرج نموده شده است در تحت خصلت هشتم و نهم . و العلم عند اللّه و عند اهله .\r\nدهم ، صمت است ، يعنى سكوت نمودن ، و آن حالت و ملكه‌اى است كه به سبب آن بازداشته مىشود زبان اين كس از تكلّم نمودن به فضول كلام و در غير وقت حاجت و آن عبارت است از كلامى كه اگر گفته نشود ، هرآينه موجب ضررى نمىگردد اعمّ از اين‌كه در گفتن آن نفعى و فايدهء باشد يا نباشد و او را ، تكلم به مالا يعنى ايضا گويند ،\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nيعنى تكلّم به كلامى كه عنايتى و فايدهء به اين كس ندارد ؛ چون‌كه در ترك نمودن او ضررى نمىباشد و اين خصلت اتمّ آثارها و اظهر علامتهاى صفت حلم است و وجود آن ، دليلى است يقينى بر وجود صفت حلم و كمال آن و از اينجاست كه در احاديث متواتره تحريص شديد و توصيه اكيدى بر آن رسيده است و به طريق تمثيل بيان شرافت آن را نموده‌اند و فرموده‌اند كه اگر فرضا كلام از نقره باشد ، هرآينه سكوت از طلا مىباشد و فرموده‌اند كه نجات مؤمن يعنى عقال در حفظ نمودن زبان اوست و فرموده‌اند كه در حكمت آل داود مذكور است كه بر عاقل لازم است كه عارف بر مال خود و مقبل بر شأن خود و حافظ مر زبان خود باشد و فرموده‌اند كه اين كس عابد نمىشود و اسم عبوديّت بر آن صدق نمىكند تا وقتى كه حليم بشود و حليم نمىشود مگر وقتى كه ساكت و صامت بشود و فرموده‌اند كه در طايفهء بنى اسرائيل اين كس را عابد نمىشمردند مگر اين‌كه در ظرف ده سال صمت و سكوت بنمايد و فرموده‌اند كه آيا نمىخواهى كه يك خصلت از خصلتها و آثارهاى عقل در تو باشد كه بكشاند تو را به سوى بهشت و آن صمت و سكوت است و جناب رسول خدا صلّى اللّه عليه و إله و سلّم كه عقل كلّ است و علم او محيط به كلّ است و علل و اسباب نجات و فوز بالتّمام مىداند ، مكرّرا اصحاب خود را به اين خصلت وصيّت مىنمودند حتّى اين‌كه مردى عرض نمود كه مرا وصيّتى و نصيحتى بفرما ، پس فرمودند « 1 » كه زبان خود را نگاه‌دار و ثانيا و ثالثا همين عرض را نمود كه مرا وصيتى و نصيحتى بفرما ، پس فرمودند كه زبان خود را نگاه‌دار و در مرتبهء سيّم فرمودند كه آيا نمىدانى تو كه مردمان نمىافتند بر روىهاى خود در آتش جهنم مگر به سبب آن‌چه در ديده است و گفته است زبانهاى ايشان و فرمودند كه اگر در چيزى بدى و شومى باشد ، هرآينه در زبان خواهد بود و چون‌كه علم از حلم ناشى مىشود ؛ چنان‌كه عنقريب معلوم خواهد شد انشاء اللّه تعالى و كمال حلم به خصلت سكوت و صمت است . لهذا در احاديث ايضا رسيده است كه سبب و مفتاح علم صمت و سكوت است « 2 » و فرمودند كه « يا مبتنعى العلم إنّ هذا اللسان\r\n\r\n\r\n","description":"","footnote":"\r\n( 1 ) . اصول كافي ، ج 2 ، ص 116 ، ح 18 .\r\n( 2 ) . همان ، ج 2 ، ص 115 ، ح 14 .\r\n","page_name":" 409 ","page_number":409},
  {"content":"\r\n\r\nمفتاح خير و مفتاح شر ، فاختم على لسانك كما تختم على ذهبك و وزقك » « 1 » ، يعنى اى طالب علم ! بدان‌كه اين زبان كليد خير و كليد شرّ هردو مىباشد . پس مهر بنما بر زبان خود همچنان‌كه مهر مىنمائى بر طلا و نقرهء خود . از اينجاست كه چون از رسول خدا صلّى اللّه عليه و إله و سلّم سؤال نمودند كه چه‌چيز است علم ؟ ، پس اولا فرمودند كه صمت و سكوت است .\r\nبعد از آن فرمودند كه استماع است . بعد از آن فرمودند كه فهم است . بعد از آن فرمودند كه عمل است . بعد از آن فرمودند كه نشر كردن و گفتن است « 2 » .\r\nپس علامت شخص عاقل و عالم و سبب تحصيل نمودن او عقل و علم را ، صمت و سكوت است نه پر گفتن و جدال كردن و قيل و قال نمودن .\r\n دلى كه غيب‌نمايست و جام‌جم دارد * ز خاتمى كه دمى گم شود چه غم دارد\r\nبه خطّ و خال گدايان مده خزينهء دل * به دست شاه‌وشى ده كه محترم دارد « 3 » \r\nو بايد دانسته شود كه چنان‌كه در ضدّ افراط و تفريطى خصلت علم كه منبع آن خصال ده‌گانه مذكوره است از آثار و علامات جهل است ؛ چنان‌كه سابقا دانسته شد ، همچنان اضداد افراط و تفريطى اين ده خصلت ايضا از آثار و علامات جهل است و آن‌چه از آثار و علامات عقل است از اين ده خصلت مذكوره ، حدّ وسط ما بين افراط و تفريط آن خصلتهاست لا غير و مخفى نماناد كه حكما در اين مقام اصل و منبع اين خصلتها را به‌جاى صفت حلم ، صفت شجاعت دانسته‌اند و حلم را از توابع و منشعبات او قرار داده‌اند با آن‌كه در مقام ، تعداد قواى ثلثه كه قوّه غضبيّه و قوّهء شهويّه است شجاعت را از توابع حلم دانسته‌اند ، چنان‌چه در صدر تحفهء چهارم از اين طبق ذكر آن شد و بعد از آن توابع و شعبه‌هاى شجاعت را يازده شعبه دانسته‌اند : اول ، كبر نفس دويّم ، نجدة سيم ، علوّ همت چهارم ، ثبات پنجم ، حلم ششم ، سكون هفتم ، شهامت هشتم ، تحمّل نهم ، تواضع دهم ، حميّت يازدهم ، رقّت . و بيان همگى آن‌ها در ضمن ده خصلت مذكور شد مگر دو خصلت تواضع و رقّت كه موافق حديث سابق مزبور و\r\n\r\n\r\n","description":"","footnote":"\r\n( 1 ) . همان ، ج 2 ، ص 114 ، كتاب الإيمان و الكفر ، ح 10 .\r\n( 2 ) . همان ، ج 1 ، ص 48 ، كتاب فضل العلم ، ح 4 .\r\n( 3 ) . ديوان حافظ ، ص 135 .\r\n","page_name":" 410 ","page_number":410},
  {"content":"\r\n\r\nجداول مسطوره از منشعبات دو خصلت صيانت و حياست و بعد از اين مذكور خواهد شد انشاء اللّه تعالى . خلاصهء كلام آن است كه كلام و مقال ايشان در اين مقام خالى از اختلال نيست و كلام رسول خدا صلّى اللّه عليه و إله و سلّم را كه صاحب عقل كلّ است و حكيم عاقل و انسان كامل اوست ، بايد تابع شد ؛ چون‌كه حكيمى كه نور حكمت را از مشكات نبوّت نگرفته و سليمان حشمت را نديده ، خبر از اين امور و اطّلاع از منطق الطّيور ندارد .\r\n تو چه دانى زبان مرغان را * كه نديدى دمى سليمان را \r\n\r\nتحفه : [ 7 
  ] ، [ طريقه اكتساب صفت حلم 
  ]\r\nو اما كيفيّت تحصيل نمودن و طريق اكتساب فرمودن خصلت و ملكهء حلم را كه علم تهذيب اخلاق و صناعت اكتساب فضايل ، عبارت از اين و از اكتساب نمودن ساير خصلتها و فضيلتهاى ديگر است ، پس بايد كه اوّلا به قاعدهء كليه و طريقهء اجماليّه ، ذكر كيفيّت و طريق اكتساب نمودن فضايل نفسانيّه بشود و بعد از آن ثانيا ايضا به طريق تفصيل بيان كيفيّت اكتساب نمودن فضيلت حلم و ساير فضيلتهاى ديگر ، هريك را در مقام خود نموده شود . پس مىگوييم كه اين علم و اين كيفيت تحصيل و اكتساب كه او را طبّ روحانى گويند به مثل طبّ طبيعى و جسمانى است ، پس همچنان‌كه در طب طبيعى كه مقصود از آن تصحيح و تجويد ابدان و محافظت جوارح و آلات بدنيّه است بايد اوّلا نظر كرده شود در مزاج ، پس اگر به حالت اعتدال است او را بر آن حالت نگاه داشته و حفظ نموده شود و اگر به حالت انحراف و عروض امراض است ، پس اوّلا بايد كه امراض و منافيات صحّت مزاج بدن را به واسطهء علامات و آثار آن‌ها شناخت و بعد از آن پى به اسباب و علل آن‌ها برد و بعد از آن به واسطهء دواها و غذاها و پرهيزها به معالجه و مدافعهء آن‌ها مشغول شد و امراض و اضداد صحّت و منافيات عافيت را دفع نمود و بعد از آن طبيعت را بر حالت اعتدال خود بايد رسانيد و بعد از آن ، آن را به حالت مستقيم و برقرار بايد داشت و از آفات محفوظ نمود .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nهمچنان‌كه در طبّ روحانى و در اين صناعت كه مقصود از آن تصحيح و تكميل نفوس و محافظت نمودن فضايل نفسانيّه است ، بايد كه اوّلا امراض و منافيات فضايل و كمالات را كه عبارتند از صحّت نفس به واسطهء علامات و نشانه‌هاى آن‌ها شناخت و بعد از آن تفحّص و تجسّس از علل و اسباب و موجبات آن‌ها نموده و بعد از آن به معالجه كردن و ازاله نمودن آن‌ها اشتغال يافت و به واسطهء انواع دواها و غذاها و پرهيز نمودن از ناملايمات قلع و قتع آن‌ها را نمود و بعد از آن نفس را بر حالت و فضيلت معتدلهء خود رسانيد و بعد از آن ، او را بر آن حالت مستقيم و برقرار و صاحب ملكه گردانيد و او را بر آن حالت به واسطهء استعمال نمودن ملايمات ، محفوظ داشت .\r\nپس امراض عبارت است از انحراف نمودن مزاج از حالت اعتداليهء خود ، و معالجه و طبابت عبارت است از ردّ نمودن و رسانيدن او را به حالت اعتداليهء او و چون‌كه حالت اعتداليهء نفس در خصلتها و فضيلتهاى او كيفيت جيّده و طريقهء اعتداليهء اوست كه حدّ وسط ما بين افراط و تفريط است ؛ چنان‌كه سابقا دانسته شد و به مضمون قاعدهء كليهء « خير الامور اوسطها » « 1 » حالت خيريّت و صحّت و عافيت اوست ، پس حالت انحرافيّه و امراضيّهء او عبارت است از كيفيّت رداءت خصلتهاى او كه ضدّ كيفيّت جيودت آن‌هاست و از كميّت دو طرف افراط و تفريط آن خصلتهاى كه ضدّ كميّت عدالت و طريقهء حدّ وسط آن‌هاست .\r\nپس از براى خصلتهاى نفس ، چهار حالت است : عدالت و حدّ وسط آن‌ها كه معنى صحّت نفس است و رداءت و افراط و تفريط آن‌ها كه معنى مرض نفس است و چون‌كه منبع تمام خصلتهاى نفس ، همان سه قوهء عاقله و غضبيّه و شهويّه‌اى است كه سابقا ذكر آن‌ها شد و مرجع تمامى آن‌ها به آن سه قوّه است و اختصار در اين مقام ايضا مطلوب است ، پس از جهت ايضاح نمودن كيفيّت رداءت و كميّت افراط و تفريط و حالت عدالت ، مثالى چند از براى چهار حالت اين سه قوّه ذكر كرده مىشود تا آن‌كه شايد به واسطهء آن‌ها ، رداءت و افراط و تفريط و عدالت جميع خصلتها دانسته شود .\r\nپس مىگوييم كه امّا رداءت قوّهء عاقله كه منبع و مصدر خصلت علم است ، مثل شوق\r\n\r\n\r\n","description":"","footnote":"\r\n( 1 ) . عوالى اللئالي ، ج 1 ، ص 296 .\r\n","page_name":" 412 ","page_number":412},
  {"content":"\r\n\r\nنمودن و ميل كردن به اكتساب علوم است كه مثمر يقين و موجب كمال نفس نباشد ، مثل علم جدل و خلاف و موهومات بالنّسبه به اشخاصى كه آن‌ها را به‌جاى يقينيّات و انوار قلبيّه دانند و مثل علم كهانت و فال‌گيرى و شعبده و كيميا و ليميا و سيميا و هيميا بالنّسبة به اشخاصى كه غرض ايشان از اين علوم ، وصول و ظفر يافتن به شهوات خسيسهء دنيويّه باشد و افراط آن ، مثل شيطنت و جربزه و نكراودها و تعمّق و تجاوز فرمودن از حدّ نظر در چيزهائى كه فهميدن آن‌ها احتياج به كثرت تعمّق و دقت نظر ندارد ، از قبيل جارى ساختن احكام مجرّدات را بر محسوسات و پنداشتن آن‌كه مثلا حركات جمادات و نباتات و حيوانات از روى شعور و ارادهء عقليّه است و تفريط او مثل بلاهت و بلادت و قصور نظر و عدم تعمّق در امورى كه لايق نظر و شايستهء تعمّق است از قبيل قياس نمودن مجرّدات و معقولات را بر محسوسات و پنداشتن آن‌كه مثلا تعلّق عقل و نفس به قالب انسانى مثل تعلّق ظرف و مظروف و تعلّق حال و محل است و اعتدال آن مثل شوق به علومى كه مثمر معرفت و يقين و موجب كمال نفس باشد ، مثل اصول دين و معارف الهيّه به مبدأ و معاد است و فقاهت و حدود شريعت كه متعلق به معيشت و مرتبط به مبدأ و معاد است ايضا و مثل دقت‌نظر و تعمق كردن و اعراض ننمودن از امورى كه قابل دقت و تعمق مىباشد و به ظاهر اكتفا نمودن و دقت ننمودن در امورى كه لايق دقت و تعمق نيست و اشاره به اين طريق است فقراتى كه فرمودند كه « من تعمّق لم ينل الى الحقّ و من زاع حسنت عنده السّيئة و ساءت عنده الحسنة » « 1 » ، يعنى كسى كه تعمّق بنمايد ، نمىرسد به سوى حق و كسى كه اعراض از تعمّق نمودن بكند نيكو مىنمايد در نظر او بدى و بد مىنمايد در نزد او نيكى ، مراد آن است كه از براى هريك از تعمّق و عدم آن ، مقامى و جايى مىباشد كه تجاوز دادن آن‌ها را از مقام و استعمال نمودن در غير آن موجب دورى و مهجورى از حق است . بلى هر سخن جايى و هر نكته مقامى دارد .\r\nو اما رداءت قوّهء غضبيّه كه منبع خصلت حلم است ، مثل خشم گرفتن و ميل نمودن به انتقام كشيدن از جمادات و بهايم به سببى كه باشد ، خواه كلّى و خواه جزئى\r\n\r\n\r\n","description":"","footnote":"\r\n( 1 ) . خصال ، ج 1 ، ص 232 و بحار الأنوار ، ج 69 ، ص 90 .\r\n","page_name":" 413 ","page_number":413},
  {"content":"\r\n\r\nيا از بنى نوع انسانى ، يعنى جزئى كه در طبايع اكثرين موجب خشم گرفتن و سبب غضب نمودن نمىشود و افراط آن ، مثل شدّت غيظ و فرط انتقام به نحوى كه از حالت شعور و طور انسانيّت خارج گردد و شبيه به سباع و درّنده‌ها گردد و مورث حزن و انده و هلاكت خود گردد و تفريط آن ، مثل بىحمّيتى و خور و سستى طبع و بىغيرتى و بددلى و شبيه شدن به زنان و كودكان و اعتدال آن ، مثل غضب نمودن بر كسى كه خلاف عقل و شرع را مرتكب گردد لكن به نحوى كه از حالت شعور و طور انسانيّت ايضا بيرون نرود . و امّا رداءت قوّهء شهويّه كه منبع خصلت عفّت و حيا و امثال آن‌هاست ، پس مانند ميل نمودن به خوردن گل و چيزهاى بىقدر و بىفايده و مقاربت نمودن با زنان در حال حيض و در دبر ايشان مثلا و افراط آن مثل پرخورى و شكم پرستى و حريص و شايق بودن به انواع مآكل و مشارب و عشق‌بازى و شيفتگى به هر كسى كه فى الجمله محلّ عشق و شهوت باشد ، حتى با طايفهء ذكور و حيوانات و تفريط آن مثل فتور و سستى نمودن از تحصيل نمودن و خوردن قوت ضرورى و قدر واجبى و خمود شهوت و مقاربت ننمودن به قدر وجود نسل و بقاء ذرّيّه و اعتدال آن ، مثل ميل نمودن به مأكولات و مشروبات پسنديده و فايده‌دار و به قدر حاجت و كفايت و ميل نمودن به مقاربت و مجامعت زنانى كه حلال و جميله‌اند به قدر حاجت و كفايت ايضا و به قدر حاصل شدن مقصود شرعى و عقلى ، اين است بيان مثالهاى چهار حالت سه قوّهء عاقله و غضبيّه و شهويه و چهار حالت عدالت و رداءت و افراط و تفريط تمام خصلتهاى ديگر را به قياس به آن‌چه مذكور شد ، بايد دانسته شود انشاء اللّه تعالى .\r\nو ماحصل كلام آن است كه كيفيّت معالجه و قلع امراض نفسانيه بر وفق معالجهء امراض بدنيّه به اين نحو است كه اوّلا نظر نموده شود به حالت خصلتها ، پس اگر به حالت اعتدال و حدّ وسط كه معنى صحّت و عافيت نفس است مىباشند ، از آن‌ها را بر آن حالت نگاه و محفوظ داشته و اگر بر حالت انحراف كه معنى ابتلاء نفس است به امراض مىباشند ، پس اوّلا به كثرت فكر و تعمّق نظر و پىبردن به آثار و علامات امراض و قبايح و اضداد فضايل را كه رذايل است و علل و اسباب آن‌ها را معلوم\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nنموده شود به نحوى كه ديگر مجال شكّ و شبهه در آن‌ها نباشد و مضارّ و مفاسد دنيوى و اخروى آن‌ها را به قوّهء عاقلهء خود اگر از اهل عقل و تحقيق است يا به واسطهء تصديق نمودن مر كلام و اخبار شارع اگر از اهل نقل و تقليد است ايضا معلوم و هويدا سازد و در نظر و خيال خود مستحكم دارد و بعد از آن به واسطهء حكم نمودن عقل بر قباحت و ضرر و مفسدهء آن‌ها و بر آن‌كه اجتناب نمودن از ضرر مظنون بر اين كس لازم و واجب است ، چه جاى اين‌كه ضرر يقينى و قطعى باشد و به اراده و حركت عقليّه نفس را از آن‌ها دورى و اجتناب فرمايد و اگر علاج به اين نحو نشود به سبب ضعف نفس و عدم قوّت آن ، پس به مداومت نمودن بر فضايلى كه اضداد آن رذايل است و به مصاحبت و مجالست نمودن با اشخاصى كه به آن فضايل محلّى و آراسته مىباشند ، مشغول گردد و در تكرار نمودن افعال و اعمالى كه ارتباط و مدخليّت در قوّت يافتن فضايل و ضعيف شدن رذايل دارد بر وجهى افضل و طريقى اجمل مبالغه نمايد و شنيدن آيات و احاديث و قصصى را كه مشتمل بر ثواب و جمال فضايل يا بر عقاب و و بال رذايل است ، بر خود لازم داند و اين قسم از معالجه در نزد اطبّا و اهل اين علم و در اين قسم از طب به منزلهء علاج نمودن به انواع غذاهاست در طب جسمانى ، و اگر به اين قسم معالجه نشود ، پس توبيخ و ملامت و تعيير و مذمت نفس را به طريق فكر و به واسطهء قول و عمل و نظر نمودن در و بال و عاقبت رذايل و استماع نمودن مخوفات و مهدّدات از احاديث و اخبار و قصص و امثال آن‌ها را كه موذى و غيرملايم مر نفس است به كار برد و معالجه نمايد و اين قسم به منزلهء علاج نمودن به دواهاى عاقيرى است .\r\nو اگر به اين قسم ايضا علاج نشود و به سبب استحكام رذايل و شدت امراض ، فايده نپذيرد ، پس استعانت به رذيله و خصلت قبيحهء ديگر كه ضدّ آن رذيله‌اى است كه درصدد قمع و ازالهء آن است ، بايد نمود و شرط تعديل را نگاه بايد داشت ، يعنى چون رذيلتى كه در صدد قمع و ازالهء او مىباشد روى به ضعف و انحطاط گذارد و به مقام حدّ وسط كه معنى صحّت و فضيلت است ، نزديك شود به ترك آن رذيلهء كه به آن استعانت نموده است ، بنمايد تا آن‌كه از حدّ اعتدال به‌طرف ديگر مايل نشود و منجر\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبه مرض ديگر نگردد ؛ مثلا كسى كه ملكهء سخاوت و شجاعت او در طرف افراط است و رذيله اسراف و تهوّر بر طبيعت او غالب است بايد كه مرتكب رذيلهء بخل و جبن كه دو طرف تفريطى سخاوت و شجاعت است و ضدّ دو طرف افراطى آن‌هاست ، بشود و مدّتى بر آن‌ها مداومت نمايد تا آن‌كه آن‌ها را به حدّ فضيلت و اعتدال سخاوت و شجاعت رساند و بعد از آن رذيلهء بخل و جبن را ترك نمايد و اين نوع از علاج به مثابهء دواء سمّى بود كه تا طبيب مضطرّ به آن نگردد او را به كار نبرد و در كار بردن آن احتياط تمام ، لازم داند تا آن‌كه منجر به فساد و انحراف از حدّ اعتدال نشود .\r\nو اگر به اين نوع ايضا علاج نشود و نفس به عادت راسخهء خود هر وقت كه باشد معاودت مىنمايد ، پس انواع عقوبات را مثل اقدام فرمودن بر افعال شاقّه و تكليفات صعبه و مجاهدات و رياضات متعسّره از قبيل نذرها و عهدها كردن و با حصول مخالفت ، كفّاره دادن و امثال آن‌ها را به كار برد و او را علاج نمايد و اين صنف از علاج به منزلهء كىّ و داغ نمودن و بريدن اعضاء باشد و آخر الدّواء الكىّ و با جميع اين اقسام بايد كه مصاحبت و مجالست نمودن با اشخاصى كه مبتلا به اين امراض مىباشند و سرايت در اقوال و اعمال و حركات و سكنات ايشان نموده است ، احتراز تمام نمايد و اين به‌جاى پرهيز نمودن است در طب جسمانى و بايد كه اقدام نمودن بر اين معالجات بعد از تعديل نمودن طبيعت و تصفيه فرمودن مزاج طبيعى كه نموده است ، احتراز تمام نمايد و اين به‌جاى پرهيز نمودن است در طب جسمانى و بايد كه اقدام نمودن بر اين معالجات ، بعد از تعديل نمودن طبيعت و تصفيه فرمودن مزاج طبيعى كه محلّ اشراق عقل و شرط و مقدّمه به‌هم رسيدن آثار اوست ، باشد و الّا سعى ، عبث و بىفايده مىشود ؛ چنان‌كه در تحفه‌هاى سابق به‌طور بسط و تفصيل بيان اين مطلب شد . و اگر به هيچ‌يك از اين قسمها علاج نشود ، پس مرگ و هلاكت او را سزاوار است و معلوم است كه اين كس از ابناء عقل و اهل عليّين نيست و از ابناء جهل و اهل سجّين است و ذات و ماهيّت او قابل معالجه و لايق انقلاب و تغيير نيست ؛ چنان‌كه سابقا ايضا ذكر شد ، اين است طريقهء معالجه و طبابت روحانيّه و تكسّب نمودن فضايل نفسانيّه ، و لكن مجموع اين اصناف مذكوره مرتبط و بسته بر توفيق دادن و تاييد فرمودن\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nخداوند است كه اسباب و موجبات آن از طرف بندگان ، مناجات و تضرّع و ابتهال كردن به درگاه خدا و توسّل نمودن به رسول اللّه صلّى اللّه عليه و إله و سلّم و ائمّهء هدى عليهم السّلام چنگ زدن به ذيل اعانت و اميّد داشتن به عنايت و نظر و نصرت آن جنابان است لاغير ، مثل معالجات امراض بدنيّه و رطب جسمانى كه بدون تفويض و توكّل به خدا و به غير توسّل به نوّابان و شفعاء و بوّابان او ، يعنى رسول و ائمهء هدى صلوات اللّه عليهم من الملك الاعلى ، ادويه و عقاقير ايضا فايده نمىدهد و نفع نمىبخشد و درد از آن و دوا هم از آن است .\r\n اى در صفت ذات تو حيران كه و مه * و اندر دو جهان خدمت درگاهء تو به\r\nشقوت تو ستانى و سعادت تو دهى * يا رب تو به فضل خويش بستان و بده \r\nو اگر آن اعمال و معالجات كسبيّه را نكند و مبالغه در مناجات و تضرّع و تبتّل بنمايد ، هرآينه كفايت او را از آن معالجات مىنمايد و او را به فضايل و سعادات موهوبيّه مىرساند . و اصل و حقيقت طريقهء معالجه اين است چون‌كه اين امراض و اين رذايل از حالات نفسانيّه و كيفيّات قلبانيّه است كه بندگان را در آن تدبير و تصرّفى نيست ، هرچند كه از آن‌جا كه اعمال ظاهريّه جوارحيّه و تكسّبات آن‌ها از عالم ملك است و ملك با ملكوت ارتباط تامّى دارد و از طرفين به يكديگر تأثير مىدهند و تأثّر مىپذيرند و از اين جهت است كه قرار دادن شريعت شده است و عادة اللّه و طريقهء خداوند ايضا چنين است كه هيچ‌يك از بندگان در اول فطرت بر هيچ فضيلتى از فضايل به طورى كه ملكهء او باشد و او به آن ، موصوف و معروف باشد مفطور و مخلوق نشده است مگر در انبياء و اولياء كه خداوند با ايشان به طريق خرق عادت رفتار فرموده است و بنابراين بايد كه هر طالب فضيلتى ، مداومت و ممارست بسيارى بر اعمال و افعالى كه از آثار و مقتضيات آن فضيلت است بنمايد تا آن‌كه هيأت و ملكهء از آن فضيلت در نفس او راسخ و هويدا گردد به نحوى كه قدرت تمام بر اصدار نمودن آن افعال و آثار و مقتضيات بر وجه اكمل و به طريق سهولت و از روى شعور و اراده و مصلحت داشته باشد و به آن فضيلت معروف و به آن صفت موصوف باشد ؛ چنان‌كه هيچ آفريده در اول فطرت و خلقت به صنعت كتابت و تجارت ، مفطور و\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nخلق كرده نشده است و بايد كه مداومت و ممارست بر اين دو خرفت بنمايد تا آن‌كه نفس او صاحب هيأت و ملكهء كتابت و نجّارى كردن ، بشود و من بعد قدرت تمام بر نوشتن و بر در ساختن بر وجه اكمال و اسهل از روى شعور و اراده به‌هم برساند و به وصف كتابت و كاتب بودن و تجّار بودن ، موصوف و معروف گردد و لكن بدون موهبت و عطيّهء خداوند و تأييد و اعانت نوّابان او كار به سهولت نمىگذرد و به انجام نمىرسد و نفس به ذروهء عالم صحّت و عافيت ترقّى نمىنمايد .\r\n سوى او هرگز به پروبال خود نتوان پريد * هم به بال او توان كان پرّوبال ديگر است \r\nو محقق و ظاهر و هويدا است كه باطن انسان كه ملكوت قلب اوست به دست و در تحت قدرت خداوند تبارك و تعالى است  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  « 1 » .\r\n\r\nتحفه : [ 8 
  ] ، [ طريقه تحصيل خصلت حلم 
  ]\r\nو اما كيفيّت تحصيل نمودن و اكتساب فرمودن خصلت و ملكه فضيلت حلم را ، پس چون‌كه معلوم گرديد كه خصلت حلم همان مرتبهء اعتدال و حدّ وسط قوّهء غضبيّه و بودن اوست كه نفس سبعى است در تحت حكم و اشارهء قوّهء عاقله كه نفس ملكى است ، لهذا ، پس آن‌چه ضدّ و منافى آن است همان طرف افراط و شدت اوست كه او را غيظ و غضب گويند و طرف تفريط و خفّت اوست كه او را بىحميّتى و سست طبعى و جبن و بددلى گويند . و اما رداءت آن است كه سابقا ذكر شد كه از جملهء اضداد و منافيات جيودت و اعتدال اوست ، پس در حقيقت رجوع به افراط و تفريط ايضا مىكند ، پس كيفيّت تحصيل نمودن فضيلت حلم به ازالهء غضب و رفع نمودن بددلى است كه دو طرف افراط و تفريط قوّهء غضبيه است ، يعنى قمع نمودن شدت و شوكت و رفع نمودن ضعف و خفّت او را و چون‌كه ازاله و رفع هرچيز به ازاله و رفع اسباب و علل و موجبات آن مىباشد ، پس ازالهء غضب و بددلى به ازاله نمودن اسباب و علل آن‌هاست و اسباب و علل غضب ده چيز است : عجب و تكبر و افتخار و مرا و لجاج و\r\n\r\n\r\n","description":"","footnote":"\r\n( 1 ) . يس : 83 .\r\n","page_name":" 418 ","page_number":418},
  {"content":"\r\n\r\nمزاح و استهزا و عذر و ضميم و حريص بودن در فضول معيشت .\r\nامّا عجب ، پس عبارت است از گمان كردن كمالى و پنداشتن مرتبه را در خود ، دون از ساير مردم و حال آن‌كه نفس اين كس در واقع و نفس الامر از آن كمال و مرتبه خالى و عارى باشد و او را كبر ايضا گويند و حقيقت آن نفخه و بادى است كه از گمان كردن و پنداشتن مر كمالى را در دل اين كس به‌هم مىرسد و اين همان نفخه‌اى است كه پيغمبر صلّى اللّه عليه و إله و سلّم پناه جسته است به خداوند از آن و از شرّ آن به فرمودهء « اللّهم انّى اعوذ بك من نفخة الكبرياء » « 1 » و ازاله نمودن او چنان است كه تفكّر و تأمّل نمايد اوّلا در آن‌كه تمام فضايل و مراتب و كمالات از جانب خداوند است و نسبت عطيه و هبات او به تمام بندگان مساوى است ، پس چگونه اعتقاد مىتوان نمود كه اين كمال در اين كس باشد و در ديگران مثل آن يا خود آن نباشد و ثانيا در آن‌كه بر فرضى كه در اين كس باشد و ديگران از آن و از مثل و مساوى آن خالى باشند ، هرآينه از جانب خداوند و از عطاياى اوست نه از خود اين كس و در اين صورت بايد كه موجب شكر و مسرور شدن به فضل و نعمت خداوند و تواضع و فروتنى اين كس گردد نه عجب نمودن و از خود رضا شدن چنان‌چه خداوند فرموده است  قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا  « 2 » يعنى بفرما اى پيغمبر به بندگان كه به فضل و به نعمت خداوند خود فرحناك و خوشحال باشند ، و ثالثا نيك تأمّل نمايد و تدقيق و تفحّص از حالات خود بكند تا آن‌كه معلوم او گردد كه آن كمال و آن مرتبه را نداشته است ؛ چون‌كه مفروض آن است كه در واقع و نفس الامر از آن كمال عارى و برى است و پنداشت او از روى غفلت و غرور بوده است . پس به ادنى تأمّل و اندك تذكّرى مطّلع بر نبودن آن كمال و آن مرتبه مىگردد و عجب او زايل مىگردد .\r\nو امّا تكبّر ، پس عبارت است از استعمال نمودن آثار عجب و كبر را در حركات و سكنات خود با مردمان مثل تقدّم يافتن در راهها و در مجالس و در سخن گفتن و خوردن و جواب ندادن و اعانت كسى نكردن و به گوشهء چشم نگاه كردن از غير غدر ،\r\n\r\n\r\n","description":"","footnote":"\r\n( 1 ) . كشف الأسرار ، ج 2 ، ص 784 .\r\n( 2 ) . يونس : 58 .\r\n","page_name":" 419 ","page_number":419},
  {"content":"\r\n\r\nتكيه نمودن و خشم نمودن به كسى كه سلام بر آن ننمايد و استنكاف نمودن از قبول موعظه و نصيحت و دوست داشتن ايستادن مردمان در برابر آن و برخواستن ايشان در وقت عبور و مرور آن و امثال اين‌ها ، پس عجب و كبر ، باطن و حقيقت تكبّر است و تكبّر ، ظاهر و آثار عجب و كبر است و با يكديگر لازم و ملزومند و هردو از خواص جهل و از بدترين آثار اويند . بلى تكبّر نمودن بر متكبر ، ممدوح و از آثار و خواصّ عقل است و از باب معالجه نمودن مرض به دواء سمّى يا از باب اتّكال نمودن بر خداوند است ؛ چنان‌كه در حديث است كه فرمودند تكبّر بنما بر متكبّر تا آن‌كه فراموش كند تكبّر خود را و فرمودند كه خوب خصلتى است تواضع نمودن اغنياء مر فقرا را و بهتر از آن اعراض و تكبر نمودن فقراست بر اغنيا ، از جهت اعتماد نمودن ايشان بر خداوند و چون‌كه عجب و تكبّر لازم و ملزوم يكديگرند ، پس كيفيّت علاج و ازاله تكبّر همان كيفيّت علاج نمودن و ازاله كردن عجب است .\r\nو امّا افتخار ، پس عبارت است از مباهات و نازيدن و مغرور شدن و اعتماد نمودن به فضايل و كمالاتى كه در اين كس است و غير از آن خالى است خواه از كمالات خارجيّه و چيزهايى باشد كه خارج از نفس اين كس است و در معرض فنا و زوال است و وثوق به ثبات و بقاء آن نمىباشد ؛ از قبيل مال و جاه و قبيله و عشيره و نسب و خواه از كمالات نفسانيّه و چيزهائى باشد كه داخل نفس اين كس است از قبيل مناقب و مكارم و حسب و افتخار به هردو قسم از قبايح و از آثار جهل است و معالجهء آن به تأمّل نمودن در فانى شدن و زوال يافتن كمالات خارجيّه است و در آن‌كه اگر مال و اسباب فانيّه دنيويه از كمالات و فضايل انسانيّت بودى ، هرآينه مىبايستى كه جميع پيغمبران بدان آراسته بودندى ، خصوصا خاتم النّبيّين كه جامع جميع كمالات است و حال آن‌كه همگى آن‌ها از آدم تا خاتم از آن ، خالى و عارى و اعراض از آن نمودند و ايضا مىبايست كه كفره و فسقه كه هيچ ربطى به خداوند ندارد و در ايشان فضيلتى و قابليّتى كه به واسطهء آن مستحق باشند مر اين نوع از كمالات را نمىباشد ، هرآينه از آن‌ها ايضا عارى باشند و حال آن‌كه مال و منال‌دارها ايشانند و به تأمل نمودن در اين‌كه نازيدن به شرافت پدران و كثرت عشيره و اقربايان فى الحقيقه ناز نمودن به چيزى\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاست كه مطلقا در حيازت و تصرّف اين كس درنيامده است و كمالى است كه با آن‌كه در معرض فناء است از غير اوست و غفلت و غرورى بدتر از اين نمىباشد كه اين كس به كمال فانى غير خود ناز و مباهات نمايد و در آن‌كه حسب و مناقب و مكارم كه حقيقت دارد و از كمالات نفسانيّه و اخرويّه است ، پس از جانب خداوند است و بايد كه موجب شكر نمودن و تواضع كردن مر خداوند باشد نه مفاخرت و مباهات نمودن بر بندگان او و از اينجاست كه در حديث نبوى صلّى اللّه عليه و إله و سلّم رسيده است « 1 » كه آفت حسب افتخار و عجب است و در حقيقت و بالاخره بازگشت اين رذيله افتخار به عجب و تكبّر است ايضا و فرق آن است كه عجب و تكبّر نازيدن به صفاتى است كه هيچ و مطلقا در اين كس نيست و افتخار نازيدن به چيزى است كه يا در او و يا مرتبط به اوست .\r\nو اما مراء و لجاج ، پس هردو عبارتند از مجادله نمودن و اصرار كردن ، و حقيقت آن‌ها عبارت است از اصرار نمودن بر قولى يا فعلى كه مقصود از آن‌ها محض نقض و ابطال نمودن قول يا فعل ديگرى باشد ، اعمّ از آن‌كه قول و فعل ديگرى حقّ باشد يا باطل ، و علاج و ازالهء اين دو رذيله به تأمّل نمودن در خساست و رذالت و عظيم بودن مفسدهء آن‌هاست ؛ چون‌كه موجب رفع الفت و زوال محبّت و حادث شدن نفرت و بغض و عداوت فيما بين مىشود كه منافى قوام و نظام عالم و موجب غضاضت زندگانى و سختى معيشت اين كس است .\r\nو اما مزاح و آن عبارت است از ظرافت نمودن و اتيان كردن به هرچيزى كه مليح باشد خواه از مقولهء اقوال و خواه از مقولهء افعال باشد و خواه حق باشد يا باطل ، حسن باشد يا قبيح موجب ايذاء و رنجانيدن كسى بشود يا نشود و لكن باطل و مذموم از آن ، قسمى است كه مشتمل بر باطل يا قبيح يا موجب نفرت و اذيّت باشد و اين قسم كه از اسباب و موجبات غضب است و مقصود از احاديث بسيارى است كه در مذمّت آن وارد شده است از آن جمله فرموده جناب امير المؤمنين عليه السّلام است كه « اياكم و المزاح ،\r\n\r\n\r\n","description":"","footnote":"\r\n( 1 ) . اصول كافي ، ج 2 ، ص 328 ، باب الفخر و الكبر ، ح 2 . قال رسول اللّه صلّى اللّه عليه و إله و سلّم : « آفة الحسب الافتخار و العجب » .\r\n","page_name":" 421 ","page_number":421},
  {"content":"\r\n\r\nفإنّه يجرّ السخيمة و يورث الضغينة و هو السّب الأصغر » « 1 » يعنى دور نمائيد خود را از مزاح نمودن ؛ به جهت آن‌كه مزاح ، سبب و موجب بد شدن دل و حاصل شدن كينه است و آن دشنام كوچك است و فرمودند كه « ما مزح رجل مزحة الا و قد مج من عقله مجّة » « 2 » ، يعنى مزاح نمىكند مردى ، مزاج كردنى را مگر آن‌كه دور مىشود از عقل خودش يك دور شدنى را و امّا قسمى كه مشتمل بر حقّ و حسن باشد و موجب ايذاء نباشد بلكه موجب سرور باشد ، پس آن ممدوح است و از اخلاق حسنه و از آثار و خواص عقل و ايمان است و از خواص انبياء و اولياء است و قسمى است كه مراد و مقصود از احاديث بسيارى است كه در مدح فضيلت آن قولا و فعلا وارد شده است از آن جمله جناب پيغمبر صلّى اللّه عليه و إله و سلّم فرمودند كه « انى لامزح و لا اقول الا الحق » « 3 » ، يعنى به درستى كه من مزاح مىكنم و لكن نمىگويم مگر حقّ را و از آن جمله جناب امام جعفر عليه السّلام فرمودند مر يونس شيبانى را كه چگونه است مداعبه و مزاح نمودن بعضى از شما با بعضى ؟ ، پس عرض نمود كه قليل و اندك است . پس فرمودند كه ترك مزاح را مكنيد به درستى كه مزاح نمودن از اخلاق حسنه است و به واسطهء آن داخل مىنمايى تو سرور و خوشحالى را بر برادر ايمانى خودت و به تحقيق كه بود رسول اللّه صلّى اللّه عليه و إله و سلّم كه مداعبه و مزاح مىنمود با كسى و مقصود آن جناب ادخال فرمودن بر آن سرور بود بر آن و فرمود كه خداوند دوست مىدارد مرد مزاح‌كننده را در ميان جماعت به مزاحى كه مشتمل بر قباحتى نباشد و فرمود كه هيچ مؤمنى نمىباشد مگر آن‌كه در آن دعابه و مزاح مىباشد و فرمودند كه كثرت مزاح نمود در سفر در غير سخط خداوند از جملهء مروّت و تمام بودن اين كس است و سيرت جناب پيغمبر صلّى اللّه عليه و إله و سلّم و ائمّه عليهم السّلام خصوصا جناب امير عليه السّلام و تمام علما و فضلا و مؤمنين و اهل عقل در مزاح نمودن و ظرافت كردن مشهور و غيرمخفى است ، حتى اين‌كه مردمان از جهت بسيارى مزاح فرمودن جناب امير عليه السّلام ، آن جناب را نسبت نقص و عيب مىدادند و مىگفتند كه اگر آن‌كه دعابه\r\n\r\n\r\n","description":"","footnote":"\r\n( 1 ) . بحار الأنوار ، ج 75 ، ص 265 ، ح 173 .\r\n( 2 ) . همان ، ج 73 ، ص 60 ، ح 17 .\r\n( 3 ) . همان ، ج 16 ، ص 116 .\r\n","page_name":" 422 ","page_number":422},
  {"content":"\r\n\r\nو مزاح كردن در آن نبود هرآينه ديگر نقصى در آن نمىبود و سلمان فارسى به سبب مزاحى كه آن جناب با او نموده بود گفت به آن جناب كه اين است كه تو را در مرتبهء چهارم انداخته است و سبب و سرّ بودن اين خصلت در آن جناب بيشتر از ساير خلق آن چيزى است كه اهل معرفت و ارباب بصيرت به آن متفطّن شده‌اند از آن جمله اشارات شيخ ابو على است به اين معنى در كتاب اشارت خود كه گفته است : « العارف هشّ بشّ بسّام و كيف لا يهشّ و هو فرحان بالحقّ و بكل شئ فانّه يرى فيه الحّق كيف لا يستوى و الجميع عنده سواسية » « 1 » يعنى شخص عارف ، چرب و نرم و خندان است و چگونه چنين نباشد و حال آن‌كه فرحناك و خوشحال است به حقّ و به هرچيزى ؛ به جهت آن‌كه مىبيند در هرچيز حقّ را و چگونه مساوى نباشد همه چيزها در اين معنى در نزد او و حال آن‌كه همگى انمداد بر نزد او شبيه به‌هم مىباشند و به اين معنى ايضا اشاره نموده است و سفته است آن‌كه گفته است :\r\n روز اول كه به استاد سپردند مرا * ديگران را خرد آموخت مرا مجنون كرد \r\nو خلاصه ، معالجه و ازاله نمودن قسم باطل و ناحقّ از مزاح به تأمل نمودن در رذيله و باطل بودن اوست و در آن‌كه اگر مزاح با من دون خود بنمايد ، هرآينه موجب رفع هيبت و آبرو و وقار و مروّت او مىشود و اگر با من فوق بنمايد ، هرآينه مورث عداوت و رنجش او مىگردد و در هردو صورت موجب رفع الفت و زوال محبّت است كه عمده قوام عالم و اساس نظام سلسلهء بنى آدم است و بايد دانسته شود كه از آن جا كه اغلب نفوس مردمان آن قدر معرفت و كمال ندارند كه مواقع و حدّ و اندازه قسم حقّ و ممدوح او را بدانند و او را از قسم باطل و مذموم آن امتياز بدهند و به اين سبب غالب آن است كه در قسم باطل و مذموم آن مىافتند و خوض مىنمايند ، پس انسب بالنّسبه به حال اغلب مردمان ، ترك نمودن اوست و اين سرّ و سبب اختلاف يافتن احاديث است در اين باب با وجود كثرت آن‌ها از طرفين .\r\nو اما استهزاء ، پس عبارت است از مسخرگى كردن و ريشخند نمودن و غير را خوار و ذليل و در غايت حقارت پنداشتن و علاج و ازاله نمودن آن به تأمّل در رذالت و\r\n\r\n\r\n","description":"","footnote":"\r\n( 1 ) . همان ، ج 33 ، ص 222 .\r\n","page_name":" 423 ","page_number":423},
  {"content":"\r\n\r\nهرزگى اين خصلت است و در اين‌كه وقار و هيبت و آبرو و عزّت انسان را زايل مىكند و موجب اين‌كه ديگران اين عمل را بالنّسبه به آن بنمايند ؛ مىشود و مورث خوارى و ذليلى و حقارتى مىگردد كه از غايت بدى و سختى آن تمام نفوس از آن گريزان و ابا و امتناع دارند .\r\nو امّا غدر ، پس عبارت است از بىوفايى و پيمان‌شكنى و مكر و حيله كردن در مال و در جان و در عرض و در ايمان كسى و علاج و ازالهء به تأمّل نمودن در ازالت اين خصلت است و در آن‌كه صاحب آن از انسانيّت خارج و متشبّه به حيوانات موذيه ، مثل شغال و امثال آن گردد و داخل در سلسلهء شياطين مىشود و اين كس را بالاخره در ميان مردم خوار و ذليل و بىآبرو و بىاعتبار و بىوثوق مىسازد .\r\nو امّا ضميم ، پس عبارت است از توقّع داشتن و اين كس متحمّل شدن غير از ظلم و اذيّت و ستمگرى و بيداد نمودن او را بر وجه انتقام ، و علاج آن به تأمّل نمودن در آن است كه دنيا ، دار مكافات است و آخر الامر خود مبتلاى ظالمى و اسير بدتر از خودى خواهد شد و در اين‌كه خداوند را به قهر و غضب درمىآورد ؛ چون‌كه بيدادى و ستمگرى بالنسبه به عبيد و بندگان او نموده است ، آن‌چنان بندگانى كه مهربانى خداوند بالنّسبه به ايشان هزار هزار مرتبه بيشتر است از مهربانى پدر و مادر به فرزند خود ؛ چنان‌كه مضمون احاديث است . از آن جمله فرمودهء رسول خداست صلّى اللّه عليه و إله و سلّم كه چون در بعضى از غزوات خود كه در اوقات شدت حرارت هوا اتّفاق افتاده بود و آن جناب را اخبار نمودند از حال و رفتار زنى كه بر پشت خود خوابيده بود و فرزند خود را بر شكم خود نشانيده و به اين وسيله او را از حرارت و گرمى زمين نگاه مىداشت و فرياد مىزد كه فرزندم فرزندم و مردمان بر حال او رقت نموده بودند و مىگريستند ، فرمودند كه آيا تعجّب مىنماييد از رحم نمودن اين زن مر پسر خودش را ، به درستى خداوند به مراتب رحيم‌تر است به شماها جميعا از اين زن به پسر خودش ، پس آخر الامر غيرت خداوند به حركت و درياى غضب او به جوش مىآيد و انتقام از جهت بندگان خود از او مىكشد و ظلم و بيدادى و ستمگرى او سرايت به جان و مال و عرض و ايمان او مىكند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nو اما حريص بودن بر فضول دنيا ، پس عبارت است از طلب نمودن و جمع كردن چيزهايى كه نبودن آن‌ها موجب ضررى و ضيقى در معيشت و زندگانى اين‌كس نمىشود ؛ مثل طلب نمودن جواهر نفيسه و فراش و لباس فاخره و غلامان و مملوكان صاحب جمال و زنان پرغنج و دلال و اسبها و يراقهاى زراندوزى و خانها و عمارتها و اوطاقهاى نقش و نگارى و امثال اين‌ها كه نفاست و زينت و فاخريّت و امتياز و طرفه‌بودنى دارند . و علاج و ازالهء اين رذيله به تأمّل نمودن در اين است كه در تحصيل نمودن آن‌ها و امثال آن‌ها بايد كه متحمل المها و تعبهاى شديده بشود و نفس را علاقهء شديده به اين‌ها به‌هم رسد و اگر تحصيل نمايد ، پس اگر از رعايا و اوساط ناس است لا محاله ملوك و آن‌ها كه اعلى از آنند ، طالب آن‌ها مىشوند و در دادن و ندادن آن‌ها غصّه و الم و خوف و تشويش و ذلت بسيار بايد بكشد و اگر از سلاطين و بزرگان و صاحب قدرتان است ، پس لامحاله ايضا به جهت بودن اين دار عالم كون و فساد و خالى نبودن از حوادث و تغيّرات ، هميشه در غصّه حفظ و تشويش فوت و زوال آن‌ها مىباشد و بعد از زوال آن‌ها در شدت الم و نهايت غصّه و محاربه نمودن با خداوند و راضى نشدن به قضاى او گرفتار مىگردد و شايد كه از غايت تأسّف و شدت تألّم و فزع نمودن بر فوت و زوال آن‌ها ، امر او منجر به جنون و هلاكت نفس ايضا مىشود و هر يك از رعايا و سلاطين فرضا اگر محتاج به بيع و فروختن آن‌ها بشوند ، پس به جهت عزّت و نفاست آن‌ها و غلاء ثمن و قيمت آن‌ها ، احدى در خريدن آن‌ها رغبت و ميل نمىكند و كارسازى او در وقت حاجت دنيويّه ايضا نمىنمايد و با وجود اين مصايب و بلايا ، هيچ‌گونه نفعى در دنيا و نه در آخرت بر آن‌ها مترتّب نمىشود بلكه موجب مباغضت و محاسده و منازعه نمودن و افساد كردن مىباشند و چه بسيار مىشود كه صاحبان آن‌ها سال به سال آن‌ها را نمىبينند و در صندوقها و مخزنها ، مستور و پنهان مىباشند چه جاى اين‌كه از آن‌ها بهره و انتفاعى ببرند و شايد كه در اصل هم معدوم و تلف شده باشند و ايشان در عالم پندار و گمان وجود آن‌ها در عشق ورزيدن به آن‌ها مشغول مىباشند و اين نهايت خسارت و ضايع نمودن عمر و دادن دين به دنيا و فروختن نفس پربهاست به هيچ‌وپوچ ، نعوذ باللّه من ذلك  ذلِكَ هُوَ الْخُسْرانُ الْمُبِينُ  .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nيحيى بن معاذ ، مكررا خطاب به علما و اشخاصى كه مشغول به فضول دنيا مىبودند و خود را از امّت پيغمبر مىدانستند ؛ مىنموده است و مىگفته است كه اى علما و اى مردمان به درستى كه قصرهاى شما قيصريّه است و خانه‌هاى شما كسرويّه است و مركبهاى شما قارونيّه است و ظرفهاى شما فرعونيّه است و اخلاق شما نمروديّه است و موايد و خور دنياى شما جاهليّه است و مذهبهاى شما سلطانيّه است ، پس كجاست طريقهء محمّديه « 1 » .\r\nو در اين معنى حكيم سنائى گفته و سفته است :\r\n دين‌فروشى كنى كه تا سازى * باركى نقره خنك و زين زر كند\r\nگويى از بهر حرمت علمست * اين همه طمطراق و خنك و سمند\r\nعلم از اين ترّهات مستغنى است * تو برو بر برودت خويش محتد \r\nو وجه و علت بودن اين خصال ده‌گانه ، مر پيدا شدن غضب آن است كه جميع آن‌ها از آثار و خواصّ جهل است و به وجود آن‌ها آثار عقل ، منعدم و نور آن منطفى مىگردد و قوّهء عاقله چون‌كه مغلوب و ضعيف شد لا محاله قوّهء غضبيّه و شهويّه ظاهر و غالب مىگردد و ايضا همگى آن‌ها لازم دارند حقير شمردن و كوچك ديدن غير را و در اين صورت مستحقرين به منزله هيمهء خشك مىباشند كه آتش غضب به آن‌ها برخورد و موجب اشتعال نايره و زيادتى لهيب آن گردند و غضب را فر نمىنشاند مگر غضب ايضا يا شهوت كه هردو از عظمت و بزرگى و عزّت ناشى مىشوند نه از حقارت و كوچكى آن ايضا همگى موجب زياد شدن و قوّت گرفتن قوّهء شهويّه است خصوصا حريص بودن بر فضول دنيا كه هرگز شهوت نفس بالنّسبه به آن به جائى منتهى نمىشود و به حدّى نمىايستد ؛ چنان‌كه در حديث است ايضا كه اگر قدر و قليلى از دنيا كفايت تو مىكند ، پس هرچيز از آن تو را كافى است و اگر نمىكند ، پس جميع از آن تو را كافى نمىباشد ، پس ميل به شهوت به هرچيز كه به‌هم رسيد و زياد شد لا محاله قوّهء غضبيّه به جهت دفع نمودن موانع از رسيدن به آن و تحصيل نمودن آن‌ها و دفع نمودن فنا و زوال و دزيدن و طمع كردن غير آن‌ها را در هيجان و شدت\r\n\r\n\r\n","description":"","footnote":"\r\n( 1 ) . كشف الأسرار ، ج 2 ، 179 .\r\n","page_name":" 426 ","page_number":426},
  {"content":"\r\n\r\nمىآيد تا آن‌كه دفع موانع و آفات از آن‌ها كه محبوب و قرّة العين او شده‌اند بكند ؛ چون‌كه قوّهء غضبيّه عبارت است از قوه‌ايكه به واسطهء آن دفع مضار و مفاسد و ناملايمات نفس مىشود ، چنان‌كه قوّهء شهويّه قوه‌اى است كه به واسطهء آن جلب منافع و ملايمات نفس را مىنمايد . پس به واسطهء تفكّر نمودن در آن‌چه مترتب مىگردد بر اين خصلتها از مضار و مفاسد و به واسطهء درك نمودن قبح آن‌ها ، عقل حكم مىكند و ارادهء عقليّه دافع آن‌ها مىشود و ازالهء آن‌ها را مىنمايد و اگر فرضا هيچ مفسده و مضرت ديگرى بر آن‌ها مترتّب نشود سواى موجب بودن و اناره نمودن آن‌ها نايره و شعله غضب را كه مورث اعراض و امراض بسيارى است ، هرآينه همين كافيست در قباحت آن‌ها و در حكم نمودن عقل و اراده فرمودن قوّه عاقله مر اجتناب نمودن از آن‌ها و اعراض و امراضى كه مرتّب بر غضب مىگردد ، ندامت و پشيمانى بىفايدهء است و مستعد شدن اين كس است از براى مجازات و مكافات در دنيا و در آخرت از جانب خالق و از جانب مخلوق و دشمن شدن دوستان و شماتت نمودن دشمنان و استهزاء نمودن مردمان و خوار و ذليل شدن در نظر و قلوب خاص و عام و ترك نمودن حقوق از قبيل دعا و قضاء حوائج و صلهء ارحام از طرفين و به‌هم رسيدن حقد و كينه و لوازم آن از اعراض نمودن و اهانت رسانيدن و غيبت نمودن و امثال آن‌ها و تغيير يافتن مزاج و تألم يافتن روح و كاهيدن و ضعيف شدن بدن و كراهت منظر و برگشتن و مسخ شدن صورت او در حال غضب و صادر شدن حركات و افعال و اقوال ناشايسته و صداها و نعرهاى حيوانات و اطوار مجانين .\r\nو از اينجاست كه جناب امير عليه السّلام فرمودند كه « الحدّة نوع من الجنون لان صاحبه يندم فان لم يندم فجنونه مستحكم » « 1 » يعنى تندى و غيض و غضب نمودن نوعى از ديوانگى و بيرون رفتن از طور عقل است ؛ به جهت آن‌كه صاحب آن نادم و پشيمان مىگردد و اگر پشيمان و نادم نگردد ، پس ديوانگى و جنون او مستحكم است و چه بسيار مىشود كه به سبب عدم قدرت آن بر انفاذ غيظ خود و حصول تشقّى نفس آتش و نايرهء غيظ و حرارت آن ميل به باطن و اندوه مىنمايد و مورث حزن طويل و دقّ و مرضهاى\r\n\r\n\r\n","description":"","footnote":"\r\n( 1 ) . بحار الأنوار ، ج 70 ، ص 266 ، ح 20 و نهج البلاغه ، ص 705 ، حكمة 255 .\r\n","page_name":" 427 ","page_number":427},
  {"content":"\r\n\r\nعظيمهء مزمنه كه مورث هلاكت و تلف نفس اين كس است ؛ مىشود . پس به تأمل نمودن در صدور اين قبايح و تأمّل نمودن در ثواب حلم و فضيلت تحلّم و استماع نمودن آيات و احاديث و قصص كه در فضيلت حلم و رذيله غضب رسيده است از قبيل : « من كفّ غضبه كفّ اللّه عنه عذابه » « 1 » و به ياد آوردن شدّت غضب و قدرت خداوند و نكال و فضيحت در آخرت و تشبّه و تجالس يافتن حليم به انبياء و اولياء و غضوب به سبع و درنّده‌ها و قبح هيأت و صورت خود و عاجز بودن از غالب شدن و ظفر يافتن بر خلاف ارادهء قضا و قدر خداوند و حادث شدن گناهان از قبيل فحش و سبّ و جرح و قتل و حقد و كينه و امثال اين‌ها و به مجالست نمودن با حليمان و اجتناب فرمودن از غضوبان و غيظداران كه به منزلهء غذاء و دواء و پرهيز است و بايد كه خود را از آثار و نايره و اشتعال يافتن شعله و لهيب غضب نگاه دارد تا آن‌كه غضب بر او عارض و واقع نشود علاج واقعه پيش از وقوع بايد كرد و الا بعد از عروض و در حال غضب علاج‌پذير نيست از آنجا كه دانسته شد كه غضب حركتى بود مر نفس را كه از شهوت و ميل نمودن به انتقام كشيدن ، ناشى مىشود و چون شدّت نمايد ، آتش خشم افروخته گردد و خون‌دل در جوش و غليان آيد و دماغ و شريانات از دود و دخان آن ممتلى و مظلم گردد و نور عقل در حجاب افتد و حكم و امر آن ضعيف گردد و چنان‌كه اهل عقل و ارباب حكمت و معرفت گفته‌اند بنيهء انسان در اين حالت ، مانند غار كوهى گردد كه مملو به حريق آتش و محشق به لهيب دخان باشد به نوعى كه از آن غار ، به غير از بانگ و غلغله و آواز و شعلهء غلبهء آتش مشغله و چيزى ديگر معلوم نشود و در اين حال معالجهء اين قسم تغيّر و اطفاء و خاموش نمودن چنين نايرهء در غايت تعسّر و نهايت تعذّر بود ، چون‌كه هرچيزى را كه در اطفاء آن استعمال نمايند مادّهء قوت و سبب زياد شدن اشتغال آن گردد و مصدر افعال و اقوال قبيحه بالنّسبه به خود و ياران و دوستان او خصوصا اسره و تبعه كه هميشه به سوط عذاب او ، معذّب و به قبايح او گرفتارند ؛ شود به طورى كه نه اقالهء عثرات ايشان را نمايد و نه بر عجز و اضطرار ايشان رحم و رقّت آرد و نه بىتقصيرى و براءت ايشان را قبول نمايد و به كمتر سببى ،\r\n\r\n\r\n","description":"","footnote":"\r\n( 1 ) . بحار الأنوار ، ج 68 ، ص 388 ، ح 36 .\r\n","page_name":" 428 ","page_number":428},
  {"content":"\r\n\r\nزبان از اعراض و دست از اجسام ايشان كوتاه دارد و هرچند كه ايشان به گناه ناكرده اعتراف آرند و تذلّل و خشوع زياد مىنمايند ، شايد كه اطفاء نايره و تسكين سورت شرارهء او را كنند حرارت او شديدتر مىشود و در حركات ناموزون و ايذاء ايشان مبالغه بيشتر مىنمايند ؛ چون‌كه خضوع و ذلّت ايشان مر او را به منزلهء ريختن هيمهء خشك است در نزد آتش غضب آن ، پس آن لا محاله موجب زيادتى اشتعال و لهيب آن مىگردد و اگر نعوذ باللّه كيفيّت رداءت با كميّت افراط و شدت غضب او مقارن گردد ، هرآينه از آن مراتب بگذرد و با بهايم زبان بسته و جمادات ، چون كاسه و كوزه همين رفتار را پيشه گيرد و به زدن و شكستن آن‌ها مشغول گردد و تشفّى نفس را طلبد و بسيار باشد كه با ابر و باد و باران و دوات و قلم و ساير اسباب و آلات كه بر وفق مراد آن نباشد كج‌خلقى و شطط را استعمال كند و آن‌ها را به دندان بگيرد و بشكند و فحش و دشنام به آن‌ها دهد و بسا باشد كه از آن مرتبه ايضا بگذرد و بناى محاربه و گستاخى و كفر و زندقه با خالق و خداوند خود گذارد نعوذ باللّه من ذلك .\r\nو غالبا آن است كه رذيله غضب از رذيلهء شره و افراط شهوت ناشى و منبعث مىگردد و از اينجاست كه در زنان و كودكان و پيران و بيماران كه در ايشان افراط شهوت مىباشد صدور اين حركات بيشتر است از غير ايشان . خلاصه ثمرهء اين حركات غير از منافرت اصدقاء و شماتت اعداء و ندامت و ملازمت و حزن و كابت و دورى از خلق و خدا و خيبت و قرب به حيوانات و اجنّه و شياطين و نار جهنّم ، ديگر ثمرهء ندارد و چون به كثرت تفكر و تأمل قوّهء غضبيّه خود را به حدّ وسط حلم و تابع قوّهء عاقله و نفس ناطقه و مطيع و منقاد حكم عقل نمايد از اين ثمرات ، سالم و معاف ماند و ثمراتى كه اضداد آن‌هاست ، بيند و چيند و هرچند كه دانسته شد كه علاج غضب در حالت ظهور و سورت آن نمىشود لكن وسيله جستن در اطفاء به وضو ساختن و دست و روى شستن و نشستن ، اگر ايستاده است و تكيه كردن و به پهلو خوابيدن ، اگر نشسته است و روى بر خاك نهادن و جسد را به جسد آن كسى كه به آن غضب كرده است رسانيدن خصوصا آن‌كه خويش و صاحب رحم او باشد ؛ چون‌كه موجب به‌هم رسيدن رحم و رقت مىشود و استعاذه و استعانت و التجا به خداوند و\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nبه حضرات ائمّه عليهم السّلام و به نفوس قويّه نمودن و ذكر كردن و صلوات فرستادن و سكوت نمودن و از آن مكان هجرت كردن ، نافع خواهد بود و اقوى چيزى كه سورت آن را در آن حال مىشكند تخويف و ترهيب و غضب نمودن بر اوست يا تشويق و ترغيب و احسان نمودن به اوست به واسطهء احضار نمودن مشتهيات و اسباب شهوات او در نزد او ؛ چون‌كه دافع غضب شهوت و غضب است ايضا كه به منزلهء سمّى است از براى ازاله و علاج آن .\r\n\r\nتحفه : [ 9 
  ] ، [ علاج جبن و بددلى 
  ]\r\nو اما علاج ضدّ تفريطى حلم كه عبارت است از جبن و بددلى و ضدّ غيظ و غضب مىباشد ايضا ، پس به همان منوال علاج نمودن غضب است و آن‌چنان است كه اوّلا تأمّل و تفكّر نمايد در اعراض و امراض و مفاسد و عيوبى كه بر آن مترتب مىشود از قبيل مهانت و خوارى نفس ، آن‌چنان نفسى كه خداوند او را عزيز داشته و امر به نگاه داشتن عزّت آن فرموده و نهى از ذلّت و خوارى آن در غير طاعت و فرمان‌بردارى خودش نموده و در آن مرتبه او را در ذكر با خود شريك كرده و فرموده است كه  لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 1 » و از قبيل تلخى و سختى معيشت و زندگانى او كه عين حيات اين كس است و با وجود تلخى آن حيات و راحتى از براى اين كس نمىباشد و بليّه سخت‌تر و مصيبتى ناگوارتر از دشوارى معيشت و ادبارى زندگانى تصوّر نمىشود و از قبيل به‌هم رسيدن طمع خام و فاسد در اقرباء و احبّاء و اهل معاملات و هركس كه او را عزّتى و ثروتى بوده باشد و معلوم بودن خوارى و ذلّت و نااميدى و خيبت او ؛ چنان‌كه ظاهر و غيرمستور است و حديث « عزّ من قنع و ذلّ من طمع » « 2 » متواتر و مشهور است و از قبيل قلّت صبر و ثبات در كارها و بازماندن از تمام كمالات دينيّه و دنيويّه و فضايل نفسانيّه و جوارحيّه و خارجيّه و عارض شدن كسالت و دوست داشتن راحت كه مقتضى رذايل و مفاسد بسيار مىباشد و تمكّن يافتن ظالمان و\r\n\r\n\r\n","description":"","footnote":"\r\n( 1 ) . منافقون : 8 .\r\n( 2 ) . غرر الحكم ، ج 4 ، ص 474 .\r\n","page_name":" 430 ","page_number":430},
  {"content":"\r\n\r\nبىانصافان كه هركس را كه ضعيف و جبان ديدند ، دست‌درازى به مال و جان و ساير امور آن مىكنند و ديدن و شنيدن مصايب و فضايحى كه بالنّسبه به او و به اهل و عيال او و عرض و مال و دين و ايمان او رخ مىدهد و افتادن در ننگ و عار و ندامت و ملامت و آخر الامر از خواصّ انسانيّت و خير آدميّت بيرون رفتن و بدون ثمره و به غير نفع و فايدهء مردن و خسر الدّنيا و الاخره شدن .\r\nو ثانيا تجسس از اسباب و موجبات آن نمايد و بعد از ادراك و اطّلاع يافتن بر آن‌ها در رفع و ازالهء آن به انواع تدقيقات و تفكّرات كه عمدهء معالجات و سبب كلّى مر تكميل نفوس است سعى و كوشش نمايد و جميع اسباب و موجبات آن راجع به خوف و منحصر در تشويش است كه عبارت است از انتظار كشيدن و توقّع داشتن رسيدن امر مكروه و حادثه و غير ملايم در زمان مستقبل و آينده و حال آن‌كه نفس را قدرتى و حيلتى بر دفع آن نباشد ، پس بايد كه در علاج و ازالهء آن تأمّل و تدقيق نمايد و بداند كه آن حادثه كه نفس از آن خايف و برحذر است ، پس آن را يا يقينى الوقوع پنداشته است و علاج و دفع آن در تحت قدرت و اختيار خود نمىداند ، پس معلوم است كه در فكر آن افتادن و تشويش نمودن و بلاى آينده را براى خود بالفعل حاضر ديدن و تمام عمر را تا آن‌وقت كه آن امر مخوف و محذور مىآيد به اضطراب و خوف و جزع گذرانيدن و از اعمال دينيّه و دنيويّه و خير و سعادات بازماندن دفع علاج او را نمىكند بلكه اين كس را خسر الدّنيا و الاخره مىسازد و اين نه مقتضاى عقل و طريقهء عاقلان است و حال آن‌كه آن‌چه لازم و ضرورى الوقوع و شدنى است و تخلّف نمىكند و در تحت قدرت و اختيار اين كس نمىباشد ؛ معلوم است كه آن قضا و قدر خداوندى است كه نمىكند مگر خير را و « الخير فيما وقع » محقّق و مشهور است و آن‌چه را كه احتمالى و ممكن الوقوع پنداشته است چون‌كه او را ممكن الوقوع و احتمالى فرض نموده است مىشود كه واقع بشود و به ظهور بيايد و مىشود كه وقوع نيابد و به ظهور نرسد ؛ چون‌كه هر ممكن محتملى وقوع و عدم وقوع آن هردو در نزد عقل مساوى است ، پس چگونه امرى را كه حكم به امكان آن نموده است او را نازل منزلهء ضرورى و يقينى دانسته و عيش و زندگانى خود را به آن سبب تلخ نموده و اين\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nايضا خلاف مقتضاى عقل و سيرت عقلا مىباشد .\r\nو ايضا اگر سبب وقوع آن منوط به عقل و كردار خود و اين كس است ، پس مرتكب شدن فعل و كردارى كه ممكن است موجب امرى بشود كه خوف و حذر از آن لازم است ايضا خلاف حكم عقل و رأى عاقلان مىباشد بلكه حكم عقل آن است كه فعل و كردارى كه موجب آن مىباشد بايد ترك كند و بر آن اقدام ننمايد يا آن‌كه آن امرى كه احتمالى و ممكن الوقوع است اگر واقع شود و به نفس برخورد ، پس محقّق و هويداست كه آخر الامر بايد كه نفس از اين قالب منتقل و مرتحل گردد و سبقت و لحوق آن در نزد عاقل تفاوت ندارد و اگر به مال و ساير امورى كه بنائى ندارد و هر روز به نحوى ديگر است ؛ برخورد ، پس بداند كه همچنين كه وجود آن‌ها بقاء و بنائى نداشته است و آفت حوادث به آن‌ها رسيده است همچنين فنا و زوال آن‌ها را بقا و بنائى نمىباشد و ثانيا خواهد آمد و تا نفس در اين دار باقى است ، اسباب معيشت آن از مال و منال و غير آن بالكليه قطع نمىشود بلكه در تغيّر و تبدّل است و هر روز به نحوى است و اين حالت از براى آن‌ها ايضا لازم و ضرورى الوقوع و رجوع به قسم اول مىكند . پس به اين نحو از تأمّلات و تفكّرات علاج خوف را كه سبب جبن و بد دلى و سستى طمع است بنمايد تا آن‌كه رفع رذيلهء جبن بشود و ايضا به مجالست نمودن حليمان و شجاعان و قوىدلان و به مجانبت نمودن از جبانان و ضعيف قلبان و به استماع نمودن ثواب و فضيلتهاى حلم و شجاعت و غيرت و حميّت و عقاب و مصيبتهاى بددلى و بىغيرتى و بىحميتى و به متشبه ساختن خود را به حليمان و شجاعان و به تهوّر و اقدام نمودن بر مخاوف و مهالك كه ضدّ جبن و بددلى است و از براى ازاله نمودن آن به منزلهء معالجهء سمّى است و امثال اين‌ها معالجه نمايد و عمدهء در اين باب تفويض و توكّل نمودن بر خداوند و حسن‌ظن به اوست ؛ چون‌كه منبع و مصدر تمام خوفها و اضطرارها سوءظنّ به خداوند داشتن و خود را صاحب قدرت و اختيار و مدخليّت پنداشتن است لاغير و بايد دانسته شود ايضا كه عمده در باب اكتساب نمودن فضايل و معالجه نمودن امراض و رذايل بعد از تعديل نمودن طبيعت و تصفيه فرمودن مزاج و دورى نمودن از مجالست ارازل و اجتناب فرمودن از\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمصاحبت صاحبان امراض و رذايل تفكّر نمودن در اسباب و موجبات و مقدّمات امراض و رذايل و تأمّل نمودن در عواقب و عوارض و لواحق و ثمرات آن‌هاست ؛ چون‌كه درك نمودن حقايق و دقايق امور و انديشه نمودن در عواقب و عوارض و لواحق آن‌ها به واسطهء تفكّر نمودن است كه به منزلهء مدد و روغن دادن است مر نور و چراغ عقل را و تأثير و فايدهء تفكّر در همه‌جا خصوصا در تكميل نفوس و تهذيب اخلاق بهتر و بيشتر و سريعتر است از تمام وسايل و اعمال ديگر .\r\nو از اينجاست كه فرموده‌اند كه « تفكّر ساعة خير من عبادة سنة » « 1 » و در روايت ديگر « من عبادة سبع سنين » « 2 » و در روايت ديگر « من عبادة سبعين سنة » « 3 » رسيده است ، يعنى فكر نمودن در يك ساعت در مقدّمات و بدايات و در لواحق و عواقب امور بهتر و فايده‌بخش‌تر است در مهتدى شدن انسان و تكميل يافتن نفس آن از تأثير و فايده دادن اعمال جوارحيّه و عبادت نمودن در يك سال يا هفت يا هفتاد سال بنابر اختلاف روايات كه اختلاف آن‌ها به سبب اختلاف يافتن مراتب فكرها و درجات امورى است كه در آن‌ها فكر نموده مىشود خلاصهء مقصود از طول دادن كلام در اين مقام كه مقام ذكر معالجه نمودن امراض نفسانيّه است نه آن است كه خوض در ذكر معالجه نمودن غضب يا جبن بشود يا آن‌كه دانسته بشود كه علاج غضب و جبن ، منحصر در آن چيزى است كه ذكر شد ، بلكه مقصود نشان دادن و ارشاد كردن به طريقهء تفكّر نمودن در امور و بيان كردن دستور اوست كه معين و سبب كلّى از براى تمام معالجات .\r\nو از اينجاست كه اصحاب ما ( ره ) فرمودند كه علم تهذيب اخلاق و صناعت اكتساب فضايل و معالجه نمودن امراض نفسانيّه و طبابت روحانيّت مثل ساير علوم ديگر محتاج به اعلام نمودن شارع و موقوف به بيان فرمودن او نيست ، بلكه به قوّهء عاقله و به مدد تفكّر ، تحصيل اين فن را مىتوان نمود هرچند كه از جهت تأكيد نمودن مر اغدار و اتمام فرمودن حج و انذار در تمام جزئيّات و كليّات به طريق\r\n\r\n\r\n","description":"","footnote":"\r\n( 1 ) . بحار الأنوار ، ج 68 ، ص 326 و 327 ، ح 20 و 22 و كشف الأسرار ، ج 2 ، ص 387 .\r\n( 2 ) . كشف الأسرار ، ج 2 ، ص 387 .\r\n( 3 ) . همان .\r\n","page_name":" 433 ","page_number":433},
  {"content":"\r\n\r\nتصريح يا اشاره و تلويح اعلام و بيان ايضا از شارع رسيده است و سكوت از چيزى كه بندگان مكلّف به آن باشند و بايد كه به‌طور عقل و به محض تفكّر درك آن بنمايند ، ننموده است هرچند كه عقل ايضا نفس شرع و باطن اوست و مع ذلك نظر و مدد امام خلايق و قطب و دايرهء موجودات خصوصا دايرهء بنى نوع انسان ، اعنى حضرت صاحب العصر و الزّمان عليه السّلام در هيچ زمانى از ايشان كوتاه نشده است و نمىشود و نخواهد شد ؛ چنان‌كه سابقا و مكررا بيان اين مطلب شد . بلى از براى توجّه و نظر فرمودن و مدد كردن آن جناب توجّه و استعداد و استنظار و استمداد از جانب بندگان و عباد ايضا مىبايد و بدون آن نمىشايد « يا عالى الشامخ عن حضيض الحظوظ البشريّة الى اوج الذّروة العبوديّة الجوهرة النّازلة عن الرّبوبية و يا صاحب الانوار القدسيّة و الاسرار الالهية و يا طبيب النّفوس الناقصة البشريّة نستنظرك و نستمدّ منك يا صاحب المواهب السّنية فانظر الينا بنظرة مدديّة »\r\n چه شود به چهرهء زرد ما نظرى براى خدا كنى * كه اگر كنى همه درد ما به يكى نظاره دوا كنى\r\nتو مهى و ملك جهان تو را تو شهى و كشور جان تو را * چه شود اگر ز روى وفا نظرى به حال گدا كنى \r\n\r\nتحفه : [ 10 
  ] ، [ علم و دانش ، دومين اثر عقل 
  ]\r\nدويّم از آثار و آيات و خواص و علامات عقل ، علم و دانش و فهم و بينش است و آن اعظم آيات و اشرف علامات اوست و غير از اثر حكم كه نظر به آن‌كه مقدّمه و سبب است مر حصول و اشراق نور علم ، مقدّم و سابق بر آن است ، باقى و ساير آثار ديگر بعد از آن ظاهر و پيدا و به واسطهء آن موجود و برپا مىباشند و از اين سبب است كه در احاديث در هر وقت و هركجا كه تشبيه عقل را به سلطان فرموده‌اند علم و فهم را خير ناميده و وزير آن دانسته‌اند و فرموده‌اند كه وزير عقل ، خير است و در هركجا كه تشبيه آن را به انسان كه عالم صغير است فرموده‌اند فهم و دانش را به منزلهء نفس و روح آن قرار داده‌اند و فرموده‌اند كه نفس و روح عقل ، فهم است و در هركجا كه\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nتشبيه آن را به جسد و به قالب انسان نموده‌اند او را به منزلهء سر كه جزو اعظم اوست ، گرفته‌اند و فرموده‌اند كه رأس عقل ، علم و فهم است و آن ملكه‌اى است معتدله و حدّ وسطى است فيما بين تفريط بلاهت و افراط جربزه كه ناشى و منبعث مىگردد از ملكه و خصلت حلم ؛ چون‌كه سابقا دانسته شد كه ملكهء حلم عبارت است از حركت اعتداليهء قوّهء عاقله و نفس ناطقه و سكون و آرام و اطمينان و وقار آن ، كه حاصل نمىشود مگر به اعتدال يافتن دو قوّهء غضبيّه و شهويّه و منقاد شدن آن دو در تحت حكم نفس ناطقه و تابع شدن مر امر قوّهء عاقله .\r\nو عمدهء اسباب اشراقات نوريّه فهميّه و فيوضات و تأثيرات علميّه عقل ايضا سكون و آرام و اطمينان و وقار نفس است و با وجود اضطراب آن اشراق علمى و فيض مهمى حاصل نمىشود ، چنان‌كه در عالم حس مشاهده و محسوس است كه رسيدن هر فيضى به هر مستفيضى و نقش بستن هر نقشى در هرچيزى موقوف بر سكون و قرار اوست و از اينجاست كه مزاج سوداوى چون‌كه مشتمل بر كيفيّت برودت و يبوستى است كه هردو كيفيّت ، سبب و سكون و آرام است لهذا مورث علم و باعث فهم شده است و از اينجاست ايضا كه در حديث سابقى كه مأخذ جداول مسطورهء سابقه بود و اساس ترتيب اين تحريرات قرار داده شد ، علم را از حلم ناشى و منشعب فرمودند و از اينجاست ايضا كه در احاديث ديگر شرط حصول علم و واسطهء كمال آن را حلم و تواضع قرار داده‌اند . از آن جمله فرموده‌اند كه « اطلبوا العلم و تزيّنوا معه بالحلم و الوقار ، و تواضعوا لمن تعلّمونه العلم ، و تواضعوا لمن طلبتم منه العلم ، و لا تكونوا علماء جبّارين فيذهب باطلكم بحقّكم » « 1 » يعنى طلب نمائيد علم را ، و زينت بدهيد خود را با علم به حلم و وقار ، و تواضع بنماييد از براى كسى كه تعليم مىنماييد او را علم ، و فروتنى بنمائيد از براى كسى كه طلب مىنماييد از آن علم را و مباشيد علمائى كه جبّار و متكبّرند و صاحب حلم نمىباشند كه اگر چنين باشيد ، هرآينه مىبرد و زايل مىسازد خصلت باطل شما ، خصلت حق شما را . مراد آن است كه خصلت حدّت و بىحلمى مانع از حصول علم و مزيل آن مىباشد ؛ به جهت آن‌كه نبودن فضيلت حلم و\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 41 ، ح 4 .\r\n","page_name":" 435 ","page_number":435},
  {"content":"\r\n\r\nبودن رذيلهء تكبّر و حدّت عبارت است از غلبهء قوّهء غضبيّه كه او را نفس سبعى گويند و قوّهء شهويّه كه آن را نفس بهيمى گويند و با وجود نفس سبعى و بهيمى ، حاصل شدن نور علم كه عبارت است از قوّهء نظريّه و آن را نفس ملكى خوانند ؛ ممتنع و محال است چون‌كه فيما بين ملكيّه و سبعيّه و بهيميّه هيچ‌گونه تناسب و تشابهى نمىباشد تا آن‌كه موجب اجتماع آن‌ها بشود . بلى ،\r\n علوم دين ز اخلاق فرشته است * نشايد از دلى كان سك سرشته است \r\nو از اينجاست ايضا كه كيفيّت ترقى دادن و تربيت فرمودن خداوند ، عالم طبيعت و طفوليت را بدين منوال است ايضا كه حصول قوّهء نظريّه و تعديل آن ، بعد از حاصل شدن دو قوّهء شهويّه و غضبيّه و تعديل آن‌هاست ؛ چنان‌كه ديده مىشود كه چون طفل از رحم مادر جدا مىشود ، پس اول قوتى كه در آن بوده است و ثانيا ايضا احداث و زياد مىشود قوّهء شهويه است كه به واسطهء آن طلب مىنمايد شير را از پستان مادر خود بدون سابقهء تعليم و تعلّمى ، بلكه به محض اقتضا نمودن طبيعت اوست و بعد از آن‌كه فى الجمله صاحب قوّت مىگردد هرآينه شير را به واسطهء آواز نمودن و گريستن طلب مىنمايد و بعد از آن ، قوّهء خياليّه در آن حادث مىشود و به واسطهء آن قادر بر حفظ نمودن صورتها و مثالها مىگردد و بعد از آن ، صورى و مثلى كه مدخليّت در غذاء او دارند و به واسطهء حواسّ ظاهره احساس آن‌ها را نموده و در قوّه خياليّه آن منضبط و محفوظ شده ؛ چون صورت مادر و دايه و غير آن ، همان صور و مثل را ملتمس و طالب مىشود و غذاى خود را به واسطهء آن‌ها طلب مىنمايد و بعد از آن قوّهء غضبيّه ، در او احداث مىشود و به واسطهء آن از موذيات احتراز مىنمايد و به آن‌چه مانع از منافع آن مىباشد مقاومت نموده و در صدد دفع و رفع آن‌ها برمىآيد . پس اگر به خودى خود علاج نتواند نمود هرآينه به انواع فرياد كردن و گريستن و التجا نمودن به مادر و امثال آن‌ها استعانت مىنمايد و بعد از تكميل يافتن اين دو قوّه شيئا فشيئا و اندك‌اندك ، قوّهء تمييزيّه و حيائيّه كه مبدأ قوّهء عاقله و قوّهء ناطقه اوست و به واسطهء آن تفرقه در ما بين قبيح و جميل و خوب و بد مىگذارد در او به‌هم مىرسد . و بعد از آن‌كه اين سه قوّه بالنّسبه به اشخاص و جزئيات و افراد فى الجمله به كمال رسيدند\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nشروع در كمال يافتن بالنّسبه به انواع و كلّيات مىنمايد .\r\nپس قوّهء شهويّه بعد از آن‌كه بالنّسبه و تغذيه و تنميه شخص خود به كمال رسيد مشغول به تحصيل و استبقاء نمودن نوع كلّى خود كه انسان است مىگردد و در اين وقت شهوت نكاح و شوق تزويج و تناسل و عيال‌دارى در شخص و فرد او به‌هم مىرسد و قوّهء غضبيّه ايضا بعد از آن‌كه در حفظ شخص و فرد خود كامل شد مشغول به محافظت نمودن نوع و كلّى خود كه نوع انسان است ايضا مىگردد و در اين وقت شوق به كرامات و اصناف تفوّق و رياسات و محافظات در آن پيدا مىشود و قوّهء تمييزيّه ايضا چون‌كه در ادراك نمودن افراد و جزئيات ، كامل شد مشغول به تعقّل نمودن انوع و متوجّه به درك فرمودن كليّات مىگردد و در اين وقت اسم عاقل و وصف انسانيّت بالفعل بر شخص او واقع و صادق مىآيد و تكميلى كه از جانب تكوين خداوند و مفوّص به تدبير نمودن طبيعت بود به انجام مىرسد و من بعد نوبت به تكميلى كه از جانب كردار بنده و مفوض به تدبير نمودن صناعت و حركات تكليفيه و اراديّه اوست مىافتد ، پس اگر به تدبير صناعى و ارادى ، تكليفى تكميل فرمايد چنان‌كه به تدبير تكوينى و طبيعى ، تكميل گرفته است هرآينه انسانيّت و آدميتى كه به واسطهء تدبير طبيعت و تكوين خداوندى به اتمام رسيده بود ، به واسطهء تدبير صناعت و به‌جا آوردن تكليف عبادى به جلوه حقيقيه و سعادت سرمديّه مىرسد و ناجى و فايز مىگردد .\r\nو مقصود از رها نمودن عنان قلم و سخن در اين مقام و اين انجمن آن است كه دانسته شود كه طريقهء صناعت تهذيب اخلاق و كسب كردن فضايل و كمالات نفسانيّه و طبابت روحانيّه ، پيروى نمودن مضمون احاديث و كلام شارع است كه قول و بيان خداوندى است و اقتدا نمودن به طريق تربيت يافتن طبيعت است كه فعل و صنعت خداوندى است . پس بايد كه ابتدا به تعديل و تكميل قوّهء شهويّه نموده و بعد به تعديل و تكميل قوّهء غضبيّه مشغول شده و بعد ختم اين صناعت و طبابت را به تعديل و تكميل قوّهء تميزيّه و نظريّه نموده شود و الّا بدون تعديل و تكميل نمودن دو قوّهء شهويّه و غضبيّه مشغول شدن به تعديل و تكميل قوّهء نظريّه و تحصيل نمودن علوم و\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nمعارف يقينيّه ، عبث بلافايده است . پس سعادت و خوشى مر كسى راست كه در به دو اين صناعت و ايّام طفوليّت به تربيت و موهبت خداوندى يا به تربيت و حكمت معلم و پدر و مادرى كه طريقهء حكمت و صنعت اين صناعت را دانسته و در حقّ اين كس به كار برده‌اند ، تربيت به اين نهج مذكور يافته باشد و كفايت تصديقات و مشقّتهاى آن شده باشد و امّا آن‌كه موفق به اين نحو از توفيق نشده است و طبيعت خود را مهمل و به خود واگذارده است تا آن‌كه سالها و روزگارها قوّهء شهويّه و غضبيّه آن بر طريق انحراف و خلاف اعتدال قرار گرفته و استحكام يافته و به سبب استحكام و عادت حالت او به منزلهء ثانويّه شده است ؛ مثل اكثر بلكه جميع مردمان و ابناء اين زمان ، پس برگردانيدن آن‌ها را به سرحدّ اعتدال و صحّت در نهايت عسر و غايت مشقّت است .\r\n آرى به روزگاران مهرى نشسته بر دل * بيرون نمىتوان كرد الا به روزگاران \r\nو مع ذلك بايد كه مسارعت و سعى بنمايد و در رسانيدن آن‌ها را به حدّ اعتدال ، كوتاهى و اهمال نكند و تأخير و صبر نمودن جايز نداند و الا باعث بر شدت استحكام يافتن آن‌ها بر خلاف صحّت و اعتدال مىگردد و خورده خورده مؤدى و منجر به حد تعذّر و امتناع مىشود و موجب ناقص ماندن انسان و تلهّف و تأسّف خوردن آن الى ابد الزّمان مىگردد نعوذ باللّه من ذلك ذلك هو الخسران المبين\r\n تو مگر بر لب آبى به هوس بنشينى * ورنه هر فتنه كه بينى همه از خودبينى « 1 » \r\nو از اين تقريرات معلوم شد كه اشخاصى كه قول خداوند را گوش ندادند و به فعل و صنعت او اقتدا نكردند و اول الامر تعديل اين دو قوهء را ننمودند و امر آن‌ها را مهمل گذاردند ، بلكه اول الامر مشغول به تحصيل نمودن علوم و ساعى در تكميل قوّهء نظريّه گرديده‌اند عمر خود را ضايع و سعى و تجارت خود را خاسر و باير گردانيده‌اند . علاوه بر آن‌كه در صدد تعديل و تكميل آن‌ها برنيامدند ، سعى و كوشش در تحريف و تنقيص آن‌ها نمودند و قوهء شهويّه و نفس بهيميّه خود را در افراط به سرحدّى رسانيدند كه تا آن‌كه قوّه و طاقت دارند و به قدرى كه مقدور آن‌ها مىباشد در طلب مشتهيات از قبيل ماكل و مشارب و مناكح و ملابس و مراكب ، حريص و\r\n\r\n\r\n","description":"","footnote":"\r\n( 1 ) . ديوان حافظ ، ص 292 .\r\n","page_name":" 438 ","page_number":438},
  {"content":"\r\n\r\nمتكالب شدند و خود را  كَالْأَنْعامِ بَلْ هُمْ أَضَلُّ  « 1 » نمودند و قوهء غضبيّه را در طرف تفريط به سرحدّى رسانيدند كه از حدّ جبن و احوال كودكان و زنان ايضا تعدّى و تجاوز نمودند . بلى در كيفيّت رداءت و غضب نمودن بر بزرگان و اشخاصى كه محل غضب و مخالفت نيستند بلكه محل طاعت و اقتدا نمودن مىباشند يا غضب نمودن بر اسراء و ضعفاء و اشخاصى كه عفو و صفح از ايشان مطلوب است او را قوى ساختند و به اين وسيله و به واسطهء قيل‌وقال و نقل اقوال و تفاخر و جدال ، اسم خود را عالم گذاردند و خود را از اهل علم و حلم دانسته‌اند و علما و حلما را بدنام و گمنام نموده‌اند و تارك و منكر مطلق علم تهذيب اخلاق و طبابت روحانيّه شدند و صاحبان و عاملان اين علم را كه متخلّق به اخلاق حسنهء نفسانيّه و متأدّب به آداب انسانيّه مىباشند صوفى و جوكى خواندند و خود ضال و ديگران را مضلّ شدند و امر را بر مردمان مشتبه داشتند تا آن‌كه يوسف مصرى و غلام حبشى را يكسان ديدند و به يك قيمت خريدند .\r\n اين چه رسم است خدايا چه مروت كه يكيست * قيمت يوسف مصرى و غلام حبشى \r\nبا آن‌كه عزّت و شرافت اين علم و اهل اين علم ، بديهى و بيّن است و ادلّهء عقليّه و نقليّه در عزّت و شرافت آن‌ها بسيار است و سابقا اشاره به شمّهء از آن‌ها شد . مضاعف بر اين حديث شريف مشهور نبوى كه خود ، آن را روايت مىكنند و بر غير خود مىخوانند و آن اين است كه داخل شد پيغمبر خدا صلّى اللّه عليه و إله و سلّم در مسجد ، پس ديد جماعتى را كه جمع شدند و گرد آمدند بر مردى . پس فرمودند كه چه‌چيز است اين ؟ پس گفتند اين مرد علّامه است . پس فرمودند كه چه‌چيز است علّامه ؟ پس گفتند كه اين مرد اعلم مردمان است به انساب عرب و وقايع ايشان و به ايام جاهليّت و به اشعار و عربيّت ، پس آن حضرت فرمودند كه اين‌ها علمى است كه ضرر نمىرساند به كسى كه جاهل به آن باشد و نفع نمىدهد به كسى كه عالم به آن باشد « 2 » . بعد از آن فرمودند كه « انّما العلم ثلثة اية محكمة او فريضة عادلة او سنة و ما خلاهنّ هو فضل » « 3 » ، يعنى اين است و جز اين\r\n\r\n\r\n","description":"","footnote":"\r\n( 1 ) . فرقان : 44 .\r\n( 2 ) . بحار الأنوار ، ج 1 ، ص 211 ، ح 5 .\r\n( 3 ) . همان .\r\n","page_name":" 439 ","page_number":439},
  {"content":"\r\n\r\nنيست كه علم منحصر در سه نوع از علم است يا آيهء محكمه يا فريضهء عادله يا سنّه قائمه و آن‌چه غير و سواى اين سه نوع است ، پس آن فضل است و چنان‌كه محقّقين از اصحاب ما ( ره ) فهميده‌اند و بيان نموده‌اند آيهء محكمه اشاره به علم حقيقت و معارف الهيّه است كه اوّلا و بالّذات از آيات محكمه و علامات يقينيّه صنع او حاصل مىشود و فريضهء عادله اشاره به علم طريقت و تهذيب اخلاق است كه بر همه‌كس فرض و واجب است و ثمرهء آن تعديل نمودن اخلاق و صفات و ملكات نفس است و سنّت قائمه اشاره به علم شريعت و حدود و احكام و مسايل حلال و حرام است و مراد از فرمودهء آن حضرت كه آن‌چه سواى اين سه قسم از علم است ، پس آن فضل است يا آن است كه بعد از تحصيل نمودن اين سه نوع از علم ديگر اگر تحصيل چيزى نموده بشود ، هرآينه از فضايل انسان است ؛ چون‌كه علم به هرچيز بهتر از جهل به آن خواهد بود و يا آن است كه علم به ماسواى اين سه نوع ، داخل فضولاتى است كه لا يضّر و لا ينفع است و عاقل طالب آن نمىباشد و معنى دويّم انسب است به فرمودهء آن حضرت كه آن علمى است كه ضرر نمىرساند به كسى كه جاهل به آن باشد و نفع نمىرساند به كسى كه عالم به آن باشد ؛ چون‌كه اين عبارت بعينها ، معنى و مقصود از فضول است نه از فضل .\r\nخلاصه آن است كه نور و هدايت و خوشى و سعادت مر كسى است كه در اين عصر و زمانها متنبّه به ضلالت اين نوع از اشخاص و اين صنف از مشتغلين به علوم كه دز حديث سابق الذّكر آن‌ها را به اسم جبّارين ناميده‌اند و به صفت ازاله كردن حقّ را به باطل وصف نموده‌اند ، بشود و از طريقهء ايشان دورى و از مصاحبت و مجالست ايشان ، مهجورى اختيار كند ؛ چون‌كه از طريقه و عهد خدا و رسول و ائمّه عليهم السّلام بيرون رفتند و طريقهء معهودهء جاهليّت و تبعيّت خواهشهاى نفسانيّه را پيشه گرفتند\r\n رفيقان چنان عهد صحبت شكستند * كه گويى نبوده است خود شنائى\r\nبياموزمت كيمياى سعادت * ز هم صحبت بد جدائى جدائى « 1 » \r\n\r\n\r\n","description":"","footnote":"\r\n( 1 ) . ديوان حافظ ، ص 508 .\r\n","page_name":" 440 ","page_number":440},
  {"content":"\r\n\r\n\r\nتحفه : [ 11 
  ] ، [ ملكه علميه 
  ]\r\nو آن ملكهء علميّه ، كيفيّتى است نورانيّه و حياتى است عقلانيّه كه سابقا در باب و طبق اول اشاره به آن نموده شد با بعضى از آيات و احاديثى كه متعلّق به آن مىبود و آن نورى است كه قذف مىفرمايد خداوند در دل هركس كه بخواهد از بندگان و منشرح مىگردد به واسطهء آن صدر انسان و آراسته و متجلّى مىگردد به فضايل نفسانيّه و مبرّا و خالى مىشود از اخلاق رديّه و عبور مىنمايد در علوم شريعت و طريقت و وصول مىيابد به عالم حقيقت و مطّلع مىگردد بر حدود شرايع و اوامر و نواهى و مىبيند حقايق اشياء را كماهى و مىگردد از اهل عالم ملكوت بالا و قدم مىگذارد در عالم جبروت اعلا و منقلب مىشود بشريّت او به ملكيّت و سفليّت او به علويّت و جوهر ظلمانى او به نورى عقلى و شخص ضالّ و جاهل او به انسانى عاقل و هادى و مهدى و سير فرماينده از سجّين به سجّين علّيّين و ملحق‌شونده به رفقاء و صاحبان خود از انبياء و اوليا و كرّوبيّن و اوست اصل هرچيز و سعادتى و مزيل هر شرّ و شقاوتى و غايت جميع سعى و حركتها و نهايت تمام عمل و طاعتهاست .\r\n يا رب اين شمع دل‌افروز ز كاشانهء كيست * جان ما سوخت بپرسيد كه جانانه كيست\r\nدولت صحبت آن شمع سعادت پرتو * باز پرسيد خدا را كه به پروانهء كيست\r\nآن مى لعل كه ناخورده مرا كرده خراب * همنشين كه و هم‌كاسه و همخانهء كيست « 1 » \r\nو مروى است از جناب امام جعفر صادق عليه السّلام كه فرمودند : « دعامة الانسان العقل و العقل منه الفطنة و الفهم الحفظ و العلم و بالعقل يكمل و هو دليله و مبصره و مفتاح امره فاذا كان تأييد عقله من النور كان عالما حافظا ذاكرا فطنا فهما فعلم بذلك كيف و لم و حيث و عرف من نصحه و من غشه فاذا عرف ذلك عرف مجراه و موصوله و مفصوله و اخلص الوحدانية للّه و الاقرار بالطّاعة فاذا فعل ذلك كان مستدركا لما فات و واردا على ما هو آت و يعرف ما هو فيه و لاىّ شىء هو ههنا و من اين ياتيه و الى ما هو صائر و ذلك كله من تأييد العقل » « 2 » ، يعنى ستون انسان و آن‌چه تكيه\r\n\r\n\r\n","description":"","footnote":"\r\n( 1 ) . همان ، ص 89 .\r\n( 2 ) . اصول كافي ، ج 1 ، ص 25 ، كتاب العقل و الجهل ، ح 23 .\r\n","page_name":" 441 ","page_number":441},
  {"content":"\r\n\r\nمىنمايد بر آن ، عقل است و ناشى مىشود از عقل ، زيركى و فهم و حفظ و علم و به واسطهء عقل كامل مىگردد انسان و عقل دليل و راهنما و آلت بينائى و مفتاح امر اوست .\r\nپس هرگاه كه بوده باشد تأييد و كمك عقل او از نور ، هرآينه مىباشد عالم و حافظ و ذاكر و فطن و فهيم ، پس مىداند به اين سبب كيفيّت و چگونگيها را و علّتها و جهلتها را و منبع و بدايتها را و مىشناسد كسى را كه نصيح و خيرخواه اوست و كسى را كه غش دارد و بدخواه اوست ، پس هرگاه كه شناخت اين‌ها را مىشناسد مجرى و محل و عالم سير كردن و طريقهء رفتن خود را و آن‌چه را كه بايد با آن مصاحب و متّصل باشد و آن‌چه را كه نبايد از آن مجانب و منفصل باشد و خالص مىسازد وحدانيّت را از براى خداوند و اقرار نمودن به طاعت و فرمان‌بردارى او را . پس هرگاه كه كرد اين كار را ، بوده است درك‌كننده و يابنده آن‌چه را كه فوت شده است و گذشته است و واردشونده بر آن‌چه آينده است و مىشناسد عالمى را كه او در آن است و مىداند كه او از براى چه در اينجا مىباشد و از كجا مىآيد و به كجا مىرود و اين‌ها از خاصيّت تأييد نمودن عقل و اشراق فرمودن نور علمى اوست . پس حيات و سعادت و انسانيّت و كرامت مر كسى راست كه به قدر آن‌چه در اين حديث است ستون و دعامت و نصيب و بهره از فيض عقل و نور علمى آن داشته باشد و اگر نداشته باشد ، پس لااقل شايق و طالب تحصيل نمودن آن باشد و الا از روى تلهّف و به طريق تأسّف ، ترنّم نمايد و بگويد :\r\n علم اگر اين است و عالم اين و فهم و فطنت اين * الوداع اى علم و تقوا الوداع اى عقل و دين \r\nو از تقريرات مذكوره و از مضمون اين حديث ، معلوم مىشود كه بعد از آن‌كه عقل ارتباط و علاقه به وجود اهل و ابناء خود كه از بنى آدمند ، به‌هم رسانيد و عوالم معدنيه و نباتيّه و حيوانيّه آن‌ها را به اتمام انجاميد و آن‌ها را مستعد به استعداداتى كه ماوراء استعدادات اوليّه آن‌هاست ، گردانيد ؛ ثانيا علاقه فهم و دانش و ارتباط علم و بينش را كه عبارت است از كيفيّت نورانيّه و حيات نشاهء عقلانيّه مذكوره ، به آن‌ها به‌هم مىرساند و به واسطهء آن غيب‌بينى و ادراك نمودن اين كس مر كليّات و معقولات را كه ماوراء عالم محسوسات و شهادات است ، حاصل مىگردد و به اين واسطه انسان از حيوان جدا مىشود و ابناء عقل و عليّين از ابناء جهل و سجّين ممتاز مىگردند ؛\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nچون‌كه معنى حيوان محض همان احساس و حركت نمودن بالاراده است لا غير و ادراك حيوانات منحصر به عوالم محسوسات پنجگانه است كه عبارت است از :\r\nمبصرات و مسموعات و مشمومات و مذوقات و ملموسات و دو عالم ديگر كه عبارتند از عالم مخيّلات و موهومات كه از لواحق و تبعهء عالم محسوساتند ايضا و در فهم و ادراك عوالم ما فوق اين‌ها كه عوالم معقولات و غايبات از حواسّ هفتگانه آن‌هاست كه عبارت است از : قوهء باصره و سامعه و شامّه و ذائقه و لامسه و واهمه و متخيّله ، بهره و نصيبى ندارند .\r\nو همچنين است فهم و ادراك ابناء جهل و اهل سجين و ملحق به حيوانات‌اند هر چند كه در صورت ظاهر ملحق به بنى نوع انسان مىباشند و معنى انسان و ابن العقل و اهل عليّين ، ادراك نمودن و فهميدن غايبات و ما فوق عالم محسوسات است كه آن‌ها را عوالم معقولات گويند و به واسطهء عقل شخصى كه عبارت است از همان كيفيّت نورانيّهء علميّه مذكوره ، درك آن‌ها را مىتوان نمود لاغير و از اينجاست كه خداوند تبارك و تعالى در مفتتح كتاب خود وصف مؤمنين و تعريف متّقين را كه عبارتند از انسان واقعى و ابناء عقل و اهل عليّين ، به ايمان آوردن به غيب و درك نمودن عوالم ما فوق محسوسات را فرموده است و اين دو صفت و تعريف را از كافرين و منافقين كه از ابناء جهل و اهل سجّين مىباشند ، نفى نموده و فرموده است كه :\r\n  الم    * ذلِكَ الْكِتابُ لا رَيْبَ فِيهِ هُدىً لِلْمُتَّقِينَ   * الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ   * وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ   * أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ   * إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ   * خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ   * وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ   * يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ   * فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ   * وَ إِذا قِيلَ لَهُمْ لا تُفْسِدُوا فِي الْأَرْضِ قالُوا إِنَّما نَحْنُ مُصْلِحُونَ   * أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ   * وَ إِذا قِيلَ لَهُمْ آمِنُوا كَما آمَنَ النَّاسُ قالُوا أَ نُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَ لكِنْ لا يَعْلَمُونَ   * وَ إِذا لَقُوا \r\n\r\n","description":"","footnote":"","page_name":" 443 ","page_number":443},
  {"content":"\r\n\r\n الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ   * اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ *   أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ  « 1 » .\r\nيعنى قسم به خدائى كه نيست خدائى جز او و حىّ و قيوم است كه اين كتاب و اين قران شكى و ريبى در آن نمىباشد و از جانب خداوند نزول يافته است و راهنما و هدايت‌كننده است مر پرهيزگاران را و تقواداران را ؛ چون‌كه ايشانند كه به سبب اشراق عقلى و نور علمى كه در سينهء ايشان است غوص در بحر معانى آن مىكنند و منتفع به ضياء و انوار آن مىگردند نه غير ايشان و از آنجا كه ضياء و نور قرآن در عالم غيب و باطن از براى نفوذ نمودن نور قلب كه ديده باطنى است به منزلهء آفتاب است در عالم حس و شهادت از براى نفوذ نمودن نور چشم كه ديدهء ظاهرى است ، پس همچنان‌كه نفوذ نمودن نور چشم ظاهر و احاطه نمودن آن به اعيان موجودات حسيّهء ، موقوف است بر بودن ضياء آفتاب و نور مهتاب و امثال آن‌ها كه در ضياء و نور دادن بالنّسبه به نور چشم احاطه و كلّيت و تماميّيت دارند ؛ همچنان‌كه نفوذ نمودن و احاطه كردن نور چشم باطن به اعيان و حقايق موجودات عقليّهء غيبيه موقوف است بر بودن ضياء قرآن و نور احاديث و امثال آن‌ها از كلمات كاملين و عارفين كه در نور ضياء ايضا بالنسبة به نور چشم باطنى ساير مردمان اجمعيّتى و اشمليّتى تمام دارند و بعد از آن توصيف و تعريف متّقين و پرهيزگارانى را كه منتفع به نور كتاب و متهدى به منار قرآن مىشوند ، نموده است و فرموده است كه ايشان آن‌چنان اشخاصى مىباشند كه ايمان مىآورند به غيب و مىشناسند چيزهائى را كه كه ديده نمىشود و غيرمحسوس است و آثار و علامات و دليل بر ايمان آوردن ايشان به غيب ، آن است كه برپا مىدارند نماز را و انفاق مىفرمايند از هرچيزى كه ما به ايشان رزق داده‌ايم و عطا فرموده‌ايم و ايضا آن‌چنان اشخاصى مىباشند كه ايمان مىآورند به قرآنى كه نازل كرده شده است به سوى تو اى پيغمبر و به هر كتابى كه نازل كرده شده است پيش از تو بر پيغمبران ديگر و ايشان به معاد و دار آخرت عارف مىباشند و اوضاع و احوال آن دار را يقين مىدارند .\r\n\r\n\r\n","description":"","footnote":"\r\n( 1 ) . بقره : 1 - 16 .\r\n","page_name":" 444 ","page_number":444},
  {"content":"\r\n\r\nو چون‌كه معلوم است كه مشغول شدن به كردن نماز و روزه و ساير عبادات و به دادن خمس و زكات و ساير انفاقات و به خواندن قرآن و به اعتراف نمودن به آن و به ساير كتابهايى كه منزل من السموات است موجب نفع و فايده و لذّت و خاصيّتى كه عاجل و محسوس باشد ، نيست . پس معلوم است كه در نظر باطن ايشان كه چشم عقلى و نور علمى ايشان است منافع و فوايدى و لذّات و خصايصى آمده است كه اجل و غايت از حس است و به سبب آن اموال و نفوس خود را بذل مىكنند و در غايت شوق و رغبت تمام اقبال و اقدام بر اعمال مذكورات مىنمايند و آن منافع و فوايد غيبيّه كه در نظر باطن ايشان آمده است ، عبارت است از وجود و قرب خداوند و لذّت صحبت و مناجات او و وجود دار معاد و باقى بودن آن و ذخيره شدن اعمال و عبادات و انفاقات ايشان در آن‌جا و بازگشت نمودن آن‌ها به طريق اتمّيّت و احكميّت به سوى ايشان و حقّ و صدق بودن و نور داشتن قرآن و آن‌چه نازل شده است بر پيغمبران و امثال اين‌ها كه همگى از عالم غيب و مدرك به نور علم و ايمان و عقل محض است لاغير ، هم‌چنان‌كه منافع دنيويهء نسيه و آينده كه در نظر عقل معيشتى و علم دنيوى ابناء دنيا و عاملان و تاجران متاع آن آمده است و اجل و غايت از نظر ظاهر حسّ ايشان است موجب و سبب مرتكب شدن ايشان اعمال شاقّه را شده است و سبب بذل كردن ايشان از براى نفس و مال خود را گرديده است و اين خصلت اعمّ از ان كه در امور غيبيّه دنيويّه يا اخرويّه باشد از خصايص بنى نوع انسان است و افراد انواع حيوانات بهره از آن ندارند ؛ چنان‌كه معلوم است و ديده مىشود كه انواع حيوانات در امر معيشت خود ، عاقبت‌انديشى و نگاه داشتن مثل كاه و جو از براى آمدن شب و گرسنه شدن آن‌ها كه هردو از مقولهء غايبات است ، ندارند و احوال آينده و امور غايبهء از نظر حسّ خود را كه متعلّق به امر معيشت آن‌هاست نمىفهمند ، چه جاى آن‌كه امور متعلّقه به مبدأ و معاد را بيابند و بفهمند و اگر در بعضى از افراد نادره از انواع حيوان اتّفاق افتد كه از اين مقوله امور كه از مغيبات است بيابد و بفهمد ، هرآينه معلوم مىشود كه فى الجمله پرتوى و شعاعى از عالم عقل علمى به آن رسيده است و در باطن بهره‌اى از انسانيّت دارد ، هرچند كه در ظاهر به صورت حيوان باشد چنان‌كه\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nكفّار و منافقين كه از عالم حيوانيّت محضند و در باطن بهرهء از انسانيت و عقل علمى اخروى ندارند ، در ظاهر به صورت انسان مىباشند . پس ميزان انسانيّت به وجود نور علمى و شعاع عقلى است كه مرتبط به عالم غيب حقيقى و اخروى باشد و ميزان حيوانيّت به عدم آن است و صورت را در اين ميزان مدخلى نمىباشد .\r\nو بعد از آن سبب و بدايت ايمان آوردن و درك نمودن طايفهء متّقين غيبيات و ثمره و غايت ايمان و درك ايشان را بيان نمودند و فرمودند كه آن طايفهء متّقين كه ايمان به مغيبات دارند و منتفع به نور و ضياء قرآن مىشوند ؛ به جهت آن است كه مشتمل مىباشند به حسب بدايت بر يك نوع هدايتى و راه يافتن از جانب پروردگار خودشان و ايشانند كه به حسب ثمره و غايت رستگاران و فوزيابندگان به امورات باقيه سرمديه مىباشند نه غير ايشان و مراد از مشتمل بودن ايشان به حسب بدايت بر يك نوع از هدايت ، مشتمل بودن ايشان است بر همان نور علمى كه از اشرف آثار و اعزّ خصايص و علامات عقل است كه واداشته است ايشان را بر ايمان آوردن به مغيبات و درك نمودن معقولات به چشم عقلى كه همان نور علمى است ايضا و بعد نفى خصلت و سلب خاصيّت مزبوره را از كفّار نموده و فرموده است كه به درستى كه اشخاصى كه كافر شده‌اند مساوى است بر ايشان و يكسان است در نزد ايشان آن‌كه انذار بفرمائى تو ايشان را يا آن‌كه انذار نفرمايى و ايمان نمىآورند ؛ چون‌كه انذار و تخويف نمودن پيغمبر مر ايشان را به امورى است كه آينده و غايب از حواسّ ايشان است و قوّهء عاقله و نور علمى كه به واسطهء آن درك آن‌ها را بنمايند به حسب بدايت در ايشان نمىباشد از آنجا كه ايشان از ابناء جهل و اهل سجّين مىباشند نه از ابناء عقل و اهل عليّيّن و همين معنى را بيان نموده و فرموده است كه ختم و مهر نموده است خداوند بر دلهاى ايشان و بر گوشها و چشمهاى ايشان ، غشاوت و پردهء عظيمى مىباشد ، پس دلهاى ايشان مفتوح نمىگردد و منفذى نور براى رسيدن شعاع عقل و نور علمى ندارد و از اين جهت ، چشم و گوش ظاهر ايشان ايضا رابطه و راهى به دلهاى ايشان نمىباشد و مثل ايشان در منتفع نشدنشان به نور نبوّت و انذار و تخويف پيغمبر در عالم باطن به مثل شخص كور است در عالم ظاهر كه چون‌كه بصيرت ظاهرى ندارد ، هرآينه به نور و ضياء\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nآفتاب منفتع نمىشود و فايده نمىبيند ؛ چنان‌كه در وقتى كه بصيرت ظاهريّه باشد و ضياء آفتاب نباشد هرآينه به نور چشم ظاهر ايضا منتفع نمىشود و فايده نمىبيند .\r\nبعد از آن ، بيان ثمره و غايت امر ايشان را نموده و فرموده است كه طايفهء كفار مثل طايفهء مؤمنين و متّقين رستگار و فايز نمىباشند بلكه ثمره و غايت امر ايشان به جهنّم مىباشد و از براى ايشان عذاب عظيمى است ؛ چون‌كه واسطه فيما بين جنّت كه غايت امر رستگاران و جاى فوز و رحمت است و ما بين جهنّم كه غايت امر كفّار و گرفتاران و جاى بوار و نقمت است ؛ نمىباشد چنان‌كه در بدايت امر واسطه فيما بين عليين و سجّين و هدايت و ضلالت نبود . پس مرجع ابناء عقل و اهل عليين و صاحبان نور علم و هدايت به سوى فوز و جنّت است و مرجع ابناء جهل و اهل سجّين و صاحبان ظلمت جهل و ضلالت به سوى نقمت جهنّم است .\r\nو بعد از آن شروع در توصيف و تعريف و بيان نمودن حالات و علامات اهل نفاق كه طايفه‌اى مىباشند كه در عالم ظاهر جوارح حركات و سكنات خود را با حركات و سكنات ابناء عقل و اهل نور و ايمان شبيه و موافق مىسازند و در عالم باطن قلوب در عقايد و نيّات ابناء جهل و اهل ظلمت و كفر و سجّين مطابق مىباشند ، نمودند و فرمودند كه بعضى از مردمان مىباشند كه مىگويند در زبان و در ظاهر جوارح خود كه ما ايمان آورديم به خداوند و به روز آخر و معاد و ما از ابناء عقل و ادراك‌كنندگان مغيبات و معقولات مىباشيم و حال آن‌كه نيستند ايشان از ايمان‌آوردندگان و درك كنندگان عالم غيب بلكه خدعه و حيله مىنمايند با خداوند و با اشخاصى كه ايمان آوردند و از ابناء عقلند و حال آن‌كه خدعه و حيله نمىنمايند ايشان مگر با نفسهاى خودشان ؛ چون‌كه نفوس و ذوات خود را به اين حيلها و خدعه‌ها از جملهء رستگاران و فوز يابندگان مىپندارند با آن‌كه ميزان نجات و فوز نفوس به بواطن و نيّات است نه به ظواهر و حركات ، پس مرجع حقيقى ايشان در دار معاد كه دار حقيقى است و محل ظهور حقايق و بواطن است ببوار و نقمت است و لكن آن‌ها شاعر و خبردار از آن‌كه اين رفتار و گفتار خدعه نمودن با نفس خود است ، نمىشوند ؛ چون‌كه اين امر ايضا از عالم بواطن و غيوب است و درك نمىنمايد مگر كسى كه از اهل عقل باشد نه از جهل .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nبعد از آن بيان ساير حالات و علامات ايشان را نموده و فرموده است كه از جملهء حالات و علامات ايشان آن است كه هرگاه گفته بشود مر ايشان را كه افساد منمائيد در زمين خداوند و در زمين ابدان و جوارح خود به واسطهء اظهار نمودن شما نفاق را ، جواب مىگويند كه اين است و جز اين نيست كه ما به واسطهء اظهار نمودن نفاق ، اصلاح‌كنندگان مىباشيم . بعد از آن فرمودند كه آگاه باش اى پيغمبر كه به تحقيق كه ايشانند افسادكنندگان و بس و لكن به سببى كه الحال ذكر آن شد شاعر و خبردار از افساد خود نيستند و از جملهء حالات و علاماتشان ايضا آن است كه هرگاه گفته بشود مر ايشان را كه ايمان بياوريد و از ابناء عقل بشويد هم‌چنان‌كه ايمان آوردند مردمان جليل قدرى كه از ابناء عقل و اهل ادراك مغيباتند ، جواب مىگويند كه آيا ايمان بياوريم ما همچنان‌كه ايمان آوردند سفها و نافهمان ؛ چون‌كه به سبب جهل و ظلمى كه دارند و غيب بين و حقايق‌دان نيستند ابناء عقل و اهل ادراك غيوب و حقايق را سفيه و جاهل مىدانند و خود را كه ادراك ايشان منحصر به عوالم محسوسات است دانا و عاقل مىپندارند .\r\nبعد فرمودند ايضا كه آگاه باش اى پيغمبر كه ايشانند سفها و جهله و بس و سفاهت و جهالت منحصر در حقّ ايشان است لا غير ؛ چون‌كه بواطن و حقايق و غوايب از حواس ظاهره را كه بايد به عقل و به علم بيابند ؛ نيافته‌اند و حال آن‌كه اين علامت دانا و عاقل بودن است نه غير آن و لكن عالم و دانا نمىشوند به اين‌كه علامت و آثار عقل و دانش چه‌چيز است ؛ چون‌كه دانستن اين ايضا از مغيبات است و بايد كه به واسطهء اشراق عقل و نور علم دانسته بشود نه غير آن ، و از جملهء حالات و علاماتشان ايضا آن است كه هرگاه كه ملاقات مىنمايند آن‌چنان اشخاصى را كه ايمان آورده‌اند و از اهل عقلند مىگويند به ايشان كه ما هم ايمان آورديم و از اهل عقل مىباشيم و هرگاه كه خلوت بنمايند با شياطين و هم‌نوع و هم‌جنس خودشان ، مىگويند كه به تحقيق و به يقين كه ما با شما و از نوع و جنس شما مىباشيم و ما به گفتن آن سخن با مؤمنين ريشخندكنندگان و استهزاءكنندگان بوديم و در باطن قلوب و واقع نيّات خود را با ايشان نبوديم ، پس خداوند مىفرمايد كه خدا استهزاء و ريشخند مىفرمايد به ايشان\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبه اين‌طور كه وامىگذارد ايشان را كه در طغيان و ضلالت و سفاهت خود فروبروند و بيفتند چون‌كه هدايت و بصيرت باطن و نور عقل و علم و تعقل نمودن معقولات و مغيبات را قبول نكردند و اشخاصى هستند كه از اهل جهل محض و حسّ صرفند و خريده‌اند ضلالت را به هدايت و ظاهر را به باطن و حس را به عقل و علم ، پس ربح نكرده است و نخواهد كرد تجارت و معاملهء ايشان كه مشغول به آن شده‌اند در دار دنيا و نيستند كه بوده باشند از هدايت‌يابندگان و تعقّل‌كنندگان و تميزدهندگان ربح را از خسارت و ظاهر را از باطن و حسّ را از عقل و دنيا را از آخرت ؛ چون‌كه هدايت يافتن و تعقّل نمودن اين امر را ايضا از خواص عقل و از مغيبات است و به حواس ظاهره در نمىآيد و احساس آن نمىتوان نمود . اين است تفسير ظاهر اين آيات و به سبب مشتمل بودن آن بر فوايد بسيارى از خصايص عقل و جهل و آثار مؤمن و رفتار كافر و علامات منافق و حالات اهل علم و عقل و ابناء سفاهت و جهل با وجود طول و تفصيل ذكر آن شد .\r\nو مخفى نماناد كه در اين‌كه فيض عقل و نور علمى از كفّار و منافقين منفى و مسلوب است و ايشان بهرهء از آن ندارند و مضاف به انعام و ملحق به حيوانات مىباشند ؛ احاديث مستفيضه ايضا وارد شده است و مضمون آن‌ها اين است كه ارواح پنج است : روح حيات و حركت و روح تحمّل و قوّت و روح رغبت و شهوت و روح ايمان و معرفت و روح قدس و عصمت و مراد از اول ، روح طبيعى است و از دويّم و سيّم دو قوّهء فاعليّهء غضبيه و شهويّه است و از چهارم همين فيض عقلى و نور علمى است كه ما در اين تحفه در صدد بيان آن مىباشيم و از پنجم آخر مرتبهء روح ايمانى است كه در حديث كميل تعبير از آن به كليّه الهيّه ايضا شده است و آن عبارت است از روح و قوّتى كه فى الحقيقه عبارت است از اشراق نمودن عقل به تمامه و به كماله و آن روحى است كه از تمام حوادث و آفات مصون و محفوظ و از حالات خواب و غفلت و سهو و نسيان و لهو و لعب و باطل ، همگى مبرّا و دور است و صاحبان آن به واسطهء آن ، عالم و عارف به جميع موجودات امكانيّه از تحت العرش تا تحت الثّرى مىباشند و در انبياء و مرسلين و ائمهء طاهرين عليهم السّلام تمام پنج ارواح مىباشند و در مؤمنين و تبعه\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nايشان چهار روح كه عبارت است از ماسواى روح قدس مىباشد و در كافرين و منافقين و ساير حيوانات سه روح كه عبارت است از روح حركت و روح قوّت و روح شهوت مىباشد و صاحبان پنج روح ، نفس عقل و سابقين و مقرّبينند و صاحبان چهار ، ابناء عقل و اصحاب يمينند و صاحبان سه ، از بنى نوع انسانى نه حيوانى ابناء جهل و اصحاب شمال مىباشند .\r\nو ماحصل كلام در اين تحفه آن است كه آن‌چه لايق به اسم علم و شايستهء به جلالت قدر و عظمت و علوّ مرتبه است و در آيات و احاديث بيان عظمت قدر و جلالت شأن آن شده است آن نور و شراب طهورى است كه به واسطهء آن بينائى درك نمودن معقولات و مستى شهود صور حسنهء مغيبات و هستى و كمال وجود ذات موجودات ما تحتات ، حاصل آيد نه غير آن از قبيل علم و معرفت به خداوند و صفات ثبوتيّه و سلبيّه و معرفت حقوق و حدود و حرمات و اوامر و نواهى و معرفت عظمت و قدرت و حكمت و نعمت و قضا و قدر آن و امثال اين‌ها كه از مغيبات و معارف الهيّه است و از قبيل علم و معرفت نبوّت و امامت و ولايت و وصايت و خلافت انبياء و اولياء و اوصياء و معرفت به مقدائيّت و مرتبهء رياست و عصمت و نزاهت و ساير اوصاف و شروط و علامات ايشان و امثال اين‌ها كه از مغيبات و معارف نبويّه و ولوّيه است و از توابع و ملحقات معارف الهيّه است ايضا و از قبيل علم و معرفت به اصناف ملائكه از كرّوبيّن و مقرّبين و منزلين و معرفت به عوالمى كه ايشان در آن‌ها مىباشند از عالم جبروت و ملكوت اعلى و ملكوت ادنى و ملكوت غيب و علم و معرفت به طريق انزال كتب و كيفيّت وحى و متمثّل شدن ملك به صورت بشر و امثال اين‌ها كه از لواحق و توابع معارف نبويّه و ولويّه و الهيّه است ايضا و از قبيل علم و معرفت به عوالم سماوات و ارضين و ساير آثار و آيات و علامات الوهيّت و ربوبيّت كه از مغيبات و معارف آفاقيّهء الهيّه است و از قبيل علم و معرفت به نفس خود و دقايق و حقايق و مراتب و مقامات و مشتمل بودن آن بر عالم كبير و معرفت به صور و اخلاق آن از خصال جميله و رذيله و معرفت به طبّ روحانى و كمال و نقصان و حيات و هلاك آن و امثال اين‌ها كه از مغيبات و معارف انفسيّه است و از قبيل علم و معرفت به\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nدنيا و حقيقت آن و بعد آن از خداوند و مبغوض بودن آن و فناء و غرور و فتنه و زينت و ستم بودن و محلّ عبور و مرور بودن آن و معرفت به شياطين عداوت و غلّ و غش داشتن و طريقهء تصرّف و تقرّب و معيّت آن‌ها با بنى آدم و معرفت به حقيقت موت و حيات و عالم قبر و برزخ و سؤال منكر و نكير و ساير اوضاع و احوال آن و امثال اين‌ها كه از معارف آفاقيه متعلقيّهء به انفسيّه است و از قبيل علم و معرفت به معاد و دار آخرت و بقاء و ابديت آن و معرفت به جنّت و نار و صراط و ميزان و شفاعت و مقام محمود و حوض و طوبى و نشر دواوين اعمال و تجسّم اعمال و تكمّل آن‌ها و ملازم بودن آن‌ها مر انسان را و ساير اوضاع و احوال و امثال آن‌ها از مغيبات و معارف معاديّه است كه از توابع انفسيّه و الهيّه هردو است .\r\nپس جميع اين‌ها را به چشم باطن و به نور عقل و علم كه از خصايص انسانيّه است بايد شناخت نه به حواس ظاهره كه از خصايص حيوانيّه است و به طريق اجمال آن است كه انسان در اين دار دنيا كه دار تجارت و زراعت اوست بايد كه خود را و خدا را و دنيا و آخرت و شيطان را بشناسد و الا تجارت آن خاسر و زراعت آن خايس و سفر آن بىمنفعت و خضران بىخير و بىبركت بلكه پر از شرور و عذاب و اذيّت خواهد بود ، پس خدا را به الوهيت و ربوبيّت و عظمت و قدرت و عدالت و حكمت و قهر و غيرت و غضب و نقمت بشناسد و حافظ مر حدود و حرمات و اوامر و نواهى آن و شاكر بر نعماء و صابر بر بلا و راضى به قضاء و تعظيم‌كنندهء جنابش و شايق و راغب به ثوابش و خائف و راهب از عذاب و عقابش باشد و خود را به عبوديّت و اسيريّت و حقارت و بىقدرتى و بىاختيارى و نادانى و بىقدرى و به آن‌كه عبد مملوكى است كه « لا يقدر على شئ و هو كل على مولاه » « 1 » بشناسد و در انقياد و عبادت و ذلّ و مسكنت و جهد و رياضت و صدق سريرت و حسن‌نيّت و خطرت و مناجات و نجات و اخلاص و خلاص و دست از خود و هوا و ارادهء خود برداشتن و بالكليّه تسليم وجه و ذات خود را الى اللّه نمودن ، تساهل و تغافل ننمايد و بالا جمال خود را بىتفاوت به مثل غلامان سياه زرخريد در جميع حركات و سكنات و توقّعات و ارادات قرار بدهد\r\n\r\n\r\n","description":"","footnote":"\r\n( 1 ) . بحار الأنوار ، ج 24 ، ص 187 ، ح 2 .\r\n","page_name":" 451 ","page_number":451},
  {"content":"\r\n\r\nو خداوند را به منزلهء آقايان و مولايان آن غلامان مذكور بداند ؛ چنان‌كه در كتاب خود تمثيل اين دو مرتبه و دو منزلهء الوهيّت و عبوديت را به مرتبه و منزلهء آقايان و زرخريدان نموده و فرموده است كه  ضَرَبَ لَكُمْ مَثَلًا مِنْ أَنْفُسِكُمْ  الى آخر آيه كه فرموده است  كَذلِكَ نُفَصِّلُ الْآياتِ لِقَوْمٍ يَعْقِلُونَ  « 1 » و دنيا را به دار سفر و عبور و مرور و فنا و زوال و محل تجارت و زراعت و مشغول شدن به اعمال و طاعات بشناسد ، زاهد در آن و باغض مر امتعه و تكثّرات آن و تارك مر لذّات و شهوات آن و راضى به قليل از آن و تارك فايت و نبودهء آن و بخشنده به موجود و بودهء آن و فراركننده و گريزان از رياست آن و عالم و بصير به آفات و مهلكات و خطرات آن و دار آخرت را به دار حضر و مقر و به عالم بقا و استقرار روز حصاد زراعت و ربح تجارت خود داند و آن‌چه دارد و مىدهد و مىكند در آن‌جا ذخيرهء خود پندارد و شيطان را به غلّ و غشّ و عداوت و غرور و ملعنت و تزوير و وسوسه بشناسد و او را هميشه عدوّ خود داند و با آن در محاربه و مجاهده و عداوت نمودن مشغول باشد و از آن غافل نشود .\r\nو بدان‌كه علوم و معارفى كه تعلّق به حقيقت مبدأ و معاد و نفس شيطان و حقايق اشياء و بالاجمال آن‌چه تعلّق به حقيقت و طريقت دارد ، از فضايل و كمالات نفسانيّه و ذاتيّه اين كس است ، و آن‌چه تعلّق به كيفيّت اعمال و حدود و شريعت دارد و از كمالات و فضايل خارجيّه نفس است لكن متّصل و چسبيده به نفس است ايضا به اين معنى كه در دار معاد و دار آخرت آن‌چه تعلّق به حقيقت و طريقت دارد ؛ موجب نور و بها و زينت و جلال و كمال ذات نفس اين كس مىشود ؛ از قبيل نور و بهاء ذات درّ و جوهر كه لازم ذات و حقيقت درّ و جوهر مىباشد و آن‌چه تعلّق به شريعت دارد ، موجب زينت و اسباب خارج از نفس كه چسبيده و متّصل به نفس است ايضا مىشود ؛ از قبيل طلا و نقره كه درر و جواهر را به آن زينت نمايند . پس مطلق علوم و معارف موجب كمال و جمال ذات نفس است به كمال ذاتى يا عارضى متّصل به آن‌چنان‌كه اعمال صالحات كه در اين دار خارج و منفصل از نفس است در دار معاد موجود و مصوّر به كمالات و جمالاتى مىگردد كه متعلّق به نفس است لكن خارج و منفصل از\r\n\r\n\r\n","description":"","footnote":"\r\n( 1 ) . روم : 28 .\r\n","page_name":" 452 ","page_number":452},
  {"content":"\r\n\r\nآن است ؛ از قبيل حور و قصور و غلمان و ولدان و مأكل و مشرب و كثرت خدم و حشم و باغ و بوستان و امثال اين‌ها ، پس جزاء علوم و معارفى كه متعلّق به حقيقت و طريقت و ذاتى نفس است جنّت روحانى و نفسانى است و جزاء آن‌چه متعلّق به شريعت و كيفيّت اعمال و خارج از نفس است و جزاء خود اعمال جنّت جسمانى است .\r\n تاج شاهى طلبى گوهر ذاتى بنماى * ور خود از گوهر جمشيد و فريدون باشى\r\nنقطهء عشق نمودم به تو هان سهو مكن * ورنه چون بنگرى از دايره بيرون باشى\r\nكاروان رفت و تو در خواب و بيابان در پيش * كى روى ره ز كه پرسى چه كنى چون باشى \r\n\r\nتحفه : [ 12 
  ] ، [ مراتب نور علم 
  ]\r\nبدان‌كه از براى نور علم از حيثيّت وجود و به حسب حصول ، مراتب مىباشد و به حسب وقت وجود و حصول و تعلّق آن به نفس ايضا مراتبى مىباشد و به حسب قلّت و كثرت و سهام و در جان آن ايضا مراتبى مىباشد . امّا مراتب و وجود و حصول آن چهار مرتبه است :\r\nمرتبهء اول ، آن است كه بعد از تكميل نفس نباتى و حيوانى و احساس نمودن نفس جزئيّات را به واسطهء حواس ظاهره پنجگانه حيوانيّه ، مستعد مىگردد به يك نوع استعدادى از براى درك نمودن و دانستن آن كليّات را به واسطهء شعاع عقل و نور علم ، و در نزد حكما تعبير از اين مرتبه ، به « عقل هيولايى » و در شرع به « عقل فطرى و مطبوعى » شده است و اين ، اول مرتبهء حصول و وجود نور علم و اشراق علمى عقل است و محض استعداد و قابليّت مر حصول نور علم است لا غير و از اين سبب است كه وصف او را به هيولايى كه به معنى استعداد محض است ، كرده‌اند .\r\nو مرتبهء دويّم آن است كه حاصل مىشود مر نفس را قوّهء معرفت و علم به مابه الاشتراك و مابه الامتياز ، يعنى علم به آن‌چه جزئيات محسوسه در آن اشتراك دارند و به آن‌چه ، آن‌ها به واسطهء آن از يكديگر ممتاز مىشوند ، پس در اين وقت عالم به مفهومات كليّه مىگردد يا تصوريّه ؛ از قبيل حرارت و برودت مطلق و سياهى و سفيدى مطلق و امثال آن‌ها ، يا تصديقيّه از قبيل حكم نمودن و عالم شدن به اين‌كه\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nاجتماع يافتن دو ضدّ از قبيل سواد و بياض و قديم و حادث بودن مثلا ، محال است و از اينجا و از اين سبب حاصل مىشود مر نفس را كيفيّت راسخه‌اى كه او را ملكه گويند از براى منتقل شدن و دريافت كردن مر كليّات و معقولات را و حكما اين مرتبه را « عقل با ملكه » گويند ؛ به جهت سبب شدن اين حالت مر حاصل شدن ملكه را .\r\nمرتبهء سيّم آن است كه حاصل مىشود مر نفس را قوّت و قدرتى كه بر كسب نمودن و فهميدن هرقدر كه بخواهد از كليّات و معقولات را و اين مرتبه را عقل بالفعل گويند ؛ به جهت حصول قوّه و قدرت قربيّت بر فعليّت فهميدن و دانستن ، پس گويا كه بالفعل فهميده و دانسته . و در نزد شرع و در آيات و احاديث تعبير از اين دو مرتبه به ايمان و به روح ايمانى و به سكينه و كلمة التقوى و به ثور و نكته و امثال اين‌ها شده است .\r\nمرتبهء چهارم آن است كه حاصل مىشود نفس را قوّت و قدرتى به سبب اعراض نمودن آن از شواغل جزئيّات و صوارف محسوسات بر فهميدن و استخراج نمودن كليّات و معقولات را به طورى كه غفلت و نسيان از هيچ كدام از آن‌ها از براى آن نباشد و جميع را به طريق جمعيّت بداند و اين مرتبهء را مرتبهء « عقل مستفاد » گويند ؛ به جهت استفاده نمودن نفس جميع كمالات را از مبادى عاليه و عقول فعّاله و اين آخر مرتبه حصول و وجود علم است كه مخصوص است به انبياء و اولياء ، و تعبير از آن در نزد شرع به « روح القدس » و به روح عصمت و به كليّه الهيّه شده است .\r\nو امّا مراتب اوقات وجود و تعلّق آن به نفس ، پس مختلف مىشود به حسب اختلاف يافتن اوقات حصول قابليّت و استعداد ، پس در يكى در عالم صلب پدر به آن تعلّق گرفته و مىگيرد ؛ چون‌كه پدر او عالم و از اهل علم بوده است و نطفه كه از آن حصول يافته و به‌هم رسيده و در صلب آن قرار و جاى گرفته در همان وقت حصول و استقرار ، مستعدّ به استعداد فيض عقل و قابل به قابليت تعلّق نور علم بوده است و در يكى ديگر در عالم رحم مادر به آن تعلّق مىگيرد ؛ چون‌كه مادر او عالم و از اهل علم بوده است و در ديگرى در هردو عالم به آن تعلّق گرفته و از اينجاست كه در احاديث رسيده است كه نصف علم به ميراث و نصف ديگر به تكسّب نمودن است و در كلمات حلكاء و عرفا رسيده است كه « ولد العالم نصف العالم و ولد الطبيب نصف الطبيب » و\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nوجه اين ، آن است كه نيّات قلبانيّه و اخلاق نفسانيّه پدر و مادر ، تأثير در نطفه مىبخشد مثل تأثير بخشيدن هيأت جسديّه و بدنيّه ايشان و از اينجاست كه ذكر نموده‌اند كه اگر نيّات قلبانيّهء پدر و مادر خالص و اخلاق نفسانيّهء ايشان حسنه باشد لا محاله فرزند يا از انبياء و يا از اولياء مىباشد و مىگردد و در ديگرى در عالم طفوليّت و در اوقات رضاع و شير خوردن تعلّق مىگيرد ؛ به جهت عالم بودن دايه و شيردهندهء او ؛ چون‌كه شير را تأثير شديدى است در نفس و از اينجاست كه در احاديث تحريص شديد و توصيه و تأكيدى بر انتخاب نمودن زنان و دايگان از نجباء و صاحب مروّتان شده است و در ديگرى بعد از آن و به واسطهء تأثير صحبت مجالسين و مخالطين آن‌كه از اهل علم و فطانت مىباشند ، تعلّق مىگيرد و از اينجاست ايضا كه تأكيد شديدى بر انتخاب نمودن مجالسين و مخالطين اطفال از نزد اهل عقل و اهل شرع رسيده است و در ديگرى در ايام بلوغ آن‌كه غالبا و به حسب اقتضا طبيعت اوقات پانزده سالگى است تعلّق به آن مىگيرد ؛ به سبب اقتضا نمودن طبيعت مر حصول استعداد را از براى او در آن‌وقت به حسب اصل جعل و فطرت و اساس حكمت خداوندى و وجه اين حكمت را در كتاب اجابة المضطرين بيان نموديم و در ديگرى بعد از ايّام بلوغ آن به طريق ممارست و مداومت و تكسّب و تحصيل ، تعلّق مىگيرد .\r\nو اشاره به اختلاف اين مراتب مذكوره شده است در ضمن اين حديث كه روايت نموده است او را اسحاق بن عمار از جناب امام جعفر صادق عليه السّلام كه عرض و سؤال نمود از آن حضرت كه مردى مىرسم به او و تكلم مىنمايم با او به بعضى از كلام و مرام خودم ، پس مىشناسد تمام و كلّ او را و بعضى ديگر مىباشند از مردمان و تكلّم مىنمايم با او ، پس استيفا مىنمايد تمام كلام مرا ، بعد از آن ردّ مىنمايد به من ، تمام كلام مرا به همان نهجى كه با او تكلّم نموده‌ام و بعضى ديگر از مردمان مىباشند كه تكلّم مىنمايم با او ، پس مىگويد كه اعاده بنما و دو مرتبه بگو . پس آن حضرت فرمودند كه اى اسحاق ! آيا نمىدانى كه به چه سبب است اين اختلاف مردمان در فهم و فطانت ايشان پس عرض نمود كه نه . پس آن حضرت فرمودند كه « الذى تكلمه ببعض كلامك فيعرفه كله فذاك من عجنت نطفة بعقله و اما الذى تكلّمه فيستوفى كلامك ثم يجيبك على\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nكلامك فذاك الذى يركبّ عقله فى بطن امه و امّا الذى تكلمه بالكلام فيقول اعد علىّ فذاك الّذى يركب عقله فيه بعد ما كبر و هو يقول لك اعد علىّ » « 1 » يعنى آن‌چنان شخصى كه تكلّم مىنمايى با او به بعضى از كلام خودت ، پس مىشناسد تمام كلام تو را ، پس آن شخصى است كه سرشته شده است نطفهء او با عقل و امّا آن‌چنان‌كه شخصى تكلّم مىنمائى با او ، پس استيفا مىنمايد تمام كلام تو را و بعد از آن جواب مىدهد تو را بر همان نهج كلام تو ، پس آن شخصى است كه تركيب نموده شده است عقل او در او و در شكم مادر او و اما آن شخصى كه تكلّم مىنمائى با او به كلام خودت ، پس مىگويد به تو كه اعاده بنما و دو مرتبه بگو ، پس آن كسى است كه تركيب نموده شده است عقل او در او بعد از آن بزرگ شده است ، پس از اين جهت نمىفهمد و مىگويد كه اعاده نما و دو مرتبه بگو .\r\n اى در رخ تو پيدا انوار پادشاهى * در فكرت تو پنهان صد حكمت الهى\r\nكلك تو بارك اللّه در ملك دين گشاده * صد چشمه آب حيوان از قطره‌اى سياهى\r\nبر اهرمن نتابد انوار اسم اعظم * ملك از توست و خاتم فرماى هرچه خواهى\r\nدر حشمت سليمان هركس كه شك نمايد * بر عقل و دانش او خندند مرغ و ماهى « 2 » \r\nو اما مراتب ثبات و زوال آن ، پس مختلف مىباشد ايضا به حسب اختلاف استعدادات محال و قابليّات اشخاص و صواحب آن . پس در يكى هميشه ثابت و برقرار است و هرگز زايل نشده است و نمىشود و نخواهد شد ؛ به سبب آن‌كه ذات و طينت و عوارض عالم طبيعت او ، هردو از جوهر عقل و اعلى علّيّين است و طبيعت و مزاج آن به او اعتدال صفا مىباشد ايضا از قبيل انبياء و اولياء و ساير علماء و مؤمنين و عباد اللّه الصالحين و در ديگرى هرگز ثبات نيافته و هميشه زايل بوده و مىباشد و خواهد بود ، تا به سبب آن‌كه ذات و طينت و عوارض عالم طبيعت او ، هردو از جوهر جهل و عالم سجّين و اسفل السافلين است و مناسبتى با جوهر عقل و اشراق انوار آن ندارد ؛ چنان‌كه سابقا تحقيق اين مطلب شد از قبيل كفّار و منافقين و يا به سبب آن‌كه طبيعت و مزاج عالم طبيعت او ، از اعتدال و صفا ، بيرون و داخل در انحراف و كدرت\r\n\r\n\r\n","description":"","footnote":"\r\n( 1 ) . بحار الأنوار ، ج 1 ، ص 97 ، ح 10 .\r\n( 2 ) . ديوان حافظ ، ص 503 .\r\n","page_name":" 456 ","page_number":456},
  {"content":"\r\n\r\nدائميّه شده است ؛ از قبيل مجانين به مجنون و ديوانگى اطباقى و هميشگى و به جنون تحت الطّبيعت ايضا ، يعنى جنونى كه پايين‌تر از حدّ طبيعت عقليّه و شعوريّه باشد به نحوى كه حركات صاحب آن به محض اقتضا نمودن طبيعت و لا عن شعور و به غير ارادهء عقليّهء انسانيّه باشد و اما مجانين به جنون فوق الطّبيعه ، پس در عين ثبات علم و وصول به علم اليقين و حق اليقين مىباشند هرچند كه حركات ايشان بر وفق عادت و طبيعت غالبيّهء ابناء نوع خودشان نباشد . از آن‌جا كه محقّق شده است كه جنون فوق الطبيعة جنونى است كه از شدّت اشراق عقل با ضيق حوصله و كم‌ظرفى صاحب آن حاصل مىشود و اين كس را از عالم عقل طبيعى و ابناء نوعى آن غافل مىسازد و مشغول به ما فوق آن‌كه آن را بيتابى و بىقرارى و عشق و هيم و هيام و تيم و جنون الهى گويند ، مىنمايد و در فقرات مناجات و ادعيّه الفاظى كه دالّ بر اين حالت است بسيار مذكور شده است و كاملين ، آن حالت را بسيار طالب بوده‌اند از آن جمله فقرات دعاى كميل است كه « و اجعل لسانى بذكرك لهجا و قلبى بحبّك متيما » « 1 » يعنى و بگردان زبان مرا به ذكر خودت گويا و دل مرا به دوستى خودت بيتاب و بيقرار و از اين حالت و اين عالم است كه در كلمات شعرا بسيار رسيده است كه عالم عقل مقاومت با آن ندارد چنان‌كه گفته‌اند كه ؛\r\n عقل گويد مرو كه نتوانى * عشق گويد هر آن‌چه بادا باد \r\nو گفته‌اند :\r\n ما را به منبع عقل مترسان و مى بيار * كان شحنه در ولايت ما هيچ كاره نيست \r\nو مراد ايشان از اين عقل ، عقل طبيعى جزئى شخصى است كه در غالب افراد و بنى نوع انسان است و عبارت است از يك نوع از اشراق و تدبير عقل كه مر اين بدن عنصرى راست به قدر طاقت مزاج و طبيعت غالبى اغلب مردمان ، و مراد از آن حالت كه آن را عشق و تيم گويند ، عقل كلّى است كه عبارت است از اشراق و تدبير نمودن عقل به تمامه و كماله با ضيق حوصله و كم‌ظرفى و عدم طاقت طبيعت و مزاج غالبى كه اگر با سعت حوصله و بىظرفى و طاقت طبيعت و مزاج باشد ، هرآينه منجر به\r\n\r\n\r\n","description":"","footnote":"\r\n( 1 ) . مفاتيح الجنان ، دعاى كميل .\r\n","page_name":" 457 ","page_number":457},
  {"content":"\r\n\r\nهمان نمىشود ؛ چنان‌كه در انبياء و اولياء است و طبيعت و مزاج ايشان بر خلاف طبيعت و مزاج غالب مردمان ، طاقت اين نوع از اشراق كلّى را دارد و منجر به همان و بىقرارى نمىشود و در هرجا كه عشق و جنون و امثال اين‌ها تصريحا يا تلويحا گفته‌اند ، مراد ايشان همين حالتى است كه ذكر شد مثلا گفته‌اند كه ؛\r\n عقلم از خانه بدر رفت و اگر مى اين است * نيست معلوم كه در خانهء دينم چه شود « 1 » \r\nو گفته‌اند كه :\r\n روز اول كه به استاد سپردند مرا * ديگران را خرد آموخت مرا مجنون كرد \r\nو گفته‌اند كه :\r\n نشان اهل خدا عاشقى است با خود دار * كه در مشايخ شهر اين نشان نمىبينم « 2 » \r\nو گفته‌اند كه :\r\n در خرابات مغان گر گذر افتد بازم * حاصل خرقه و سجّاده روان دربازم « 3 » \r\nو مراد ايشان از خرابات و دير مغان و امثال اين‌ها ، همين عالم و همين دير است كه اين‌كس را خراب و ديرنشين مىنمايد و چون‌كه حرقت و سوزشى دارد اصحاب آن را مغان خوانند از آن‌جا كه مغ ، آتش‌پرست را گويند و بدان‌كه اول مرتبهء عشق ، استحسان و نيكو دانستن چيزى است ، بعد از آن ، قرب به اوست ، بعد از آن ، ودّ است ، بعد از آن ، محبّت است ، بعد از آن ، خلّت است ، بعد از آن ، هواست ، بعد از آن ، عشق است ، بعد از آن ، تيم و هلم است و آن آخر درجه و اعلى مرتبه است كه اين كس را خراب و خراباتى مىكند و خلاصهء اين مطلب بالعرض عارض شد و از جملهء مقصود اصلى ما در اين مقام نبود ، پس برمىگرديم بر بيان مقصود اصلى خود و مىگوييم كه ؛\r\nو در ديگرى بعضى از اوقات ثابت است و در بعضى از اوقات ديگر زايل مىگردد و اين ايضا يا به سبب اختلاف يافتن طينت و عوارض عالم طبيعت است در اصليّه و\r\n\r\n\r\n","description":"","footnote":"\r\n( 1 ) . ديوان حافظ ، ص 242 .\r\n( 2 ) . همان ، ص 371 .\r\n( 3 ) . همان ، ص 347 .\r\n","page_name":" 458 ","page_number":458},
  {"content":"\r\n\r\nمبدئيّهء علّيّين و سجّين ؛ از قبيل آن‌كه مدتى كافر بوده است و بعد مؤمن شده است يا آن‌كه مدتى مؤمن بوده است و بعد كافر شده است و هريك از اين دو حالت كه خاتمهء امر آن‌كه حالت موت است بر آن قرار گيرد ، همان حالت طينت و ذاتى آن بوده است و حالت ديگر از عوارض عالم طبيعت آن بوده است و يا به سبب اختلاف يافتن اعتدال و انحراف طبيعت و مزاج است ، پس در وقت اعتدال طبيعت و صفاء مزاج ، اشراق عقل و نور علم در صاحبان آن ثابت و برقرار مىباشد و در وقت انحراف طبيعت و كدرت مزاج زايل مىگردد ؛ از قبيل مجانين به جنون ادوارى و اشخاصى كه در غفلت معصيت مىباشند مادام كه در غفلت و معصيتند و از قبيل اطفال و كودكان و بعضى از زنان و امثال آن‌ها كه حركات ايشان بر وفق حكم عقل و امر نفس ناطقه و قوّهء عاقله نمىباشد و آيات و احاديث در تمام اين مضامين مذكوره بسيار است ؛ از آن جمله فرمودهء حضرت موسى بن جعفر عليهم السّلام در وقتى كه صغير السّن بودند و با آن جناب چند گاو و گوسفند بود كه مشغول به چرانيدن و چوپانى نمودن آن‌ها بودند و رسيدند به يكى از اصحاب جناب والد خود ، پس آن شخص گفت به آن حضرت كه اى كودك آيا نمىبينى كه چه مىكند پدر تو با ما ، امر مىفرمايد ما را به چيزى ، بعد از آن نهى مىفرمايد ما را از آن . امر فرموده است ما را به آن‌كه تولىّ بنماييم با خطّاب ، بعد از آن نهى نموده است ما را از آن و امر فرموده است ما را به آن‌كه او را لعن نمائيم و براءت از او بجوئيم . پس آن حضرت فرمودند كه « انّ اللّه خلق خلقا للايمان لا زوال له و خلق خلقا للكفر لا زوال له و خلق خلقا بين ذلك اعاره الايمان يسمّونه المعارين اذا شاء سلبهم و كان ابو الخطاب ممن اعير الايمان » « 1 » ، يعنى به درستى كه خداوند خلق فرموده است خلقى را از براى ايمان و هرگز زوالى از براى ايمان نمىباشد و خلق فرموده است خلقى را از براى كفر و هرگز زوالى از براى كفر ايشان ايضا نمىباشد و خلق فرموده است خلقى را در ما بين ايمان و كفر و عاريه داده است به ايشان ايمان را و ناميده مىشوند اين قوم به اسم معارين و هر وقت كه خدا بخواهد هرآينه سلب مىفرمايد ايمان را از ايشان و ابو الخطاب از جمله كسانى است كه عاريه داده شده است ايمان به او .\r\n\r\n\r\n","description":"","footnote":"\r\n( 1 ) . اصول كافي ، ج 2 ، ص 418 ، ح 3 .\r\n","page_name":" 459 ","page_number":459},
  {"content":"\r\n\r\n درگاه تكلّم چو گشائى دو لب از هم * پيش تو مسيحا نتواند كه زند دم \r\nو بعد از آن همين شخصى كه عارض و سايل بود همين كيفيّت سؤال و جواب و مكالمه نمودن با آن جناب را ، به خدمت امام جعفر صادق عليه السّلام عرض نمود ، پس آن حضرت فرمودند كه « انّه نبعة النّبوّة » يعنى به درستى كه آن يعنى امام موسى عليه السّلام يك شاخى است از شاخهاى شجرهء نبوّت و از آن جمله ايضا فرمودند كه « إنّ العبد يصبح مومنا و يمسى كافرا ، و يصبح كافرا و يمسى مؤمنا ، و قوم يعارون الإيمان ثمّ يسلبونه ، و يسمّى المعارين » « 1 » يعنى به درستى كه بندهء مىباشد كه در وقت صبح ، مؤمن مىباشد و در شام ، كافر مىشود و بندهء مىباشد كه در وقت صبح ، كافر مىباشد و در وقت شام ، مؤمن مىشود و قومى مىباشند كه عاريه داده مىشوند ايمان را و بعد از آن سلب نموده مىشود از ايشان و ناميده شده‌اند به اسم معارين و تفسير آيهء  فَمُسْتَقَرٌّ وَ مُسْتَوْدَعٌ  « 2 » ايضا به اين معنى و به اين مطلب شده است « 3 » . مضاعف به احاديثى كه سابقا در خصوص معارين ذكر شد و از آن جمله فرمودهء امام محمّد باقر عليه السّلام است در وقتى كه ابن قيس به آن حضرت گفت كه ما حكم نمىنمائيم به بيرون رفتن اهل دعوت و ملّت خود را از ايمان به سبب كردن ايشان معاصى را ، پس آن حضرت فرمودند كه « يابن قيس امّا رسول اللّه صلى اللّه عليه و إله فقد قال لا يزنى الزّانى و هو مؤمن و لا يسرق السّارق و هو مؤمن فاذهب انت اصحابك حيث شئت » « 4 » يعنى اى پسر قيس ! اما رسول خدا صلّى اللّه عليه و إله و سلّم پس فرموده است كه زنا نمىكند زانى و حال آن‌كه او مؤمن باشد و سرقت نمىنمايد سارق با آن‌كه او مؤمن باشد . پس برو تو با اصحاب خودت به هر مذهبى كه مىخواهى .\r\nو در جواب كسى كه سؤال نمود كه آيا زنا مىكند مردى با آن‌كه مؤمن باشد ايضا فرمودند كه « لا اذا كان على بطنها سلب الايمان منه فاذا اقام ردّ عليه » « 5 » يعنى نه زنا نمىكند مردى با آن‌كه مؤمن باشد و در همان وقت كه بر بالاى شكم زانيه است و مشغول به زنا\r\n\r\n\r\n","description":"","footnote":"\r\n( 1 ) . اصول كافي ، ج 2 ، ص 418 ، ح 2 .\r\n( 2 ) . أنعام : 98 .\r\n( 3 ) . بحار الأنوار ، ج 66 ، ص 222 ، ح 6 و 7 .\r\n( 4 ) . اصول كافي ، ج 2 ، ص 285 ، ح 22 .\r\n( 5 ) . همان ، ج 2 ، ص 281 ، ح 13 .\r\n","page_name":" 460 ","page_number":460},
  {"content":"\r\n\r\nكردن مىباشد سلب نموده مىشود از آن ايمان ، پس وقتى كه برخواست ردّ كرده مىشود ايمان او بر او . مراد بازگشت نمودن حالت ادراكيّه و تعقّليّهء اوست مر قباحت زنا كردن كه در وقت اشتغال به آن به سبب غلبهء شهوت زايل و مغلوب و مستتر شده بوده است و از آن جمله فرمودند به ابى بصير كه « انّ القلب ليكون الساعة من الليل و النّهار ما فيه كفر و لا ايمان كالثوب الخلق امّا تجد ذلك من نفسك ثم يكون النّكتة من اللّه فى القلب بما شاء من ايمان و كفر » « 1 » يعنى به درستى كه دل انسان هرآينه مىباشد در ساعتى از شب و روز كه نيست در آن نه كفر و نه ايمان ، مثل پارچهء كهنه و شبيه به پارچهء گوشت خاييده چنان‌كه در حديث ديگر است آيا نمىبينى تو اى ابا بصير اين حالت را از نفس خودت و بعد از آن مىباشد تأثير دادن و فيض بخشيدن از جانب خداوند در دل انسان به هر تأثيرى كه بخواهد از ايمان يا كفر و از آن جمله فرمودند كه « انّ اللّه خلق قلوب المؤمنين مطوية مبهمة على الايمان فاذا اراد استثارة ما فيها نضحها بالحكمة زرعها بالعلم و زارعها و القيّم عليها رب العالمين » « 2 » يعنى به درستى كه خداوند خلق فرموده است قلوب مؤمنين را در حالتى كه پيچيده شده است و مجهول واگذارده شده است بر ايمان . پس هرگاه كه اراده بفرمايد بيرون آوردن و بروز دادن ايمانى را كه در آن دلها پنهان و مبهم نموده است ، مىباشد آن قلوب را باب حكمت و زرع مىفرمايد آن‌ها را به تخم نور علم و زراعت‌كننده و قيّم و ولى بر آن دلها ربّ العالمين است لا غير . و آن‌چه قبل از اين ذكر شد كه مراد از ايمان ، همان نور علم و از كفر ، همان ظلمت جهل است از اين دو حديث معلوم مىشود .\r\nو اما مراتب قلّت و كثرت و سهام و درجات علم ، پس به حسب اختلاف يافتن استعدادات و حاصل شدن شروط و مرتفع شدن موانع حصول آن ، ايضا مختلف و متكثّر مىباشد . پس در يكى ضعيف است و در ديگرى قوى و در يكى يك سهم است و در ديگرى سهمين و  لِلذَّكَرِ مِثْلُ حَظِّ الْأُنْثَيَيْنِ  « 3 » و در ديگرى سه سهم و در ديگرى\r\n\r\n\r\n","description":"","footnote":"\r\n( 1 ) . همان ، ج 2 ، ص 420 ، ح 1 .\r\n( 2 ) . همان ، ج 2 ، ص 421 ، ح 3 .\r\n( 3 ) . نساء : 11 و 176 .\r\n","page_name":" 461 ","page_number":461},
  {"content":"\r\n\r\nبيشتر تا آخر مرتبه سهام نور علم و اشعهء اشراقات عقل .\r\n يكى از بوى دردش ناقل آمد * يكى از رنگ صافش عافل آمد\r\nيكى از نيم جرعه گشته صادق * يكى از يك صراحى گشته عاشق\r\nيكى ديگر فرو برده به يك‌بار * خم و خمخانه و ساقى و مىخوار\r\nكشيدهء جمله و كرده دهن باز * زهى دريا دل رند سرافراز \r\nو بدان‌كه در اين مضمون علاوه بر وجدان ايضا آيات و اخبار بسيار است از آن جمله آيه  وَ رَفَعْنا بَعْضَهُمْ فَوْقَ بَعْضٍ دَرَجاتٍ  « 1 » و آيهء  تِلْكَ الرُّسُلُ فَضَّلْنا بَعْضَهُمْ عَلى بَعْضٍ  « 2 » و آيه  وَ فَوْقَ كُلِّ ذِي عِلْمٍ عَلِيمٌ  « 3 » و آيه  وَ قُلْ رَبِّ زِدْنِي عِلْماً  « 4 » و امثال اين‌ها و از آن جمله فرمودهء جناب امام جعفر صادق عليه السّلام به اصحاب خود كه چرا شماها بعضى از بعضى برى مىشود به سبب كثره فهم بعضى و قلّت بصيرت بعضى ، مكنيد اين عمل را به درستى كه مؤمنين بعضى از ايشان افضل از بعضى ديگر مىباشند و بعضى از ايشان اكثر از بعضى ديگرند در نماز كردن و امثال آن و بعضى بصيرت ايشان نافذتر و تندتر است از بعضى ، و همچنين ايمان را درجات بسيار مىباشد و از آن جملهء ايضا حديث طويلى است كه مضمون آن اين است كه اگر بدانند مردمان كه چگونه خلق فرموده است خداوند اين خلق را ، هرآينه ملامت نمىكند احدى احدى را ، پس راوى عرض نمود كه فداى تو شوم چگونه است امر خلق ؟ ، پس فرمودند كه به درستى كه خداوند تبارك و تعالى خلق فرموده است اجزاء بسيارى را تا آن‌كه رسيانيده است آن‌ها را به چهل و نه جزء ، بعد از آن گردانيده است آن اجزاء را اعشار ، پس گردانيده است يك جزء را به ده عشر ، بعد از آن قسمت فرموده است آن‌ها را در ميان خلايق ، پس گردانيده است در يكى عشر و ده يك از جزوى و در ديگرى دو عشر از جزء و همچنين تا آن‌كه رسيد به ديگرى كه او را يك جزء به تمامه داد و در ديگرى يك جزء و يك عشر و در ديگرى يك جزء و دو عشر و همچنين تا آن‌كه رسيد به كسى كه\r\n\r\n\r\n","description":"","footnote":"\r\n( 1 ) . زخرف : 32 .\r\n( 2 ) . بقره : 253 .\r\n( 3 ) . يوسف : 76 .\r\n( 4 ) . طه : 114 .\r\n","page_name":" 462 ","page_number":462},
  {"content":"\r\n\r\nاو را دو جزء تمام داد . بعد از آن به همين منوال قسمت كرد تا آن‌كه رسيد به ارفع مرتبه از ايشان كه چهل و نه جزء همگى را به آن داد ، پس كسى كه گردانيده نشده است در آن مگر يك عشر جزئى نمىتواند كه مثل صاحب دو عشر جزء باشد و صاحب دو عشر نمىتواند كه مثل صاحب سه عشر باشد و همچنين صاحب يك جزء تمام نمىتواند كه مثل صاحب دو جزء تمام باشد و اگر مىدانستند مردمان كه خداوند خلق فرموده است اين خلق را بر اين نهج ، هرآينه ملامت نمىنمود احدى ، احدى را .\r\nو مخفى نماناد كه مراد از اين جعل و اين قسمت ، جعل و قسمت طبيعى و فطرى است . پس مىبايد كه هركس در هرقدر از علم كه به حسب طبيعت و فطرت دارد آن را سرمايهء خود سازد و تكسّب و تصنّع در آن نمايد و او را درجه به درجه و مرتبه به مرتبه به حدى كه اندازهء اكتساب و صناعت او مىباشد برساند ؛ چنان‌كه قبل از اين ذكر شد و در حديث ديگرى كه از اين باب است ايضا اشاره به اين مضمون شده است و آن اين است كه فرمودند به عبد العزيز قراطيسى كه « يا عبد العزيز الإيمان عشر درجات بمنزلة سلّم يصعد منه مرقاة بعد مرقاة فلا يقولنّ صاحب الاثنين لصاحب الواحد لست على شى حتّى تنتهى الى العاشرة فلا تسقط من هو دونك فيسقطك من هو فوقك و اذا رايت من هو اسفل منك بدرجة فارفعه اليك برفق و لا تحملنّ عليه ما لا يطيق فتكسّره و من كسر مؤمنا فعليه جبره » « 1 » يعنى اى عبد العزيز ! بدان‌كه ايمان ده درجه است و به منزلهء نردبانى است كه بالا رفته مىشود از آن پله بعد از پله ، پس نبايد كه بگويد صاحب دو درجه از ايمان مر صاحب يك درجه را كه تو چيزى نيستى ، تا آن‌كه برسى به ده درجه از آن و نظر حقارت منما اى عبد العزيز به كسى كه او پست‌تر از تو است و الا نظر حقارت مىنمايد به تو كسى كه او بالاتر از تو است و هرگاه كه ببينى كسى را كه پايين‌تر از تو است به يك درجه ، پس بلند نما او را به سوى خودت به‌طور رفق و به طريق مدارات و نرمى و بار منما بر او آن‌چه را كه طاقت آن ندارد و الا مىشكنى او را و هركس كه بشكند مؤمنى را ، پس بر آن است جبيره و اصلاح نمودن را .\r\n\r\n\r\n","description":"","footnote":"\r\n( 1 ) . بحار الأنوار ، ج 66 ، ص 166 ، ح 4 و اصول كافي ، ج 2 ، ص 44 و 45 .\r\n","page_name":" 463 ","page_number":463},
  {"content":"\r\n\r\nسلام اللّه و رحماته عليك يا مولينا و صاحبنا و امامنا از مردمان و ابناء زمان شكايت و گله بىنهايت دارم ؛ چون‌كه كسى نيست كه طالب ترقى نمودن و بالا رفتن باشد مگر كسى كه صبر ندارد و تحمّل نمىنمايد كه او را به طريق رفق و مدارا بالا ببرند و ترقّى بدهند و اصرار مىكند كه بارها را همه يك مرتبه بر دوش من بگذاريد و ادّعا مىنمايد كه مرا طاقت بيش از اين‌هاست هرچند كه سزاوار نيست كه ،\r\n گله از زاهد بد خو نكنم رسم اين است * كه چو صبحى بدمد از پيش آيد شامى \r\nخلاصه و خداوند ايضا به مضمون مذكور اشاره نموده و فرموده است كه  وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  « 1 » يعنى كسى كه كسب نمايد صفت حسنه را ، زياد مىفرماييم ما از براى آن‌كس در آن صفت حسنه ، حسن و نيكوئى ديگرى و ما فوق آن را ؛ به درستى و به جهت آن‌كه خداوند آمرزنده و شكركننده است ، يعنى به عمل قليل و به صفت حسنه كه اين كس مداومت بر آن مىنمايد رضا مىشود و به واسطهء مداومت و توجّه نمودن آن بر همان يك صفت حسنه كه طريقهء اصليّه اكتساب نمودن اين‌كس است مر تمام فضايل و كمالات را ، ستر و دفع ساير قبايح و رذايل او را يوما فيوما و به‌طور ربوبيّت و طريق تدريج مىفرمايد ؛ چون‌كه از براى هريك از حركات قوليّه و فعليّه و فكريّه اين كس صورتهاى روحانيّه مىباشد ، پس اگر آن حركات علميّه باشد ، يعنى از روى علم و عقل باشد نه از روى غضب و شهوت و دواعى نفسانيّهء حيوانيّه و شيطانيّه ، هرآينه هريك از آن صور مادّه مىشود مر ملكى را كه نديم و معين اوست در دار دنيا و روزبه‌روز بر سبيل تدريج او را الهام مىنمايد و ترقّى مىفرمايد و در دار آخرت همان ملك نور و دليل و راه‌نماى اوست به سوى جنّت و آيهء  يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ بُشْراكُمُ الْيَوْمَ جَنَّاتٌ  « 2 » اشاره به آن است و اگر آن حركات غضبيّه شهويّه و از دواعى نفس حيوانيّه و شيطانيّه باشد ، هرآينه هريك از آن صور مادّهء شيطانى مىگردد كه مغوى و مضلّ و مودى اوست در دنيا و روزبه‌روز او را تنزّل مىدهد و به اسفل السّافلين مىرساند و در دار عقبى حاجب و\r\n\r\n\r\n","description":"","footnote":"\r\n( 1 ) . شورى : 23 .\r\n( 2 ) . حديد : 12 .\r\n","page_name":" 464 ","page_number":464},
  {"content":"\r\n\r\nمبعد اوست از نور و جنّت و رحمت خدا و دليل و قايد اوست به سوى نار جهنّم .\r\nنعوذ باللّه من الشّيطان الرّجيم .\r\n ساقيا سايهء ابر است و بهار و لب جوى * من نگويم چه كن ار اهل دلى خود تو بگوى\r\nسفله طبع است جهان بر كرمش تكيه مكن * اين جهان ديده ثبات قدم از سفله مجوى\r\nدو نصيحت كنمت بشنو و صد گنج ببر * از در گنج در آى و به ره عيب مپوى\r\nگوش بگشاى كه بلبل به فغان مىگويد * خواجه تقصير مفرما گل توفيق ببوى\r\nروى جانان طلبى آينه را قابل ساز * ورنه بوى گل و نسرين ندمد ز آهن و روى\r\nپيشتر زان كه شوى خاك در ميكده‌ها * يك دو روزى به سر اندر ره ميخانه بپوى « 1 » \r\n\r\nتحفه : [ 13 
  ] ، [ ادنى و اقل درجات علم 
  ]\r\nبدان‌كه اقل سهمى از سهام نور علم و ادنى درجه و مرتبه از درجات و مراتب آن ، كه اسم علم بر آن لايق و شايسته باشد و موجب سعادت و كمال و سبب اغتنا نمودن به آن و به شأن صاحب آن در دنيا و در عقبى بشود و آن را در رشتهء عقل و دانش منظوم و صاحب آن را در زمرهء علما و عقلا و اولو الالباب و اهل بينش ، محسوب دارند ؛ آن قدرى است كه آن‌كه صاحب آن است به واسطهء حصول و وجود آن حقّ و باطل عالم معقولات و مغيبات را از يكديگر تميز دهد و جدا نمايد و حسن و قبح آن‌ها را بشناسد و به سبب ثبات و رسوخ آن ايضا به مقتضاى آن عمل نمايد و در ادراك نمودن آن‌ها ، جاهل و متحيّر يا تابع و مقلّد مر غير نباشد ، مگر غيرى كه حقيقت و احسنيّت او را ايضا به نور علم و بصيرت فهميده و دانسته باشد ، نه آن‌كه به تقليد و تابعيت محضه ايضا باشد .\r\nو بعد از اين قدر و اين مرتبه ، ديگر هركس كه عقل و علم آن بيشتر است درجه و مرتبهء او در دنيا و آخرت رفيع‌تر است ؛ چنان‌كه مضمون فقرات حديث طويلى است كه مكالمهء امام موسى عليه السّلام با هشام فرمودند كه اى هشام ! به درستى كه خداوند نفرستاده است رسولان خود را به سوى بندگان خود مگر از جهت اين‌كه بندگان ، صاحب عقل\r\n\r\n\r\n","description":"","footnote":"\r\n( 1 ) . ديوان حافظ ، ص 500 .\r\n","page_name":" 465 ","page_number":465},
  {"content":"\r\n\r\nو معرفت بشوند از جانب خداوند . پس نيكوترين ايشان در اجابت نمودن مر رسولان ، نيكوترين ايشان است در معرفت و اعلم ايشان به امر خدا ، نيكوترين ايشان است در عقل و اكمل ايشان در عقل بلند مرتبه‌تر ايشان است در دنيا و در آخرت . اى هشام ! به درستى كه از براى خداوند دو حجّت و دو راهنما مىباشد يكى حجّت ظاهره و ديگرى حجت باطنه . امّا حجّت ظاهره ، پس انبياء و رسلند و اما حجّت باطنه ، پس عقولى است كه در مردمان است آرى . « 1 »\r\n عقل و سلطان و قادر خوش خواست * آن‌كه گويند سايه حق است\r\nدر مصالح مدبّر جان است * در ممالك دبير يزدان است\r\nچار طبعش مريد و او پير است * ده حواسش سپاه و او مير است\r\nهرچه در زير چرخ و نيك و بدند * خوشه‌چينان خرمن خردند\r\nنفس چون عقل را پناه كند * جرم و شكل سها چون ماه كند\r\nپادشاهى شود ز مايهء عقل * آفتابى شود ز سايهء عقل \r\nو اما آن قدر از علم و نور عقل كه موجب آن قدر از ادراك كه مذكور شد ، نشود و صاحب آن در جهل و حيرت يا تقليد و تبعيّت مانده باشد ، پس اعتنائى به شأن آن و به صاحب آن نيست و صاحب او از اهل علم و هدايت ربّانيّه و بشارت الهيّه نمىباشد ؛ آن‌كس است اهل بشارت كه اشارت داند ؛ چنان‌كه خداوند تبارك و تعالى ايضا در بسيارى از آيات خبر داده است و فرموده است و از آن جمله اين آيه است كه   فَبَشِّرْ عِبادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ   « 2 » يعنى بشارت بده اى پيغمبر بندگان خاص مرا به بهشت و به قرب و رضاى من و به جميع خيرها و سعادتهاى دنيا و آخرت و ايشان آن‌چنان اشخاصى هستند كه چون‌كه استماع حقّ مىنمايند قولى و گفتگويى را در هرچيزى كه از امورات معقوله و غايبه از حواسّ باشد ، پس تابع مىشوند و اعتقاد مىنمايند احسن و نيكوتران را ، يعنى به سبب نور علمى كه از استراق عقل و از فيض خداوند در صدور و قلوب ايشان مىباشد و به واسطهء آن نور ، حق را از باطل مىشناسند و حسن را از قبيح تميز\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 16 ، كتاب العقل و الجهل ، ح 12 .\r\n( 2 ) . زمر : 17 و 18 .\r\n","page_name":" 466 ","page_number":466},
  {"content":"\r\n\r\nمىدهند و مرتبهء ايشان ، مرتبهء حيرت و تقليد و تبعيّت نيست بلكه مرتبهء استقلال و بصيرت است ، بعد فرمودند كه آن جماعت آن‌چنان اشخاصى هستند كه هدايت فرموده است خدا ايشان را خاصه ، نه غير ايشان و ايشانند كه بخصوص صاحبان لبّ و مغز و علم و عقل مىباشند نه ديگران .\r\nو احاديث ايضا در اين مضمون بسيار است از آن جمله حديثى است كه روايت نموده است او را حسن بن جهم از جناب امام رضا عليه السّلام و گفته است كه ذكر نموده شد در نزد آن جناب ارم و حالات شيعيان و اصحاب خودمان و امر عقل پس آن جناب فرمودند كه « لا يعبؤا باهل الدّين ممّن لا عقل له » « 1 » يعنى اعتنا كرده نمىشود به اهل اين دين ، يعنى دين اسلام و تشيّع از اشخاصى كه نمىباشد از براى ايشان عقلى كه به واسطهء آن تفرقهء حق و باطل را بنمايند . پس حسن بن جهم عرض نمود كه فداى تو شوم در ميان ما اشخاصى هستند كه قائل و معتقد به اين دين و به طريقهء تشيّع مىباشند و در اعتقاد ايشان شكّى و ريبى و نقصى نمىباشد و لكن نيست در ايشان آن عقل‌ها و بصيرتهاى نافذه كه به واسطهء آن حق را از باطل و حسن را از قبيح تميز نمايند و تفرقه بدهند ، مراد آن است كه اعتقاد نمودن ايشان به اين دين به محض تقليد و تبعيّت ديگران بوده است نه از روى تعقّل و بصيرت خود . پس آن حضرت فرمودند كه « ليس هولاء ممّن خاطب اللّه انّ اللّه خلق العقل فقال له اقبل فاقبل و قال له ادبر فادبر فقال و عزّتى ما خلقت شيئا احسن منك او احبّ الى منك بك اخذ و بك اعطى » « 2 » يعنى نيستند اين اشخاص از جمله كسانى كه خداوند خطاب به ايشان نموده باشد و اعتنا به شأن ايشان كرده باشد ؛ به دليل و به جهت آن‌كه خداوند خلق فرمود عقل را بعد از آن فرمود مر او را كه اقبال بنما ، پس اقبال نمود و فرمود او را كه ادبار بنما ، پس ادبار نمود . بعد از آن فرمود كه قسم به عزّت خودم كه خلق ننمودم چيزى را كه نيكوتر از تو و محبوب‌تر به سوى من از تو باشد ، به واسطهء تو مىگيرم و به واسطهء تو مىدهم ، يعنى به واسطهء قلّت و نقصان تو خيرات و سعادات و درجات ، قليل و ناقص و پست مىشود و به واسطهء كثرت و كمال تو ،\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 27 و 28 ، كتاب العقل و الجهل ، ح 32 .\r\n( 2 ) . همان .\r\n","page_name":" 467 ","page_number":467},
  {"content":"\r\n\r\nخيرات و سعادات و درجات كثير و كامل و بلند مىگردد . پس اعتنائى به شأن اين اشخاص و به علم و معرفت انسان نيست و چنان‌كه داخل شده‌اند در امرى به غير بصيرت ، خارج خواهند شد از آن به غير بصيرت ايضا ، بلكه اعتنا به شأن و به علم و معرفت كسانى است كه داخل در هر امرى كه مىشوند و آن را اعتقاد مىكنند و معروف و حق مىدانند يا آن‌كه خارج از هر امرى كه مىشوند و آن را منكر و باطل مىدانند دخول و خروج ايشان هردو از روى بصيرت باشد تا آن‌كه از آن امرى كه حق و معروف ديده‌اند هرگز خارج نشوند و در آن امرى كه باطل و منكر ديده‌اند هرگز داخل نشوند ؛ چنان‌كه عقل و مضمون حديث و نقل است  يَهْدِي اللَّهُ لِنُورِهِ مَنْ يَشاءُ  « 1 » .\r\n يا رب آن شاه‌وش ماه‌رخ زهره‌جبين * درّ يكتاى كه و گوهر يك دانه كيست\r\nمىدمد هركسش افسونى و معلوم نشد * كه دل نازك او مايل افسانهء كيست\r\nبادهء لعل لبش كز لب من دور مباد * راح روح كه و پيمان ده و پيمانهء كيست « 2 » \r\nو بدان‌كه بايد و لازم است كه مثالى چند از براى استماع نمودن اقوال و تابع شدن و اعتقاد نمودن احسن آن‌ها ، چنان‌كه مضمون آيهء مذكوره است بيان نموده شود تا آن‌كه طريقهء آن ، خوب واضح و هويدا گردد . پس مىگوييم مثلا يكى مىگويد وجود خداوند واجب است و ديگرى مىگويد كه واجب نيست و عالم و موجودات به خودى خود ، موجود و برپاست ، پس مستمعى كه صاحب نور علم و هدايت خداوندى است به نور علم خود مىفهمد كه احسن اين دو قول ، قول اول است ؛ به جهت آن‌كه مىفهمد كه وجود هر موجودى يا واجب است و عين ذات اوست و از غير آن نيست و يا ممكن است و خارج از ذات و از غير اوست و خالى از اين دو نيست و مىفهمد كه ممكن ، عبارت است از چيزى كه وجود و عدم بالنّسبه به ذات او مساويست ، يعنى هم مىشود كه موجود بشود و هم مىشود كه نشود ، پس ممكن از جانب ذات خود وجود ندارد و به طريق اولى لازم است كه موجد و آفرينندهء غير خود ايضا نباشد و بنابراين لازم مىآيد كه اگر وجود خداوند واجب الوجود كه وجود آن ذاتى است و از غير\r\n\r\n\r\n","description":"","footnote":"\r\n( 1 ) . نور : 35 .\r\n( 2 ) . ديوان حافظ ، ص 89 .\r\n","page_name":" 468 ","page_number":468},
  {"content":"\r\n\r\nنيست ؛ نباشد ، هرآينه هيچ‌چيز موجود نباشد و حال آن‌كه موجودات بسيار هستند و مىبينيم . پس مىفهمد كه خداوند موجود است و وجود آن واجب است و مىفهمد اين‌كه ، اين قول احسن قولين است و آن را اعتقاد مىكند و تابع مىشود .\r\nو مثلا يكى مىگويد كه الحال كه لازم شد كه خداوند باشد همين موجودات را كه مىبينم يا بعضى از آن‌ها خداست و ديگرى مىگويد كه ماوراء اين‌هاست خداوند و به اين‌ها شبيه نيست و چيزى است نه مثل چيزها ، پس مستمع به واسطهء نور مذكور ايضا مىفهمد كه قول احسن قول دويّم است ؛ به دليل آن‌كه مىفهمد و مىبيند اين موجوداتى كه ديده و فهميده مىشود مجموع ، حادث و ناقص و محتاج و در تحت امر و حكم غير خود ، ذليل و مغلوب و مقهور مىباشند و مىفهمد كه اين حالات با واجب الوجود بودن و مستغنى و بىنياز بودن از غير و كامل بودن در جميع كمالات به ذات و به نفس خود منافات دارد ، پس قول دويّم را احسن مىبيند و عقيدهء خود مىنمايد و تابع آن مىگردد .\r\nو مثلا يكى مىگويد كه خداوند واحد است و شريك ندارد و ديگرى مىگويد كه هردو است و هردو در الهيّت شريك مىباشند . پس مستمع هوش‌دار مىفهمد كه از براى هردو شريكى قدر مشترك مىبايد و الّا شريك بودن معنى ندارد و قدر مشترك سيّمى است با آن‌ها و ايضا ما بين هردو از آن سه قدر مشترك مىبايد ، پس پنج و شش مىشود و همچنين تا به حدّ بىحدّى و نهايت بىنهايتى و ايضا مىفهمد كه از براى هر دوئى ، حد امتياز يافتن از يكديگر مىبايد ايضا و بر قياس كلام در حدّ مشترك منجر به بىحدّى و بىنهايتى مىگردد و حال آن‌كه بالبديهة و بالتّسليم باطل است ، پس مىفهمد كه قول اول احسن است و او را تابع مىشود .\r\nو مثلا يكى مىگويد كه خداوند عادل است و در كردار و گفتار آن قباحت و آن‌چه موجب عتاب و شناعت است ، نمىباشد و ديگرى مىگويد كه عادل نيست و جايز است كه گفتار و كردار او مشتمل بر امر قبيحى باشد . پس مستمعى كه صاحب نور علم است مىفهمد كه كردن يا گفتن امر قبيح ناشى نمىشود مگر از جهل يا از احتياج يا از اكراه و اضطرار و بدون جهل و حاجت و اكراه وقوع و صدور قبيح را محال و ممتنع\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمىداند و مىفهمد كه خداوند از آن‌جا كه وجود آن از غير نيست و به ذات خود موجود است و در صفات كمال از غير مستغنى و بىنياز است نه جاهل و نه محتاج و نه مكره و نه مضطرّ از جانب غير مىباشد ، پس قبيح را مرتكب نمىشود و در همه چيز طريقهء عدالت را مىفهمد كه احسن از اين دو قول قول اول است و آن را تابع مىشود و عقيدهء خود مىنمايد .\r\nو مثلا يكى مىگويد كه حسن و قبح هيچ امرى به عقل ما ادراك نمىتوان نمود و ديگرى مىگويد كه مىتوان نمود . پس مستمع صاحب بصيرت مىفهمد كه فيما بين خداوند و بندگان او ، رابطه و واسطهء مىبايد و بودن آن خدا و ماسواى آن بنده بدون رابطه و واسطهء نمىشايد و مىفهمد كه رابطه و واسطه بايد كه مربوط به دو طرف باشد ، پس مىفهمد كه يك جوهرى را اوّلا خداوند خلق فرموده است كه مظهر آثار و تمام صفات كمال اوست و به واسطهء آن فتح باب ارتباط را به ساير موجودات نموده است و آن جوهر به تمام موجودات بعد از مرتبهء وجود آن‌ها ارتباط دارد ، پس در بعضى به ارتباط وجود عامى و در بعضى به ارتباط وجود خاصّى معدنى و در بعضى با اين دو ارتباط به ارتباط وجود خاصّ نباتى و نموّى و در بعضى با اين سه ارتباط به ارتباط وجود خاص حياتى و حركتى و در بعضى با اين چهار ارتباط به ارتباط وجود خاص شعورى و ادراكى معقولات و مغيبات ، پس مىفهمد كه هر موجودى كه ارتباط آن با او به طريق ارتباط شعورى و ادراكى معقولات است لا محاله آن موجود ادراك حسن و قبح كه از جمله معقولات و مغيبات است به قدر حوصله شعور و ادراك خود مىنمايد و مىفهمد آن‌كه آن موجود انسان است و آن جوهر عقل مىباشد . پس مىفهمد كه حسن و قبح اشياء را به عقلى كه در ماست كه بنى نوع انسان مىباشيم فى الجمله و به قدر عقل هريك از ما مىتوان ادراك نمود ، پس قول دويّم را احسن مىداند و عقيدهء خود مىنمايد و تابع آن مىشود .\r\nو مثلا يكى مىگويد كه در هر عصرى رسولى يا امامى فيما بين خدا و بندگان مىبايد و ديگرى مىگويد كه نمىبايد . پس مستمع صاحب بصيرت مىفهمد كه رابطهء مذكوره فيما بين خدا و بندگان بايد كه در تمام امور ايشان باشد ؛ چون‌كه استقلال و\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاستغنا به خودى خود ندارند و در همهء امور محتاج او و بندهء او مىباشند و مىفهمد كه ديگر رابطه و واسطه بدون جوهرى كه او را عقل ناميدند ؛ نمىباشد و مىفهمد ايضا كه در هر عصرى جميع افراد بندگان آن عصر استعداد و قابليت مر تمام ارتباطات عقل كه مرتبط به تمام امور ايشان باشد ، ندارند ؛ به جهت اختلاف استعدادات و تفاوت مراتب و درجات آن‌ها به دليل وجدان حسّى و عقلى ، پس مىفهمد كه در هر عصرى از اعصار يك فردى از افراد بندگان بايد باشد كه استعداد و قابليت از براى تمام ارتباطات عقل كه به تمام امور بندگان آن عصر است ، داشته باشد و اين فرد و اين شخص را رسول آن عصر گويند اگر واسطهء رسانيدن فيوضات و ارتباطات بوده است ، و امام آن عصر گويند اگر بعد از رسول واسطهء حفظ نمودن آن فيوضات و آن ارتباطات شده است . پس مىفهمد كه قول اول احسن است و او را تابع مىگردد و چون‌كه به جهت مذكوره ايضا مىفهمد كه رسولان و امامان عصرها همگى مستعد به يك استعداد نيستند ، پس مىفهمد كه ارتباطات عقل بالنسبه به تمام امور بندگان جميعا من البداية الى النهايه به محض وجود ايشان به عمل نمىآيد مگر اين‌كه يك فردى و يك شخصى از ايشان بوده باشد كه استعداد آن ، محيط و شامل جميع استعدادات ايشان باشد و به اين سبب محل تمام ارتباطات عقل كه بالنّسبه به تمام بندگان جميع اعصار و كافّهء خلق مىباشند ، بشود و بعد از آن همين فرد و همين شخص مرتبط به كافّهء بندگان باشد به وسايط و روابط افراد و رسل ديگر ايضا ، پس آن رئيس كلّ است و باقى در تحت اويند و مىفهمد كه چنين شخصى البتّه در عالم جبروت ، نفس عقل و عين آن جوهرى است كه رابطه و واسطه در ما بين خداوند و بندگان بوده است به تمام رابطها و مىفهمد كه اين رئيس و اين شخص به اعتبار روحيّت و معنويّت ، بايد كه مقدم بر كلّ باشد و به اعتبار جسديّت و ظاهريّت و زمانيّت ، بايد كه مؤخّر از كلّ باشد ، پس مىفهمد كه آن اول المرسلين و خاتم المرسلين است و در عصر خودش لا محاله رسول بر كافّهء خلق مىباشد .\r\n فاتح باب رسالت خاتم دور رسل * آن‌كه فتح و ختم شد او را مسلّم اين بود \r\nو امّا باقى ديگر از رسل ، پس واسطه و رابطهء اويند بالنّسبه به قوم خود و هريك در\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nيك عصرى و بالنّسبه به قومى رسولان يا امامان مىباشند و مثلا يكى مىگويد كه رسول و امام بايد كه معصوم باشد و ديگرى مىگويد كه نمىبايد . پس مستمع صاحب بصيرت مىفهمد كه اشخاصى كه دانسته شد كه مستعد به استعداد ما فوق استعدادات قومها و رعيتهاى خود هستند و به قدر استعداد هريك از ايشان ، عقل مرتبط به ايشان است به جميع ارتباطات به نحوى كه از مرتبهء قوم خود ترقّى دارند و از حظوظ شهوانيّه و غضبانيّهء ايشان خارج و مرتفع‌اند و به سبب نقصان مرتبه مردمان و رعايا بود كه لازم شد كه ايشان واسطهء فيوضات باشند و دانسته شد ايضا كه عقل جوهرى است كه كامل در جميع صفات و خالى و برى از تمام نقايص است ، لا محاله آن اشخاص صاحب عصمت و مصون و محفوظ از خطا و زلل و غلط و سهو و نسيان مىباشند ، پس قول اول را احسن مىبيند و تابع مىگردد .\r\nو مثلا يكى مىگويد كه رسيدن به جميع فيوضات خداوند بايد كه به واسطهء رسول يا امام باشد و ديگرى مىگويد كه نبايد و فيوضات بدون وساطت رسول يا امام به بندگان مىرسد . پس مستمع صاحب فطانت از آن‌جا كه فهميد و دانست كه رسول صلّى اللّه عليه و إله و سلّم يا امام رابطه و واسطه است و منزلت ايشان بالنّسبه به بندگان منزلهء روح است بالنّسبه به جوارح و اعضا ، پس مىفهمد كه رسيدن فيوضات خداوند به بندگان بدون وساطت رسول يا امام ممتنع و محال است ؛ مثل امتناع و محال بودن رسيدن فيوضات خداوند به جوارح و اعضا بدون وساطت روح ، پس قول اول را احسن مىبيند و عقيدهء خود مىنمايد و تابع آن مىشود .\r\nو مثلا يكى مىگويد كه عالمى و دارى مىباشد كه او را معاد گويند و تمام خلايق بعد از مردن و فانى شدن از اين عالم و از اين دار ، بايد كه عود به آن دار بنمايند و ديگرى مىگويد كه نمىباشد و خلايق به همين مردن و فانى شدن بالكليه فانى مىگردند و ديگر عودى و محلّ بازگشتن از براى ايشان نمىباشد . پس مستمع صاحب علم از آن‌جا كه قدرت و حكمت و عدالت خداوند را فهميده است و اوضاع و حالات خلايق را در اين عالم كه دار دنياست ؛ ديده است ، هرآينه مىفهمد كه آمدن خلايق در اين عالم و چند روزى به تصديع و مشقّت و نقصان مرتبه و ذلّت گذرانيدن و بعد\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nبالكلّيه فانى و زايل شدن ، همين را غايت و مقصود از خلق فرمودن خداوند موجودات و خلايق را قرار دادن و ديگر غايتى و مقصودى نداشتن ، مستلزم عجز خداوند و صدور فعل عبث و بىحكمتى و بىعدالتى آن مىباشد و مىگردد ؛ چون‌كه راحت و كمال و عزّت و بقا را زياده بر اين‌كه در اين دار مىبيند از براى آن‌ها تجويز مىكند و ممكن مىداند . پس با وجود جواز و امكان راحت و عزّت و كمال و بقائى كه ما فوق اين عالم باشد قدرت و مقصود به آن تعلّق نگرفته باشد و به پست‌تر و بدتر از آن منحصر شده باشد يقينا كه يا از عجز است و يا از عبث و بىعدالتى و يا از جهل و بىحكمتى خداوند ، تعالى اللّه عن ذلك علوّا كبيرا ، پس قول اول را احسن مىداند و تابع مىشود .\r\nو مثلا يكى مىگويد كه بعد از رسيدن و عود نمودن خلايق به دار معاد و كمال يافتن آن‌ها ، ديگر زوال از براى آن‌ها نمىباشد و باقى به بقاء ابدى مىباشند و ديگرى مىگويد كه زوال از براى آن‌ها مىباشد و هميشه باقى نيستند . پس مستمع صاحب بصيرت مىفهمد كه اگر فانى و زايل بشود و ديگر هرگز خلق كرده نشوند ، هرآينه مستلزم عجز خداوند است ؛ چون‌كه باقى بودن ايشان به بقاء ابدى را جايز و ممكن مىداند و عدم تعلّق قدرت به ممكنات ، موجب عجز است و اگر فانى بشوند و دو مرتبه عود به مثل اين دار كه دار دنياست ، بنمايند هرآينه مستلزم عبث است و اگر فانى بشوند و بعد عود به دارى بنمايند كه ما فوق دار بقا و خلود هميشگى است ، هرآينه مستلزم امر محالى است ؛ چون‌كه دارى و كمالى بالاتر از دار بقا و كمال خلود كه معنى ابديّت و سرمديّت است تعقّل نمىتوان نمود ، پس مىفهمد كه قول اول ، احسن است و او را عقيدهء خود مىنمايد و تابع آن مىشود و همچنين بر اين قياس جميع چيزها و اختلافهائى را كه مىشنود به بصيرت نافذهء خود ترجيح يكى از آن‌ها را مىدهد و او يقين مىداند و از حضيض حيرت و تبعيّت غير ، نجات مىيابد و گذر مىكند و پاى به ذروهء علم و معرفت و قرار مستقليّت كه معنى قدرت عقلانيّه است مىگذارد و بالا مىرود بلى ،\r\n پاى بر چرخ نهد هركه ز سر مىگذرد * رشته چون بىگره افتد ز گهر مىگذرد \r\nو مخفى نماناد كه حالتى را كه در آيهء مذكوره از براى اهل بشارت ذكر نمودند و\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nفرمودند كه استماع مىنمايند قول را و بعد از آن ، احسن آن را تابع مىشوند بنابر غالب است ؛ چون‌كه اختلاف كه سبب احسنيّت و غير احسنيت مىباشد غالبا از تعدّد و از خارج فهم اين كس به‌هم مىرسد و الا اگر خود يك شخص بخصوص ، شقوق مسأله را فرض نمايد و بعد از آن احسن آن‌ها را تابع شود از غير اين‌كه از كسى استماع نمايد ايضا داخل معنى آيه و مقصود از آن مىباشد .\r\n\r\nتحفه : [ 14 
  ] ، [ خصلت‌هاى مترتب بر علم 
  ]\r\nو اما خصلتهائى كه مرتّب بر خصلت علم مىگردد و منشعب از آن مىشود و از آثار و خصايص صاحب اوست ، پس بر وفق جداول مسطوره ده خصلت است : اول ، غناست هرچند كه فقير باشد ، يعنى آن‌كه صاحب علم در واقع و نفس الامر ، غنى و بىنياز از غير است هرچند كه در ظاهر فقير و محتاج به غير باشد ؛ به جهت آن‌كه به واسطهء نور علم و بصيرت نافذهء خود حقايق و بواطن اشياء را فهميده است و دانسته است كه آن‌چه سواى خداوند و سواى چيزى است كه مرتبط به خداوند است در معرض فناء است و همگى آن‌ها اسباب و آلت غرور و فريب است و حقيقت ندارد و به اين سبب ميل و رغبت به آن‌ها نمىكند بلكه اعراض از آن‌ها مىنمايد و زاهد در آن‌ها مىباشد و غناى حقيقى ، عبارت است از همين معنى كه نخواستن و ميل و حاجت نداشتن نفس است مر چيزى را و از اينجاست كه خداوند اغنى الاغنيا است ؛ چنان‌چه فقر حقيقى ، فقط عبارت است از خواستن و ميل داشتن نفس مر چيزى را با وجدان و يافتن آن و فقير حقيقى و ظاهرى هردو ، عبارت است از خواستن و ميل داشتن به نفس مر چيزى را يا فقدان و نيافتن آن و فقرى كه در حديث « الفقر سواد الوجه في الدّارين » « 1 » و در حديث « كاد الفقر ان يكون كفرا » « 2 » رسيده است ، اشاره به اين دو قسم از فقر است كه منبع و مأخذ هردو قسم جهل است كه تعبير از آن در احاديث ايضا به فقر شده است و مراد از فقرى كه در حديث « الفقر\r\n\r\n\r\n","description":"","footnote":"\r\n( 1 ) . بحار الأنوار ، ج 69 ، ص 30 .\r\n( 2 ) . بحار الأنوار ، ج 69 ، ص 29 ، ح 26 و از امالى الصدوق ، نقل كرده است ص 177 .\r\n","page_name":" 474 ","page_number":474},
  {"content":"\r\n\r\nموت الاحمر » « 1 » است ايضا آن است و بخصوص منصوص است .\r\nو اما فقر و احتياج آن به سوى خداوند و آن‌چه مرتبط به آن است از قبيل قدر كفايت كه اطاعت و پرستش خداوند بدون آن نمىشود و معين بر پرستش اوست و مانع نيست ، پس چون‌كه فهميده است كه خداوند باقى و ابدى است و زوال و فنا ندارد و در همه‌جا و در جميع حالات با اين كس است و هم‌چنين آن‌چه مرتبط به آن است به حكم تابعيّت ايضا باقى است و در معرض فنا و به لباس غرور و فريب نمىباشد و حقيقت دارد ، پس خواستن نفس از آن‌ها را و ميل و حاجت داشتن به سوى آن‌ها عين غناى اوست ايضا ؛ چون‌كه مربوط و متعلّق به چيزى است كه فقدان و زوال از براى آن نيست و فقرى كه در حديث « الفقر فخرى و به افتخر » « 2 » رسيده است ، اشاره به اين قسم از فقر است و از اينجاست كه با خدا و به ياد خدا بودن ، مستلزم آرام نفس و اطمينان قلب است و با غير او و به ياد او بودن ، مستلزم اضطراب نفوس و تزلزل قلوب است و تمام بلاها و دردهاى ابناء دنيا و اهل دنيا و جميع دواها و شفاهاى ابناء آخرت و اهل اللّه از اينجاست ؛ چنان‌كه فرموده است كه  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  « 3 » ، يعنى آن‌چنان اشخاصى كه ايمان آوردند و آرام و اطمينان گرفته است دلهاى ايشان به ياد خداوند ، آگاه باشيد و بدانيد كه به سبب ذكر كردن و به ياد بودن بندگان مر خداوند و مرتبط بودن ايشان به آن‌چه مربوط به خداوند است آرام مىگيرد و اطمينان به‌هم مىرساند دلها ، نه غير آن بلكه به ياد افتادن مر غير آن ، مضطرب مىسازد دلها را\r\n دل‌آرامى كه دارى دل در آن بند * دگر چشم از همه عالم فرو بند \r\nپس معلوم شد كه آن‌كه عالم و از اهل بصيرت است هميشه غنى و بىنياز است هرچند كه در ظاهر فقير و بىچيز باشد بلكه همان غناء و بىنياز بودن اوست كه او را بىچيز گردانيده است و موجب اعراض نمودن او از چيزها شده است و اما آن‌كه\r\n\r\n\r\n","description":"","footnote":"\r\n( 1 ) . بحار الأنوار ، ج 69 ، ص 5 ، ح 3 و اصول كافي ، ج 2 ، ص 266 .\r\n( 2 ) . بحار الأنوار ، ج 69 ، ص 30 و 32 و 55 .\r\n( 3 ) . رعد : 28 .\r\n","page_name":" 475 ","page_number":475},
  {"content":"\r\n\r\nجاهل و از اهل بلاهت است ، پس هميشه فقير و نيازمند و محتاج است هرچند كه در ظاهر ، غنى و چيزدار باشد بلكه همان فقر اوست كه او را چيزدار و علايق‌دار نموده است و موجب اقبال و اشتغال يافتن او به طلب نمودن و جمع و حفظ كردن مر چيزها و قيدها و بندها شده است و از اينجاست كه در احاديث رسيده است كه « لا فقر اشدّ من الجهل و لا مال اعود من العقل » « 1 » ، يعنى نيست مالى كه نافع‌تر از عقل باشد و نيست فقرى كه شديدتر و بدتر از جهل باشد و جناب پيغمبر صلّى اللّه عليه و إله و سلّم ايضا مكررّا دعا مىفرمود به اين مضمون كه خداوندا عطا بفرما به محمّد و آل محمد و به كسى كه دوست مىدارد محمّد و آل محمّد را به قدر كفاف و عطا بفرما به كسى كه بغض مىدارد محمّد و آل محمّد را مال و اولاد و مىفرمودند كه « ما قلّ و كفى خير ممّا كثر و ألهى » « 2 » ، يعنى آن‌چه قليل باشد و كفايت بنمايد ، بهتر است از آن‌چه ، كثير باشد و غفلت بياورد .\r\nو از اينجا معلوم شد كه ملوك و سلاطين در حقيقت فقيرترين مردمانند ؛ چون‌كه ميل و رغبت نفوس ايشان به همه‌چيز از همه‌كس بيشتر است و ميل و رغبتهاى ايشان حدّى ندارد و اگر فى المثل دنيا و مافيها را تحصيل نمايند ، هرآينه طالب و راغب دنياى ديگرى خواهند بود ؛ چون‌كه بعد از تحصيل نمودن مطلوب و مرغوب خود و انس گرفتن با او در چند روزى او را از ساير اسباب عاديّه و امور طبيعيّه محسوب مىدارند و ديگر لذّتى از آن نمىبرند و مصاحبتى و انسى با آن ندارند و طالب و راغب غير آن‌كه مفقود است و در حيازت ايشان نيست ، مىشوند و همچنين و به‌همين حالت هستند و فقر و عذاب خود را ساعت به ساعت و آن به آن زياد مىنمايند تا آخر العمر و وقت مردن و رحلت نمودن . خداوندا ما را از اين فقر و از اين عذاب به خود پناه بده و آن‌ها را نجات و رحم فرما .\r\n بفراغ دل زمانى نظرى به ماه روئى * به از آن‌كه پادشاهى همه عمرها و هويى \r\nو اگر كسى از اهل صورت و بىمعنى باشد و معنى را نفهمد ، پس بداند كه مراد از نظر به ماهروئى و همين مؤانست با نور علم است . خصلت دويم ، جود است هرچند\r\n\r\n\r\n","description":"","footnote":"\r\n( 1 ) . اصول كافي ، ج 1 ، ص 25 ، كتاب العقل و الجهل ، ح 25 .\r\n( 2 ) . همان ، ج 2 ، ص 14 ، ح 4 .\r\n","page_name":" 476 ","page_number":476},
  {"content":"\r\n\r\nكه بخيل باشد ، يعنى آن‌كه صاحب علم در واقع و نفس الامر بخشنده و فيض رساننده است هرچند كه در ظاهر بخيل و بىبخشش و بىفيض باشد ؛ به جهت آن‌كه شخص عالم به وجود شخص و نور علم خودش بخششها و فيضهاى باقيه و غير فانيه به مردمان بالنسبه به تمام امور دنيويّه و دينيّه ايشان در زمان حيات و بعد از ممات مىرساند ؛ چنان‌كه قبل از اين دانسته شد و منطوق آيات و اخبار است و جود و كرم حقيقى ، عبارت است از همين‌كه بخشش و فيض اين كس از امورات باقيه و صالحه باشد نه از اموال فانيه فاسده و از اينجاست كه در حديث رسيده است كه نيست خير در زندگانى مگر براى دو نفر ، عالم مطاع و مستمع واع ، يعنى شنونده « 1 » ، و رسيده است كه عالمى كه منتفع بشوند مردمان به علم آن افضل و بهتر است از هفتاد هزار شخص عابد « 2 » و نسبت دادن بهترى آن به اين عدد به سبب آن خورده و اندك رايحهء علمى است كه در عابد ايضا مىباشد چون‌كه علم به كيفيّت عمل را لااقل بايد داشته باشد و الا هيچ نسبتى ما بين علم و عمل نمىباشد و از آن‌جائى كه نظر مردمان به اموال و امتعهء دنياى فانيه است و از آن صدور نمىيابد ؛ چون‌كه بىمال و بىمنال است ، لهذا او را بخيل مىپندارند و ايضا چون‌كه به سبب نور علم و اطاعت فرمودن او مر خداوند و اخلاص‌دارى او در اعمال و بودن منبع و عطاء او در راه خدا ، جاى و محلّ بخشش و عطا را مىبينيد و در بعضى از مواقع ندادن را تكليف مىداند و در هرجا كه دادن را تكليف مىداند عطيّه و بخشش خود را پنهان مىدارد ؛ چون‌كه غير از رضاى خداوند ، ديگر رضاى كسى در نظر او نيست و از ريا و سمعه ، خالى و مبرّاست و از اين جهت ، مردمان مطّلع بر باطن امر او نمىشوند لهذا او را بخيل مىبينند ؛ چنان‌كه معلوم و معهود از سيرت رسول اللّه و ائمهء اطهار عليهم السّلام و علما و صالحين است و مشهور است كه جناب پيغمبر صلّى اللّه عليه و إله و سلّم مردمان را امر به دادن خمس و زكات نمود و خود هرگز خمس و زكات را نداد ؛ چون‌كه هرگز مالك نصاب و آن‌قدر از مال كه خمس يا زكات به آن تعلّق بگيرد ، نشد و جناب على بن الحسين عليهما السّلام در مدت حيات خود متكفّل ارزاق\r\n\r\n\r\n","description":"","footnote":"\r\n( 1 ) . بحار الأنوار ، ج 1 ، ص 168 ، ح 12 .\r\n( 2 ) . همان ، ج 2 ، ص 18 ، ح 45 .\r\n","page_name":" 477 ","page_number":477},
  {"content":"\r\n\r\nچندين اهل خانه از خانه‌هاى مدينه بودند و خود آن اشخاص مطّلع بر كفالت و عطيّهء آن جناب نشدند تا آن‌كه آن جناب وفات يافتند و ديدند كه آن‌چه در شبهاى تار به در خانهء ايشان مىآمد ، منقطع شد ، پس دانستند كه كفيل ايشان و صاحب آن عطيّها آن جناب بوده است و مكررا اشخاص در زمان حيات آن جناب اذيّت به آن حضرت مىرسانيدند و نسبت بخل و لئامت و كم‌شفقتى به آن جناب مىدادند و مع ذلك عطيهء خود را به ايشان نمىفرمود و خداوند ايضا فرموده است كه  إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ  « 1 » ، يعنى اگر ظاهر بنمائيد شما صدقات و عطيّه‌هاى خود را ، پس خوب است آن و اگر مخفى بداريد آن‌ها را و بدهيد او را به فقراء و مستحقّين و در غير محلّ آن به سبب رضا و مدح نمودن مردمان ، صرف نكنيد ، پس آن اخفا داشتن بهتر است از براى شما و موجب غفران ذنوب و كفّارهء گناهان شما مىشود و در احاديث مشهوره ايضا مبالغهء بسيار در اخفاء و ستر آن رسيده است حتّى آن‌كه فرموده‌اند كه عطيّه بايد چنين داده شود كه دست چپ خود عطاكننده خبردار از عطيّه‌اى كه به دست راست داده است ، نشود . خلاصه اين سيرت و اين خصلت كه مستلزم بخل ظاهرى است از خصايص علم و اهل علم است نه غير آن ، ذوق اين باده ندانى به خدا تا نچشى .\r\nخصلت سيم ، مهابت است هرچند كه مهين باشد ، يعنى آن‌كه صاحب علم در واقع و نفس الامر صاحب هيأت و جلال است هرچند كه در ظاهر ضعيف و حقير و بىجلال باشد ؛ چون‌كه هيبت و جلال خدائى كه به عقل رسيده است از همان نوع هيبت ، عارض شخص عالم شده است به واسطهء اشراق فرمودن عقل بر او به شعاع علم و نور ايمان و در حقيقت اين هيبت و اين جلالت از همان نور علم و ايمان است و هيبة الهيّه است و از اينجاست كه در حديث رسيده است كه « الايمان هيوب » همچنان كه رسيده است كه « المؤمن هيوب » و هيبت جناب امير عليه السّلام مشهور و معروف است با آن‌كه آن حضرت مزاح كه موجب قلّت هيبت است ، بسيار مىفرمود و همچنين هيبت باقى حضرات ائمه عليهم السّلام و هيبت علماء حقيقى در نظرها و در دلها ايضا پيدا و\r\n\r\n\r\n","description":"","footnote":"\r\n( 1 ) . بقره : 271 .\r\n","page_name":" 478 ","page_number":478},
  {"content":"\r\n\r\nهويداست ، خصوصا در نظر و دلهاى ابناء دنيا و آنانى كه صاحب اين قدر از علم نيستند و لكن به شرط آن‌كه از سعداء و ابناء عقل بوده باشند تا آن‌كه به اقتضاء طينت و به حسب فطرت اصليّه ، عارف به مرتبهء علماء اهل علم باشند نه غير ايشان كه سجّين و ابناء جهل محض مىباشند و قابليّت قبول كردن و اثر نمودن هيبت اشخاصى كه هيبت و جلال ايشان هيبت واقعيّه و الهيّه است و يك نوع از فيوضات است ايضا ندارند ؛ چنان‌كه اثر نمودن هيبت اشخاصى كه هيبت ايشان الهيه نمىباشد بلكه هيبت و جلال ظاهريى دنيائى است در نظر و قلوب اشخاصى است كه طالب و معتقد به اين نوع هيبت مىباشند نه غير ايشان از صاحبان نور علم و اهالى شعاع عقل و اولوا الالباب كه عارف به بىحقيقتى و بطلان و بىحقّى آن مىباشند و طالب و معتقد به اين نوع از هيبت و جلال نيستند و مىگويند كه :\r\n گر طنز مىنمايى وگر طعنه مىزنى * ما نيستيم معتقد مرد خودپسند \r\nخصلت چهارم ، سلامت است هرچند كه سقيم باشد ، يعنى آن‌كه صاحب علم و نور بصيرت در واقع و نفس الامر عالم قلب خود ، صحيح و سالم و برى از علّت و سقم است هرچند كه در عالم ظاهر بدن و جوارح ، عليل و صاحب سقم طويل باشد ؛ به جهت آن‌كه ، آن چيزى كه صحّت و سلامت آن موجب كمال و سقم و علّت آن موجب نقصان اين كس مىباشد و مىشود آن نفس و قلب انسان است و صحت و سلامت آن از نور علم و ايمان ناشى مىشود و سقم و علت آن از جهل و كفر و ضلالت ناشى مىگردد و سلامتى ، اكمل و انفع از علم و ايمان نمىباشد و مرض و علّتى ، اشدّ و سخت‌تر از جهل نمىباشد .\r\nو امّا صحّت و سلامت بدن و قالب ، پس اعتنائى به شأن آن نيست و او را اعتبارى نمىباشد ، بلكه او را از جهت انواع بلاها و محنتها و تعبها و تحمّل نمودن شدّتها خلق كرده‌اند و بلا و علّت و سقيم آن را موجب كفّاره گناهان و رفع درجات و قبول شدن اعمالى كه نكرده است بلكه به محض نيّت سابقه بر حالت علّت و سقم بوده است قرار داده‌اند و سبب اقبال نمودن او بر خداوند و مناجات نمودن با او گردانيده‌اند و انين و نالهء او را در حال سقم و مرض به‌جاى تسبيح و تهليل قبول فرموده‌اند علاوه بر آن‌كه\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nسقم و مرض ، موجب نكردن معاصى و اعراض نمودن و فارغ شدن دل از ماسواى خداوند مىگردد و به اين سبب ترقّى و عروج روحانى مىنمايد و قدم‌گذار به عالم ملكوت اعلى مىشود و به‌همين سبب مستعدّ اشراق عقل و قابل مر فيضان نور علم كه معنى صحّت و سلامت و كمال انسان است مىگردد و از اينجاست كه در احاديث رسيده است كه خداوند برگزيده است انبياء و اولياء و اولاد انبياء را به سه خصلت يا سقم طويلى در بدن ايشان و يا فقر و ضيقى در معيشت ايشان و يا خوف و تشويشى از جانب سلطانى يا غير آن در دل ايشان « 1 » و ايضا رسيده است كه عظمت اجر با عظيم بودن بلا است و خداوند دوست نداشته است قومى را مگر اين‌كه مبتلا فرموده است ايشان را به بلا « 2 » و حديث « اشدّ النّاس بلاء الانبياء ثم الاوصياء ثم الاماثل فالاماثل » « 3 » مشهور است و قصهء ابا درداء و حالت او ايضا غير مستور است .\r\nو عبد اللّه بن ابى يعفور ، چون‌كه شكوه نمود در نزد امام جعفر صادق عليه السّلام از كثرت امراض و اوجاع و از عليل بودن دائمى خود ، پس آن حضرت فرمودند كه اى عبد اللّه ! اگر مىدانست بندهء مومن قدر اجرى را كه از براى او در مصايب و بلاها مىبود هرآينه تمنّا مىنمود آن‌كه پارچه پارچه بشود به مقراض و فرمودند كه هركس درست باشد ايمان او و نيكو باشد عمل او ، شديد مىباشد بلاى او و هركس كه سخيف باشد ايمان او و ضعيف باشد عمل او ، قليل مىباشد بلاء او و از اينجاست كه جناب امام زين العابدين عليه السّلام در صحيفهء « 4 » خود كه معروف است در دعائى كه در حال مرض انشاء فرموده‌اند و خوانده‌اند ترديد فرموده‌اند در ما بين نعمت عافيت و نعمت مرض و فرموده‌اند كه خدايا نمىدانم كه كدام يك از حالت عافيت و حالت مرض ، احقّ و سزاوارتر مىباشد به شكر و بعد خصايص و فضايل حالت مرض را تعداد و بيان فرموده‌اند و ايضا در احاديث قدسيّه « 5 » رسيده است كه خداوند فرموده است كه بنده‌اى\r\n\r\n\r\n","description":"","footnote":"\r\n( 1 ) . بحار الأنوار ، ج 64 ، ص 239 ، ح 58 .\r\n( 2 ) . اصول كافي ، ج 2 ، ص 252 ، ح 3 .\r\n( 3 ) . همان ، ج 2 ، ص 253 ، ح 4 .\r\n( 4 ) . همان ، ج 2 ، ص 255 ، ح 15 .\r\n( 5 ) . الصحيفة السجّاديّة الكاملة ( و كان من دعائه عليه السّلام إذا مرض أو به كربّ أو بليّة ) .\r\n","page_name":" 480 ","page_number":480},
  {"content":"\r\n\r\nرا كه مىخواهم رحم بفرمايم او را از دار دنيا ، نمىبرم مگر آن‌كه تمام سيئات او را پامال نمايم و طريق پامال نمودن سيئات او يا به سقمى است در بدن و يا به ضيق و تنگى است در معيشت او و يا به خوف و تشويشى است در امر ديناى او و اگر هنوز قدرى از گناهان او باقى مانده باشد تا وقت مردن ، هرآينه شديد مىگردانيم بر او سكرات موت را تا آن هم زايل گردد و ديگر گله در ميان من و او نباشد و برعكس اين فرموده است در حقّ بندهء كه نمىخواهد كه او را رحم بنمايد ، پس معلوم شد كه صحّت و سقم بدن را مدخلى در صحّت و سقم نفس و قلب كه اصل جوهر انسان است ، نمىباشد بلكه سقم بدن موجب صحّت و سلامتى قلب است و لطف به صورت قهرى است . آرى ،\r\n چون شوم خاك رهش دامن بيفشاند ز من * ور بگويم دل بگردان رو بگرداند ز من\r\nعارض رنگين به هركس مىنمايد همچو گل * ور بگويم باز پوشان باز پوشاند ز من « 1 » \r\nخصلت پنجم ، قرب است هرچند كه بعيد باشد ، يعنى آن‌كه صاحب علم در واقع و نفس الامر و در عالم قلب خود ، هميشه قريب و نزديك به خداى خود است هر چند كه در ظاهر و در عالم اعمال جوارح ، بعيد و دور باشد ؛ چون‌كه معنى قرب بنده به خداوند ، متّصف شدن اوست به صفات خداوند و هركس كه صفات الوهيّت در آن بيشتر است قرب او به خداوند بيشتر است و از اينجاست كه خاتم النّبيّين و ائمهء طاهرين عليهم السّلام مقرّب‌ترين تمام موجودات و مخلوقات سماويّه و ارضيّه‌اند و اشرف و اجمع و اقدم و اشمل جميع صفات خداوند به حسب مفهوم علم است ، پس هركس كه متّصف به صفت علم باشد ، قرب يافته است به خداوند به قرب اشرف و اجمعى و از اينجاست كه در احاديث تمام مردمان را به سه قسم فرمودند : « 2 » عالم و متعلّم و غثاء و فرمودند كه ما علمائيم و شيعيان ما متعلّمون‌اند و ساير مردم غثاءاند ، يعنى ارازل و اصاغر و بىرتبه‌گانند و اصل معنى غثاء ، كف و زباله و سخ و خار و خسى است كه در بالاى سيل و آب مىماند و بىقدر و بىمنفعت است .\r\n\r\n\r\n","description":"","footnote":"\r\n( 1 ) . ديوان حافظ ، ص 416 .\r\n( 2 ) . بحار الأنوار ، ج 1 ، ص 187 ، ح 1 .\r\n","page_name":" 481 ","page_number":481},
  {"content":"\r\n\r\nو در حديث ديگر فرمودند « 1 » كه سه قسم‌اند : ناس و اشباه ناس و نسناس ، و ماناسيم و شيعيان ما اشباه ناس و ما فى مردم نسناسند .\r\nو از اينجاست ايضا كه امام زين العابدين عليه السّلام فرمودند حديثى را كه مضمونش اين است كه اگر مردمان بدانند قرب و فضيلتى را كه در طلب نمودن علم مىباشد ، هرآينه طلب مىنمايند علم را و هرچند به واسطهء ريختن خونها و به وسيلهء فرو رفتن در درياها باشد و بعد از آن فرمودند كه وحى فرستاد خداوند به سوى دانيال عليه السّلام اين‌كه مبغوض‌ترين بندگان من ، به سوى من مرد جاهلى است كه استخفاف بنمايد به حق اهل علم و ترك‌كننده باشد مر اقتدا نمودن به ايشان و محبوب‌ترين بندگان من به سوى من ، بنده‌اى است كه متّقى و پرهيزگار است طالب از براى ثواب جزيل باشد و ملازم باشد مر علما را و قابل باشد از حكماء .\r\nو جناب امام جعفر صادق عليه السّلام فرمودند « 2 » به ابى حمزهء ثمالى كه يا عالم باش و يا متعلّم و يا دوست بدار اهل علم را و مباش چهارمى كه هلاك مىشوى به سبب بغض با ايشان ، پس معلوم شد كه نفس علم وسيلهء قرب بلكه عين قرب خداوند است ، پس شخص عالم در واقع و نفس الامر قريب به خداوند است هرچند كه در ظاهر متوسّل به وسايل قرب ، مثل شخص عابد نشده باشد ؛ چنان‌كه در حديث سابق « 3 » كه مشتمل بر فضل عالم بر هفتاد هزار عابد بوده دانسته شد بلى ،\r\n تسبيح و خرقهء لذّت مستى نبخشدت * همّت در اين عمل طلب از مى فروش كن \r\nو ايضا شخصى كه عالم باشد به علمى كه كيفيّت آن قبل از اين دانسته شد ، محال است كه قلب آن غفلت از خداوند بنمايد بلكه هميشه ذاكر او و به ياد اوست ؛ چنان‌كه جناب امير عليه السّلام اخبار از اين محاليّت نموده‌اند كه « لا يكون السّفه و العزّه فى قلب العالم » ، يعنى آن‌كه سفه و غفلت در دل عالم نمىباشد ، پس جملهء اعمال ، عبادت است هرچند كه در صورت و بالنّسبه به اشخاص ديگر همان اعمال آن بيكارى و بطالت باشد ؛\r\n\r\n\r\n","description":"","footnote":"\r\n( 1 ) . همان ، ج 24 ، ص 94 و 95 .\r\n( 2 ) . همان ، ج 1 ، ص 185 ، ح 109 .\r\n( 3 ) . همان ، ج 2 ، ص 18 ، ح 45 .\r\n","page_name":" 482 ","page_number":482},
  {"content":"\r\n\r\nچون‌كه اعمال به نيّات است نه به صورت و حديث « انّما الاعمال بالنيّات » « 1 » مشهور است . پس شخص عالم هميشه در عين قرب و طاعت و معيّت با خداوند و مستأنس با اوست هرچند به واسطهء كثرت عبادت متعارفه نباشد و از اين سبب است كه مستوحش از دنيا و ابناء دنيا شده است .\r\n تو خانقاه خرابات در ميانه مبين * خودش گواست كه هرجا كه هست با اويم \r\nو ايضا شخص عالم به سبب علم و معرفت مواقع اعمال و اوقات ، آن‌ها را مىداند و چه بسيار از اوقات و احوال مىباشد كه مشغول شدن به عبادات راحج نمىباشد بلكه فعل آن‌ها مرجوح و ترك آن‌ها مطلوب و راجح مىباشد و جاهل را از اين مرحله خبرى نيست و چه بسيار مىشود كه مشغول به حالتى است كه آن حالت عين معصيت و موجب بعد و دورى از خداوند است و حال آن‌كه او را طاعت و عبادت و موجب قرب دانسته‌اند ، پس همان ترك نمودن عالم ، عبادات صوريّه را در آن اوقات و احوال عين عبادت و وسيلهء قرب اوست به خداوند و حديث « نوم العالم افضل من عبادة العابد » « 2 » مشهور است و مخفى نماناد كه چون‌كه لفظ قرب در حديثى كه مأخذ جداول سابقهء مسطور است كه اساس اين تحريات است مقيّد به قرب خداوند نيست ، لهذا احتمال مىرود كه مراد آن حضرت همه انواع قرب شخص عالم و بالنّسبه به همه‌كس باشد هرچند كه اظهر معانى همان قرب خداوند است ؛ چنان‌كه ذكر شد و لكن چون احتمال يك نوع ديگر از قرب مىرود و حقيقت ايضا دارد ، بيان آن نوع ديگر را مىنمائيم و مىگوئيم كه شخص عالم در واقع و نفس الامر ، قريب به بندگان و به مردمان است هرچند كه در ظاهر بعيد و معتزل از ايشان مىباشد ؛ چون رأفت و رحمت و عطوفت و شفقّت بالنّسبه به بندگان خداوند هرچند كه پست‌رتبه باشند ، لازم و واجب مر شخص عالم مىباشد و در حقيقت تمام من دون او رعيّت و اولاد روحانى ايشان مىباشند و از اينجاست كه از خصايص امام آن است كه به حال شيعيان خود و بندگان خدا مشفق و مهربان‌تر باشد از پدر و مادر ايشان به مراتب ، پس شخص\r\n\r\n\r\n","description":"","footnote":"\r\n( 1 ) . همان ، ج 67 ، ص 211 ، ح 35 .\r\n( 2 ) . همان ، ج 2 ، ص 25 ، ح 82 .\r\n","page_name":" 483 ","page_number":483},
  {"content":"\r\n\r\nعالم در واقع هميشه نصيح و خيرخواه و دعاگو و استغفاركننده از براى تمام بندگان خداوند هست و در نفس الامر واسطهء تمام امور ايشان و قريب به ايشان است هرچند كه در ظاهر از ايشان دور و معتزل و مهجور باشد ، مثل قريب بودن جناب صاحب الامر عليه السّلام به ايشان ، هرچند كه در ظاهر دور و مهجور است و مثل قريب بودن خداوند به بندگان هرچند كه در ظاهر بعيد است ، بلكه در حقيقت همان قرب اوست كه موجب بعد او شده است چنان‌كه سابقا در تحقيق معنى قطب دانسته شد .\r\n حرف از صفاى سينه بگو پيش زاهدان * آيينه پيش طلعت اين رنگين مدار \r\nخصلت ششم ، حياء است . هرچند كه صلف باشد ، يعنى آن‌كه صاحب علم در واقع و نفس الامر حيادار و مجتنب از قبيح است ، هرچند كه در ظاهر درشت و سخت چشم و بىحيا باشد ؛ چون‌كه به مقتضاى علم و بصيرتش حيا و اجتناب از آن‌چه در واقع و در نزد خدا و رسول و در حكم عقل قبيح است ؛ مىنمايد ، نه از آن‌چه در نظر مردمان و ابناء دنيا قبيح است . از آن‌جا كه متّصف به صفت خداوند است و خدا حيادار است و لكن فرموده است كه  وَ اللَّهُ لا يَسْتَحْيِي مِنَ الْحَقِّ  « 1 » ، پس در تحصيل و تحقيق نمودن مسائل و اجرا داشتن آن‌ها و عمل نمودن به آن‌ها ، او را حيا نمىباشد بلكه بىحيايى ، عين حيا داشتن اوست ، هرچند كه كثرت سؤال در حال تحصيل و بروز دادن و تنطقّ نمودن او به بعضى از امور در حال تحقيق و درشتى و بىحيائى نمودن او در حال اجراء داشتن و عمل نمودن به مقتضاى علم در ظاهر و در نظر جاهلين و مشغولين به تعارفات دنياويّه و نفسانيّه و امرهاى باطل ، قبيح و خلاف حيا باشد و از اينجاست كه در حديث رسيده است كه « من رقّ وجهه رقّ علمه » « 2 » يعنى كسى كه رقيق و نازك‌رو و حيادار باشد ، رقيق و نازك و ضعيف مىباشد علم او ؛ چون‌كه به سبب حياء ظاهرى نمىتواند كه علم خود را در حال سؤال يا حال تحقيق يا حال اجراء داشتن و عمل نمودن ، قوى و شديد و سخت بنمايد و رسيده است كه « الحياء حياء ان : حياء عقل\r\n\r\n\r\n","description":"","footnote":"\r\n( 1 ) . أحزاب : 53 .\r\n( 2 ) . اصول كافي ، ج 2 ، ص 106 ، ح 3 .\r\n","page_name":" 484 ","page_number":484},
  {"content":"\r\n\r\nو حياء حمق ، فحياء العقل هو العلم و حياء الحمق الجهل » « 1 » يعنى حيا دو حيا مىباشد ، حيائى است كه از خصايص عقل است و حيائى است كه از خصايص حمق است ، پس حيا عقلى ، عين علم مىباشد و حيا حمق ، عين جهل است و رسيده است كه « لا طاعة لمخلوق فى معصية الخالق » « 2 » ، يعنى هيچ طاعت و فرمانبردارى براى هيچ مخلوقى در معصيت خالق نمىباشد و نبايد كه كسى از جهت حيا و شرم يا از جهت غرض و داعى ديگرى فرمان مخلوقى را ببرد يا آن‌كه فرمان او خلاف حكم و فرمان خدا باشد .\r\nو رسيده است كه « من طلب مرضاة النّاس بما يسخط اللّه كان حامده من النّاس ذامّا و من آثر طاعة اللّه بغضب النّاس كفاه اللّه عداوة كلّ عدو و حسد كلّ حاسد و بغى كل باغ و كان اللّه عزّ و جلّ له ناصرا و ظهيرا » « 3 » يعنى هركس كه طلب بنمايد رضاى مردم را به عملى كه موجب سخط و نارضائى خدا باشد ، هرآينه مىگردد حمدكننده و ثنا نماينده او از مردمان ذم‌كننده و بدگويندهء او و هركسى كه اختيار بنمايد طاعت و فرمانبردارى خدا را با وجود غضب و نارضائى مردمان ، هرآينه كفايت و حفظ مىفرمايد خداوند او را از عذاب هر عدوّى و حسد هر حاسدى و ظلم هر ظالمى و مىباشد خداى عزّ و جلّ مر او را يار و نصير و پشت و ظهير ، و رسيده است كه « من ارضى سلطانا بسخط اللّه خرج من الدّين » « 4 » يعنى هركسى كه راضى بسازد سلطانى را به واسطهء متعرّض و مرتكب شدن آن‌كس سخط خداوند و عملى را كه خداوند به آن رضا نباشد ، هرآينه خارج شده است از دين خدا . پس شخص عالم در متعرّض شدن كثرت سؤال و تنطّق نمودن به امورى كه ظاهرا قبيح است در حال تحقيق مسأله و ايتان نمودن به آن‌چه خلاف رأى و رضا و خواهش و سليقهء مردمان است بلكه در نظر ايشان قبيح است در حال اجرا داشتن و عمل نمودن به مقتضاى علم خود ، در واقع و در حقيقت ، حيا از خداوند و از عقل\r\n\r\n\r\n","description":"","footnote":"\r\n( 1 ) . تحف العقول ، ص 38 و اصول كافي ، ج 2 ، ص 106 ، ح 6 .\r\n( 2 ) . بحار الأنوار ، ج 10 ، ص 227 و 356 .\r\n( 3 ) . همان ، ج 97 ، ص 92 ، ح 87 .\r\n( 4 ) . اصول كافي ، ج 2 ، ص 373 ، ح 5 .\r\n","page_name":" 485 ","page_number":485},
  {"content":"\r\n\r\nنموده است هرچند كه در ظاهر صلف و بىحيا شده است .\r\n دامن دوست ز دست آر و ز دشمن بگسل * مرد يزدان شو و فارغ گذر از اهرمنان « 1 » \r\nخصلت هفتم ، رفعت است . هرچند كه وضيع باشد ، يعنى آن‌كه صاحب علم در واقع و نفس الامر در نزد خداوند رفيع القدر و صاحب مرتبه مىباشد ، هرچند كه در ظاهر و در نزد مردمان و اهل دنيا حقير و بىقدر باشد ؛ چون‌كه به مقتضاى علم و بصيرت خود آن‌چه را كه باقى و اخروى است و اصل قدر و حقيقت مرتبه است كه عبارت است از محمود و تقرّب بودن در نزد خداوند و رسول و ائمّه و ساير اهل اللّه طالب شده است و تحصيل نموده است و از اين سبب در نزد مردمان و ظاهرپرستان ، حقير و بىقدر شده است و اما قدرها و مرتبه‌هاى فانيّهء دنيويّه كه عبارت است از محمود بودن در نزد مردمان و عوام النّاس بلكه خواصّ النّاس ايضا بدون آن‌كه محمود در نزد خداوند باشد ، پس در حقيقت بىقدرى و بىرتبگى است و خود را ريشخند نمودن و به چيز فانى و بىاصل و مشغول و خوشحال ساختن است ؛ چون‌كه معلوم است كه اگر اين كس در نزد خداوند محمود و در زمرهء انبياء و اولياء و از اهل جنت باشد ، پس مذموم بودن او در نزد مردمان ضررى به او ندارد و اگر در نزد خداوند مذموم و در زمرهء اشقياء و از اهل جهنّم باشد ، پس محمود بودن او در نزد مردمان نفعى به او ندارد ؛ چنان‌كه در حديث نبوى صلّى اللّه عليه و إله و سلّم و فرمودهء پيغمبر است ايضا كه « لا زين الّا فى مدح اللّه و لا شين الا فى ذمّه » « 2 » يعنى نيست خوبى ، مگر در مدح نمودن اين‌كس خدا را و خدا اين كس را و نيست بدى مگر در مذمّت نمودن اين كس خدا را و خدا اين‌كس را و ايضا فرموده است كه « ربّ أشعث أغبر ذي طمرين لا يؤبه له لو اقسم على اللّه لا برّه » يعنى چه بسيار ژوليده موئى غبار آلودى كه صاحب دو پارچه كهنه از لباس است و در ميان مردمان اعتنائى به شأن او نمىباشد و اگر قسم بدهد خدا را هر آينه به جا مىآورد قسم او را .\r\n اين طايفه‌اند حق‌پرستان * باقى همه خويشتن‌پرستان \r\n\r\n\r\n","description":"","footnote":"\r\n( 1 ) . ديوان حافظ ، ص 401 .\r\n( 2 ) . بحار الأنوار ، ج 69 ، ص 36 ، ح 29 و ج 74 ، ص 91 .\r\n","page_name":" 486 ","page_number":486},
  {"content":"\r\n\r\nخصلت هشتم ، شرف است . هرچند كه رذل باشد ، يعنى آن‌كه صاحب علم در واقع و نفس الامر شريف و صاحب علوّ مرتبه است و كمال ذاتى و جوهريّت دارد ، هرچند كه در ظاهر پست مرتبه و بىجوهر باشد ؛ چون‌كه دانسته شد كه جوهريّت و كمال انسان در حقيقت به علم و معرفت است كه كمال ذاتى نفس است و اشرف و اقدم صفات خداوند است نه به غير آن از مال و منال و جاه و عزت و شرافت دنيويّهء عارضيّه كه از كمالات خارج از نفس است .\r\nو از اينجاست كه چون‌كه يكى از صحابهء جناب امام جعفر صادق عليه السّلام عرض نمود به آن حضرت به طريق بيان واقع نه به‌طور شكايت نمودن و نارضا بودن كه مردمان مرا به سبب علوم و معارفى كه دارم تكفير مىنمايند ، پس آن حضرت فرمودند كه اگر جوهرى در دست تو باشد و مردمان بگويند كه اين جوهر مهره است ؛ آيا از گفتن ايشان جوهر تو مبدّل به مهره مىگردد يا آن‌كه در قيمت جوهر تو نقصى به‌هم مىرسد ؟ پس عرض نمود كه خير . بعد از آن فرمودند كه اگر مهرهء در دست تو باشد و مردمان بگويند كه اين مهره جوهر است آيا از گفتن ايشان مهرهء تو مبدّل به جوهر مىگردد و به قيمت آن مىافزايد ؟ ، پس عرض نمود كه خير . بعد از آن فرمودند كه بعد از آن‌كه تو صاحب جوهر علم و نور معرفت باشى ديگرچه باك دارى از تكفير نمودن مردمان تو را . پس شرافت و علوّ مرتبيت در كمال و جوهريت قلب و نفس است نه در فضايل ظاهريه بدن و قالب و آن‌چه خارج از نفس است . عزيز من ، ز آميزش جسم و آلايش آن‌چنان گشتى از جوهر خويش غافل كه جان را به صد فكرت از تن ندانى ، ز هى فكر باطل ز هى جهل كامل .\r\nو بدان‌كه معنى و مضمون اين دو خصلت ، قريب به يكديگر مىباشند ؛ چنان‌كه هر دو معنى با معنى هيبت و قربى كه ذكر شد متقارب مىباشند و ايضا بدان‌كه سرّ جمع فرمودن آن حضرت اين هشت خصلت را با اضداد آن‌ها ، آن است كه صاحب اين خصلتها كه عبارت است از شخص عالم ، دو روى و دو جهت و صاحب قلب و قالب است و باطن او از عالم قدس و علوّ و متوجه و مشغول به خداوند و به دار آخرت است و قالب و ظاهر او از عالم رجس و سفل و متوجّه و مشغول به خلق و به دار\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nدنياست ، پس هر وقت كه باطن او كه مشغول به خداوند و به دار آخرت است متّصف به صفات الهيّه و اخرويه گردد لا محاله ظاهر او كه مشغول به خلق و به دار دنياست متّصف به صفاتى كه اضداد آن‌هاست ؛ مىگردد ، پس در حال سلامت ، سقيم و در حال قرب ، بعيد و در حال شرافت ، رذل و همچنين و بر اين قياس در جميع صفات مىباشد و از اين مقوله احاديث در مثل اين مقوله مقام بسيار است . از آن جمله كلام جناب امير عليه السّلام با كميل و تعداد فرمودن خصايص نفس قدسيّه و كليّهء الهيّه را كه فرمودند آن‌كه از خصايص نفس بقاست در فنا ، و نعيم است در شقا ، و فقر است در غنا ، و صبر است در بلا ، و عزّ است در ذلّ و از اينجاست كه جناب امير المؤمنين عليه السّلام در كلمات خود تمثيل دنيا و آخرت را به دو كفهء ميزان زدند و فرمودند كه زياد نمىشود قدر از كفّتين مگر به نقصان ديگرى و به مشرق و مغرب زدند و فرمودند كه اين‌كس به هرقدر كه قريب به يكى از آن‌ها مىگردد به همان قدر بعيد از ديگرى مىشود « 1 » به دو ضرّه و دو هم شو زدند و فرمودند كه به هرقدر كه راضى مىنمائى يكى از آن‌ها را ، به همان قدر به سخط در مىآورى ديگرى را و از اينجاست ايضا كه هركس كه زيرك و دانا مىباشد در امر دنيا ، هرآينه ابله و نافهم مىباشد در امر آخرت و بالعكس و سرّ حديث « اكثر اهل الجنة البلهاء » « 2 » و حديث « العقل ما عبد به الرّحمن و اكتسب به الجنان » « 3 » و حديث « انما العاقل من وحد اللّه و عمل بطاعته » « 4 » كه در جواب شخصى رسيده است كه وصف مىنمود شخص نصرانى را به عقل و امثال آن‌ها ، از اينجا معلوم مىشود و از اينجاست ايضا كه اهل دنيا ، چون‌كه اهل آخرت را مىبينند آن‌ها را مجانين مىپندارند و اهل آخرت ، چون‌كه اهل دنيا را مىبينند آن‌ها را شياطين مىپندارند و از اينجا معلوم مىشود ايضا كه علومى كه متعلّق به آخرت است ، خواه آن‌كه غريزى و فطرى باشد يا آن‌كه مستفادى و كسبى باشد يا علومى كه متعلق به دنيا مىباشد ، خواه آن‌كه غريزى و\r\n\r\n\r\n","description":"","footnote":"\r\n( 1 ) . تحف العقول ، ص 150 ( سطر سوم بخشى از حديث را دارد ) .\r\n( 2 ) . كشف الأسرار ، ج 8 ، ص 250 .\r\n( 3 ) . اصول كافي ، ج 1 ، ص 11 ، كتاب العقل و الجهل ، ح 3 .\r\n( 4 ) . بحار الأنوار ، ج 74 ، ص 158 ، ح 146 .\r\n","page_name":" 488 ","page_number":488},
  {"content":"\r\n\r\nفطرى باشد و خواه مستفادى و كسبى ايضا باشد متنافى و متضاد مىباشند و طريقهء تحصيل و وسيلهء وصول به هريك از آن‌ها ايضا متنافى و متضاد مىباشد چنان‌كه سابقا و مكررا اشاره به اين مطلب شد . خلاصه ،\r\n باده و مطرب و گل جمله مهيّاست ولى * عيش بىيار مهيّا نشود يار كجاست\r\nدلم از صومعه و صحبت شيخ است ملول * يار ترسا بچه و خانهء خمار كجاست « 1 » \r\n\r\nتحفه : [ 15 
  ] ، [ حكمت و خطوه 
  ]\r\nخصلت نهم و دهم ، حكمت و خطوه است . بدان‌كه شخص عالم ؛ چون‌كه مالك ملكه علم و متنوّر به انوار آن گرديد هرآينه حاصل مىشود مر او را قوّه و حالتى كه به واسطهء آن عالم مىگردد در حقايق اشياء و به اوصاف و خواص و احكام آن‌ها و به ارتباط اسباب به مسببات و به اسرار انضباط نظام موجودات به همان نحو و نهجى كه نفس الامر و واقع و حقايق آن‌ها بر اين نهج مىباشد و اين قوّه و حالت را حكمت گويند ، پس نسبت حكمت به علم نسبت باطن است به ظاهر و نسبت حقيقت است به صورت و مرتبه حكمت مرتبهء عين اليقين و حقّ اليقين از مراتب علم است و مرتبه علم ، مرتبه علم اليقين از مراتب اوست و از اينجاست كه بعضى از حكما گفته‌اند كه علم ، معرفت به ظواهر اشيا است و حكمت ، معرفت به بواطن آن‌ها و عارف به ظواهر را عالم خوانند و به بواطن را حكيم دانند و به سبب اطلاع يافتن شخص عالم به واسطهء حصول قوّهء مذكوره بر بواطن و حقايق اشياء و منشرح شدن صدر او به نور علم و انشراق يافتن سرّ القلب و فؤاد او به ضياء عقل لازم افتاده است او را از حصول قوّهء ديگرى كه باعث شود و وادارد او را بر عمل نمودن به مقتضيات قوّهء اوّليّه مذكوره از روى شوق و رغبت بر نهجى ايضا كه نفس الامر و واقع اعمال بر آن مىباشد ، بايد كه باشد و در اين وقت انسانى كامل و حكيمى فاضل پيدا مىشود و از حدّ اكراه داشتن مر علم كه از لوازم بىاطلاعى بر حقايق است ، خارج مىگردد و داخل در حدّ طوع و رغبت نمودن بر عمل كه از لوازم اطلاع يافتن بر حقايق است ، مىگردد و در مصداق\r\n\r\n\r\n","description":"","footnote":"\r\n( 1 ) . ديوان حافظ ، ص 40 .\r\n","page_name":" 489 ","page_number":489},
  {"content":"\r\n\r\nآيهء  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  « 1 » كه معنى آن است كه نيست اكراهى در دين ؛ به جهت آن‌كه ظاهر شده است طريقهء رشد و صواب از طريقهء گمراهى و ضلال در مىآيد و مرتبهء او بلندترين مراتب نوع انسانى مىگردد و مالك خير بسيار مىشود ؛ چنان‌كه خداوند اخبار از حالت و غايت او نموده و فرموده است كه  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلَّا أُولُوا الْأَلْبابِ  « 2 » يعنى و هركس داده و عطا كرده بشود به او حكمت ، پس به تحقيق كه داده شده است به او خير بسيارى و لكن احدى متذكّر و متفطّن به اين معنى نمىگردد مگر اشخاصى كه صاحب لب و مغز عقل باشند .\r\nو چون‌كه اين‌ها را دانستى ، پس بدان‌كه قوهء اوليّه را از جهت آن‌كه از شعاع عقل است و از جانب عقل امر و حاكم در شهر بند بدن ايشان است آن را قوهء عاقله گويند و از جهت قدرت داشتن نفس به واسطهء او بر تحصيل نمودن مجهولات نظريّه ، آن را عقل نظرى گويند و از جهت اطّلاع يافتن بر حقايق و بواطن امور ، آن را حكمت علميه گويند و از جهت قدرت داشتن بر تميز دادن ما بين جميل و قبيح و حق و باطل ، آن را قوّهء تميزيّه گويند و از جهت قدرت داشتن بر امر نمودن قوّهء فاعله او را و تصرّف نمودن در امور به حسب مصالح و منافع ، آن را قوّهء تدبيريّه گويند و قوّهء ثانيه را از جهت داعى بودن بر اعمال و افعال ، آن را قوّهء فاعله و عقل عملى و حكمت عمليّه نامند . خلاصه اين دو قوّه را به اسامى ديگر ايضا ناميده‌اند كه ذكر بعضى از آن‌ها قبل از اين نموده شد و از آن جمله در حديث سابق كه مأخذ جداول مسطورهء سابقه و ما در صدد بيان آن هستيم قوّهء اوليّه را به اسم حكمت و ثانيه را به اسم خطوه ناميدند ؛ چون‌كه معنى خطوه ، گام برداشتن و عبور كردن است و شخص عالم در عمل خود از روى علم عبور نموده است و از علم گام‌بردار به‌سمت عمل شده است و در احاديث ديگر تعبير از هردو به الفاظ ديگر ايضا شده است و غالبا در آيات و اخبار ، تعبير از اول به ايمان و از ثانى به عمل صالح و از تابعيّت و لازميّت ثانى مر اول ، به اخلاص شده است چنان‌كه فرموده است كه  الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ \r\n\r\n\r\n","description":"","footnote":"\r\n( 1 ) . بقره : 256 .\r\n( 2 ) . همان ، 269 .\r\n","page_name":" 490 ","page_number":490},
  {"content":"\r\n\r\n ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ   * ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ  « 1 » يعنى آن اشخاصى كه ايمان آوردند و عمل صالحات نمودند به سبب رسيدن ايشان به درجهء حكمت و مرتبهء كمال انسانى در روضها و باغهاى بهشتها مىباشند و از براى ايشان مهيّاست آن‌چه را كه مىخواهند در نزد پروردگار ايشان و وصول به اين مرتبه همان بخصوصه ، فضل بزرگى است و بس و اعتنا به فضايل ديگر كه مادون آن است ، نمىباشد و همين مرتبه است كه بشارت داده است خداوند به بندگان خاص خود را به آن‌چنان بندگانى كه ايمان آوردند و عمل صالح نموده‌اند و احتمال مىرود كه مراد از حكمت در حديث مزبور قوّهء اوليّه و ثانيه هردو باشد و مراد از خطوه ترقّى نمودن صاحب حكمت باشد به درجات و مراتب نوع انسانى . و اللّه و صاحب الحديث اعلم به .\r\nو بدان ايضا كه ثمرهء قوّهء اوليّه ، تحصيل نمودن عقايد و معارف حقّه است و نفس الامريّه است و ثمرهء قوّهء ثانويّه ، اكتساب نمودن خيرات و اجتناب نمودن از شرور واقعيه است و از آنجائى كه كمال اوّليه به ثانيه است ، لهذا بعضى از حكماء گفته‌اند كه عارف به منافع و مضار اشيا را عالم گويند و اجتناب‌كننده از مضار و مفاسد را حكيم گويند و از اينجاست ايضا كه در احاديث غالبا تفسير تقوى را به اجتناب نمودن از معاصى نموده‌اند و بدان ايضا كه قوّهء اوليّه كه يك نام آن حكمت علميّه است به اعتبار معلومات و متعلّقات آن اوّلا منقسم بر دو قسم مىباشد : قسم اول آن است كه معلومات آن عقايد قلبيّه است و تعلّق به عمل و به جوارح ندارد بلكه محض علم و فهم و عقيده و معرفت است و تعلّق به قلب و عقايد دارد و قسم دويم آن است كه معلومات آن اعمال جوارحيّه است كه تعلق به عمل و جوارح دارد و اول را حكمت نظريّه و علميّه و ثانى را حكمت عمليّه ايضا گويند .\r\nاما قسم اول ، پس منقسم به سه قسم مىشود ، يكى علم به آن‌چه مفارق مادّه است در وجود و تعلّق هردو ، يكى ديگر علم به آن‌چه مفارق مادّه است در تعقّل نه در وجود و يكى ديگر علم به آن‌چه ملابس ماده است در وجود و تعقّل . هردو قسم اول\r\n\r\n\r\n","description":"","footnote":"\r\n( 1 ) . شورى : 22 و 23 .\r\n","page_name":" 491 ","page_number":491},
  {"content":"\r\n\r\nرا علم اعلى و علم الهى گويند ؛ چون‌كه در آن معرفت به اللّه و صفات او حاصل مىشود و مشتمل بر اصولى چند ، مثل علم به خداوند و صفات و افعال او و علم به مقرّبان حضرت او كه به امر و فرمان او مبادى و علل و اسباب ساير موجودات شده‌اند ؛ چون عقول و نفوس و ملائكه و علم بر كيفيت مسخر بودن ما تحتات مر مافوقات و ارضيّات مر سماويات و علم به امور عامّه ، مثل وجود و عدم و حدوث و قدم و وحدت و كثرت و هويت و وفاق و خلاف و تضاد و قوّه و فعل و امثال اين‌ها و بر فروع و توابع آن‌ها مثل علم به نبوت و امامت و برزخ و معاد و تكليف و ثواب و عقاب و امثال اين‌ها و بعضى از اوقات ماعداى امور عامّه را ، به اسم علم الهى مخصوص مىسازد و علم به امور عامّه را فلسفهء اولى گويند ، يعنى علم تشبّه يافتن به موجود اول كه عبارت است از خداوند ، و فلسفه لغتى است يونانيّه به معنى تشبّه يافتن و متخلّق شدن به اخلاق اللّه است در علم و در عمل ، و چون اين علم سبب و واسطهء تشبّه مذكور است لهذا او را فلسفه گويند و به واسطهء آن‌كه موضوع اين علم در حقيقت خداوند است كه اول حقيقى است آن را وصف به اوّلى نموده‌اند و علم الهى و فلسفه هردو را علم مابعد الطبيعه گويند ؛ به جهت آن‌كه مرتبهء آن در تعليم و تكسّب بعد از علم طبيعى است ؛ چون‌كه در تعلّم و تكسّب از ممكنات و مخلوقيّهء طبيعيّه علم به واجب الوجود و به خداوند حاصل مىشود .\r\nو قسم دويّم كه علم به آن‌چه مفارق مادّه است در تعقّل نه در وجود ، آن را علم اوسط و علم رياضى گويند يا به جهت آن‌كه واضع اين علم اهل اشراق قلوبند كه اصحاب رياضت بوده‌اند يا به جهت آن‌كه فهميدن و ظفر يافتن به اين علم موقوف به رياضات و مجاهدات است به جهت خفا و دقت آن و يا به جهت آن‌كه حكما و اهل عقل اطفال را در ابتدا تحصيل علوم به اين علم رياضت مىدادند ، و مشتمل است بر اصولى چند كه علم به مقادير است كه آن را علم هندسه گويند و علم به اعداد است كه آن را علم حساب گويند و علم به اوضاع اجرام سماويّه است كه آن را علم هيأت گويند و علم به نسبت تأليفيّه است كه آن را علم تأليف گويند و چون در آوازها و صوتها به كار برده شود او را علم موسيقى گويند و بر فروغى چند كه علم مناظر است\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nكه عبارت است از علم به احوال كميّت و كيفيّت مبصرات بعيده و قريبه و اختلاف اشكال و اوضاع آن‌ها و ايمن شدن از غلط نمودن چشم ، و علم مراياست كه عبارت است از علم به احوال خطوط شعاعيّه منعطفه و منعكسه و مواقع و زوايا و مراجع آن‌ها و كيفيّت عمل نمودن مراياى محترقه به واسطهء منعكس شدن اشعهء آفتاب از آن‌ها و نصب و محاذات آن‌ها ، و علم اوزان و جرّ الاثقال و علم نقل مياه و مساحات كه از فروع علم هندسه است ، و علم حساب هندى ، چون جمع و تفريق و ضرب و قسمت و جبر و مقابله كه از فروع علم حساب است و علم زيجات و تقاويم و اسطرلاب كه از فروع علم هيأت است ، و علم به ساختن آلات غريبه مثل چنگ و طنبور و امثال آن‌ها كه از فروع علم موسيقى است و مانند اين‌ها .\r\nو قسم سيم كه علم به آن‌چه ملابس مادّه است در وجود و در تعقل هردو ، آن را علم ادنى و علم طبيعى گويند ؛ به جهت آن‌كه موضوع اين قسم و آن‌چه بحث نموده مىشود از آن در او جسم طبيعى است كه چون‌كه طبيعت كه عبارت است از صورت نوعيّه اشرف اجزاء اوست ، او را جسم طبيعى گويند و مشتمل است بر اصول هشت‌گانه : اول علم به امور عامّه و مبادى متغيّرات و احوالى كه نه جميع اقسام طبيعيّات را شامل است مثل زمان و مكان و حركت و سكون و ماده و صورت و نهايت و لا نهايت و غير آن‌ها و او را علم سماع طبيعى گويند ؛ دويم علم به اجسام بسيطه و مركبه و احكام بساط علوى و سفلى و آن را علم سماء و عالم گويند ؛ و سيم علم به اركان و عناصر و تبدّل صور مختلفه بر مادّه مشتركه و او را علم به عالم كون و فساد گويند ؛ چهارم علم به اسباب و علل و حدوث حوادث هوائى و ارضى از قبيل رعد و برق و صاعقه و برف و باران و زلزله و امثال آن‌ها و آن را علم علوى گويند ؛ پنجم علم به مركّبات و كيفيّت تركيب و تحليل آن‌ها و آن را علم معادن گويند ؛ ششم علم به اجسام ناميّه و نفوس و قوى و خدام آن‌ها و آن را علم نبات گويند ؛ هفتم علم به احوال اجسام متحرّكه به حركت اراديّه و مبادى حركات و احكام نفوس و قوى و خدام آن‌ها و آن را علم حيوان گويند ؛ هشتم علم به نفس ناطقهء انسانيّه و چگونگى تدبير و تصرّف آن در بدن و غير بدن و ساير احكام و حالات آن و آن را علم نفس گويند و از فروع اين قسم ، علم\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nطبّ و علم احكام نجومى و فلاحت و فراست و علم تعبير و علم طلسمات و نيرنجات و كيميا و امثال اين‌هاست كه بسيار است و امّا علم منطق كه از تدوينات حكيم ارسطاطاليس است و به جهت شناختن كيفيّت علم و طريق كسب نمودن مجهولات را از معلومات و محفوظ ماندن اين كس از سهو و غلط و خطا ، تدوين شده است ، پس آن آلت تحصيل نمودن ساير علوم نظريّه تكسبيه است و در داخل بودن و نبودن او در حكمت و از اقسام حكمت خلاف نموده‌اند ، مناسب آن است كه از اقسام حكمت و ملحق به قسم رياضى باشد و اقسام اين علم ، نه قسم است و در محلّ خود مذكور و مسطور است .\r\nو اما قسم دويّم از قوّهء اوليّه حكمت علميّه كه تعلّق به عمل و به جوارح دارد و او را حكمت علميّه ايضا گويند ، پس به اعتبار مأخذ و دليل ، اوّلا منقسم مىشود به دو قسم :\r\nقسم اول آن است كه مأخذ و دليل حقّ و حسن بودن آن يا باطل و قبيح بودن آن عقل است ، يعنى آن‌كه در درك نمودن آن اكتفا به عقل مىتوان نمود ، هرچند كه شرع ايضا معين و مبيّن آن شده است ؛ چنان‌كه سابقا اشاره به اين مطلب شد و قسم دويّم آن است كه مأخذ و دليل حقّ و حسن بودن يا باطل و قبيح بودن آن شرع است و عقل را در آن مدخلى نمىباشد مگر در كلّيّات و مجملات آن‌كه در حقيقت رجوع به معارف الهيّه و عقايد قلبانيّه مىكند و از ملحقات اصول دين است . امّا قسم اول ، پس به اعتبار تعلّق آن ، منقسم به سه قسم مىشود : قسم اول آن است كه ثمرات او مقصود بالذّات است نه بالغير و منافع و مصالح او راجع و عايد به نفس عالم و عاقل به آن است بخصوصه و او را علم اخلاق گويند و همين است كه ما در اين طبق سيّم از اين كتاب در صدد بيان و تحرير آن مىباشيم و قسم دويّم آن است كه ثمرات و منافع و مصالح آن راجع و عايد بر خود عالم و بر اشخاصى كه به آن خصوصيّت و شركت خاصّه دارند ، مثل شركت صاحب منزل در منزل و در معيشت با زن و فرزند و غلام و كنيز و ساير تبعهء خود ، مثل حيوانات انسيّه و مساكن و ملابس او ، و او را علم تدبير منزل گويند و قسم سيّم آن است كه ثمرات و منافع و مصالح آن راجع و عايد بر خود عالم و بر اشخاصى است كه با آن خصوصيّت و شركت عامّه دارند ، مثل شركت و مجاورت سلطان در بلد و شهر و\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمدينه و اقليم و مملكت با اهل آن‌ها و او را علم سياست مدن گويند و اين دو قسم است كه در نظر مىباشد كه در خاتمهء اين كتاب تحرير داده شود . انشاء اللّه تعالى .\r\nو امّا قسم دويّم كه مأخذ و دليل آن ، شرع مىباشد نه عقل ، پس به اعتبار مذكور و تعريف و تحديد مزبور ايضا منقسم به سه قسم مىشود ، پس قسم اول كه ثمرات آن راجع و عايد به نفس عالم و عامل است ، قسم عبادات است كه جامع ابواب مياه و طهارات و نجاسات و صلات و صوم و اعتكاف و كفّارات و زكات و خمس و ساير صدقات و حجّ و عمره و زيارات و جهاد و دفاع و امر به معروف و نهى از منكر و قضاء و افتاء و شهادات و اخذ لقيط و احكام مرضى و جنايز و عهود و نذور و ايمان و امثال اين‌هاست و قسم دويّم كه ثمرات آن راجع و عايد بر عالم و بر مشاركين اوست به شركت خاصه ، قسم مناكحات و معاملات است كه حاوى ابواب نكاح و مواليد و طلاق و خلع و مبارات و لعان و ظهار و ايلاء و مطاعم و مشارب و صيد و ذبايح و معايش و مكاسب و احياء موات و اصطيار و استرقاق و بيع و ربا و شفعه و شركت و قسمت و مزارعه و مساقات و اجاره و جعاله و سبق و صلح و اقاله و قرض و رهان و ضمان و حواله و كفاله و تفليس مديون و اقرار و ابراء و وديعه و عاريه و غصب و اتلاف و لقطه و ولايت و وكالت و رضايت و عتق و تدبير و كتابت و هبات و هدايا و وقوف و سكنى و حبس و فرايض و مواريث و امثال اين‌هاست .\r\nو قسم سيّم كه ثمرات آن راجع و عايد بر عالم و بر مشاركين با اوست به شركت عامّه ، قسم سياسات شرعيّه است كه حاوى باب قصاص و ديات و حدود و تعزيرات و امثال اين‌هاست و اين سه قسم كه از اقسام قسم دويّم از حكمت علميّه و عمليه مىباشد ؛ چون‌كه معنى فقاهت و فقه علم و فهم است كه جنس است از براى تمام ده شعبه كه در تحت آن است و از آن جمله ، حكمت علميّه است و عمليه كه آن‌ها را در حديث سابق ، حكمت و خطوت ناميدند و بايد دانسته شود كه چنان‌كه از براى قوّهء علميّه و نظريّه من البدايه الى النّهايه چهار مرتبه مىباشد كه عبارت است از عقل هيولائى و عقل بالملكه و عقل بالفعل و عقل مستفاد و سابقا ذكر آن‌ها شد ، همچنان از براى قوّهء عمليّهء و كسبيّه ايضا چهار مرتبه مىباشد : مرتبه اول ، تابع شدن مر شارع و\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمشغول ساختن نفس است در عالم ظاهر و جوارح به مرتكب شدن مر اوامر واجبه و مندوبه و اجتناب نمودن از نواهى محرّمه و مكروهه ، و مرتبهء دويّم مشغول ساختن نفس است در عالم ظاهر و جوارح ايضا به اكتساب نمودن و بروز دادن ثمرات اخلاق حسنه و ملكات حميده و اجتناب نمودن از اخلاق سيئه و ملكات رديّهء نفسانيّه خود .\r\nمرتبهء سيّم ، اشتغال دادن نفس است در اعمال به توجّه يافتن او بالكليّه به عالم ملكوت اعلى و انس و اتّصال او به مبادى عاليه و نفوس قدسيّه ؛ مرتبهء چهارم ، اشتغال يافتن نفس است در كلّيهء و تمامى و اعمال خود به سوى ربّ و خالق و مدبّر و خداوند خود به نحوى كه تمام حركات و سكنات او در بحر طاعت و فرمان‌بردارى خداوند خود مستغرق باشد به طورى كه هيچ‌گونه مباح و فضول در اعمال او نباشد و تمام اعمال او با واجبات و با مندوبات و مستحبّات باشد و به زبان قال و حال و افعال بگويد كه  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ *    قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ   « 1 » اين است بيان علم و بيان ده خصلتى كه از آن منشعب مىگردد بر وفق حديث سابق و جداول سابقه ، ديگر سعى و طلب از تو و عطا و هبه از جانب خداوند مىباشد\r\n مى خواه و گل افشان كن از دهر چه مىجويى * اين گفت سحرگه گل بلبل تو چه مىگويى\r\nمسند به گلستان بر تا شاهد و ساقى را * لب گيرى و رخ بوسى مى نوشى و گل بويى\r\nتا غنچهء خندانت دولت به كه خواهد داد * اى شاخ گل رعنا از بهر كه مىرويى « 2 » \r\nاين است آخر جلد اول از تحفة الملوك و در تلو آن در جلد دويّم آن تحفه ، مذكور است كه حكما به‌جاى علم ، حكمت ذكر كرده‌اند و در تحت آن هفت خصلت دانسته‌اند .\r\n\r\n\r\n\r\n","description":"","footnote":"\r\n( 1 ) . أنعام : 79 و 163 .\r\n( 2 ) . ديوان حافظ ، ص 510 .\r\n","page_name":" 496 ","page_number":496}
  ]