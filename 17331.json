[
  {"content":"\r\n\r\nترجمه\r\nمشكوة الانوار\r\nدر اخلاق ومواعظ\r\nمؤلف :\r\nعلى بن حسن طبرسى\r\nعزيز الله عطاردى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n17\r\nمركز فرهنگى خراسان\r\nانتشارات عطارد\r\nنام كتاب : ترجمه مشكوة الانوار\r\nدر اخلاق ومواعظ\r\nمؤلف : على بن حسن طبرسى\r\nترجمه : عزي الله عطاردى\r\nنوبت چاپ : چاپ اول\r\nچاپ : آرمان\r\nتيراژ : 3000 جلد\r\nتاريخ انتشار : تابستان 1374\r\nحروفچينى : به آرا 6414077\r\nناشر :\r\nانتشارات عطارد\r\nتجريش - امامزاده قاسم - تلفن : 277939\r\nحق طبع براى مؤلف محفوظ\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nسرآغاز :\r\nبنام خداوند بخشنده مهربان\r\nسخنان پيامبر اكرم و اهل بيت گراميش عليهم السّلام از سرچشمه وحى الهام مىگيرد و از منبع جوشان الهى جريان پيدا مىكند ، تشنه‌گان وادى حيرت و ضلالت از آن آب زلال سيراب مىگردند و جان و تن خود را شست و شو مىدهند و بصيرت پيدا مىكنند .\r\nكلمات رسول اكرم و خاندان عصمت و طهارت دل‌ها را روشن مىسازند ، و نور اميد بر دلها مىتابند ، تاريكيها را مىشكافند و اوهام و خيالات باطل را از دل‌ها مىزدايند ، چركيها و كثافت‌ها را از جسم و روان پاك مىكنند و جامعه را به سعادت رهنمون مىشوند .\r\nدانشمندان و محدثان شيعه از همان قرن اول هجرى به جمع آورى اخبار و روايات وارده از خاندان عصمت و طهارت پرداختند و مجموعه‌هاى زيادى در اين موضوع گرد آوردند كه اكنون دستور العمل دوستان و علاقه‌مندان آنها مىباشد و هر كس به فراخور استعداد خود از آن‌ها سود مىبرد و در زندگى فردى و اجتماعى از آن اخبار استفاده مىكند .\r\nدر ميان اين محدثان و محققان كسانى هستند كه فقط به جمع آورى اخبار و احاديث وارده در مواعظ و آداب و سنن و زهد و عبادت پرداخته‌اند و گزيده سخنان اهل بيت عليهم السلام را كه در مسائل اخلاقى و معاشرت با مردم و رابطه انسان با خدا و خلق وارد شده گرد آورده‌اند .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nيكى از اين كتاب‌هاى بسيار ارزنده و مفيد كه حاوى كلمات و مواعظ اهل بيت عليهم السّلام مىباشد كتاب شريف مشكاة الانوار تأليف على بن حسن بن فضل طبرسى رضوان اللَّه عليه مىباشد كه حاوى سخنان گهربار ائمه معصومين عليهم السلام مىباشد كه عمل كردن به آنها موجب سعادت دنيا و آخرت مىشود .\r\nعلى بن حسن رضوان اللَّه عليه در اين اثر گرانقدر كه با سبكى خاص و اسلوبى جامع تهيه شده اخبار و روايات را از مصادر اوليه كه مورد اعتماد همگان مىباشند گلچين كرده و در فصول و ابواب متعددى با عناوين جالب تاليف نموده و در دسترس مؤمنان قرار داده است .\r\nما اكنون در اين مقدمه وجيزه مختصرى از حالات اين محدث جليل القدر كه شاخه‌اى پربار از يك درخت كهن سال مىباشد ذكر مىكنيم ، و از آثار و تأليفات او سخن مىگوئيم ، اگر چه در كتب رجال و تذكره‌ها از وى به اختصار ياد شده است ، و شرح جامعى از زندگى او در دست نيست .\r\n\r\nترجمه مؤلف مشكاة الانوار :\r\nدانشمند بزرگوار و محدث عالى مقام ابو الفضل على بن حسن بن فضل طبرسى يكى از اعيان علماء و محدثين شيعه اماميه مىباشد ، او يكى از اجله محققان و اساطين علم و تقوى و فضيلت در قرن ششم هجرى بود كه شرح حالش در كتب رجال و تذكره‌ها آمده است .\r\nگروهى از مؤلفان و تذكره‌نويسان او را در آثار خود ذكر كرده‌اند ، و وى را به داشتن علم و كمال ستوده‌اند ، و از تقوى و فضيلت او سخن گفته و او را به ديده احترام و تكريم و تعظيم نگريسته‌اند شرح حال او در رياض العلماء روضات الجنات ، الكنى و الالقاب و خاتمه مستدرك و جاهاى ديگر آمده است .\r\n\r\nتولد و وفات او :\r\nبا كمال تأسف از تاريخ تولد و وفات او ذكرى بميان نيامده است و كسى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nدر اين باره چيزى نگفته و معلوم نيست آيا جدش فضل بن حسن طبرسى مؤلف مجمع البيان را درك كرده است يا خير ، و جدش در سال 548 درگذشته ولى پدرش حسن بن فضل از پدر خود صاحب مجمع روايت مىكند ، مرحوم شيخ آغا بزرگ رضوان اللَّه عليه او را از علماء قرن هفتم ذكر مىكند .\r\n\r\nنسبت او با صاحب مجمع البيان :\r\nدر شرح حال او تصريح كرده‌اند كه وى حفيد فضل بن حسن طبرسى صاحب تفسير مجمع البيان مىباشد ، و در همه تذكره‌ها و كتب رجال به اين موضوع تصريح شده است ، ولى گروهى او را فرزند دختر صاحب مجمع مىدانند و از او به عنوان سبط طبرسى نام مىبرند و مشهور آنست كه سبط به فرزند دختر اطلاق مىگردد در رياض العلماء به اين موضوع تصريح شده است .\r\n\r\nمؤلّفات او :\r\nكسانى كه از اين محدث بزرگوار در آثار خود نام برده‌اند تاليفات زيادى در موضوعات مختلف از او نقل مىكنند و وى را به داشتن آثار زياد توصيف مىكنند ، ولى متأسفانه آن آثار از بين رفته‌اند و اكنون چيزى از آنها باقى نيست و تنها همين مشكاة الانوار به جاى مانده است كه معرف دانش و كمال و حسن سليقه او در تأليف و تصنيف مىباشد .\r\n\r\nمسافرت مترجم به هندوستان :\r\nدر دى ماه 1359 براى چاپ تعدادى از كتاب‌ها و آثار علمى و ادبى خود كه سالها در تأليف و تحقيق آنها صرف عمر كرده بودم به هندوستان رهسپار شدم تا در اين كشور كتاب‌هاى خود را چاپ نمايم ، در اين باره با دائرة المعارف دانشگاه عثمانى قراردادى منعقد ساختم ، چاپ كتاب‌ها هنوز هم ادامه دارد .\r\nدائرة المعارف توسط عثمان على خان آخرين نظام حيدرآباد دكن تأسيس\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشد و اكنون در حدود صد سال از تأسيس آن مىگذرد ، و در اين مدت صدها كتاب ارزنده علمى در موضوعات مختلف چاپ كرده و يكى از مشهورترين سازمان‌هاى علمى و اسلامى در جهان مىباشد .\r\nترجمه مشكاة الانوار :\r\nهنگام اقامت در حيدرآباد تصميم گرفتم اوقات فراغت خود را به ترجمه بعضى از متون اختصاص دهم ، و در اين ميان كتابهائى را در نظر گرفتم ترجمه كنم كه عموم مردم بتوانند از آن استفاده كنند ، و در امور دين و دنياى خود از آن بهره‌گيرى نمايند ، و خير و سعادت و خوشبختى خود را در آن بيابند .\r\nاز اين رو كتاب شريف مشكاة الانوار كه حاوى سخنان و كلمات رسول خدا و اهل بيت عليهم السّلام مىباشد انتخاب كردم و اين كتاب مجموعه‌اى از مواعظ و اخلاق و آداب و سنن مىباشد كه به كار بستن آنها موجب سعادت دنيا و خوشبختى در آخرت مىباشد .\r\nخداوند را سپاسگزارم كه حقير را موفق فرمود تا اين مجموعه گرانبها را ترجمه كنم و در دسترس همگان قرار دهم ، تا مؤمنان با خواندن و به كار بردن دستورات رهبران دين دلهاى خود را روشن كنند و زندگى سعادتمندى براى خود فراهم كنند .\r\nدر پايان از جناب حجة الاسلام حاج شيخ اسماعيل رجبى « 1 » امام جماعت مسجد ايرانيان بمبئى كه نسخه‌اى از متن مشكاة الانوار در اختيار اين جانب قرار دادند ، و در كارها ما را راهنمائى كردند و همچنين از دو جوان برومند ايرانى آقايان حيدر رضا ضابط و محمد حسين يزدى نژاد سپاسگزارم و توفيق آنها را از خداوند خواهانم .\r\nحيدرآباد دكن هندوستان ، عزيز اللَّه عطاردى\r\n\r\n\r\n","description":"","footnote":"\r\n( 1 ) مشار اليه پس از سالها خدمت به اسلام و ترويج و تبليغ مذهب اهل بيت عليهم السلام در سال 1367 شمسى جهان را وداع گفتند و به جوار رحمت حق شتافتند .\r\n","page_name":" 6 ","page_number":6},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ  ( 1 )\r\n\r\nدر توحيد\r\n( 2 ) 1 . حضرت صادق عليه السّلام فرمود : هر گاه سخن به خداوند رسيد سكوت نمائيد و به فرمان او گردن نهيد . زيرا خداوند در قرآن فرموده :  وَ أَنَّ إِلى رَبِّكَ الْمُنْتَهى  ( 3 ) 2 . على عليه السّلام از رسول خدا صلّى اللَّه عليه و آله روايت مىكند كه فرمود : پاداشى كه خداوند به موحدان مىدهد همانا بهشت است .\r\n( 4 ) 3 . ابو ذر رضوان اللَّه عليه گويد : يكى از شب‌ها از خانه بيرون شدم ناگهان مشاهده كردم رسول خدا صلى اللَّه عليه و آله تنها در ميان كوچه حركت مىكنند . گمان كردم رسول اكرم دوست دارند تنها راه بروند و كسى را همراه نداشته باشند . من در سايه ماه دنبالش رفتم در اين هنگام حضرت متوجه من شد و فرمود : كيست ؟\r\nعرض كردم من ابو ذر هستم . فرمود اى ابو ذر همراه من بيا ، من مدتى در خدمت آن جناب حركت كردم رسول خدا صلى اللَّه عليه و آله فرمود : كسانى كه دنبال مال زياد مىروند و درهم و دينار جمع مىكنند ، روز قيامت بهره كمى خواهند برد مگر اينكه خداوند متعال با فضل و عنايت خود چيزى به آنها عطا كند .\r\n( 5 ) 4 . على عليه السّلام فرمود : رسول خدا صلى اللَّه عليه و آله فرمودند : هر كس بميرد و مشرك نباشد خداوند او را داخل بهشت مىكند .\r\n( 6 ) 5 . رسول اكرم صلى اللَّه عليه و آله فرمود : خداوند متعال مىفرمايد : به من ايمان نياورده هر كس كه سخنان مرا به رأى خود تفسير كند ، مرا نشناخته هر كس كه مرا به چيزى تشبيه كند ، از دين من خارج است هر كس به قياس عمل نمايد .\r\n( 7 ) 6 . حضرت امام رضا عليه السّلام فرمود : هر كس خداوند را به چيزى تشبيه كند او مشرك است و هر كس براى خداوند مكانى قائل باشد كافر است و هر كس\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nچيزى را كه خداوند از آن نهى فرموده به او نسبت دهد كاذب است ، خداوند متعال فرموده :  إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ وَ أُولئِكَ هُمُ الْكاذِبُونَ  .\r\n( 1 ) 7 . حضرت امام جواد عليه السّلام فرمود : معنى توحيد اين است كه همهء ملّت‌ها با هر زبان و لغتى كه سخن مىگويند خداوند را واحد بدانند .\r\n( 2 ) 8 . امام صادق عليه السّلام فرمود : اساس دين توحيد است و توحيد اين است كه بر خداوند روا ندارى آنچه را كه بر تو روا داشته ، و عدل آن است كه به خداوند نسبت ندهى آن چه را كه تو از عمل به آن مورد سرزنش قرار گرفته‌اى .\r\n( 3 ) 9 . حضرت رضا عليه السّلام فرمود : هر كس   قُلْ هُوَ اللَّهُ أَحَدٌ   را بخواند و به آن ايمان بياورد خداوند را شناخته است .\r\n( 4 ) 10 . ابن عباس گويد : يكى از اعراب خدمت حضرت رسول صلى اللَّه عليه و آله رسيد و عرض كرد يا رسول اللَّه از نوادر علم چيزى به من بياموز ، حضرت فرمود : از اصل علم چيزى فرا گرفته‌اى كه اكنون از نوادر آن مىپرسى ؟ پرسيد اصل چيست ؟ رسول اكرم فرمود : معرفت خداوند و صفات او را شناختن .\r\nمرد عرب پرسيد : معرفت واقعى و حقيقى خداوند چيست ؟ فرمود :\r\nشناخت واقعى خداوند اين است كه براى او مانند و نظيرى معتقد نباشى ، و اينكه خداوند يكى است و شريكى ندارد ، آغاز و انجامى براى او نيست در ظاهر و باطن وجود دارد ، مانند ندارد ، هر كس خداوند را چنين بداند او خداوند را به حقيقت شناخته است .\r\n( 5 ) 11 . حضرت موسى بن جعفر عليه السّلام در پاسخ سؤالى در باره توحيد فرمود :\r\nاز آنچه قرآن فرموده تجاوز نكن ، خداوند در قرآن فرموده : اگر در آسمان و زمين دو خداوند بود در آن جا فساد پيدا مىشد .\r\n( 6 ) 12 . حضرت صادق عليه السّلام فرمود : خداوند به چيزى شباهت ندارد ، و چيزى شبيه او نيست ، هر چه در خيالت پيدا شود خداوند بر خلاف آن است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n( 1 )\r\n\r\nدر اخلاص\r\n( 2 ) 1 . حضرت صادق عليه السّلام در تفسير آيه شريفه  حَنِيفاً مُسْلِماً  فرمود : يعنى در كارهاى خود فقط خداوند را در نظر بگيريد و جز او به ديگرى توجه نكنيد .\r\n( 3 ) 2 . حضرت صادق عليه السّلام فرمود : همه چيز در نزد مؤمن فروتنى مىكنند ، حتى حيوانات و درندگان و پرندگان هم به مؤمن احترام مىنمايند .\r\n( 4 ) 3 . حضرت رسول صلى اللَّه عليه و آله فرمود : هر حقى حقيقتى دارد ، و هيچ بنده‌اى به حقيقت اخلاص نمىرسد مگر اينكه دوست داشته باشد مردم او را در انجام كارهاى مذهبى ستايش نكنند و اعمال او را نستايند .\r\n( 5 ) 4 . امام جعفر صادق عليه السّلام فرمود : خداوند متعال مىفرمايد : من بهترين شريك هستم . هر كس در انجام عملى از اعمال دين ديگرى را شريك كند . من قبول نمىكنم مگر اينكه از روى اخلاص عمل كند .\r\n( 6 ) 5 . حضرت رسول صلى اللَّه عليه و آله فرمود : هر كس مىخواهد بداند نزد خداوند چه دارد بايد نخست بداند كه خودش چه كارى براى خداوند انجام داده است .\r\n( 7 )\r\n\r\nدر فضيلت يقين\r\n( 8 ) 1 . على بن ابى طالب عليه السّلام در يكى از خطبه‌هاى طولانى خود فرمود : ايمان بر چهار پايه استوار است اول صبر ، دوم يقين ، سوم عدل و چهارم توحيد .\r\n( 9 ) 2 . حضرت صادق عليه السّلام فرمود : ايمان از اسلام افضل است و يقين از ايمان افضل مىباشد و چيزى بزرگ‌تر از يقين نيست .\r\n( 10 ) 3 . حضرت امام رضا عليه السّلام از امام باقر روايت مىكند كه فرمود : اسلام و ايمان يكى هستند جز اينكه ايمان يك درجه از اسلام بالاتر است ، تقوى يك درجه از ايمان بالاتر است و چيزى بهتر از يقين تقسيم نشده است .\r\nراوى گويد پرسيدم : يقين كدام است ؟ فرمود : توكل به خدا و تسليم در برابر خدا و راضى به حكم خدا و واگذاردن امور به خدا ، راوى گفت : اين مطالب را تفسير كنيد . امام رضا فرمود : حضرت باقر عليه السّلام اضافه بر اين چيزى نفرمودند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n( 1 ) 4 . حضرت صادق عليه السّلام فرمود : مقصود از كنز در آيه شريفه :\r\n وَ أَمَّا الْجِدارُ فَكانَ لِغُلامَيْنِ  اين است كه خداوند چهار كلمه تعليم فرموده بود و آن چهار كلمه را پدر آن دو كودك به صورت گنجى محفوظ مىداشت و مقصود درهم و دينار و طلا و نقره نبود .\r\nآن چهار كلمه اين است : من هستم خدا و معبود خلائق و جز من معبودى نيست ، هر كس يقين به مرگ داشته باشد يك سال خنده نمىكند ، و هر كس يقين كند كه روز قيامتى هست و از مردم حساب طلب مىكنند ، دلش شادمان نمىشود و هر كس معتقد باشد كه همه امور در دست خداوند مىباشد جز خداوند از ديگرى نمىترسد .\r\n( 2 ) 5 . على عليه السّلام بالاى منبر فرمود : هيچ كس مزه ايمان را درك نمىكند مگر اينكه بداند هر چه به او مىرسد روى حساب بوده و هر خير و شرى كه به او مىرسد همه روى يك حساب معين مىباشد .\r\n( 3 ) 6 . على عليه السّلام گفت : رسول خدا صلى اللَّه عليه و آله فرمودند : يكى از موارد يقين اينست كه رضايت خلق را به خشم خدا طلب نكنى ، در برابر رزقى كه خداوند به شما ارزانى داشته از مردم ستايش نكنى ، و اگر خداوند چيزى به شما نداد از مردم مذمت ننمائى ، روزى را با حرص و ولع نمىتوان بدست آورد ، و هيچ فردى هم نمىتواند جلو آن را بگيرد و اگر شخصى بخواهد از روزى فرار كند روزى خود را به او مىرساند ، خداوند متعال آسايش تن و جان را در يقين و خوشنودى قرار داده و حزن و اندوه را در شك و ترديد و نارضايتى نهاده است .\r\n( 4 ) 7 . امام جعفر صادق عليه السّلام فرمود : درستى يقين مرد مسلمان آن است كه رضايت مردم را در غضب خداوند بدست نياورد .\r\n( 5 ) 8 . در حديث ديگرى آمده است كه فرمود : خداوند روزى مقرر را قبل از فرا رسيدن مرگ مىرساند ، همانطور كه مرگ او را فرا مىگيرد . سپس فرمود :\r\nخداوند با عدالت و علم خود گشايش امور و رفع مشكلات را در يقين قرار داده ، و رضايت خداوند همه ناراحتيها را بر طرف مىكند . غم و اندوه و\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nگرفتارىها در شك و ترديد و تندخوئى است ، پس اكنون از خداوند خوشنود باشيد و امور خود را به او واگذار كنيد .\r\n( 1 ) 9 . حضرت صادق عليه السّلام فرمود : قنبر على عليه السّلام را بسيار دوست مىداشت هر گاه امير المؤمنين بيرون مىشد قنبر با شمشير خود دنبال آن جناب روانه مىشد ، يكى از شب‌ها على عليه السّلام متوجه شد قنبر دنبالش حركت مىكند ، فرمود :\r\nچه مىكنى و چرا دنبال من راه افتاده‌اى ؟\r\nعرض كرد : يا امير المؤمنين دنبال شما آمده‌ام . فرمود : واى بر تو آيا از اهل زمين مىخواهى مرا محافظت كنى يا از اهل آسمان گفت : از اهل زمين ، فرمود : اهل زمين بدون اجازه آسمان نمىتوانند كارى انجام دهند برگرد ، قنبر هم مراجعت كرد .\r\n( 2 ) 10 . امام صادق عليه السّلام فرمود : هر چيزى حدى دارد ، راوى گفت قربانت گردم حد توكل چيست ؟ فرمود : يقين ، عرض كرد حد يقين چيست ؟ فرمود :\r\nاينكه غير از خداوند از احدى نترسى .\r\n( 3 ) 11 . از امام رضا عليه السّلام پرسيدند حد توكل چيست ؟ فرمود : اينكه فقط از خداوند ترس داشته باشد .\r\n( 4 ) 12 . على عليه السّلام مىفرمود : بار خدايا بر من منت گذار كه كارهاى خود را به تو واگذارم و از مقدراتى كه برايم معين كرده‌اى راضى باشم ، و در برابر فرمان تو تسليم شوم ، و در آنچه برايم مقرر فرموده‌اى شتاب نداشته و به داده‌هايت رضايت دهم .\r\n( 5 ) 13 . حضرت رسول صلى اللَّه عليه و آله فرمود : بالاترين ثروت‌ها يقين است و بهترين شغل‌ها عبادت و پرستش خداوند مىباشد .\r\n( 6 ) 14 . امام صادق عليه السّلام فرمود : محمد بن حنفيه مردى شجاع و دلير بود يكى از روزها حجاج به او گفت : مىخواهم سرت را از تن جدا كنم . محمد حنفيه گفت :\r\nتو قدرت ندارى اين كار را انجام دهى ، زيرا خداوند در هر روز سيصد و شصت بار به من توجه مىكند و اميدوارم در يكى از آن لحظات شر تو را از من دفع\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكند .\r\n( 1 ) 15 . حضرت صادق عليه السّلام فرمود : حضرت رسول صلى اللَّه عليه و آله پس از اينكه نماز صبح را ادا كرد متوجه شد جوانى لاغر اندام و زرد چهره در مسجد نشسته و سرش را بالا و پايين مىبرد ، رسول اكرم فرمود : اى حارث چه گونه شب را بروز آوردى ؟ عرض كرد يا رسول اللَّه شب را بروز آوردم در حالى كه يقين دارم .\r\nرسول اكرم صلى اللَّه عليه و آله از سخنان او در شگفت شدند و فرمودند : هر يقينى حقيقتى دارد حقيقت يقين تو در چيست ؟ عرض كرد : يا رسول اللَّه همان يقين مرا به غم و اندوه كشانيده و شب‌ها خواب را از ديدگان من ربوده و عطش سوزانى مرا گرفته و دلم از دنيا و آنچه در آن است ترك گفته است .\r\nاينك گويا بعرش خداوند مىنگرم و ميزان عدل خداوندى براى حساب اعمال بندگان نصب شده و مردم همگان در آن جا اجتماع كرده و من نيز در ميان آنها مىباشم ، گويا مشاهده مىكنم كه اهل بهشت در آنجا متنعم هستند و در حالى كه بر كرسيها تكيه زده‌اند به همديگر تعارف مىكنند .\r\nاينك اهل دوزخ را مشاهده مىكنم كه در آن معذب مىباشند و فرياد بر مىآورند و من هم اكنون صداى آتش دوزخ را مىشنوم ، در اين هنگام رسول خدا صلى اللَّه عليه و آله فرمود : اين بنده‌اى است كه خداوند دل او را بنور ايمان روشن كرده و بعد فرمود : اى جوان با همين عقيده باقى باش .\r\nجوان گفت يا رسول اللَّه دعا كن تا در ركابت فيض شهادت را دريابم .\r\nحضرت رسول صلى اللَّه عليه و آله در باره آن جوان دعا كردند و او در يكى از غزوات شركت كرد و بعد از چند نفر به فيض شهادت نائل گرديد .\r\n( 2 ) 16 . حضرت رضا عليه السّلام فرمود : يكى از ياران على عليه السّلام بنام قيس نماز مىخواند در حال نماز مارى در مقابل او ظاهر شد و او هنگامى كه مىخواست سجده كند مار دور گردن او حلقه زد و بعد داخل پيراهنش شد ، امام رضا فرمود : من روزى از فرع به طرف مدينه مىآمدم ، هنگام نماز فرا رسيد من از مركب پياده شدم تا نماز بگذارم . پس از اينكه وارد نماز شدم و يك ركعت بجا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآوردم . ناگهان يك مار بزرگ از زير يك درختى بيرون شد و به طرف من آمد . بار ديگر به طرف درخت رفت و در آن جا مخفى شد ، من نماز خود را كامل خواندم ، و بعد از فراغ از نماز و دعا بيكى از همراهان گفتم مار در زير درخت است ، او هم رفت و مار را كشت هر كس از خداوند بترسد خدا او را يارى مىكند .\r\n( 1 ) 17 . ابو القداح از پدرش روايت مىكند كه يكى از پيروان بنى اميّه اجازه گرفت تا با حضرت باقر عليه السّلام ملاقات كند ما از اين ملاقات بيمناك بوديم و گفتيم : اين شخص مىخواهد با شما ملاقات كند ، شما از خانه بيرون شويد ما مىگوئيم او در اين جا نيست فرمود : خير بگوئيد وارد شود .\r\nحضرت رسول صلّى اللَّه عليه و آله فرمود : خداوند متعال سخنان هر گوينده‌اى را مىشنود و دست ستمكاران را مشاهده مىكند . اين شخص جز آنچه را كه خداوند بخواهد نخواهد گفت و دستش را جز طبق مشيّت خداوند دراز نخواهد كرد ، بعد آن شخص وارد شد و مسائل خود را مطرح كرد و پاسخ شنيد و رفت .\r\n( 2 ) 18 . امير المؤمنين از حسن و حسين پرسيد فرق ايمان و يقين چيست ؟ آنها سكوت كردند ، فرمود اى ابا محمد جواب بده فرمود : بين ايمان و يقين يك وجب فاصله است ، فرمود : چگونه است ؟ گفت : ايمان آنست كه به گوش به خود بشنويم و با قلب او را تصديق كنيم ، اما يقين آنست كه با چشم آن را مشاهده كنيم و از طريق آن به هر چه از نظرها غائب است استدلال نمائيم .\r\n( 3 ) 19 . از حضرت رضا عليه السّلام پرسيدند چرا حضرت ابراهيم عليه السّلام از خداوند خواست مردگان را براى او زنده كند مگر او شك داشت . فرمود : او شك نداشت و يقين برايش حاصل بود و ليكن مىخواست بر يقينش افزوده شود .\r\n( 4 )\r\n\r\nدر فضيلت توكل\r\n( 5 ) 1 . از حضرت صادق عليه السّلام روايت شده كه فرمود : عزت و ثروت جولان مىدهند و جنب و جوش دارند هر گاه با توكل پيروز شوند آن را پايمال مىكنند .\r\n( 6 ) 2 . حضرت كاظم عليه السّلام در تفسير آيه شريفه  وَ مَنْ يَتَوَكَّلْ عَلَى اللَّهِ فَهُوَ \r\n\r\n","description":"","footnote":"","page_name":" 13 ","page_number":13},
  {"content":"\r\n\r\n حَسْبُهُ  فرمود :\r\nتوكل بر خداوند چند درجه دارد . از جمله آنكه در همه كارهايت به خداوند توكل كنى و هر پيش آمدى كه برايت اتفاق افتاد از او راضى باشى و بدانى كه خداوند جز خير و سعادت برايت مقدر نمىكند ، و بدانى كه در اين كار نيز خداوند خير تو را در نظر داشته است .\r\n( 1 ) 3 . امام جعفر صادق عليه السّلام فرمود : خداوند متعال براى حضرت داود وحى فرستاد و گفت هر يك از بندگان من كه به من چنگ بزنند و در خانه اين و آن نروند و در عقيده خود ثابت باشند من آنها را از گزند حوادث نجات مىدهم و از كيد و مكر دشمنان حفظ مىكنم .\r\nاما اگر يكى از بندگان من از من روى برگرداند و به ديگرى روى آورد همه وسائل و اسباب را از او خواهم گرفت و او هم چنان در حال سرگردانى خواهد بود و من نيز او را به حال خود واگذاشته و او در وادى ضلالت و سرگردانى گرفتار خواهد شد .\r\n( 2 ) 4 . حضرت رسول صلى اللَّه عليه و آله فرمود : خداوند متعال مىفرمايد : بعزت و جلال خودم سوگند هر بنده‌اى كه از هواى نفس خود درگذرد و رضايت مرا در نظر داشته باشد من هم او را توانائى خواهم داد و او با قوت قلب به امور آخرت خواهد پرداخت ، اين گونه اشخاص زندگى خوشى را خواهند گذرانيد و آسمان و زمين روزى آنها را تضمين مىكنند و من هم هميشه پشتيبان آنها هستم .\r\n( 3 ) 5 . حضرت صادق عليه السّلام فرمود : حضرت رسول صلى اللَّه عليه و آله هرگز در بارهء كارى كه انجام شده بود نفرمود : اگر چنين شده بود بهتر مىشد يعنى هميشه تسليم خداوند بود .\r\n( 4 ) 6 . حضرت باقر عليه السّلام فرمود : شايسته‌ترين بندهء خدا كسى است كه هر گاه پيش آمدى برايش پيدا شد خداوند را فراموش نكند و بزرگى او را به ياد آورد ، اگر كسى به قضاء خداوند خوشنود نباشد گرفتار مشكلات مىگردد و اجرى هم نخواهد داشت .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n( 1 ) 7 . حضرت صادق عليه السّلام در تفسير آيه شريفه  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ  فرمود : ملائكه به رسول خدا صلى اللَّه عليه و آله درود مىفرستند و بر او سلام مىكنند . راوى گويد : پرسيدم رسول خدا از كجا مىداند كه ملائكه بر او سلام كردند ، فرمود حجاب‌ها برداشته مىشود پرسيد ، مؤمن از كجا بداند كه مؤمن است فرمود : اگر در برابر قضاء خداوند تسليم است و آنچه به او مىرسد خوشحال مىباشد و بىتابى نمىكند او مؤمن است .\r\n( 2 ) 8 . حضرت رسول صلى اللَّه عليه و آله فرمود : هر كس مىخواهد تقوايش از همگان بيشتر باشد بايد به خداوند توكل داشته باشد .\r\n( 3 ) 9 . حضرت باقر فرمود : هر كس كارهاى خود را به خداوند واگذارد مغلوب نمىشود . و هر كس به خدا چنگ بزند از ميدان فرار نمىكند .\r\n( 4 ) 10 . رسول خدا صلى اللَّه عليه و آله فرمود : هر مخلوقى كه به مخلوق ديگرى متوسل شود و خدا را فراموش كند همه وسائل و اسباب‌ها از او قطع خواهند شد .\r\nخداوند متعال مىفرمايد : اگر اين چنين بنده‌اى از من سؤال كند دعايش را اجابت نمىكنم و اگر توبه كند توبه او را نخواهم پذيرفت .\r\n( 5 ) 11 . حضرت رسول صلى اللَّه عليه و آله فرمود : هر كس به خداوند روى بياورد ، خداوند زندگى او را بطور كفايت تأمين مىكند و او را از جايى كه گمان ندارد روزى مىدهد و هر كس خدا را فراموش كرد روزى خود را از دنيا خواست خداوند او را به دنيا مبتلا مىكند .\r\n( 6 ) 12 . رسول خدا صلى اللَّه عليه و آله فرمود : هر كس دوست دارد نيرومندترين مردم باشد بايد كارهاى خود را به خداوند واگذارد . و هر كس مىخواهد گرامىترين مردم باشد بايد تقوى پيشه كند و هر كس مىخواهد بىنيازترين مردم باشد از مردم قطع اميد كند و به خداوند توجه داشته باشد .\r\n( 7 ) 13 . رسول اكرم صلى اللَّه عليه و آله فرمود : اگر مردى به خداوند توكل داشته باشد و در اين عمل خود راستگو باشد همه امراء و طبقات ديگر به او احتياج پيدا خواهند كرد و اين شخص هرگز محتاج نخواهد شد زيرا او خدائى غنى و بىنياز دارد و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنيازهاى او را رفع مىكند .\r\n( 1 ) 14 . حضرت باقر عليه السّلام در تفسير آيه شريفه  فَلا وَ رَبِّكَ لا يُؤْمِنُونَ حَتَّى يُحَكِّمُوكَ  فرمود : يعنى تسليم و رضا در برابر امر خداوند و قناعت به آنچه خداوند به او داده است .\r\n( 2 ) 15 . حضرت صادق عليه السّلام فرمود : هر كس به اعمالى كه خداوند دوست مىدارد روى بياورد خداوند هم متوجه او مىشود ، هر كس متوجه خدا شود و به او توسل جويد و تقوى پيشه كند پروردگار او را حفظ مىكند ، هر كس در برابر مشكلات به خدا روى بياورد خداوند همه مشكلات او را حل مىكند و او را در پناه خود حفظ مىنمايد و از هر گرفتارى نجات مىدهد ، مگر خداوند نفرموده كه متقين در جاى امنى هستند و گزندى به آنها نمىرسد .\r\n( 3 ) 16 . امام محمد باقر عليه السّلام فرمود : رسول خدا صلى اللَّه عليه و آله در يكى از سفرها به كاروانى رسيدند اهل كاروان به عنوان رسالت بر آن حضرت سلام كردند .\r\nرسول اكرم فرمود شما كه هستيد ؟ عرض كردند : يا رسول اللَّه ما مؤمن هستيم فرمود : حقيقت ايمان شما چيست ؟\r\nعرض كردند : ما به قضاء خداوند راضى هستيم و كارهاى خود را به او واگذار مىكنيم و در برابر فرمانش تسليم مىباشيم . رسول گرامى فرمود : شما اهل حكمت و فضيلت هستيد اكنون چنين است و در ايمان خود راست گو مىباشيد پس خانه‌هائى كه در آن سكونت نمىكنيد نسازيد و آنچه را كه نمىخوريد جمع نكنيد و از خداوندى كه برگشت همه به طرف او هست بترسيد .\r\n( 4 )\r\n\r\nدر فضيلت صبر\r\n( 5 ) 1 . حضرت رسول صلى اللَّه عليه و آله فرمود : روزى براى مردم پيش خواهد آمد كه در آن با ظلم و ستم و كشتن مردم به حكومت و سلطنت خواهند رسيد . و با غصب و بخالت به مال و مكنت دست خواهند يافت و با پيروى كردن از هوى و هوس و دور كردن دين از جامعه خود را محبوب خواهند كرد و مردم را فريب خواهند\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nداد .\r\nهر كس آن زمان را درك نمايد و با صبر و بردبارى زندگى كند و خشم خود را فرو برد در حالى كه توانائى داشته باشد براى خود در آن جامعه مقامى فراهم سازد ، بر فقر و تنگدستى صابر باشد در حالى كه قدرت دارد در زمره اغنياء درآيد ، و بر قناعت شكيبا باشد در صورتى كه مىتواند با عزت زندگى كند خداوند به اين گونه افراد پاداش اعمال پنجاه نفر از صديقان را مىدهد .\r\n( 1 ) 2 . حضرت صادق عليه السّلام فرمود : خداوند متعال پيغمبرى را به طرف قومى فرستاد و او را امر كرد كه با آن قوم جنگ كند ، پيغمبر به خداوند از ضعف شكايت كرد خداوند فرمود : يا جنگ را اختيار كن يا آتش را . گفت بار خدايا من طاقت آتش را ندارم خداوند فرمود : شما خود را براى جنگ آماده كنيد پيروزى در اين سال به شما خواهد رسيد .\r\nپيغمبر به ياران خود گفت : خداوند مرا امر كرده كه با فلان قوم جنگ كنم ، ياران او را گفتند ما توانائى جنگ با آن‌ها را نداريم ، گفت يا آتش را اختيار كنيد و يا جنگ را آنها گفتند ما توانائى آتش را نداريم ، گفت خداوند فرموده اگر شما آماده جهاد شويد خداوند در همين سال شما را به دشمن پيروز خواهد كرد .\r\nگفتند : اگر شما آماده جنگ هستيد ما هم آماده هستيم ، فرمود : خداوند پيغمبر ديگرى فرستاد و او را امر كرد با قومش بجنگ بروند و او نيز از ضعف و ناتوانى خود شكايت كرد ، خداوند به او گفت : بعد از پانزده سال پيروزى به شما خواهد رسيد ، او جريان را به قوم خود گفت : آنها در جواب گفتند : لا حول و لا قوة إلا باللَّه در اثر گفتن اين كلمه خداوند در همان سال اول آنها را پيروز گردانيد ، زيرا آنها كار خود را به خداوند تفويض كردند و خدا هم آنها را يارى كرد .\r\n( 2 ) 3 . حضرت امام كاظم عليه السّلام گويد : پدرم مرا نزد مفضل بن عمر فرستاد تا او را در فوت اسماعيل تسليت بگويم ، فرمود : بگوئيد ما در مرگ اسماعيل صبر\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكرديم ، شما صابر باشيد ما در برابر امر خداوند تسليم مىباشيم .\r\n( 1 ) 4 . حضرت صادق عليه السّلام فرمود : صبر يكى از مراحل يقين است .\r\n( 2 ) 5 . عبد اللَّه بن عباس گويد : قيصر به حضرت رسول صلى اللَّه عليه و آله استرى هديه فرستاد . رسول خدا صلى اللَّه عليه و آله بر استر سوار شد و مرا نيز سوار كرد بعد فرمود اى جوان حدود خداوند را حفظ كن تا خداوند تو را حفظ كند ، اگر حدود خدا را مراعات كنى همواره خداوند را در مقابلت خواهى ديد .\r\nاگر در هنگام لذت و خوشى خداوند را فراموش نكردى ، خداوند در هنگام سختى و پريشانى تو را فراموش نخواهد كرد ، هر گاه خواستى سؤالى كنى از خداوند سؤال كن و هر گاه خواستى يارى بخواهى از خداوند بخواه زيرا مقدرات انجام خواهد شد اگر مردم بخواهند به تو سودى برسانند ولى اگر مقدر نباشد انجام نخواهد گرفت .\r\nاگر توانائى دارى كه با صبر و يقين كار كنى كار كن ، و اگر توانائى ندارى صبر كن و بدان كه در اين صبر نفعى براى تو هست و بدان كه صبر پيروزى را بدنبال دارد و گشايش كارها همواره با غم و اندوه همراه است ، و هر مشكلى يك آسانى بدنبال دارد .\r\n( 3 ) 6 . حضرت صادق عليه السّلام فرمود : صبر سرآمد ايمان است و نخستين مرحله .\r\n( 4 ) 7 . امام صادق عليه السّلام فرمود : صبر در برابر ايمان مانند سر در مقابل بدن است . اگر سرى نباشد بدنى نخواهد بود و همين طور اگر صبر نباشد ايمان هم نخواهد بود .\r\n( 5 ) 8 . امام جعفر صادق عليه السّلام به حفص بن غياث فرمود : اى حفص بعضىها در صبر كم طاقت هستند همانطور كه در هنگام بروز مشكلات نيز كم طاقت مىباشند . اما شما در هر حال صبر را در نظر داشته باشيد ، خداوند متعال رسول خود را برانگيخت و او را امر بصبر فرمود و او نيز طبق فرمان خدا صبر كرد و همه ناراحتيها را تحمل نمود .\r\n( 6 ) 9 . مهران گويد : براى امام كاظم عليه السّلام از ديون خود نوشتم و شكايت كردم\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nامام در جواب نوشت صبر كن خداوند به تو پاداش مىدهد و اگر صبر نداشته باشى نخواهى يافت و بدان با شكايت و ناراحتى نمىتوان قضاء خداوند را تغيير داد .\r\n( 1 ) 10 . حضرت صادق عليه السّلام فرمود : آزاد مرد در همه حال آزاد است ، اگر مصيبتى به او ميرسد صبر مىكند و ناراحت نمىگردد ، اگر چه اسير شود و مقهور گردد ، و از خوشحالى به بدحالى برسد همان طورى كه يوسف صديق از مشكلاتى كه برايش پيش آمد ناراحت نشد و صبر كرد ، و خداوند پس از بردگى او را پادشاه مصر گردانيد ، اينك صبر كنيد تا موفق شويد .\r\n( 2 ) 11 . امير المؤمنين على عليه السّلام فرمود : صبر بر دو قسم است ، نخست صبر در برابر مصيبت كه بسيار زيبا و پسنديده است اما بهتر از آن صبر در برابر محرمات خداوند است كه انسان صبر كند و مرتكب فعل حرام نشود ، و ذكر خدا نيز بر دو وجه است يكى ياد خدا در هنگام بروز مصيبت و ديگرى ياد خدا در هنگامى كه انسان مىخواهد مرتكب كار حرامى بشود كه البته اين ذكر افضل است .\r\n( 3 ) 12 . حضرت باقر عليه السّلام فرمود : هنگامى كه پدرم را وفات نزديك شد مرا نزد خود طلب كرد و به سينه چسبانيد و گفت : اى فرزند تو را وصيّت مىكنم به وصيّتى كه پدرم هنگام وفات مرا به آن وصيّت كرد . و او گفت پدرم مرا به اين وصيّت كرده است و آن اين است اى فرزند در برابر حق صابر باش اگر چه تلخ باشد .\r\n( 4 ) 13 . حضرت باقر عليه السّلام فرمود : رسول خدا صلى اللَّه عليه و آله فرمودند : من از كار مؤمن در شگفت هستم ، خداوند براى او جز خير مقدر نكرده است ، اگر گرفتار شود صبر مىكند و اگر چيزى به او داده شود سپاسگزارى مىنمايد .\r\n( 5 ) 14 . شخصى به حضرت صادق عليه السّلام عرض كرد : گرامىترين خلق نزد خداوند كيست ؟ فرمود كسى كه در برابر نعمت سپاسگزار و در مقابل گرفتارى سپاسگزار باشد .\r\n( 6 ) 15 . حضرت رسول صلى اللَّه عليه و آله فرمودند : خداوند مىفرمايد : موفق‌ترين بندگان و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدوستان من آن كسى است كه سبك بار باشد و عاقبت كارش را ملاحظه كند و عبادت خدا را بجا آورد و در ميان مردم انگشت‌نما نباشد روزيش به اندازه احتياج باشد و هنگامى كه وفات مىكند ميراث اندكى از وى باز ماند و گريه‌كنندگان او كم باشند .\r\n( 1 ) 16 . امام باقر سلام اللَّه عليه فرمود : هر كس در هنگام وقوع مصيبت صبر كند و حمد خداوند را بجاى آورد و راضى باشد به آنچه از طرف خدا وارد شده ، اجرش با خداوند است ولى اگر جزع و فزع كند و به قضاء راضى نباشد بد عمل محسوب مىشود و اجرش باطل است .\r\n( 2 ) 17 . امام جعفر صادق عليه السّلام فرمود : مؤمن در مقابل مشكلات صبر مىكند و اين با سرشت مؤمن در هم آميخته است .\r\n( 3 ) 18 . حضرت باقر عليه السّلام فرمود : هنگامى كه فرزند پاك حضرت رسول صلى اللَّه عليه و آله وفات نمود خديجه گريه مىكرد . رسول اكرم او را از گريه نهى كرد و فرمود او را در كنار در بهشت ايستاده ميابى و هنگامى كه شما را مشاهده كند دست شما را مىگيرد و داخل بهشت مىكند و در جاى پاكى شما را جاى مىدهد .\r\nخديجه گفت : آرى چنين است ، پس رسول اكرم فرمود : خداوند گرامىتر و عزيزتر از اين است كه بنده‌اى را از نعمتى سلب كند و فرزند دلبندش را از وى باز گيرد و بنده‌اش صبر كند و با همه اينها باز او را عذاب كند .\r\n( 4 ) 19 . امام صادق عليه السّلام فرمود : فرزندى كه قبل از مرگ پدر بميرد بهتر است براى او از هفتاد اولاد كه در راه خدا جنگ كنند .\r\n( 5 ) 20 . حضرت امام جعفر صادق عليه السّلام فرمود : خداوند متعال به حضرت داود عليه السّلام وحى فرستاد كه خلاده دختر اوس در بهشت با تو هم‌نشين خواهد بود اكنون برويد او را از اين موضوع با خبر كنيد . داود به طرف خانه او رفت و در خانه‌اش را كوبيد ، و نزديك آمد داود گفت : تو خلاده هستى ؟\r\nگفت يا نبى اللَّه من آن كس كه تو در طلب آن برآمده‌اى نيستم ، داود گفت : مگر تو خلاده نيستى و از فلان قبيله نميباشى گفت : چرا گفت : پس او\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهمان هستى كه من دنبالش هستم گفت : يا نبى اللَّه شايد نامها با هم اشتباه شده باشند ، داود گفت : خير من دروغ نمىگويم و به من هم دروغ نگفته‌اند .\r\nگفت يا نبى اللَّه من تو را تكذيب نمىكنم ولى اين اوصاف در من نيست داود گفت : مرا از زندگى خود مطلع كن داستانت چيست ؟ گفت اكنون از سرنوشت خود شما را مطلع مىكنم اينك بدان هر چه به من برسد و هر بلائى كه از طرف خداوند بر من فرود آيد ، اگر مريض شوم و اگر گرسنه بمانم صبر مىكنم و بىتابى ندارم .\r\nبا همه اين مصيبت‌ها صبر مىكنم و از خداوند هم طلب نمىكنم كه اين ناراحتىها را از من دفع كند تا آن گاه كه خدا مرا عافيت مىدهد و از مشكلات نجات دهد من هم خدا را سپاس مىگويم داود گفت خداوند براى همين صفات مرا اين جا فرستاده است بعد امام صادق فرمود : خداوند همين را براى صالحين توصيه فرموده است .\r\n( 1 ) 21 . حضرت صادق عليه السّلام فرمود : با دشمنان خود صبر پيشه كنيد و اگر كسى در مقابل نيكىهائى كه به او كرده با تو دشمنى كند تو صبر كن ، هرگز توانائى ندارى كسى را كه در باره تو خدا را نافرمانى كرده است مجازات كنى ، پس بهتر است صبر داشته باشى و از خداوند اطاعت كنى و او را به اعمالش واگذارى .\r\n( 2 ) 22 . على بن ابى طالب عليه السّلام فرمود : صبر بر دو قسم است صبر از آن چه مورد پسند تو نيست و صبر از آنچه دوست دارى ، صبر در مقابل ايمان مانند سر در برابر جسد است .\r\nاگر سرى نباشد بدن نيست و اگر صبر نباشد ايمان نيست ( ) و نيز فرمود :\r\nصبر بر سه قسم است صبر در اطاعت و صبر در معصيت و صبر در مصيبت .\r\n( 3 ) 23 . حضرت باقر عليه السّلام فرمود : رسول خدا صلى اللَّه عليه و آله فرمودند : خداوند متعال پس از اينكه آدم را بر زمين فرود آورد امر كرد زراعت كند و با زحمت خود روزى تهيه كند و بخورد و آدم روى زمين كار مىكرد و در فراق بهشت گريه مىنمود ، همچنين تا دويست سال گريه كرد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبعد از اين سجده كرد و مدت سه روز سر از سجده بر نداشت و شب و روز در حال سجده بود ، آدم عرض كرد بار خدايا مگر تو مرا خلق نكردى گفت : چرا ولى آيا تو صبر كردى و شكر نمودى آدم در اين هنگام استغفار كرد و خداوند هم او را مورد لطف قرار داد .\r\n( 1 ) 24 . حضرت صادق عليه السّلام فرمود : خداوند متعال مردم را به دو خصلت توصيه فرمود اما مردم آنها را ضايع كردند و به هيچ يك از آن دو عمل نكردند ، يكى صبر و ديگرى كتمان .\r\n( 2 ) 25 . حضرت صادق عليه السّلام فرمود : در همه كارهاى خود صبر داشته باشيد ، خداوند متعال در قرآن مجيد رسول خود را به صبر امر كرده فرموده :  وَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا  و نيز فرموده :   ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ وَ ما يُلَقَّاها إِلَّا الَّذِينَ صَبَرُوا   . رسول اكرم صلى اللَّه عليه و آله در برابر آزار و اذيت كفار صبر كرد و همه ناراحتيها را تحمل نمود ، تا آنجا كه خداوند فرمود :  وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ  سپس رسول خدا را تكذيب كردند و او را اندوهگين ساختند و در اين جا خداوند فرمود :   قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا   .\r\nدر اين هنگام رسول اكرم صلى اللَّه عليه و آله صبر را پيشه كرد . و دشمنانش هر چه گفتند او صبر كرد . خداوند متعال فرمود :   لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ فَاصْبِرْ عَلى ما يَقُولُونَ   . نبى اكرم در همه حال صبر فرمود ، بعد خداوند پيغمبرش را به ائمه مژده داد و آنها را به صبر توصيف كرد و گفت :  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ  .\r\nدر اين جا بود كه حضرت رسول صلى اللَّه عليه و آله فرمود : صبر در مقابل ايمان مانند سر در برابر بدن است پس شكر خداوند را بجاى آورد و اين آيه برايش نازل شد\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ  در اين هنگام نبى اكرم فرمود : خداوند به من مژده انتقام داد ، و در اين جا كشتن كافران و مشركان را مباح فرمود و اين آيه را فرود آورد .  فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ  .\r\nخداوند مشركان را از زبان رسول و دوستانش لعنت كرد و پاداش صبر او را در آخرت عطا خواهد فرمود ، اينك هر كس در برابر شدائد صبر كند و جزع و فزع نداشته باشد و براى خدا سكوت كند ، در همين جهان قبل از اينكه فوت كند رسوائى دشمنان خود را خواهد ديد و در آخرت هم پاداش خواهد گرفت .\r\n( 1 ) 26 . حضرت صادق عليه السّلام فرمود : هر گاه مؤمن را وارد قبر كنند نماز در طرف راست و زكات در طرف چپ و نيكىهائى كه انجام داده بالاى سرش قرار خواهند گرفت و صبر هم در كنارى خواهد بود ، هنگامى كه ملائكه وارد شوند صبر مىگويد : اگر از شما كارى ساخته نيست كنار برويد تا من وارد ميدان شوم .\r\n( 2 ) 27 . امام باقر عليه السّلام فرمود : صبر دو نوع است يكى صبر در گرفتاريها و اين بسيار نيكو است و بهترين صبر براى صابران صبر در برابر اعمال حرام است و اين صبر كه آدمى را از ارتكاب حرام باز دارد بهترين نوع صبر مىباشد .\r\n( 3 ) 28 . حضرت صادق عليه السّلام فرمود : هر يك از مؤمنين كه گرفتار شوند و صبر كنند ثواب هزار شهيد را خواهند برد .\r\n( 4 ) 29 . امام جعفر صادق عليه السّلام فرمود : خداوند متعال قومى را مورد لطف و احسان خود قرار داد و به آنها نعمت بخشيد ، اما آنها سپاسگزارى نعمت نكردند و آن نعمت موجب گرفتارى آنها را فراهم آورد ، اما قومى ديگر را به مصيبت‌ها گرفتار كرد و آنها صبر كردند ، سرانجام همين مصيبت تبديل به نعمت شد .\r\n( 5 ) 30 . امام صادق عليه السّلام در تفسير آيه شريفه :  يا أَيُّهَا الَّذِينَ آمَنُوا اصْبِرُوا وَ صابِرُوا  فرمود : يعنى در برابر مصائب و مشكلات صبر كنيد .\r\n( 6 ) 31 . حضرت صادق عليه السّلام فرمود : در بهشت مقامى هست كه كسى به آن\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنمىرسد مگر اينكه در بدنش ناراحتى پيدا شود .\r\n( 1 )\r\n\r\nدر فضيلت شكر\r\n( 2 ) 1 . حضرت امام صادق عليه السّلام فرمود : از آسمان چيزى عزيزتر از اين سه نازل نشده : تسليم ، نيكى ، و يقين .\r\n( 3 ) 2 . حضرت رسول صلى اللَّه عليه و آله فرمود : كسى كه طعام مىخورد و شكر خداوند را مىگويد پاداش روزه‌دار را دريافت مىكند ، كسى كه بدنش سالم است و خداوند را سپاس مىگويد ، مانند آن شخصى است كه گرفتار است و صبر مىكند ، ثروت‌مندى كه شاكر است مانند فقير قانع پاداش مىگيرد .\r\n( 4 ) 3 . علاء بن كامل گويد : به حضرت كاظم عليه السّلام عرض كردم : خداوند چيزهائى به من عطا فرموده و نميدانم اين‌ها از كجا و چگونه برايم رسيده ، فرمود : اين خود شكر است ( ) در يك روايت ديگر وارد شده : كه سپاسگزارى را كوچك نشماريد .\r\n( 5 ) 4 . حضرت صادق از پدرانش عليهم السّلام روايت مىكند كه فرمودند :\r\nرسول خدا صلى اللَّه عليه و آله فرمود : هر بنده‌اى كه شاكر باشد خداوند براى او ميافزايد آنچه را بخواهد .\r\nحضرت رسول صلى اللَّه عليه و آله فرمود : هر گاه نيكى كرديد خداوند را سپاسگزار باشيد و هر گاه گناهى مرتكب شديد استغفار كنيد .\r\n( 6 ) 5 . سنان بن طريف گويد : به امام صادق عليه السّلام عرض كردم : ميترسم مورد مؤاخذه قرار گيرم ، فرمود : چرا ؟ گفتم : از خداوند خواستم به من خانه‌اى بدهد مرحمت فرمود . بار ديگر خواستم به من هزار درهم بدهد باز هم عطا فرمود . بار ديگر درخواست كردم به من خادمى بدهد آن را هم داد ، فرمود : حالا چه مىگوئى گفت مىگويم : الحمد للّه فرمود : اين از همه بهتر است .\r\n( 7 ) 6 . سعدان بن يزيد گويد : به حضرت صادق عليه السّلام عرض كردم : من افرادى را مشاهده مىكنم كه زندگى بسيار سختى دارند ، و ليكن خودم به هر كارى كه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدست مىزنم منافع زيادى بدست مىآورم ، در صورتى كه او از من بهتر و داناتر است اما هميشه در پريشانى مىباشد من عقيده دارم مرتكب گناه شده‌ام و خداوند مرا مؤاخذه خواهد كرد ، فرمود : اگر در برابر اين نعمتها شاكر باشيد باكى نيست .\r\n( 1 ) 7 . حضرت رسول صلى اللَّه عليه و آله فرمود : مردى از امت من ببازار مىرود تا پيراهنى خريدارى كند بهاى اين پيراهن نصف دينار و يا ثلث دينار مىباشد او هنگامى كه پيراهن را مىپوشد حمد خداوند را بجاى مىآورد و در اثر همين سپاسگزارى خداوند او را رحمت مىكند و مورد لطف قرار مىدهد .\r\n( 2 ) 8 . رسول خدا صلى اللَّه عليه و آله فرمود : مؤمن هر گاه غذا مىخورد و آب مىنوشد حمد خدا را بجاى مىآورد ، در اين جا پروردگار پاداش روزه داران را به او مىدهد خداوند بندگان نيكوكارش را سپاس مىگويد و دوست دارد بندگان هم او را سپاس گويند .\r\n( 3 ) 9 . امام جعفر صادق عليه السّلام فرمود : هر گاه يكى از شما آب بنوشد و شكر خداوند را بجاى آورد و اين عمل را تكرار كند خداوند او را وارد بهشت مىكند .\r\n( 4 ) 10 . امام صادق عليه السّلام فرمود : حضرت مسيح عليه السّلام مىفرمود : مردم دو دسته هستند ، تندرست و بيمار آن‌ها كه تندرست هستند بايد سپاسگزار باشند و نسبت به بيماران و دردمندان مهربانى كنند .\r\n( 5 ) 11 . و نيز فرمود : به دردمندان و عليلان نگاه نكنيد . اين عمل شما را محزون مىكند .\r\n( 6 ) 12 . حضرت باقر سلام اللَّه عليه فرمود : افراد مبتلا بايد صبر پيشه كنند و از اين ناراحتى كه براى آنها پيش آمده جزع و فزع نداشته باشند .\r\n( 7 ) 13 . امام صادق عليه السّلام فرمود : هر كس با وضو سجده شكر بجاى آورد خداوند ده حسنه در نامه عمل او مىنويسد و ده گناه بزرگ را از او محو مىكند .\r\n( 8 ) 14 . حضرت رسول صلى اللَّه عليه و آله با اصحاب خود حركت مىكردند و در اين\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nهنگام به سجده افتادند و سجده آن حضرت طول كشيد ، پس از اينكه سرشان را بلند كردند گفتند : يا رسول اللَّه سجده شما بسيار طول كشيد و ما ناراحت شديم ، فرمود جبرئيل به من نازل شد و گفت : اى محمد خداوند سلامت مىرساند و مىفرمايد :\r\nمن نسبت به كسانى كه تو را دوست دارند محبت دارم و آنها بايد بدانند اگر خيرى و شرى براى آنها پيش مىآيد عاقبت خوبى براى آنها دارد ، آنها بايد پايان را بنگرند نه آغاز را رسول خدا فرمود : پس از شنيدن اين پيام چون مالى نداشتم صدقه بدهم و يا بنده‌اى نبود كه آزادش كنم از اين جهت سجده شكر بجاى آوردم تا خدا را سپاسگزار باشم .\r\n( 1 ) 15 . ابو عبيده حذاء گويد : با حضرت باقر عليه السّلام در اطراف مدينه حركت مىكرديم ، او ناگهان سر به سجده نهاد پس از اينكه سر خود را از زمين برداشت گفت : از سجده ناگهانى من در شگفت شدى ، گفتم آرى قربانت گردم ، فرمود خداوند به من نعمتى ارزانى داشت خواستم هنوز وقت باقى است شكر آن را بجاى آورم .\r\n( 2 ) 16 . هشام بن احمد گويد : با موسى بن جعفر عليهما السّلام در اطراف مدينه حركت مىكرديم ، او ناگهان از مركب پياده شد و به سجده رفت و سجده را طول داد ، پس از اينكه سرش را برداشت گفتم : سجده را طولانى گرديد .\r\nفرمود : ياد يكى از نعمت‌ها خدا را كردم و او را سپاس گفتم .\r\n( 3 ) 17 . امام صادق عليه السّلام فرمود : هر يك از بندگان خداوند كه نعمتى به آنها برسد و با قلب و زبان خداوند را سپاس گويند ، خداوند نعمت آنها را زياد مىكند . و فرمود :  لَئِنْ شَكَرْتُمْ لَأَزِيدَنَّكُمْ  .\r\n( 4 ) 18 . حضرت باقر سلام اللَّه عليه فرمود : بندگان خداوند هميشه بايد شاكر باشند .\r\n( 5 ) 19 . حضرت صادق عليه السّلام فرمود : هر كس به شما نعمتى رسانيد از او سپاسگزار باشيد و فرمود : سپاسگزارى از منعم و اداء حقوق لازم است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) 20 . امام جعفر صادق فرمود : از الطاف و عنايات خداوند شاكر باشيد و بترسيد از اينكه در مقابل كفران نعمت موجبات غضب خداوند را فراهم كنيد و نعمت از دست شما بيرون شود ، متوجه باشيد اگر نعمت رفت ديگر برگشتن آن مشكل است .\r\n( 2 ) 21 . على بن ابى طالب عليه السّلام فرمود : نعمت از دست رفته كمتر بر مىگردد .\r\n( 3 ) 22 . حضرت رضا عليه السّلام فرمود : از خداوند بترسيد و فروتن باشيد و شكر خداوند را بجاى آوريد مردى از بنى اسرائيل در خواب ديد كه به او مىگويند نيمى از عمرت را در وسعت و راحتى زندگى خواهى كرد اينك هر كدام از نصف را مىخواهى انتخاب كن آن مرد بزن خود گفت من چنين خوابى ديده‌ام شما كدام نصف را انتخاب مىكنى .\r\nزن گفت : نصف اول را اختيار كن گفت مانعى ندارد و در اين هنگام دنيا به او روى آورد . زن گفت فلان همسايه نيازمند است حاجت او را برآورد و فلان خويشاوند احتياجى دارد نياز او را بر طرف كن ، او هم چنان وضعش خوب مىشد و شكر خداى را بجا مىآورد و احتياجات نيازمندان بر طرف مىكرد .\r\nبار ديگر همان شخص بخواب مرد بنى اسرائيل درآمد و گفت : نصف عمرت تمام شد اكنون چه مىگوئى صبح موضوع را بار ديگر با زنش مطرح كرد زن گفت : خداوند بما نعمت داد و ما هم شكر نعمتش را بجاى آورديم ، خداوند هم وفا خواهد كرد بار ديگر در جواب به آن مرد گفتند : اكنون تمام عمر را در نعمت و رفاهيت خواهى بود .\r\n( 4 ) 23 . حضرت صادق عليه السّلام فرمود : سه چيز است كه زيانى براى آنها نيست ، دعاء در هنگام حزن و اندوه ، استغفار هنگام گناه و سپاسگزارى هنگام برخوردارى از نعمت .\r\n( 5 ) 24 . حضرت صادق عليه السّلام فرمود : در تورات نوشته است . هر كس به شما احسان كرد سپاسگزار باشيد ، هر گاه بر نعمتى شكرگزار باشيد زوالى براى او نخواهد بود و اگر كفران كردى از دست مىرود شكر نعمت را زياد مىكند و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nتغييرى در آن پيدا نمىشود .\r\n( 1 ) 25 . حضرت صادق سلام اللَّه عليه فرمود : هر كس در برابر نعمت شاكر باشد ، خداوند بر خود لازم مىداند تا نعمت او را زياد كند و هر كس كفران كند نعمت را از دست مىدهد .\r\n( 2 ) 26 . و نيز فرمود : من از خداوند متعال خواستم به من مالى عطا كند ، و خدا هم عطا فرمود و بعد ترسيدم شايد خداوند مىخواهد مرا مورد مؤاخذه قرار دهد ، و فرمود : اگر شاكر باشيد مانعى ندارد .\r\n( 3 ) 27 . و نيز فرمود : هر گاه نعمتى به من برسد صد بار خدا را شكر مىگويم .\r\n( 4 ) 28 . على عليه السّلام فرمود : رسول خدا صلى اللَّه عليه و آله گروهى را براى جهاد فرستادند و گفتند : بار خدايا آنها را سالم و غانم به منزلشان برگردان و من شكر تو را بجاى خواهم آورد و آنها بعد از چندى مراجعت كردند و رسول اكرم شكر خدا را بجا آوردند .\r\n( 5 ) 29 . امام صادق عليه السّلام فرمود : هر گاه براى حضرت رسول صلى اللَّه عليه و آله خوشحالى مىآمد خداوند را به صفت نيكى ياد مىكرد و سپاسگزارى مىنمود ، و هر گاه خبر ناگوارى مىرسيد مىفرمود :\r\nالحمد للَّه على كل حال .\r\n( 6 ) 30 . امام جعفر صادق فرمود : هر گاه خبر خوشى به رسول خدا مىرسيد مىفرمود :\r\nالحمد للَّه على هذه النعمة\r\n، و هر وقت خبر ناخوش‌آيندى مىرسيد مىفرمود .\r\nالحمد للَّه على كل حال .\r\n( 7 ) 31 . و نيز فرمود : شكر نعمت دورى كردن از گناهان مىباشد . و همه شكر و تمام اين است كه بنده‌اى بگويد :\r\nالحمد للَّه رب العالمين\r\n. ( 8 ) 32 . حضرت رضا عليه السّلام فرمود : هر كس در برابر نعمت\r\nالحمد للَّه\r\nبگويد شكرگزارى كرده است و اين\r\nالحمد للَّه\r\nگفتن بهتر از آن نعمت است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( 1 ) 33 . حضرت باقر عليه السّلام فرمود : خداوند متعال به موسى بن عمران فرمودند :\r\nاى موسى شكر مرا نيكو بجاى آور ، گفت بار خدايا چگونه تو را شكر واقعى و حقيقى بگويم در صورتى كه خود شكر يك نعمتى است ، خداوند مىفرمايد :\r\nهر گاه بدانى كه شكر هم خود يك نعمت است همين شكر حقيقى و واقعى است .\r\n( 2 ) 34 . امام صادق عليه السّلام فرمود : هر كس به نعمتى رسيد و در دل او را شناخت حق شكر را بجاى آورده است .\r\n( 3 ) 35 . امام باقر عليه السّلام فرمود : نعمتى از طرف خداوند قطع نمىشود مگر اينكه از طرف بنده‌اى شكرگزارى قطع شود .\r\n( 4 ) 36 . امام حسين عليه السّلام فرمود : هر كس رضايت خدا را به عدم رضايت مردم قبول كند خداوند او را از شر مردم آسوده مىكند ، و هر كس رضايت مردم را به خشم خداوند قبول نمايد ، خداوند امور او را به مردم واگذار مىكند .\r\n( 5 ) 37 . امام جعفر صادق عليه السّلام فرمود : رسول خدا صلى اللَّه عليه و آله از جايى عبور مىكردند ، مشاهده فرمودند چند نفر مشغول بلند كردن يك سنگى هستند فرمودند : اين چه عملى است انجام مىدهيد ؟ گفتند مىخواهيم بدانيم نيرو و قوت بازوى ما تا چه اندازه مىباشد و توانائى جسمى ما چه مقدار است ؟\r\nحضرت رسول صلى اللَّه عليه و آله فرمود : من اينك به شما مىگويم كدام يك از شما از همگان نيرومندتر است گفتند بفرمائيد فرمود : نيرومندترين شما كسى است كه هر گاه خوشحالى برايش پيش آمد به گناه و كارهاى باطل آلوده نگردد ، و هر گاه خشمگين شد از گفتن حق دورى نكند ، و اگر توانائى پيدا كرد از حق و حقيقت تجاوز ننمايد .\r\n( 6 ) 38 . امام صادق عليه السّلام فرمود : خداوند متعال گروهى را نعمت بخشيد اما در اثر كفران آن نعمت‌ها و بال گردن آنها شد ، و گروهى را مبتلا به غم و اندوه كرد آنها در اثر صبر به نعمت رسيدند .\r\n( 7 ) 39 . امام باقر سلام اللَّه عليه فرمود : با توانگران مجالست نكنيد ، زيرا بنده‌اى كه با آنها مجالست مىكند و اثر نعمت را در آنجا مشاهده مىكند ، پس\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاز بيرون شدن از نزد آنها خيال مىكند كه خداوند براى او نعمتى مقرر نفرموده است .\r\n( 1 ) 40 . على عليه السّلام فرمود : نعمت‌هاى خداوند را با تسليم در برابر قضاء پروردگار و شكر بر نعمت به پايان برسانيد ، هر كس چنين نكند از ما نيست و ما او را قبول نداريم .\r\n( 2 )\r\n\r\nدر فضيلت رضا\r\n( 3 ) 1 . حضرت صادق عليه السّلام فرمود : هر كس خدا را بهتر مىشناسد به قضاء راضىتر است .\r\n( 4 ) 2 . و نيز فرمود : بالاترين طاعت خدا صبر و خوشنودى از خداوند است در هر امرى كه به او برسد و هر بنده‌اى كه از هر چه به او رسيد راضى باشد خداوند در همه پيش‌آمدها براى او خير خواهد گذاشت .\r\n( 5 ) 3 . و نيز فرمود : خداوند هر پيش آمدى كه براى مؤمن مقرر فرمود و مؤمن به آن راضى شد خداوند در همه پيش آمدها براى او خير خواهد آورد .\r\n( 6 ) 4 . امام باقر عليه السّلام فرمود : خداوند فرمود : سوگند بعزت و جلال خودم من مخلوقى مانند بندهء مؤمن خلق نكردم كه او را دوست داشته باشم و براى همين او را بنام خودم نام نهادم و اگر شرق و غرب را به او بخشيدم و يا او را از شرق و غرب محروم كردم او بايد بداند كه اين عمل براى او خير مىباشد ، پس بايد به حكم من راضى باشد و صبر را پيشه كند و شكرگزار باشد و اگر چنين باشد او را در زمره صديقان محسوب مىكنم .\r\n( 7 ) 5 . امام صادق عليه السّلام فرمود : امام حسن مجتبى عليه السّلام با عبد اللَّه بن جعفر ملاقات كرد و گفت : اى عبد اللَّه مؤمن چگونه مىتواند مؤمن باشد ، در صورتى كه از زندگى خود ناراضى است ، و خداوند اين زندگى را براى او مقدر كرده است اگر مؤمن از وضعش راضى باشد من ضمانت مىكنم كه دعاى وى مستجاب شود .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n( 1 ) 6 . و نيز فرمود : آسايش تن و جان در رضايت است و اندوه و شك و ترديد در عدم رضايت مىباشد .\r\n( 2 ) 7 . و نيز فرمود : قلم بر محبت و دوستى خداوند جارى شده هر كس قلبش مورد تصفيه قرار گرفت و به مقدرات خداوند رضايت داد ، خداوند او را گرامى مىدارد و هر كس گرفتار خشم و غضب شد ، مورد اهانت و خوارى قرار مىگيرد ، خوشنودى و غضب هر دو مخلوق خدا هستند ، و خدا هر چه دلش بخواهد خلق مىكند .\r\n( 3 ) 8 . امام كاظم عليه السّلام فرمود : سزاوار است كسى كه از خداوند غافل مىگردد از عقب افتادن روزيش ناراحت نشود و خداوند را در مقدرات خود متهم نكند .\r\n( 4 ) 9 . امام صادق عليه السّلام فرمود : برآوردن حاجات با خداوند مىباشد و اسباب آن در نزد بندگان است هر كس حاجتش برآورده شد بايد او را با رضايت و صبر از خداوند قبول كند .\r\n( 5 ) 10 . على عليه السّلام فرمود : نااميدى با رضا و سخط جمع مىشود هر كس كارى را مورد پسند قرار داد آن را قبول مىكند و هر كس كارى را نه پسنديد از آن بيرون مىشود .\r\n( 6 ) 11 . امام سجاد عليه السّلام فرمود : صبر و رضا از مقدرات خداوند بوده و بالاترين طاعت است هر كس در برابر ناملايمات و آنچه را دوست ندارد صبر كند خداوند همه كارهاى او را عاقبت به خير مىكند .\r\n( 7 ) 12 . حضرت باقر عليه السّلام فرمود : رسول خدا صلى اللَّه عليه و آله يكى از شب‌ها در حجره عائشه بود عائشه گفت : يا رسول اللَّه چرا خودت را به مشقت مىاندازى خداوند همه گذشته و آينده‌ات را بخشيده است فرمود : اى عائشه من در برابر اين نعمت‌هاى خداوندى نبايد شاكر باشم .\r\n( 8 )\r\n\r\nدر فضيلت حسن ظن\r\n( 9 ) 1 . حضرت باقر عليه السّلام فرمود : در كتاب على بن ابى طالب هست كه رسول\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاكرم صلى اللَّه عليه و آله در منبر فرمود : سوگند به خدائى كه جز او خدائى نيست هيچ مؤمنى به خير دنيا و آخرت نرسيد مگر اينكه به خداوند حسن ظن داشت و به او اميدوار بود و همچنين از غيبت مؤمنين دست كشيد و با حسن خلق رفتار كرد .\r\nسوگند به خدائى كه جز او خدائى نيست خداوند هيچ مؤمنى را بعد از توبه و استغفار عذاب نمىكند مگر اينكه نسبت به خداوند سوء ظن داشته باشد و با مردم بدرفتارى كند و غيبت نمايد ، به خداوند سوگند اگر بندهء مؤمن حسن ظن داشته باشد خداوند با حسن ظن با وى رفتار خواهد كرد ، زيرا خدا كريم است و اگر بنده‌اى با حسن ظن عمل كرد پروردگار او را مورد لطف خود قرار مىدهد .\r\nو اميدش را قطع نمىكند پس به خدا حسن ظن داشته باشيد .\r\n( 1 ) 2 . حضرت صادق عليه السّلام فرمود : حضرت عيسى سلام اللَّه عليه دو نفر از يارانش را براى كارى بجايى فرستاد يكى از آنها بعد از مراجعت بسيار لاغر شده بود و ديگرى بسيار فربه و گوشت و چربى زيادى بهم آورده بود عيسى به مرد لاغر گفت چرا لاغر شدى : گفت از خوف خدا و به دومى فرمود : چرا فربه شدى گفت از حسن ظن به خدا .\r\n3 . حضرت داود عليه السّلام گفت : بار خدايا كسى كه تو را شناخت و به تو حسن ظن پيدا نكرد ، هرگز به خدا ايمان نياورده است .\r\n( 2 ) 4 . حضرت رسول صلى اللَّه عليه و آله فرمود : از دنيا نرويد مگر اينكه به خدا حسن ظن پيدا كنيد و بدانيد كه حسن ظن بهاى بهشت مىباشد .\r\n( 3 )\r\n\r\nدر فضيلت تفكر\r\n( 4 ) 1 . عيسى بن مريم عليه السّلام فرمود : خوشا به حال كسى كه سكوتش انديشه و نظرش عبرت و كلامش ذكر خدا باشد ، از گناهان خود گريه كند و مردم از دست و زبان او در امان باشند .\r\n( 5 ) 2 . حسن صيقل گويد : از حضرت صادق عليه السّلام پرسيدم مردم روايت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىكنند كه فكر كردن يك ساعت از نماز خواندن يك شب بهتر است ، فرمود آرى چنين مىباشد و حضرت رسول صلى اللَّه عليه و آله چنين فرموده است ، گويد ، عرض كردم : چگونه فكر كند ؟ فرمود : در خانه‌ها و خرابه‌ها گردش كند و بگويد : ساكنان و بانيان تو كجا رفتند چرا سخن نمىگوئيد .\r\n( 1 ) 3 . امير المؤمنين عليه السّلام در يك سخنى فرمود : اى فرزند آدم تفكر آدمى را به نيكى و عمل به آن دعوت مىكند و پشيمانى آدمى را وادار مىسازد كه از كارهاى بد دست بكشد آن چه كه فانى مىشود اگر چه بيشتر باشد نبايد مقدم شود به آن چه باقى مىماند اگر چه كم باشد .\r\n( 2 ) 4 . على عليه السّلام فرمود : همه نيكىها در سه چيز جمع شده‌اند : نظر ، سكوت و كلام هر نظرى كه در آن عبرت نباشد پايه ندارد و هر سكوتى كه در آن تفكر نباشد غفلت خواهد بود و هر كلامى كه در آن ذكر نباشد بيهوده و لغو مىباشد .\r\n( 3 )\r\n\r\nدر ايمان و اسلام\r\n( 4 ) 1 . حضرت صادق عليه السّلام فرمود : مردى را نزد رسول خدا صلى اللَّه عليه و آله آوردند گفت : يا رسول اللَّه خدمت شما رسيدم كه به اسلام بيعت كنم ، رسول خدا فرمود : بايد اول پدرت را بكشى ، مرد با شنيدن اين سخن رفت ، بار ديگر برگشت و سخنش را تكرار كرد ، رسول خدا باز گفت بايد پدرت را بكشى .\r\nآن مرد گفت قبول كردم . در اين هنگام رسول اكرم فرمود : مؤمن يقين خود را در عمل مشاهده مىكند و كافر انكارش را در عمل مىنگرد ، سوگند به خدائى كه جانم در دست اوست آنان به حقيقت امر مطلع نشدند و آنها افكار كافران و منافقان را به اعمال زشت معتبر دانستند .\r\n( 5 ) 2 . حضرت صادق عليه السّلام فرمود : على عليه السّلام فرمودند : اهل ديانت آثارى دارند كه با آن شناخته مىشوند ، و آنها عبارتند از : راست گوئى ، اداء امانت ، وفاء بعهد . صله ارحام ، دلجوئى از ضعفا آميزش با زن ، نيكى كردن ، حسن خلق ، سعه صدر ، پيروى كردن از علم و آنچه انسان را به خدا نزديك مىكند . خوشا به حال\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاين افراد و نيكى عاقبت آنها .\r\n( 1 ) 3 . على عليه السّلام فرمود : هيچ بنده‌اى مزه ايمان را نمىچشد مگر اينكه بداند هر چه به او مىرسد از روى خطا نيست و هر خطائى ممكن نيست به او برسد و بداند كه خدا هم سود مىرساند و هم زيان .\r\n( 2 ) 4 . امام باقر عليه السّلام فرمود : از على عليه السّلام پرسيدند ايمان چيست فرمود : ايمان بر سه پايه استوار است : صبر ، يقين و جهاد .\r\n( 3 ) 5 . امام صادق سلام اللَّه عليه فرمود : خداوند متعال دنيا را به دوست و دشمن مىدهد و ليكن ايمان را فقط بدوست مىدهد .\r\n( 4 ) 6 . على عليه السّلام از رسول اكرم صلى اللَّه عليه و آله روايت مىكند كه فرمود :\r\nهر كس وضوى خود را كامل بگيرد و نمازش را نيكو بخواند و زكات مالش را بدهد و زبان خود را نگهدارد و از گناهان توبه كند و خاندانش را نصيحت كند ، به حقائق ايمان رسيده و كامل شده و درهاى بهشت روى او گشوده شده است .\r\n( 5 ) 7 . حضرت صادق عليه السّلام فرمود : حارثة بن مالك انصارى يكى از روزها خدمت رسول صلى اللَّه عليه و آله رسيد رسول اكرم فرمود : اى حارثة چگونه شب را بروز آوردى حارثة گفت : يا رسول اللَّه صبح كردم در حالى كه يك مؤمن حقيقى هستم ، رسول اكرم فرمود : حقيقت ايمانت چيست ؟\r\nعرض كرد : دلم از دنيا كنده شده شب‌ها بيدارى مىكشم و روزها تشنه هستم ، اينك مثل اينكه عرش خدا را مشاهده مىكنم و روز حساب را مىبينم .\r\nاهل بهشت را در بهشت و اهل دوزخ را در دوزخ با چشم خود مىبينم ، بهشتيان در ناز و نعمت و دوزخيان در عذاب هستند .\r\nرسول خدا صلى اللَّه عليه و آله فرمود : تو مؤمن واقعى هستى و نور ايمان قلبت را فرا گرفته و در دلت جاى ثابتى پيدا كرده است ، گفت يا رسول اللَّه من بيش از همه از چشم نگرانى دارم و اين چشم مرا منحرف مىكند پيغمبر دعا كرد و نور از ديدگانش رفت .\r\n( 6 ) 8 . حضرت صادق عليه السّلام در تفسير آيه شريفه :  وَ ما يُؤْمِنُ أَكْثَرُهُمْ بِاللَّهِ \r\n\r\n","description":"","footnote":"","page_name":" 34 ","page_number":34},
  {"content":"\r\n\r\n إِلَّا وَ هُمْ مُشْرِكُونَ  فرمود : مشركين شيطان را اطاعت مىكنند و شيطان از اين راه مردم را مطيع خود مىكند .\r\n( 1 ) 9 . حضرت باقر عليه السّلام فرمود : خداوند به مؤمن سه خصلت عطا فرموده عزت در دين و دنيا و رستگارى در آخرت و مهابت در دلها و اين كه از ديدن او خود را ناتوان بيابند و شخصيت او را به حساب بياورند .\r\n( 2 ) 10 . حضرت رسول صلى اللَّه عليه و آله فرمود : مؤمن كسى است كه مؤمنان جان و مال خود را نزد او امانت بگذارند و مسلمان كسى است كه مسلمانان از دست او در آسايش باشند و مهاجر كسى است كه از گناهان هجرت كند و گرد گناه نرود و از كارهاى زشت دست بكشد .\r\n( 3 ) 11 . از حضرت رسول صلى اللَّه عليه و آله پرسيدند : يا رسول اللَّه كدام يك از مردمان از نظر ايمان بهتر هستند . فرمود : آن كسى كه دستش باز است و مردم از وجودش بهره‌مند مىشوند .\r\n( 4 ) 12 . حضرت رسول صلى اللَّه عليه و آله فرمود : مؤمن خانه‌اش از بىطعامش يك تكه نان و سرش ژوليده و لباسهايش مندرس و دلش خاشع است و تن پرور نيست و هميشه دنبال سلامتى جان و فكرش مىباشد .\r\n( 5 ) 13 . حضرت رسول صلى اللَّه عليه و آله فرمود : ايمان بيش از هفتاد در دارد بزرگترين آن درها گواهى بر وحدانيت خداوند و كوچكترين آنها برداشتن خار و خاشاك و يا كثافات از طرق و شوارع است .\r\n( 6 )\r\n\r\nدر فضيلت تقيه\r\n( 7 ) 1 . حضرت صادق عليه السّلام به معلى بن خنيس فرمود : اى معلى در باره ما سكوت كن و اسرار ما را فاش نساز ، هر كس امر ما را مخفى نگهدارد و راز ما را فاش ننمايد خداوند او را در دنيا عزت مىدهد و در آخرت نورى در مقابلش قرار مىدهد كه او را به طرف بهشت راهنمائى مىكند .\r\nاى معلى هر آن كس كه تقيه را بشكند و اسرار ما را فاش كند در دنيا و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nآخرت خوار مىگردد و در تاريكى قرار خواهد گرفت و وارد دوزخ خواهد شد ، اى معلى تقيه دين من و دين پدران من مىباشد و هر كس تقيه نداشته باشد دين ندارد . خداوند متعال دوست دارد در نهان عبادت شود همانطور كه در آشكارا اى معلى هر كس امر ما را آشكار كند مانند آن است كه آن را انكار كرده باشد .\r\n( 1 ) 2 . و نيز فرمود : هر كس در باره ما چيزى را اعلام كند مانند اين است كه ما را عمدا كشته باشد .\r\n( 2 ) 3 . حضرت باقر عليه السّلام فرمود : به خداوند سوگند روى زمين چيزى بهتر از تقيه نيست هر كس تقيه كند خداوند او را مقام عالى مىدهد و هر كس تقيه نداشته باشد خوار مىگردد و بايد با مردم مدارا كرد .\r\n( 3 ) 4 . امام باقر عليه السّلام در تفسير آيه شريفه :  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  فرمود : اين‌ها كسانى هستند كه بر تقيه صبر داشته باشند و در باره آيه ديگر . «  وَ يَدْرَؤُنَ بِالْحَسَنَةِ السَّيِّئَةَ  » فرمودند : حسنه در اين جا بمعنى تقيه هست و سيئه يعنى پخش آن مطالبى كه جايز نيست و بايد در باره آن تقيه كرد .\r\n( 4 ) 5 . ابو بصير گويد : به امام جعفر صادق عليه السّلام عرض كردم ما كسى نداريم كه در باره آينده با ما سخن گويد . همان گونه كه على عليه السّلام اصحاب خود را از آينده خبر مىداد امام فرمود : آرى چنين است اما شما حديثى از من بياوريد كه او را فاش نساخته باشيد ابو بصير گويد : من حديثى را كه فاش نساخته باشم نيافتم .\r\n( 5 ) 6 . و نيز فرمود : تقيه در هر امرى لازم است و صاحب آن مىداند چه وقت گرفتار آن خواهد شد اگر سرى فاش كرده باشد .\r\n( 6 ) 7 . امام باقر عليه السّلام فرمود : تقيه براى اين است كه جلوى خون ريزى گرفته شود و هر گاه خون ريخته شد ديگر تقيه لازم نيست .\r\n( 7 ) 8 . ابو بصير گويد : به حضرت صادق عليه السّلام عرضكردم در باره حديث كثير چه مىفرمائيد ؟ گفتند آيا شما از فاش كردن اسرار من خوددارى كرده‌اى كه من بار ديگر اسرار خود را با شما در ميان بگذارم ، هنگامى كه ناراحتى مرا مشاهده كرد فرمود : اگر در ميان اصحاب خودت در باره ما چنين بگوئى مانعى ندارد اما\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاگر بخواهيد آن‌ها را در ميان مردم بخش كنيد جايز نيست .\r\n( 1 ) 9 . حضرت صادق عليه السّلام فرمود : در دولت‌هاى دشمنان بايد تقيه كرد و خشم خود را فرو برد تا گزندى به انسان نرسد و گرفتارى پيش نيايد .\r\n( 2 ) 10 . ابن مسكان گويد : حضرت صادق عليه السّلام فرمود : اى ابن مسكان شما هنگامى كه مشاهده كنى كسى نزد شما على عليه السّلام را دشنام مىدهد ، اگر توانائى داشته باشيد مىخواهيد دماغ او را قطع كنيد . گفتم آرى من و افراد خانواده اين چنين هستيم امام فرمود : شما در اين جاها سكوت كنيد من با گوش خود مىشنوم كسى على را سب مىكند . اما من به او سلام مىكنم و با او مصافحه مىنمايم .\r\n( 3 ) 11 . امام جعفر صادق عليه السّلام در تفسير آيه شريفه  وَ يَقْتُلُونَ الْأَنْبِياءَ بِغَيْرِ حَقٍّ  فرمود : آنها پيامبران را با شمشير نكشتند بلكه اسرار آنها را فاش كردند و آنها نيز كشته شدند .\r\n( 4 ) 12 . و نيز فرمود : كسى كه تقيه نداشته باشد از شيعيان على نيست .\r\n( 5 ) 13 . و نيز فرمود : كسى كه تقيه ندارد دين ندارد ، تقيه از ما بين زمين و آسمان هم وسيع‌تر است .\r\n14 . و نيز فرمود : خيرى نيست در آن كس كه تقيه ندارد و ايمان ندارد كسى كه تقيه ندارد .\r\n( 6 ) 15 . هر كس به خداوند ايمان دارد بايد در دولت باطل تقيه كند و اسرار را فاش ننمايد .\r\n( 7 ) 16 . و نيز در تفسير آيه شريفه  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ  فرمود : خداوند اين‌ها را به پخش مطالب و عدم تقيه سرزنش كردند .\r\n( 8 ) 17 . امام صادق فرمود : هر كس اسرار ما اهل بيت را فاش كند خداوند حرارت آهن را به او خواهد رسانيد .\r\n( 9 ) 18 . حضرت رضا عليه السّلام فرمود : دين ندارد كسى كه ورع ندارد ايمان ندارد كسى كه تقيه ندارد گرامىترين افراد شما كسانى هستند كه تقيه كنند ، گفته شد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nيا ابن رسول اللَّه بايد تا چه وقت تقيه كرد فرمود : تا روز خروج قائم و هر كس تا اين روز ترك تقيه كند از ما نيست . گفته شد : يا ابن رسول اللَّه قائم شما كيست فرمود : چهارمين نفر از اولاد من فرزند سيده كنيزان آن كسى كه جهان را از هر ظلمى پاك مىكند .\r\n( 1 ) 19 . ابو بصير گويد : حضرت امام جعفر صادق عليه السّلام فرمود : تقيه از دين خدا است عرض كردم از دين خدا مىباشد فرمود : آرى به خداوند سوگند چنين است ، حضرت يوسف فرمود : اى كاروان شما دزد هستيد ، آنها كه چيزى سرقت نكرده بودند ، و يا حضرت ابراهيم فرمود : من مريض هستم در حالى كه بيمار نبود .\r\n( 2 ) 20 . داود رقى گويد : شيعيان نزد امام جعفر صادق عليه السّلام آمدند و گفتند :\r\nدر باره لباس سياه چه مىفرمائيد ؟ راوى گويد : ما مشاهده كرديم امام عليه السّلام نشسته و لباس سياه پوشيده و بعد فرمود : شما دل‌هاى خود را سفيد نگهداريد و هر چه مىخواهيد بپوشيد .\r\n( 3 )\r\n\r\nدر فضيلت تقوى و ورع\r\n( 4 ) 1 . حضرت صادق عليه السّلام در تفسير آيه شريفه :  اتَّقُوا اللَّهَ حَقَّ تُقاتِهِ  فرمودند :\r\nخدا را بايد اطاعت كرد و معصيت ننمود ، و همچنين بايد هميشه در ياد خدا بود و فراموش نكرد و در مقابل نعمت‌هاى او بايد سپاسگزارى نمود و كفران نورزيد .\r\n( 5 ) 2 . على عليه السّلام فرمود : تقوى و پرهيزگارى با ايمان قرين هستند .\r\n( 6 ) 3 . به على عليه السّلام گفته شد : دنيا را براى ما وصف كنيد فرمودند : من دنيا را چگونه براى شما توصيف كنم در حالى كه در حلال آن حساب و در حرامش عذاب هست ، اگر شما مىدانستيد كه مرگ شما را به كجا مىبرد دست از آرزوها برمىداشتيد و گول زندگى را نمىخورديد .\r\nسپس فرمود : هر كس واقعا تقوى پيشه كند و از خداوند بترسد پروردگار به او آرامش دل خواهد داد كه به يار و همدمى احتياج پيدا نخواهد كرد ، و به او\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nثروتى حقيقى خواهد بخشيد كه به مال و منال دنيا نيازمند نخواهد بود و عزت پيدا خواهد كرد بدون اينكه نيازمند به وسائل و ابزارى باشد .\r\n( 1 ) 4 . امام صادق عليه السّلام فرمود : روز قيامت روز شادى و خوشحالى متقيان است .\r\n( 2 ) 5 . و نيز فرمود : گريه آنها شما را فريب ندهد تقوى يك امر قلبى است .\r\n( 3 ) 6 . و نيز در تفسير آيه شريفه  هُوَ أَهْلُ التَّقْوى وَ أَهْلُ الْمَغْفِرَةِ  فرمود :\r\nخداوند مىفرمايد من اهل آن هستم كه بندگان بايد از من حساب ببرند و تقوى پيشه كنند و اگر آنها تقوى نداشته باشند من اهل آمرزش هستم .\r\n( 4 ) 7 . و نيز فرمود : از خداوند بترسيد و دين خود را با پرهيزگارى نگهداريد .\r\n( 5 ) 8 . و نيز فرمود : اجتهاد و عبادتى كه در آن ورع نباشد سودى ندارد .\r\n( 6 ) 9 . و نيز فرمود : هيچ كسى از ديگرى چيزى نمىگيرد مگر اينكه كارى انجام دهد و شما چيزى از خدا نمىتوانيد بگيريد مگر اينكه ورع داشته باشيد .\r\n( 7 ) 10 . و نيز به فضيل فرمود : هر كس را ملاقات كردى سلام ما را به او برسان و بگو هيچ يك از ما به جائى نخواهد رسيد مگر اينكه ورع داشته باشد ، اينك زبان خود را حفظ كنيد و دست خود را نگهداريد و با صبر و شكيبائى و اداء صلاة در زمره صابران درآئيد .\r\n( 8 ) 11 . حضرت باقر عليه السّلام فرمود : خداوند متعال مىفرمايد : اى فرزند آدم از آنچه بر تو حرام كرده‌ام دورى كن تا از پرهيزگاران باشى .\r\n( 9 ) 12 . حضرت سجاد عليه السّلام فرمود : رسول خدا صلى اللَّه عليه و آله فرمودند : واجبات خداوند را انجام دهيد تا با متقين محشور شويد .\r\n( 10 ) 13 . حضرت باقر عليه السّلام فرمود : هميشه متقى باشيد و در دين خود جهد و كوشش كنيد و بدانيد عبادتى كه در آن ورع نباشد و كوششى كه در آن تقوى نباشد فايده‌اى ندارد .\r\n( 11 ) 14 . امام صادق عليه السّلام فرمود : حضرت موسى عليه السّلام با خدا مناجات ميكرد ، خداوند فرمود : اى موسى هيچ عملى مانند ورع به من نزديك نيست ، من\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nپرهيزگاران را در بهشت جاى مىدهم و كسى را با آنها شركت نمىدهم .\r\n( 1 ) 15 . على عليه السّلام فرمودند : ايمان بدون ورع ثباتى ندارد ، همانطور كه طمع ايمان را زايل مىكند .\r\n( 2 ) 16 . حضرت رسول صلى اللَّه عليه و آله فرمود : همه تقوى در اين آيه شريفه :  إِنَّ اللَّهَ يَأْمُرُ بِالْعَدْلِ وَ الْإِحْسانِ  جمع شده است . فرمود : اگر متقى باشيد همه نيكىها را بدست آورده‌ايد و فرمود : هر كس مىخواهد محبوب خدا باشد بايد تقوى داشته باشد .\r\n( 3 ) 17 . امام جعفر صادق عليه السّلام فرمود : آن طور عمل كنيد كه گويا حقيقت را مشاهده مىكنيد و فرمود دين ندارد كسى كه پيمان ندارد . و ايمان ندارد كسى كه امانت ندارد و نماز بدون پرداخت زكات اثرى ندارد و زكات بدون پرهيزگارى از محرمات ارزشى ندارد .\r\n( 4 ) 18 . امام صادق عليه السّلام فرمود : خداوند متعال هر پيغمبرى را كه مبعوث فرمود او را به راستگوئى و اداء امانت دعوت كرد و امانت را به نيكوكار و بدكار بايد برگردانيد .\r\n( 5 ) 19 . ابو بصير گويد : به امام صادق عليه السّلام عرض كردم : ابن ابى يعفور شما را سلام مىرساند فرمود : عليك و عليه السّلام ، هر گاه ابن ابى يعفور را ديدى او را سلام برسان و بگو : جعفر بن محمد مىگويد : به اين حديث كه على عليه السّلام از رسول خدا صلى اللَّه عليه و آله روايت مىكند توجه داشته باش و آن اين است كه راستگو باش و امانت را به صاحبش برگردان .\r\n( 6 ) 20 . امام جعفر صادق به ابن ابى يعفور فرمودند : مردم را با اعمال خود دعوت كنيد ، اگر آنها عبادت و راستگوئى و اداء امانت را در شما مشاهده كنند به طرف شما خواهند آمد .\r\n( 7 ) 21 . خيثمه گويد : خدمت حضرت باقر عليه السّلام رسيدم و ميخواستم با او وداع كنم فرمود : دوستان ما را از طرف ما سلام برسانيد و آنها را به تقوى دعوت كنيد و بگوئيد از خداوند بزرگ ترس داشته باشند و به آنها برسانيد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجز با اعمال شايسته نزد خداوند مقام پيدا نمىكنند و جز با ورع و پرهيزگارى بولايت ما نمىرسند و بدانيد كسانى روز قيامت بيش از همه حسرت خواهند برد كه از عدالت سخن گويند و به آن عمل نكنند .\r\n( 1 ) 22 . حضرت صادق عليه السّلام به فضيل فرمود : اى فضيل هر گاه شيعيان ما را ملاقات كردى آن‌ها را سلام برسان و بگو نزد خداوند مقام و منزلت پيدا نخواهند كرد مگر اينكه پرهيزكار باشند بگوئيد زبان خود را نگهدارند و دست خود را بازدارند و نماز و روزه انجام دهند و با صابران باشند .\r\n( 2 ) 23 . على عليه السّلام فرمود : هر كس به قبله ما توجه كند و از ذبيحه ما بخورد و به پيغمبر ما ايمان بياورد و مانند ما شهادت بدهد و دين ما را قبول كند ما احكام قرآن را بر او جارى مىكنيم و حدود اسلام را بر او مقرر مىداريم ، هيچ كس را بر ديگرى فضيلت نيست مگر به تقوى آگاه باشيد كه متقين در نزد خداوند بهترين پاداش را دارند .\r\n( 3 )\r\n\r\nدر امر به معروف و نهى از منكر\r\n( 4 ) خداوند متعال به امت محمد صلى اللَّه عليه و آله اكرام و احسان كرد و آنها را بعنوان آمرين به معروف و نهىكنندگان از منكر در كتاب خود وصف فرمود ، و گفت :\r\n كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  و امر به معروف و نهى از منكر را با ايمان مقرون ساخت و فرمود :\r\n وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ  .\r\nدر جاى ديگر گروهى را مذمت كرد و از كارهاى آنها نكوهش فرمود ، و آنان را به عذاب خداوند وعده فرمود و بخواطر عدم امر به معروف و نهى از منكر مورد عتاب قرار داد و گفت :  لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ  .\r\nسپس خداوند متعال ما را به امر به معروف و نهى از منكر مأمور فرمود ، و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدر كتاب خود در موارد متعددى وعده پاداش داد و فرمود : هر كس اين عمل را ترك كند عذاب خواهد شد .\r\n( 1 ) 1 . على عليه السّلام فرمود : اى مؤمنان هر كس مشاهده نمايد كه شخصى ستم مىكند و يا مردم را به طرف يك منكر فرا مىخواند بايد امر به معروف و نهى از منكر كند . و با قلبش از اين عمل بيزارى جويد ، هر كس با زبان اين عمل را انكار كند خداوند به او پاداش مىدهد هر كس با شمشير امر به معروف و يا نهى از منكر نمايد و بخواهد از اسلام و دين حمايت كند و ظالمين را منكوب سازد و كلمه آنها را باطل كند ، اين مرد راه راست را پيدا كرده و نور حقيقت در دلش روشن شده است .\r\n( 2 ) 2 . حضرت باقر عليه السّلام فرمود : امر به معروف و نهى از منكر دو مخلوق مىباشند از مخلوقات خداوند ، هر كس آنها را يارى كند خداوند او را عزت مىدهد و هر كس آنها را ترك كند خداوند او را مخذول مىنمايد .\r\n( 3 ) 3 . امام جعفر صادق عليه السّلام فرمود : كسى كه امر به معروف و نهى از منكر مىكند بايد سه خصلت داشته باشد . اول به آنچه امر مىكند بايد دانا باشد دوم از آنچه نهى مىنمايد بايد خود مرتكب آن نشود ، سوم بايد در امر و نهى جانب عدالت را مراعات كند و با نرمى و ملاطفت مردم را امر و نهى نمايد .\r\n( 4 ) 4 . حضرت رسول صلى اللَّه عليه و آله فرمود : يكى از مردان امت خود را در خواب ديدم كه آتش او را از هر طرف احاطه كرده بود در اين هنگام امر به معروف و نهى از منكر آمدند و او را نجات دادند و با فرشتگان همنشين كردند اين شخص امر به معروف و نهى از منكر مىكرد .\r\n( 5 ) 5 . امام جعفر صادق عليه السّلام فرمود : واى بر آن مردمى كه به امر به معروف و نهى از منكر معتقد نباشد .\r\n( 6 ) 6 . و نيز فرمود : يك مردى از قبيله خثعم خدمت حضرت رسول صلى اللَّه عليه و آله رسيد و گفت : يا رسول اللَّه بفرمائيد بهترين عمل در اسلام چيست ؟\r\nفرمود : ايمان به خداوند گفت : بعد چيست ؟ فرمود : امر به معروف و نهى از منكر .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nآن مرد گفت : كدام يك از اعمال نزد خداوند مبغوض مىباشد . فرمود :\r\nشرك به خدا گفت : بعد چيست ؟ فرمود : قطع رحم . گفت : بعد چيست ؟ فرمود :\r\nترك امر به معروف و نهى از منكر .\r\n( 1 ) 7 . حضرت رسول صلى اللَّه عليه و آله فرمود : شما چه خواهيد كرد هنگامى كه زنان شما فاسد گردند و جوانان شما بد عمل شوند ، و امر به معروف و نهى از منكر را ترك كنند گفته شد يا رسول اللَّه آيا اين كارها پيش خواهد آمد ؟\r\nفرمود : آرى بدتر از اين‌ها خواهد شد ، شما چه خواهيد كرد هنگامى كه امر به منكر كنيد و نهى از معروف نمائيد ، گفته شد : يا رسول اللَّه آيا اين چنين خواهد شد فرمود : بدتر از اين مىشود هنگامى كه معروف و منكر معروف شود .\r\n( 2 ) 8 . حضرت رسول صلى اللَّه عليه و آله فرمود : هر گاه امت من امر به معروف و نهى از منكر را ترك كنند بايد منتظر حادثه‌اى از طرف خداوند بشوند .\r\n9 . امام صادق عليه السّلام فرمود : هنگامى كه اين آيه شريفه نازل شد :  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً  مردى از مسلمانان گريه كرد و گفت : من از خودم عاجز هستم اينك چگونه خاندانم را نگهدارم ، رسول خدا صلى اللَّه عليه و آله فرمود :\r\nشما وظيفه داريد آنها را امر و نهى كنيد به آنچه خود عمل مىكنيد .\r\n( 3 ) 10 . و نيز فرمود : براى مؤمن همين بس است كه هر گاه منكرى را ديد او را به قلب خود زشت بشمارد و خدا از نيت او آگاه است .\r\n( 4 ) 11 . غياث بن ابراهيم گويد : امام صادق عليه السّلام هر گاه به گروهى كه با هم نزاع مىكردند عبور مىكرد ، در آن جا توقف مىفرمود . و سه بار با صداى بلند مىفرمود : از خداوند بترسيد .\r\n( 5 ) 12 . حضرت باقر عليه السّلام فرمود : رسول خدا صلى اللَّه عليه و آله فرمودند : هر كس رضايت مردم را با خشم خداوند طلب كند مردم بجاى مدح او را مذمت خواهند كرد و هر كسى اطاعت خدا را به غضب خلق بپذيرد خداوند او را از گزند دشمنان محافظت مىنمايد و حسد حاسدان و ستم ستمگاران را از وى دور كرده و او را پشتيبان و يارىكننده خواهد بود .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n( 1 ) 13 . حضرت صادق عليه السّلام به مفضل بن زيد فرمود : هر كس با سلطان ستمگرى درآويزد و به مخالفت او قيام كند ، در صورتى كه گرفتار مصيبتى شود مأجور نخواهد بود و مزد صابران به او نمىرسد .\r\n( 2 ) 14 . امام صادق عليه السّلام فرمود : بايد مؤمن و جاهل را امر به معروف و نهى از منكر كرد زيرا مؤمن پند مىگيرد و جاهل علم را فرا مىگيرد ، اما حاكم مسلط كه با شمشير و تازيانه حكومت مىكند امر به معروف در او اثر ندارد .\r\n( 3 ) 15 . و نيز فرمود : خداوند متعال امور مؤمن را به خود تفويض كرده و فقط در يك مورد استثناء كرده و آن اين است كه اجازه نداده مؤمن خود را خوار كند و در قرآن فرموده :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  پس مؤمن بايد عزيز باشد نه ذليل بعد فرمود : مؤمن از كوه هم عزيزتر است زيرا كوه را مىتوان با كلنگ كم كرد و ليكن مؤمن را نمىتوان از عقيده‌اش كم كرد و او را متزلزل ساخت .\r\n( 4 ) 16 . محمد بن عرفه گويد : از حضرت موسى بن جعفر عليهما السّلام شنيدم مىفرمود : اگر امر به معروف و نهى از منكر را ترك كنيد افراد بد كردار بر شما مسلط خواهند شد و هر چه دعا كنيد مستجاب نمىگردد .\r\n( 5 ) 17 . مفضل بن عمر گويد : حضرت صادق عليه السّلام فرمود : شايسته نيست مؤمن خود را خوار كند . گفتم : چگونه خود را خوار مىكند فرمود : خود را گرفتار مشكلات مىكند .\r\n( 6 ) 18 . مسعدة بن صدقه گويد : از حضرت صادق عليه السّلام از امر به معروف و نهى از منكر سؤال شد كه آيا اين موضوع بر همه مردم واجب است فرمود : خير بر همه واجب نيست ، گفته شد . چرا فرمود : امر به معروف و نهى از منكر بر افراد عالم و نيرومند كه در جامعه وجهه و اعتبار دارند واجب است نه به كسانى كه ناتوان هستند و باطل را از حق نمىشناسند .\r\nدر قرآن مجيد آمده است كه بايد از ميان شما دسته‌اى خود را آماده كنند و امر به معروف و نهى از منكر نمايند و جامعه را به طرف سعادت و خوش بختى راهنما باشند و در جاى ديگر فرموده است از امت موسى گروهى بودند كه مردم\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nرا به طرف حق دعوت مىكردند .\r\nدر آنجا نفرموده امت موسى عليه السّلام اين كار را مىكردند و يا بر امت موسى اين عمل واجب شد ، در صورتى كه در آن روز امت موسى دسته‌هاى مختلفى بودند و در جاى ديگر گفته : ابراهيم تنها يك ملت بود يعنى به تنهائى مردم را دعوت مىكرد ، و از خداوند اطاعت مىنمود پس هنگامى كه انسان توانائى ندارد امر به معروف واجب نيست .\r\n( 1 ) 19 . مسعده مىگويد : از امام جعفر صادق شنيدم مىفرمود : حديثى كه از حضرت رسول صلى اللَّه عليه و آله وارد شده بهترين جهاد آن است كه انسان يك كلمه حق را نزديك حاكم ستمگر بگويد معناى آن اينست كه نخست خودش آن حكم را بشناسد و بعد امر كند و احتمال هم بدهد آن حاكم بپذيرد ، در غير اين صورت جائز نيست .\r\n( 2 ) 20 . حضرت باقر عليه السّلام فرمود : خداوند متعال به شعيب وحى كرد كه من صد هزار از قوم تو را عذاب مىكنم ، چهل هزار نفر از اشرار آنها و شصت هزار نفر از اخيار آنها شعيب گفت : بار خدايا نيكان را چرا عذاب مىكنى فرمود : براى اينكه با بدان معاشرت كردند و در برابر گناه آنها سكوت نمودند .\r\n( 3 ) 21 . از حضرت رسول صلى اللَّه عليه و آله روايت شده كه فرمود : مردم همواره در خير هستند تا آنگاه كه امر به معروف و نهى از منكر كنند و با يك ديگر محبت نمايند و آمد و رفت داشته باشند هر گاه اين اعمال را ترك كنند بركت‌ها از آن‌ها قطع مىشود و گروهى بر آنها مسلط مىگردند و كسى از آنها يارى نميكند .\r\n( 4 ) 22 . على عليه السّلام فرمود : هر كس منكرى را مشاهده كند و با قلب و دست و زبانش از آن نهى نكند او يك مرده‌اى است كه در ميان زندگان حركت مىكند .\r\n( 5 )\r\n\r\nدر اداء امانت\r\n( 6 ) 1 . حضرت صادق عليه السّلام فرمود : امانت را به صاحبش برگردانيد و لو قاتل حسين بن على باشد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( 1 ) 2 . و نيز فرمود : از خداوند بترسيد و امانت‌ها را به اهلش برگردانيد . اگر قاتل على عليه السّلام نزد من امانتى بگذارد او را بر مىگردانم .\r\n( 2 ) 3 . عبد اللَّه بن سنان گويد : خدمت حضرت صادق عليه السّلام رسيدم كه نماز عصر خوانده و هم چنان رو به قبله نشسته بود عرض كردم يا ابن رسول اللَّه بعضى از حكام ما را امين مىدانند و اموال خود را نزد ما امانت مىگذارند ، آنها كه خمس شما را نمىدهند آيا ما اموال آنها را برگردانيم فرمود : سوگند به خداى اين قبيله اگر ابن ملجم را نزد من امانت بگذارد او را به آنها بر مىگردانم .\r\n( 3 ) 4 . حضرت كاظم عليه السّلام فرمود : اهل زمين مورد رحمت خداوند هستند مادامى كه همديگر را دوست داشته باشند و اداء امانت كنند و حق را به كار بندند .\r\n( 4 ) 5 . از حضرت صادق عليه السّلام پرسيدند معناى آيه شريفه  إِنَّا عَرَضْنَا الْأَمانَةَ  چيست ؟ فرمود : خداوند امانت بين مردم را به آنها عرضه كرد در هنگامى كه مخلوقات را آفريد .\r\n( 5 ) 6 . رسول خدا صلى اللَّه عليه و آله فرمود : هر كس در امانت خيانت كند از ما نيست .\r\n( 6 ) 7 . حضرت صادق عليه السّلام فرمود : خداوند همه پيامبران را براستگوئى و اداء امانت مبعوث فرمود .\r\n( 7 ) 8 . و نيز فرمود : اى فرزند من اداء امانت دنيا و آخرت تو را سالم مىگرداند ، امين باش تا توانا باشى .\r\n( 8 ) 9 . حضرت سجاد عليه السّلام فرمود : اى شيعيان من امانت‌ها را اداء كنيد ، سوگند به خدائى كه محمد صلى اللَّه عليه و آله را مبعوث فرمود . اگر قاتل حسين بن على شمشيرى كه با آن پدرم را كشت در نزد من امانت بگذارد او را برمىگردانم .\r\n( 9 ) 10 . حضرت صادق عليه السّلام فرمود : محبوب‌ترين بندگان نزد خداوند متعال مردى است كه در گفتارش راستگو و نمازگزار باشد واجبات خدا را انجام دهد و امانتها را اداء نمايد ، بعد فرمود : هر كس امانتى را به صاحبش برگرداند هزار بند از بندهاى آتش را از گردنش باز مىكند . اينك امانت‌ها را اداء كنيد ، و بدانيد هر كس محل امانتى واقع شد شيطان هزار نفر از لشكريان خود را به او\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nموكل مىكند تا او را وسوسه كنند و نگذارند امانت را برگرداند ، در اين جا بايد خداوند از امانت گير محافظت كند و الا شياطين بسيار خطرناك هستند .\r\n( 1 ) 11 . حضرت رسول صلى اللَّه عليه و آله فرمود : شما فريب افرادى را نخوريد كه بسيار نمازخوان هستند و يا زياد روزه مىگيرند و يا هر سال حج بجاى مىآورند و يا در شب نماز مىگذارند . بنگريد اعمال آنها را اگر راستگو هستند و امانت را اداء مىكنند آدميان خوبى مىباشند .\r\n( 2 ) 12 . حضرت صادق عليه السّلام فرمود : سه چيز است كه بايد اداء شود يكى امانت كه بايد به نيكوكار و بدكار برگردانده شود ، دوم وفاء بعهد و پيمان كه بايد به هر كس وفا شود ، سوم نيكى به پدر و مادر . خواه خوب يا بد باشند .\r\n( 3 )\r\n\r\nدر فضيلت ذكر\r\n( 4 ) 1 . حضرت صادق عليه السّلام فرمود : شما را به يكى از سخت‌ترين واجبات خداوند خبر مىدهم و آن اينست كه خداوند را در هيچ حالى فراموش نكنيد ، شما چه به عبادت مشغول باشيد و چه به معصيت .\r\n( 5 ) 2 . و نيز فرمود : يكى از مهمترين واجبات خداوند بر مردم اين است كه مردم خدا را بسيار ياد كنند مقصودم اين است كه ذكر تنها «\r\nلا إله الّا اللَّه\r\n» و يا\r\nسبحان اللَّه\r\nنيست بلكه مقصود از ذكر اين است كه در هنگام گناه و معصيت ياد خداوند باشيد و مرتكب گناه نشويد .\r\n( 6 ) 3 . حضرت باقر سلام اللَّه عليه فرمود : مردم سه دسته هستند . عده‌اى ساكت هستند و كسى از آنها آزارى مشاهده نمىكند . گروهى تجارت مىكنند و از طريق صحيح زندگى مىنمايند جماعتى بين مردم حركت مىكنند و سخن چنين مىنمايند و اوضاع را بر هم مىزنند .\r\n( 7 ) حضرت لقمان حكيم فرمود : اى پسرم قبل از ورود در يك مجلسى متوجه باش چه افرادى در آن جا شركت مىكنند . اگر گروهى هستند كه ياد خدا مىكنند با آنها مجالست نما تا بر كمال و دانش تو افزوده شود و اگر نادان باشى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعلم و دانش فرا مىگيرى .\r\nخداوند متعال به اين گونه مجالس توجه مىكند و رحمت او شامل تو هم مىشود و هر گاه متوجه شدى كه در مجلسى خدا را در نظر نمىگيرند و اهل هوى و هوس مىباشند با آنها مجالست نكن زيرا تو از اين مجلس سودى نخواهى برد و اگر جاهل باشى بر جهلت افزوده خواهد شد و ممكن است عذابى بر آنها فرود آيد و شما را هم فرا گيرد .\r\n( 1 ) 5 . يكى از اصحاب به حضرت صادق عليه السّلام گفت : گرامىترين مخلوقات نزد خداوند چه افرادى هستند ، فرمود : كسانى كه ذكر خدا را بگويند و از وى اطاعت كنند .\r\n( 2 ) 6 . على عليه السّلام فرمود : ذكر بر دو نوع است نخست هنگام مصيبت و بهترين ذكر آن است كه در هنگام ارتكاب گناه ياد خدا باشيد و از گناه دست بكشيد .\r\n( 3 ) 7 . حضرت رسول صلى اللَّه عليه و آله فرمود : بالاترين اعمال بر سه قسم هستند : نخست اينكه منصف باشى ، با برادران ايمانى خود مواسات كنى ، و در هر حال خدا را فراموش ننمائى .\r\n( 4 ) 8 . از اهل بيت عليهم السّلام روايت شده كه فرمودند : ذكر خدا به هفت عضو انسان تقسيم شده است . زبان ، روح ، نفس ، عقل ، معرفت ، سر ، قلب و هر يك از آنها نيازمند به استقامت هستند . استقامت زبان به اين است كه از آن جز صدق و صفا تراوش نكند و استقامت روح به اين است كه در همه جا حضور پيدا كند .\r\nاستقامت نفس اين است كه هميشه به ياد خدا باشد و اگر خطائى از وى سر زد استغفار كند و استقامت قلب اين است كه اگر لغزشى از وى صادر شد معذرت بخواهد ، و استقامت عقل اين است كه از جهان اعتبار بگيرد و پند پذير باشد ، و استقامت معرفت افتخار است و استقامت سر اين است كه به عالم اسرار متوجه شود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nذكر لسان حمد و ستايش و سپاس خداوند است ذكر نفس كوشش و تحمل رنج و مشقت است ذكر روح خوف و رجاء است ذكر قلب راست گوئى و يك رنگى است ، ذكر عقل تعظيم و حياء است ذكر معرفت تسليم در برابر خداوند و رضا و خوشنودى از زندگى است و ذكر سر لقاء رحمت خداوند و مشاهده جلال و جمال پروردگار است .\r\n( 1 ) 9 . على عليه السّلام فرمود : همه نيكىها در سه خصلت جمع شده‌اند ، سكوت ، نظر ، و سخن هر نظرى كه در آن پند و عبرت نباشد آن بيهوده است ، هر سكوتى كه در آن تفكر نباشد غفلت است و هر سخنى كه در آن ذكر نباشد فائده‌اى ندارد و خوشا به حال كسانى كه در نظر آنها عبرت باشد و در سكوت آنها تفكر و در سخن آنها ذكر باشد ، به حال خود گريه كنند و مردم از دست آنها در امان باشند .\r\n( 2 ) 10 . حضرت رسول صلى اللَّه عليه و آله فرمود : هر مسلمانى كه در محل نمازش بنشيند و تا طلوع خورشيد ذكر خدا را بگويد ، خداوند او را رحمت مىكند و مزد حاجيان بيت اللَّه را در نامه او مىنويسد .\r\n( 3 ) 11 . و نيز فرمود : هر گاه به باغهاى بهشت راه يافتيد در آن گردش كنيد ، عرض كردند يا رسول اللَّه باغهاى بهشت چيست ؟ فرمود : مجالسى كه مردم در آن جا گرد مىآيند و ذكر خداوند مىگويند فرمود : هر گروهى كه پيرامون يك ديگر اجتماع كنند ذكر بگويند ، منادى از طرف آسمان فرياد مىزند برخيزيد خداوند شما را مورد رحمت قرار داد و بديهاى شما را به نيكى تبديل كرد .\r\nاهل زمين هر گاه پيرامون يك ديگر اجتماع مىكنند و خدا را ياد مىكنند گروهى از فرشتگان پيرامون آنها را مىگيرند ، و فرشتگان با آنها هم زبان مىگردند و رحمت پروردگار آنها را فرا مىگيرد و آرامش دل بر آنها نازل مىشود .\r\n( 4 ) 12 . حضرت موسى عليه السّلام گفت : بار خدايا پاداش كسى كه تو را با زبان و قلب ياد كند چيست ؟ گفت يا موسى روز قيامت بر وى سايه خواهم افكند و او\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nرا در جوار خود قرار خواهم داد .\r\n( 1 ) 13 . حضرت رسول صلى اللَّه عليه و آله فرمود : در خواب يكى از مردان امت خود را ديدم كه شياطين او را فرا گرفته بودند . در اين هنگام ذكر خداوند آمد و شياطين را از وى دور كرد .\r\n( 2 ) 14 . جابر گويد : خدمت حضرت باقر عليه السّلام عرض كردم گروهى از مردم هستند هر گاه صوت قرآن بشنوند و يا چيزى از قرآن را براى آنها بخوانند بيهوش مىشوند ، بطورى كه اگر دست و پاى آنها را قطع كنند متوجه نمىشوند .\r\nفرمود : سبحان اللَّه اين عمل شيطانى است و نبايد اين كار را بكنند ، بلكه بايد قرآن را طورى قرائت كنند تا رقت قلب حاصل شود و ترسى در دلها پديد آورد و اشكى جارى كند .\r\n( 3 ) 15 . در كتاب مجمع البيان در تفسير آيه شريفه  ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً  از حضرت رسول صلى اللَّه عليه و آله روايت شده كه فرمود :\r\nسخن زياد نگوئيد و به ذكر خداوند مشغول باشيد . پرحرفى دلها را به قساوت مىكشد و از رحمت خدا دور هستند كسانى كه قساوت قلب دارند .\r\n( 4 ) 16 . يكى از معصومين عليهم السّلام فرمود : هر گاه زمستان فرا رسد منادى از طرف آسمان ندا مىكند اى اهل قرآن شب‌ها طولانى شد نماز بگذاريد و روزها كوتاه شد روزه بگيريد . اكنون اگر توانائى نداريد در شب‌ها نماز بخوانيد و يا قدرت نداريد دشمن را از خود دور كنيد و بخل داريد نمىتوانيد انفاق كنيد پس ذكر خداوند را بگوئيد .\r\n( 5 ) 17 . حضرت صادق عليه السّلام فرمود : مؤمن در باره مواسات و از خودگذشتگى و ذكر خداوند بسيار مورد امتحان قرار گرفته است مقصود من از ذكر\r\nسبحان اللَّه\r\nو يا\r\nالحمد للَّه\r\nنيست بلكه در هنگام ارتكاب حرام از خداوند ياد كند و گناه نكند .\r\n( 6 ) 18 . رجاء بن ابى ضحاك گويد : مامون به من امر كرد تا على بن موسى الرضا عليه السّلام را از راه بصره و اهواز و فارس به طرف خراسان ببرم و او را خود\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nنگهبانى كنم و همراهش باشم من از مدينه تا مرو همراه او بودم ، مردى متقىتر از وى نديدم . او هميشه ذكر خدا بر زبان جارى مىكرد و از پروردگارش خوف داشت .\r\n( 1 ) 19 . حضرت رسول صلى اللَّه عليه و آله فرمود : سخن فرزند آدم همه بر ضرر او هست نه به نفعش مگر اينكه امر به معروف و نهى از منكر كرده باشد و يا اوقات خود را در ذكر خدا صرف كند و بعد فرمود : خداوند به من امر فرموده كه سخن من ذكر و سكوتم تفكر و نظرم عبرت باشد .\r\n( 2 ) 20 . حضرت صادق عليه السّلام فرموده سه چيز است كه مردم توانائى ندارند آن را بپايان برسانند عفو از مردم و مواساة با برادر دينى در مال و ياد خداوند در همه حال .\r\n( 3 ) 21 . على عليه السّلام فرمود : معنى ذكر در آيه شريفه  فَسْئَلُوا أَهْلَ الذِّكْرِ  ما هستيم يعنى مردم بايد معانى و تفسير قرآن و سنت را از ما بياموزند .\r\n( 4 )\r\n\r\nدر صفات شيعيان اهل بيت عليهم السّلام\r\n( 5 ) 1 . حضرت صادق عليه السّلام فرمود : گروهى دنبال على عليه السّلام حركت كردند در اين هنگام امير المؤمنين متوجه آنان شد و فرمود شما كه هستيد ؟ گفتند شيعيان تو هستيم فرمود : من در شما سيماى شيعيان را مشاهده نمىكنم گفتند : شيعيان بايد چگونه باشند فرمود : چهره‌ها از بيدارى در شب‌ها زرد شده شكمشان از روزه به سينه چسبيده و لب‌هاى آنها از كثرت دعا و ذكر به هم چسبيده و غبار بندگان خاشع آنها را فرا گرفته است .\r\n( 6 ) 2 . امام صادق عليه السّلام فرمود : شيعيان على كسانى هستند كه دامن و شكم خود را از فساد حفظ كنند ، و در عبادت و خداپرستى كوشش نمايند ، و براى خدا كار كنند و منتظر پاداش او باشند از عواقب گناهان خود بترسند . فرمود :\r\nهر گاه اين‌ها را ديدى شيعيان جعفر را ديده‌اى .\r\n( 7 ) 3 . حضرت كاظم عليه السّلام فرمود : كار نيك را بايد زود انجام داد و آن را بايد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبراى عدم ريبه و ريا بدون تظاهر پايان داد و بزرگ هم نبايد شمرد هر گاه كار نيك را با شتاب انجام دادى از انجام آن خوشحال هستى و هر گاه كوچك شمردى بزرگش كرده‌اى و هر گاه در خفا انجام دادى زودتر به پايان مىرسد .\r\nفرمودند : خداوند روى زمين بندگانى دارد كه حوائج مردم را برمىآورند اين اشخاص روز قيامت در آسايش مىباشند . فرمود : چه بهتر است سكوت از كسانى كه زبان فصيح دارند و از گفتار بىمعنى خوددارى مىكنند .\r\n( 1 ) 4 . حضرت صادق عليه السّلام فرمود : خداوند بندگانى دارد كه دلشان از خشيت خداوند شكسته است ، و آنها سكوت كرده‌اند در صورتى كه آنان ناطق بليغى هستند و عقل و دانش فراوانى دارند و در اعمال صالحه با هم مسابقه مىگذارند ، عمل را زياد نمىدانند از اندك راضى نيستند ، خود را از اشرار مىدانند در صورتى كه از ابرار مىباشند .\r\n( 2 ) 5 . و نيز فرمود : هر كس مؤمنى را براى اينكه مال دنيا ندارد تحقير كند نزد خدا حقير است مگر اينكه توبه كند . و بعد فرمود : اهل ايمان روز قيامت به افراد نظير خود مباهات مىكنند و از ديدن هم خوشحال مىگردند .\r\n( 3 ) 6 . حضرت رسول صلى اللَّه عليه و آله در سال فتح مكه با فضل بن عباس و اسامة بن زيد وارد خانه خدا شدند ، بعد رسول اكرم از خانه بيرون شد و حلقه در را گرفت و فرمود : ستايش خداوندى راست كه بنده‌اش را تصديق كرد و به وعده خود وفا نمود و احزاب را به تنهائى هلاك ساخت خداوند نخوت عرب را از بين برد . همه شما از آدم هستيد و آدم هم از خاك است و گراميترين شما نزد خداوند آن كسى است كه تقواى بيشترى داشته باشد .\r\n( 4 ) 7 . حضرت باقر عليه السّلام به جابر فرمود : اى جابر آيا كافى است كه فقط به صرف محبت ما خود را شيعه بدانند ، به خداوند سوگند شيعيان ما كسانى هستند كه از فرمان خداوند اطاعت كنند و از او بترسند و با تواضع و فروتنى و ذكر خدا در ميان مردم مشهور باشند . آنها بايد نماز بخوانند و روزه بگيرند و از همسايه‌ها سركشى كنند و از فقرا دلجوئى كنند و از كسانى كه زيان ديده‌اند زيانشان را\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبر طرف كنند . و با ايتام به محبت رفتار نمايند و راستگو باشند و قرآن بخوانند و زبان خود را از فحش و ناسزا و غيبت مردم نگهدارند و محل اطمينان اقوام خود باشند ، جابر گفت : يا ابن رسول اللَّه ما كسى را به اين صفات نمىشناسيم .\r\nامام عليه السّلام فرمود : جابر از اين حرفها درگذر و به سخنان مردم توجه مكن آيا همين بس است كه بگويد : من على را دوست دارم و بعد هيچ كارى را انجام ندهد و اگر بگويد : من رسول خدا را دوست دارم و رسول خدا كه از على بهتر است آن وقت سنت پيغمبر را انجام ندهد و از اعمال نبى اكرم دست بردارد ، معلوم است كه محبت بدون عمل سودى ندارد . اكنون از خداوند بترسيد و اعمال عبادى را انجام دهيد بين خدا و هيچ كس قرابتى وجود ندارد .\r\nمحبوب‌ترين بندگان نزد خداوند كسى است كه تقواى بيشترى داشته باشد و از خداوند اطاعت كند .\r\nبه خداوند سوگند به خدا نمىتوان رسيد مگر به اطاعت ، ما برائت از آتش براى كسى نداريم هيچ كس نزد خداوند برهانى ندارد مگر به اطاعت از خدا ، هر كس از خدا اطاعت كرد دوست ما هست و هر كس دشمنى ورزيد با ما نيز دشمن است فردا كسانى بما نزديك خواهند شد كه از خداوند بترسند و داراى فضيلت باشند .\r\n( 1 ) 8 . عمرو بن سعيد گويد : خدمت حضرت باقر عليه السّلام رسيدم و گروهى نيز با من بودند امام فرمودند : از گروه ميانه‌رو باشيد . غاليان به طرف شما برگردند و كسانى كه ما را از مقام خود پائين مىدانند بشما برسند اى شيعيان آل محمد به خداوند سوگند بين ما و خداوند قرابتى نيست و ما نزد خدا حجتى نداريم .\r\nهر كس طاعت دارد به خداوند نزديك است هر كس از احكام دين پيروى كند به ولايت ما مىرسد و هر كس نافرمانى نمايد از ما سودى نخواهد برد ، بعد متوجه ما شد و فرمود : گول نخوريد و دروغ نگوئيد .\r\n( 2 ) 9 . حضرت صادق عليه السّلام فرمود : شما را نصيحت مىكنم كه زبان و دامن خود را حفظ كنيد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n( 1 ) 10 . فرمود : علماء امناء هستند و پرهيزگاران دژها مىباشند و عاملان سران قوم‌اند .\r\n( 2 ) 11 . فرمود : رسول اكرم صلى اللَّه عليه و آله فرمودند : هر كس خداوند را بشناسد و او را بزرگ بداند زبانش را نگه مىدارد . و هر طعامى را نمىخورد و ايام خود را به روزه و نماز مىگذارند گفتند : يا رسول اللَّه پدران و مادران ما فدايت گردند آيا اينان اولياء خدا مىباشند ؟\r\nفرمود : اولياء خداوند سكوت مىكنند و اين سكوت ذكر خداست ، نظر مىكنند و پند مىگيرند و به حكمت سخن مىگويند ، وجودشان بين مردم موجب بركت است اگر اجل آنها معين نبود جانشان در بدن‌ها استقرار پيدا نمىكرد ، آنها از عذاب خداوند مىترسند و به پاداش خداوند اشتياق بسيار دارند .\r\n( 3 ) 12 . حضرت سجاد عليه السّلام فرمود : على عليه السّلام نماز گزاردند و بعد در جاى خود نشستند تا آفتاب به اندازه يك نيزه بالا آمد و بعد متوجه مردم شد و فرمود :\r\nما گروهى را مشاهده كرديم كه براى خداوند سجده مىكردند و قيام مىنمودند آنها هميشه جبهه و زانو بر زمين داشتند و مثل اينكه صداى آتش دوزخ بر گوش آنها طنين افكنده بود .\r\nهر گاه نزد آنها از خداوند سخن مىگفتى تكان مىخوردند همان گونه كه درخت تكان مىخورد گويا امروز مردم را غفلت گرفته است بعد از مصلى خود حركت كرد و تا هنگام وفات خندان مشاهده نشد .\r\n( 4 ) 13 . حضرت باقر عليه السّلام فرمود : شيعيان على اموال خود را در راه ما بذل كردند و ما را دوست مىدارند آنها اگر غضب كنند ستم روا نمىدارند ، و اگر از چيزى خوشحال شدند اسراف و زياده‌روى ندارند و با مسلمانان نيكو آميزش مىكنند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n( 1 )\r\n\r\nدر علامت‌هاى شيعه\r\n( 2 ) 1 . مهزم گويد : خدمت حضرت صادق عليه السّلام رسيدم و از شيعيان گفتگو كردم فرمود : اى مهزم شيعه كسى است كه كوشش از صدايش تجاوز نكند ، دشمنان ما را دوست نگيرد و با دوستان ما دشمنى نكند و با غاليان مجالست نداشته باشد ، و مانند سگ زوزه نكشد و مانند كلاغ طمع نداشته باشد ، و اگر از گرسنگى بميرد دنبال مال مردم نمىرود .\r\nشيعيان ما كسانى هستند كه از مردم كناره‌گيرى مىكنند و از انظار اهل دنيا دور مىباشند و اگر شهرها و ولايات و خانه‌هاى آنها با هم فاصله دارند گفتارشان يكى است اگر در مجالس حضور نداشته باشند مجلس از ذكر آنها خالى نيست .\r\nاگر در مجلس حضور پيدا كنند كسى از آنها عيب‌جوئى نمىكند . اگر بخواهند ازدواج كنند كسى با آنها ازدواج نمىكند . از جهان بيرون مىروند و احتياجات آنها از سينه‌هاشان بيرون نمىرود ، اگر با مؤمنى برخورد كردند آنها را احترام مىكنند ، و اگر كافرى را مشاهده كنند از وى دورى مىجويند .\r\nاگر نيازمندى متوجه آنها شود نياز او را بر مىآورند ، و در اموال خود با مردم مواسات دارند و بعد فرمود : اى مهزم جد من رسول خدا به على گفت : اى على دروغ مىگويد كسى كه گمان مىكند مرا دوست مىدارد اما تو را دشمن مىدارد من شهر علم هستم و تو در شهر ، مگر مىشود وارد شهر شد جز از در آن .\r\n( 3 ) 2 . مهزم نيز روايت مىكند كه بعد از اين به امام عليه السّلام گفتم : قربانت گردم ، من اين‌ها را در كجا بيابم ، فرمود : مىتوانى اين گونه افراد را در اطراف زمين مشاهده كنى ، آنها زندگى بسيار نازلى دارند ، و از شهرى به شهرى منتقل مىگردند و با هم كمتر منازعه و ستيز دارند ، اگر بيمار شوند كسى از آنها عيادت نمىكند و اگر بميرد كسى به تشييع جنازه نمىرود . اگر نادانى آن‌ها را مورد خطاب قرار دهد به او سلام مىكنند ، و در هنگام مرگ ناراحتى ندارند اموال خود را بين هم تقسيم مىنمايند اگر نيازمندى به طرف آنها برود رسيدگى مىكنند ،\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nدلهاى آنان بهم نزديك است اگر چه با هم فاصله داشته باشند .\r\n( 1 ) 3 . حضرت باقر عليه السّلام به ميسر فرمود : آيا شما را از اخلاق شيعيان خود مطلع نكنم ؟ گفت : به فرمائيد قربانت گردم ، فرمود : آنها دژهاى استوارى هستند و دلهاى آنها آرام و فكرشان استوار مىباشد ، آنها تخم نفاق در دلها نمىپاشند ، و به مردم ستم نمىكنند و اهل نفاق و ريا نيستند ، شب‌زنده‌دارى مىكنند و روزها مانند شير هستند .\r\n( 2 ) 4 . حضرت صادق عليه السّلام فرمود : ياران على عليه السّلام در ميان قبائل معروف هستند مردم نزد آنها ودايع و امانات خود را مىگذاشتند و محل رضايت و اعتماد مردم بودند شب‌ها بيدار و روزها مانند چراغ ميدرخشيدند .\r\n( 3 ) 5 . ربيعة بن ناجد گويد : از على عليه السّلام شنيدم مىفرمود : مثل شيعيان ما مانند زنبور در ميان پرندگان است ، همه پرندگان آنها را اذيت مىكنند و اگر مىدانستند در دل آنها چيست و چه بركتى خداوند در نهاد آنها گذاشته است آنها را اذيت نمىكردند .\r\n( 4 ) 6 . حضرت صادق عليه السّلام به ابو بصير گفت : از مردمان پست دورى كن ، گويد عرض كردم سفله‌گان چه اشخاصى هستند فرمودند : كسى كه از خداوند نترسد ، شيعيان جعفر كسانى هستند كه شكم و دامن خود را نگهدارند و براى خدا كار كنند ، هر گاه آنها را ديدى همانها ياران جعفر مىباشند .\r\n( 5 ) 7 . حضرت باقر عليه السّلام فرمود : شيعيان بر سه دسته هستند ، گروهى بوسيله ما خود را آبرو مىدهند و دسته‌اى بوسيله ما زندگى مىكنند ، گروهى از ما هستند و به ما توجه دارند . در امن و خوف با ما مىباشند ، سخن‌ها را پخش نمىكنند و رازدار مىباشند و ستمگرى ندارند .\r\n( 6 ) 8 . موسى بن جعفر عليهما السّلام به ابن بكير فرمود : اى ابن بكير من اكنون سخنى با شما مىگويم كه پدرانم آن را مىگفتند ، اگر در ميان شما به اندازه اهل بدر بودند قائم ما قيام مىكرد اى بنده خدا ما مردم را به خوبى مىشناسيم گروهى از آنها با ما بدرستى رفتار مىكنند و خون خود را در راه ما مىدهند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبعضى از آنها در دل خود ما را دوست نمىدارند و فقط در زبان ما را ستايش مىكنند گروهى از آنها جاسوس و دشمن ما هستند و ميايند اخبار ما را مىشنوند و به دشمن اطلاع مىدهند اگر اندكى از مال دنيا به آنها برسد از دشمنان ما بدتر مىباشند پس اينها كه حالشان اين گونه است از كجا به خوشحالى مىرسند حق طرفدارانى دارد همانطور كه باطل پيروانى دارد .\r\nاى ابن بكير اهل حق همواره به اهل باطل مشغول هستند و آنها انتظار دارند كه امر ما كى ظهور خواهد كرد و ميل دارند دولت ما را بنگرند ، آنها اسرار را فاش نمىكنند ، و ستم كار و رياكار هم نيستند . آنها ما را وسيله زندگى قرار نمىدهند ، آنها بهترين مردم مىباشند ، و روشنائى تاريكيها هستند و فتنه‌ها را به خوبى درك مىكنند و حق را از باطل تميز مىدهند .\r\nآنها چراغ هدايتى مىباشند كه جامعه از آنها فروغ مىگيرد و خيرات را از دوستان خود منع نمىكنند ، دشمنان نمىتوانند در آنها طمع كنند ، اگر آنها را به خير و سعادت فراخوانى خوشحال مىگردند دل‌هاى آنها مطمئن شده و چهره‌هاى آنان درخشنده مىشود .\r\nاگر در نزد آنها از اشخاص بدگوئى شود دلهاى آنها مىگيرد و موهاى آنان را مىلرزاند و چهره‌هاى آنها درهم فرو مىرود ، اگر آنها را فراخوانى يارى مىكنند و نيت خود را آشكارا مىگويند ، آنها هر جا باشند آماده مىباشند و دنبال ما هستند و به سخنان ما توجه دارند ، در چهره آنها رهبانيت مشاهده مىكنى .\r\nآنها شب را بروز و روز را به شب مانند ديگران پايان نمىدهند و براى خود زندگى خاصى دارند . آنها از خداوند مىخواهند كه بوسيله ما مردم هدايت شوند ، و خداوند ما را براى ضعفا مبعوث كند ، اى ابن بكير اين‌ها شيعيان ما هستند و آنها از حزب ما و گروه ما مىباشند و ما را دوست دارند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n( 1 )\r\n\r\nدر آداب شيعيان\r\n( 2 ) 1 . ابو اسامه گويد : خدمت حضرت صادق عليه السّلام رسيدم تا با آن حضرت وداع كنم ، فرمود : چرا شما مردم را به طرف من كشانديد به خداوند سوگند فقط يك نفر گفته‌هاى ما را قبول كرد و از من اطاعت نمود ، خداوند رحمت كند ابن ابى يعفور را كه سخن مرا شنيد و به آن عمل كرد به خداوند سوگند مردى نزد من مىآيد و سخن مرا مىشنود اگر آن سخن را حفظ كند عزيز مىگردد .\r\nچگونه عزيز نشود كسى كه از مطلبى خبر دارد و مردم از آن بىاطلاع مىباشند و به آن سخن هم احتياج دارند ، من توصيه مىكنم كه اين سخن مرا فاش نساز ، و ليكن او هم چنان سخن را فاش مىكند و همه جا منتشر مىكند .\r\nگويد عرض كردم : شما اين سخن‌ها را در نزد دوستان نگوئيد ، آنها وقتى اين سخن‌ها را بشنوند ناراحت مىگردند ، فرمود به خداوند سوگند من هميشه حق مىگويم ، اينك تو فردا وارد كوفه مىشوى برادرانت بديدن شما خواهند آمد و از شما سؤال مىكنند جعفر چه گفت شما در پاسخ آنها چه مىگويى ؟\r\nگويد : گفتم وقتى كه وارد كوفه شدم اوامر شما را به مردم خواهم گفت و در ارسال پيام شما كوتاهى نخواهم كرد . فرمود : اكنون كه وارد كوفه مىشوى همه را از طرف من سلام برسان و بگو از خداوند بترسيد و در دين خود ورع داشته باشيد و در عبادت بكوشيد ، و راستگو و امانت‌دار باشيد و سجده را طول بدهيد و با همسايگان به خوبى رفتار كنيد .\r\nمحمد صلى اللَّه عليه و آله به اين‌ها مبعوث شد ، امانت را به نيكوكار و بدكار برگردانيد ، رسول اكرم فرمود : حتى سوزن را به صاحبش برگردانند ، و در نمازهاى گروهى شركت كنيد و در جنازه‌ها حاضر باشيد ، از بيماران عيادت كنيد . و حقوق آنها را مراعات كنيد ، هر گاه يكى از شما راستگو باشد و امانت را برگرداند و خلقش نيكو باشد خواهند گفت اين جعفرى است .\r\nمن از اعمال نيك آنها خوشحال مىگردم و مىگويند جعفر اين‌ها را آدميت و اخلاق تعليم كرده است و اگر جز اين باشد عار و ننگ آن به من ميرسد ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nپدرم مىگفت : شيعيان على كسانى هستند كه اداء امانت كنند و راستگو باشند ، اينك از خداوند بترسيد و زينت ما باشيد نه اينكه باعث ننگ ما گرديد . شما بايد مودت مردم را به طرف ما جلب كنيد و هر زشتى را از در خانه دور سازيد .\r\nهر گاه شما كار زشتى كنيد ناراحت مىشويم و مردم بما سرزنش مىكنند كه شيعيان شما مرتكب اعمال زشت مىشوند . ما برسول خدا عليه السّلام نزديك هستيم و كتاب خدا را بهتر از همه مىدانيم . ما را خداوند پاك كرده و پاك به دنيا آورده است .\r\nهر كس غير از ما خاندان عصمت و طهارت اين ادعا را داشته باشد دروغ‌گو هست ، بسيار خدا را ياد كنيد و از مرگ ياد آوريد و قرآن بخوانيد و به رسول خدا صلوات بفرستيد و درود بر رسول خدا ده حسنه دارد ، اينك وصيت‌هاى ما را قبول كن و آنها را به مردم برسان .\r\n( 1 ) 2 . حضرت صادق عليه السّلام به اسماعيل بن عمار فرمود : تو را به تقوى و ورع و راستگوئى و اداء امانت و نيكى به همسايگان و كثرت سجود نصيحت مىكنم و محمد صلى اللَّه عليه و آله ما را اين چنين امر كرده است .\r\n( 2 ) 3 . عمرو بن سعيد گويد : به حضرت باقر عليه السّلام عرض كردم ، من هر چند سال يك بار خدمت شما مىرسم به من نصيحتى فرما تا به آن عمل كنم . فرمود :\r\nتقوى داشته باشيد و از خداوند بترسيد و در عبادت كوشش كنيد ، و بدانيد ترس از خدا بدون عبادت سود نمىدهد و مقام كسى كه از تو بالاتر است آرزو مكن .\r\nاز مال مردم چشم پوشى كن و به زندگى ديگران توجه نداشته باش ، و اگر در زندگى گرفتار شدى از زندگى رسول خدا صلى اللَّه عليه و آله ياد كن كه نان جو مىخورد و خرما تناول مىكرد و از سعف خرما آتش درست مىنمود و هر گاه گرفتار مصيبتى شدى از مصائب رسول خدا ياد كن كه مصيبت او از همگان زيادتر بود .\r\n( 3 ) 4 . جعفر بن كليب گويد : حضرت صادق عليه السّلام فرمود : از خداوند بترسيد و به يك ديگر محبت كنيد و بديدن همديگر برويد و صله رحم بجاى آوريد ، و با هم\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمانند برادران رفتار نمائيد و به مردم ترحم كنيد .\r\n( 1 ) 5 . حضرت صادق عليه السّلام فرمود : اى جماعت شيعه به ما منسوب هستيد براى ما وسيله آبرو باشيد ، نه اينكه ما را از اعمال خود ناراحت سازيد و مردم به ما اعتراض كنند شما را چه مىشود كه مانند اصحاب على باشيد ، يكى از شما كه در ميان قبيله‌اى هست بايد امام و مؤذن آنها باشد بايد مورد اعتماد مردم قرار گيرد و مردم امانات خود را نزد او بگذارند .\r\nاينك از مريضان خود عيادت كنيد و جنازه‌ها را تشيع نمائيد و در مساجد نماز بگذاريد ، مواظب باشيد همواره در كار خير پيش قدم باشيد به خداوند سوگند شما از آنها سزاوارتريد كه كارهاى خوب انجام دهيد عمرو بن ابان گويد : بعد از اين حضرت متوجه من شد و گفت : شما اى جوانان توجه داشته باشيد و به كارهاى نيك روى آوريد .\r\n( 2 ) 6 . عبد اللَّه بن بكير گويد : خدمت حضرت صادق عليه السّلام پرسيدم و همراه من دو نفر بودند ، يكى از آنها به امام عرض كرد : من در نماز جمعه شركت كنم فرمود : آرى در جمعه و جماعت شركت كنيد و تشييع جنازه نمائيد و از بيماران عيادت كنيد ، و حقوق همديگر را مراعات نمائيد ، خيال مىكنيد ما از اعمال شما بىخبر هستيم نه به خداوند سوگند اعمال شما را مىدانيم .\r\n( 3 ) 7 . معاوية بن وهب گويد : به حضرت صادق عليه السّلام عرض كردم ما در ميان خانواده و عشيره خود چگونه باشيم ، زيرا در بين ما افرادى هستند كه با ما هم عقيده و فكر نيستند ، فرمود : شما بنگريد ائمه شما چگونه زندگى مىكنند هرطور كه ما زندگى مىكنيم شما همانطور رفتار كنيد به خداوند سوگند آنها بيماران را عيادت مىكنند و در جنازه آنها شركت مىنمايند و به نفع و ضرر آنها شهادت مىدهند و امانات آنها را بر مىگردانند .\r\n( 4 ) 8 . ثابت گويد : از امام صادق عليه السّلام شنيدم مىفرمود : در دولت مخالفين از دشمنان خود چشم پوشى كنيد و اگر اين چنين نكنيد گرفتار مشكلات خواهيد شد اگر در هنگام تسلط دشمن ترك تقيه كنيد مخالف امر خداوند را كرده‌ايد\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nپس با مردم مراعات كنيد و آنها را بر گردن خود سوار نكنيد .\r\n( 1 ) 9 . زيد شحام گويد : حضرت صادق عليه السّلام فرمود : اى زيد در برابر دشمنانت صبر كن تو نمىتوانى با كسى كه به خداوند معصيت روا مىدارد برابرى كنى ، پس از خداوند اطاعت نما و با او مقابله نكن ، خداوند بنده مؤمن را از آنچه مكروه مىدارد دور مىكند ، همانطور كه يكى از شما شتر غريب را از ميان شتران خود دور مىكند ، خداوند اسلام را برگزيد . اينك شما هم با حسن خلق و رفتار خود از اسلام نگهدارى كنيد .\r\n( 2 ) 10 . على بن يقطين گويد : امام كاظم عليه السّلام فرمود : به ياران خود بگو زبانهاى خود را نگهدارند و در موضوعات دينى با هم مجادله نكنند و در عبادت خداوند بكوشند هر گاه يكى از آنها به نماز واجب ايستاد بايد نماز خود را تمام كند و سجود و ركوع را نيكو بجاى آورد .\r\nبايد كوشش كند دلش در هنگام نماز به جائى مشغول نباشد ، و به امور دنيا در نماز توجه نداشته باشد ، من از حضرت صادق عليه السّلام شنيدم فرمود : ملك الموت چهرهء مؤمنان را از هنگام نمازهاى واجب در نظر مىگيرد .\r\n( 3 ) 11 . ابو محمد وابشى گويد : از حضرت صادق عليه السّلام شنيدم مىفرمود : اگر چيزى شوم باشد همانا زبان خواهد بود ، اكنون زبان خود را حفظ كنيد همان گونه كه اموال خود را نگه مىداريد ، از هواى نفس خوددارى نمائيد همانطور كه از دشمن خود را حفظ مىنمائيد ، بيشترين چيزى كه آدمى را بكشتن مىدهد همان پيروى از هوى نفس و حاصل زبان است .\r\n( 4 ) 12 . ابو عبيده روايت مىكند كه از حضرت باقر عليه السّلام شنيدم فرمود : از كسانى كه همواره در نزاع و مخاصمه هستند دورى كنيد و از دروغگويان پرهيز نمائيد ، زيرا آنها ترك كردند آنچه را كه بايد انجام مىدادند اى ابا عبيده با مردم رفتار خوب داشته باشيد تا در اموال آنها شريك گرديد ، اى ابا عبيده ما مردم را هنگامى عاقل مىدانيم كه بفهمند چه مىگويند .\r\n( 5 ) 13 . عنبسه گويد : از حضرت صادق عليه السّلام شنيدم فرمود : با مردم آميزش\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nداشته باشيد زيرا تنها حب على و فاطمه شما را سود نمىدهد آن مردم بيش از همه بغض على و فاطمه را در دل دارند و شما اگر مراوده كنيد و فضائل آن دو را ذكر كنيد شايد روشن شوند .\r\n( 1 ) 14 . مرازم گويد : امام صادق عليه السّلام نامه‌اى به من دادند ، هنگامى كه از خانه بيرون شدم بار ديگر مرا طلب كرد فرمود : اى مرازم اگر مشاهده كردى مرا دشنام مىدهند شما سكوت كنيد و با ملايمت با آنها رفتار كنيد .\r\n( 2 ) 15 . حضرت سجاد عليه السّلام دست فرزندش امام باقر را گرفت و فرمود : اى پسر من هر كس از تو كار خيرى خواست انجام بده اگر آن شخص خودش نيكوكار باشد كه كار خوبى انجام گرفته و اگر او اهل خير نباشد شما وظيفه خود را انجام داده‌اى ، اگر كسى از طرف راست تو را ناسزا گفت و بعد متوجه شد و معذرت خواست از وى بپذير .\r\n( 3 ) 16 . علقمة به حضرت باقر عرض كرد : برادرم ابو بكر مىگويد : اگر كسى به على عليه السّلام ناسزا گفت بايد با او جنگ كرد ، امام فرمود : اگر كسى نزد تو على را سب كرد و تو قدرت دارى بينى او را قطع كنى آيا اين عمل را انجام مىدهى گفت : آرى ، فرمود : اين عمل را انجام نده من با گوش خود مىشنوم شخصى على را سب مىكند من از او كنار مىروم و بعد با او برخورد مىكنم و با وى مصافحه مىكنم .\r\n( 4 ) 17 . معاوية بن وهب گويد : از امام جعفر صادق عليه السّلام شنيدم فرمود : به حق عمل كن و از آنچه به شما سود نمىرساند دورى كن ، از دشمنان خود دورى و از دوستانت كناره‌گيرى مكن مگر اينكه به امانت او معتقد باشى و امين كسى است كه از خداوند بترسد با بدكاران رفاقت نكن و آنها را بر اسرارت مطلع نساز و با مردان متقى و خداپرست هميشه در كارهاى خودت مشورت داشته باش .\r\n( 5 ) 18 . سعدان بن مسلم گويد : امام كاظم عليه السّلام فرمود : هميشه حق بگو اگر چه در آن راه كشته شوى زيرا نجات تو در گفتن حق مىباشد و از باطل درگذر اگر چه نجات تو در آن باشد زيرا هلاك تو در آن است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n( 1 ) 19 . حضرت باقر عليه السّلام فرمود : رسول خدا صلى اللَّه عليه و آله فرمودند : من در بهشت زعيم يك خانه هستم و اگر افرادى حسن خلق داشته باشند و با مردم مدارا كنند ، و دروغ نگويند و دنبال شوخى نروند و جديت داشته باشند و جدال نكنند اگر چه حق با آنها باشد آن‌ها را وارد آن خانه مىكنيم .\r\n( 2 ) 20 . موسى بن جعفر عليهما السّلام فرمود : رسول خدا صلى اللَّه عليه و آله فرمودند : اخلاق نيكو مودت را تحكيم مىكند ، و گشاده‌روئى اندوه را بر طرف مىسازد ، با دادن صدقه روزى خود را نازل كنيد ، هر كس به جهان آخرت معتقد باشد انفاق مىكند ، حق را عمل كنيد و اگر چنين نكنيد گرفتار باطل خواهيد شد .\r\n( 3 ) 21 . ابو حمزه ثمالى گويد : از حضرت سجاد عليه السّلام شنيدم فرمود : اى فرزندان آدم همواره در خير و خوشى خواهيد بود اگر از خودتان واعظى داشته باشيد و همواره خود حساب خود را بكنيد ، هميشه ترس را شعار خود قرار دهيد و اندوهگين باشيد ، اى فرزند آدم تو خواهى مرد و مبعوث خواهى شد و در مقابل خدا قرار خواهى گرفت و پاسخ خود را مهيا ساز .\r\n( 4 ) 22 . موسى بن جعفر عليهما السّلام فرمود : از ما نيست كسى كه هر روز به حساب كارش نرسد ، و اگر كار خوبى كرده بر آن بيفزايد و خداوند را سپاس گويد ، و اگر كار بدى كرده استغفار كند و بازگشت نمايد .\r\n( 5 ) 23 . حضرت صادق عليه السّلام فرمود : شيعه ما كسى است كه اگر در ميان صد هزار نفر زندگى كند از همه بايد متقىتر باشد و اگر چنين نباشد از ما نيست .\r\n( 6 ) 24 . و نيز فرمود : شيعه ما محسوب نمىشود كسى كه با زبان از ما طرفدارى مىكند و ليكن با عمل خود با ما مخالفت دارد . شيعيان ما كسانى هستند كه با زبان و عمل با ما باشند .\r\n( 7 ) 25 . مفضل گويد : امام صادق عليه السّلام فرمود : شيعه به اين نيست كه فقط در گفتار باشد ، بايد حدود و احكام شرع را همانطور كه خداوند از آن صيانت كرده حفظ نمود ، دين را بزرگ بشماريد و حقش را ادا كنيد همانطور كه خداوند دين را تعظيم كرده است .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n( 1 ) 26 . سماعه گويد : از حضرت صادق عليه السّلام شنيدم فرمود : از كسى كه كارهاى خير مىكند بسيار سخن نگوئيد و او را تعريف نكنيد ، و گناهان را اندك نشماريد زيرا همين گناهان كوچك جمع مىگردند و زياد مىشوند ، در نهان از خدا بترسيد و انصاف داشته باشيد ، به طاعت خدا شتاب كنيد و راست بگوئيد و امانت را اداء نمائيد كه بنفع شما هست و از آنچه به زيان شما هست انجام ندهيد .\r\n( 2 ) 27 . ابو بصير گويد : امام صادق عليه السّلام فرمود : از گناهان كوچك بترسيد ، كسى هست كه گناهان كوچك را حساب مىكند . كسى نگويد من گناه مىكنم و بعد توبه مىنمايم ، خداوند مىفرمايد : ما همه اعمال شما را جمع مىكنيم و در كتابى ثبت مىنمائيم .\r\n( 3 ) 28 . ابن يعقوب گويد : امام صادق عليه السّلام فرمود : خودتان را گول نزنيد ، اگر بلائى آمد همه شما را فرا مىگيرد ، روزهاى خود را بيهوده تلف نكن ، كسى هست كه همه كارهايت را حفظ مىكند ، اگر كار كوچكى انجام دادى آن را كوچك نشمار ، او فردا به تو مىرسد و ناراحتت مىكند ، هر چه توانى نيكى كن و چيزى بهتر از نيكى نيست ، خداوند متعال فرمود حسنات گناهان را مىبرند ، و بايد از اين پند گيرند .\r\n( 4 ) 29 . سماعه گويد : امام صادق عليه السّلام فرمود : چرا رسول خدا صلى اللَّه عليه و آله را ناراحت مىكنيد ، گويد : عرض كردم چطور او را ناراحت مىكنيم ؟\r\nفرمود مگر نمىدانيد كه اعمال شما هر روز بر آن حضرت عرضه مىشود ، اگر معصيتى مشاهده كند ناراحت مىگردد .\r\n( 5 ) 30 . عنبسه گويد : به حضرت صادق عليه السّلام عرض كردم مرا نصيحت كنيد ، فرمود : زادت را تهيه كن و وسائل آخرت را مهيا ساز ، خودت وصى خود باش ، به ديگرى امر نكن تا پس از مرگت براى تو كار كند ، اكنون كه زنده هستى هر كارى مىخواهى انجام بده .\r\n( 6 ) 31 . عبد اللَّه بن حسان گويد : امام صادق عليه السّلام فرمود : هر گاه شب خواستى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر بستر قرار گيرى بنگر در آن روز چه كرده‌اى و چه خورده‌اى و براى روز معادت چه توشه‌اى برداشتى .\r\n( 1 ) 32 . حضرت رسول صلى اللَّه عليه و آله فرمود : اى فرزند آدم گناهان مردم تو را مشغول نكند كه از گناهان خود فراموش كنى ، و يا از نعمت‌هاى مردم ياد نمائى و نعمتهاى خدا را از ياد ببرى ، مردم را از رحمت خداوند نااميد نساز در صورتى كه خودت به آن اميدوارى .\r\n( 2 ) 33 . حضرت رسول صلى اللَّه عليه و آله فرمود : نرمى و ملايمت زودتر از هر چيز به آدمى خير مىرساند و ستم و ظلم زودتر از همه چيز به آدمى شر و اصل مىكند .\r\nمرد عاقل آنست كه عيب خود را مىنگرد . و از عيب ديگران چشم مىپوشد ، و خود مرتكب گناهى نميگردد كه ديگران را از آن نهى مىكند ، و يا با سخنان بىمعنى همنشين خود را آزار مىدهد .\r\n( 3 ) 34 . حضرت صادق عليه السّلام فرمود : هر كس وسايل خيرى را فراهم كند خداوند به زودى وسيله خير براى او فراهم مىكند ، و هر كس شرى را برانگيزد و خداوند به زودى وسايل شر براى او پديد مىآورد .\r\n( 4 ) 35 . امام صادق عليه السّلام به حمران فرمودند : اى حمران هميشه به آنها كه از مقام از تو پائين‌ترند نگاه كن و هرگز به بالاترها نظر نكن ، اگر چنين كنى ، از زندگى راضى خواهى بود از خداوند بيشتر طلب نمىكنى و بدان اگر عملى از روى يقين انجام دهى و اين عمل كم باشد ، بهتر است از عملى كه از روى يقين انجام نگرفته و زياد هم باشد .\r\nاكنون بدان ورعى بهتر از اجتناب محرمات نيست و بايد از اذيت و آزار برادران مسلمان دست بردارى از آنها غيبت نكنى ، و زندگى گواراتر از خوشروئى نخواهد بود . و مالى سودمندتر از قناعت نيست ، و جهلى تلخ‌تر از عجب وجود ندارد .\r\n( 5 ) 36 . حضرت صادق عليه السّلام فرمود : هنگامى كه اين آيه شريفه نازل شد :\r\n وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا  رسول خدا صلى اللَّه عليه و آله\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمدتى سر خود را پائين انداختند و بعد سر خود را بلند كردند و فرمودند :\r\nبندگان خدا هر كس در مصيبت‌ها صبر نكند دنيا را با حسرت وداع خواهد كرد .\r\nاى بندگان خدا هر كس متوجه مال و منال ديگران باشد غم و اندوهش زياد مىگردد و دلش آرام نمىگيرد . و او خيال مىكند در نزد خدا نعمت و روزى ندارد و لباس و غذائى براى او نخواهد بود ، اين مرد مرگش فرا مىرسد و عذابش نزديك مىگردد .\r\n( 1 ) 37 . عبد اللَّه بن سنان گويد : حضرت صادق عليه السّلام فرمود : يقين اين است كه خداوند را به رضايت مردم خشمگين نكنيد ، آن‌ها را در برابر نعمت‌هائى كه خداوند به شما داده سپاس نگوئيد به مردم به جهت اينكه زندگى شما سخت است ناسزا نگوئيد ، و اين را بدانيد كه روزى را با حرص نمىتوان بدست آورد .\r\nديگران هم نمىتوانند روزى شما را قطع كنند ، اگر بنده‌اى از روزى خود كه براى او مقرر شده فرار كند روزى خود را به او مىرساند ، همانطور كه مرگ آدمى را فرا مىگيرد ، بعد فرمود : خداوند با عدالت و فضلش فرج و گشايش را در يقين قرار داده است و غم و اندوه را در شك و ترديد و خشم غضب نهاده است .\r\n( 2 ) 38 . موسى بن جعفر عليه السّلام فرمود : نماز واجب را اگر در اول وقت اداء كنيد خوشبوتر از هر گلى است كه تازه از شاخه چيده شده باشد ، پس نماز را در اول وقت بخوانيد .\r\n( 3 ) 39 . حضرت صادق عليه السّلام فرمود : هر گاه خواستى نماز واجب را بخوانى آن را در اول وقت بخوان ، و حالت چنان باشد كه نماز وداع را مىخوانى و ديگر بار موفق نمىشوى بعد ديدگان خود را به سجده‌گاهت بيانداز ، اگر بدانى كسى در آنجا هست نماز خود را درست مىخوانى ، اما بدان كه خداوند با شما هست و او تو را مىنگرد .\r\n( 4 ) 40 . علاء بن صالح گويد : امام صادق عليه السّلام فرمود : مردم را بر خود مقدم\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدار و حق را به آنها بده و آنها را در مال خود شريك گردان و براى آنان بخواه آنچه را براى خودت مىخواهى و همواره به ياد خدا باش .\r\n( 1 ) 41 . ابو حمزه ثمالى گويد : از حضرت سجاد عليه السّلام شنيدم مىفرمود :\r\nمحبوب‌ترين شما نزد خدا كسى است كه عملش خوب باشد ، بزرگترين شما نزد خداوند كسى است كه بسوى خدا رغبت داشته باشد ، كسى از شما از عذاب خداوند نجات پيدا مىكند كه از او بترسد و گرامىترين شما نزد خدا آن كسى است كه از همه تقوايش بيشتر باشد .\r\n( 2 ) 42 . ابو صامت خولانى گويد : از امام جعفر صادق عليه السّلام شنيدم مىفرمود :\r\nمن و پدرم بر گروهى از شيعيان عبور كرديم كه در ميان منبر قرار گرفته بودند ، به پدرم گفتم : قربانت گردم دوستان شما هستند ، فرمود : كجا هستند گفتم ما بين قبر و منبر نشسته‌اند فرمود : مرا به طرف آنان ببر .\r\nما به طرف آنها رفتيم و پدرم بر آنها سلام كرد و فرمود : من از بوى شما خوشم مىآيد و جان شما را دوست دارم ، اينك مرا با ورع و پرهيزكارى اعانت كنيد و در عبادت بكوشيد هيچ كس نزد خداوند به مقامى نمىرسد مگر به ورع و پرهيزكارى و عبادت ، به خداوند سوگند شما بر دين من و دين پدران من ابراهيم و اسماعيل و اسحاق مىباشيد .\r\n( 3 ) 43 . حضرت باقر عليه السّلام فرمود : مؤمن همواره در خير و اميدوارى و رحمت خدا هست مادامى كه شتاب نكند و نااميد نشود و دعا را ترك نكند ، گفته شد چطور عجله مىكند فرمود : دعا مىكند و مىگويد چند روز است دعا مىكنم اجابت نمىشود .\r\n( 4 ) 44 . زراره گويد : حضرت باقر عليه السّلام در مدينه جنازه‌اى را تشييع كردند و من هم در خدمت آن حضرت بودم ، عطاء هم آنجا بودند ، در اين هنگام زنى بلند گريه كرد و عطاء به آن زن گفت اگر سكوت نكنى مراجعت مىكنم ، او سكوت نكرد و عطاء برگشت ، من عرض كردم عطاء برگشت فرمود : چرا ؟ من جريان مراجعت او را گفتم .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nامام فرمود : با ما بيا ، ما هر گاه مشاهده كنيم باطلى با حق همراه است حق را مىگيريم ، و حق مسلمان را اداء مىكنيم ، پس از اينكه بر جنازه نماز گزاردند ولى ميت آمد و گفت : شما برگرديد امام عليه السّلام مراجعت نفرمود .\r\nعرض كردم حالا كه ولى ميت اجازه داد شما مراجعت كنيد ، و من هم سؤالى دارم از شما مىپرسم فرمود : شما برويد اجازه ما در دست او نيست و ما با اجازه او تشييع جنازه نيامده‌ايم تشييع جنازه فضيلت دارد و ما براى كسب معنوى و بردن اجر به تشييع آمده‌ايم ، و هر چه با جنازه حركت كنيد به همان اندازه ثواب خواهيد برد .\r\n( 1 ) 45 . حضرت صادق عليه السّلام فرمود : مردى خدمت حضرت رسول صلى اللَّه عليه و آله آمد و گفت شما مردم را به كدام چيز دعوت مىكنى ؟ فرمود : مردم را به طرف خداوند مىخوانم و اينكه از روى بصيرت از من پيروى كنند ، و من تو را به طرف كسى دعوت مىكنم كه اگر به تو زيانى برسد او از تو يارى مىكند و غم‌هايت را بر طرف مىسازد .\r\nاگر هنگام مظلوميت از وى يارى بخواهى به تو كمك مىكند ، و اگر فقير باشى تو را بىنياز مىكند ، و اگر در بيابان‌ها راه را گم كنى تو را هدايت مىنمايد آن مرد گفت : اى محمد مرا وصيت كن حضرت فرمود : هرگز غضب نكن ، گفت باز هم موعظه كنيد ، فرمود : با مردم همانطور عمل كن كه دوست دارى با تو آن طور رفتار كنند .\r\nگفت : باز هم بفرمائيد . فرمود : مردم را فحش ندهيد كه دشمنى مىآورد ، گفت باز هم بفرمائيد . رسول اكرم فرمود : كارهاى نيك را با اهلش انجام بده گفت باز هم بفرمائيد فرمود : با مردم محبت كن تا تو را دوست داشته باشند .\r\nاگر برادر دينى تو از دلوت آب خواست آن دلو را در ظرف او بريز و با چهره‌اى باز از او استقبال كن ، و تندخوئى نكن كه در آخرت بىبهره خواهى شد ، لباسهايت را كوتاه كن از بلند نمودن لباس خوددارى نما كه اين از اخلاق متكبران است و خداوند تكبّركنندگان را دوست ندارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n( 1 ) 46 . حضرت صادق عليه السّلام فرمود : هر كس وضوى كامل بگيرد و دو ركعت كامل بخواند و بعد از نماز حمد و ثناى خداوند را بجاى آورد و صلوات برسول خدا صلى اللَّه عليه و آله بفرستد و بعد حاجت خود را بخواهد و نيت خود را نيكو گرداند خداوند حاجت او را برمىآورد .\r\n( 2 ) 47 . عبد اللَّه بن سنان گويد : از حضرت صادق عليه السّلام پرسيدم ، قاضى در مقابل قضاء از حاكم حقوق مىگيرد و اين عمل جايز است فرمود : جايز نيست و اين حقوق حرام مىباشد .\r\n( 3 ) 48 . حضرت باقر عليه السّلام فرمود : خداوند متعال فرشتگانى به گياهان و درختان و خرما موكل فرموده است هر درختى را فرشته‌اى است كه آن را حفظ مىكند و اگر موكلى نبود حيوانات آن را از بين مىبردند و حشرات و درندگان ميوه آن را مىخوردند .\r\nرسول اكرم صلى اللَّه عليه و آله نهى فرمودند كه مردم زير درختان ميوه‌دار كثافت نمايند زيرا در آن جا فرشتگان هستند .\r\n( 4 )\r\n\r\nمنزلت شيعيان و حقوق آنها\r\n( 5 ) 1 . حضرت صادق عليه السّلام فرمود : مؤمن را بر مؤمن هفت حق است كه بايد آنها را مورد عمل قرار دهد و اگر يكى از اين حقوق را اداء نكرد از اطاعت خداوند بيرون شده است و در نزد پروردگار بهره‌اى ندارد راوى گويد : عرض كردم اين حقوق چيست فرمود : يكى از آنها اين است كه دوست بدارد براى او آن چه را براى خود دوست مىدارد و بد بداند براى او آنچه را كه براى خود بد مىداند ، دوم حاجت او را برآورد و رضايتش را حاصل كند و با او مخالفت ننمايد ، سوم با زبان و مال و جان خود از او محافظت كند چهارم حافظ سر و راهنما و محرم رازش باشد .\r\nپنجم بايد با او در زندگى مساعد باشد خود سير نباشد و او گرسنه بماند و خود لباسهاى زياد داشته باشد ، و او برهنه بماند ششم اينكه شما زن و خادمه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nداشته باشى و او زن و خادم نداشته باشد . بايد خادم خود را بفرستى لباسهاى او را بشويد و برايش غذا تهيه كند و بسترش را پهن نمايد .\r\nهفتم بايد دعوت او را قبول كنى و اگر مريض شد از وى عيادت نمائى و شخصا حوائج او را برآورى منتظر نباشى كه او از شما سؤال كند و خود بايد در رفع نيازمنديهاى او بكوشى و هر گاه درگذشت بايد در تشييع جنازه او شركت داشته باشى ، اگر چنين كنى حق او را اداء كرده‌اى .\r\n( 1 ) 2 . حضرت صادق عليه السّلام فرمود : سزاوار است كه در مؤمن هشت خصلت باشد ، در مصيبت‌ها و سختيها صبور باشد ، در هنگام گرفتارى بردبار باشد ، در هنگام خوشحالى سپاسگزار باشد ، هر چه خدا به او مرحمت كرده قانع گردد و به بندگان خدا ظلم نكند ، و به دوستان زور نگويد سختىها را خود قبول كند و دوستانش از وى راحت باشند ، علم و فضيلت دوست مؤمن مىباشند ، حلم و بردبارى وزير او هستند ، صبر امير لشكر او مدارا كردن برادر او و نرمش پدر او مىباشند .\r\n( 2 ) 3 . رسول خدا صلى اللَّه عليه و آله فرمود : مؤمن را بر مؤمن هفت حق واجب مىباشد او را احترام بگذارد ، در دل او را دوست داشته باشد ، در مال خود با او مواسات كند ، غيبت او را حرام بداند ، اگر بيمار شد از وى عيادت كند ، و اگر درگذشت به مشايعت جنازه او برود و پس از مرگ جز خير در باره او نگويد .\r\n( 3 ) 4 . رسول خدا صلى اللَّه عليه و آله فرمود : هر كس از كار بد ناراحت و از كار نيك خوشحال شد آن مؤمن است و در زمرهء مؤمنان محسوب مىباشد .\r\n( 4 ) 5 . حضرت صادق عليه السّلام فرمود : برآوردن حاجت مؤمن از هزار حج مقبول و آزاد كردن هزار بنده در راه خدا ، و آماده نمودن هزار اسب براى جهاد در راه خدا بهتر است فرمود : اگر يكى از برادران دينى شما گرفتار شد و تو قدرت دارى كه آن مشكل را بر طرف كنى و نكردى به او خيانت نموده‌اى ، و هر كس از رفاقت احمق دورى نكند ، با او خو مىگيرد .\r\n( 5 ) 6 . و نيز فرمود : مؤمن از چهار خصلت بيرون نيست ، همسايه‌اى كه او را\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآزار مىدهد شيطانى كه او را فريب مىدهد ، منافقى كه او را دنبال مىكند ، مؤمنى كه بر او حسد مىبرد ، سماعه گفت : قربانت گردم مؤمن حسد مىكند ؟ فرمود : آرى بر عليه وى شهادت مىدهد گفت : چگونه فرمود : سخنى مىگويد كه بر عليه او تمام مىشود .\r\n( 1 ) 7 . رسول اكرم صلى اللَّه عليه و آله فرمود : خداوند اهل يك آبادى را كه در آن صد نفر مؤمن باشند عذاب نمىكند و همين طور فرمود تا آنجا كه اگر يك مؤمن هم باشد خداوند آنها را عذاب نخواهد كرد .\r\n( 2 ) 8 . و نيز روايت شده كه رسول خدا صلى اللَّه عليه و آله فرمود : هنگامى كه متوجه كعبه بود ، اى كعبه خداوند تو را چه اندازه بزرگ كرد و به تو احترام گذاشت ، به خداوند سوگند مؤمن حرمتش بزرگ‌تر از تو هست زيرا تو يك حرمت دارى و ليكن مؤمن سه حرمت دارد ، مالش ، خونش و اين كه نبايد نسبت به او سوء ظن داشت .\r\n( 3 ) 9 . و نيز فرمود : هر كس مؤمنى را اذيت كند مرا اذيت كرده است ، هر كس مرا اذيت كند خداوند را اذيت كرده است و هر كس خداوند را اذيت كند در تورات و انجيل و زبور و فرقان ملعون است . ( ) فرمود : مثل مؤمن مانند فرشته مقرب مىباشد و مؤمن در نزد خداوند گرامىتر است از فرشته مقرب نزد خدا هيچ كس بهتر از مؤمن و مؤمنه كه بازگشت كند . نيست و مؤمن در آسمان‌ها معروف است همانطور كه يك مرد زن و بچه خود را مىشناسد .\r\n( 4 ) 10 . حضرت صادق عليه السّلام فرمود : شيعيان بر سه قسم هستند ، دوست با محبت او از ما هست ، كسى كه با انتساب خود به ما خود را در ميان مردم معروف مىكند و آرايش مىدهد . البته ما زينت كسانى هستيم كه خود را بما زينت مىدهند ، سوم كسانى كه ما را وسيله زندگى و امرار معاش قرار مىدهند و اين‌ها فقير خواهند شد .\r\n( 5 ) 11 . و نيز فرمود : شيعيان ما را در سه چيز امتحان كنيد ، نخست هنگام نماز اگر در نماز شركت مىكنند شيعيان ما هستند ، دوم هنگام راز دارى اگر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاسرار يك ديگر را نگه مىدارند شيعه مىباشند سوم اگر با برادران دينى خود مواساة دارند و آنها را در اموال خود شريك مىكنند ، شيعه هستند .\r\n( 1 ) 12 . رسول خدا صلى اللَّه عليه و آله فرمود : اى على شيعيان و ياران خود را به ده خصلت مژده بده ، اول پاكى در هنگام ولادت ، دوم حسن ايمان به خداوند متعال ، سوم محبت خداوند نسبت به آنان ، چهارم وسعت در قبرهاى آنها ، پنجم نورى كه بوسيله آن از صراط بگذرند ، ششم ، برداشتن فقر از چشم و دل آنها ، هفتم غضب خداوند به دشمنان آنها ، هشتم امن از جذام ، نهم رفع گناه و بدى از آنها دهم اينكه آنها در بهشت با ما خواهند بود .\r\n( 2 ) 13 . حضرت باقر عليه السّلام فرمود : شيعيان على لاغر اندام هستند و لبهاى آنها بذكر خداوند مشغول است شكمهاى آنها به سينه چسبيده و چهره‌هاشان غبارآلود مىباشد ، شب زمين را فرش خود قرار داده و چهره و جبين در خاك نهاده و خداوند را سجده مىكنند ، اشكها از ديدگان جارى و گريه آنها زياد است ، مردم خوشحالى مىكنند و آنها اندوه دارند .\r\n( 3 ) 14 . و نيز فرمود : از رسول خدا صلى اللَّه عليه و آله پرسيدند شيعيان على چه گونه هستند ؟ فرمود : هر گاه نيكى كنند خوشحال مىشوند و هر گاه بد كنند استغفار مىنمايند . و هر گاه چيزى به آنها داده شود سپاسگزارى مىنمايند و هر گاه گرفتار شوند شكيبا مىباشند و هر گاه غضب كنند خشم خود را فرو مىبرند و از لغزش خطاكار در مىگذرند .\r\n( 4 ) 15 . على عليه السّلام فرمود : اگر با اين شمشيرم دماغ مؤمن را خورد كنم كه مرا دشمن بدارد ، او با من عناد نخواهد ورزيد ، و اگر دنيا را به منافق بدهم كه مرا دوست داشته باشد او مرا دوست نخواهد داشت زيرا رسول خدا صلى اللَّه عليه و آله فرمود :\r\nاى على مؤمن تو را دشمن نمىدارد و منافق هم تو را دوست نمىگيرد .\r\n( 5 ) 16 . حضرت سجاد عليه السّلام فرمود : هنگامى كه قائم ما قيام كند ، خداوند بيمارى را از شيعيان ما بر طرف مىكند و دل آنها را مانند آهن قرار مىدهد ، و به هر يك از آنها نيروى چهل نفر مىدهد . و آنها حاكمان زمين و بالاترين همه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nخواهند بود .\r\n( 1 ) 17 . حضرت رسول صلى اللَّه عليه و آله فرمود : يا على شيعيان تو رستگار مىباشند و روز قيامت به فيض خداوندى خواهند رسيد ، هر كس يكى از آنها را اهانت كند به تو اهانت كرده است ، و هر كس به تو اهانت كند مرا اهانت كرده و هر كس به من اهانت كند خداوند او را در جهنم كه جاى بدى است وارد خواهد كرد .\r\nاى على تو از منى و من از تو هستم ، روح و تنت از روح و تن من آفريده شده‌اند و شيعيان تو از زيادى سرشت ما خلق شده‌اند ، هر كس آنها را دوست بدارد ما را دوست داشته و هر كس آنها را دشمن بدارد ما را دشمن هست ، اى على شيعيان تو مورد رحمت خداوند هستند .\r\nاى على من فردا شفيع شيعيان تو هستم ، هر گاه به مقامى كه شايسته‌ات هست رسيدى به آنها از اين بشارت مژده بده ، اى على شيعيان تو شيعه خدا و انصار تو انصار خداوند مىباشند و دوستانت دوستان خدا و حزب خدا هستند ، خوشبخت است كسى كه تو را دوست داشته باشد و بد عاقبت است كسى كه با تو دشمنى كند .\r\n( 2 ) 18 . حضرت رسول صلى اللَّه عليه و آله فرمود : خداوند متعال گروهى را مبعوث مىكند كه چهره آنها از نور است آنها بر كرسىهائى از نور تكيه مىكنند و جامه‌هائى از نور در بر مىنمايند و در سايه عرش مانند انبياء و شهداء قرار مىگيرند نه پيغمبر هستند و نه شهيد .\r\nيكى از اهل مجلس گفت : يا رسول اللَّه من از آنها هستم فرمود : خير ديگرى گفت من از آنها هستم فرمود شما هم نيستيد ، گفته شد : يا رسول اللَّه پس آنها چه افرادى هستند ؟ در اين جا رسول خدا دست بر شانه على زد فرمود :\r\nاين و شيعيان او مىباشند .\r\n( 3 ) 19 . حضرت رسول صلى اللَّه صلى اللَّه عليه و آله فرمود : شيعيان فقير على را خوار نشماريد و شيعيان عترت او را كه پس از اين خواهند آمد تحقير نكنيد زيرا يكى از آنها افرادى را به اندازه قبيله ربيعه و مضر شفاعت مىكند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n( 1 ) 20 . حضرت باقر عليه السّلام فرمود : يكى از شيعيان ما كه به نماز بر مىخيزد فرشتگان او را در بر مىگيرند و با وى نماز مىگذارند ، و او را دعا مىكنند تا از نماز فارغ شود .\r\n( 2 ) 21 . جابر گويد : يكى از روزها خدمت حضرت رسول صلى اللَّه عليه و آله بودم ، در اين هنگام رسول خدا متوجه على بن ابى طالب شد و فرمود : اى ابو الحسن مىخواهم تو را مژده بدهم ، عرض كرد بفرمائيد ، فرمود : اين جبرئيل است و به من اطلاع مىدهد كه خداوند متعال به شيعيان تو هفت خصلت داده است .\r\nيكى از آنها مدارا كردن با آنها در هنگام مرگ است ، همدمى با آنان در موقع تنهائى ، سوم روشنائى دهنده هنگام تاريكى ، چهارم آسايش خاطر هنگام ترس ، پنجم عدالت در هنگام سنجش اعمال ، ششم جواز عبور از صراط ، هفتم ورود به بهشت ، نورى براى آنها ظاهر مىشود و آن‌ها را به طرف بهشت راهنمائى مىكند .\r\n( 3 ) 22 . حضرت رسول صلى اللَّه عليه و آله فرمود : هر كس ما اهل بيت را دوست بدارد نخست بايد خداوند را سپاس گويد كه نخستين نعمت‌ها را به او مرحمت كرده است و گفته شد يا رسول اللَّه اولين نعمت چيست ؟ فرمود پاك متولد شدن و كسى كه ما اهل بيت را دوست مىدارد بايد اول از نطفه پاك تولد يافته باشد .\r\n( 4 ) 23 . رسول اكرم صلى اللَّه عليه و آله فرمود : مردى ايمان نمىآورد تا مرا از جان خود بيشتر دوست داشته باشد ، و خاندان و عترت من را مانند من دوست بدارد ، و جان من را بهتر از جان خود بداند .\r\n( 5 ) 24 . امام باقر عليه السّلام فرمود : هر كس صبح كند و محبت ما را در دلش احساس كند ، بايد شكر خدا را كه نخستين نعمت را به او داد سپاس گويد ، گفته شد نخستين نعمت كدام است فرمود پاكى در ولادت .\r\n( 6 ) 25 . حضرت رسول صلى اللَّه عليه و آله فرمود : هر كس محبت مرا يافت خير دنيا و آخرت را يافته است و شكى نكند كه او داخل بهشت خواهد شد ، در محبت اهل بيت من بيست خصلت هست ده خصلت آن در دنيا و ده خصلت آن در آخرت .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاما در دنيا اول زهد ، دوم كوشش در طلب علم ، سوم ورع در دين ، چهارم رغبت در عبادت ، پنجم توبه قبل از رسيدن مرگ ، ششم نشاط در گزاردن نماز شب ، هفتم چشم نداشتن بمال مردم ، هشتم نگهدارى اوامر خدا ، نهم انجام ندادن منهيات ، دهم اينكه دنيا را مبغوض بداند .\r\nاما آنهايى كه در آخرت دارد ، اول نامه اعمالش باز نمىشود ، دوم ميزانى براى او نصب نمىگردد ، سوم نامه اعمالش بدست راستش داده مىشود ، چهارم براءت آتش دوزخ به او مىدهند ، پنجم چهره‌اش سفيد مىگردد ، ششم از جامه‌هاى بهشتى به او مىپوشند ، هفتم صد نفر از اهل بيت خود را شفاعت مىكند ، هشتم خداوند به نظر رحمت به او مىنگرد نهم تاجى از تاج‌هاى بهشت بر سرش مىگذارند دهم بدون حساب وارد بهشت مىشود ، پس خوشا به حال دوستان اهل بيت من .\r\n( 1 ) 26 . حضرت صادق عليه السّلام فرمود : با منافقين فقط با زبان آميزش داشته باش ، قلب خود را براى مؤمنين نگهدار ، اگر يك يهودى با تو هم‌نشين شد با او به نيكى معاشرت كن .\r\n( 2 ) 27 . سلمان رضوان اللَّه عليه گويد : دوست من رسول خدا صلى اللَّه عليه و آله به من وصيّت كرد از هفت خصلت دست نكشم ، نخست اينكه هميشه به افرادى كه از من در رتبه و مقام پائين هستند بنگرم و به افراد بالاتر خود نگاه نكنم ، دوم اينكه با فقراء دوست باشم و خود را با آنها نزديك نمايم ، سوم اينكه حرف حق بزنم اگر چه تلخ باشد ، چهارم اينكه ارحام خود را مورد توجه قرار دهم اگر چه قطع رحم كرده باشند ، پنجم اينكه از كسى چيزى نخواهم ، ششم اينكه در هر حال از خداوند نيرو بگيرم ، هر كس اين اعمال را انجام دهد به گنج‌هاى بهشت دست يافته است .\r\n( 3 ) 28 . حضرت رسول صلى اللَّه عليه و آله فرمود : افراد خوش برخورد و خوش مجلس از پاكى ولادت برخوردار مىباشند .\r\n( 4 ) 29 . حضرت صادق عليه السّلام فرمود : محبوب‌ترين فرد نزد خداوند كسى است\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nكه در سخن خود راستگو باشد و نمازش را اداء كند ، و آنچه را كه خداوند بر او واجب كرده انجام دهد و امانت‌ها را به صاحبانش برگرداند ( 1 ) 30 . امام صادق عليه السّلام فرمود : نيكان شما بخشندگان شما هستند و بدان شما بخيلان شما مىباشند ، يكى از اعمال نيك خدمت به برادران است و اينكه در حوائج آنها كوشا باشند اين اعمال شيطان را از آدمى دور مىكند و از آتش دوزخ دور مىگرداند و وارد بهشت مىكند . بعد به جميل فرمود : اين‌ها را به ياران خود برسانيد .\r\nجميل گفت : قربانت گردم نيكان از اصحاب ، چه افرادى هستند ، فرمود :\r\nآنها كسانى هستند كه به برادران خود در هنگام تنگ دستى و يا وسعت كمك مىكنند ، بعد فرمود : اى جميل كسى كه احسان مىكند ، اين نيكى بر او سبك مىشود ، و خداوند كسى كه اندكى هم ايثار نمايد و نيكى كند او را مدح كرده و فرموده :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  .\r\n( 2 ) 31 . از حضرت صادق عليه السّلام سؤال شد حق مؤمن چيست ؟ فرمود : او را از چيزى كه بيشتر از او احتياج دارد منع نكند و بعد فرمود : به خداوند نزديك شويد و با برادران خود مواساة كنيد . فرمود : مؤمن از كعبه محترم‌تر است و هر كس با برادران مؤمن خود اين رفتار را نداشته باشد در صداقت كامل نيست .\r\n( 3 ) صداقت كامل در اين است كه با برادر مؤمن خود در آشكارا و نهان يكى باشد ، دوم اينكه آنچه را براى خود خوب مىبيند با برادر مؤمن خود همان را انجام بدهد ، سوم اينكه مال و جاه دنيا او را تغيير ندهد ، چهارم اينكه هر چه در توانائى دارد براى برادرش انجام دهد ، پنجم اينكه در هنگام بروز مشكلات او را تنها نگذارد .\r\n( 4 ) 32 . حضرت صادق عليه السّلام فرمود : ابليس عليه اللعنه گفت : من پنج نفر را نمىتوانم بدام بيفكنم ولى ديگران در اختيار من مىباشند ، هر كس با نيت درستى به خدا توسل جويد و به او توكل كند و همه كارهايش را به او واگذار نمايد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nهر كس خداوند را زياد تسبيح گويد و در شب و روز به اين عمل مبادرت كند ، هر كس بخواهد براى برادر مؤمنش آنچه را براى خود بخواهد ، هر كس در هنگام مصيبت جزع و فزع نكند هر كسى كه به همان اندازه خداوند برايش مقرر فرموده راضى باشد و خود را به زحمت نياندازد .\r\n( 1 ) 33 . امام باقر عليه السّلام فرمود : برادر مسلمانت را دوست بدار و آنچه را دوست مىدارى براى او هم دوست بدار ، و براى او مپسند آن چه را كه براى خود نمىپسندى ، هر گاه نيازمند شدى از وى طلب حاجت كن . و هر گاه از تو چيزى خواست به او بده ، چيزى از وى پنهان نكن زيرا او چيزى از تو پنهان نمىكند ، از وى پشتيبانى كن همان گونه كه از تو پشتيبانى مىكند .\r\nاگر از تو دور شد غيبت او را نگهدار ، و اگر از مسافرت آمد او را ملاقات كن از وى احترام كن و بزرگش بدار ، او از تو هست و تو هم از وى هستى ، اگر بر تو خشم گرفت از وى دورى نكن . تا آنگاه كه ناراحتى او بر طرف شود . هر گاه خيرى به او رسيد خداوند را ستايش كن و اگر گرفتار شد او را كمك كن و از مشكلات برهان .\r\n( 2 ) 34 . حضرت صادق عليه السّلام فرمود : هر مؤمنى كه توانائى داشته باشد برادر مؤمنش را از سختى نجات دهد و كوتاهى كند خداوند او را در دنيا و آخرت گرفتار و رسوا مىكند .\r\n( 3 ) 35 . و نيز فرمود : هر كس براى برادر مؤمنش حديثى نقل كند و آب روى او را ببرد و مقام او را در جامعه پائين بياورد و نزد مردم او را كوچك كند خداوند او را بولايت شيطان وارد مىسازد .\r\n( 4 ) 36 . رسول خدا صلى اللَّه عليه و آله فرمود : هر كس ما را دوست داشته باشد روز قيامت با ما خواهد بود ، اگر مردى سنگى را دوست بدارد با آن محشور خواهد شد .\r\n( 5 ) 37 . حضرت صادق عليه السّلام فرمود : محكم‌ترين رشته ايمان آنست كه حب و بغضت براى خدا باشد و هر چه بدهى در راه خدا و از هر چه خوددارى كنى در\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nراه خدا باشد .\r\n( 1 ) 38 . و نيز فرمود : هر كس از ما عيب‌جوئى نمايد و يا در باره ما غلو كند ، و يا با دشمنان ما رابطه پيدا كند و يا از دوستان ما دورى گزيند و يا دشمنان ما را دوست بدارد و يا دوستان ما را دشمن بدارد به خداوندى كه قرآن را نازل فرمود كافر شده است .\r\n( 2 ) 39 . رسول اكرم صلى اللَّه عليه و آله فرمود : شوخى زياد آبرو را مىبرد ، و خنده زياد ايمان را محو مىكند ، و دروغ زياد آبرو و اعتبار آدمى را از بين مىبرد .\r\n( 3 ) 40 . از امام صادق عليه السّلام سؤال شد ناجى از كجا شناخته مىشود ؟ فرمود :\r\nهر كس كه كردارش با گفتارش مطابقت كند ، هر آن كس چنين نباشد ايمان او ثابت نيست و بطور امانت در نزد او مىباشد .\r\n( 4 ) 41 . حضرت رسول صلى اللَّه عليه و آله فرمود : سوگند بخدائى كه جانم در دست اوست شما داخل بهشت نمىشويد مگر اينكه ايمان بياوريد ، ايمان نمىآوريد مگر اينكه با يك ديگر دوست باشيد و محبت كنيد ولى شما با هم دوستى نخواهيد كرد ، اينك شما را به چيزى دلالت كنم كه اگر آن را انجام داديد با هم دوست مىشويد و آن اينست كه به هم سلام كنيد .\r\n( 5 ) فرمودند : هر گاه مردم علم را آشكار كنند و عمل را ضايع سازند شما كارى نكنيد كه در زبان با هم دوستى كنيد اما در دل همديگر را دشمن بداريد ، و قطع رحم كنيد ، در اين هنگام مورد لعنت خدا قرار مىگيرند و چشم و دل آنها كور مىگردد و كوششان كر مىشود .\r\n( 6 ) 42 . رسول اكرم صلى اللَّه عليه و آله فرموده‌اند : خداوند متعال مىفرمايد : من خدائى هستم كه جز من خدائى نيست حاكمان را آفريدم در حالى كه دلهاى آنها در دست من است هر مردمى كه از من اطاعت كنند حاكمان عادلى را در ميان آنها خواهم گذاشت ، و هر ملتى كه معصيت كنند حاكمان ستمگر را بر آنها مسلط مىكنم ، شما بىجهت حكام را دشنام ندهيد و به خدا بازگشت كنيد ، تا خداوند دل آنها را نسبت به شما تغيير دهد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n( 1 ) 43 . و نيز فرمود : هر كس را در دل واعظى نباشد كه او را موعظه كند و يا نهى نمايد و يا به طرف سعادت و خوشبختى رهنما باشد دشمن بر او مسلط مىگردد .\r\n( 2 ) 44 . و نيز فرمود : خداوند متعال مىفرمايد : هر بنده‌اى كه از من اطاعت كند او را به ديگرى واگذار نمىكنم و هر بنده‌اى كه معصيت كند او را به حال خود مىگذارم ، بعد هم به هر جا مىخواهد برود ، هلاك شود .\r\n( 3 ) 45 . و نيز فرمود : هر كس علمش بر هواى نفسش غالب شد آن علم سودمند است و هر كس شهرتش را زير پا گذاشت شيطان از سايه‌اش فرار مىكند . خداوند متعال به داود گفت : اى داود هر دلى كه از شهرت پيروى كند او را رهبر متقين قرار نخواهم داد .\r\n( 4 ) 46 . حضرت رضا عليه السّلام فرمود : مؤمن به حقيقت ايمان نمىرسد مگر اينكه در او سه خصلت باشد ، سنتى از خدا و سنتى از رسول و سنتى از امام ، اما سنت خدا اين است كه اسرار را حفظ كند خدا فرموده :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   .\r\nاما سنت رسول اين است كه با مردم مدارا كند زيرا خداوند رسولش را امر كرده با مردم مدارا كند و گفته :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  . و اما سنت از امام صبر در سختيها و مشكلات است رسول اكرم صلى اللَّه عليه و آله فرمود : برادر دينى خود را شماتت مكن كه خداوند او را مورد ترحم قرار مىدهد و تو را مبتلا مىكند .\r\n( 5 ) 47 . على عليه السّلام فرمود : اوقات خود را تمام صرف اهل بيت و بچه‌هايت نكن اگر خانواده‌ات اولياء خدا هستند كه خداوند دوستان خود را رها نمىكند و اگر دشمنان خدا مىباشند پس در اين صورت با دشمنان خدا چكار دارى كه همه اوقات خود را صرف بهبود زندگى آنها مىكنى .\r\n( 6 ) 48 . على عليه السّلام فرمود : اهل تقوى علاماتى دارند كه به آنها شناخته مىشوند يكى از آنها راستگوئى است دوم اداء امانت ، سوم وفاء به عهد ، چهارم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبخل نكردن ، پنجم محزون نشدن ، ششم صله ارحام كردن ، هفتم ترحم نمودن هشتم با زنان كمتر نزديكى كردن نهم احسان و نيكى نمودن دهم حسن خلق يازدهم حليم و بردبار بودن ، دوازدهم متابعت از علم در آن چه انسان را به خدا نزديك مىكند .\r\nخداوند متعال مىفرمايد :  طُوبى لَهُمْ وَ حُسْنُ مَآبٍ  طوبى درختى است در بهشت كه ريشه آن در خانه حضرت رسول صلى اللَّه عليه و آله مىباشد هر مؤمنى در خانه خود يك شاخه از آن را دارد ، مؤمن هر چه دلش بخواهد آن شاخه برايش مىآورد اگر سوارى بخواهد آخر آن درخت را پيدا كند تا صد سال هم نمىتواند به آخر آن برسد .\r\nاگر كلاغى بخواهد به بالاى آن پرواز كند توانائى ندارد اينك مؤمنان در اين جا كوشش كنند تا خود را بدرخت طوبى برسانند ، مؤمن كسى است كه به خود مشغول است و مردم از او در آسايش هستند هر گاه تاريكى شب فرا رسد به سجده مىرود و پيشانى بر زمين مىگذارد و با خدا مناجات مىكند و آزادى خود را از خداوند مىخواهد اينك شماها نيز چنين باشيد .\r\n( 1 ) 49 . حضرت رسول صلى اللَّه عليه و آله فرمود : عابدترين مردم كسى است كه واجبات را انجام دهد زاهدترين مردم كسى است كه از محرمات دست بكشد ، متقىترين مردم كسى است كه حق را بگويد و لو بضررش باشد و پرهيزكارترين مردم آن كسى است از جدال دست بردارد و لو در ادعاى خود صادق باشد .\r\nبالاترين عابد كسى است كه از گناهان دست بردارد و گرامىترين مردم پرهيزكارترين آنها است و بزرگترين مردم از نظر مقام و منزلت كسى است كه از سخنان ناروا و غير مفيد دست بردارد و خوشبخت‌ترين مردم آن كسى است كه با مردمان محترم و با فضيلت رفت و آمد داشته باشد .\r\n( 2 ) 50 . حضرت رسول صلى اللَّه عليه و آله به حسن بن على عليهما السّلام فرمود : واجبات خدا را انجام بده از پرهيزكارترين مردم خواهى بود به آنچه خداوند تقسيم فرموده راضى باش ، بىنيازترين مردم خواهى بود از محرمات دست بردار تا از همگان\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nورعت بيشتر باشد .\r\nبا همسايگان به خوبى رفتار كن تا مؤمن شمرده شوى و با دوستان و رفقايت نيكو رفتار كن تا مسلمان گردى ( ) بدرستى كه نخستين چيزى كه اين امت را اصلاح مىكند زهد و يقين است و آخرين صفتى كه اين امت را هلاك مىسازد بخل است .\r\n( 1 ) 51 . حضرت رسول صلى اللَّه عليه و آله فرمود : من از اين مىترسم كه امت من گرفتار هوى و هوس شوند و دنبال آرزوهاى دراز بروند ، اما هوى نفس راه حق را مىبندد و طول امل آخرت را از ياد آدمى مىبرد .\r\n( 2 ) 52 . رسول خدا صلى اللَّه عليه و آله فرمود : هر گاه مشاهده كرديد مردى در دنيا دارى زاهد مىباشد به او نزديك شويد كه او را حكمت داده‌اند .\r\n( 3 ) 53 . روايت شده اسامة بن زيد شترى به صد دينار خريدارى كرد و قرار شد كه بهاى آن در مدت يك ماه بدهد ، رسول اكرم صلى اللَّه عليه و آله از اين جريان مطلع شد و فرمود : تعجب نداريد كه اسامة يك ماهه معامله كرده است به خداوند سوگند اسامة آرزوى دراز دارد .\r\nسوگند به خدائى كه جانم در دست اوست من هنگامى كه چشم‌هايم از هم باز مىشود انتظار ندارم بار ديگر بهم متصل شوند و در اين هنگام مرگم فرا رسد و هر گاه لقمه را در دست دارم گمان دارم قبل از اينكه فرو برم جانم گرفته شود ، بعد فرمود : اى فرزندان آدم اگر عقل داريد خود را براى مرگ مهيا سازيد .\r\n( 4 ) 54 . حضرت رضا عليه السّلام فرمود : هر كس فقيرى را ملاقات كند و بر او سلام كند بر خلاف آن طورى كه بر غنى سلام مىكند خداوند روز قيامت با حال غضب به او مىنگرد .\r\n( 5 ) 55 . گفته شده مردى خدمت حضرت رسول صلى اللَّه عليه و آله آمد و گفت : يا رسول اللَّه به خداوند سوگند من شما را براى خداوند دوست دارم ، رسول خدا فرمود : اگر مرا دوست دارى براى فقر لباس تهيه كن ، زيرا فقر براى كسانى كه مرا دوست دارند از سيل هم زودتر به محلش مىرسد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n( 1 ) 56 . و نيز فرمود : بنگريد به كسانى كه از شما پائين‌ترند و هرگز به بالاتر از خود نگاه نكنيد اگر اين كار را انجام دهيد نعمت‌هاى خدا را رد نخواهيد كرد .\r\n( 2 ) 57 . و نيز فرمود : هر كس را كه خداوند دوست بدارد او را گرسنه مىكند ، گفتند : يا رسول اللَّه چگونه او را گرسنه مىكند فرمود : هنگامى كه غذا بسيار و ارزان است ولى او غذائى پيدا نمىكند كه با آن شكمش را پر كند .\r\n( 3 ) 58 . فرمود : قلب خود را با پرخورى از طعام و آشاميدنى نميرانيد ، دلها از پرخورى مىميرند همان گونه كه زراعت از آب زياد از بين مىرود .\r\n( 4 ) 59 . فرمود ايمان عريان است حياء لباس او ، وفاء زينت او ، مردانگى او كارهاى نيك و پايه‌هاى او تقوى و پرهيزكارى است سپس فرمود : هر چيزى اساسى دارد و اساس اسلام دوستى ما خانواده است .\r\n( 5 ) 60 . از رسول خدا صلى اللَّه عليه و آله پرسيدند مؤمن مىترسد فرمود : آرى ، پرسيدند مؤمن بخيل است فرمود آرى ، گفته شد : مؤمن دروغ مىگويد : فرمود ، خير .\r\n( 6 ) 61 . فرمود : شش خصلت از من قبول كنيد من ضامن هستم كه شما را وارد بهشت كنند ، هر گاه سخن گفتيد دروغ نگوئيد ، هر گاه وعده كرديد خلف وعده نكنيد ، هر گاه مورد اهانت قرار گرفتيد خيانت نداشته باشيد ديدگان خود را از حرام بپوشيد و دامن خود را حفظ كنيد و دست و زبان خود را نگهداريد .\r\n( 7 ) 62 . امام صادق عليه السّلام فرمود : براى ما موجب زينت باشيد و باعث عار نشويد با مردم به نيكى رفتار نمائيد و همواره راستگوئى را پيشه كنيد زبان خود را نگهداريد و سخنان زشت و ناروا بر زبان خود جارى نسازيد .\r\n( 8 ) 63 . حضرت رسول صلى اللَّه عليه و آله فرمود : هر كس از مؤمنى غيبت كند و در باره او چيزى بگويد كه در او نيست ارتباط بين آنها قطع مىشود و غيبت‌كننده داخل جهنم خواهد شد و در جاى بدى قرار خواهد گرفت .\r\n( 9 ) 64 . على عليه السّلام فرمود : دروغ مىگويد كسى كه گمان مىكند كه او از حلال متولد شده و ليكن باز غيبت مىكند و گوشت مردم را مىخورد .\r\n( 10 ) 65 . امام صادق عليه السّلام فرمود : اگر برادر دينى تو در خفا چيزى گفت و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكارى انجام داد شما حق ندارى آن را فاش كنى و بهتان آن است كه كارى كه او انجام نداده به او نسبت دهى .\r\n( 1 ) 66 . على عليه السّلام فرمود : از غيبت خوددارى كنيد كه او غذاى سگان دوزخ است .\r\n( 2 ) 67 . امام صادق عليه السّلام فرمود : حضرت رسول صلى اللَّه عليه و آله فرمودند : هر كس اين سه خصلت و يا يك خصلت از اين‌ها را داشته باشد در سايه عرش خدا قرار مىگيرد روزى كه هيچ سايه‌اى نيست ، مرديكه حق را به حق دار دهد و خود حق را بپذيرد ، مرديكه به هر كارى قدم نهد براى خدا باشد و بداند خدا از آن عمل راضى هست مرديكه اگر در خودش عيبى هست از ديگران عيب‌جوئى نكند و انسان همواره بايد مواظب خود باشد و گرد خطا و گناه نرود .\r\n( 3 ) 68 . رسول اكرم صلى اللَّه عليه و آله فرمود : در آخر الزمان عبادت كنندگانى خواهند بود كه نادان هستند و معنى عبادت را نمىدانند ، و قاريانى كه جزء فساق مىباشند .\r\n( 4 ) 69 . و نيز فرمود : هر گاه امت من پانزده خصلت پيدا كنند گرفتار بلا خواهند شد گفته شد يا رسول اللَّه آن خصلت‌ها كدام است ، فرمود : هنگامى كه غنايم را بين خود تقسيم كنند و امانت را غنيمت بدانند ، و زكات را زيان تلقى كنند ، و مردان از زنان اطاعت نمايند و مادران را عاق كنند و دوستان را از خود دور سازند و پدر را جفا كنند .\r\nشرب خمر در ميان مردم زياد شود . لباس حرير بپوشند خواننده و نوازنده داشته باشند گروهى براى ترس از آنها مورد احترام قرار گيرند ، رهبر قوم پست‌تر آنها باشد آيندگان گذشتگان را لعنت كنند ، صداها در مساجد بلند شود ، در اين هنگام بايد منتظر باد سرخ و يا فرو رفتن زمين و يا مسخ باشند .\r\n( 5 ) 70 . و نيز فرمود : هر گاه خواب روى با خود فكر كن و بنگر در روزى كه شب كردى چه خوردى و چه بدست آوردى و بدان كه مرگت فرا مىرسد و معادى خواهد بود .\r\n( 6 ) 71 . امام صادق عليه السّلام فرمود : شما نگاه نكنيد كه گروهى بسيار نماز\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمىخوانند و يا روزه مىگيرند ، اين عمل را عادت كرده‌اند و اگر ترك كنند ناراحت مىگردند بنگريد آنها در سخن گفتن راست مىگويند و يا امانت‌ها را برمىگردانند .\r\n( 1 ) 72 . در حديث ديگرى فرمود : شيعيان على عليه السّلام لاغر اندام و نحيف هستند و مردم خيال مىكنند آنها ترك دنيا كرده‌اند .\r\n( 2 ) 73 . عمار بن احوص گويد : به حضرت صادق عليه السّلام عرض كردم : نزد ما گروهى هستند كه على عليه السّلام را به همه مردم فضيلت مىدهند مانند ما شما را وصف مىكند آيا ما آنها را دوست بداريم ؟ فرمود آرى تا اندازه‌اى مراعات كنيد مگر نه اين است كه خداوند مىداند مطالبى را كه رسولش نمىداند و نزد رسول خدا چيزهايى هست كه در نزد ما نيست .\r\nنزد ما علومى است كه شما از آن اطلاعى نداريد و شما مطالبى را مىدانيد كه ديگران آنها را نمىدانند ، خداوند متعال اسلام را هفت قسم قرار داده و آنها عبارت هستند از صبر ، صدق ، يقين ، رضا ، وفا ، علم و حلم و بعد اين‌ها را بين مردم تقسيم فرمود و هر كس كه داراى اين هفت سهم باشد او كامل است از نظر ايمان ، بعضى مردم يك سهم دارند و بعضى دو سهم و همچنين ساير صاحبان سهام كه بيش از اندازه نبايد از آنها توقع داشت و بعد فرمود : من اينك براى شما مثلى مىزنم .\r\nمرد مسلمانى هست كه يك همسايه كافر دارد و اين كافر به مؤمن محبت دارد و به او نيكى مىكند تا آن كافر مسلمان مىشود بعد مؤمن او را به مسجد مىبرد و پس از اينكه نماز فجر را با او مىخواند او را در مسجد نگه مىدارد و تا طلوع آفتاب با هم ذكر مىگويند .\r\nبعد مىگويد : با هم روزه داشته باشيم و قرآن بخوانيم او را در مسجد نگه مىدارد و نماز ظهر و عصر مىخوانند و بعد هم چنان در مسجد نماز مغرب و عشا را هم مىخوانند بعد به منزل مىروند مرد نو مسلمان بسيار خسته و ناراحت به منزل خود مىرود و غذا مىخورد و استراحت مىكند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nروز بعد آن مؤمن بار ديگر در خانه او مىرود كه برخيز به مسجد برويم او پاسخ مىدهد برگرد برو اين دين اعمال مشكل دارد و من طاقت ندارم ، پس آنها را به سختى نكشيد مگر نمىدانى كه حكومت بنى اميه با شمشير و ستم و خون‌ريزى پايه‌گذارى شد ، و حكومت ما با ملايمت و لطف و محبت و تقيه همراه است ، بايد در ميان مردم نيكو معاشرت كنيد و مردم را دعوت كنيد تا با رغبت به طرف شما بيايند .\r\n( 1 )\r\n\r\nمناقب شيعيان على عليه السّلام\r\n( 2 ) 1 . صالح بن ميثم گويد : ام سلمه مىگفت : از رسول خدا صلى اللَّه عليه و آله شنيدم مىفرمود شيعيان على رستگار هستند .\r\n( 3 ) 2 . حضرت باقر عليه السّلام فرمود : على عليه السّلام گفتند : رسول خدا صلى اللَّه عليه و آله مرا به سينه‌اش چسبانيد و فرمود : مقصود از  الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  شما و شيعيانت هستى كه با چهره‌هاى نورانى بر من وارد خواهيد شد دشمنانت با چهره‌هاى سياه در قيامت حاضر مىشوند ، نبى اكرم اين سخن را سه بار تكرار كردند .\r\n( 4 ) 3 . انس بن مالك گويد : رسول خدا صلى اللَّه عليه و آله آيه شريفه  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  را تلاوت فرمودند و گفتند اى فرزند ام سليم مىدانى اين آيه شريفه در باره چه افرادى نازل شده است ؟\r\nاين آيه در باره ما و شيعيان ما فرود آمد گفتم كسانى مدعى هستند كه مسلمان مىباشند از شيعيان شما نيستند ؟ فرمود : دشمنى آنها با اهل بيت من آنها را از اسلام دور مىكند و به يهود و نصارى نزديك مىگرداند .\r\n( 5 ) 4 . ابو الصامت خولانى گويد : حضرت باقر عليه السّلام فرمود : خداوند شيعيان ما را از يك سرشت مخصوصى كه در نزد خود داشت آفريد و تا روز قيامت يك نفر از آنها كم نمىشود و يك نفر هم زياد نمىگردد ، اگر يكى از شيعيان ما در بقعه‌اى نماز بگذارد آن بقعه بر جاى ديگر افتخار مىكند و مىگويد : يكى از\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشيعيان آل محمد بر من عبور كرد .\r\n( 1 ) 5 . سدير صيرفى گويد : از امام صادق عليه السّلام شنيدم فرمود : شيعيان ما همه در بهشت مىباشند و با اعمال خود نسبت به هم برترى پيدا مىكنند .\r\n( 2 ) 6 . امام صادق عليه السّلام فرمود : مردى از شما از خانه‌اش بيرون مىشود كار خوبى هم انجام نمىدهد اما هنگامى كه مراجعت مىكند نامه عملش از نيكىها پر مىشود .\r\n( 3 ) 7 . حسين بن على عليهما السّلام به زيد بن ارقم فرمود : شيعيان ما از شهداء و صديقان مىباشند ، گفتم از كجا چنين باشند در حالى كه در بستر خود مىميرند .\r\nفرمود : مگر آيه شريفه :  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ  را نخوانده‌اى گفتم : راست فرمودى مثل اينكه من آيه را نخوانده بودم بعد فرمود : اگر شهادت با شمشير نبود كه آنها را شهيد نمىگفت .\r\n( 4 ) 8 . عبد اللَّه بن سنان گويد : حضرت امام صادق عليه السّلام فرمود : هنگامى كه خداوند اراده كرد اين آيات را نازل كند آنها خود را به عرش آويختند بار خدايا ما را به طرف گروهى خطاكار مىفرستى ، خداوند وحى فرمود : شما برويد سوگند بعزت و جلال خودم اگر يكى از شيعيان آل محمد صلى اللَّه عليه و آله شما را در تعقيب نماز خود بخواند او را وارد بهشت مىكنم .\r\nمن آنها را در محلى كه قدسيان حاضر مىگردند جمع مىكنم و با ديده رحمت بر آنها مىنگرم و هر روز هفتاد بار به آن‌ها نظر مىاندازم و حاجت‌هاى آنها را برآورده مىكنم و گناه آنها را مورد مغفرت قرار مىدهم و آن آيات عبارتند از : ام الكتاب ، آية الكرسى ،\r\n شَهِدَ اللَّهُ أَنَّهُ لا إِلهَ إِلَّا هُوَ  و قل اللهم مالك الموت .\r\n( 5 ) 9 . امام صادق عليه السّلام فرمود : روزى با پدرم به مسجد حضرت رسول صلى اللَّه عليه و آله رفتيم ، در آن جا گروهى از شيعيان ما بين قبر و منبر بودند پدرم نزديك رفت و بر آنها سلام كرد و فرمود به خدا سوگند من شما را دوست دارم ، شما با پرهيزكارى و تقوى ما را كمك كنيد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاكنون بدانيد كه جز با خداپرستى و عبادت كسى بما نمىرسد هر گاه يكى از شما امامت كرد شما هم با او نماز بخوانيد و به او اقتدا كنيد . شما شيعيان خدا هستيد و شما از طرف خدا بعنوان نگهبان مقرر شده‌ايد ، شما ياوران پروردگار مىباشيد سابقون اول و آخر شما هستيد .\r\nشما در دنيا بولايت ما پيشى گرفتيد و در آخرت به طرف بهشت پيشى خواهيد گرفت ما بهشت را براى شما تضمين مىكنيم همين طور كه خداوند ضمانت فرموده است و رسول خدا صلى اللَّه عليه و آله آن را تضمين فرموده است شما پاك هستيد همان گونه كه زنان شما پاك مىباشند هر مؤمنه‌اى يك حوراء بهشتى است و هر مؤمن يك صديق مىباشد .\r\n( 1 ) 10 . على عليه السّلام به قنبر فرمود : اى قنبر شما را بشارت بدهم و شما هم ديگران را بشارت دهيد و خوشحالى كنيد كه رسول خدا صلى اللَّه عليه و آله از دنيا رفتند و از همه مردم ناراضى بودند جز از شيعيان ، هر چيزى ريسمانى دارد و ريسمان دين شيعيان هستند ، هر چيزى شرفى دارد و شرف دين شيعيان مىباشند ، و هر چيزى سرور و بزرگى دارد و سيد مجالس مجلس شيعيان مىباشند و دنيا از سكونت شما شيعيان در آن به خود مىبالد .\r\nبه خداوند سوگند اگر شما روى زمين نبوديد جهان بركات خود را براى ساير مردم كامل نمىكرد ، زيرا آنها در آخرت بهره و نصيبى ندارند ، هر ناصبى كه هر عملى در دنيا انجام دهد و در عبادت بكوشد اين آيه در باره او صادق است كه فرمود :    وُجُوهٌ يَوْمَئِذٍ خاشِعَةٌ عامِلَةٌ ناصِبَةٌ تَصْلى ناراً حامِيَةً    هر مخالفى كه بر ضد شما دعا كند دعايش به نفع شما مىباشد .\r\nهر گاه يكى از شما دعا كند خداوند صد مقابل به او مىدهد و هر كس چيزى از خدا بخواهد پروردگار صد برابر به او عطا مىكند و هر يك از شما كه كارى انجام دهد خداوند چندين برابر به او مىدهد و هر گاه از يكى خطائى سر بزند رسول خدا صلى اللَّه عليه و آله شفاعت مىكند به خداوند سوگند روزه‌دار شما در باغهاى بهشت تفرج مىكند و سير مىنمايد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفرشتگان براى او دعا مىكنند تا آن گاه كه افطار كند ، حاجيان و عمره‌كنندگان شما مورد توجه خاص خدا هستند ، شما همه دعوت خدا را قبول كرديد و ولايت او را يافتيد ، اكنون غم و اندوهى براى شما نيست همه در بهشت هستيد و در درجات بالا مىرويد به خداوند سوگند كسى پس از ما به اندازه شيعيان به عرش خداوند نزديك نيست ، خداوند به آنها بنيكى رفتار كرده است .\r\n( 1 ) 11 . على عليه السّلام فرمود : آن‌ها كه ولايت ما را پذيرفتند روز قيامت با چهره‌هاى نورانى بيرون مىشوند و ديدگان آنها از فروغ ايمان روشن است و از آنچه مردم مىترسند در امان مىباشند ، مردم اندوهگين مىشوند اما آنها غمى ندارند ، به خداوند سوگند هر گاه يكى از شما به نماز بايستد فرشتگان او را در بر مىگيرند .\r\nاو همچنين مورد حمايت ملائكه هست تا از نمازش فارغ شود ، بدان كه هر چيزى جوهرى دارد و جوهر بنى آدم حضرت رسول صلى اللَّه عليه و آله و ما و شيعيان ما مىباشند پس خوشا به حال شيعيان ما آنها بعرش خدا نزديك و خداوند به آنها نظر رحمت دارد .\r\n( 2 ) 12 . حضرت صادق عليه السّلام فرمود : خداوند متعال و فرشتگان و ارواح انبياء عليهم السّلام براى شيعيان استغفار مىكنند و براى آنها طلب مغفرت مىنمايند . سپس فرمود : شما شيعيان تا هنگامى كه به عبادت خداوند مشغول باشيد مورد محبت هستيد .\r\n( 3 ) 13 . و نيز فرمود : خداوند متعال گناهان كوچك شما را مؤاخذه نمىكند و لكن گناهان كبيره را مؤاخذه خواهد كرد ، و من از خداوند اميدوارم كه شما مرتكب گناهان كبيره نشويد .\r\n( 4 ) 14 . و نيز فرمود : به خداوند سوگند شما از رسول خدا صلى اللَّه عليه و آله اطاعت كرديد و كسى مانند شما به خداوند ايمان نياورد ، شما عزيزان اسلام مىباشيد ، نيكىها همه نزد شما مىباشد اگر يكى از شما مبتلا گردد و صبر كند خداوند ثواب هزار شهيد به او مىدهد و اميدوارم در وقت گرفتارى از امتحان بيرون\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشويد .\r\nاز پدرم شنيدم مىفرمود : از لغزش مصون هستند ، خداوند به شما درود مىفرستد و به شما توفيق مىدهد كه عبادت و پرستش كنيد ، روز قيامت شما حزن و اندوهى نخواهيد داشت ، شما اهل بهشت مىباشيد و بهشت براى شما مىباشد ، شما به هر چه خدا بدهد راضى هستيد و شما بهترين مردم مىباشيد .\r\nاگر مصيبتى به شما رسيد شكيبا باشيد ، خداوند در كارهاى شما گشايش حاصل مىكند و شما خواهيد دانست كه وعده‌هاى خداوند حق است خداوند شما را از غيب اطلاع مىدهد دنياى شما بهشت و در بهشت جايى خواهيد داشت - براى جنت خلق شده‌ايد و مصير شما به طرف جنت مىباشد .\r\nشماها سرور مخلوقات هستيد ، خداوند شما را زندگى پاكى داد و شما پس از اينكه مرگ رسيد در لذت و خوشى خواهيد بود ، زبان‌هاى شما بنور خداوند سخن مىگويند و زبان ديگران از شيطان حرف مىزنند هر كس با شما مخالفت كند از خواص شيطان است او از عبادت شما بسيار در ناراحتى هست .\r\nخداوند شما را بر ديگران برترى داده زيرا علم خداوند در ميان شما مىباشد قبل از اينكه آدم خلق شود ، هر گاه مردم محشور گردند آتش به آنها سزاوارتر است چهار چشم داريد دو چشم سر و دو چشم در قلب ، مردم هم چهار چشم دارند و ليكن چشم آنها كور است و ليكن چشم شما باز مىباشد .\r\n( 1 ) 15 . محمد بن مروان گويد : از حضرت صادق عليه السّلام پرسيدم معنى آيه شريفه  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  چيست .\r\nفرمود : ما هستيم كه مىدانيم و دشمنان ما آنها هستند كه نمىدانند و شيعيان هم اولو الالباب مىباشند .\r\n( 2 ) 16 . حضرت باقر عليه السّلام فرمود : رسول خدا صلى اللَّه عليه و آله فرمودند : از امت من هفتاد هزار بدون حساب وارد بهشت مىگردند ، على عليه السّلام فرمود : آنها چه اشخاصى هستند فرمودند : آنها شيعيان تو هستند و تو هم امام آنها مىباشى .\r\n( 3 ) 17 . منصور بن عمرو گويد : امير المؤمنين عليه السّلام در اثر ضربت ابن ملجم از\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهوش رفته بود ، و بعد به هوش آمد فرمود : خوشا به حال آنها خوشا به حال شما ولى خوشى آنها از شما بهتر است گويد گفتم : درست فرمودى .\r\nآن‌ها خوش هستند كه مىنگرند و ما هم خوش هستيم كه با شما جهاد مىكنيم و از شما پيروى مىنمائيم ، آنها كه از ما خوشحال‌ترند چه اشخاصى مىباشند ؟ فرمود : آنها شيعيان من مىباشند كه بعد از اين خواهند آمد آنها تحمل و طاقت بيشترى دارند .\r\n( 1 ) 18 . حضرت صادق فرمود : خداوند متعال كارهاى مؤمنين را بخودشان واگذاشته جز يك مورد و آن اينست كه مؤمن نبايد خود را خوار كند ، مگر نشنيدى كه خداوند فرمود :  وَ لِلَّهِ الْعِزَّةُ وَ لِرَسُولِهِ  مؤمن عزيز است نه ذليل ، بعد فرمود : مؤمن از كوه هم عزيزتر است زيرا كوه با كلنگ كم مىشود ولى مؤمن از دينش چيزى كم نمىشود .\r\n( 2 ) 19 . حضرت صادق عليه السّلام فرمود : بنده مؤمن متذكر گناهى مىشود كه سابقا انجام داده و در اين هنگام استغفار مىكند خداوند هم او را رحمت مىكند .\r\n( 3 ) 20 . حضرت رسول صلى اللَّه عليه و آله فرمود : خداوند متعال بندهء مؤمن خود را به انواع بلاها گرفتار مىكند همانطور كه اعضاى خانواده غذاى خوب را براى بزرگ خود انتخاب مىكنند ، خداوند متعال فرمود : به عزت و جلال خودم سوگند من بنده خود را گرفتار مىكنم تا مرا بخواند و صداى او را بشنوم اما كافر هر چه بخواهد مىدهم تا فرياد او را نشنوم .\r\n( 4 ) 21 . حضرت رسول صلى اللَّه عليه و آله فرمود : مؤمن هر گاه معصيت كند به فقر مبتلا مىگردد اين فقر كفاره گناهان او مىباشد و الا گرفتار بيمارى مىگردد و اين موجب كفاره او مىشود و يا مبتلا به ستمكار مىشود و اين موجب كفاره گناه او مىگردد .\r\nاگر هيچ يك از اينها نشد هنگام مرگ سختى مشاهده مىكند تا هنگامى كه وارد آخرت مىشود گناهى نداشته باشد و وارد بهشت شود . و ليكن كافر و منافق با نرمى و ملاطفت در دنيا زندگى مىكند و بعد راحت از جهان\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمىروند تا در آن دنيا حسنه‌اى نداشته باشند و بعد وارد دوزخ مىشوند .\r\n( 1 ) 22 . حضرت رسول صلى اللَّه عليه و آله فرمود : در طرف راست عرش منبرهائى از نور قرار دارند كه در آن مردانى نشسته‌اند و چهره آنها از نور مىباشد ، آنها پيامبر نيستند و از شهداء هم محسوب نمىگردند . عمر بن خطاب گفت : يا رسول اللَّه آنها چه اشخاصى هستند ؟\r\nرسول اكرم فرمود : آنها كسانى مىباشند كه همديگر را به كارهاى خوب وصيّت مىكنند و با هم مانند برادران زندگى مىنمايند و براى رضايت خدا با هم رفت و آمد دارند در اين هنگام على بن ابى طالب وارد مجلس شد ، نبى اكرم فرمود . آنها شيعيان اين على مىباشند .\r\n( 2 ) 23 . حضرت سجاد عليه السّلام فرمود : هنگامى كه خداوند اولين و آخرين را جمع كند منادى فرياد مىزند و همگان صداى او را مىشنوند و مىگويد كجا هستند كسانى كه براى رضاى خداوند با هم دوستى مىكردند ، در اين جا گروهى از مردم بلند مىشوند و به آنها گفته مىشود وارد بهشت شويد و در معرض حساب قرار نگيريد .\r\nآنها از موقف بيرون مىشوند و به طرف بهشت رهسپار مىكردند ، فرشتگان از آنها استقبال مىكنند و مىگويند كجا مىرويد مىگويند به طرف بهشت مىپرسند از كدام گروه هستيد مىگويند ما كسانى هستيم كه براى خدا با هم دوست مىشويم سؤال مىكند اعمال شما چه بود ؟ مىگويند محبت و بغض ما نسبت به اشخاص فقط خدا بود . مىگويند : بسيار خوب اينك برويد و پاداش بگيريد .\r\n( 3 )\r\n\r\nدر كرامت مؤمن در نزد خدا\r\n( 4 ) 1 . امام جعفر صادق عليه السّلام فرمود : روز قيامت مردى را به طرف دوزخ مىبرند و عبورش از نزديك مؤمن مىباشد وى مىگويد : از من فريادرسى كن من در دنيا نسبت به تو احسان مىكردم . در اين هنگام مؤمن به فرشتگان موكل\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمىگويد او را رها كنيد ، خداوند به فرشتگان امر مىكند او را رها مىسازند .\r\n( 1 ) 2 . امام صادق عليه السّلام فرمود : روز قيامت بنده را پاى ميزان مىآورند كه هيچ كار نيكى ندارد به او مىگويند بنگر كار خوبى دارى يا نه گويد : من كار خوبى ندارم جز اينكه يك مؤمن از من آب خواست تا وضو بگيرد از آن مؤمن صدق گفتار او مىخواهند و او هم تصديق مىكند در اين جا خداوند او را مىبخشد و امر مىكند او را وارد بهشت كنند .\r\n( 2 ) 3 . امام صادق عليه السّلام فرمود : روز قيامت به مؤمن مىگويند : به چهره مردم نگاه كن هر كس به شما شربت آبى داده و يا طعامى براى شما آماده كرده و يا خدمتى براى شما نموده است او را بگير و وارد بهشت كن و او هنگامى كه از صراط عبور مىكند افراد زيادى با او هستند .\r\nفرشتگان به او مىگويند : اى ولى خدا شما كجا مىرويد و اى بنده خدا قصد كجا را داريد در اين هنگام خداى متعال به فرشتگان مىفرمايد : اجازه دهيد بنده‌ام برود در اين جا ملائكه به او اجازه مىدهند و او هم وارد بهشت مىگردد ، مؤمن را از اين جهت مؤمن مىگويند كه او نزد خدا امان مىدهد و خدا هم قبول مىكند .\r\n( 3 ) 4 . حضرت باقر عليه السّلام فرمود : روز قيامت خداوند مؤمن را آزاد مىگذارد و او هرطور بخواهد عمل مىكند راوى گويد : عرض كردم دليل اين را از قرآن بيان فرمائيد . فرمودند : در قرآن هست كه  لَهُمْ ما يَشاؤُنَ فِيها وَ لَدَيْنا مَزِيدٌ  .\r\nبعد فرمود : اى جابر از دشمنان ما كمك نخواه و از آنان آب و غذا طلب نكن او در آتش مخلد است مؤمن از نزد او مىگذرد او گويد اى مؤمن مگر من به شما نيكى نكردم مؤمن از وى خجالت مىكشد و او را از جهنم بيرون مىكند .\r\n( 4 ) 5 . امام باقر عليه السّلام فرمود : هر گاه روز قيامت بشود منادى از طرف خداوند ندا مىكند و مىگويد : فقراء كجا هستند ؟ در اين جا گروهى سربلند مىكنند .\r\nخداوند به اين‌ها مىفرمايد : من شما را فقير نكردم كه خوار شويد فقر شما براى اين چنين روزى بود اينك به چهره اشخاص توجه كنيد هر كدام به شما نيكى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكرده‌اند با خود به بهشت ببريد .\r\n( 1 ) 6 . امام صادق عليه السّلام فرمود : مؤمن بزرگ خانواده‌اش مىباشد ، و او گواه بر اعمال و كردار آنها مىباشد .\r\n( 2 ) 7 . حضرت رسول صلى اللَّه عليه و آله فرمودند : فحش دادن به مؤمن گناه است و جنگيدن با وى كفر مىباشد و غيبت او معصيت و احترام مالش مانند جانش مىباشد .\r\n( 3 ) 8 . حضرت رسول صلى اللَّه عليه و آله فرمود : مردم روز قيامت عريان ، گرسنه و تشنه محشور مىگردند هر كس مؤمن را بپوشاند خداوند او را در قيامت از جامه‌هاى بهشتى مىپوشاند و هر كس مؤمنى را سير كند خداوند روز قيامت او را از نعمت‌هاى بهشتى سير مىكند و هر كس در دنيا مؤمنى را سيراب كرده باشد خداوند روز قيامت او را سيراب مىكند .\r\n( 4 ) 9 . حضرت صادق فرمود : رسول اكرم صلى اللَّه عليه و آله فرمودند : هر كس مؤمنى را بترساند خداوند روز قيامت او را مىترساند .\r\n( 5 ) 10 . امام باقر عليه السّلام فرمود : اى سدير روزى يك برده آزاد مىكنى گفت خير . فرمود ماهى يك نفر آزاد مىكنى ؟ گفت خير فرمود سبحان اللَّه دست برادر مؤمن خود را بگير و ببر منزلت غذا به او بده و او را سير گردان اگر چنين كنى بهتر است از آزاد كردن يك بنده از اولاد اسماعيل .\r\n( 6 ) 11 . و نيز فرمود : اى ابو المقدام يكى از شيعيان را اگر طعام دهم بهتر است از اينكه گروهى از اين مردم را طعام داده باشم گويد عرض كردم « افق » چند نفر هستند فرمود : صد هزار نفر .\r\n( 7 ) 12 . امام صادق عليه السّلام فرمود : هر كس مريضى از مسلمانان را عيادت كند در رحمت خداوند فرو مىرود هر كس نزد مريض بنشيند رحمت خداوند او را فرا مىگيرد و هر گاه به طرف منزلش مراجعت كند هفتاد هزار فرشته او را مشايعت مىكنند همه مىگويند خوش آمدى و خوش باشد برايت بهشت .\r\n( 8 ) 13 . صفوان جمال گويد : حضرت صادق عليه السّلام فرمود : هر كس برادر مؤمن محتاج خود را يارى ندهد و نيازمندى او را رفع نكند در حالى كه قدرت داشته\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nباشد ، خداوند روز قيامت دست او را در گردنش مىگذارد تا هنگامى كه از حساب مردم فارغ شود .\r\n( 1 ) 14 . حضرت صادق عليه السّلام به عبد الملك نوفلى فرمودند : سلام مرا به دوستانم برسان و به آنها بگو من از شما شفاعت مىكنم مگر از هفت چيز .\r\nكسى كه دائم الخمر باشد و قماربازى كند و سخن مؤمنى را رد كند بر مؤمن تكبر كند . احتياجات مؤمن را برنياورد و نگذارد حاجت مؤمن را برآورند و به مؤمن دختر ندهد .\r\nگويد : عرض كردم : به خداوند سوگند ما هيچ موحدى را كه خدا را از روى بصيرت شناخته باشد و هر كس و در هر مقامى كه باشد او را محترم مىدانيم و اموال خود را در اختيار او مىگذاريم ، امام فرمود : شما راست مىگوييد خداوند شما را آزمايش فرمود شما از امتحان بيرون شديد .\r\n( 2 ) 15 . امام صادق عليه السّلام فرمود : هر مرديكه ولايت ما را قبول كند و بعد با ناصبيان ملاقات نمايد ، و با آنان دوستى و محبت داشته باشد و يا موجبات خوشحالى آنان را فراهم سازد ، ما از وى برائت ميجوئيم و او مستحق آتش خواهد بود .\r\n( 3 ) 16 . يكى از اصحاب مىگفت به حضرت صادق عليه السّلام عرض كردم : برادران ما كارهاى حكومتى انجام مىدهند ، آيا آنها را دعا كنيم فرمود : آنها براى شما نفعى دارند گفت : خير امام عليه السّلام فرمود : از آنها بيزارى بجوئيد كه خداوند از آنها بيزار است .\r\n( 4 ) 17 . حضرت امام حسن عسكرى عليه السّلام فرمودند : كفاره كارهاى حكومتى اين است كه حاجت برادران خود را برآورى .\r\n( 5 ) 18 . حضرت صادق عليه السّلام فرمود : من خمس را به شما شيعيان واجب كردم از اموال پنج يك به نيازمندان بدهيد . اينك به جاى آن نيكى به برادران ايمانى را گذاشتم .\r\n( 6 ) 19 . مردى خدمت امام حسن عسكرى عليه السّلام عرض كرد : چگونه ابو دلف\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nچهار هزار و يك قريه دارد ؟ فرمود او يك شب مؤمنى را مهمانى كرد و ظرفى خرما به او داد كه در آن چهار هزار و يك خرما بود و خداوند براى هر خرما يك قريه به او داد .\r\n( 1 ) 20 . فضل بن سنان گويد : حضرت صادق عليه السّلام به اسحاق فرمود : آيا شما برادرانت را به منزل دعوت مىكنى كه در آن جا غذا بخورند و آب بنوشند و در بسترها بخوابند عرض كرد : آرى ، فرمود از منزلت بيرون نمىروند مگر اينكه چيزى برايت مىآورند . اسحاق گفت : اى سرور من آنها وارد منزل من مىشوند و غذا مىخورند و روى فرش من مىخوابند و بعد مىروند باز هم به من سودى مىرسانند فرمود آرى آنها روزى خود را مىخورند . و گناهان تو و خانواده‌ات را با خود مىبرند .\r\n( 2 ) 21 . حضرت باقر عليه السّلام فرمود : مؤمن بايد مؤمن را نصيحت كند .\r\n( 3 ) 22 . حضرت صادق عليه السّلام فرمود : هر كس با برادر مؤمن خود مصاحبت كند و او را نصيحت ننمايد به او خيانت كرده است .\r\n( 4 ) 23 . امام صادق عليه السّلام فرمود : اگر دو خصلت در مردى نباشد از او كناره‌گيرى كنيد ، يكى محافظت بر نمازها و دوم مواساة با برادران كه از جانب خدا واجب شده است .\r\n( 5 ) 24 . و نيز فرمود : هر گاه از برادرت بخلى مشاهده كردى آن را بپوشان .\r\n( 6 ) 25 . امام صادق عليه السّلام فرمود : دو بنده مسلمان بين آنها حجابى هست ، هر گاه يكى از آنها حرف لغوى در باره رفيقش گفت آن حجاب دريده مىشود و سر فاش مىگردد و اگر يكى از آنها از ديگرى تبرى كند كافر مىشود .\r\n( 7 ) 26 . حضرت باقر عليه السّلام فرمود : هر گاه مؤمنى به برادر دينيش اف بگويد از دوستى او بيرون مىرود . اگر يكى از آنها به ديگرى بگويد تو دشمن من هستى كافر مىگردد زيرا خداوند از مؤمن عملى را قبول نمىكند مگر مؤمنى را نصيحت كند .\r\nهمچنين مؤمنى كه در دلش عداوت مؤمنى ديگر باشد اعمالش مورد\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nقبول خداوند نيست اگر پرده طبيعت كنارى رود و مقام مؤمنين روشن شود آن وقت همه در برابر اهل ايمان خاضع خواهند شد و كارهاى آنها آسان مىگردد و همه از آنها اطاعت خواهند كرد .\r\n( 1 ) 27 . اسحاق بن عمار گويد : ثروت من زياد شد و من در خانه خود دربانى گذاشتم تا فقراء شيعه را از خانه من دور كند بعد عازم مكه شدم و بر حضرت صادق عليه السّلام وارد گرديدم و سلام كردم امام با چهره‌اى گرفته پاسخ سلام مرا دادند ، عرض كردم قربانت گردم چرا نسبت به من حالت شما دگرگون شده است ؟\r\nفرمود : براى اينكه حالت براى فقراء تغيير كرده است و مؤمنين را به خانه‌ات راه نمىدهى گفتم من مىدانم آن‌ها دين حق دارند ، و ليكن ترسيدم مشهور شوم فرمود : اى اسحاق با آنها معاشرت داشته باش و تو نمىتوانى آنها را از خود دور كنى من هر چه كوشش كردم اجازه دهد امام قبول نكرد .\r\n( 2 ) 28 . امام صادق عليه السّلام فرمود : هر مؤمنى ميل دارد نزد برادر مؤمن خود برود و در آن جا دمى بياسايد همانطور كه هر پرنده‌اى با مانند خودش انس مىگيرد .\r\n( 3 ) 29 . حماد بن عثمان گويد : خدمت حضرت صادق عليه السّلام بودم كه يكى از اصحاب ما وارد شد امام به او فرمود : فلان شخص از شما شكايت دارد ، گفت او از اين جهت از من شكايت مىكند كه من حق خود را از وى گرفته‌ام .\r\nامام عليه السّلام فرمود : شما خيال مىكنى چون حقت را از وى گرفته‌اى كار بدى نكرده‌اى مگر نمىدانى كه خداوند در قرآن فرموده  يَخافُونَ سُوءَ الْحِسابِ  مگر آنها مىترسند كه خداوند به آنها ستم كند نه آنها مىترسيدند كه خداوند حقوق مردم را از آنها بگيرد از اين جهت او را سوء حساب نام برده است آرى هر كس از برادرش حساب بكشد بد كرده است .\r\n( 4 ) 30 . حضرت صادق عليه السّلام فرمود : با مردم غش نكن كه بىدوست خواهى ماند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n( 1 ) 31 . حضرت باقر عليه السّلام فرمود : بنده از اين جهت به كفر نزديك مىگردد كه لغزش‌هاى رفيقش را جمع كند و روزى آنها را وسيله عيب او قرار دهد .\r\n( 2 ) 32 . سيف بن عميره گويد : حضرت صادق عليه السّلام فرمود : مؤمن مؤمن را فريب نمىدهد به او ستم نمىكند و خيانت به وى روا نمىدارد ، او را ترك نمىگويد به او دروغ روا نمىدارد و از وى غيبت نمىكند و سخنى كه او را آزار دهد بر زبان جارى نمىسازد .\r\n( 3 ) 33 . حضرت صادق عليه السّلام فرمود : هر مؤمنى كه برادر مؤمنش را ترك كند و او قدرت داشته باشد كه او را يارى نمايد خداوند او را در دنيا و آخرت مخذول مىكند و اگر او را يارى كند از روزه يك ماه بهتر است و از اعتكاف در مسجد الحرام بيشتر فضيلت دارد فرمود : او سير نشود و برادرش گرسنه باشد او آب ننوشد تا آنگاه كه برادرش تشنه مىباشد او لباس در بر نكند تا آنگاه كه برادرش لباس بپوشد ، حق مسلمان بسيار بزرگ است .\r\n( 4 ) 34 . و نيز فرمود : براى مسلمان دوست بدار آنچه را كه براى خود دوست مىدارى و براى او بد بدان آنچه را كه براى خود بد مىدانى هر گاه محتاج شدى از او سؤال كن و هر گاه از تو سؤال كرد حاجت او را برآور نيكى را در باره او به تأخير نيانداز پشتيبان او باش همانطور كه او پشتيبان شما هست .\r\nهر گاه از نظرت دور شد غيبت او را نگهدار هر گاه از مسافرت مراجعت كرد او را زيارت كن و از وى احترام بگذار زيرا تو از او و او از تو مىباشد اگر به خيرى رسيد خدا را ستايش نما و اگر گرفتار شد از او دستگيرى كن .\r\n( 5 ) 35 . حضرت صادق عليه السّلام فرمود : به دلت بنگر اگر نسبت به رفيقت بدبين شده است بدان كه يكى از شما خطائى كرده است .\r\n( 6 ) 36 . امام صادق عليه السّلام فرمود : برادرت را در كارى وارد نكن كه زيانش براى تو از منفعت او زيادتر باشد .\r\n( 7 ) 37 . حضرت صادق عليه السّلام فرمود : سزاوار نيست مؤمن برادر مؤمنش را بوحشت اندازد ، زيرا مؤمن در دين خود عزيز است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n( 1 ) 38 . امام صادق عليه السّلام فرمود : وقار خود را حفظ كنيد زيرا اگر وقار شما از بين برود شرم هم مىرود وقار مردانگى را هم حفظ مىكند .\r\n( 2 ) 39 . حضرت موسى بن جعفر عليهما السّلام فرمود : حق برادرت را ضايع نكن و اعتمادى كه بين شما هست از بين نبريد . اگر حقش را ضايع كردى ديگر اخوتى بين شما نيست اگر او خواست با شما قطع رابطه كند سعى كنيد با او ارتباط برقرار كنيد .\r\n( 3 ) 40 . امام صادق عليه السّلام فرمود : هر گاه براى شما مشكلى پيش آمد برادر مؤمن خود را خبر كنيد و به خود تنها اعتماد نداشته باشيد .\r\n( 4 ) 41 . حضرت صادق عليه السّلام فرمود : خداوند متعال به مردم احتياجى ندارد كه از آن‌ها قرض بخواهد ، هر حقى كه خداوند دارد به وليش مربوط مىگردد اگر خداوند بعضى از مؤمنين را وسيله قرار داده و آنها را بلند كرده براى اينست كه آنها امورى را انجام دهند وظائف خود را نسبت به مردم ايفا كنند .\r\n( 5 ) 42 . حضرت صادق عليه السّلام به محمد بن زياد فرمود : از اهل كوفه كدام اشخاص را مىشناسى گفت بشير دنبال و شجره فرمود : آنها با مؤمنين چگونه رفتار مىكنند زيرا مسلمان كسى است كه وجودش نافع باشد بعد فرمود : چه قدر نفقه همراه دارى ؟ گفتم : دويست درهم فرمود نشان بده من درهم‌ها را نماياندم حضرت هم دو دينار بر آن افزودند .\r\n( 6 ) 43 . امام صادق عليه السّلام فرمود : هر گاه سه نفر در جايى گرد آمديد دو نفرى با هم نجوا نكنيد زيرا سومى محزون مىگردد ، ( ) رسول اكرم صلى اللَّه عليه و آله فرمود : خون ، مال و عرض مؤمن حرام است .\r\n( 7 ) 44 . حضرت رسول صلى اللَّه عليه و آله فرمود : مؤمن آيينه برادرش مىباشد و بايد ناراحتىها را از آن دفع كند .\r\n( 8 )\r\n\r\nنهى از آزار مؤمن\r\n( 9 ) 1 . امام صادق عليه السّلام فرمود : روز قيامت منادى فرياد مىزند كجا هستند\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nآنهائى كه راه دوستان مرا صد مىكردند در اين هنگام گروهى از جاى خود حركت مىكنند در حالى كه گوشت بر صورت نداريد ، منادى مىگويد اين‌ها كسانى هستند كه مؤمنين را اذيت مىكردند و آنها را دشمن مىداشتند و سرزنش مىنمودند و بعد دستور مىرسد كه آنها را وارد جهنم كنيد .\r\n( 1 ) 2 . حضرت رسول صلى اللَّه عليه و آله فرمود : لغزش‌هاى مؤمنين را دنبال نكنيد هر كس لغزشهاى مؤمنان را تعقيب كند خداوند هم لغزشهاى آنها را دنبال مىكند و اين شخص سرانجام رسوا مىشود و لو در ميان خانه‌اش باشد .\r\n( 2 ) 3 . حضرت صادق عليه السّلام فرمود : هر كس لغزشهاى مؤمنين را بپوشاند خداوند عيب‌هاى او را مىپوشاند .\r\n( 3 ) 4 . فرمود : هر كس مؤمنى را براى يك كار عيب‌جوئى كند از دنيا نمىرود مگر اينكه مرتكب آن كار بشود .\r\n( 4 ) 5 . رسول خدا صلى اللَّه عليه و آله فرمود : خداوند متعال مىفرمايد : واى بر آن كس كه وليى را اهانت كند و هر كس وليى را اهانت نمايد با من به جنگ برخاسته است كسى كه با من جنگ مىكند خيال مىنمايد كه مرا ناتوان مىكند و يا از من پيشى مىگيرد من در دنيا خون ولى خود را قصاص مىكنم .\r\n( 5 )\r\n\r\nدر فضيلت ديانت\r\n( 6 ) 1 . على عليه السّلام فرمود : رسول خدا صلى اللَّه عليه و آله مرا به طرف يمن فرستادند و فرمودند با كسى جنگ نكنيد و مردم را به طرف خداوند دعوت نمائيد اگر خداوند گروهى را بدست شما هدايت كند بهتر است از آنچه آفتاب بر آن مىتابد .\r\n( 7 ) 2 . حضرت صادق عليه السّلام فرمود : بنده‌اى سخنى مىگويد و ايمان را در دل ديگرى ايجاد مىكند خداوند همه آنها را رحمت مىكند .\r\n( 8 ) 3 . و نيز فرمود : خداوند متعال فرمود :  فَوَقاهُ اللَّهُ سَيِّئاتِ ما مَكَرُوا  يعنى آنها بر او دست يافتند و او را كشتند ولى مىدانيد از چه او را نگاه داشت ، از اينكه در دين او فتنه ايجاد كنند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n( 1 ) 4 . حضرت باقر عليه السّلام فرمود : سلامت دين و صحت بدن بهتر از مال است و مال يكى از زينت‌هاى خوب دنيا مىباشد .\r\n( 2 ) 5 . حضرت صادق عليه السّلام فرمود : رسول خدا صلى اللَّه عليه و آله فرمودند : مجالست اهل دين شرف دنيا و آخرت مىباشد .\r\n( 3 ) 6 . حضرت صادق عليه السّلام در مورد قول راهب كه گفته بود لباس پشمى به لباس أهل مصيبت شباهت دارد فرمود : مگر مصيبتى بالاتر از مصائب دين هست .\r\n( 4 ) 7 . مفضل بن عمر گفت : امام صادق عليه السّلام به من فرمود : شما زياد از خانواده‌ات دور مىشوى ؟ گفتم آرى فرمود : كجا مىروى گفتم اهواز و فارس فرمود براى چه گفتم براى تجارت و طلب روزى و مال دنيا .\r\n( 5 ) 8 . على عليه السّلام فرمود : به سه چيز مسلمان كامل مىشود تفقه در دين ، توانائى در معيشت و صبر در مشكلات .\r\n( 6 ) 9 . على عليه السّلام فرمود : بهترين شما كسانى هستند كه هر گاه بر آنها نظر افكنى ياد خداوند بكنى .\r\n( 7 ) 10 . حضرت صادق عليه السّلام فرمود : شيطانى بنام خلاس بر آدميان موكل شد كه هر گاه آدمى مىخواست حديثى بگويد از ياد او مىبرد ، اينك هر گاه خواستيد حديثى بخوانيد و فراموش كرديد نام خدا را بر زبان جارى كنيد و صلوات به حضرت رسول صلى اللَّه عليه و آله بفرستيد ، و خلاس را لعنت كنيد حديث به ياد شما خواهد آمد .\r\n( 8 )\r\n\r\nدر توبه و استغفار\r\n( 9 ) 1 . حضرت صادق عليه السّلام در تفسير آيه شريفه  فَإِنَّهُ كانَ لِلْأَوَّابِينَ غَفُوراً  فرمود : يعنى آنها اهل عبادت هستند و به طرف خدا بازمىگردند و توبه مىكنند .\r\n( 10 ) 2 . على عليه السّلام فرمود : هر كس از گناهان باز گردد خدا هم او را رحمت مىكند و فرمان مىدهد كه جوارح او شهادت ندهد و فرشتگان در نامه اعمالش\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nننويسند و زمينى كه در آن مرتكب گناه شده است گناه او را ناديده بگيرد .\r\n( 1 ) 3 . حضرت صادق عليه السّلام فرمود : رسول خدا صلى اللَّه عليه و آله فرمودند : خداوند متعال هر گاه بنده‌اش توبه كند خوشحال مىشود همانطور كه شما اگر گمشده‌اش پيدا شود شادمان مىگردد .\r\n( 2 ) 4 . حضرت رسول صلى اللَّه عليه و آله فرمود : هر كس يك سال قبل از مرگش توبه كند خداوند توبه‌اش را قبول مىكند تا آن جا كه فرمود : اگر قبل از معاينه مرگ هم توبه كند باز پذيرفته مىشود .\r\n( 3 ) 5 . حضرت باقر عليه السّلام فرمود : اگر قبل از اينكه جانش به حلقش برسد توبه كند خداوند متعال توبه‌اش را قبول مىفرمايد .\r\n( 4 ) 6 . حضرت صادق عليه السّلام فرمود : بنده‌اى مرتكب گناه مىگردد و گناهش آمرزيده مىشود ، راوى گفت چگونه خواهد شد ؟ فرمود : او همواره از گناهان خود نادم است و استغفار مىكند ، از اين جهت گناهان او بخشيده مىشود .\r\n( 5 ) 7 . حضرت باقر عليه السّلام فرمود : خداوند دو چيز از مردم خواسته است نخست اينكه نعمت او را سپاس گويند تا نعمت آنها افزوده شود ، دوم اينكه از گناهان توبه كنند تا گناهان مورد عفو قرار گيرند .\r\n( 6 ) 8 . فرمود : كسى از گناهان نجات پيدا نمىكند مگر اينكه به گناه خود اقرار كند .\r\n( 7 ) 9 . فرمود : پشيمانى از گناه خود توبه است .\r\n( 8 ) 10 . حضرت رسول صلى اللَّه عليه و آله فرمود : پروردگار ميفرمايند : من خدائى هستم كه جز من خدائى نيست من حكام و سلاطين را خلق كردم و دل آنها در دست من قرار دارد ، هر ملتى كه از من اطاعت كند دل حاكمان را در بارهء آنها نرم مىكنم .\r\nو هر گاه عصيان بورزند آنها را خشمگين قرار مىدهم ، شما بىجهت حاكم را فحش ندهيد و به دلهاى خود مراجعه كنيد .\r\n( 9 ) 11 . و نيز فرمود : خداوند جوانى را كه از گناهان خود توبه كند و بازگشت نمايد بسيار دوست مىدارد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n( 1 ) 12 . حضرت صادق عليه السّلام فرمود : هر كس از گناهان توبه كند مانند اين است كه اصلا گناه مرتكب نشده است و كسى كه گناه مىكند و در عين حال استغفار مىنمايد خدا را مسخره مىكند و استهزاء مىنمايد .\r\n( 2 ) 13 . و نيز فرمود : هر بنده‌اى كه گناه كند خداوند به او هفت ساعت مهلت مىدهد اگر توبه كرد گناهش را ثبت نمىكند و اگر بازگشت نكرد يك گناه نوشته مىشود .\r\n( 3 ) 14 . امام صادق عليه السّلام فرمود : هر گاه شخصى بسيار استغفار كند نامه عملش بلند مىگردد و مىدرخشد .\r\n( 4 ) 15 . فرمود : در گناهان صغيره اصرار نكنيد و در گناه كبيره هم استغفارى نيست .\r\n( 5 ) 16 . امام باقر عليه السّلام فرمود : هر عملى كه بنده‌اى مرتكب شود و خداوند آن را نپسندد و گناه را نخست بر بنده خود مىپوشاند . و اگر بار ديگر مرتكب شد باز هم فاش نمىكند ، و اگر در مرتبه سوم باز هم انجام داد فرشته‌اى را به صورت آدمى مىفرستد و به مردم مىگويد فلانى اين كارها را مىكند .\r\n( 6 ) 17 . هر گاه بنده‌اى توبه كند و خالصا توبه نمايد خداوند متعال دوست دارد گناهان او را در دنيا و آخرت مخفى نگهدارد ، راوى گويد عرض كردم چگونه مخفى مىكند . فرمود : فرشتگان او را فراموش مىكنند كه گناهانش را ثبت كنند .\r\nخداوند به اعضاء و جوارحش امر مىكند كه گناهان او را فاش نسازند و به مكانهائى كه در آن مرتكب گناه شده است وحى مىكند كه شهادت ندهند او در هنگام مرگ گناهى نخواهد داشت .\r\n( 7 ) 18 . از امام عليه السّلام سؤال شد كه توبه نصوح چيست فرمود : توبه‌اى كه بعد از آن بازگشت بگناهى نباشد .\r\n( 8 ) 19 . حضرت صادق عليه السّلام فرمود : هر كس توبه را تأخير اندازد خود را گول مىزند ، هر كس بگويد بعد از اين دست از عمل ناشايست بر مىدارم در\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nسرگردانى هست ، هر كس براى گناهان خود عللى را بتراشد به هلاكت خواهد افتاد ، اصرار بر گناهان براى اين است كه مرتكب معصيت از مؤاخذه خداوند خود را در آسايش مشاهده مىكند و جز زيانكاران كسى از مكر خدا آسوده نيست .\r\n( 1 )\r\n\r\nدر عبادت و بندگى خداوند\r\n( 2 ) 1 . ابو بصير گويد : از امام صادق عليه السّلام پرسيدم حد عبادت چيست ؟ و به چه كسى عابد مىگويند ؟ فرمود : اطاعت خداوند با حسن نيت .\r\n( 3 ) 2 . فرمود خداوند متعال مىفرمايد : اى بندگان راستگوى من در دنيا به عبادت متنعم شويد تا در آخرت در بهشت با آن متنعم گرديد .\r\n( 4 ) 3 . حضرت رسول صلى اللَّه عليه و آله فرمود : بهترين مردم كسانى هستند كه به عبادت عشق بورزند . و با آن معانقه كنند . و با جان و دل او را دوست داشته باشند و با بدن خود آن را لمس نمايند ، او در هنگام عبادت چنان مشغول باشد كه سختى و راحتى دنيا براى او يكسان باشد .\r\n( 5 ) 4 . فرمود : واجبات خداوند را انجام بده تا پرهيزكارترين مردم باشى .\r\n( 6 ) 5 . امام سجاد عليه السّلام فرمود : هر كس واجبات خدا را انجام دهد او بهترين مردم است رسول اكرم صلى اللَّه عليه و آله فرمود : هر كس يك واجب را انجام دهد يك دعاى مستجاب نزد خداوند دارد .\r\n( 7 ) 6 . حضرت صادق عليه السّلام فرمود : خداوند مىفرمايد : محبوب‌ترين عمل بنده‌ام اين است كه واجبات خود را انجام دهد .\r\n( 8 ) 7 . حضرت صادق عليه السّلام فرمود : هر گاه روز قيامت فرا رسد گروهى از مردم در بهشت اجتماع مىكند . به آنها گفته مىشود شما كه هستيد ؟ گويند ما اهل صبر مىباشيم ، سؤال مىكنند بر چه صبر كرديد . گويند : صبر بر طاعت و معصيت در اين جا خداوند متعال مىفرمايد : راست مىگويند آنها را وارد بهشت كنيد اين است معنى آيه شريفه .  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\n( 9 ) 8 . فرمود : اى مردم چنان كار كنيد كه گويا پس از مرگ را معاينه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمىنمائيد .\r\n( 1 ) 9 . امام صادق عليه السّلام فرمود : هر گاه نخواستيد كار خيرى بكنيد يك سال به آن ادامه دهيد و بعد اگر خواستيد باز هم عمل كنيد و يا ترك نمائيد .\r\n( 2 ) 10 . فرمود : بپرهيزيد از اينكه چيزى را بر خود واجب كنيد و بعد دوازده ماه آن عمل را ترك كنيد و انجام ندهيد .\r\n( 3 )\r\n\r\nدر زهد و ترك دنيا\r\n( 4 ) 1 . على عليه السّلام فرمود : از جمله معاونين اخلاق در امور دين زهد در دنيا مىباشد .\r\n( 5 ) 2 . فرمود : مقصود از زهد در دنيا دنبال آرزوهاى دور و دراز نرفتن است و اينكه هر گاه نعمتى رسيد بايد شكرگزارى كرد . و از هر چه خداوند حرام كرده بايد دورى نمود .\r\n( 6 ) 3 . از حضرت سجاد عليه السّلام سؤال شد زهد چيست ؟ فرمود : زهد ده قسم است و بالاترين درجه زهد پائين‌ترين مقام ورع است و بالاترين مرتبه ورع پائين‌ترين رتبه يقين است و بالاترين درجه يقين پائين‌ترين درجه رضا مىباشد و در آيه شريفه زهد را به خوبى وصف كرده و گفته :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  .\r\n( 7 ) 4 . امام صادق عليه السّلام فرمود : زهد در دنيا به اين نيست كه مال خود را تباه كند و يا حلالى را حرام نمايد بلكه مقصود از زهد اين است به آنچه در دست دارى بيش از آنچه در دست خداوند است مطمئن نشوى .\r\n( 8 ) 5 . على عليه السّلام فرمود : علامت كسى كه به ثواب آخرت مايل است اين مىباشد كه از زرق و برق دنيا چشم بپوشد باز هم به اندازه آنچه برايش مقدر شده نمىتواند بدست آورد ، مغبون كسى است كه در آخرت بهره‌اى نداشته باشد .\r\n( 9 ) 6 . امام صادق عليه السّلام فرمود : هر كس در دنيا زاهد باشد خداوند حكمت را\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدر قلب او قرار مىدهد و زبانش را به آن باز مىكند و او را از عيب دنيا و دردها و درمان‌هاى آن آگاه مىگرداند . و او را از دنيا سالم به دار السّلام مىبرد .\r\n( 1 ) 7 . امام صادق عليه السّلام فرمود : هر گاه خداوند متعال بنده‌اى را مورد محبت قرار مىدهد او را زهد عطا مىكند و در دين بصيرت مىدهد و به عيب‌هايش متوجه مىسازد هر كس اين مقام‌ها را داشته باشد به خير دنيا و آخرت رسيده است .\r\n( 2 ) 8 . فرمود : هر كس دنبال چيزى مىرود ولى كسى مانند زهد در دنيا نصيبش نمىگردد ، اما دشمنان حق همواره طالب دنيا هستند ، و زهد ندارند ، راوى گويد : عرض كردم چرا اين طور مىباشد فرمود : براى اينكه دنيا را دوست دارند .\r\n( 3 ) 9 . فرمود : هر كس براى دنيايش كوشش كند به آخرت خود ضرر مىرساند و هر كس آخرت را اختيار كند به دنيا هم مىرسد و با لقاء رحمت خداوند خوشبخت مىگردد .\r\n( 4 ) 10 . رسول خدا صلى اللَّه عليه و آله فرمود : زهد اين نيست كه لباس درشت در بر كنى و يا غذاهاى سخت ميل كنى ، زهد اين است كه آرزوهاى خود را كم كنى .\r\n( 5 ) 11 . فرمود : اى على خداوند به تو زينتى داده كه به هيچ يك از بندگان خود نداده است و آن زهد در دنيا مىباشد كه عطا فرموده و دنيا هرگز نمىتواند تو را فريب دهد و براى تو سيمائى هست كه به آن شناخته مىشوى .\r\n( 6 ) 12 . مردى خدمت حضرت رسول صلى اللَّه عليه و آله عرض كرد : به من چيزى تعليم كن كه هر گاه آن را انجام دادم خداوند و مردم مرا دوست داشته باشند فرمود : از خداوند طلب كن آنچه را دوست دارد او هم تو را دوست خواهد داشت و از مال مردم چشم بپوش مردم هم تو را دوست خواهند داشت .\r\n( 7 ) 13 . از امام صادق عليه السّلام پرسيدند زهد در دنيا چيست ؟ فرمود : از حلال دست بردارند چون در آن حساب هست و از حرام دست بكشند چون در آن عقاب هست .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n( 1 ) 14 . على عليه السّلام فرمود : زهد ثروت است ورع سپر است بهترين زهد آن است كه مخفى باشد ، زهد بدن‌ها را كهنه مىكند و آرزوها را تجديد مىنمايد و مرگ را نزديك مىسازد و خواهش‌هاى نفسانى را دور مىكند ، هر كس به زهد رسيد خوشحال مىشود و هر كس به آن دست پيدا نكرد به مشقت خواهد افتاد .\r\nشرفى بالاتر از تقوى نيست . تجارتى مانند اعمال صالحه وجود ندارد و راهى بهتر از اين نيست كه آدمى در هنگام بروز شبهات توقف كند ، هر كس بر گذشته تأسف نخورد و از آن چه به دستش آمده خوشحال شود زاهد است .\r\nخداوند متعال در قرآن زهد را به خوبى تعريف كرده و فرمود :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  . اى مردم زهد كوتاهى آرزوها سپاسگزارى از نعمت‌ها و پرهيزكارى از حرام‌ها مىباشد اگر نتوانستيد زهد پيشه كنيد سپاسگزارى از نعمت‌ها را فراموش نكنيد خداوند براى آن دلائلى اقامه كرده كه عذر شما پذيرفته نمىشود .\r\n( 2 ) 15 . حضرت رسول صلى اللَّه عليه و آله فرمود : هر گاه مشاهده كرديد كه مردى زاهد شده از وى حكمت فرا گيريد كه به او حكمت تلقين شده است .\r\n( 3 ) 16 . خدمت حضرت صادق عليه السّلام عرض شد زهد چيست فرمود : خداوند در قرآن مجيد حدود آن را معين كرده و فرمود :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  .\r\n( 4 ) 17 . على عليه السّلام فرمود : هر كس دو روزش مساوى باشد مغبون است ، هر كس همش دنيا باشد حسرتش بيشتر مىباشد در هنگامى كه دنيا از دستش مىرود . هر كس فردايش از امروز و ديروز بدتر باشد محروم است هر كس فقط در فكر دنيا باشد و آخرتش را فراموش كند ، هلاك مىشود هر كس داراى نقصانى باشد و فكرش راه حقيقت را نگيرد مرگ براى او بهتر است ، دنيا با رنگ و بوئى كه دارد آدميان را به طرف خود جلب مىكند و اهل دنيا گول آن را مىخورند و آخرت نيز اهلى دارد كه به آن توجه دارند ، آنها از مفاخرت با اهل دنيا خوددارى مىكنند و با آنها انس و الفتى ندارند و گول ظواهر آن را\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنمىخورند و اندوهگين نمىشوند .\r\nاى شيخ هر كس از حوادث شب بترسد خوابش نمىبرد ، گردش شب و روز عمر آدميان را تمام مىكنند ، اينك زبانت را محفوظ دار و كمتر سخن بگو و اگر سخن مىگوئى همه‌اش خير باشد ، براى مردم بخواه و به‌پسند آنچه را براى خودت مىخواهى .\r\nدر اين هنگام على عليه السّلام متوجه ياران خود شد و فرمود : اى مردم مگر مشاهده نمىكنيد كه اهل دنيا شب و روز را با حالات مختلف مىگذرانند ، يكى بيمار است و به خود مىپيچد و ديگرى از وى عيادت مىكند و ديگرى در حال مرگ است ، چه افرادى هستند كه طالب دنيا مىباشند در صورتى كه مرگ آنها را طلب مىكند .\r\nچه افراد غافلى كه در كوچه و خيابانها حركت مىكنند و غرق در افكار خود مىباشند ناگهان مرگ مىآيد و آنها با همه افكارى كه دارند در كام مرگ فرو مىروند ، آيندگان در پى گذشتگان خواهند رفت ، خداوند مردمانى را آفريد و دنيا را بر آن‌ها تنگ كرد و به آنان فرمود كه در آن جا با زهد و قناعت زندگى كنند و به آن دلبستگى پيدا نكنند .\r\nاما مخلوقاتى به دنيا راغب نشدند و به طرف دار السّلام روى آوردند و بر سختى و ناراحتى دنيا صبر كردند و به آنچه در نزد خداوند مىباشد ميل نمودند و براى رضايت خداوند متعال جان و مال خود را فدا كردند در پايان زندگى به شهادت رسيدند .\r\nآنها به ملاقات خداوند رسيدند و خداوند از آنها راضى بود و دانستند كه مرگ راه گذشتگان است ، آنها براى آخرت خود زاد و توشه برداشتند اما اين زاد طلا و نقره نبود آنها لباس خشن در بر كردند و با قوت مختصرى زندگى نمودند و زياد براى خود پيش فرستادند و براى خداوند حب و بغض داشتند و آنها هستند چراغ هدايت و آنها در آخرت متنعم مىباشند .\r\n( 1 ) 18 . حضرت رسول صلى اللَّه عليه و آله فرمود : كسى شيرينى ايمان را درك نمىكند\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمگر اينكه به دنيا توجه نكند و باكى نداشته باشد دنيا در دست چه كسى است .\r\n( 1 ) 19 . فرمود : دل شما هرگز حلاوت ايمان را درك نمىكند مگر اينكه در دنيا زاهد باشد .\r\n( 2 ) 20 . فرمود : هر كس براى دنيا فعاليت داشته باشد به آخرت ضرر مىرساند و هر كس دنبال آخرت برود به دنيا ضرر مىرساند و اگر دنيا ضررى به بيند مانعى ندارد .\r\n( 3 )\r\n\r\nدر خوف و رجاء\r\n( 4 ) 1 . حضرت صادق عليه السّلام فرمود : مؤمن جز خداوند از كسى نمىترسد و جز به حق سخن نمىگويد .\r\n( 5 ) 2 . على عليه السّلام فرمود : به آن چه اميد ندارى بيشتر به آن چه اميدوارى اميدوار باش زيرا موسى بن عمران عليه السّلام رفت براى اهلش آتش بياورد خداوند با او سخن گفت و بعنوان رسالت مراجعت كرد ملكه سبا كافره بود دست سليمان مسلمان شد و ساحران فرعون آمدند كه به او كمك كنند ايمان آوردند .\r\n( 6 ) 3 . حضرت صادق عليه السّلام فرمود : هر كس خدا را شناخت از خداوند مىترسد و هر كس از خداوند ترسيد از دنيا دست مىشويد .\r\n( 7 ) 4 . فرمود : هر كس از خداوند ترسيد همه از او خواهند ترسيد ، و هر كس از خداوند نترسيد خداوند او را از همه چيز خواهد ترسانيد .\r\n( 8 ) 5 . امام صادق به اسحاق بن عمار فرمود : اى اسحاق از خداوند بترس مانند اينكه او را مشاهده مىكنى اگر تو او را نمىبينى او تو را مىنگرد و اگر معتقد باشى كه خداوند تو را نمىبيند كافر هستى حالا كه معتقد هستى او تو را مىنگرد پس چرا در هنگام معصيت از مردم مخفى مىشوى ولى به خداوند توجه ندارى و او را از نظر مىاندازى .\r\n( 9 ) 6 . فرمود : از كسى ايمن مباش مگر آن كسى كه از خداوند بترسد .\r\n( 10 ) 7 . اسحاق بن عمار گويد : عرض كردم : گروهى معصيت مىكنند و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمىگويند ما به لطف خداوند اميدوار مىباشيم ، اين‌ها همين طور هستند تا مرگ آنها مىرسد فرمود : آنها در آرزو زندگى مىكنند و دروغ مىگويند ، هر كس آرزو دارد دنبالش مىرود و هر كس از چيزى ترسيد از او فرار مىكند .\r\n( 1 ) 8 . حضرت سجاد عليه السّلام فرمود : من از مدينه خارج شدم تا نزديك ديوار رسيدم و به آن تكيه زدم در اين هنگام مردى كه دو جامه سفيد در بر داشت مقابل من ظاهر شده گفت : اى على بن الحسين چرا اندوهناك هستى ؟ آيا براى دنيا ناراحت هستى كه روزى دنيا براى نيكوكار و بدكار حاضر است .\r\nگفتم : من براى اين فكر نمىكنم دنيا همانطور است كه وصف كردى .\r\nگفت پس براى آخرت فكر مىكنى كه خداوند در آن حكومت مىكند و وعده‌اش راست مىباشد ، گفتم : براى آخرت هم ناراحت نيستم و آن همانطور است كه گفتى . گفت : پس چرا ناراحت هستى و از فتنه ابن زبير ناراحت مىباشى ؟\r\nبعد آن مرد خنديد و گفت : اى على بن حسين آيا مشاهده كرده‌اى كه كسى از خداوند بترسد او را كفايت نكند . گفت ؟ خير گفت : آيا ديده‌اى كه كسى چيزى بخواهد و خدا به او ندهد .\r\n( 2 ) 9 . حضرت رسول صلى اللَّه عليه و آله فرمود : سوگند به خدائى كه جانم در دست اوست خداوند بر بندگانش رحيم‌تر است از مادر بفرزندش .\r\n( 3 ) 10 . حضرت صادق عليه السّلام فرمود : بنده‌اى مؤمن نمىشود مگر اينكه در بين خوف و رجاء زندگى كند .\r\n( 4 ) 11 . حضرت رسول صلى اللَّه عليه و آله فرمود : خداوند متعال مىفرمايد : به عزت و جلال خودم سوگند بنده خود را بين دو خوف و يا دو امن قرار نخواهم داد و هر گاه در دنيا از من در آسايش باشد او را در قيامت خواهم ترسانيد ، و اگر در دنيا از من بترسد او را در قيامت آسايش خواهم داد .\r\n( 5 ) 12 . امام صادق عليه السّلام فرمود : به خداوند آن طور اميدوار باش كه اين اميد تو را وادار به معصيت نكند و از خداوند به آن اندازه خوف داشته باش كه تو را\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاز رحمت خدا مأيوس نسازد .\r\n( 1 ) 13 . امام سجاد عليه السّلام فرمود : اى فرزند آدم همواره در خير هستى مادامى كه از خودت واعظى داشته باشى و به كارهايت خودت رسيدگى كنى و تا هنگامى كه از خدا بترسى و براى اعمالت محزون گردى ، اى فرزند آدم تو خواهى مرد و زنده خواهى شد و جواب بايد بدهى .\r\n( 2 ) 14 . رسول خدا صلى اللَّه عليه و آله فرمود : داود در خانه بود و مردم خيال مىكردند او مريض است و از وى عيادت مىكردند ، در صورتى كه او مريض نبود و فقط خوف از خدا و حياء او را مانند بيماران كرده بود .\r\n( 3 ) 15 . حضرت رسول صلى اللَّه عليه و آله فرمود : بنده مؤمن از دو چيز مىترسد يكى از گذشته‌اش كه نمىداند در آن چه كرده است و خداوند با وى چه خواهد كرد و يكى از آينده‌اش كه نمىداند چه خواهد شد ؟ پس بايد بندگان بكوشند و براى خود زاد و توشه تهيه كنند ، سوگند به خدائى كه جانم در دست اوست بعد از مرگ يا بهشت است يا دوزخ .\r\n( 4 ) 16 . حضرت صادق عليه السّلام فرمود : تعجب دارم از كسى كه از چهار چيز مىترسد ليكن به چهار چيز پناه نمىبرد كسى كه مىترسد چه را به اين گفته خداوند توجه ندارد كه فرمود :  حَسْبُنَا اللَّهُ وَ نِعْمَ الْوَكِيلُ  و در دنباله‌اش مىفرمايد :\r\n فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ  .\r\nتعجب دارم از كسى كه محزون مىشود چرا به گفته خداوند توجه ندارد كه فرمود :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  . و در دنباله آن فرمود :\r\n وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ  و تعجب دارم از كسى كه به او مكر كرده‌اند چرا به اين آيه توجه ندارد كه فرمود :  أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ .  و بعد مىفرمايد :  فَوَقاهُ اللَّهُ سَيِّئاتِ ما مَكَرُوا  .\r\nتعجب دارم از كسى كه دنيا و زينت آن را طلب مىكند چگونه به اين گفته خدا توجه ندارد كه فرمود :  ما شاءَ اللَّهُ لا قُوَّةَ إِلَّا بِاللَّهِ  و در دنبال آن مىفرمايد :   إِنْ تَرَنِ أَنَا أَقَلَّ مِنْكَ مالًا وَ وَلَداً فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ   .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( 1 ) 17 . به حضرت صادق عليه السّلام گفته شد : در وصيّت لقمان چه نوشته بود ؟\r\nفرمود : در آن وصيّت‌هاى عجيبى بود از آن جمله يكى اين بود كه به فرزندش گفت : از خداوند چنان خائف باش كه اگر خوبيهاى ثقلين را بياورى باز تو را عذاب كند و آن قدر اميدوار باش كه اگر گناه ثقلين را بياورى تو را رحمت كند .\r\n( 2 ) 18 . امام جعفر صادق عليه السّلام فرمود : پدرم مىگفت : هر بندهء مؤمنى دو نور در قلب دارد نور اميد و نور ترس ، و اگر اين‌ها را وزن كنند با هم فرقى ندارند .\r\n( 3 ) 19 . حضرت رسول صلى اللَّه عليه و آله فرمود : نخستين اثر حكمت آن است كه از خداوند بترسى .\r\n( 4 ) 20 . رسول اكرم صلى اللَّه عليه و آله فرمودند : خداوند بر بنده‌اى كه اندكى در قلبش خوف باشد غضب نمىكند و آتش به او صدمه‌اى نمىرساند .\r\n( 5 ) 21 . حبيب بن حرس آمد خدمت حضرت رسول صلى اللَّه عليه و آله و گفت : يا رسول اللَّه من مردى هستم كه گناه زياد مىكنم ، فرمود : توبه كنيد ، گفت : توبه مىكنم ولى باز به گناه برمىگردم فرمود : هر گاه گناه كردى توبه كن . گفت يا رسول اللَّه گناهم زياد مىشود . فرمود : عفو خدا از گناهانت زيادتر است .\r\n( 6 ) 22 . رسول اكرم صلى اللَّه عليه و آله فرمود : هنگامى كه دو محافظ نامه عمل را بالا مىبرند و خداوند آغاز و انجام نامه را مشاهده مىكند و اول و آخر آن نيك است . مىفرمايد : نامه را بر هم گذاريد من بندهء خود را بخشيدم .\r\n( 7 ) 23 . حضرت سجاد عليه السّلام فرمود : داود هنگامى كه خطايى مىكرد از خداوند مىترسيد تا اندازه‌اى كه مفاصلش از هم باز مىشد بعد متوجه وسعت رحمت خداوند بر گناهكاران مىشد و مفاصلش مانند اول مىشد .\r\n( 8 ) 24 . فرمود : اگر مردم دنيا همه بميرند من وحشت نخواهم كرد مادامى كه قرآن باشد آن حضرت هنگامى كه قرآن مىخواند و به  مالِكِ يَوْمِ الدِّينِ  مىرسيد آن را تكرار مىكرد و نزديك بود از خوف خدا قالب تهى كند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n( 1 )\r\n\r\nدر محبت و شوق\r\n( 2 ) 1 . حضرت باقر عليه السّلام فرمود : هر گاه خواستى بدانى كه در تو خير هست يا نه به قلبت نگاه كن اگر اهل طاعت را دوست مىدارد بدان در شما خير هست و خداوند شما را دوست مىدارد و اگر اهل طاعت را دشمن مىدارد و معصيت‌كاران را دوست مىدارد بدان كه خداوند تو را دوست نمىدارد در هر حال انسان با كسى است كه او را دوست مىدارد .\r\n( 3 ) 2 . حضرت باقر عليه السّلام به زياد فرمودند : واى بر تو مگر دين جز حب و بغض چيز ديگرى هست مگر نمىبينى كه خداوند فرمود :  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  و در جاى ديگر فرمود :  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  و گفت :  يُحِبُّونَ مَنْ هاجَرَ إِلَيْهِمْ  پس دين همان محبت است و محبت هم دين است .\r\n( 4 ) 3 . حضرت صادق عليه السّلام فرمود : هر گاه مؤمن به يكى از زينت‌هاى دنيائى خود را مزين كند و شيرينى محبت خداوند را بيابد مردم دنيا خيال مىكنند كه در عقل او نقصانى پديد آمده .\r\n( 5 ) 4 . امام صادق عليه السّلام فرمود : رسول اكرم صلى اللَّه عليه و آله به اصحاب خود فرمودند كدام يك از ريسمانهاى ايمان محكم‌تر است گفتند : خداوند و رسولش داناتر مىباشند . گروهى گفتند : نماز جمعى گفتند : زكوه دسته‌اى گفتند : روزه ، جماعتى گفتند : حج و عمره عده‌اى گفتند : جهاد .\r\nرسول اكرم صلى اللَّه عليه و آله فرمودند : همه آنهائى كه گفتيد درست و ليكن محكم ترين ريسمان خدا محبت و بغض براى خداوند مىباشد ، و اينكه دوستان خدا را دوست و دشمنان خدا را دشمن بگيريد .\r\n( 6 ) 5 . حضرت رسول صلى اللَّه عليه و آله فرمودند : كسانى كه براى خدا با هم دوستى مىكنند روز قيامت روى زمينى از زبرجد سبز قرار مىگيرند و در طرف راست عرش جلوس مىكنند . در حالى كه هر دو طرف عرش هم راست مىباشد .\r\nچهره آنها از برف سفيدتر و از خورشيد درخشان پرنورتر مىباشد همه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nفرشتگان مقرب و پيغمبران مرسل به حال آنها غبطه مىخورند ، مردم از هم سؤال مىكنند اين‌ها كدام افراد مىباشند گفته مىشود : آنها كسانى هستند كه در راه خدا با هم دوست مىباشند .\r\n( 1 ) 6 . امام صادق عليه السّلام فرمود : دو برادر مؤمن با هم برخورد مىكنند بهترين آنها كسى است كه برادر ديگرش را بيشتر دوست داشته باشد .\r\n( 2 ) 7 . فرمود : محكمترين رشته ايمان اين است كه حب و بغض براى خدا باشد و هر چه مىدهند براى خدا و اگر نمىدهند آن هم براى خدا باشد .\r\n( 3 ) 8 . امام باقر عليه السّلام فرمود : هنگامى كه كار بر ابو ذر سخت شد گفت بار خدايا من به خاطر تو به سختى دچار شدم ، به عزت تو سوگند تو ميدانى كه در دل تو را دوست مىدارم .\r\n( 4 ) 9 . امام صادق عليه السّلام فرمود : حب نيكان به نيكان براى آنها ثواب است و محبت بدان به نيكان فضيلتى براى نيكان مىباشد . دشمنى بدكاران به نيكوكاران زينت نيكان و دشمنى نيكان با بدان رسوائى براى بدان است .\r\n( 5 ) 10 . امام باقر عليه السّلام فرمود : اگر مردى براى خدا مردى را دوست داشته باشد خداوند او را پاداش مىدهد اگر چه محبوب در علم خدا از اهل آتش باشد ، اگر مردى را براى خداوند دشمن بدارد خداوند او را ثواب مىدهد اگر چه مبغوض در علم خدا اهل بهشت باشد .\r\n( 6 ) 11 . مردى از امام كاظم عليه السّلام پرسيد : يكى از مردان عادى با من برخورد مىكند و سوگند ياد مىنمايد كه مرا دوست دارد ، من هم سوگند بخورم كه او را دوست دارم ، فرمود قلبت را امتحان كن و بنگر واقعا او را دوست دارى اگر چنين است سوگند ياد كن .\r\n( 7 ) 12 . مردى از حضرت صادق عليه السّلام پرسيد مردى به ديگرى مىگويد شما را دوست دارم از كجا بدانم او راست مىگويد ؟ فرمود : قلبت را امتحان كن اگر او را دوست دارى او هم تو را دوست مىدارد .\r\n( 8 ) 13 . فرمود : هر كس محبت خود را در جايى قرار دهد كه روا نيست او در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمعرض خطر قرار گرفته و اين محبت بزيان او تمام خواهد شد .\r\n( 1 ) 14 . امام صادق عليه السّلام فرمود : مردم خداوند را به سه وجه عبادت مىكنند گروهى او را مىپرستند كه از ثواب و پاداش او استفاده كنند . اين نوع عبادت را عبادت حريصان مىنامند . كه طمع باشد ، دسته‌اى خداوند را عبادت مىنمايند كه از آتش دوزخ مىترسند اين عبادت بردگان است كه او را عبادت خوف گويند .\r\nاما ما خداوند را از اين جهت عبادت مىكنيم كه او را دوست داريم و اين نوع عبادت را عبادت كريمان نامند و آن عبادت افرادى است كه آرامش دل دارند ، خداوند متعال فرمود :  وَ هُمْ مِنْ فَزَعٍ يَوْمَئِذٍ آمِنُونَ  كسى خداوند را دوست بدارد خدا هم او را دوست مىدارد .\r\n( 2 ) 15 . رسول خدا صلى اللَّه عليه و آله فرمود : هر كس ما را دوست داشته باشد روز قيامت با ما خواهد بود اگر كسى سنگى را دوست داشته باشد با آن محشور مىشود .\r\n( 3 ) 16 . امام صادق عليه السّلام فرمود : حكم دين اين است كه حب و بغض آدمى براى خدا باشد و هر چه مىدهد و يا نمىدهد براى رضاى او باشد .\r\n( 4 ) 17 . رسول اكرم صلى اللَّه عليه و آله فرمود : سوگند به خدائى كه جان من در دست اوست شما وارد بهشت نمىشويد مگر اينكه مؤمن باشيد و ايمان پيدا نمىكنيد مگر اينكه همديگر را دوست داشته باشيد . شما را دلالت كنم به چيزى كه اگر او را انجام دهيد ، با هم ديگر دوست مىشويد و آن اينست كه با صداى بلند به هم سلام كنيد .\r\n( 5 ) 18 . فرمود : هر گاه مردم علم را فرا گيرند و ليكن عمل نكنند ، و با زبان همديگر را دوست داشته باشند و در دل با هم دشمن باشند و قطع رحم كنند هر گاه اين اعمال را انجام دهند خداوند آنها را لعنت مىكند و گوش آنها را كر نموده و ديدگان آنها را كور مىگرداند .\r\n( 6 ) 19 . يكى از روزها به يكى از ياران خود گفت : اى بنده خدا در راه خدا با مردم دوستى و دشمنى كن زيرا كه بولايت خدا نمىرسد مگر با اين اعمال\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمردى مزه ايمان را نخواهد چشيد اگر چه نماز و روزه‌اش زياد باشد مگر با اين كارها .\r\nامروز بيشتر برادرىها روى جهات دنيائى است براى دنيا با هم دوست و يا دشمن مىباشند ، و اين‌ها نزد خدا ارزش ندارد آن مرد عرض كرد : من از كجا دوست و دشمن را بشناسم تا با آن‌ها دوستى و يا دشمنى نمايم ، رسول اكرم رو به طرف على كردند و گفتند دوست اين را دوست و دشمنش را دشمن داشته باش اگر چه پدر و يا برادرت باشند .\r\n( 1 ) 20 . رسول اكرم صلى اللَّه عليه و آله فرمود : هر كس خداوند را شناخت و او را بزرگ دانست زبان خود را از سخن و شكمش را از طعام نگه مىدارد و به روزه و نماز و پرستش روى مىآورد گفتند يا رسول اللَّه اين‌ها اولياء خداوند مىباشند .\r\nفرمود : اولياء خداوند سكوت مىكنند اما سكوت آنها تفكر است و سخن مىگويند در حالى كه سخن آنها ذكر خداوند است ، نظر آنها از روى عبرت و پند و سخن آنان حكمت و دانش مىباشد در ميان مردم راه مىروند ولى مردم از آنها بركت مىجويند اگر نه اين بود كه اجل وقت معينى دارد هر آينه جان آنها از بدن مفارقت مىكرد .\r\n( 2 ) 21 . فرمود : خداوند متعال هنگامى كه مىنگرد اهل يك آبادى در معصيت و گناه زياده روى نمىكنند و فقط سه نفر از آنها ايمان دارند ، خداوند به اهل آن قريه ندا مىكند كه اى معصيت‌كاران اگر در ميان شما آن چند نفر مؤمن دوست همديگر و در مساجد اجتماع نداشتند و در سحرها استغفار نمىكردند براى شما عذاب مىفرستادم .\r\n( 3 ) 22 . خداوند متعال به حضرت موسى عليه السّلام وحى فرستاد : آيا براى من كارى كرده‌اى ؟ فرمود بار خدايا نماز براى تو گذاردم و روزه گرفتم و صدقه دادم و بسيار در ياد تو بودم ، فرمود : اى موسى اما نماز دليل بندگى شما هست و روزه سپرى براى شما مىباشد ، صدقه بر تو سايه مىافكند ، و زكات نور است كه تو را راهنمائى مىكند و ذكرت قصرهائى برايت مىآورد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاما كارى كه براى من انجام داده‌اى چيست ؟ موسى گفت : بفرمائيد عملى كه براى شما هست كدام است ؟ فرمود : اى موسى آيا يكى از دوستان مرا دوست داشته‌اى و يا يكى از دشمنان مرا دشمن گرفته‌اى ، در اين جا موسى دانست كه بهترين اعمال حب و بغض براى خدا مىباشد .\r\n( 1 ) 23 . على عليه السّلام فرمود : اگر خدا و رسول را دوست داشته باشى و خدا و رسول هم ترا دوست داشته باشند كسى قدرت ندارد به تو زيان برساند و اين را بدان كه خدا هرگز دوستان خود را دشمن نمىدارد و دوستى كسى جز خدا نمىتواند به تو سود برساند .\r\n( 2 ) 24 . رسول اكرم صلى اللَّه عليه و آله فرمود : كسى كه با خدا انسى دارد وحشت نمىكند و هر كسى را خداوند عزيز كرد خوار نمىگردد و هر كسى را خدا بىنياز فرمود فقير نمىشود خداوند او را بدون عشيره عزت مىدهد و بدون مال ثروت مىبخشد .\r\n( 3 )\r\n\r\nدر غنا و فقر\r\n( 4 ) 1 . على عليه السّلام فرمود : من باكى ندارم كه دستم به فقر بند شود و يا به ثروت .\r\n( 5 ) 2 . رسول اكرم صلى اللَّه عليه و آله فرمودند : بار خدايا محمد و آل محمد عليهم السّلام را به اندازه كفاف روزى بده و به دشمنان محمد و آل محمد مال و فرزندانى زياد عطا كن .\r\n( 6 ) 3 . حضرت باقر عليه السّلام فرمود : به ابو ذر مژده دادند كه گوسفندانت امسال زياد شده‌اند ، او گفت : من از زيادى گوسفندها خوشحال نمىشوم ، من به اندازه كفاف راضى هستم نه آنكه زياد شوند و آدمى را به خود مشغول كنند .\r\n( 7 ) 4 . امام سجاد عليه السّلام فرمود : از آنچه در دست مردم مىباشد دست بردار ، بىنيازى در همين است و از مردم كمتر حاجت بخواه كه اين خود فقر است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n( 1 ) 5 . امام صادق عليه السّلام فرمود : شرف مؤمن در نماز شب است و عزت او در بىنيازى از مردم مىباشد .\r\n( 2 ) 6 . امام سجاد عليه السّلام فرمود : من همه نيكىها را در نداشتن مىدانم و اينكه آدمى از مردم اميدى نداشته باشد ، هر كس از مردم قطع اميد كند و كارهايش را به خداوند واگذار كند خداوند دعاهاى او را مستجاب مىكند .\r\n( 3 ) 7 . حضرت صادق عليه السّلام فرمود : هر گاه خداوند متعال يكى از بندگان خود را دوست داشته باشد محبوب‌ترين فرزندان او را از وى مىگيرند .\r\n( 4 ) 8 . على عليه السّلام فرمود : بايد در ذلت هم احتياج به مردم و هم بىنيازى از آنها را جمع كنى ، نيازمندى را بايد با نرمش سخن و چهره باز و بىنيازى را با حفظ آبرو و عزت توام نمائى .\r\n( 5 ) 9 . امام صادق عليه السّلام گفت : رسول خدا صلى اللَّه عليه و آله فرمودند : اى على خداوند فقر را امانت نزد مردم گذاشته هر كس فقر را بپوشاند خداوند به اندازه پاداش روزه‌دار و نمازگزار به او مىدهد .\r\nهر كس حاجت خود را به كسى بگويد و او توانائى داشته باشد كه حاجت او را برآورد و ليكن بىاعتنائى مىكند و حاجت او را روا نمىدارد در واقع او را كشته است ، البته اين كشتن با شمشير و نيزه نيست و لكن با قلب خود او را كشته است .\r\n( 6 ) 10 . فرمود : اگر فقراء شما نبودند توانگران شما وارد بهشت نمىشدند .\r\n( 7 ) 11 . فرمود : هر بنده‌اى كه از مال دنيا متنعم شده براى عبرت گرفتن است و هر كس هم كه به مال دنيا نرسيده براى آزمايش مىباشد .\r\n( 8 ) 12 . فرمود : درهم و دينار گذشتگان را هلاك كردند و شما را هم هلاك خواهند كرد .\r\n( 9 ) 13 . امام باقر عليه السّلام فرمود : رسول خدا صلى اللَّه عليه و آله فرمودند : خداى متعال فرمود :\r\nبعضى از بندگان مؤمن من كارشان جز با مال و ثروت و تندرستى بدن انجام نمىگيرد از اين جهت آنان را به مال فراوان و بدن سالم امتحان مىكنم و در اين\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nهنگام امر دين آنها نيز درست مىگردد و آنها متدين مىشوند .\r\nاما دسته‌اى ديگر بندگانى مىباشند كه كار آنها با فقر و پريشانى و بيمارى بايد همراه باشد در اين جا آنها را با فقر و مرض امتحان مىكنم و امر دين آنان هم مرتب مىشود و من داناتر مىباشم به حال بندگان خود .\r\n( 1 ) 14 . حضرت صادق عليه السّلام فرمود : بعضى از بندگان در نزد خداوند درجه‌اى دارند كه به آن نمىرسند مگر با بيمارى و يا فقر و يا مرگ يكى از فرزندان ، اگر او بر اين مصيبت‌ها صبر كند به آن مقام خواهد رسيد .\r\n( 2 ) 15 . فرمود : عيسى بن مريم عليه السّلام براى بنى اسرائيل خطبه خواند و فرمود :\r\nمن در ميان شما ظاهر شدم در حالى كه خورش من گرسنگى است و غذاى من همان است كه در بيابان‌ها براى حيوانات ميرويد چراغ من ماه و فرشم خاك و بالش من سنگ است ، من خانه‌اى ندارم كه خراب شود مالى ندارم كه تلف گردد ، فرزندى ندارم كه بميرد زنى ندارم كه محزون گردد من كه چيزى ندارم پس من بىنيازترين فرزندان آدم هستم .\r\n( 3 ) 16 . حضرت كاظم عليه السّلام فرمود : پيامبران و فرزندان پيامبران و پيروان آنها به سه خصلت گرفتار مىشوند . بيمارى در بدن ترس از حاكم و فقر .\r\n( 4 ) 17 . امام رضا عليه السّلام فرمود : هر كس فقير مسلمانى را مشاهده كند و با او طورى رفتار كند كه با ثروتمند انجام مىدهد روز قيامت خداوند بر او غضب خواهد كرد .\r\n( 5 ) 18 . على عليه السّلام فرمود : فقر آدم زرنگ را از ميدان مباحثه بيرون مىكند ، كسى به خاطر فقير بودن او برهانش قبول نمىشود ، آدم نادار در شهر خود هم غريب مىباشد خوشا به حال آن كسى كه از معاد ياد كند و براى روز حساب خود را آماده سازد و با روزى مختصر قانع باشد . ثروت در غربت وطن است همان گونه كه فقر در وطن غريب مىباشد .\r\nقناعت مالى است كه تمام نمىشود ، فقر مرگ بزرگ است خداوند متعال خوراك فقراء را در اموال اغنياء قرار داد و آن را واجب فرمود ، فقيرى گرسنه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنمىشود مگر اينكه ثروتمندى از دادن حق او خوددارى مىكند . چه زيبا است تواضع توانگران به فقراء و با اين عمل خود از خدا پاداش مىگيرند ، و از آن بهتر اين است كه فقراء ، به خداوند متكى باشند و گرد ثروتمندان نروند .\r\n( 1 ) 19 . رسول خدا صلى اللَّه عليه و آله فرمود : هر كس مؤمنى را خوار كند و يا زن مؤمنه‌اى را به خاطر فقرش تحقير نمايد خداوند روز قيامت او را رسوا مىكند و به مردم معرفى مىنمايد .\r\n( 2 ) 20 . فرمود : بار خدايا مرا در حال فقر زنده بدار و با فقرا از دنيا ببر و با فقراء محشور گردان .\r\n( 3 ) 21 . مردى خدمت حضرت رسول صلى اللَّه عليه و آله آمد و گفت : من تو را براى خدا دوست مىدارم ، فرمود : حالا كه مرا دوست دارى پس براى فقر جامه‌اى تهيه كن فقر به كسى كه مرا دوست دارد از رفتن سيل به مسيل بيشتر سرعت دارد .\r\n( 4 ) 22 . فرمود : بنگريد به آنها كه از شما پائين هستند و به بالاتر از خود نگاه نكنيد ، كه اگر چنين نباشيد نعمت‌هاى خدا را ملاحظه نخواهيد كرد .\r\n( 5 ) 23 . فرمود : هر گاه خداوند در دنيا بنده‌اى را دوست داشته باشد او را گرسنه مىكند گفتند : يا رسول اللَّه چگونه او را گرسنه مىنمايد ؟ هنگامى كه همه جا را طعام فرا گرفته و ارزان هم هست اما ولىّ خدا غذا پيدا نمىكند كه بخورد .\r\n( 6 ) 24 . فرمود : فقر بر دو قسم است ، فقر در دنيا و فقر در آخرت ، فقر دنيا بىنيازى در آخرت مىباشد ، و بىنيازى در دنيا فقر در آخرت است و اين موجب هلاكت خواهد بود ، لقمان به فرزندش گفت : اى فرزند كسى را كوچك مشمار چون همه بندگان خدا هستند .\r\n( 7 ) 25 . على عليه السّلام فرمود : پرده‌هاى عنكبوت را از خانه پاك كنيد كه موجب فقر مىگردد بول در حمام فقر مىآورد ، خوردن در حال جنابت موجب فقر مىشود و نيز چيزهائى كه موجب فقر مىگردد عبارتند از :\r\nشانه كردن سر در حال قيام . گذاشتن كثافت در خانه ، سوگند به دروغ ، زنا ، حرص زياد خوابيدن بين نماز مغرب و عشاء ، خوابيدن قبل از طلوع\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآفتاب ، اعتياد به دروغ ، شنيدن موسيقى ، رد سائل در شب ، نداشتن عقل معيشت ، قطع رحم .\r\nپس از اين فرمود : شما را خبر دهم از آنچه رزق را زياد مىكند ، گفتند :\r\nبفرمائيد ، فرمود جمع كردن بين دو نماز ، تعقيب نماز صبح ، صله رحم ، پاك كردن منزل از كثافات ، مواساة با مؤمن ، صبح دنبال زندگى رفتن ، استغفار ، گفتار حق ، اجابت مؤذن و سخن نگفتن در بيت الخلاء .\r\nحريص نبودن شكم منعم ، دورى كردن از سوگند حرام ، شستن دست قبل از خوردن غذا ، خوردن غذائى كه از سفره مىريزد ، و هر كس هر روز سى بار سبحان اللَّه بگويد خداوند هفتاد نوع بلا را از او دور مىگرداند ، كه آسانترين آنها فقر مىباشد .\r\n( 1 ) 26 . على عليه السّلام فرمود : اى فرزند آدم هر گاه مشاهده كردى كه خداوند نعمت‌ها را مكرر به تو مىدهد بترس .\r\n( 2 ) 27 . حضرت رسول صلى اللَّه عليه و آله فرمود : ثروت و مال آن نيست كه مال و متاع زياد داشته باشى ، ثروت اين است كه نفست غنى باشد .\r\n( 3 ) 28 . و نيز فرمود : هر غنى و فقيرى روز قيامت آرزو مىكند كه كاش در دنيا فقط به اندازه امرار معاش داشت .\r\n( 4 )\r\n\r\nدر قناعت\r\n( 5 ) 1 . حضرت باقر عليه السّلام فرمود : هرگز به بالا دست خود نظر نكن زيرا خداوند متعال مىفرمايد :  فَلا تُعْجِبْكَ أَمْوالُهُمْ وَ لا أَوْلادُهُمْ  اگر در اين ميان شيطان تو را وسوسه كرد از زندگى حضرت رسول صلى اللَّه عليه و آله ياد كن ، كه نانش نان جو و حلوايش خرما و آتش افروزش شاخه‌هاى خرما بود .\r\n( 6 ) 2 . حضرت رسول صلى اللَّه عليه و آله فرمود : هر كس مىخواهد غنىترين مردم باشد بايد از آنچه خود دارد اطمينانش بيشتر باشد از آنچه در دست مردم مىباشد .\r\n( 7 ) 3 . فرمود : خداوند متعال مىفرمايد : اى فرزند آدم راضى باش به آنچه به\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nشما دادم تا از غنىترين مردم باشى .\r\n( 1 ) 4 . امام صادق عليه السّلام فرمود : بالاتر از قناعت ثروتى نيست .\r\n( 2 ) 5 . حضرت سجاد عليه السّلام فرمود : هر كس به آنچه خدا تقسيم فرموده راضى باشد از همه مردم غنىتر است .\r\n( 3 ) 6 . امام صادق عليه السّلام مردى را موعظه كرد و فرمود : قانع باش به آنچه خداوند تقسيم كرده است و به آنچه در دست مردم مىباشد نگاه نكن و به آنچه نخواهى رسيد آرزو نكن ، هر كس قناعت كند سير مىشود و از آخرت بهره‌ات را بگير .\r\n( 4 ) 7 . على عليه السّلام فرمود : هر كس بخواهد اميال نفسانى خود را راضى كند و آتش آن را فرو ننشاند در حسرت خواهد مرد .\r\n( 5 ) 8 . فرمود : هر كس از دنيا به آنچه او را كفايت مىكند راضى باشد اندكى از مال دنيا هم براى او كافى است و هر كس راضى نباشد چيزى او را كفايت نمىكند .\r\n( 6 ) 9 . مردى خدمت حضرت صادق عليه السّلام شكايت كرد كه او هر چه طلب مىكند باز هم قانع نمىگردد و نفسش همواره با او در منازعه مىباشد كه بيشتر كند عرض كرد : چيزى به من تعليم كن تا از آن بهره‌مند شوم ، فرمود : اگر آنچه را در دست دارى تو را بىنياز مىكند پس كمتر آن هم ترا بىنياز مىسازد . و اگر بىنيازت نمىكند پس همه آن هم تو را بىنياز نخواهد كرد .\r\n( 7 ) 10 . حضرت رسول صلى اللَّه عليه و آله فرمود : هر كس از ما سؤال كند به او مىدهيم و هر كس بىنياز باشد خداوند او را غنى مىسازد .\r\n( 8 ) 11 . فرمود : دنيا در حال نقل و انتقال است . و مال دنيا در دست كسى نمىباشد و روزى از دست او بيرون خواهد رفت ، اگر دنيا بنفعت باشد و ناتوان باشى باز به تو مىرسد و اگر دنيا بر ضررت باشد با همه توانائى قدرت ندارى از خود دفع ضرر نمائى ، هر كس آرزوهاى خود را از خود دور كند راحت مىگردد و هر كس به آنچه خداوند داده قانع باشد ديدگانش روشن مىشود .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n( 1 ) 12 . حضرت صادق عليه السّلام فرمود : هر كس قدر خود را شناخت هلاك نخواهد شد ، مردم گريه نمىكنند كه چرا از دست آنها رفت ، ولى گريه مىكنند كه چرا نتوانستند زياد نمايند .\r\n( 2 ) 13 . فرمود : رسول خدا صلى اللَّه عليه و آله فرمودند : كدام چيز انسان را كفايت مىكنند ، سپس اشاره بدست خود فرمودند .\r\n( 3 ) 14 . مردى آمد خدمت حضرت باقر عليه السّلام و گفت : خداوند شما را سلامت نگهدارد ما در كوهستانها به تجارت مشغول هستيم و گاهى در جايى قرار مىگيريم كه در آن جا برف هست ما توانائى نداريم روى برف‌ها نماز بگذاريم ، فرمود : مگر شما توانائى نداريد مانند اين مرد در جاهائى كه برف نيست تجارت كنيد .\r\n( 4 ) 15 . حضرت رسول صلى اللَّه عليه و آله فرمودند : قناعت مالى است كه تمام نمىشود و نيز گفتند : قناعت گنجى است كه فانى نخواهد شد .\r\n( 5 ) 16 . مردى خدمت حضرت رسول صلى اللَّه عليه و آله عرض كرد : خداوندا ما را از مردم بىنياز كن ، نبى اكرم فرمود : اين طور سخن نگو ، بلكه از خدا بخواه كه شما را به مردمان بد نيازمند نكند ، زيرا مؤمن همواره به برادر مؤمنش احتياج دارد .\r\n( 6 ) 17 . ابو عبيده حذاء گويد : از امام صادق عليه السّلام خواستم كه از خداوند بخواه كه روزى مرا دست بندگان قرار ندهد ، امام عليه السّلام فرمود : خداوند اين دعا را قبول نمىكند زيرا روزى بندگان را به يك ديگر ارتباط داده است ، شما از خداوند بخواهيد كه روزى شما را در دست نيكان قرار دهد و شما را نيازمند بدكاران نگرداند .\r\n( 7 )\r\n\r\nدر فضيلت علم و عالم و تعلم و تعليم\r\n( 8 ) 1 . على عليه السّلام فرمود : خداوند متعال هر گاه به بنده‌اى خيرى بدهد او را در دين عالم مىگرداند .\r\n( 9 ) 2 . حضرت رسول صلى اللَّه عليه و آله فرمود : فضيلت دانش نزد من از فضيلت عبادت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبهتر است و بهترين فضيلت در دين ورع و پرهيزكارى مىباشد .\r\n( 1 ) 3 . امام صادق عليه السّلام فرمود : كسى كه علم فرا گيرد و براى خداوند به ديگران ياد دهد در آسمانها به او بزرگ مىگويند .\r\n( 2 ) 4 . در تفسير آيه شريفه  إِنَّما يَخْشَى اللَّهَ مِنْ عِبادِهِ الْعُلَماءُ  فرمود : مقصود از علماء در اين آيه شريفه كسانى هستند كه گفتار آنها با كردارشان يكى باشد و هر كس اين چنين نباشد عالم نخواهد بود .\r\n( 3 ) 5 . مردى خدمت رسول صلى اللَّه عليه و آله آمد و گفت : يا رسول اللَّه علم چيست فرمود : انصاف گفت : بعد چيست ؟ فرمود گوش دادن ، گفت بعد چيست ؟ فرمود نگهدارى پرسيد بعد چيست ؟ فرمود : عمل به علم ، گفت : بعد ؟ فرمود : نشر و پخش آن در ميان مردم .\r\n( 4 ) 6 . حضرت باقر عليه السّلام فرمود : اگر نزد جوانى از شيعيان رفتى و ديدى دنبال علم نمىرود و دينش را تعليم نمىگيرد او را تنبيه كن .\r\n( 5 ) 7 . حضرت رسول صلى اللَّه عليه و آله فرمود : صبح كن يا عالم باش و يا متعلم و هرگز اوقات خود را به لهو و لعب نگذران .\r\n( 6 ) 8 . حضرت صادق عليه السّلام فرمود : در طلب دانش شتاب كنيد ، سوگند بخدائى كه جانم در دست او مىباشد يك حديث در حلال و حرام كه از يك عالم صادق فراگيرى بهتر است از دنيا و هر چه در آن از طلا و نقره است .\r\n( 7 ) 9 . فرمود : خداوند هيچ عملى را بدون معرفت قبول نمىكند ، و هيچ معرفتى را بدون عمل نمىپذيرد . هر كس معرفت يافت همان شناخت او را به عمل دعوت خواهد كرد و هر كس عمل نكند معرفتى ندارد ، ايمان همه چيز را به هم پيوند داده است .\r\n( 8 ) 10 . رسول اكرم صلى اللَّه عليه و آله فرمود : طلب علم بر هر مسلمانى از زن و مرد واجب است و خداوند طالبان علم را دوست مىدارد .\r\n( 9 ) 11 . حضرت على عليه السّلام فرمود : عالمى كه علمش را پنهان كند روز قيامت مبعوث مىشود در حالى كه از همه بدبوتر است . همه جنبندگان او را لعنت\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمىكنند .\r\n( 1 ) 12 . فرمود : از حقوق عالم اين است كه از وى زياد سؤال نكنيد و از جامه‌هاى او نگيريد ، هر گاه نزد او رفتى و ديدى گروهى نزد او هستند بر همه سلام كن و او را به تحيت اختصاص بده مقابل عالم بنشين و پشت سر او قرار نگير با چشمت به او اشاره نكن و با دست اشاره نداشته باش و زياد نزد او سخن نگو و در نزدش سخن‌هاى ديگران را برخش نكش و او را خسته نگردان .\r\nمثل عالم مانند درخت خرما است و بايد منتظر باشى كه يك دانه از آن ساقط شود . عالم اجرش بيشتر از روزه‌دار مجاهد است و هر گاه عالمى درگذرد در اسلام رخنه‌اى پيدا مىشود كه چيزى جاى او را نمىگيرد .\r\n( 2 ) 13 . امام صادق عليه السّلام فرمود : عالم بىبصيرت مانند كسى است كه بيراهه برود و او هر چه سرعت داشته باشد از مقصد دور مىگردد .\r\n( 3 ) 14 . حضرت رسول صلى اللَّه عليه و آله فرمود : هر كس بدون علم كارى انجام دهد فسادش بيشتر از صلاح مىگردد .\r\n( 4 ) 15 . اسحاق بن عمار گويد : خدمت امام صادق عليه السّلام عرض كردم هر كس در مجلس عالمى براى تعظيم مردى از جاى خود برخيزد چگونه است ؟ فرمود اين عمل مكروه است مگر اينكه تعظيم براى دين باشد .\r\n( 5 ) 16 . على عليه السّلام فرمود : هر گاه در مجلس عالمى قرار گرفتيد سعى كن كه گوش بدهى و سخن فرا فراگيرى ، اگر در مجلس سكوت كنى و از گفتگوها استفاده نمائى بهتر است از اين كه حرف بزنى ، و مواظب باش كه سخن ديگران را قطع نكنى .\r\n( 6 ) 17 . حضرت رسول صلى اللَّه عليه و آله فرمود : از علماء سؤال كنيد و با حكماء آميزش نمائيد و با فقراء همنشين باشيد .\r\n( 7 ) 18 . امام صادق عليه السّلام فرمود : در زمين هميشه عالمى هست كه حق را از باطل مىشناسد .\r\n( 8 ) 19 . على عليه السّلام فرمود : حكمت را فراگير و لو از مشركان باشد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n( 1 ) 20 . حضرت رسول صلى اللَّه عليه و آله فرمودند : دو مطلب نادر را از دو نفر بپذيريد ، سخن حكمت آميز را از نادان قبول كنيد و سخن بىپايه را از يك حكيم مورد عفو قرار دهيد .\r\n( 2 ) 21 . على عليه السّلام فرمود : دو نفر در دنيا كمرم را شكسته‌اند ، مردى شيرين زبان و فاسق و مردى جاهل و عابد ، اين بوسيله زبان از فسقش دفاع مىكند و اين با عبادت خود پرده بر جهلش مىكشد ، از علماى فاسق بترسيد و از جاهل عابد هم بدور باشيد آنها فتنه مىكنند ، از رسول خدا صلى اللَّه عليه و آله شنيدم فرمود اى على هلاك من در دست منافقان عالم نما مىباشد .\r\n( 3 ) 22 . رسول خدا صلى اللَّه عليه و آله فرمود : هر كس براى خداوند علمى طلب كند و نخواهد آن را وسيله‌اى براى رسيدن به دنيا قرار دهد آن علم او را در نزد مردم محترم مىگرداند و به خودش تواضع مىدهد و موجب ترس از خداوند مىگردد و در دين به او بصيرت مىدهد .\r\nاين علم به آدمى سود مىدهد و بايد آن را فرا گرفت و اگر كسى علم را براى دنيا فرا گيرد و بخواهد در ابواب سلاطين و حكام از آن بهره‌مند گردد او خود را هميشه بالاتر از مردم تصور مىكند و بر مردم فخر مىفروشد و مقام خود را بالاتر از همگان مىداند .\r\nاين عالم مىخواهد علم خود را وسيله تفوق قرار دهد و حتى با نيرنگ‌ها و حيله‌هاى خود مىخواهد خداوند را فريب و دين را وسيله زندگى و رياست قرار دهد ، اين چنين عالمى از علمش سود نخواهد برد و روز قيامت رسوا و نادم خواهد شد .\r\n( 4 ) 23 . على عليه السّلام فرمود : اى مؤمن اين علم و ادب بهاى جان تو مىباشند اكنون در فرا گرفتن آن كوشش داشته باش هر چند بر دانش و كمال خود بيفزائى آبرو و مقام تو در اجتماع بالا مىرود عالم شما را به طرف خداوند رهبرى مىكند و با علم و ادب مىتوان به خداوند خدمت كرد و به او نزديك شد ، اينك نصيحت مرا قبول كن تا از عذاب رها شوى .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n( 1 ) 24 . رسول اكرم صلى اللَّه عليه و آله فرمود : دنبال دانش برويد . اگر چه در چين باشد زيرا طلب علم بر هر مسلمانى واجب است .\r\n( 2 ) 25 . مردى خدمت حضرت رسول صلى اللَّه عليه و آله آمد و عرض كرد يا رسول اللَّه اگر جنازه حاضر باشد و عالمى هم مجلس داشته باشد كدام يك از آنها در نزد شما محبوب است تا من آن را انجام دهم ؟ رسول اكرم فرمود : اگر كسى جنازه را حمل كند و دفن نمايد حضور در مجلس علم بهتر و أفضل است .\r\nاگر در مجلس عالمى حضور پيدا كنى بهتر است از اينكه هزار جنازه را تشييع كنى و هزار مريض را عيادت نمائى و هزار شب را نماز بخوانى و هزار روز را روزه بدارى و هزار درهم را صدقه بدهى و هزار حج مستحبى انجام دهى هزار بار مستحبى در راه خداوند جنگ كنى و مال و جانت را فدا كنى هيچ يك از اين‌ها ثواب حضور در مجلس علم را ندارد .\r\nزيرا با علم و دانش مىتوان خدا را بدرستى عبادت كرد و صفات كمال و جمال او را شناخت و از او اطاعت نمود بوسيله علم خير دنيا و آخرت را بدست آورد و از شرها و بديها دورى كرد . و اگر علم نباشد جهل انسان را به هر طرف مىكشاند .\r\n( 3 ) 26 . رسول اكرم صلى اللَّه عليه و آله فرمود : شما را از مردمانى اطلاع دهم كه نه پيامبر هستند و نه شهداء ولى روز قيامت پيامبران و شهداء هم به مقام آنها غبطه مىخورند ، گفته شد يا رسول اللَّه اين‌ها چه كسانى هستند ؟\r\nفرمود : آنها كسانى هستند كه در دل مردم حب خداوند را ايجاد مىكنند و محبت خداوند را در دل مردم جاى مىدهند ، سؤال شد ايجاد محبت خدا در دلها معلوم است چگونه مردم را محبوب خدا قرار مىدهند فرمود : آنها را به كارهاى نيك دعوت مىكنند و از كارهاى بد نهى مىنمايند ، هر گاه از خداوند اطاعت كنند محبوب خدا مىشوند .\r\n( 4 ) 27 . امام صادق عليه السّلام فرمود : هر كس بابى از علم را بياموزد كه به آن مردم را هدايت كند خداوند اجر هفتاد پيغمبر را به او مىدهد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n( 1 ) 28 . فرمود : هر كس بابى از علم را فرا گيرد به آن عمل كند و يا نكند ، بهتر است از اينكه يك هزار ركعت نماز مستحبى انجام دهد .\r\n( 2 ) 29 . امام باقر عليه السّلام فرمود : قاريان قرآن بر سه دسته‌اند ، مردى قرآن را براى اين آموخته كه به دنيا برسد ، و از پادشاهان و حكام حقوق بگيرد و بر مردم قدرت پيدا كند و به آنها زور بگويد .\r\nمردى قرآن را به خوبى ياد گرفته ولى به آن عمل نمىكند و احكام و حدود آن را فراموش كرده . سومى قرآن را فرا گرفته و از آن بهره‌مند مىشود و شب‌ها تلاوت مىكند و در مساجد به عبادت مشغول مىشود و بيمارىهاى قلب خود را با قرآن شفا مىدهد ، خداوند به سبب اينها بلاها را از زمين دفع مىكند و باران مىفرستد و اين‌ها بسيار عزيز و محترم مىباشند .\r\n( 3 ) 30 . حضرت صادق عليه السّلام فرمود : هنگامى كه روز قيامت فرا رسد خداوند همه مردم را در يك جا گرد مىآورد و ميزان‌ها را نصب مىگرداند ، در اين هنگام خون شهيدان و مداد علماء با هم وزن مىشوند ولى مداد علماء از آن سنگين‌تر است .\r\n( 4 ) 31 . على عليه السّلام فرمود : استوارى دنيا به چهار چيز است عالم سخنورى كه به علمش عمل كند و جاهلى كه از آموختن دانش تكبر نكند . ثروتمندى كه از مالش در راه خدا انفاق كند و فقيرى كه به خاطر فقر آخرتش را به دنيا نفروشد .\r\nهر گاه عالم علمش را پخش نكرد ، و غنى از مالش انفاق ننموده و فقير آخرت خود را به دنيا فروخت و جاهل تكبر كرد و دنبال علم نرفت در اين هنگام دنيا به عقب بر مىگردد و همه چيز دگرگون مىشود .\r\nشما از پر شدن مساجد گول نخوريد و آمد و رفت مردم در مساجد شما را فريب ندهد گفته شد يا امير المؤمنين در آن زمان چگونه بايد زندگى كرد ، فرمود : در ظاهر با آنها باشيد ولى باطل آنها را قبول نكنيد ، هر چه كسب كنيد سود مىبريد و با هر كه دوست باشيد محشور مىشويد و از خداوند گشايش كارها را طلب كنيد .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n( 1 ) 32 . حضرت رسول صلى اللَّه عليه و آله فرمود : داناترين مردم كسى است كه از علم مردم به علم خود بيافزايد و هر كس علمش زياد شد قيمتش افزوده مىگردد ، هر كس علم نداشته باشد بهاى آن نيز كم است ، هر كس به حق عمل مىكند سزاوار آن است و داناترين مردم كسى است كه از نادان‌ها فرار كند .\r\n( 2 ) 33 . حضرت كاظم عليه السّلام فرمود : رسول خدا صلى اللَّه عليه و آله وارد مسجد شد در حالى كه گروهى گرد او حلقه زده بودند فرمود اين چيست ؟ گفتند علامه مىباشد ، فرمود : علامه چيست ؟ گفتند : انساب عرب و حوادث آنها را بهتر مىداند ، فرمود اين علمى است كه ندانستن آن زيان ندارد و به عالم آن هم سودى نمىرساند .\r\n( 3 ) 34 . مردم به طرف على عليه السّلام روى آوردند و گفتند : يا امير المؤمنين ما را از فقيه اطلاع دهيد ، فرمود : آرى من اكنون فقيه واقعى را به شما معرفى مىكنم ، فقيه كسى است كه مردم را به گناه وادار نكند و از رحمت خداوند مأيوس نگرداند .\r\nفقيه بايد جامعه مسلمين را از عواقب اعمال خودشان برحذر دارد و عذاب خداوند را به آنها گوش زد سازد ، و قرآن را فراموش نكند و به چيزهاى ديگر روى نياورد ، در آن قرائتى كه فكر و انديشه نباشد خيرى نيست و در عبادتى كه فقه نباشد فائده نخواهد بود و در عبادتى كه تقوى نباشد اثرى و فائده‌اى نيست .\r\n( 4 ) 35 . امام صادق عليه السّلام فرمود : تواضع كنيد از هر كس كه دانش فرا مىگيريد و به هر كس هم تعليم مىدهيد باز تواضع داشته باشيد .\r\n( 5 ) 36 . امام باقر عليه السّلام فرمود : پرندگان آسمانها و چهارپايان و ماهىها براى طالبان علم استغفار مىكنند .\r\n( 6 ) 37 . رسول خدا صلى اللَّه عليه و آله فرمودند : عالم و متعلم هر دو در اجر شريك هستند ، مگر اين كه براى عالم دو اجر هست و براى متعلم يك اجر و در غير اين چيزى نيست .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n( 1 ) 38 . على عليه السّلام در يكى از خطبه‌هاى مسجد كوفه فرمودند : اى مردم بدانيد كه كمال دين در طلب علم و عمل است و طلب علم براى شما از طلب مال واجب‌تر است ، مال را خداوند تقسيم كرده و ضمانت نموده كه به شما برساند و روزى شما را خواهد داد .\r\nاما علم را از شما دور نگهداشته و در اختيار گروهى گذاشته و به شما امر كرده است كه آن را از اهلش فرا گيريد ، و اينك دنبال علم برويد . و بدانيد كه مال زياد شما را فاسد مىكند و دين شما را تباه مىگرداند ، و دلها را سخت مىنمايد .\r\nاما علم را هر چه فرا گيريد و به آن عمل كنيد ، به صلاح دين شما هست و بهشت را نصيب شما خواهد كرد ، مال مردم را بخيل مىكند ، و حتى مالدار به خودش هم بخل مىورزد ، تا كجا كه بمردم كمك كند ، مال به انفاق كم مىگردد ، در صورتى كه علم با انفاق زياد مىشود .\r\nبدانيد كه متابعت از عالم و مصاحبت با او از علائم دين است و اطاعت از عالم نيكىها مىآورد و گناهان را محو مىكند ، و براى مؤمنين ذخيره تهيه مىنمايد مناصب علماء در دنيا و آخرت بلند مىباشند و خوشنام خواهند مرد .\r\nآگاه باشيد كه مال زايل مىگردد و مانند صاحبش از بين مىرود ولى علم و علماء هميشه هستند علم حكومت مىكند در صورتى كه مال محكوم مىباشد ، هر كس علم را فرا گيرد و آن را دريابد و بشناسد و به آن ايمان بياورد و به كار بندد و راه آن را برود رستگار مىشود .\r\n( 2 ) 39 . امام صادق عليه السّلام فرمود : هر چيزى زكواتى دارد و زكات علم اين است كه به اهلش تعليم دهى .\r\n( 3 ) 40 . فرمود : هر كس عمل كند به آنچه مىداند . كفايت مىكند از آنچه نمىداند .\r\n( 4 ) 41 . على عليه السّلام فرمود : هر كس گفتارش با كردارش مطابقت كرد او مرد تمام و كاملى است و اگر گفتارش با كردارش مطابقت نكرد بايد خود را توبيخ\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكند .\r\n( 1 ) 42 . امام صادق عليه السّلام فرمود : علم بايد با عمل مقرون باشد ، هر كس علم بدست آورد بايد عمل كند ، و هر كارى انجام مىدهد بايد با علم باشد ، علم با عمل هم آغوش هستند ، اگر عمل نبود علم او را ترك مىكند .\r\n( 2 ) 43 . على عليه السّلام در منبر فرمودند : اى مردم هر گاه علمى بدست آورديد به آن عمل كنيد و رستگار شويد . عالمى كه به علمش عمل نكند مانند جاهل است كه سرگردان است و نمىداند چه بكند بلكه به اين عالم كه علمش را رها كرده و دنبال هوى مىرود حجت و برهان تمام است و او مىداند كه كارهايش بر خلاف است و راه كج را تعقيب مىكند .\r\nاو مانند جاهل سرگردان مىباشد و دنبال گمراهى مىرود ، شما هرگز كج نرويد كه گمراه مىشويد و در شك و ترديد قرار نگيريد كه كافر مىشويد و خود را راضى نگه نداريد كه در امور دين مسامحه خواهيد كرد و زيان خواهيد ديد .\r\nشما بايد هميشه دنبال حق باشيد و فقه بياموزيد و گول نخوريد و فريب ندهيد ، بهترين شما آن كسى است كه از خداوند اطاعت مىكند بايد آسوده باشد و خوشحالى كند و هر كس نافرمانى دارد بايد مايوس و پشيمان باشد .\r\n( 3 ) 44 . فرمود : علم را براى رسيدن به مال و منال و جاه و جلال طلب نكنيد ، زيرا در عقوبت دانايان و نادانان يكسان مىباشند .\r\n( 4 ) 45 . فرمود : هر كس در جواب سؤالى كه نمىداند پاسخ درست بگويد ، اظهار كند خدا و رسول دانا هستند ، او جزء پرهيزكاران به حساب مىآيد .\r\n( 5 ) 46 . امام صادق عليه السّلام فرمود : طالبان علم سه دسته هستند آن‌ها را بشناسيد دسته‌اى براى جدال و سخن رانىهاى جاه‌طلبانه علم را فرا مىگيرند و اين‌ها در واقع جاهلانى هستند كه لباس علماء را در بر كرده و به صورت آنها درآمده‌اند .\r\nگروهى علم را براى تكبر و سوارى گرفتن از مردم مىآموزند و جماعتى هم براى فقه و درك مسائل دنبال علم و كمال مىروند . آن كسى كه براى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nجدال و مباحثه علم فرا گرفته او مردى موذى و مضر است و جاهلى است به صورت عالم .\r\nاو در اجتماعات شركت مىكند و با مطالب علمى و ادبى مردم را مشغول مىنمايد و خود را حليم و بردبار و خاشع و فروتن نشان مىدهد ، در صورتى كه اصلا تقوى ندارد خداوند اين عالم را رسوا مىكند و دماغش را مىكوبد .\r\nكسى كه براى تكبر علم فرا مىگيرد ، و با افرادى نظير خود بگفتگو مشغول مىشود ، براى توانگران تواضع مىكند و از لذت‌ها و حلاوت مجالس آنها برخوردار است خداوند ديده بصيرت او را كور مىكند و آثار او را از ميان علماء مىبرد .\r\nاما كسى كه براى فهميدن عقل و دانش فرا مىگيريد و شب‌ها را بيدارى مىكشد و در تاريكىها نماز مىگذارد و از خداوند مىترسد ، و همواره به خود مشغول است و زمانش را به خوبى درك مىكند و از نزديكترين برادرانش خائف است اين عالم روز قيامت در امان خواهد بود و بخواسته‌هاى خود خواهد رسيد و مورد رحمت خداوند قرار خواهد گرفت .\r\n( 1 ) 47 . امام صادق عليه السّلام فرمود : هر كس براى منفعت دنيا دنبال حديث برود او در آخرت بهره‌اى نخواهد داشت و هر كس طالب آخرت باشد خداوند خير دنيا و آخرت به او مىدهد .\r\n( 2 ) 48 . حضرت سجاد عليه السّلام فرمود : هر كس علم را وسيله مال دنيا قرار دهد هرگز از آن سودى نخواهد برد .\r\n( 3 ) 49 . امام صادق عليه السّلام فرمود : هر گاه ديديد كه عالم دنيا را دوست دارد ، او را در دين خود متهم بدانيد ، زيرا هر كس چيزى را دوست دارد دنبال آن مىرود ، خداوند متعال به داود عليه السّلام وحى كرد بين من و خود عالم محب دنيا را واسطه مكن .\r\nعالمى كه متوجه دنيا شود راه دوستى شما را با من سد مىكند . اين گونه علماء راهزنان هستند و نمىگذارند مردم خود را به طرف حق و حقيقت برسانند ،\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nيكى از كوچكترين عقوبتى كه براى اين گونه علماء دارم اين است كه آنها را از حلاوت مناجات خود محروم مىكنم .\r\n( 1 ) 50 . فرمود : پدرم مىگفت هر كس بر امام ستمگرى وارد شود و در نزد او قرآن بخواند و مقصودش اين باشد كه به دنيائى برسد اين قارى به عدد هر يك از كلماتى كه قرائت مىكند لعنت مىشود و همچنين مستمع هم ملعون است .\r\n( 2 ) 51 . فرمود : هر گاه فقيهى از دنيا برود شيطان خوشحال مىشود .\r\n( 3 ) 52 . رسول خدا صلى اللَّه عليه و آله فرمود : دو نفر هستند كه هرگز سير نمىگردند يكى طالب مال و ديگرى طالب علم ، هر كس در دنيا به آنچه خداوند حلال كرده اكتفا كند از گرفتارى سالم خواهد ماند و هر كس از هر راه كه بخواهد مال جمع مىكند و قيد و بندى ندارد هلاك مىگردد مگر اينكه توبه كند ، هر كس علم را فرا گيرد و به آن عمل نمايد نجات پيدا مىكند و هر كس بوسيله علم فقط طالب دنيا باشد بهره‌اش همان خواهد بود .\r\nعلماء بر دو قسم مىباشند ، مردى به علمش عمل مىكند او اهل نجات است و عالمى به علمش عمل ندارد او هلاك مىگردد ، اهل دوزخ از بوى عالم بىعمل در رنج و اذيت مىباشند از كسانى كه روز قيامت حسرت خواهند خورد آن عالمى است كه مردم از علم او منتفع شدند و وارد بهشت گرديدند ولى خودش عمل نكرد و وارد جهنم شد .\r\nاين گونه عالمان بسيار خوار خواهند شد زيرا آنها علم را رها كرده و به هوى نفس خود عمل كردند و پيروى كردن از هوى نفس و آرزوى دراز آدمى را به هلاكت مىرساند ، زيرا پيروى كردن از هوى نفس راه حق را سد مىكند و آرزوى دراز آخرت را از ياد مىبرد .\r\n( 4 ) 53 . امام صادق عليه السّلام فرمود : سلاح خود را به بدكار نده كه تو را گمراه مىكند .\r\n( 5 ) 54 . جابر گويد : به حضرت باقر عليه السّلام عرض كردم فقهاء كوفه گويند روز قيامت بنده‌اى را در حالى كه لگام بر دهان دارد مىآورند و اين لگام از آتش\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمىباشد خداوند متعال مىفرمايد : اى بنده من چرا علمى را كه به تو آموختم مخفى نگهداشتى ؟\r\nمىگويد : بار خدايا از بندگانت ترسيدم . مىفرمايد : بايد از من مىترسيدى ، امر مىكنند آن بنده را به طرف آتش ببرند و امام باقر فرمودند : فقهاء كوفه دروغ مىگويند به خداوند سوگند اگر اين راست باشد پس چرا خداوند مؤمن آل فرعون را ستايش كرده در حالى كه او خازن فرعون بود و ششصد سال علم خود را مخفى كرد .\r\n( 1 ) 55 . امام صادق عليه السّلام فرمود : شديدترين دشمن عالم همان‌ها هستند كه با او در يك عقيده مىباشند .\r\n( 2 )\r\n\r\nدر فضيلت كاتب و كتابت\r\n( 3 ) 1 . ابو بصير گويد : خدمت حضرت صادق عليه السّلام رسيدم فرمود : شما چرا مطالب را در كتابى جمع نمىكنيد ؟ شما اگر كتابت نكنيد چيزى را حفظ نخواهيد كرد ، گروهى از اهل بصره از من سؤالاتى كردند و آن‌ها را نوشتند و رفتند .\r\n( 4 ) 2 . فرمود : شما نوشته‌هاى خود را حفظ كنيد كه به زودى به آنها احتياج پيدا خواهيد كرد .\r\n( 5 ) 3 . امام صادق عليه السّلام فرمود : بنويس و علمت را در ميان برادرانت منتشر كن اگر فوت كردى بچه‌هايت كتابهاى تو را به ارث مىبرند زمانى خواهد آمد كه مردم از هم خواهند پاشيد در آن هنگام شما به كتابهاى خود انس پيدا مىكنيد .\r\n( 6 ) 4 . فرمود : دل آدمى با نوشتن مطلبى در كتاب محكم مىشود و اطمينان مىيابد .\r\n( 7 ) 5 . فرمود : حديث ما را درست بخوانيد ما قوم فصيحى هستيم .\r\n( 8 ) 6 . فرمود : مواصلت بين برادران در حضر رفت و آمد و در سفر كتابت\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاست .\r\n( 1 ) 7 . عيسى بن قاسم گويد : از امام صادق عليه السّلام پرسيدم به اهل كتاب چگونه بايد سلام كرد ؟ فرمود : بنويسيد\r\nسلام على من اتبع الهدى\r\nو در آخر نامه بنويسيد\r\n سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ \r\n. ( 2 ) 8 . ذريح گويد : از امام صادق عليه السّلام پرسيدم بر يهودى و نصرانى چگونه بايد سلام كرد آيا بايد جواب نامه آنها را داد امام در اين مسأله با كراهت جواب دادند .\r\n( 3 ) 9 . امام صادق فرمود : در هر چيزى كه خواستيد بنويسيد بسم اللَّه را فراموش نكنيد و لو اينكه بعد از آن شعرى باشد .\r\n( 4 ) 10 . امام صادق عليه السّلام فرمود : بسم اللَّه را به خط خوبى بنويسيد و باء آن را نكشيد تا اينكه سين آن كشيده شود .\r\n( 5 ) 11 . فرمود :\r\nبسم اللَّه الرحمن الرحيم\r\nبفلان ننويسيد . و باكى نيست كه در پشت كتاب بنويسيد اين كتاب براى فلانى نوشته شد .\r\n( 6 ) 12 . امام صادق عليه السّلام فرمود : مانعى ندارد كه كسى نام خودش را قبل از نام كسى كه براى او نامه مىنويسد بنويسد .\r\n( 7 ) 13 . فرمود : على عليه السّلام فرمودند : اگر براى حاجتى نامه مىنويسيد ، بايد آية الكرسى و آخر سوره بنى اسرائيل را قرائت كنيد ، تا حاجت شما برآورده شود .\r\n( 8 ) 14 . امام صادق عليه السّلام فرمود : پاسخ نامه مانند جواب سلام واجب است .\r\n( 9 ) 15 . حضرت صادق عليه السّلام فرمود : اگر خواستيد يكى از نامهاى خداوند را پاك كنيد آن را با پاك‌ترين چيزى كه در دست داريد پاك كنيد .\r\n( 10 ) 16 . رسول خدا صلى اللَّه عليه و آله فرمود : كتاب خدا را با پاكترين چيز پاك كنيد و رسول خدا از سوزانيدن كتاب خدا و همچنين محو كردن آن با قلم نهى كردند .\r\n( 11 ) 17 . على عليه السّلام فرمود : حديث را با سندش بخوانيد ، اگر درست باشد شما هم در او شريك هستيد و اگر دروغ باشد گناه آن متوجه ناقلش مىباشد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 )\r\n\r\nدر گفتار و كردار\r\n( 2 ) 1 . على عليه السّلام فرمود : حرف حق بزنيد تا به حق معروف شويد . و كار نيك بكنيد تا نيكوكار شناخته گرديد .\r\n( 3 ) 2 . حضرت رسول صلى اللَّه عليه و آله فرمود : خداوند در مناجات به من فرمود : اى محمد هر كس يكى از اولياء مرا آزار دهد با من در حال جنگ است و هر كس با من جنگ كند من هم با او جنگ مىكنم .\r\n( 4 ) 3 . رسول خدا صلى اللَّه عليه و آله فرمود : خداوند متعال مىفرمايد : من هر سخن حكيمانه را قبول نمىكنم و ليكن هوى و همت او را قبول مىكنم ، اگر هوى و همت او براى من باشد گوش و ديده او را عبادت و ذكر براى خود قرار مىدهم اگر چه سخن هم نگويد .\r\n( 5 ) 4 . موسى بن عمران عليه السّلام فرمود : بار خدايا كسانى كه روز قيامت در سايه عرش قرار مىگيرند چه افرادى هستند ؟ فرمود : اى موسى آنها كسانى هستند كه دل پاكى دارند و دست آنها از هر تجاوزى بدور مىباشد . هر گاه كسى ذكر خدا بگويد آنها هم خدا را ذكر مىكنند .\r\nآنها كسانى مىباشند كه به طاعت من مشغول هستند همانطور كه كودك به شير اكتفا مىكند آنها افرادى هستند كه در مساجد جاى دارند همانطور كه پرندگان در خانه‌هاى خود آرام مىگيرند آنها كسانى مىباشند كه براى محرمات من غضب مىكنند وقتى كه محرمات حلال گردند .\r\n( 6 ) 5 . مردى خدمت حضرت رسول صلى اللَّه عليه و آله آمد و گفت : يا رسول اللَّه به من تعليم فرما فرمود : از آنچه در دست مردم مىباشد مأيوس باش كه آن فقر است گفت : باز هم بفرمائيد . گفت : هر گاه خواستى در كارى وارد شوى عاقبت آن را فكر كن ، اگر خير باشد دنبال آن را بگير و اگر عاقبت شرى داشته باشد او را واگذار .\r\n( 7 ) 6 . على عليه السّلام در كوفه براى مردم خطبه خواندند و فرمودند : اى مردم اين « رقوب » كه در ميان شما معمول مىباشد چيست ؟ گفتند : رقوب آن است كه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمردى مىميرد و فرزندى از خود بجاى نمىگذارد ، فرمود : بلكه رقوب واقعى اين است كه مردى مىميرد و فرزندى قبل از او از دنيا نمىرود كه او را براى خود حسنه‌اى بشمارد ، اگر چه بعد از وى در دنيا فرزندان زيادى بمانند .\r\nبعد پرسيد « صعلوك » چيست ؟ گفتند صعلوك كسى را گويند كه فقير است و مالى ندارد فرمود : صعلوك كسى است كه قبل از مرگش مالى براى خود به آن دنيا نفرستاده اگر چه در دنيا مال فراوانى داشته باشد .\r\nبعد پرسيد « صرعه » در ميان شما چه معنائى دارد ؟ گفتند : صرعه آن است كه بسيار نيرومند باشد و كسى نتواند پيشانى او را به خاك بگذارد ، فرمود :\r\nصرعه شخصى است كه شيطان با مشت خود در قلب او فرود آورد و غضبش شدت پيدا كند و خونش ظاهر گردد ، اما بعد متذكر خدا شود و با حلمش غضب خود را بر زمين زند .\r\n( 1 ) 7 . حضرت باقر عليه السّلام فرمود : هنگامى كه وفات حضرت رسول صلى اللَّه عليه و آله فرا رسيد جبرئيل نازل شد و گفت : يا رسول اللَّه آيا ميل دارى به دنيا برگردى ، فرمود : خير من رسالت خود را تبليغ كردم ، بار ديگر سؤال خود را تكرار كرد ، فرمود : خير مىخواهم نزد دوست خود بروم بعد از اين متوجه مردم شدند و فرمودند :\r\nاى مردم پيغمبرى بعد از من نيست و سنتى بعد از سنت من نخواهد بود ، هر كسى مدعى نبوت شد ادعايش باطل و بدعت است او را بكشيد ، او در آتش و هر كس كه از وى متابعت كند در آتش خواهد بود ، اى مردم قصاص را زنده كنيد و حق را به صاحب حق بدهيد و از هم پراكنده نشويد ، اسلام بياوريد تا سالم باشيد ، خداوند و رسولانش پيروز هستند .\r\n( 2 ) 8 . حضرت صادق عليه السّلام به ابو بصير گفتند : اى ابو محمد همواره ورع داشته باشيد و در عبادت بكوشيد و راست گوئى پيشه كنيد ، اداء امانت داشته باشيد و در رفاقت حسن خلق را عمل نمائيد و سجده را طولانى كنيد ، كه اين صفات از سنين گذشتگان است و فرمود : اوابون همان توابون هستند .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n( 1 ) 9 . عبد اللَّه بن زياد گويد : در منى خدمت حضرت صادق عليه السّلام رسيدم و عرض كردم ما مردمى هستيم كه از اين جا عبور مىكنيم و توانائى نداريم در اين جا توقف كنيم و از محضر شما استفاده كنيم ، اكنون ما را وصيت كن كه چكارى انجام دهيم .\r\nفرمود : شما را وصيت مىكنم كه از خداوند بترسيد و راست سخن بگوئيد و امانتها را اداء كنيد و با دوستان خود نيكو معاشرت نمائيد و بلند بر همديگر سلام كنيد ، و طعام به نيازمندان بخورانيد . در مساجد آنها نماز بگذاريد و بيماران آنها را عيادت كنيد و جنازه آنها را تشييع كنيد .\r\nپدرم حديث مىكرد كه شيعيان ما اهل بيت عليهم السّلام از بهترين افراد جامعه خود بودند ، اگر فقيهى بود از آنها بود ، اگر مؤذنى بود از آنها بود اگر امامى بود از آنها بود اگر سرپرست و كفيلى براى يتيمان بود از آنها بود ، اگر امانت دارى بود از آنها بود ، اينك هم اين طور باشيد ما را با مردم دوست كنيد نه آنها را دشمن ما نمائيد .\r\n( 2 ) 10 . حضرت رسول صلى اللَّه عليه و آله فرمود : خداوند متعال مىفرمايد : اگر بنده‌اى واجبات خود را انجام دهد از همه اعمالش نزد من محبوب‌تر است اما او علاوه بر واجبات مستحبات را هم انجام ميدهد تا من او را دوست داشته باشم .\r\nمن هر گاه او را دوست داشته باشم گوش و چشم و زبان و دست او خواهم بود و همه اعضاء و جوارح او در اختيار من قرار خواهد گرفت من از قبض روح مؤمن كه مورد كراهت و عدم رضايت او مىباشد كراهت دارم زيرا به ناراحتى او راضى نيستم .\r\n( 3 ) 11 . امام صادق عليه السّلام فرمود : چهار چيز است كه اگر يكى از آنها را انجام دهند وارد بهشت مىشوند . هر كس تشنه‌اى را سيراب كند ، و يا شكم گرسنه‌اى را سير نمايد و يا بدن برهنه‌اى را بپوشاند و يا يك بنده اسير را آزاد كند .\r\n( 4 ) 12 . امام باقر عليه السّلام فرمود : خداوند متعال مردان شوخ و بذله‌گو را دوست مىدارد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n( 1 ) 13 . رسول اكرم صلى اللَّه عليه و آله فرمود : هر كس وضوى كاملى بگيرد و نمازش را نيكو بجاى آورد و زكات مالش را بدهد و غضبش را حفظ كند و زبانش را نگهدارد و از گناهانش توبه نمايد ، و مردم را به طرف اهل بيت فرا خواند ، او به حقيقت ايمان رسيده و درهاى بهشت روى او باز مىباشد .\r\n( 2 ) 14 . رسول خدا صلى اللَّه عليه و آله فرمود : خداوند بزرگتر از اين است كه بندگان خود را به آن چه توانائى ندارند تكليف كند و خداوند عزيزتر از آن است كه در حكومت او چيزى باشد و او اراده نكرده باشد .\r\n( 3 ) 15 . رسول خدا صلى اللَّه عليه و آله فرمود : نيت مؤمن از عملش بهتر است و نيت فاجر از عملش بدتر است و هر كس باندازهء نيت خود پاداش مىگردد .\r\n( 4 ) 16 . اسحاق بن عمار و يونس گويند : از امام صادق عليه السّلام از معنى قول خداوند كه فرمود :  خُذُوا ما آتَيْناكُمْ بِقُوَّةٍ  پرسيديم مقصود قوت قلب است و يا بدن ، فرمود هر دو .\r\n( 5 ) 17 . امام باقر عليه السّلام فرمود : مردم روز قيامت با نيت خود محشور مىگردند .\r\n( 6 )\r\n\r\nدر خصلت‌هاى شايسته\r\n( 7 ) 1 . على عليه السّلام فرمود : سه چيز موجب نجات است . حفظ زبان ، گريه كردن بر گناهان و وسعت خانه .\r\n( 8 ) 2 . امام باقر عليه السّلام فرمود : سه چيز درجات آدم را بالا مىبرند و سه چيز موجب كفاره گناهان مىشوند و سه چيز آدمى را هلاك مىكنند و سه چيز آدمى را نجات مىدهند ، اما درجات بلند سلام كردن و غذا خورانيدن و نماز در هنگام شب ، اما كفارات وضوء گرفتن در هنگام سردى ، رفتن به نماز در شب‌ها و روزها و محافظت بر اجتماعات و اما موبقات : بخل پيروى از هوى نفس و خودبينى .\r\nاما منجيات : ترس از خداوند در آشكار و نهان ، ميانه روى در دارائى و نادارى و سخن عدل در هنگام خوشنودى و ناراحتى .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( 1 ) 3 . حضرت صادق عليه السّلام فرمود : سه نفر را اگر واگذاريد از حد خود تجاوز مىكنند . مردمان پست و جاهل ، زوجه ، و خادم .\r\n( 2 ) 4 . فرمود : سه نفر نسبت به سه نفر انصاف ندارند . بزرگ از كوچك ، حليم از نادان و نيكوكار از بدكار .\r\n( 3 ) 5 . رسول خدا صلى اللَّه عليه و آله فرمود : هر كس چهار خصلت داشته باشد در پرتو خداوند قرار مىگيرد ، يكى شهادت بر وحدانيت خدا و رسالت من كسى كه هر گاه معصيتى بر او وارد شود بگويد :\r\n إِنَّا لِلَّهِ وَ إِنَّا إِلَيْهِ راجِعُونَ \r\n، هر كس كه هر گاه خيرى به او رسيد بگويد :\r\nالحمد للَّه رب العالمين\r\n، و كسى كه هر گاه معصيت كند بگويد :\r\nاستغفر اللَّه ربى و أتوب اليه .\r\n( 4 ) 6 . فرمود : چهار نفر در روز قيامت مورد نظر خداوند مىباشند ، كسى كه اندوهگينى را تسكين دل بخشد . يا بنده‌اى را آزاد كند ، يا مرد بىزنى را زن دهد ، يا نخستين حج را بجاى آورد .\r\n( 5 ) 7 . فرمود : حسن خلق و با همسايه نيكو معاشرت كردن و مردم را اذيت نكردن و كم سخن گفتن روزى آدمى را زياد مىكند .\r\n( 6 ) 8 . فرمود : مؤمن از چهار چيز در امان نيست . يكى اينكه مؤمنى بر وى حسد مىبرد و اين آسانترين آنهاست و منافقى كه دنبال او مىرود و دشمنى كه كوشش مىكند او را ضربه بزند و شيطانى كه او را وسواس مىكند .\r\n( 7 ) 9 . حضرت صادق عليه السّلام فرمود : پنج چيز اگر در انسان باشد زندگى گوارا بود ، تندرستى ، آسايش ، مال و ثروت ، قناعت و يار همدم .\r\n( 8 ) 10 . حضرت رسول صلى اللَّه عليه و آله فرمود : پنج خصلت است كه اگر آن‌ها در شما پيدا شد به خداوند از آتش دوزخ پناه ببريد . اول اگر در ميان مردمى فحشاء پيدا شد و آشكار گرديد در ميان آنها طاعون پيدا خواهد شد و بيماريهائى پديد خواهد آمد كه در اسلاف آنها نبوده است .\r\nدوم آنها هر گاه در كيل و ترازو خيانت كنند به قحطى گرفتار مىشوند و زندگى بر آنها سخت مىگردد و حاكم ستمكارى بر آنها مسلط مىگردد ، سوم\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآنها هر گاه زكات را قطع كنند آسمان باران خود را از آنها قطع مىكند و اگر چهارپايان نبودند باران نمىآمد چهارم هر گاه از احكام خداوند سرپيچى كنند و پيمان‌ها را نقض نمايند دشمنان بر آنها تسلط پيدا مىكنند و آنچه را نقض نمايند ، خداوند آن‌ها را به هم مشغول مىكند .\r\n( 1 ) 11 . على عليه السّلام فرمود : خداوند شش دسته را به شش جهت عذاب مىكند ، عرب را به عصبيت ، مالكان را به تكبر ، امراء را به ستم فقهاء را به حسد ، بازرگانان را به خيانت و اهل دهات را به جهل و نادانى .\r\n( 2 ) 12 . امام صادق عليه السّلام فرمود : شش چيز است كه بندگان خدا در آن اراده‌اى ندارند . علم و معرفت ، جهل ، خوشحالى ، غضب ، خواب و بيدارى .\r\n( 3 ) 13 . سلمان فارسى رضوان اللَّه عليه فرمود : دوست من مرا به هفت خصلت وصيت فرمود كه آن‌ها را در هيچ حالى ترك نمىگويم : به كسانى كه بالاتر از من هستند نگاه نكنم و متوجه كسانى باشم كه از من پائين‌تر مىباشند ، فقراء را دوست داشته باشم و به آنها نزديك گردم .\r\nهمواره حق بگويم و دنبال حق باشم اگر چه تلخ باشد صله ارحام به جاى آورم اگر چه ارحام به من پشت كرده باشند ، از مردم چيزى طلب نكنم ، و اينكه هميشه لا حول و لا قوة الا باللَّه بگويم اين وصيّت‌ها از گنج‌هاى بهشت مىباشند .\r\n( 4 ) 14 . حضرت رسول صلى اللَّه عليه و آله فرمودند : هشت نفر هستند كه نماز آنها قبول نيست ، بنده‌اى كه فرار كند تا مراجعت نمايد ، زنى كه شوهرش از وى راضى نيست كسى كه زكات مالش را ندهد ، كسى كه دست و صورت خود را نشويد . دخترى كه بالغ شده و بدون روپوش نماز بگذارد امامى كه بر مردم امامت كند و آنها به امامت وى راضى نباشند .\r\nكسى كه بول و غائط خود را نگه مىدارد و با سختى نماز مىگذارد ، مرد مست كه نمىداند چه كار مىكند و اين‌ها كسانى هستند كه نماز آنها قبول نمىشود .\r\n( 5 ) 15 . رسول خدا صلى اللَّه عليه و آله فرمود : جبرئيل به من اطلاع داد كه\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدر اين خرماى شما هفت خصلت هست ، شيطان را دور مىكند . كمر را محكم مىگرداند ، قوه باء را زياد مىنمايد ، شنوائى و بينائى را زياد مىكند ، آدمى را به خداوند نزديك مىسازد شيطان را دور مىگرداند ، غذا را هضم مىنمايد ، بيمارىها را مىبرد و دهان را خوشبو مىكند .\r\n( 1 ) 16 . امام صادق عليه السّلام فرمود : در ده چيز خرمى و نشاط هست ، در راه رفتن ، سوارى نمودن ، فرو رفتن در آب ، نگاه كردن بر سبزه ، خوردن و آشاميدن ، نگريستن بزن زيبا ، زناشوئى ، مسواك كردن ، شستن دست با خطمى در حمام و سخن گفتن با مردان .\r\n( 2 ) 17 . امام سجاد عليه السّلام فرمود : اگر كسى چهار خصلت داشته باشد اسلام او كامل و گناهانش بخشوده و خداوند از وى راضى خواهد بود . كسى كه با مردم عهد مىكند وفا نمايد با مردم راستگو باشد ، از هر گناهى بين مردم و خدا شرم داشته باشد و در منزل با اهل و عيالش خوش اخلاق باشد .\r\n( 3 ) 18 . امام صادق عليه السّلام فرمود : مؤمن از شش چيز بعد از وفات استفاده مىكند فرزندى كه براى او دعا كند ، قرآنى كه بعد از او بماند ، درختى كه از وى يادگار بماند . چاهى كه مردم از وى منتفع باشند ، صدقه جاريه و سنتى كه مردم از آن استفاده كنند .\r\n( 4 ) 19 . حضرت رسول صلى اللَّه عليه و آله فرمودند : امت من بايد اين چهار حق را بر خود لازم بدانند ، توبه‌كننده را دوست بدارند ، نيكوكار را كمك كنند ، براى گناهان طلب مغفرت نمايند ، براى بزرگان دعا نمايند .\r\n( 5 )\r\n\r\nدر قرآن و سنّت\r\n( 6 ) 1 . امام صادق عليه السّلام فرمود : هر كس مخالفت سنت محمد صلى اللَّه عليه و آله باشد كافر است .\r\n( 7 ) 2 . امام سجاد عليه السّلام فرمود : بهترين اعمال نزد خداوند آن است كه به سنت عمل كنيد اگر چه كم باشد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n( 1 ) 3 . حضرت رسول صلى اللَّه عليه و آله فرمودند : هر كس در هنگام اختلاف امت به سنت رجوع كند ثواب صد شهيد را خواهد داشت .\r\n( 2 ) 4 . مردى خدمت حضرت رسول صلى اللَّه عليه و آله آمد و عرض كرد : مرا از سنت ، بدعت ، جماعت و تفرقه اطلاع دهيد . فرمود : سنت آن است كه رسول خدا صلى اللَّه عليه و آله فرموده : و بدعت آن است كه بعد از او پيدا شده جماعت اهل حق هستند اگر چه كم باشند ، تفرقه اهل باطل هستند اگر چه زياد باشند .\r\n( 3 ) 5 . امام صادق عليه السّلام فرمودند : هر كس با سنتى مخالفت كند كافر است .\r\n( 4 ) 6 . على عليه السّلام فرمود : سنت بر دو قسم است سنتى در واجبات هست كه اگر كسى به آن عمل كند هدايت شده و اگر ترك كند گمراه مىشود و سنتى در غير فريضه هست كه عمل كردن به آن فضيلت است و تركش گناه ندارد .\r\n( 5 ) 7 . حضرت باقر عليه السّلام فرمود : هر كس از سنت تجاوز كرد بايد برگردد هر كس به طرف بدعت رفت گمراه مىشود .\r\n( 6 ) 8 . حضرت صادق عليه السّلام فرمود : هر چيزى بايد به كتاب و سنت برگردد ، هر حديثى كه با كتاب خدا مطابقت نكرد باطل است .\r\n( 7 ) 9 . امام باقر عليه السّلام فرمود : قلب از محل خود حركت مىكند و تا گلو مىرسد تا آن وقت كه به حلق نرسد ، اما هر گاه به حلق رسيد قرار مىگيرد ، بعد انگشتانش را بهم چسبانيد و اين آيه را قرائت كرد .  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً  .\r\n( 8 ) 10 . فرمود : سنت قابل مقايسه نيست و چگونه مىتوان مقايسه كرد در صورتى كه حائض روزه را قضاء مىكند و ليكن نماز را قضاء نمىكند .\r\n( 9 ) 11 . على عليه السّلام فرمود : هر حقى حقيقتى دارد و هر كار خوبى در آن نورى هست ، هر چه با كتاب خدا مطابقت كرد به آن عمل كنيد و هر چه با سنت رسول مخالف بود آن را ترك نمائيد .\r\n( 10 ) 12 . فرمود : خداوند رحمت كند مردى را كه از حضرت رسول صلى اللَّه عليه و آله حديث كند و دروغ نگويد كه مردم از وى روى گردانند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n( 1 ) 13 . حضرت رسول صلى اللَّه عليه و آله فرمود : هر گاه از من براى شما حديثى خوانده شد كه با هم فرق داشت و بعضى از آن با بعضى از آن مخالفت مىكرد و كلمات آن با هم سازگار نبود آن حديث از من نيست اگر چه گفته شود آن را من گفته‌ام .\r\nاما اگر حديثى از من رسيد كه همه كلمات و جملات آن پيوستگى داشت و يك ديگر را تصديق مىكردند آن از من مىباشد و من آن را گفته‌ام براى من حيات و مماتى نيست و بايد گفته‌هاى مرا در زندگى و پس از رفتن از دنيا هم مورد عمل قرار دهيد .\r\n( 2 ) 14 . محمد بن مسلم گويد : امام عليه السّلام به من فرمود اى محمد اگر روايتى به شما رسيد و گوينده آن چه خوب و يا بد باشد اگر آن حديث با قرآن موافقت مىكرد به آن عمل كنيد و اگر با قرآن مخالف بود آن را مورد عمل قرار ندهيد .\r\n( 3 ) 15 . امام باقر عليه السّلام در تفسير المص فرمودند : هر كس گمان كند كه كتاب خداوند مبهم است هلاك شده است ، بعد فرمود : الف يكى و لام سى ، ميم چهل و صاد نود ، گفتم اين شد يك صد و نود و يك ، فرمود اى لبيد هر گاه سال يك صد و نود و يك پيش آمد خداوند حكومت آنها را مىگيرد .\r\n( 4 ) 16 . امام صادق عليه السّلام فرمود : قرآن هم مانند خانه حدودى دارد .\r\n( 5 ) 17 . فرمود : گروهى به سعد بن عباده گفتند : اگر كسى را روى شكم زنت ديدى چه مىكنى ؟ گفت : به خداوند سوگند گردنش را با شمشير مىزنم رسول اكرم به سعد گفت : اين شخص كه با شمشير گردن او را مىزنى كيست رسول خدا جريان را تعريف كرد و فرمود پس شهود چهارگانه كجا هستند كه خداوند در قرآن مجيد فرموده است .\r\nسعد گفت : يا رسول اللَّه من با چشم خود آن را ديدم و خداوند هم مىداند كه او مرتكب فساد شده است . رسول خدا فرمود : اى سعد بعد از اينكه با چشم خود ديدى خدا هم مىداند ، اما براى هر چيز حدى و حدودى هست كه خداوند معين فرموده آنچه دور از چشم چهار شاهد انجام بگيرد نشر آن درست نيست ( 6 ) 18 . حضرت صادق عليه السّلام فرمود : اينك شما را از اصل و فرع اسلام و از\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاحكام عاليه آن مطلع كنم گفتند بفرمائيد . فرمود : اصل اسلام نماز است و فرع آن زكات است و جهاد از همه آن بالاتر است ، بعد فرمود : شما را از ابواب خير مطلع سازم .\r\nآنها عبارتند از : روزه كه سپرى است از آتش ، صدقه كه گناهان را محو مىكند و نماز شب كه مؤمن از خواب بيدار مىگردد و نماز مىخواند و با خداى خود مناجات مىنمايد و بعد اين آيه شريفه را قرائت كردند .  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ  .\r\n( 1 ) 19 . امام صادق عليه السّلام فرمود : بعد از واجبات جهاد بهترين عبادت است .\r\n( 2 ) 20 . رسول اكرم صلى اللَّه عليه و آله فرمود : خوبىها در پرتو شمشير بدست ميايند و در سايه آن مىتوان به بسط عدالت پرداخت و مردم جز با شمشير به راه درست جلب نمىگردند كليد در بهشت شمشيرها هستند .\r\n( 3 )\r\n\r\nدورى كردن از محرمات\r\n( 4 ) 1 . على عليه السّلام فرمود : دوست من نيست كسى كه مال مؤمنى را به حرام بخورد .\r\n( 5 ) 2 . فرمود : اگر مردى سوگند بخورد كه دماغش را به ديوار نخواهد ماليد .\r\nخداوند متعال او را مبتلا مىكند كه دماغش را به ديوار بمالد .\r\n( 6 ) 3 . در تفسير آيه شريفه  وَ لِمَنْ خافَ مَقامَ رَبِّهِ جَنَّتانِ  فرمود : هر كس بداند كه خداوند او را مشاهده مىكند و گفته‌هايش را مىشنود و كردارهاى نيك و بد او را مىبيند ، دست از كارهاى زشت بر مىدارد و اين است معنى  وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى  .\r\n( 7 ) 4 . امام باقر عليه السّلام فرمود : هر چشمى روز قيامت گريان خواهد بود مگر سه چشم يكى آنكه در راه خدا بيدارى كشيده و در راه خدا گريه كرده و از محرمات خداوند ديده بر هم نهاده است .\r\n( 8 ) 5 . فرمود : خداوند متعال هر بنده‌اى را فقط به همان گناهى كه مرتكب\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشده مجازات مىكند ، اما در مورد عفو و بخشش در برابر كار خوب بسيار مىدهد .\r\n( 1 ) 7 . رسول خدا صلى اللَّه عليه و آله فرمود : خداوند براى گناهى كه يكى از بندگان مرتكب شده او را صد سال زندانى مىكند و او در عين حال برادران و ازواج خود را در بهشت مىنگرد .\r\n( 2 ) 8 . فرمود : گناه جلوى روزى آدمى را مىگيرد . همانطور كه قرآن مجيد فرموده است  إِنَّا بَلَوْناهُمْ كَما بَلَوْنا أَصْحابَ الْجَنَّةِ  .\r\n( 3 ) 9 . فرمود : گناهان مانع رسيدن روزى به مسلمان مىشوند .\r\n( 4 ) 10 . امام باقر عليه السّلام فرمود : بنده‌اى از خداوند طلب حاجتى مىكند و خداوند استجابت دعاى او را اندكى به تأخير مىاندازد ، در اين هنگام اين بنده مرتكب گناهى مىگردد ، پروردگار به فرشتگان امر مىكند حاجت او را انجام ندهيد ، زيرا او مرتكب گناه شده و محروم شده است .\r\n( 5 ) 11 . امام كاظم عليه السّلام در جواب سؤالى راجع به گناهان كبيره فرمود :\r\nگناهان كبيره آنها هستند كه خداوند به مرتكب آن وعده جهنم داده است و آنها هفت گناه مىباشند كشتن نفسى كه محترم بوده . عقوق والدين ، خوردن مال ربا ، مهاجرت از محيط اسلامى ، متهم كردن زن پارسا ، خوردن مال يتيم و فرار كردن از جهاد با كفار در هنگام جنگ .\r\n( 6 ) 12 . امام صادق عليه السّلام فرمود : از گناهان كوچك پرهيز كنيد ، كه آنها شما را به گناهان بزرگ خواهند كشانيد ، راوى پرسيد گناهان كوچك كدامند ؟ فرمود :\r\nمردى گناه مىكند و مىگويد : كاش من همين را داشته باشم .\r\n( 7 ) 13 . رسول اكرم صلى اللَّه عليه و آله به گروهى عبور كردند و مشاهده نمودند آنها خروسى گذاشته و به طرف او تيراندازى مىكنند فرمود : اين‌ها چه افرادى مىباشند خداوند آنها را لعنت كند .\r\n( 8 ) 14 . امام صادق عليه السّلام فرمود : كسى كه استغفار مىكند و در عين حال مرتكب گناه مىشود مانند اين است كه احكام دين را بباد مسخره گرفته باشد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n( 1 ) 15 . فرمود : اگر اصرار بر يك گناه داشته باشد ديگر آن را صغيره نمىگويند و اگر گناه كبيره را انجام داد ديگر استغفار سودى ندارد .\r\n( 2 ) 16 . عيسى بن مريم عليه السّلام از نزد جماعتى عبور كردند كه آنها گريه مىنمودند ، فرمودند : چرا اين مردم گريه مىكنند ؟ گفتند اين‌ها مرتكب گناه شده‌اند . فرمود گريه نكنند خداوند گناهان آنها را مىآمرزد .\r\n( 3 ) 17 . امام باقر عليه السّلام فرمود : جوانى يهودى خدمت حضرت رسول صلى اللَّه عليه و آله مىرسيد تا آنگاه كه رسول خدا او را مورد توجه قرار داد و گاهى او را دنبال حوائج خود مىفرستاد و گاهى نامه‌اى توسط او براى مردم مىفرستاد و آن جوان چند روز حاضر نشد ، رسول اكرم از حال او جويا شد . گفتند : او را در حال مرگ ديده‌اند .\r\nرسول اكرم صلى اللَّه عليه و آله با اصحاب بديدن او رفتند ، رسول خدا با هر كس سخن مىگفتند پاسخ مىداد ، در اين جا با آن جوان سخن گفتند او ديدگانش را باز كرد و گفت : لبيك يا ابا القاسم ، رسول خدا فرمود به وحدانيت خدا و رسالت من گواهى بده جوان يهودى به پدرش نگاه كرد و چيزى نگفت ، بار ديگر رسول اكرم گفته‌هايش را تكرار كرد و او باز به پدرش نگاه كرد چيزى نگفت .\r\nرسول خدا صلى اللَّه عليه و آله بار سوم سخن خود را تكرار كردند ، باز پدرش را مورد توجه قرار داد ، پدرش گفت : مختار هستى مىخواهى بگو ، و مىخواهى نگو ، در اين جا جوان گفت : اشهد ان لا إله الا اللَّه و ان محمد رسول اللَّه اين بگفت و جان داد .\r\nدر اين هنگام رسول خدا صلى اللَّه عليه و آله به پدرش گفت : شما بيرون رويد به ياران خود فرمود : او را غسل دهيد و كفنش كنيد و بياوريد تا من بر او نماز بگذارم هنگامى كه از منزل خارج مىشد فرمود : ستايش مىكنم خدا را كه امروز شخصى را بوسيله من از آتش نجات داد .\r\n( 4 ) 18 . رسول اكرم صلى اللَّه عليه و آله فرمود : به عزت و جلال خودم كه هيچ بنده‌اى از بندگانم كه مورد رحمت من قرار گرفته باشد ، قبل از اينكه او را از دنيا بيرون\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nكنم گناهانش را از وى پاك مىكنم يا بوسيله بيمارى و يا به سبب تنگى معيشت و يا به جهت ترسى كه بر او مستولى شود .\r\nاگر هم گناهى از وى بازمانده باشد آن را در هنگام مرگ بر وى خواهم بخشيد ، سوگند به عزت و جلال خودم هر گاه خواسته باشم بنده‌اى را مورد عذاب قرار دهم و اگر او حسنه‌اى داشته باشد در دنيا به او زندگى مرفه خواهم داد و بدن او را سالم خواهم گردانيد و در دنيا در آسايش زندگى خواهد كرد و در هنگام مرگ به آسانى خواهد مرد او مزد خود را در دنيا خواهد گرفت .\r\n( 1 ) 19 . امام باقر عليه السّلام فرمود : خداوند متعال هر گاه بخواهد بنده‌اى را اكرام كند و او هم مرتكب گناهى شده باشد او را گرفتار بيمارى مىكند اگر بيمار نشد نيازمند مىگردد و اگر اين هم نشد در هنگام مرگ به سختى جان مىدهد .\r\nاما اگر اراده كند كه بنده‌اى را خوار كند و او كار خوبى هم كرده باشد ، در اين جا بدن او را سالم و شاداب مىكند و يا روزى او را فراخ مىگرداند ، و يا در هنگام مرگ براحتى جان مىدهد تا پاداش كار نيك خود را گرفته باشد .\r\n( 2 ) 20 . حضرت رسول صلى اللَّه عليه و آله فرمود : هر كس بخواهد كار نيكى بكند و شروع نمايد خداوند حسنه به او مىدهد ، و هر كس تصميم بگيرد ولى شروع نكند يك حسنه خواهد داشت اگر تصميم به گناهى بگيرد و ليكن انجام ندهد چيزى براى او نوشته نمىشود و اگر مرتكب شد يك گناه نوشته مىشود .\r\n( 3 ) 21 . امام رضا عليه السّلام فرمود : كسى كه در نهان كار خوبى انجام دهد هفتاد حسنه دارد و كسى كه در آشكارا مرتكب گناه شود مخذول است ، و كسى كه در نهان گناه بكند خداوند او را مورد عفو قرار مىدهد .\r\n( 4 ) 22 . حضرت رسول صلى اللَّه عليه و آله فرمود : هر كس گناهى مرتكب شود و خندان هم باشد وارد دوزخ مىگردد .\r\n( 5 ) 23 . امام باقر عليه السّلام فرمود : عبادتى بهتر از نگاه داشتن شكم و دامن نيست .\r\n( 6 ) 24 . امام سجاد عليه السّلام فرمود : بهترين جهاد نگاه داشتن دامن و شكم است .\r\n( 7 ) 25 . مردى خدمت حضرت باقر عليه السّلام عرض كرد : من مردى هستم كه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nعمل زيادى ندارم و روزه هم كم دارم و ليكن اميدوارم كه تاكنون مال حرامى نخورده باشم و مرتكب زنا نشده باشم امام عليه السّلام فرمود : مگر اجتهادى بالاتر از نگاه داشتن شكم و دامن هست .\r\n( 1 ) 26 . امام صادق عليه السّلام فرمود : دورترين بنده از خداوند كسى است كه همش فقط شكم و يا دامنش باشد .\r\n( 2 ) 27 . امام عليه السّلام فرمود : هيچ كس از زنا مصون نيست و هر كس از آن بهره‌اى دارد . زناى چشم نگاه كردن و زناى دهان بوسيدن و زناى دست لمس كردن است ، در اين جا دامن مىخواهد راست بگويد و يا دروغ .\r\n( 3 ) 28 . امام كاظم به يكى از فرزندانش فرمود : هميشه جديت كن و خود را در پيشگاه خدا مقصر بدان زيرا خداوند متعال را نمىتوان آن طور كه استحقاق دارد پرستش كرد .\r\n( 4 ) 29 . امام باقر عليه السّلام فرمود : اى جابر خداوند تو را از نقص و قصورى كه دارى بيرون نكند .\r\n( 5 )\r\n\r\nدر حقوق والدين\r\n( 6 ) 1 . از حضرت رسول صلى اللَّه عليه و آله سؤال شد : كدام كس حقش بر مرد بزرگتر است فرمود : پدر و مادر .\r\n( 7 ) 2 . امام باقر عليه السّلام فرمود : اگر مردى در حال حيات به پدر و مادرش نيكى كند و بعد از مرگ آنها براى آنان طلب مغفرت نكند عاق خواهد بود و اگر در حال حيات آنها عاق بوده و ليكن بعد از مرگ براى آنها طلب مغفرت كند جزء نيكوكاران محسوب مىشود .\r\n( 8 ) 3 . از رسول خدا صلى اللَّه عليه و آله سؤال شد . حق پدر بر فرزند چيست ؟ فرمود : او را بنامش نام نبرد و مقابل او حركت نكند و جلوتر از او ننشيند ، و او را فحش ندهد .\r\n( 9 ) 4 . امام صادق عليه السّلام فرمود : شما بايد به پدر و مادر خود نيكى كنيد چه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nزنده باشند و چه مرده ، از طرف آنها نماز بگذارد و صدقه بدهد و حج بجاى آورد و روزه بگيرد و او هر چه براى والدين خود انجام دهد خودش نيز بهره‌مند خواهد شد و زياد خواهد ديد .\r\n( 1 ) 5 . شخصى از رسول خدا صلى اللَّه عليه و آله از نيكى والدين پرسيد ، رسول خدا سه بار فرمود : به مادرت نيكى كن و سه بار هم فرمود : به پدرت نيكى كن و مادر را قبل از پدر نام برد .\r\n( 2 ) 6 . مردى خدمت حضرت رسول صلى اللَّه عليه و آله آمد و گفت : مرا وصيت كن فرمود :\r\nبه خداوند شرك نياور اگر چه تو را به آتش بسوزانند و عذاب كنند باز هم دل خود را از ايمان خالى مكن و مطمئن باش .\r\nديگر اينكه به پدر و مادرت نيكى كن و آن‌ها را مورد محبت و احسان خود قرار بده و براى آنها وسائل راحتى فراهم كن چه زنده باشند و چه مرده اگر امر كنند كه مال و ثروت خود را در فلان طريق مصرف كن بايد اطاعت كنى .\r\n( 3 ) 7 . معمر بن خلاد گويد : به امام رضا عليه السّلام عرض كردم ، براى پدر و مادرم كه حق را نمىشناسند دعا كنم ؟ فرمود : براى آنها دعا كن و صدقه بده اگر زنده هستند و حق را هم نمىدانند باز هم با آنها مدارا كنيد ، زيرا رسول خدا صلى اللَّه عليه و آله فرمودند خداوند مرا به رحمت مبعوث فرموده نه عاق والدين .\r\n( 4 ) 8 . مردى خدمت رسول خدا صلى اللَّه عليه و آله عرض كرد : به كه نيكى كنم فرمود : به مادرت ، گفت : بعد فرمود : مادرت ، گفت : بعد ، فرمود : مادرت سپس گفت : بعد ، فرمود : پدرت و بعد از آن هر كس كه نزديك‌تر مىباشد .\r\n( 5 ) 9 . زكريا بن ابراهيم گويد : من نصرانى بودم و مسلمان شدم ، بعد براى حج به مكه رفتم و خدمت حضرت صادق عليه السّلام رسيدم و عرض كردم من نصرانى بودم و اينك مسلمان شده‌ام ، فرمود : در اسلام چه ديدى كه مسلمان شدى ؟\r\nگفتم : در قرآن خواندم كه فرموده :  ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ  فرمود : خداوند شما را هدايت كرده ، بعد گفت بار خدايا او را هدايت كن و سه بار اين جمله را تكرار كردند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبعد فرمود : اينك هر چه مىخواهى بپرس گفت : پدرم ، مادرم و خانواده‌ام نصارى هستند ، مادرم نابينا هست ، من با آنها زندگى مىكنم و در خانه غذا مىخورم آيا اين چه صورتى دارد ؟ فرمود : آيا آنها گوشت خوك مىخورند گفتم : خير در خانه آنها گوشت خوك مصرف نمىشود . فرمود : پس حالا كه آنها گوشت خوك مصرف نمىكنند مانعى ندارد كه شما با آنها زندگى كنيد و غذاى آنها را بخوريد ، به مادرت محبت كن هر گاه درگذشت او را به ديگرى وانگذار . خود كارهاى دفن و كفن او را انجام بده و به كسى نگو كه مرا ملاقات كرده‌اى ، و در منى بار ديگر نزد من بيا گويد : من در منى خدمت آن حضرت رسيدم مردم پيرامون او را گرفته بودند و از وى مرتبا سؤال مىكردند و او مانند معلم كودكان به همه پاسخ مىداد .\r\nاز مكه مراجعت كردم و وارد كوفه شدم به مادر بسيار محبت نمودم .\r\nغذا برايش آماده مىكردم و لباسش را تميز مىنمودم و خدمت‌كارى برايش مىكردم ، يكى از روزها گفت اى فرزند : اين عمل را تاكنون با من نداشتى با اين كه همدين من بودى ، اما از وقتى كه مسلمان‌شده‌اى محبت تو زياد شده است .\r\nگفتم : مادر مردى از فرزندان پيغمبر ما به من امر كرد اين كارها را انجام ده ، گفت : آن مرد پيغمبر است ؟ گفتم : فرزند پيغمبر است . گفت : اى فرزند اين وصيت انبياء مىباشد ، گفتم : اى مادر بعد از پيغمبر ما ديگرى پيغمبرى نيست ، و او فرزند پيغمبر است گفت : اى فرزند دين تو بهترين اديان است عرضه كن تا من هم اين دين را قبول كنم .\r\nمن اسلام را بر او عرضه كردم و او هم قبول كرد و نماز را به او تعليم دادم او نماز ظهر و عصر و مغرب و عشا را خواند بعد حالش تغيير كرد و گفت اى پسر آن چه را به ما تعليم كردى بار ديگر تكرار كن من براى او گفتم : او به اسلام اقرار كرد و درگذشت ، صبح مسلمانان او را غسل دادند و كفن كردند و خودم بر او نماز گزاردم و به خاك سپردم .\r\n( 1 ) 10 . امام صادق عليه السّلام فرمود : خواهر رضاعى رسول اكرم صلى اللَّه عليه و آله نزد آن\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nجناب آمد ، پيغمبر اكرم هنگامى كه او را ديد خوشحال شد و پارچه‌اى كه با خود داشت پهن كرد و او را روى آن نشانيد بعد متوجه شد و با او بگفتگو پرداخت .\r\nبعد از آن برخاست و رفت بعد از چند لحظه برادرش آمد و رسول اكرم احترامى را كه به خواهرش كرده بود براى او انجام نداد . گفته شد يا رسول اللَّه به خواهر بيشتر از برادر احترام گذاشتى ؟ فرمود : او پدر و مادرش را بيشتر از برادرش دوست مىداشت .\r\n( 1 ) 11 . فرمود : به پدر و مادر نيكى كنيد تا فرزندان شما به شما نيكى كنند ، از زنان مردم چشم بپوشيد تا از زنان شما چشم بپوشند .\r\n( 2 ) 12 . فرمود : سه چيز را بايد اداء كرد امانت را به نيكوكار و بدكار بايد برگردانيد و عهد و پيمان را بايد به آخر رسانيد چه نيكوكار باشد و يا بدكار به پدر و مادر هم بايد نيكى كرد چه بدكار باشد چه نيكوكار .\r\n( 3 ) 13 . رسول اكرم صلى اللَّه عليه و آله فرمود : از عقوق والدين بترسيد ، بوى بهشت از هزار سال راه به مشام آدمى مىرسد ولى عاق والدين و قاطع رحم و پيرمرد زناكار و كسى كه از روى تكبر جامه‌هاى خود را بر زمين مىكشد بوى بهشت را استشمام نمىكنند بزرگى مخصوص خداوند است كه جهانيان را آفريد .\r\n( 4 ) 14 . امام صادق عليه السّلام فرمود : پائين‌ترين مرحله عاق گفتن كلمه اف مىباشد و اگر كلمه‌اى نازل‌تر از اين بود خداوند آن را تذكر مىداد .\r\n( 5 ) 15 . رسول اكرم صلى اللَّه عليه و آله فرمود : خداوند بر آن بنده‌اى رحم مىكند كه به پدر و مادر خود كمك كند ، شخصى را رحمت مينمايد كه فرزندان خود را طورى بار بياورد كه به او مساعدت كنند خداوند بيامرزد آن همسايه‌اى را كه به همسايه‌اش احترام بگذارد .\r\nخداوند رحمت كند رفيقى را كه به رفيقش كمك كند و او را يارى نمايد خداوند رحمت آورد بر شريكى كه با شريك خود همكارى كند و به او خيانت روا ندارد خداوند رحمت كند آن مردى را كه با اعمال خود سلطانى را وادار كند كه به او نيكى كند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 1 ) 16 . امام صادق عليه السّلام فرمود : هر كس مىخواهد كه در هنگام جان دادن راحت بميرد بايد از خويشاوندان خود دلجوئى كند و به پدر و مادرش نيكى نمايد ، هر گاه چنين باشد مرگ بر او آسان مىگردد و در زندگى فقير نخواهد شد .\r\n( 2 ) 17 . موسى بن عمران عليه السّلام عرض كرد : بار خدايا به من وصيت كن . فرمود :\r\nوصيت من اين است كه در زندگى به من توجه داشته باشى و سه بار اين جمله را تكرار كردند بار ديگر موسى گفت : مرا نصيحت فرما خداوند سه بار فرمود : به مادرت نيكى كن بار ديگر عرض كرد : خداوندا باز هم بفرما خداوند فرمود : به پدرت نيكى كن ، از اين جا معلوم مىگردد كه حق مادر از پدر زيادتر است .\r\n( 3 ) 18 . رسول خدا صلى اللَّه عليه و آله فرمود : خدا با خوشنودى والدين خوشنود است و با خشم آنها خشمگين است .\r\n( 4 ) 19 . فرمود : هر فرزندى كه به نظر محبت به پدر و مادر خود نگاه كند يك حج مقبول در نامه عمل او نوشته مىشود گفتند : يا رسول اللَّه اگر چه روزى صد بار اين عمل تكرار شود فرمود : آرى خداوند بزرگ‌تر و پاك‌تر از اين‌ها مىباشد .\r\n( 5 ) 20 . فرمود : هر كس به مادر و پدر نيكى كند خداوند بر طول عمر او مىافزايد .\r\n( 6 ) 21 . فرمود : خداوند سه دعا را مستجاب مىكند . دعاى مظلوم و دعاى مسافر و دعاى پدر و مادر .\r\n( 7 ) 22 . فرمود : دعاى پدر براى فرزند مانند دعاى پيغمبر براى امت مىباشد .\r\n( 8 ) 23 . امام صادق عليه السّلام فرمود : حق والدين بر فرزند اين است كه قرض‌هاى والدين را اداء كند و نذر آنها را انجام دهد و آن‌ها را دشنام ندهد ، هر گاه اين اعمال را انجام داد نيكوكار هست و اگر پس از مرگ آنها اين كارها را نكرد عاق مىباشد اگر چه در حال حيات نسبت به پدر و مادر نيكوكار بوده است .\r\n( 9 ) 24 . از امام جعفر صادق عليه السّلام سؤال شد معنى آيه شريفه  وَ \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n بِالْوالِدَيْنِ إِحْساناً  چه هست ؟ فرمود : احسان اينست كه با آنها به خوبى و نيكى رفتار كنيد و آنها را به سختى و مشقت نيفكنيد . و اگر احتياجى دارند برآوريد و اگر بىنياز هم باشند باز به آنها برسيد مگر خداوند متعال نفرموده :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  .\r\nفرمود : اما آيه شريفه :  إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما  اين است كه اگر تو را ناراحت كردند به آنها حتى اف هم نگوئيد و اگر تو را مضروب كردند آنها را ترك مكن و با آنها مدارا نما و براى آنان از خداوند طلب مغفرت كن .\r\nفرمود : معنى  وَ اخْفِضْ لَهُما جَناحَ الذُّلِّ مِنَ الرَّحْمَةِ  اين است كه با نظر خشم و غضب به آنها نگاه نكنى و صدايت را نزد آنها بلند نگردانى و دست خود را بالاى دست آنها نگيرى و قبل از آنها از جايت برنخيزى .\r\n( 1 ) 25 . حضرت رسول صلى اللَّه عليه و آله فرمود : من حاضرين از امت خود را به غائبين آنها و كسانى كه در پشت پدرها و رحم مادرها مىباشند تا روز قيامت وصيت مىكنم كه به مادر و پدر خود نيكى كنند ، اگر چه دو سال راه بروند تا خود را به والدين برسانند زيرا نيكى به پدر و مادر از امور دينى است .\r\n( 2 ) 26 . عربى خدمت حضرت رسول صلى اللَّه عليه و آله آمد و گفت : يا رسول اللَّه آمده‌ام به اسلام بيعت كنم فرمود : بايد پدرت را بكشى ، اعرابى دست خود را نگهداشت ، رسول خدا به طرف مردم روى آورد و با آنها به صحبت مشغول شد .\r\nبار ديگر اعرابى سخن خود را تكرار كرد و رسول اكرم همان سخن اول را در جواب او گفت وى باز دست خود را نگهداشت و بار ديگر رسول اكرم با مردم بگفتگو پرداخت باز همان گفتگو تكرار شد اين دفعه مرد عرب گفت :\r\nباشد قبول مىكنم و بيعت كرد .\r\nدر اين جا رسول خدا صلى اللَّه عليه و آله گفت : من امر بكشتن پدر نمىدهم ، شما بايد پس از اين نسبت به پدر و مادرت مهربان باشى و به آنها به نيكى معاشرت كنى و اين آيه شريفه را قرائت كردند :  وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ \r\n\r\n","description":"","footnote":"","page_name":" 153 ","page_number":153},
  {"content":"\r\n\r\n وَلِيجَةً  .\r\n( 1 ) 27 . رسول اكرم صلى اللَّه عليه و آله در هنگام احتضار جوانى بالاى سر او قرار گرفتند و فرمودند : بگو\r\nلا إله الا اللَّه\r\nزبان جوان بند شد و اين موضوع چند بار تكرار شد ، رسول خدا به زنى كه بالاى سرش بود فرمودند : آيا اين جوان مادر دارد زن گفت : من مادر او هستم .\r\nرسول خدا فرمود : تو از وى راضى نيستى گفت آرى . من شش سال است با او سخن نگفته‌ام . رسول اكرم فرمود : اكنون از وى راضى باش . گفت : راضى شدم ، بار ديگر فرمود : بگو\r\nلا إله الا اللَّه\r\nزبانش جارى شد و كلمه را گفت .\r\nرسول اكرم صلى اللَّه عليه و آله فرمود : چه مىبينى ؟ گفت مرد سياه زشتى را مىنگرم كه بويش متعفن و بسيار قبيح المنظر است نزد من آمد و گلويم را گرفت . و گفت بگو :\r\nيا من يقبل اليسير و يعفو عن الكثير اقبل منى اليسير و اعف عنى الكثير انك انت الغفور الرحيم\r\nمن اين كلمات را گفتم .\r\nرسول خدا فرمود : اكنون چه مشاهده مىكنى ؟ گفت مردى سفيد رو و زيبا صورت و خوشبو را مىنگرم كه نزد من آمد و آن سياه چهره از من دور شد ؟\r\nفرمود : بار ديگر همان ذكر را بخوان او خواند گفت : اين سياه چهره رفت و فقط سپيدرو نزد من هست ، در اين هنگام جان سپرد .\r\n( 2 ) 28 . رسول اكرم صلى اللَّه عليه و آله فرمود : هر كس با نظر تندى به پدر و مادر نگاه كند عاق است .\r\n( 3 ) 29 . فرمود : هر كس با نظر خشم به والدين خود بنگرد و آنها از وى راضى نباشند نمازش پذيرفته نيست .\r\n( 4 ) 30 . فرمود : هنگامى كه روز قيامت شود پرده‌اى از پرده‌هاى بهشت برداشته مىشود بوئى از آن بيرون مىگردد كه تا پانصد سال مسافت مىرود ، فقط كسانى از اين بو محروم هستند كه عاق والدين باشند .\r\n( 5 ) 31 . امام باقر عليه السّلام فرمود : پدر من مردى را ديد كه با فرزندش راه مىرفت و فرزند به شانه پدر تكيه زده ، امام سجاد عليه السّلام تا هنگام مرگ به آن فرزند نگاه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنكرد .\r\n( 1 )\r\n\r\nدر فضيلت صله ارحام\r\n( 2 ) 1 . حضرت رسول صلى اللَّه عليه و آله فرمود : كسانى كه از امت من حاضر هستند و آنهائى كه غائب مىباشند و آنها كه در اصلاب پدران و ارحام مادران قرار دارند تا روز قيامت بدانند كه صله ارحام كنند و لو بين آنها و ارحام بيش از يك سال راه باشد ، دين اين را تعليم مىدهد .\r\n( 3 ) 2 . امام صادق عليه السّلام فرمود : از حالقه بترسيد كه او مردان را مىميراند راوى گويد : گفتم حالقه چيست ؟ فرمود : قطع رحم .\r\n( 4 ) 3 . رسول اكرم صلى اللَّه عليه و آله فرمود : هيچ گناهى صاحبش را با شتاب مجازات نمىكند ، در دنيا او را به عقوبت مىرساند و در آخرت هم گرفتار مىنمايد مانند قطع رحم و ظلم كه اين دو گناه زود كيفر مىدهد .\r\n( 5 ) 4 . فرمود : نخستين عضو آدمى كه در قيامت سخن مىگويد و شكايت مىكند قطع رحم است ، گويد بار خدايا هر كس در دنيا صله رحم بجا آورد تو هم امروز با او مواصلت نما و اگر قطع رحم كرده تو هم امروز با او قطع رابطه كن .\r\n( 6 ) 5 . امام باقر عليه السّلام فرمود : صله ارحام اعمال انسان را بالا مىبرد و بلاها را دفع مىكند و ثروت را زياد مىنمايد و حساب را آسان مىسازد و مرگ را به تأخير مىاندازد .\r\n( 7 ) 6 . رسول اكرم صلى اللَّه عليه و آله فرمود : نيكى به والدين و صله ارحام حساب آدمى را آسان مىكنند بعد اين آيه شريفه را قرائت كردند :  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  .\r\n( 8 ) 7 . امام صادق عليه السّلام فرمود : صله ارحام و نيكى به پدر و مادر عمر را طولانى مىكنند و روزى را زياد مىگردانند .\r\n( 9 ) 8 . امام سجاد سلام اللَّه عليه فرمود : هر كس براى خدا تزويج كند و صله\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nرحم به جاى آورد خداوند روز قيامت تاج سلطانى بر سر او مىنهد .\r\n( 1 ) 9 . امام صادق عليه السّلام فرمود : با ارحام خود رفت و آمد كنيد و لو با خوردن مقدارى آب باشد و بهترين صله رحم آن است كه ناراحتىها را از آنها دفع كنى .\r\n( 2 ) 10 . رسول خدا صلى اللَّه عليه و آله فرمود : هر كس مىخواهد روزى او زياد شود و مرگش به تأخير افتد بايد صله رحم نمايد .\r\n( 3 ) 11 . سالمه كنيز امام صادق عليه السّلام گويد : هنگام وفات نزد آن حضرت بودم امام از هوش رفت ، وقتى كه به هوش آمد فرمود : به حسن افطس هفتاد دينار بدهيد و فلانى و فلانى را اين اندازه بدهيد .\r\nگفتم : به مردى دينار مىدهى كه به تو حمله كرد . فرمود : واى بر تو مگر قرآن نمىخوانى گفتم : چرا فرمود : مگر نشنيده‌اى خداوند مىفرمايد :  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ  .\r\n( 4 ) 12 . فرمود : من به صله ارحام مبادرت مىكنم قبل از اينكه آنها از من دور شوند .\r\n( 5 ) 13 . فرمود : سه چيز از مكارم دنيا و آخرت مىباشد كسى كه به تو ظلم كرد از وى درگذرى كسى كه با تو قطع رابطه كرد تو با وى رفت و آمد كنى و كسى كه از روى جهل سخنى به تو گفت تو از وى درگذرى .\r\n( 6 ) 14 . رسول خدا صلى اللَّه عليه و آله فرمود : خداوند متعال مىفرمايند : من رحمان هستم و رحم را از نام خود مشتق كرده‌ام ، هر كس صله رحم بجاى آورد من هم به او توجه خواهم كرد و هر كس قطع رحم كند من هم با او قطع مىكنم .\r\n( 7 ) 15 . فرمود : مرديكه پسر عمويش نزد او بيايد و چيزى از وى بخواهد و او خواسته‌هاى وى را اجابت نكند خداوند روز قيامت او را از رحمت خود بهره‌مند نمىكند .\r\n( 8 ) 16 . فرمود : صله ارحام كنيد و لو با سلام باشد .\r\n( 9 ) 17 . فرمود : رحمت بر گروهى كه بين آنها قاطع رحم باشد فرود نمىآيد .\r\n( 10 ) 18 . مردى از قبيله خثعم خدمت حضرت رسول صلى اللَّه عليه و آله آمد و گفت : يا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nرسول اللَّه بهترين چيز در اسلام چيست ؟ فرمود : ايمان به خداوند عرض كرد :\r\nبعد فرمود : صله ارحام پرسيد بعد ، فرمود : امر به معروف و نهى از منكر .\r\nسؤال كردند بدترين چيز در اسلام كدام است فرمود : شرك به خداوند ، پرسيد بعد فرمود : قطع رحم گفت : بعد فرمود : امر به معروف و نهى از منكر .\r\n( 1 )\r\n\r\nدر سرپرستى از يتيمان\r\n( 2 ) 1 . حضرت رسول صلى اللَّه عليه و آله فرمودند : هر كس در منزلش يتيمى باشد و او را سير كند و يا او را بپوشاند و آزارش ندهد و مضروبش نسازد خداوند عمل او را قبول مىكند .\r\n( 3 ) 2 . هر كس يتيمى را كه از پدر و مادرى مسلمان متولد شده خود منضم نمايد و او را بىنياز سازد ، خداوند بهشت را براى او لازم مىكند و اين پاداش حتمى است .\r\n( 4 ) 3 . فرمود هر گاه يتيمى در زمين گريه كند خداوند مىفرمايد . كدام شخص اين يتيم را كه پدرش را از دست داده بگريه آورده است ، فرشتگان گويند : ما نمىدانيم مگر آنچه را كه خود بما تعليم فرمودى در اين جا خداوند مىفرمايد اى فرشتگان من گواهى دهيد هر كس او را ساكت كند و وى را راضى سازد من او را وارد بهشت مىكنم . گفتند : يا رسول اللَّه چگونه او را راضى كنيم ؟ فرمود :\r\nدستى به صورت او بكشيد و يك دانه خرما به او بدهيد .\r\n( 5 ) 4 . فرمود : بهترين خانه مسلمانان خانه‌ايست كه در آن يتيمى باشد و به آن احسان شود . و بدترين خانه‌ها آن خانه‌ايست كه در آن يتيمى باشد و با او بدرفتارى شود بعد فرمود : من و نگهدارنده يتيم در بهشت با هم هستيم .\r\n( 6 ) 5 . مردى خدمت حضرت رسول صلى اللَّه عليه و آله از قساوت قلب خود شكايت كرد فرمود : هر گاه خواستى قلبت ملايم شود فقراء را طعام بده و بر سر يتيمى دست بكش .\r\n( 7 ) 6 . فرمود : هر كس يتيمى را خوار كند خداوند او را خوار مىكند .\r\n( 8 ) 7 . مردى عرض كرد : يا رسول اللَّه دلم قساوت دارد ؟ فرمود : يتيمى را به\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nخودت نزديك كن به سرش دست بكش و او را بر سفره خود بنشان دلت نرم مىشود .\r\n( 1 ) 8 . فرمود : يتيمان و بيوه‌زنان را سير كنيد با يتيم مانند پدر رفتار نمائيد و با بيوه زنان مانند شوهران باشيد ، اگر اين كار را بكنيد خداوند به شما قصرى در بهشت خواهد داد كه از هر چه در دنياست بهتر است .\r\n( 2 )\r\n\r\nدر احترام به پيرمردان\r\n( 3 ) 1 . على عليه السّلام فرمود : رسول خدا صلى اللَّه عليه و آله فرمودند : حق بزرگ خداوند در اين است كه از سه نفر تعظيم شود : پيرمردان مسلمان ، كسى كه مورد ظلم واقع شده و كسى كه حاوى علوم قرآن باشد و اهل غلو و افراط نباشد .\r\n( 4 ) 2 . فرمود : هر جوانى كه به يك پيرمرد احترام بگذارد خداوند در هنگام پيرى او كسى را مىفرستد كه از او احترام كند .\r\n( 5 ) 3 . فرمود : خداوند شرم دارد از اينكه پيرمردى را عذاب كند .\r\n( 6 ) 4 . فرمود : از ما نيست كسى كه به صغير ما رحم نكند و به كبير ما احترام نگذارد .\r\n( 7 ) 5 . فرمود : از مشايخ احترام كنيد زيرا تعظيم مشايخ احترام به خداوند متعال است و هر كس از پيرمردان احترام نكند از ما نيست .\r\n( 8 ) 6 . فرمود : شما را از نيكانتان اطلاع مىدهم آنها كسانى هستند كه عمر طولانى داشته باشند و ليكن اگر راه آنها درست باشد .\r\n( 9 ) 7 . دو نفر خدمت حضرت رسول صلى اللَّه عليه و آله آمدند يكى پيرمرد و ديگرى جوان بود . جوان قبل از پير به سخن آمد ، رسول خدا فرمود : بزرگ بزرگ .\r\n( 10 ) 8 . امام صادق عليه السّلام فرمود : اى صاحب موى سفيد و دل سياه ، آتش در مقابل دارى و ملك الموت پشت سرت هست ، چه مىخواهى بكنى . كودك بودى نادان بودى . جوان بودى فاسق بودى ، پيرمرد بودى ، رياكار بودى ، كجا هستى و كارت چيست ؟ ( 11 ) 9 . فرمود : رسول خدا فرمودند : هر كس مقام پيرمردى را بشناسد و براى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nسن و سالش به او احترام بگذارد ، خداوند روز قيامت او را در پناه خود نگه مىدارد .\r\n( 1 ) 10 . مردى از نزديك حضرت رسول صلى اللَّه عليه و آله گذشت يكى از اصحاب گفت .\r\nاو ديوانه است ، فرمود : اين در عقلش و دماغش نقصانى پيدا شده ديوانه كسى است كه جوانى خود را در معصيت گذرانيده باشد .\r\n( 2 ) 11 . امام صادق عليه السّلام از رسول اكرم صلى اللَّه عليه و آله روايت مىكند كه فرمود : هر گاه مرد به سن چهل رسيد خداوند او را از سه مرض مصون مىدارد . جنون ، جذام و برص و هر گاه به پنجاه رسيد حساب او را سبك مىكند .\r\nهر گاه به شصت رسيد توفيق توبه به او مىدهد ، هر گاه به هفتاد رسيد اهل زمين و آسمان او را دوست مىدارند ، هر گاه به هشتاد رسيد خداوند سيئات او را محو مىكند و حسنات وى را ثابت مىنمايد و هر گاه به نود رسيد گناهان گذشته و آينده او را عفو مىكند .\r\n( 3 ) 12 . رسول خدا صلى اللَّه عليه و آله فرمود : خداوند كسانى را كه به سن هفتاد برسند مورد احترام قرار مىدهد ، و از هشتاد ساله‌ها شرم دارد كه آنها را عذاب كند .\r\n( 4 ) 13 . فرمود : پيرمرد در ميان خانواده ماند پيغمبر در ميان امت مىباشد .\r\n( 5 ) 14 . فرمود : هر گاه مردى چهل ساله شود و خيرش بر شرش غالب نگردد در پيشانيش نوشته مىشود اين چهره رستگار نمىگردد .\r\n( 6 ) 15 . رسول خدا صلى اللَّه عليه و آله فرمود : هر كس چهل سال از عمرش گذشت و خيرش بر شرش غالب نشد بايد خود را براى دوزخ آماده كند .\r\n( 7 ) 16 . امام باقر عليه السّلام فرمود : هر گاه مردى وارد چهلمين سال شد منادى فرياد مىزند وقت مسافرت آمد براى خود زاد و توشه تهيه كن .\r\n( 8 ) 17 . امام رضا عليه السّلام فرمود : بزرگان خود را احترام كنيد و با ارحام خود رفت و آمد نمائيد و ناراحتىها را از آن‌ها بر طرف سازيد .\r\n( 9 ) 18 . امام صادق عليه السّلام فرمود : حسين عليه السّلام هرگز از مقابل حسن سلام اللَّه عليه عبور نكرد . و قبل از او سخنى نگفت اگر در جايى اجتماع مىكرد قبل از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nحسن لب به سخن نمىگشود .\r\n( 1 ) 19 . حضرت رسول صلى اللَّه عليه و آله فرمودند : هر كس در اسلام شصت سال زندگى كند خداوند او را در آتش عذاب نمىكند ، و هر كس هفتاد سال در اسلام زندگى نمايد از عذاب روز قيامت ايمن خواهد بود و هر كس هشتاد سال زندگى كند قلم از او برداشته مىشود و حسابى براى او نيست .\r\n( 2 ) 20 . امام صادق عليه السّلام فرمود : روز قيامت پيرمردى را به پاى حساب مىآورند و هنگامى كه نامه اعمال او را بدست وى مىدهند وى همه را سياه مشاهده مىكند و ناراحت مىگردد ، و مىگويد بار خدايا امر مىكنى مرا به طرف جهنم ببرند ؟ در اين جا خداوند فرمان مىدهد او را به طرف بهشت ببرند زيرا مىفرمايد : تو در دنيا نماز مىگذاردى و من از عذاب تو شرم دارم .\r\n( 3 ) 21 . امام صادق عليه السّلام فرمود : هر گاه بنده‌اى به سى و سه سال برسد به آخرين نيروى جوانى رسيده و هر گاه به چهل برسد به كمال رسيده و هر گاه از چهل و يك بگذرد به طرف نقصان قدم گذاشته است و مردان پنجاه ساله بايد خود را در حال مرگ بنگرند .\r\n( 4 )\r\n\r\nدر خصوصيات جوانى\r\n( 5 ) 1 . رسول اكرم صلى اللَّه عليه و آله فرمود : خداوند چيزى را بيشتر از اين دوست ندارد كه جوانى به گناهانش توجه كند .\r\n( 6 ) 2 . فرمود : بهترين جوان آنست كه خود را به ميانسالان تشبيه كند و بدترين ميانسال شما آنها هستند كه خود را به جوانان تشبيه نمايند .\r\n( 7 ) 3 . فرمود : هر جوانى كه به عبادت مشغول شود و از دنيا برود خداوند پاداش هفتاد صديق به او مىدهد .\r\n( 8 ) 4 . فرمود : چيزى در دنيا محبوب‌تر نزد خداوند از يك جوان تائب نيست و چيزى مبغوض‌تر نزد خداوند از يك پيرمرد زناكار نمىباشد .\r\n( 9 ) 5 . فرمود : روز قيامت از بندگان مىپرسند كه عمر خود را در چه راه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nگذرانيدند . جوانى خود را در چه راهى صرف كردند .\r\n( 1 ) 6 . فرمود : پنج چيز را قبل از پنج چيز غنيمت بدانيد ، جوانى را قبل از پيرى ، تندرستى را قبل از بيمارى ، آسودگى را قبل از گرفتارى ، زندگى را قبل از مرگ و ثروت را قبل از فقر .\r\n( 2 ) 7 . فرمود : هر گاه مال و جمالى براى شما پيدا شد و شما عفت داشتيد خداوند بهشت را به شما مىدهد .\r\n( 3 )\r\n\r\nدر راست گوئى و چشم پوشى از مردم\r\n( 4 ) 1 . امام صادق عليه السّلام فرمود : خداوند متعال هيچ پيغمبرى را مبعوث نفرمود مگر اينكه اول به صدق حديث و اداء امانت به نيكوكار و بدكار توصيه فرمود .\r\n( 5 ) 2 . فرمود : هر كس زبانش راست‌گو باشد ، كارهايش هم پاك خواهد شد .\r\n( 6 ) 3 . فرمود : در غلاف شمشير حضرت رسول صلى اللَّه عليه و آله نامه‌اى يافتند كه در آن آمده بود : با كسى كه قطع رابطه كرده ارتباط برقرار كن ، كسى كه تو را محروم كرده چيزى به او بده و حق را بگو و لو بضررت باشد .\r\n( 7 ) 4 . فرمود : مردى راست گوئى پيشه مىكند تا آنگاه كه از راست گويان محسوب مىگردد . و دروغ مىگويد تا آنگاه كه از دروغ گويان به حساب مىآيد هر گاه راست بگويد خداوند مىگويد راست گفت و نيكى كرد و هر گاه دروغ بگويد خدا مىفرمايد دروغ گفت و بد كرد .\r\n( 8 ) 5 . على عليه السّلام فرمود : راستگوئى و صداقت به نيكى هدايت مىكنند و نيكى به بهشت دعوت مىنمايد . اگر يكى از شما براستگوئى عادت كند و راست بگويد در قلبش جاى سوزنى هم براى دروغ ديده نخواهد شد و اين مرد نزد خدا از راستگويان محسوب مىشود .\r\n( 9 ) 6 . على عليه السّلام فرمود : اى مردم راست بگوئيد كه خداوند با راستگويان است و از دروغ اجتناب كنيد كه دروغ با ايمان سازگارى ندارد راست‌گو در آستانه نجات و كرامت است در صورتى كه دروغ‌گو در آستانه هلاكت و نابودى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمىباشد .\r\n( 1 ) 7 . امام سجاد عليه السّلام فرمود : هر كس چهار چيز در آن باشد اسلامش كامل و گناهانش محو مىگردد و در حالى كه خداوند از او راضى است وارد قيامت مىشود ، در قراردادهاى خود با مردم وفادار باشد ، با مردم به صداقت رفتار كند ، از هر كار زشتى خجالت بكشد و با خانواده‌اش اخلاق خوب داشته باشد .\r\n( 2 ) 8 . امام صادق عليه السّلام فرمود : مردمان را به كارهاى نيك دعوت كنيد و با عمل خود اعتماد مردم را جلب نمائيد ، هر گاه مردم از شما صداقت و پرهيزكارى مشاهده كردند و جهد شما را ديدند و امانت شما را ملاحظه نمودند به طرف شما مىآيند .\r\n( 3 ) 9 . امام باقر عليه السّلام فرمود : اى ربيع مردى راست مىگويد تا آنگاه كه نزد خداوند از صديقان محسوب مىشود .\r\n( 4 ) 10 . امام رضا عليه السّلام فرمود : ما خانواده وعده‌هائى كه به مردم مىدهيم آن را مانند دين تلقى مىكنيم ، همانطور كه حضرت رسول صلى اللَّه عليه و آله انجام مىدادند .\r\n( 5 ) 11 . حضرت رسول صلى اللَّه عليه و آله فرمودند : نزديك‌ترين فرد شما با من در روز قيامت و كسى كه بيشتر از همه به شفاعت من خواهد رسيد راست‌گوترين شماست ، و آن كس كه امانتى را رد كند و اخلاق خوبى داشته باشد و با مردم مراوده و ارتباط برقرار نمايد .\r\n( 6 ) 12 . على عليه السّلام فرمود : زبان خود را حبس كنيد كه چيزى شايسته‌تر از آن براى حبس نيست .\r\n( 7 ) 13 . امام صادق سلام اللَّه عليه فرمود : مرد مؤمن همواره برايش حسنه نوشته مىشود تا آنگاه كه سخن بگويد ، وقتى كه صحبت كرد در اينجا جزء نيكوكاران و يا بدكاران خواهد شد .\r\n( 8 ) 14 . امام سجاد عليه السّلام فرمود : حق زبان آنست كه او را از فحش و ناسزا نگهدارى و او را عادت دهيد كه هميشه در خير و نيكى جارى باشد ، و سخن‌هاى بيهوده از آن تراوش نكند و همواره در خير مردم و گفتار درست زبان\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nخود را جارى كنيد .\r\n( 1 ) 15 . حضرت رسول صلى اللَّه عليه و آله فرمود : شما شش چيز را انجام دهيد من براى شما بهشت را ضمانت مىكنم ، هر گاه سخن گفتيد دروغ نگوئيد ، هر گاه وعده داديد خلاف نكنيد هر گاه مورد امانت قرار گرفتيد خيانت ننمائيد ، چشم خود را از آنچه روا نيست بپوشيد و دامن‌هاى خود را حفظ كنيد و دست و زبان خود را نگهداريد .\r\n( 2 ) 16 . امام صادق عليه السّلام فرمود : موجب زينت ما باشيد ، وسيله ننگ ما نباشيد ، همواره با مردم با اخلاق رفتار داشته باشيد . زبان خود را نگهداريد و از پرحرفى و زشت‌گوئى دورى كنيد تا سالم باشيد و مردم به شما اعتماد داشته باشند .\r\n( 3 ) 17 . على عليه السّلام فرمود : دروغ چه از روى جد و يا شوخى روا نيست و شما به كسى وعده ندهيد كه بعد به وعده خود عمل نكنيد ، دروغ شما را به طرف بدكارى دعوت مىكند و كارهاى بد به جهنم مىكشاند ، يكى از شما به اندازه‌اى دروغ مىگويد كه مردم به او اعتماد نمىكند و گاهى دروغ چنان در مردى اثر مىكند كه در قلبش جاى سوزنى از راست نيست و اين مرد در نزد خداوند كذاب است .\r\n( 4 ) 18 . امام باقر عليه السّلام فرمود : حق خدا بر بندگان اين است كه وقتى چيزى نمىدانند بگويند نمىدانم .\r\n( 5 ) 19 . از رسول اكرم صلى اللَّه عليه و آله سؤال شد مؤمن ترسو هست فرمود : آرى گفته شد بخيل هست ؟ فرمود : آرى گفته شد : دروغ گو هست فرمود : خير .\r\n( 6 ) 20 . رسول اكرم صلى اللَّه عليه و آله فرمود : هر كس سكوت كرد نجات يافت .\r\n( 7 ) 21 . رسول خدا فرمود : گرفتارى به زبان و سخن مربوط مىگردد .\r\n( 8 ) 22 . فرمود : اكثر گناهان فرزند آدم به زبانش مربوط مىگردد ، هر كس زبانش را حفظ كرد خداوند زشتيهاى او را حفظ مىكند .\r\n( 9 ) 23 . فرمود : هر كس از مؤمنى غيبت كند از آنچه در او هست خداوند آنها\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nرا در بهشت با هم جمع نمىكند ، و هر كس به مؤمنى افتراء بندد و در باره او چيزى بگويد كه در او نيست رشته ارتباط با او قطع خواهد شد و غيبت‌كننده در آتش خواهد بود .\r\n( 1 ) 24 . على عليه السّلام فرمود : دروغ مىگويد كسى كه مىگويد از حلال متولد شده‌ام ، در حالى كه با غيبت كردن گوشت مردم را مىخورد ، از غيبت دورى كنيد كه آن خورش سگهاى جهنم است .\r\n( 2 ) 25 . امام صادق عليه السّلام فرمود : غيبت آن است كه از شخصى چيزى بگوئى كه در خفا انجام داده و بهتان آن است كه در باره آن سخنى بگوئى كه انجام نداده است .\r\n( 3 ) 26 . امام باقر عليه السّلام فرمود : بنده دو زبان و دو چهره بسيار بد است ، در حضور از برادرش ستايش مىكند و در غيبت از وى بد مىگويد اگر چيزى به او برسد حسد مىكند و اگر گرفتار شود او را ترك مىنمايد .\r\n( 4 ) 27 . امام صادق عليه السّلام فرمود : هر كس در حضور مردى چيزى بگويد و در غيبت چيز ديگرى روز قيامت با دو زبان از آتش محشور مىگردد .\r\n( 5 ) 28 . عيسى عليه السّلام به يكى از ياران خود گفت : آنچه را كه دوست ندارى در بارهء تو انجام دهند او را در باره مردم انجام نده و اگر كسى طرف راست تو را سيلى زد طرف چپ را جلو بياور .\r\n( 6 ) 29 . فرمود : غيبت نكن كه تو را غيبت خواهند كرد و براى برادرت گودالى حفر مكن كه خود در آن خواهى افتاد ، هرطور عمل كنى با تو عمل خواهند كرد .\r\n( 7 ) 30 . عبد اللَّه بن خوزاد گويد : خدمت حضرت رسول صلى اللَّه عليه و آله عرض كردم مؤمن دزدى مىكند ؟ فرمود : گاهى ممكن است دزدى كند . گفتم : مؤمن دروغ مىگويد فرمود : خداوند مىفرمايد : دروغ كسانى مىگويند كه ايمان ندارند .\r\n( 8 ) 31 . فرمود : واى بر كسى كه حديث كند و دروغ بگويد و مردم از آن خنده كنند واى بر او واى بر او .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( 1 )\r\n\r\nدر نگهدارى زبان\r\n( 2 ) 1 . رسول اكرم صلى اللَّه عليه و آله فرمود : زبانت را نگهدار ، كه آن براى تو صدقه هست و بعد فرمود : بنده‌اى به حقيقت ايمان نمىرسد مگر اينكه زبانش را نگهدارد .\r\n( 3 ) 2 . على عليه السّلام فرمود : هر كس زبانش را نگهدارد خداوند عيبش را مىپوشاند .\r\n( 4 ) 3 . امام باقر عليه السّلام فرمود : ابو ذر غفارى در خطبه‌اش مىگفت : اى كسى كه دنبال علم هستى اين زبان كليد هر خير و شرى هست . زبانت را مهر كن همانطور كه طلا و نقره‌ات را مهر مىكنى .\r\n( 5 ) 4 . على عليه السّلام فرمود : رسول خدا صلى اللَّه عليه و آله گفتند : اگر چيز شومى باشد همانا در زبان خواهد بود .\r\n( 6 ) 5 . فرمود : سكوت طلا و سخن نقره است .\r\n( 7 ) 6 . امام رضا عليه السّلام فرمود : سكوت درى از درهاى حكمت است كه به آن محبت بدست مىآيد و او راهنماى هر نيكى مىباشد .\r\n( 8 ) 7 . فرمود : از خداوند بترسيد و سكوت كنيد .\r\n( 9 ) 8 . فرمود : چه اندازه نيكو است ، و پرحرفى لغزشهائى در پى دارد .\r\n( 10 ) 9 . امام باقر عليه السّلام فرمود : شيعيان ما گنگ هستند .\r\n( 11 ) 10 . رسول خدا صلى اللَّه عليه و آله فرمود : خداوند آن مرد را رحمت كند كه خيرى بگويد و سودى ببرد و يا سكوت كند تا سالم بماند .\r\n( 12 ) 11 . امام صادق عليه السّلام فرمود : ابو ذر مىگفت : سخن را در دو كلمه قرار بده سخن نيك را بگو و انتشار بده و سخن شر را بر زبان نياور و سخنى كه نه سود مىدهد و نه زيان مىرساند اظهار مكن .\r\n( 13 ) 12 . فرمود : هر كس خدا را شناخت زبانش را نگه مىدارد .\r\n( 14 ) 13 . فرمود : هر كس بداند كه زبانش و سخنش جزء اعمالش هست جز به خير سخن نمىگويد .\r\n( 15 ) 14 . فرمود : مردم در آتش دوزخ گرفتار مىشوند و اين بيشتر به جهت\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nزبان آنها مىباشد .\r\n( 1 ) 15 . على عليه السّلام فرمود : همه نيكىها در سه خصلت جمع شده‌اند . سكوت ، سخن و نظر هر سخنى كه در آن ذكرى نباشد لغو است هر سكوتى كه در آن تفكر نباشد غفلت است و هر نظرى كه در آن عبرت نباشد بيهوده است .\r\n( 2 )\r\n\r\nدر معاشرت و روابط با يك ديگر\r\n( 3 ) 1 . امام صادق عليه السّلام فرمود : خداوند صدقه‌اى را كه براى اصلاح بين مردم بدهى دوست مىدارد بايد با اعمال نيك مردم را به هم نزديك كرد و شر و فساد را رفع ساخت .\r\n( 4 ) 2 . فرمود : هر دروغى روزى كيفرى دارد مگر سه دروغ . مردى كه جنگ مىكند دروغ در اين جا مانعى ندارد ، مرديكه بين دو نفر را اصلاح مىكند و مىخواهد اختلافات را بر طرف سازد و مرديكه به خانواده‌اش وعده مىدهد و مىخواهد او را ساكت كند دروغ در اين جا مانعى ندارد .\r\n( 5 ) 3 . امام باقر عليه السّلام فرمود : دروغ همه‌اش گناه است مگر اينكه به مؤمنى سود برساند و از مسلمانى شرى بر طرف كند .\r\n( 6 ) 4 . رسول اكرم صلى اللَّه عليه و آله فرمود : هر گاه بزرگى نزد شما آمد او را احترام كنيد .\r\n( 7 ) 5 . على عليه السّلام فرمود : هنگامى كه عدى بن حاتم خدمت حضرت رسول صلى اللَّه عليه و آله رسيد ، رسول خدا او را وارد اطاق خود كرد و در اطاق يك بوريا و يك متكا بود ، نبى اكرم آن حصير را پهن كرد و عدى روى آن نشست .\r\n( 8 ) 6 . على عليه السّلام فرمود : اگر كسى به شما احترام كرد و يا به شما تعارفى نمود بپذيريد زيرا اين از اخلاق آدمى است و چهارپايان هستند كه اين گونه تعارفات انسانى را درك نمىكنند مثلا اگر كسى به شما عطرى تعارف كرد و يا در مجلسى خواست به شما جاى دهد قبول كنيد .\r\n( 9 ) 7 . امام صادق عليه السّلام فرمود : سه نفر هستند كه محترم مىباشند و حقوق آنها بايد محترم شناخته شود و فقط منافقان هستند كه اين اخلاق را مراعات\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nنمىكنند . كسى كه موى خود را در اسلام سفيد كرده ، حامل قرآن و امام عادل .\r\n( 1 )\r\n\r\nدر گذشت و فداكارى و تعاون\r\n( 2 ) 1 . امام صادق عليه السّلام فرمود : جبرئيل خدمت حضرت رسول صلى اللَّه عليه و آله آمد و گفت : اى محمد خداوند تو را سلام مىرساند و مىفرمايد : با مردم مدارا كن و گذشت نما .\r\n( 3 ) 2 . رسول خدا صلى اللَّه عليه و آله فرمود : خداوند مرا به گذشت و همراهى با مردم امر كرد .\r\n( 4 ) 3 . مردى خدمت رسول صلى اللَّه عليه و آله آمد و گفت : مرا وصيت كن ، رسول خدا او را وصيت كرد و فرمود : با مردم محبت كن تا با شما محبت كنند .\r\n( 5 ) 4 . امام صادق عليه السّلام فرمود : هر كس با مردم حسن كردار داشته باشد همه مردم از وى حمايت خواهند كرد .\r\n( 6 ) 5 . فرمود : هنگامى كه اين آيه شريفه نازل شد :  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً  مردى از مسلمانان نشست و گريه كرد و گفت : من از خود عاجز هستم اكنون چگونه خانواده خود را نگهدارم رسول خدا فرمود : شما وظيفه دارى آنها را دعوت كنى به آنچه عمل مىكنى و نهى نمائى از آنچه خود به آن عمل نمىكنى .\r\n( 7 ) 6 . على عليه السّلام فرمود : بايد در دل تو احتياج و بىنيازى از مردم با هم جمع شود احتياج را بايد با نرمى و ملاطفت اظهار داشت و استغناء بايد با حفظ آبرو و عزت نفس همراه باشد .\r\n( 8 ) 7 . ابو ذر رضوان اللَّه عليه دو برد خريد ، يكى را به ازارش بست و ديگرى را به غلامش داد و خود پارچهء ديگر را بدوش افكند ، هنگامى كه بين مردم ظاهر شدند گفتند : اى ابو ذر اگر هر دو برد را بر خود مىبستى زيباتر بود . گفت : آرى چنين است اما من از رسول خدا صلى اللَّه عليه و آله شنيدم فرمود : از آنچه مىخوريد و مىپوشيد به آنها عطا كنيد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n( 1 ) 8 . امام سجاد عليه السّلام يكى از غلامان خود را دو بار صدا زد و او جواب نداد در مرتبه سوم پاسخ داد امام گفت : اى فرزند مگر صداى مرا نشنيدى ؟ گفت چرا شنيدم ، فرمود : پس چرا پاسخ ندادى گفت : از شما مطمئن هستم فرمود : خدا را سپاس مىگويم كه غلام من از من ترسى ندارد .\r\n( 2 ) 9 . كنيزى بدست امام سجاد آب مىريخت ، ناگهان ظرف آب از دست او افتاد و امام عليه السّلام مجروح شد ، آن كنيز گفت و الكاظمين الغيظ ، فرمود :\r\nخشم خود را فرو بردم و از تو گذشتم گفت  وَ الْعافِينَ عَنِ النَّاسِ  فرمود : از شما گذشت كردم ، گفت :  وَ اللَّهُ يُحِبُّ الْمُحْسِنِينَ  گفت : شما را در راه خدا آزاد نمودم .\r\n( 3 ) 10 . امام صادق عليه السّلام فرمود : على عليه السّلام غلامى را براى كارى فرستاد او ، اندكى تأخير كرد پس از اينكه برگشت گفت زود بيا او هم آمد ، امير المؤمنين فرمود : از شما ناراحت شدم كه چرا تأخير كردى اكنون تو را آزاد كردم .\r\n( 4 ) 11 . رسول اكرم صلى اللَّه عليه و آله در هنگام مرگ مردم را به نماز و مساعدت با غلامان توصيه مىكرد ، تا اينكه از سخن گفتن باز ماند .\r\n( 5 ) 12 . مردى خدمت حضرت رسول صلى اللَّه عليه و آله عرض كرد : چند بار از خادم چشم مىپوشى فرمود . روزى هفتاد بار .\r\n( 6 ) 13 . رسول اكرم صلى اللَّه عليه و آله فرمود : هر كس غلام خود را بيش از سه تازيانه بزند روز قيامت از وى قصاص مىكنند .\r\n( 7 ) 14 . فرمود : خائن و فاسق و كسى كه با غلامش بدرفتارى كند وارد بهشت نمىگردند .\r\n( 8 ) 15 . سلمان رضوان اللَّه عليه به غلامش گفت : اگر قصاصى در روز قيامت نبود تو را مضروب مىكردم .\r\n( 9 )\r\n\r\nدر همكارى و حسن معاشرت\r\n( 10 ) 1 . امام صادق عليه السّلام فرمود : هر خانواده‌اى كه اهل رفق و مدارا باشند خداوند روزى آنها را زياد مىكند ، ملاحظه در امر زندگى بهتر از وسعت و اندوختن مال\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاست ، ملاحظه زيانى نمىرساند ، همانطور كه تبذير چيزى نمىگذارد .\r\n( 1 ) 2 . امام باقر عليه السّلام فرمود : هر چيزى فضلى دارد و فضل ايمان ملاحظه كارى است .\r\n( 2 ) 3 . رسول خدا صلى اللَّه عليه و آله فرمود : ملاحظه نصف زندگى است .\r\n( 3 ) 4 . فرمود : ملاحظه هر جا باشد وزن مىدهد و هر جا نباشد وزنى نخواهد داشت .\r\n( 4 ) 5 . امام صادق عليه السّلام فرمود : سه چيز است كه هر كس يكى از آنها را عمل كند بهشت براى او واجب مىگردد ، انفاق در هنگام تنگدستى ، خوشروئى با همه مردم و گذشتن از خود و از حق طرفدارى كردن .\r\n( 5 ) 6 . امام باقر عليه السّلام فرمود : چهره باز و اخلاق خوب محبت‌ها را زياد مىكند و آدمى را به خداوند نزديك مىسازد ، كسى كه چهره در هم مىكشد و بد خلقى نشان مىدهد خشم و غضب مردم را به خود جلب مىكند و از خداوند دور مىشود .\r\n( 6 ) 7 . رسول خدا صلى اللَّه عليه و آله فرمود : شما نمىتوانيد ، همه مردم را با مال خود به طرف خويش جلب كنيد با چهره باز و حسن خلق آنها را به خود مايل نمائيد .\r\n( 7 ) 8 . فرمود : خداوند رحمت كند هر خوشروى خوش اخلاق را .\r\n( 8 ) 9 . امام صادق عليه السّلام فرمود : تبسم مؤمن در صورت مؤمن از حسنات است .\r\n( 9 ) 10 . رسول خدا فرمود : بهترين شما كسى است كه اخلاق او نيكو باشد .\r\n( 10 ) 11 . فرمود : مؤمن به برادرش آرامش مىدهد همانطور كه تشنه با آب سرد آرامش پيدا مىكند .\r\n( 11 ) 12 . على عليه السّلام فرمود : خوشا به حال آن كس كه با مردم محبت كند و مردم هم براى خداوند به او محبت كنند .\r\n( 12 ) 13 . رسول خدا صلى اللَّه عليه و آله فرمود : مدارا ميمون است و پرده درى شوم است .\r\n( 13 ) 14 . امام صادق عليه السّلام فرمود : خدا محبت را دوست مىدارد ، با محبت مىبخشد آنچه را كه با زور نمىدهد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n( 1 )\r\n\r\nدر كارهاى نيك\r\n( 2 ) 1 . امام صادق عليه السّلام فرمود : خداوند رحمت كند بنده‌اى را كه ما را به طرف مردم بكشاند و محبت ما را در دل مردم زياد كند ، و ما را مبغوض مردم قرار ندهد ، به خداوند سوگند اگر مردم سخنان خوب ما را بشنوند ما را دوست خواهند داشت و كسى نمىتواند آنها را از ما دور كند .\r\n( 3 ) 2 . على عليه السّلام فرمود : اخلاق خود را به نيكىها رام كنيد و با مكارم اخلاق نفس خود را در اختيار بگيريد ، و با حلم و بردبار باشيد ، و بر ايثار و خود گذشتگى صبور باشيد و هميشه از مردم جلو قرار گيريد و در كارهاى خير جلودار باشيد از كارهاى پست دورى كنيد و خود را در جامعه بزرگ نمائيد ، از ضعفاء حمايت كنيد و به آنها معاونت داشته باشيد .\r\nاگر نتوانستيد كارى انجام دهيد و گره از كار كسى باز كنيد در غيبت او سخن نگوئيد كه در اين هنگام مردم از شما عيب خواهند گرفت ، دروغ نگوئيد كه آن شما را در انظار بدنام مىكند ، دروغ خود فحش است ، و از پستى بشمار مىرود ، هرگز در بارهء مردم فكر كنجكاوى نباشيد و خود را بىاطلاع نشان دهيد .\r\n( 4 ) 3 . امام باقر عليه السّلام فرمود : برادر مسلمان خود را دوست بدار و براى او بخواه آنچه را كه براى خود مىخواهى و براى او بد بدان آنچه را كه براى خود بد مىدانى اگر نيازمند شدى از او بخواه اگر از تو چيزى خواست به او بده كار خير را فورا انجام بده و امروز و فردا نكن .\r\nهمواره پشتيبان او باش كه او پشتيبان تو هست اگر مسافرتى كرد غيبت او را نگهدارى كن اگر آمد از وى ديدن نما ، او را گرامى بدار زيرا او از تو و تو از او مىباشى اگر بر تو خشم‌گرفت از او دورى مكن ، تا آن كه ناراحتى او را بر طرف سازى ، اگر به او خيرى رسيد خدا را سپاس گو و اگر ناراحتى برايش رسيد از وى حمايت كن .\r\n( 5 ) 4 . امام صادق عليه السّلام فرمود : رسول خدا صلى اللَّه عليه و آله فرمودند زاهدترين مردم كسى\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاست كه مردم را بيشتر دوست داشته باشد و دلش براى همه باشد .\r\n( 1 ) 5 . على عليه السّلام فرمود : اگر از برادرت سخنى شنيدى سوء ظن نداشته باش و تا مىتوانى سخن او را توجيه كن .\r\n( 2 ) 6 . امام باقر عليه السّلام فرمود : شرافت مؤمن نماز او در شب مىباشد و شما همواره با مردم با نيكى و اخلاق خوب معاشرت كنيد .\r\n( 3 ) 7 . فرمود : از خداوند بترسيد و براى برادر دينى خود بد نخواهيد ، زيرا هر كس در دل براى برادر دينى خود بد بخواهد ، خداوند در دل او بذر نفاق خواهد افكند و عواقب او را خواهد ديد .\r\n( 4 ) 8 . عربى خدمت حضرت رسول صلى اللَّه عليه و آله آمد در حالى كه آن جناب سوار بود و مىخواست به يكى از غزوات برود و آن مرد مهار مركب رسول خدا را دست گرفت و گفت : يا رسول اللَّه چيزى به من ياد بده تا وارد بهشت گردم ، فرمود :\r\nآنچه را براى خود دوست دارى براى مردم هم دوست بدار و آنچه را براى خود كراهت دارى براى مردم هم مپسند ، اينك راه مركب را باز نما .\r\n( 5 ) 9 . ابو ذر غفارى براى سلمان نوشت تو به آنچه در نظر دارى نخواهى رسيد مگر اينكه از مشتهيات دست بردارى و با صبر و شكيبائى به مقصد مىرسى ، اكنون بايد سخنت ذكر خدا نگاهت عبرت و سكوتت تفكر باشد و بدان ضعيف‌ترين افراد كسانى هستند كه از هوى نفس پيروى كنند و آرزوهاى دراز داشته باشند زرنگ‌ترين افراد كسانى مىباشند كه خود را براى خدا خاضع كنند و براى آخرت كار نمايند .\r\n( 6 ) 10 . رسول خدا صلى اللَّه عليه و آله فرمود : هر كس از مسلمانان سيلى و آتشى دور كند بهشت بر او واجب مىگردد .\r\n( 7 ) 11 . امام صادق عليه السّلام فرمود : هر گاه خداوند اراده كند كه مسلمانان و اسلام باقى بمانند مال را در نزد كسانى قرار مىدهد كه حق آن را اداء مىكنند و كار خير انجام مىدهند و هر گاه بخواهد مسلمان ضعيف گردند مال را در نزد كسانى قرار مىدهد كه انفاق نكنند ، و در راه حق مصرف ننمايند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( 1 ) 12 . فرمود : همسايه مثل خودت هست و همانطور كه نمىخواهى به خودت ضرر برسانى و يا خودت را به ناراحتى بكشانى همسايه‌ات را هم آزارنده و او را ناراحت نكن .\r\n( 2 ) 13 . از امام صادق عليه السّلام سؤال شد كه اسير را چگونه بايد غذا داد ؟ فرمود غذاى اسير بر عهده كسى است كه آن را اسير كرده است و اگر بخواهد صبح او را به قتل برساند بايد غذاى شبانه او را بدهد و به او محبت نمايد اگر چه اين اسير كافر باشد .\r\n( 3 ) 14 . به اصحاب خود فرمود : از خداوند بترسيد و با هم برادر و دوست باشيد ، و با يك ديگر رفاقت كنيد و رفت و آمد نمائيد و در اجتماعات هم شركت داشته باشيد و در باره ما سخن بگوئيد .\r\n( 4 ) 15 . فرمود : از ما نيست كسى كه براى محبت ما در مجلسى شركت نكند ، از ما نخواهد بود كسى كه با دوستان ما رفت و آمد نداشته باشد و به آنها احسان ننمايد .\r\n( 5 )\r\n\r\nدر احكام انفاق\r\n( 6 ) 1 . رسول خدا صلى اللَّه عليه و آله فرمود : خداوند ما را مبعوث نفرموده كه مال جمع كنيم بلكه ما را مبعوث فرمود كه مال را انفاق كنيم .\r\n( 7 ) 2 . فرمود : هر كس در راه خدا انفاق نكند مبتلى مىشود كه در راه معصيت انفاق نمايد و بدان اگر كسى دنبال احتياج دوست خداوند نرود ناگزير مىگردد كه دنبال دشمن خداوند برود و احتياجات او را برآورد .\r\n( 8 ) 3 . رسول اكرم صلى اللَّه عليه و آله از نزد بلال عبور كردند و نزد او مقدارى خرما بود فرمود : اى بلال مىخواهى با اين خرما به جهنم به روى آنها را در راه خدا انفاق كن و از خداوند به خاطر فقر وحشت نداشته باش .\r\n( 9 ) 4 . امام باقر عليه السّلام فرمود : از صلاح اسلام و مسلمان‌ها اين است كه اموال دست افرادى قرار بگيرد كه حقوق شرعيه آن را اداء مىكنند و كارهاى نيك\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nانجام مىدهند از فساد دين و اهل دين هم اين است كه مال در دست آنهائى باشد كه حقوق آن را نمىدهند و كارهاى نيك هم ندارند .\r\n( 1 ) 5 . امام صادق عليه السّلام فرمود : خداوند متعال هر گاه بر بنده‌اى نعمت گذارد آن نعمت را از آن نمىگيرد ، تا هنگامى كه در طاعت خداوند مستقيم باشد ولى هر گاه در طاعت خداوند تغييرى حاصل شد ، خداوند هم برمىگردد .\r\n( 2 ) 6 . امام باقر عليه السّلام فرمود : هر مردى از شما در خودش و يا فرزندانش و يا مالش تغييرى مشاهده كرد بايد استغفار كند و از خداوند يارى بخواهد ، بعد فرمود : من در اين جا ضمانت مىدهم كه اگر اين كار را بكند خداوند او را كمك مىكند و هر چه بخواهد به او مىرسد .\r\n( 3 )\r\n\r\nدر بىنيازى از مردم\r\n( 4 ) 1 . امام صادق عليه السّلام فرمود : حال يكى از اصحاب حضرت رسول صلى اللَّه عليه و آله شدت پيدا كرد زنش به او گفت : اگر نزد حضرت رسول به روى و از وى سؤال كنى بهتر است آن مرد نزد نبى اكرم آمد هنگامى كه نظرش بر آن مرد افتاد فرمود : هر كس از ما چيزى بخواهد به او مىدهيم و اگر بىنيازى كند خداوند او را بىنياز خواهد كرد .\r\nآن مرد گفت : مقصود رسول خدا من مىباشم ، چيزى نگفت و بار ديگر به خانه نزد زنش مراجعت كرد و قضيه را به او گفت ، زن گفت : پيغمبر هم بشر است ، شما بايد وضع خودت را مىگفتى ، وى بار ديگر برگشت و همان سخن را از پيغمبر شنيد ، و اين جريان سه بار تكرار شد .\r\nبعد از آن مرد برگشت و يك كلنگ را عاريه گرفت و مقدارى هيزم جمع كرد و به مدينه برگشت و آن هيزم را فروخت و مقدارى گندم تهيه كرد و رفت منزل و با زن خود آن را خوردند ، روز ديگر باز به طرف كوه رفت و هيزم زيادى آورد و فروخت .\r\nاو همچنين فعاليت كرد تا هنگامى كه يك كلنگ را خريد و همچنين تا آن\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nوقت كه دو شتر و يك غلام خريدارى كرد و بعد مال‌دار شد و زندگى خوبى فراهم آورد بعد نزد حضرت رسول آمد و قضيه خود را گفت ، رسول اكرم فرمود : مقصود من از آن جمله شما بوديد .\r\n( 1 ) 2 . امام باقر عليه السّلام فرمود : هر كس از آنچه بر وى گذشته بگذرد راحت زندگى مىكند .\r\n( 2 ) 3 . امام صادق عليه السّلام فرمود : راحت‌ترين چيزها نااميدى از مردم است .\r\n( 3 ) 4 . فرمود : از مردم چيز خواستن عزت آدمى را مىبرد ، و شرم را زايل مىكند و قطع اميد كردن از مردم عزت مؤمن است و طمع موجب فقر مىشود .\r\n( 4 ) 5 . فرمود : خواستن حاجت از مردم فقر مىآورد .\r\n( 5 ) 6 . امام باقر فرمود : از آنچه در دست مردم مىباشد قطع اميد كن زيرا همين قطع اميد خود بىنيازى مىآورد و از طمع دورى نما كه او خود فقر مىآورد .\r\n( 6 ) 7 . امام صادق عليه السّلام فرمود : از خداوند بترسيد و خود را بىنياز نگهداريد و بدانيد كه هر كس براى سلطانى ستمگر و يا براى كسى كه در دين با او مخالف است چيزى از دنياى او طلب كند ، خداوند او را مورد غضب قرار مىدهد و او را به خودش وامىگذارد و اگر از دنياى ستمگر چيزى به او رسيد خداوند بركت را از او سلب مىكند و به او اجرى در برابر اعمال نمىدهد .\r\n( 7 )\r\n\r\nدر برادرى و اخوت اسلامى\r\n( 8 ) 1 . حضرت صادق عليه السّلام فرمود : به مردم خيانت نكن كه بىرفيق خواهى ماند .\r\n( 9 ) 2 . فرمود : مؤمن برادر مؤمن است او را ستم نمىكند و تركش نمىنمايد ، به او خيانت روا نمىدارد و غيبت او را نمىكند و به او دروغ نمىگويد ، فرمود :\r\nسزاوار نيست كه مؤمن برادر مؤمنش را بترساند زيرا مؤمن در دين خود محترم است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( 1 ) 3 . فرمود : احترام همديگر را حفظ كنيد و همديگر را سبك نكنيد زيرا اگر اعتبار شما رفت حيا هم مىرود ، اگر اعتبار بود مردانگى هم هست .\r\n( 2 ) 4 . فرمود : هر گاه زندگى به يكى از شما تنگ شد بايد برادران خود را خبر كند و به خود مغرور نباشد .\r\n( 3 ) 5 . فرمود : هر كس به دين خدا احترام مىگذارد بايد حقوق برادران را هم احترام بگذارد و هر كس دين را سبك بشمارد برادران را هم سبك مىشمارد .\r\n( 4 ) 6 . فرمود : هر كس از برادران مؤمن سؤالى از برادر مؤمن خود بكند و او بتواند حاجت او را روا نمايد ولى انجام ندهد خداوند متعال روز قيامت دست او را در گردنش مغلول مىكند تا وقتى كه از حساب مردم فارغ شود .\r\n( 5 ) 7 . فرمود : هر كس با برادر مؤمنش در حاجتى راه برود و او را نصيحت نكند به خدا و رسولش خيانت كرده است .\r\n( 6 ) 8 . امام باقر عليه السّلام فرمود : مؤمن بايد مؤمن را نصيحت كند .\r\n( 7 ) 9 . امام صادق عليه السّلام فرمود : هر كس مؤمنى را اكرام كند مانند اين است كه خداوند را اكرام كرده است ، و هر كس براى برادر مؤمنش دعا كند ، خداوند بلاء را از او دفع مىكند و روزى او را زياد مىگرداند .\r\n( 8 ) 10 . على عليه السّلام فرمود : شما به برادران خود توجه كنيد كه آنها در دنيا و آخرت به درد شما خواهند خورد ، مگر نشنيده‌ايد كه خداوند در قرآن مجيد از قول اهل دوزخ مىفرمايند :  فَما لَنا مِنْ شافِعِينَ وَ لا صَدِيقٍ حَمِيمٍ  .\r\n( 9 ) 11 . فرمود : روز قيامت به مؤمن مىگويند به چهره مردم نگاه كن هر كس در دنيا به شما نيكى كرده و آب و نانى به شما داده دست او را بگير و وارد بهشت كن .\r\n( 10 ) 12 . يكى از روات گويد : خدمت امام صادق عليه السّلام عرض كردم بعضى از برادران ما وارد كارهاى حكومتى مىشوند آيا ما براى آنها طلب مغفرت كنيم ؟ .\r\nفرمود : آنها به شما سودى مىرسانند گفتم : خير فرمود : پس از آنها برائت حاصل كنيد ، زيرا خداوند از آنها برئ است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n( 1 ) 13 . فرمود : اگر مردى شب‌ها نماز بخواند و روزها روزه بگيرد و بين ركن و مقام قربانى كند روز قيامت با كسى كه دوست باشد محشور مىگردد و اگر آن دوست اهل بهشت باشد در بهشت خواهد بود و اگر اهل دوزخ باشد در دوزخ جاى خواهد داشت .\r\n( 2 ) 14 . رسول اكرم صلى اللَّه عليه و آله فرمود : هر كس براى خدا برادرى بگيرد ، خداوند براى او در بهشت درجه‌اى ميدهد .\r\n( 3 ) 15 . امام صادق عليه السّلام فرمود : انصاف نيست كه انسان از برادران خود انصاف بخواهد .\r\n( 4 ) 16 . مردى خدمت سلمان آمد و او را به خانه‌اش دعوت كرد و گفت :\r\nمردى غذائى تهيه كرده كه شما از آن طعام بخوريد ، سلمان گفت : او را سلام برسانيد و بگوئيد : من و هر كس با من هست بيائيم آن شخص رفت و برگشت و گفت همه بيائيد ، آنها كه سيزده نفر بودند همه رفتند ، هنگامى كه به در خانه رسيدند صاحب خانه بيرون شد و دست سلمان را گرفت و وارد خانه كرد و با هم داخل شديم و در چپ و راست او قرار گرفتيم .\r\nدر اين وقت هوا هم گرم بود و ما همه پيرامون هم بوديم صاحب خانه خوشحال بود سلمان در اين جا خنده كرد و ما هم خوشحال بوديم و خنديديم ، گفتيم يا ابا عبد اللَّه چرا خنده كردى ؟\r\nگفت : از رسول اكرم صلى اللَّه عليه و آله شنيدم فرمود : هر مسلمانى كه برادر مسلمان خود را احترام كند و در اين عمل نيت او خدا باشد خداوند به او نظر مىكند و هر كس مورد نظر خداوند قرار گرفت عذاب نخواهد شد .\r\n( 5 ) 17 . انس گويد : يكى از اصحاب رسول خدا صلى اللَّه عليه و آله سر يك گوسفند را به يكى از برادران هديه كرد ، او گفت فلان برادر و خاندانش از من بيشتر نياز دارند آنجا ببريد سر گوسفند را نزد او بردند او نيز به ديگرى حواله كرد تا به هفت نفر حواله شد و سرانجام بدست همان نفر اول رسيد در اين جا آيه شريفه نازل شد .\r\n وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ \r\n\r\n","description":"","footnote":"","page_name":" 176 ","page_number":176},
  {"content":"\r\n\r\n الْمُفْلِحُونَ . \r\n( 1 ) 18 . امام باقر عليه السّلام فرمود : هر مؤمنى كه نزد او غيبت مؤمنى را بكنند و او از برادر مورد غيبت دفاع كند ، خداوند در دنيا و آخرت از او دفاع مىكند و اگر از او دفاع ننمايد و در حالى كه قدرت داشت دفاع كند خداوند او را در دنيا و آخرت خواهد ترسانيد .\r\n( 2 ) 19 . رسول خدا صلى اللَّه عليه و آله فرمود : هر كس متعرض برادر مسلمان خود شود ، گويا چهره‌اش را مخدوش ساخته است .\r\n( 3 ) 20 . فرمود : مؤمن آينهء مؤمن است و او بايد ناراحتىها را از مؤمن بر طرف سازد .\r\n( 4 )\r\n\r\nدر آداب معاشرت\r\n( 5 ) 1 . معاوية بن وهب گويد : خدمت حضرت صادق عليه السّلام عرض كردم چگونه بايد بين خود و هم‌فكران و نيز بين خود و مردم كه با ما هم عقيده نيستند رفت و آمد داشته باشيم ؟ فرمود : اگر امانتى نزد شما گذاشتند اداء كنيد ، اگر شهادتى از شما خواستند در شهادت شركت كنيد و عقيده خود را هرطور كه هست بگوئيد از بيماران آنها عيادت كرده و از جنازه آنها مشايعت كنيد .\r\n( 6 ) 2 . فرمود : با هم‌فكران خود در مساجد آنها شركت داشته باشيد و براى آنها بخواهيد آنچه را براى خود مىخواهيد ، آيا شما شرم نداريد از اينكه انتظار داريد همسايه شما به شما آسيبى نرساند و ليكن خودتان موجبات ناراحتى او را فراهم كنيد .\r\n( 7 ) 3 . در تفسير آيه شريفه  إِنَّا نَراكَ مِنَ الْمُحْسِنِينَ  فرمود : هر گاه يكى خواست در مجلسى وارد شود به او جاى دهيد و به نيازمندان وام بدهيد و از ضعفا و درماندگان يارى كنيد و به كمك آنها بشتابيد .\r\n( 8 ) 4 . امام صادق عليه السّلام فرمود : بپرهيزيد از اينكه نسبت به مؤمن بدى كنيد و بعد عذرخواهى نمائيد ، زيرا مؤمن بدى نمىكند تا عذر بخواهد ، و ليكن منافق\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nهمواره بد مىكند و سپس عذر مىخواهد .\r\n( 1 ) 5 . امام باقر عليه السّلام در تفسير آيه شريفه  وَ قُولُوا لِلنَّاسِ حُسْناً  فرمود : به مردم بگوئيد آنچه را كه دوست داريد به شما بگويند ، زيرا خداوند فحش دهنده و بدزبان را دوست ندارد زبان خود را از بدگوئى مؤمنان نگهداريد ، خداوند همچنين سائل حريص و پررو را هم دوست نمىدارد ، و افراد آبرومند و بردبار و عفيف مورد علاقه پروردگار مىباشند .\r\n( 2 ) 6 . فرمود : هر دروغى حرام است مگر اينكه در دروغ سودى براى مؤمن باشد و يا بخواهى از دين و عقيده مسلمانان دفاع كنى .\r\n( 3 ) 7 . امام صادق عليه السّلام فرمود : هر گاه سه نفر دور هم اجتماع كرديد يكى از شما با ديگرى آهسته صحبت نكند ، زيرا نفر سوم ناراحت مىگردد .\r\n( 4 ) 8 . فرمود : در غيبت برادرت در باره او چنان صحبت كن كه دوست دارى در غيبت تو سخن گويند و از او درگذر همانطور كه دوست دارى از شما درگذرند و عمل درست همين است و در زندگى چنان كن كه از كارهاى خود پاداش بگيرى نه اينكه مجرم شناخته شوى .\r\n( 5 ) 9 . رسول اكرم صلى اللَّه عليه و آله فرمود : عرض و آبروى مؤمن مانند مال و خون او محترم مىباشد و نبايد متعرض حيثيت او شد .\r\n( 6 ) 10 . فرمود از لغزشهاى مؤمنين زياد سخن نگوئيد ، هر كس دنبال لغزشهاى آنها برود و اشتباهات آنها را در مجالس به عنوان عيب‌جوئى بگويد خداوند او را رسوا مىكند و لو در خانه‌اش باشد .\r\n( 7 ) 11 . على عليه السّلام فرمود : اگر من بتوانم بين دو نفر را اصلاح كنم بهتر است از اينكه دو دينار صدقه بدهم .\r\n( 8 ) 12 . امام باقر عليه السّلام فرمود : حق مؤمن بر برادر مؤمن اين است كه او را سير كند و بدن او را بپوشاند ، و اندوهش را بر طرف سازد ، و دينش را عطا كند و هر گاه از جهان درگذشت نسبت به زن و فرزند او مساعدت داشته باشد .\r\n( 9 ) 13 . امام صادق عليه السّلام فرمود : صدقه‌اى كه خداوند دوست دارد اصلاح بين\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمردم مىباشد آنها هر گاه با هم نزاع كردند و از هم دور شدند آنها را به هم نزديك كنيد .\r\n( 1 ) 14 . هر مؤمن در او يك شوخى هست .\r\n( 2 ) 15 . على عليه السّلام فرمود : از مزاح دورى كنيد كه حيثيت شما را مىبرد و كينه در دل‌ها پديد مىآورد ، مزاح با اشخاص خود فحش كوچك است .\r\n( 3 ) 16 . امام صادق عليه السّلام فرمود : از مزاح دورى كنيد كه آبرو را مىبرد و سنگينى مرد را زائل مىسازد ، ياران رسول خدا صلى اللَّه عليه و آله جمع مىشدند و سخن‌هاى لغو و بىفايده بر زبان جارى مىكردند و مىخنديدند ، در اين جا آيه شريفه نازل شد :  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ  هنگامى كه اين آيه را شنيدند از كار خود دست برداشتند .\r\n( 4 ) 17 . حضرت كاظم عليه السّلام فرمود : يحيى بن زكريا عليه السّلام گريه مىكرد و هرگز خنده نداشت و عيسى خنده مىكرد و گريه نداشت ، و آنچه را كه عيسى عمل مىكرد از يحيى بهتر بود .\r\n( 5 ) 18 . امام صادق عليه السّلام فرمود : خنده مؤمن تبسم است . ( ) در روايتى ديگر آمده هر گاه با صداى بلند خنده كردى بگو : بار خدايا مرا مورد بغض خود قرار مده .\r\n( 6 ) 19 . على عليه السّلام فرمود : يكى از نادانى اين است كه مردى بدون جهت خنده كند .\r\n( 7 ) 20 . امام صادق عليه السّلام فرمود : زيادى خنده ايمان را مىبرد .\r\n( 8 ) 21 . امام رضا عليه السّلام فرمود : هر گاه مردى در مجلس باشد او را با كنيه نام ببر و اگر غائب بود با نام ذكرش كن .\r\n( 9 ) 22 . امام صادق عليه السّلام فرمود : مؤمن را بر مؤمن هفت حق هست و اگر يكى از آنها در باره او انجام نگيرد از فرمان خدا خارج شده است و خداوند به او توجهى نخواهد كرد ، راوى گويد : عرض كردم آن هفت حق را بيان فرمائيد .\r\nفرمود : از همه آسان‌تر آنكه هر چه براى خود دوست دارى براى او هم دوست بدار و هر چه براى خودت نمىپسندى براى او هم مپسند . دوّم اينكه در\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبرآوردن حوائج او كوشش كنى و رضايت او را حاصل نمائى و با گفتارش مخالفت نكنى .\r\nسوم اينكه با جان و مالت او را يارى كنى و با دست و زبانت از او دفاع نمائى ، چهارم اينكه هميشه راهنماى او باشى و اسرار او را حفظ كنى ، پنجم اينكه خود سير نباشى و او گرسنه باشد و پوشيده باشى و او برهنه باشد و آب بنوشى در حالى كه او تشنه باشد .\r\nششم اينكه تو زن و خادم داشته باشى و او زن و خادم نداشته باشد و اگر چنين است خدمت كارت را بفرست تا لباس او را بشويد و برايش غذا آماده كند و بسترش را پهن كند و اين روابطى است كه بين شما مقرر شده است .\r\nهفتم اينكه او را از پيمانش برهانى دعوتش را اجابت كنى و در جنازه او شركت نمائى و اگر بيمار شد او را عيادت كنى و در رفع حوائج او بكوشى و نگذارى كه او از تو چيزى بخواهد هر گاه چنين كردى حق او را اداء كرده‌اى .\r\n( 1 ) 23 . امام صادق عليه السّلام فرمود : به خداوند نزديك شويد به اينكه نسبت به برادران خود نيكى كنيد .\r\n( 2 ) 24 . امام صادق عليه السّلام فرمود : هر كس يكى از كارهاى مردم را در دست گرفت و در آن با عدالت رفتار كرد و در خانه‌اش را به روى مردم باز نمود .\r\nخداوند متعال بر خود فرض كرده كه روز قيامت او را نترساند و به بهشت وارد كند ، از امام عليه السّلام سؤال شد كه پائين‌ترين حق مؤمن چيست فرمود : اينكه نيازمنديهاى او را رفع كند و خود را بر او مقدم ندانند .\r\n( 3 ) 25 . روايت شده كه رسول خدا صلى اللَّه عليه و آله فرمود : هر گاه بزرگ يك ملتى و گروهى نزد شما آمد منزلت او را محترم بشماريد .\r\n( 4 ) 26 . فرمود : مؤمنى كه با مردم معاشرت مىكند و از ناراحتىها صبر مىنمايد از آن كس كه در اجتماعات آنها شركت نمىكند و در ناراحتى صبر ندارد اجرش بيشتر است .\r\n( 5 ) 27 . امام صادق عليه السّلام فرمود : حرمت مؤمن از كعبه بيشتر مىباشد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n( 1 ) 28 . رسول خدا صلى اللَّه عليه و آله فرمود : هر گاه مردى نزد شما آمد از نام پدرش و اينكه از كجا هست و از كجا مىآيد سؤال كنيد ، اين سؤالات و تعارفات ايجاد محبت مىكند .\r\n( 2 ) 29 . هر كس به خدا و روز قيامت ايمان دارد بايد از اسرار زندگى برادر مسلمانش چيزى براى ما نگويد .\r\n( 3 ) 30 . رسول خدا صلى اللَّه عليه و آله با يك نفر وارد نيزارى شدند ، نبى اكرم دو شاخه را قطع كردند يكى از آنها كج بود و ديگرى مستقيم ، رسول اكرم شاخه راست را به مصاحب خود داد و شاخه كج را خود برداشت آن مرد گفت : يا رسول اللَّه شاخه كج را به من دهيد ، فرمود : خير همان شاخه با شما باشد ، هر مؤمنى كه با رفيقش هست مسئول مىباشد ، و لو اينكه يك لحظه با هم باشند .\r\n( 4 ) 31 . امام رضا عليه السّلام به على بن يقطين فرمود : اگر يك شرط مرا قبول كنى من سه شرط با شما خواهم كرد ، عرض كرد : قربانت گردم شرط من چيست و شروط شما كدام است ؟ فرمود : من ضمانت مىكنم كه حرارت آهن به شما نرسد و گرفتار فقر و تنگدستى نشويد و در زندان هم قرار نگيريد .\r\nعلى بن يقطين گفت : من بايد چه كار كنم كه اين سه شرط انجام پذيرد ؟\r\nفرمود : هر گاه يكى از دوستان اهل بيت عليه السّلام نزد شما آمد او را احترام كنيد و خواسته‌هايش را انجام دهيد او قول داد اين كار را بكند و امام سه شرط را تضمين كردند .\r\n( مترجم گويد : بايد به جاى امام رضا موسى بن جعفر عليهم السّلام باشد ) .\r\n( 5 ) 32 . امام صادق عليه السّلام فرمود : از خداوند بترسيد و راستگو باشيد ، پرهيزكارى پيشه كنيد و در عبادت و پرستش خداوند سعى نمائيد و گرد معاصى هرگز قدم نگذاريد و بدانيد كه از ما نيست آن كس كه بر غضب و خشم خود مسلط نباشد و از ما نيست كسى كه با مصاحب خود حق رفاقت را مراعات نكند ، و به همنشينان خود جنايت نمايد ، و همسايگان خود را آزار دهد و موجبات ناراحتى آنها را فراهم سازد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nشما با دوستان خود به خوبى رفتار كنيد و از خداوند ترس داشته باشيد و از بدگوئى به مردم دست برداريد و تقيه را از دست ندهيد و اسرار خود را نگهداريد و به خداوند سوگند من به طرف راست و چپ نگاه كردم و ديدم مردم هر كدام راهى را در پيش گرفته‌اند ، من در آن گرد و خاك راه درست را يافتم و رفتم ، اينك تا آنجا كه در توان داريد از خدا بترسيد .\r\n( 1 ) 33 . فرمود : هر كس برادر دينى خود را به كارى كه در حد توانائى او نيست بفرستد به خدا و رسولش خيانت كرده است .\r\n( 2 ) 34 . هر كس دنبال كار مؤمنى را بگيرد و در اين راه عرق بريزد خداوند او را عذاب نمىكند .\r\n( 3 )\r\n\r\nدر اذن ورود به منازل\r\n( 4 ) 1 . على عليه السّلام فرمود : هر گاه يكى از شما خواستيد وارد حجره شويد\r\nبسم اللَّه\r\nبگوئيد . شيطان از گفتن\r\nبسم اللَّه\r\nفرار مىكند ، و هر گاه يكى از شما خواست وارد منزل شود سلام كند و با اين عمل بركت وارد مىشود و فرشتگان با اهل منزل انس مىگيرند .\r\n( 5 ) 2 . امام صادق عليه السّلام عليه السّلام فرمود : هر گاه وارد منزل شديد بگوئيد :\r\nبسم اللَّه و باللَّه\r\nو بر اهل خانه سلام كنيد و اگر كسى در خانه نبود بگوئيد :\r\nبسم اللَّه و سلام على اهل بيته و السّلام علينا و على عباد اللَّه الصالحين\r\n، هر گاه اين جمله را گفتى شيطان فرار مىكند .\r\n( 6 ) 3 . فرمود : مرد هنگامى كه وارد منزل مىگردد و بر اهلش سلام كند پايش را بر زمين بكوبد و اعلام ورود كند و اين براى اين است كه اهل خانه بدانند مردشان آمد و براى اينكه چيزى مشاهده نكند كه او را ناراحت نمايد .\r\nامام عليه السّلام در تفسير آيه شريفه :  لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها ذلِكُمْ خَيْرٌ لَكُمْ  فرمود : استيناس سلام كردن و كوبيدن پا بر زمين هنگام ورود به منزل مىباشد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( 1 ) 4 . فرمود : هنگامى كه اذن ورود گرفتيد و وارد خانه شديد نخست سلام كنيد كه آن يكى از نامهاى خداوند مىباشد البته قبل از اينكه وارد خانه شويد از پشت درب اجازه ورود بخواهيد ، اجازه ورود براى اين است كه شما آنچه در داخل اطاق است مشاهده نكنيد .\r\nاذن ورود بايد سه مرتبه باشد ، و هر گاه اجازه دادند وارد شويد ، و اگر گفتند برگرديد بايد فورا مراجعت كنيد ، اجازه اول براى اين است كه اهل خانه بشنوند ، دوم براى اين است كه خود را بپوشانند ، سوم از اين جهت است كه خواستند اذن بدهند و يا ندهند .\r\n( 2 ) 5 . رسول اكرم صلى اللَّه عليه و آله هر گاه در منزلى مىرفتند برنمىگشتند مگر اينكه سه بار به اهل منزل سلام مىكردند .\r\n( 3 ) 6 . امام صادق عليه السّلام فرمود : غلامان شما كه در منزل خدمت مىكنند و يا كارهاى شما را انجام مىدهند و يا كودكان شما كه هنوز به حد بلوغ نرسيده‌اند بايد طبق امر خداوند سه بار اذن ورود طلب كنند ، و افراد بالغ هم اگر خواستند بر مادر يا خواهر و يا خاله وارد شوند بايد اجازه ورود بگيرند و احكام خدا را اجراء كنند .\r\n( 4 ) 7 . در تفسير آيه شريفه :  يا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمانُكُمْ وَ الَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرَّاتٍ  . فرمود : آنها غلامان و كنيزان و كودكان هستند كه بعد از نماز و هنگام خواب اگر خواستند وارد شوند بايد اجازه ورود بگيرند و همچنين بعد از نماز ظهر كه هنگام استراحت است و يا قبل از نماز فجر كه در خواب هستند بايد اذن بگيرند .\r\n( 5 ) 8 . جابر بن عبد اللَّه گويد : حضرت رسول صلى اللَّه عليه و آله از منزل بيرون شد و به طرف منزل فاطمه عليها السّلام متوجه شد و من هم در خدمت آن جناب بودم هنگامى كه به در منزل فاطمه رسيد دست خود را به در گذاشت و آن را تكان داد و گفت :\r\nالسّلام عليكم\r\n، فاطمه گفت :\r\nو عليكم السّلام يا رسول اللَّه .\r\nنبى اكرم فرمود : وارد شوم گفت : داخل شويد و گفت : با همراهم وارد\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nشوم گفت : بر سر مقنعه ندارم فرمود : مقنعه بر سر بگذار ، او هم از پارچه‌اى كه در دستش بود سرش را پوشانيد رسول خدا بار ديگر فرمود :\r\nالسّلام عليكم\r\nو فاطمه هم گفت :\r\nو عليكم السّلام يا رسول اللَّه\r\nبار ديگر براى من اذن ورود خواست و ما وارد شديم .\r\nدر اين هنگام مشاهده كردم چهره فاطمه زرد شده ، رسول خدا فرمود : اى فاطمه چرا صورت شما زرد شده ؟ گفت از گرسنگى . رسول خدا فرمود : اى خدائى كه گرسنگان را سير مىكنى فاطمه را سير كن جابر گويد : در اين هنگام ديدم صورت فاطمه سرخ شد و خون در آن جريان پيدا كرد و او بعد از آن ديگر گرسنه نشد .\r\n( 1 ) 9 . حمزة بن حمران گويد : من و حسن عطار خدمت حضرت صادق عليه السّلام رسيديم و سلام كرديم ، امام سلام ما را پاسخ دادند ، بعد منتظر مانديم تا اجازه ورود دهد فرمود : چرا وارد نمىشويد مگر به شما اذن ورود ندادم همين جواب سلام خود اجازه ورود مىباشد .\r\n( 2 ) 10 . على عليه السّلام از اهل ذمه هم اذن ورود مىخواست .\r\n( 3 ) 11 . امام صادق عليه السّلام فرمود : مرد بايد از دختر و خواهرش كه شوهر دارند اجازه ورود طلب كند و بدون اذن وارد منزل آنها نشود .\r\n( 4 ) 12 . ام سلمه گويد : روزى هنگام صبح امير المؤمنين عليه السّلام در خانه ما آمد و در را كوبيد ، رسول خدا فرمود : برخيز در را باز كن ، در باز كردم و او دم در توقف كرد و وقتى كه داخل رفتم و سرم را پوشيدم وارد اطاق شد .\r\n( 5 )\r\n\r\nدر آداب سلام كردن و معانقه نمودن\r\n( 6 ) 1 . امام باقر عليه السّلام فرمود : سلام خدا را بلند بگوئيد زيرا سلام خداوند به ظالمان نمىرسد .\r\n( 7 ) 2 . رسول خدا صلى اللَّه عليه و آله گفت : هر گاه با هم برخورد كرديد سلام كنيد و مصافحه نمائيد و هر گاه از هم جدا شديد استغفار كنيد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 ) 3 . فرمود : هر گاه يكى از شما سلام كرد بايد بلند سلام كند و نگويد سلام كردم و جواب سلام ما را ندادند ، ممكن است او سلام كند ولى ديگران نشنوند ، و اگر پاسخ سلام مىدهيد بايد بلند جواب دهيد تا سلام دهنده جواب سلام خود را بشنود و نگويد جواب سلام مرا ندادند .\r\nامام باقر عليه السّلام فرمود : على عليه السّلام فرمودند : خودتان غضب نكنيد ، و ديگران را هم به غضب نياوريد ، سلام را بلند بگوئيد و سخنان مفيد و پاك بر زبان جارى كنيد و در شب‌ها نماز بخوانيد هنگامى كه مردم در خواب مىباشند تا سالم وارد بهشت گرديد بعد اين آيه شريفه را قرائت كردند :  السَّلامُ الْمُؤْمِنُ الْمُهَيْمِنُ  .\r\n( 2 ) 4 . على عليه السّلام فرمود : سلام كردن هفتاد حسنه دارد كه شصت و نه حسنه براى كسى كه ابتداء به سلام مىكند و يكى از آنها براى جواب دهنده است .\r\n( 3 ) 5 . امام صادق عليه السّلام فرمود : تواضع اين است كه به هر كس برخورد كنى سلام بدهى و بخيل كسى است كه از سلام بخل كند .\r\n( 4 ) 6 . فرمود : سواره بر پياده سلام بكند ، رونده بر نشسته سلام كند و هر گاه به طور گروهى با هم ملاقات كردند آنها كه كم هستند بر آنها كه عده‌شان زياد است سلام كنند و هر گاه يك نفر با گروهى برخورد كرد آن يك نفر سلام كند .\r\n( 5 ) 7 . فرمود : افراد كم به افراد زياد سلام كنند ، آنها كه بر استر هستند بر الاغ سواران سلام كنند و كسانى كه بر اسب‌ها سوار مىباشند به استر سواران سلام نمايند .\r\n( 6 ) 8 . فرمود : هر گاه يكى در ميان گروهى سلام كند از بقيه كفايت مىكند و هر گاه بر گروهى سلام كردند اگر يكى از آنها پاسخ دهد از ديگران ساقط مىشود .\r\n( 7 ) 9 . فرمود : هر كس بگويد\r\nسلام عليكم\r\n. ده حسنه در عمل او نوشته مىشود . هر كس بگويد\r\nسلام عليكم و رحمة اللَّه\r\nبيست حسنه مىنويسند ، و هر كس بگويد\r\nسلام عليكم و رحمة اللَّه و بركاته\r\nسى حسنه خواهند نوشت .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n( 1 ) 10 . امام صادق عليه السّلام فرمود : هر گاه يهودى و يا نصرانى و يا مشرك بر شما سلام كردند شما بگوئيد : عليك .\r\n( 2 ) 11 . رسول خدا صلى اللَّه عليه و آله بر زنان سلام مىكردند و پاسخ سلام آنها را ميدادند .\r\nعلى عليه السّلام به زنها سلام مىكردند و جواب مىدادند اما از گفتن سلام به زن جوان كراهت داشتند و مىفرمود : مىترسم صداى او براى من حالتى ايجاد كند از اين جهت اجر مرا در سلام كردن پائين بياورد .\r\n( 3 ) 12 . رسول خدا صلى اللَّه عليه و آله فرمود : هر گاه يكى از شما از مجلسش برخاست بايد با گفتن سلام از آنها وداع كند .\r\n( 4 ) 13 . فرمود : هر گاه يكى از شما برادرش را ملاقات كرد به او سلام كند و مصافحه نمايد زيرا خداوند عز و جل به جهت سلام به فرشتگان احترام گذاشت و شما هم به فرشتگان تاسى كنيد .\r\n( 5 ) 14 . حضرت رسول صلى اللَّه عليه و آله از سلام كردن به چهار نفر نهى كردند . بر مرد مست در حال مستى ، كسى كه مجسمه درست مىكند . كسى كه نردبازى مىنمايد ، كسى كه با چهارده تا بازى مىكند ( نوعى قمار در جاهليت بوده است ) على عليه السّلام فرمود : يكى هم شطرنج باز .\r\n( 6 ) 15 . امام باقر عليه السّلام فرمود : بر يهود ، نصارى ، مجوس ، و بت پرستان سلام نكنيد كسانى كه روى سفره شراب نشسته‌اند ، آنهايى كه شطرنج بازى مىكنند ، كسانى كه نرد مىبازند و آنها كه مخنث مىباشند ، شاعرانى كه زنان شوهردار را به فساد متهم مىكنند . و به كسانى كه نماز مىخوانند چون او نمىتواند جواب سلام را بدهد . و كسى كه ربا مىخورد و كسى كه روى مستراح نشسته است و كسى كه در حمام است و كسى كه فسق آشكار دارد بر اين گروه‌ها سلام نكنيد .\r\n( 7 ) 16 . على عليه السّلام فرمود : به شش گروه سلام نكنيد ، يهود ، نصارى ، صاحبان نرد و شطرنج و شراب‌خواران و بازيگران و نوازندگان ، كسانى كه مادران را فحش مىدهند و شعراء .\r\n( 8 ) 17 . على عليه السّلام فرمود : به اهل كتاب ابتداء سلام نكنيد و اگر آنها به شما\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nسلام دادند بگوئيد عليكم .\r\n( 1 ) 18 . به حضرت صادق عليه السّلام عرض كردند براى يهود و نصارى چگونه دعا كنيم ؟ فرمود : بگوئيد خداوند به دنياى شما بركت دهد .\r\n( 2 ) 19 . عيص بن قاسم گويد : از امام صادق عليه السّلام پرسيدم بر اهل كتاب چگونه سلام كنيم فرمود : بگوئيد\r\nسلام على من اتبع الهدى\r\nو اگر نامه نوشتيد در آخرش بنويسيد ،\r\n سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ  .\r\n( 3 ) 20 . ذريح گويد : از حضرت عليه السّلام پرسيدم به يهود و نصارى چگونه بايد سلام كرد ، و جواب نامه‌هاى آنها را چگونه بايد داد ، امام جواب را مكروه دانستند .\r\n( 4 ) 21 . رسول اكرم صلى اللَّه عليه و آله فرمود : هيچ كس را به طعامت دعوت مكن مگر اينكه سلام كند فرمود : سلام يكى از نامهاى خداوند است . او را در بين خود رسميت بدهيد مرد سلام‌كننده هر گاه به گروهى برسد و بر آنها سلام كند و آن‌ها جواب او را ندهند ، كسى پاسخ او را مىدهد كه از آنها بهتر است .\r\n( 5 ) 22 . فرمود : سوگند به خدائى كه جانم در دست او مىباشد ، بهشت را نخواهيد ديد مگر اينكه ايمان بياوريد و ايمان نخواهيد آورد مگر اينكه همديگر را دوست بداريد ، اينك شما را راهنمائى مىكنم به چيزى كه اگر آن را انجام دهيد با هم دوست خواهيد شد و آن اين است كه سلام را بلند بگوئيد .\r\n( 6 ) 23 . رسول خدا صلى اللَّه عليه و آله فرمود : اى فضل مىدانى كه تفسير\r\nالسّلام عليكم\r\nچيست ؟ هر گاه مردى بگويد ،\r\nالسّلام عليكم و رحمة اللَّه\r\nيعنى به عهد خدا و ميثاق متعهد شده‌ام كه از شما غيبت نكنم و عيب شما را نگويم و لغزشهاى تو را تعقيب نكنم و هر گاه طرف مقابل بگويد :\r\nو عليكم السّلام و رحمة اللَّه و بركاته\r\nاو هم مانند سلام دهنده همان سخنان را مىگويد ، و خداوند هم بين آنها گواه است در آنچه مىگويند .\r\n( 7 ) 24 . كسى از امام صادق عليه السّلام سؤال كرد زنان وقتى كه وارد محفلى مىشوند چگونه سلام كنند ، فرمود : زن مىگويد :\r\nعليكم السّلام\r\nو مرد مىگويد :\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nالسّلام عليكم .\r\n( 1 ) 25 . رسول خدا صلى اللَّه عليه و آله فرمود : تواضع اين است كه از هر كس گذشتى به او سلام كنى و هر كس بر تو سلام كرد پاسخ او را بدهى و هر جاى مجلسى پيش آمد بنشينى و از ستايش و تعريف ديگران خوشحالى نكنى .\r\n( 2 ) 26 . فرمود : عاجزترين مردم كسى است كه از دعا كردن عاجز باشد و بخيل‌ترين مردم كسى است كه از دادن سلام بخل داشته باشد .\r\n( 3 ) 27 . عمار بن ياسر رحمة اللَّه عليه فرمود : هر كس سه چيز را با هم جمع كند ايمان را جمع كرده است انفاق در حال تنگدستى ، از خود گذشتگى و به همه مردم سلام كردن .\r\n( 4 ) 28 . على بن ابى حمزه گويد : از امام صادق عليه السّلام پرسيدم آيا بر اهل قبور سلام كنم ؟ فرمود : آرى گفتم : چگونه سلام كنم و چه بگويم ؟ فرمود : بگو :\r\nالسّلام على أهل الديار من المؤمنين و المؤمنات و المسلمين و المسلمات انتم لنا فرط و انابكم ان شاء اللَّه لاحقون .\r\n( 5 )\r\n\r\nدر مصافحه و بوسيدن\r\n( 6 ) 1 . رسول اكرم صلى اللَّه عليه و آله فرمود : هر گاه يكى از شما برادرش را ملاقات كرد به او سلام كند و مصافحه نمايد زيرا خداوند براى اين عمل ملائكه را اكرام فرمود :\r\nشما هم مانند آنها انجام دهيد .\r\n( 7 ) 2 . امام صادق عليه السّلام فرمود : شما هنگامى كه مصافحه مىكنيد ، مانند پاداش مهاجران دريافت خواهيد كرد .\r\n( 8 ) 3 . ابو عبيده حذا گويد : با امام باقر عليه السّلام همسفر بودم از مركب پائين مىآمد و حاجت خود را انجام مىداد و سوار مىشد با من مصافحه مىكرد ، گويد : عرض كردم گويا شما از اين عمل مقصودى داريد ؟ فرمود : آرى ، مؤمن هر گاه با مؤمن مصافحه كند از گناهان بيرون مىگردند .\r\n( 9 ) 4 . امام باقر عليه السّلام فرمود : هر گاه مردى با رفيقش مصافحه كند آن كس كه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nشروع مصافحه كرده اجرش از ديگر زيادتر است آنهايى كه مصافحه مىكنند گناهانشان مىريزد و گناهى از آنها باقى نمىماند .\r\n( 1 ) 5 . امام صادق عليه السّلام فرمود : رسول اكرم صلى اللَّه عليه و آله با مردى مصافحه نكرد مگر اينكه تا آخر دست خود را از دست او بر نمىداشت و تا آنگاه كه آن مرد دست خود را مىگرفت .\r\n( 2 ) 6 . امام صادق عليه السّلام مصافحه مرد را با زن تجويز نمىكرد اگر چه آن زن مسنه باشد .\r\n( 3 ) 7 . مردى از امام صادق عليه السّلام سؤال كرد پاداش دو نفر مؤمن هنگامى كه با هم برخورد كنند و معانقه نمايند چيست ؟ فرمود : هر گاه آنها با هم معانقه كنند رحمت آنها را فرا مىگيرد ، در صورتى كه آنها با اين معانقه فقط رضاى خدا را در نظر بگيرند و مقصود دنيوى در بين نباشد ، به آنها گفته مىشود خداوند شما را رحمت كرد عمل خود را از سر گيريد .\r\nآنها هر گاه نزديك هم بيايند كه با هم سخن گويند فرشتگان با هم مىگويند از آنها دور شويد كه آنان مىخواهند با هم در نهان سخن بگويند ، اسحق گويد : گفتم قربانت گردم آيا براى آنها چيزى نوشته نمىشود در صورتى كه خداوند مىفرمايد : هر چه از زبان آنها بيرون شود دو فرشته موكل مىنويسند .\r\nراوى گويد : امام صادق عليه السّلام در اين جا گريه كردند تا وقتى كه محاسنش از اشكش تر شد و گفت اى اسحاق خداوند تبارك و تعالى ملائكه را امر مىكند كه از مؤمنين در هنگام ملاقات كناره‌گيرى كنند و اين براى بزرگداشت آنها مىباشد ، اگر چه فرشتگان چيزى را ثبت نمىكنند و ليكن خداوند كه به گفتگوى آنها دانا است و سخن‌هاى پنهانى آنان را مىداند .\r\n( 4 ) 8 . فرمود : دلهاى افراد نيكوكار هنگامى كه با هم برخورد كنند اگر چه در زبان با هم دوستى نداشته باشند ، مانند سرعت آب باران در نهرها مىباشد كه خيلى سريع به هم مخلوط شده و در هم حل مىشوند ، اما دلهاى افراد بدكار اگر چه با هم نزديك شوند و سخن‌هاى محبت‌آميز هم با هم داشته باشند مانند\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nچهارپايان به هم عاطفه‌اى ندارند اگر چه مدتى با هم علف خورده باشند .\r\n( 1 ) 9 . ابو بصير گويد : از امام عليه السّلام سؤال كردم كه آيا مسلمان مىتواند با يهودى و نصرانى مصافحه كند ؟ فرمود : اگر به وسيله پارچه‌اى باشد مانعى ندارد ولى اگر با دست مصافحه كردى دستت را بايد آب بكشى .\r\n( 2 ) 10 . امام صادق عليه السّلام فرمود : شما نورى داريد كه در دنيا به آن شناخته مىشويد اگر يكى از شما با برادرش ملاقات كند نور را در جبهه او مشاهده مىكند .\r\n( 3 ) 11 . فرمود : هر گاه دخترى وارد ششمين سال خود شد سزاوار نيست او را ببوسى .\r\n( 4 ) 12 . فرمود : بوسيدن بر لب جايز نيست مگر براى زوجه و يا فرزند كوچك .\r\n( 5 ) 13 . فرمود : شما نورى داريد كه به آن شناخته مىگرديد اگر يكى از شما بخواهد با برادرش مصافحه كند هنگامى كه مىخواهد سلام كند آن نور در چهره‌اش مىدرخشد .\r\n( 6 ) 14 . مردى از دست حضرت صادق عليه السّلام بوسيد . فرمود : اين عمل جز براى پيغمبر و يا كسى كه مورد نظر پيغمبر باشد جايز نيست .\r\n( 7 ) 15 . موسى بن جعفر عليه السّلام فرمود : هر كس يكى از ارحام خود را ببوسد مانعى ندارد . برادر را بايد از گونه بوسيد و امام را بايد از پيشانى بوسيد .\r\n( 8 ) 16 . امام صادق عليه السّلام فرمود : هنگامى كه ابراهيم عليه السّلام در كوه بيت المقدس براى گوسفندانش در طلب چراگاهى بود ناگهان صدائى شنيد در اين هنگام مردى را ديد كه ايستاده و نماز مىخواند ابراهيم گفت : اى بنده خدا براى كه نماز مىگذارى ؟ گفت : براى خداى آسمانها ابراهيم گفت : آيا غير از تو از خويشاوندانت كسى مانده است ؟ گفت : خير .\r\nابراهيم گفت : پس از كجا مىخورى ؟ گفت : ميوه‌ها را در تابستان از درخت جمع مىكنم و در زمستان مىخورم ، فرمود : منزلت كجا هست ؟ گفت :\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nدر اين كوه ، ابراهيم گفت : اجازه مىدهى با هم برويم امشب در منزلت بگذرانيم ؟\r\nگفت : جلو ما آب زيادى هست كه از او نمىتوان عبور كرد . فرمود : شما چه كار مىكنيد ؟ گفت : من روى آب مىروم .\r\nابراهيم عليه السّلام گفت : با هم برويم ، شايد خداوند به من بدهد آنچه را كه به شما داده است . عابد با ابراهيم راه افتادند و با هم رفتند تا به آب رسيدند ، او روى آب حركت كرد و ابراهيم نيز با وى به راه افتادند تا به منزل او رسيدند . ابراهيم فرمود : كدام يك از روزها بزرگتر مىباشد ؟ گفت : روزى كه مردم به هم نزديك شوند .\r\nابراهيم عليه السّلام گفت : مىخواهى دست خود را بلند كنيم و با هم دعا نمائيم تا خداوند ما را از شر آن روز حفظ كند . گفت : شما به دعوت من چه كار دارى به خداوند سوگند من اكنون سه سال است هر چه دعا مىكنم اجابت نمىگردد .\r\nابراهيم گفت : مىدانى چرا دعاى تو مستجاب نمىشود ؟ گفت : بفرمائيد . ابراهيم عليه السّلام فرمود : براى اينكه خداوند متعال هر گاه بنده‌اى را دوست دارد دعاى او را اجابت نمىكند ، مىخواهد آن بنده مناجات كند و از وى بخواهد ، هر گاه بنده‌اى را دوست ندارد دعاى او را زود اجابت مىكند و خواسته‌هايش را مىدهد و يا در دلش يأس ايجاد مىشود . و او دنبال دعا نمىرود .\r\nابراهيم عليه السّلام گفت : دعاى شما چه بود ؟ و از خداوند چه خواستى كه تاكنون اجابت نشده است ؟ گفت : جوانى با تعدادى گوسفند از نزد من عبور كردند ، من از آن جوان پرسيدم اين گوسفندان از آن كدام شخص هستند ؟ گفت :\r\nمتعلق به ابراهيم خليل الرحمن مىباشند ، گفتم بار خدايا اگر مرا دوست دارى او را به من نشان ده . ابراهيم گفت : دعايت مستجاب شد و من ابراهيم خليل الرحمن مىباشم بعد با او معانقه كرد و اين عمل سنت شد و پس از بعثت نبى اسلام مصافحه در بين مسلمانان معمول شد .\r\n( 1 ) 17 . امام صادق عليه السّلام فرمود : مصافحه مؤمن هزار حسنه دارد .\r\n( 2 ) 18 . على عليه السّلام فرمود : به زنان سلام نكنيد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n( 1 ) 19 . خواهران ابن ابى عمير گويند : خدمت امام صادق عليه السّلام رسيديم و عرض كرديم زن مىتواند برادر دينى خود را عيادت كند ؟ فرمود : آرى . گفتيم :\r\nمىتواند مصافحه كند ؟ فرمود : با پارچه‌اى مانعى ندارد ، رسول اكرم صلى اللَّه عليه و آله روزى كه با زنان بيعت مىكرد لباس پشمى در بر داشت و دستش را در آستين داشت و آنها دست خود را به آستين مىكشيدند .\r\n( 2 ) 20 . امام جواد عليه السّلام فرمود : بيعت رسول خدا با زنان اين بود كه دست خود را در ظرف آبى قرار داد و بعد امر كرد زنان دست خود را در آن قدح فرو كردند ، و اين چنين به خدا ايمان آوردند و به رسولش اقرار كردند و احكام اسلام را تصديق نمودند .\r\n( 3 ) 21 . امام صادق عليه السّلام در تفسير آيه شريفه :  وَ لا يَعْصِينَكَ فِي مَعْرُوفٍ  فرمود :\r\nمقصود از معروف اين است كه لباسهاى خود را پاره نكنند ، و به صورت خود در هنگام مصيبت لطمه نزنند و خراش ندهند و فرياد وا ويلا بلند نكنند ، و پيرامون قبرى شيون نكنند و لباس سياه نپوشند و موهاى خود را پريشان ننمايند .\r\n( 4 )\r\n\r\nدر آداب نشستن\r\n( 5 ) 1 . امام صادق عليه السّلام فرمود : رسول خدا صلى اللَّه عليه و آله بيشتر به طرف قبله مىنشست .\r\n( 6 ) 2 . رسول خدا صلى اللَّه عليه و آله هر گاه وارد منزلى مىشد در همان نزديك در جلوس مىكردند طرز نشستن آن جناب به اين صورت بود كه گاهى روى ساق پا قرار مىگرفت و دستش را به پاهاى خود قرار مىداد ، گاهى كاملا زمين مىنشست و يك پا را زير خود قرار مىداد ، و پاى ديگرش را روى آن مىانداخت رسول خدا هرگز چهار گوشه جلوس نمىكرد .\r\n( 7 ) 3 . حماد بن عثمان گويد : ديدم حضرت صادق عليه السّلام كنار در خانه‌اش مقابل قبله قرار مىگرفت .\r\n( 8 ) 4 . امام صادق عليه السّلام فرمود : هر كس وارد مجلسى شد و بدون در نظر گرفتن مقام و اعتبار در جايى نشست خداوند و فرشتگان براى او صلوات مىفرستند تا\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nوقتى كه از جاى خود برخيزد .\r\n( 1 ) 5 . فرمود : نشستن مؤمن در مجلس مانند جهاد او مىباشد .\r\n( 2 ) 6 . رسول اكرم صلى اللَّه عليه و آله فرمود : سه چيز دوستى برادر مسلمان را به برادرش ثابت مىكند هر گاه با او ملاقات كردى چهره باز داشته باشد ، هر گاه وارد مجلسى شد به او جاى دهد . و او را با بهترين نام فرياد بزند .\r\n( 3 ) 7 . فرمود : تكيه زدن در مساجد رهبانيت عرب است ، مؤمن مسجد خانه‌اش مىباشد و صومعه‌اش خانه‌اش .\r\n( 4 ) 8 . فرمود : برادر خود را از جايش بلند نكنيد كه خود جاى او را بگيريد .\r\n( 5 ) 9 . فرمود : هر گاه در مجلس علم قرار گرفتيد و يا در كنار عالمى واقع شديد به هم نزديك شويد و پشت سر هم جلوس كنيد و مانند مردمان جاهليت پراكنده نباشيد .\r\n( 6 ) 10 . در وصيّتى به ابو ذر فرمودند : اى ابو ذر هر كس دوست داشته باشد كه مردم براى او در حال قيام باشند و او خود نشسته باشد ، جايگاهش در جهنم خواهد بود .\r\n( 7 ) 11 . فرمود : هر گاه يكى از شما وارد مجلسى شد تا در آن جا هست سه بار بگويد :\r\nسبحانك و بحمدك لا الّا أنت اغفر لى و تب على\r\n. و فرمود : هر گاه يكى از شما وارد مجلسى شد بايد سلام كند و اگر در وسط مجلس خواست از مجلس بيرون شود منصرف گردد و بنشيند و هر گاه خواست بيرون رود بار ديگر سلام كند و سلام اولى جاى سلام دومى را نمىگيرد .\r\n( 8 ) 12 . رسول اكرم صلى اللَّه عليه و آله فرمود : سه مجلس دل‌ها را مىميراند ، مجالست با مردمان كوتاه فكر ، مجالست با زنان و مجالست با توانگران .\r\n( 9 ) 13 . فرمود : اگر يكى از شما برادرش را در مجلس جاى دهد مانند اين است كه بنده‌اى را آزاد كند .\r\n( 10 ) 14 . فرمود : به سه نفر جاى دهيد . پيرمردى براى سنش ، عالم را براى علمش ، حاكم را براى مقامش .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n( 1 ) 15 . على عليه السّلام از كنار دكان‌هاى مسجد سماك عبور كردند و امر كردند آن مغازه‌ها را خراب كنند ، بار ديگر آن را ساختند ، باز فرمودند خراب شود و اين امر سه بار تكرار شد بعد از نوبت سوم در آن جا توقف كرد و آنها همه نشسته بودند فرمود : هر گاه از خراب كردن امتناع داريد چشم خود را بپوشيد و گم‌شده‌ها را برگردانيد ، و راه را نشان دهيد .\r\n( 2 ) 16 . امام صادق عليه السّلام فرمود : هر چيزى حيله‌اى دارد . و حيله برادران جا نشان دادن به برادران است ، مؤمن هر گاه وارد مجلس مىشود بايد در صف آخر قرار گيرد و اگر از روى گردن عبور كرد از بىعقلى او مىباشد .\r\n( 3 ) 17 . رسول اكرم صلى اللَّه عليه و آله فرمود : هر گاه مردم در مجلس مستقر شدند و كسى وارد شد و ديگرى به او جا تعارف كرد بايد قبول كند و نزد او برود ، و اگر جايى به او تعارف نشد بايد هر جايى كه امكان دارد بنشيند .\r\n( 4 )\r\n\r\nدر عطسه\r\n( 5 ) 1 . امام رضا عليه السّلام فرمود : عطسه از طرف خدا هست و آرغ زدن از شيطان است .\r\n( 6 ) 2 . امام باقر عليه السّلام فرمود : عطسه چيز خوبى است بدن را سود مىدهد ، و تو را به ياد خدا مىاندازد .\r\n( 7 ) 3 . مردى خدمت حضرت صادق عليه السّلام عطسه زد و گفت : الحمد للَّه و السّلام على رسول اللَّه . امام فرمود : اين حق خدا بود كه ادا كردى و حق رسول را هم ادا نمودى پس حق ما كجا هست .\r\n( 8 ) 4 . فرمود : هر گاه رسول خدا عطسه مىزد على مىگفت :\r\nرفع اللَّه ذكرك و قد فعل\r\n، و هر گاه على عطسه مىكرد رسول خدا مىفرمود :\r\nاعلى اللَّه كعبك و قد فعل .\r\n( 9 ) 5 . امام باقر عليه السّلام هر گاه عطسه مىزد به او مىگفتند :\r\nيرحمك اللَّه\r\n، او هم مىفرمود :\r\nيغفر اللَّه لكم و يرحمكم\r\n. و هر گاه مردى در حضورش عطسه مىكرد\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمىفرمود :\r\nيرحمك اللَّه .\r\n( 1 ) 6 . على عليه السّلام فرمود : هر گاه يكى عطسه كند بگويد :\r\nالحمد للَّه رب العالمين على كل حال\r\n، خداوند درد گوش و دندان را از وى خواهد برد .\r\n( 2 ) 7 . امام باقر عليه السّلام فرمود : هر گاه مردى سه بار عطسه كرد او را دعا كنيد و بعد او را ترك كنيد .\r\n( 3 ) 8 . يك مرد مسيحى نزد امام صادق عليه السّلام عطسه زد . يكى از حاضران گفت : هداك اللَّه . امام فرمود :\r\nيرحمك اللَّه\r\n، گفتند : او نصرانى است و شما اين طور مىگوئيد . فرمود : تا خداوند او را رحمت نكند مورد هدايت قرار نمىدهد .\r\n( 4 ) 9 . رسول خدا صلى اللَّه عليه و آله فرمود : هر گاه مردى سخن بگويد و در بين سخن او كسى عطسه بكند اين خود گواه بر صداقت و حق اوست .\r\n( 5 ) 10 . معاوية بن عمار گويد : از حضرت صادق عليه السّلام پرسيدم معنى  وَ اغْضُضْ مِنْ صَوْتِكَ  چيست ؟ فرمود : يعنى عطسه زشت و مردى هم كه در جنگ صدايش را بلند مىكند آن هم زشت است . مگر اينكه مردم را به طرف خدا دعوت كند .\r\n( 6 ) 11 . امام باقر عليه السّلام فرمود : هر گاه مريضى عطسه كند آن دليل بر بهبودى و آسايش بدن است .\r\n( 7 )\r\n\r\nدر فضيلت رفت و آمد با يك ديگر\r\n( 8 ) 1 . على عليه السّلام فرمود : آمدن جمعه ديدارها و زيبائيها را مىآورد ، گفته شد :\r\nمقصود از جمال چيست ؟ فرمود : بعد از اينكه نماز جمعه را خواندند به ديدن يك ديگر مىروند .\r\n( 9 ) 2 . امام سجاد عليه السّلام فرمود : هر كس برادرش را براى رضاى خدا ديدن كند ، هفتاد هزار فرشته از وى مشايعت مىكنند ، و هاتفى فرياد مىزند كار خوبى كردى اينك بهشت براى تو گوارا خواهد بود ، و هر گاه با او مصافحه كند رحمت\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاو را فرا مىگيرد .\r\n( 1 ) 3 . رسول اكرم صلى اللَّه عليه و آله فرمود : فرشته‌اى مشاهده كرد مردى كنار در منزلى توقف كرده است ، پرسيد اى بنده خدا براى چه اين جا ايستاده‌اى ؟ گفت برادرى در اين منزل دارم و منتظرم او را ملاقات كنم . گفت : شما با او نسبت خويشاوندى دارى و يا حاجتى شما را به طرف او كشانيده است .\r\nگفت : حاجتى به او ندارم و خويشاوند او هم نيستم ولى با هم برادر هستيم ، در اين هنگام آن فرشته گفت : من رسول خدا هستم و خدا شما را سلام مىرساند و مىگويد : تو به زيارت من آمدى و اينك بهشت را براى تو ارزانى داشتم ، و تو را از آتش دوزخ آسوده كردم .\r\n( 2 ) 4 . امام باقر عليه السّلام فرمود : هر كس برادر دينى خود را براى خدا ملاقات كند مانند اين است كه خداوند را زيارت كرده باشد ، و هر گاه با او مصافحه كند هر چه از خداوند بخواهد به او مىدهد .\r\n( 3 ) 5 . يكى از روزها امير المؤمنين عليه السّلام با اصحاب خود بيرون شدند در حالى كه بر مركبى سوار بودند ، در اين جا متوجه ياران خود شدند و گفتند : شما حاجتى داريد ؟ گفتند : خير ، ما دوست داريم با شما باشيم . فرمود : پس شما هم سوار شويد ، پياده راه رفتن با سواره موجب ذلّت پيادگان و فساد سواره مىگردد .\r\n( 4 ) 6 . رسول اكرم صلى اللَّه عليه و آله فرمود : خداوند فرموده : كسانى كه به خاطر من با هم دوست شوند و با هم بنشينند ، و با هم رفت و آمد كنند من هم آنها را دوست مىدارم .\r\n( 5 ) 7 . امام باقر عليه السّلام فرمود : خداوند بهشتى دارد كه جز سه نفر كسى وارد آن جا نخواهد شد ، مردى كه حق را قبول كند و لو به ضررش باشد ، مردى كه برادر دينى خود را براى خدا ملاقات كند و مردى كه در باره برادر مؤمن خود ايثار كند .\r\n( 6 ) 8 . حضرت رسول صلى اللَّه عليه و آله فرمود : بيشتر از سه روز نمىتوانيد با هم ترك رابطه كنيد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n( 1 ) 9 . رسول اكرم صلى اللَّه عليه و آله فرمود : اى ابو ذر از برادران دينى خود قهر نكن زيرا اعمال شما با قهر و كناره‌گيرى پذيرفته نيست ، و اگر هم ناگزير باشى كه با برادرت قطع رابطه كنى بايد بيش از سه روز نباشد ، و اگر در اين سه روز بميرد به آتش سزاوار خواهد بود .\r\n( 2 ) 10 . امام صادق سلام اللَّه عليه فرمود : دو برادر اگر با يك ديگر قطع ارتباط كنند ، يكى از آنها مورد لعنت خواهد بود و ممكن است گاهى هر دو نفر مستحق عقوبت باشند . معتب گفت : قربانت گردم ، ظالم بايد عقوبت گردد پس مظلوم چرا . گفت : براى اينكه او هم راضى نمىشود اصلاح كند و از سخن گفتن در باره او خوددارى نمىكند .\r\nاز پدرم شنيدم فرمود : هر گاه دو نفر با هم نزاع كردند ، يكى از آنها بايد عذرخواهى كند و مظلوم نزد رفيقش برود و بگويد من ظالم هستم و با اين سخن با هم بار ديگر رفت و آمد كنند و خداوند خود حاكم عادلى است و داد مظلوم را از ظالم خواهد گرفت .\r\n( 3 ) 11 . فرمود : دوستان در هنگام حضور در محل زندگى بايد با هم رفت و آمد كنند و در هنگام سفر با هم مكاتبه داشته باشند .\r\n( 4 ) 12 . فرمود : اگر برادرى براى ملاقات برادر دينى خود حركت كند تا مراجعت نمايد خداوند گناهان او را عفو مىكند و حوائج او را برمىآورد .\r\n( 5 )\r\n\r\nدر رفتار با مردم و مواساة\r\n( 6 ) 1 . امام صادق عليه السّلام فرمود : رسول خدا صلى اللَّه عليه و آله فرمودند : دست‌ها بر سه نوع مىباشند ، دستى كه سؤال مىكند ، و دستى كه سود مىرساند ، و دستى كه از همه چيز خوددارى مىكند ، بهترين دست آن مىباشد كه سود بدهد .\r\n( 7 ) 2 . از امام حسن مجتبى عليه السّلام سؤال شد كه مردانگى در چيست ؟ فرمود :\r\nمردى كه دينش را حفظ مىكند و امور زندگى خود را اداره مىنمايد ، اختلافات خود را با اخلاق رفع مىسازد ، سلام را بلند مىگويد و به نرمى حرف مىزند و به\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمردم محبت دارد .\r\n( 1 ) 3 . سكونى گويد : به امام باقر عليه السّلام گفتم : من گاهى بين دوستانم چيزى تقسيم مىكنم اين را از چه طريقى و به چه كسى بدهم ؟ فرمود : اشخاص متدين فقيه ، فاضل و كسى كه از باطل به طرف حق آمده بدهيد و اين‌ها سزاوارتر مىباشند .\r\n( 2 ) 4 . امام صادق عليه السّلام فرمود : خوشا به حال بنده گمنامى كه مردم را بشناسد و با آنها رفت و آمد و گفتگو داشته باشد ، ولى در اعمال و كردار آنها دخالت نكند و با قلبش منكر كارهاى آنها گردد ، آنها او را در ظاهر بشناسند و او آنان را در باطن شناسائى كند .\r\n( 3 ) 5 . رسول خدا صلى اللَّه عليه و آله فرمود : خداوند متعال مىفرمايد : يكى از خوش بخت‌ترين دوستان من مردى است كه با خود حالى داشته باشد و عبادت خدا را به جاى آورد و در ميان جامعه گمنام باشد ، به روزى مختصرى كه دارد قانع گردد و هنگامى كه از دنيا مىرود ميراث او اندك و گريه‌كنندگانش كم باشند .\r\n( 4 ) 6 . حضرت صادق عليه السّلام فرمود : مردى در باره رفيقش سخنان درستى مىگويد ولى براى او موجبات ناراحتى فراهم مىكند ، اين شخص در نزد خداوند كاذب به حساب مىآيد اما ديگرى نسبت به برادرش دروغ مىگويد و اين دروغ به او سود مىرساند ، نزد خداوند از راست گويان به شمار مىرود .\r\n( 5 ) 7 . فرمود : اگر اندوهى از مسلمانى بر طرف كنى از روزه و نمازت افضل است و اين بهترين چيزى است كه خداوند به شما مىدهد .\r\n( 6 ) 8 . فرمود : هر كس محزونى را خوشحال كند و يا غمى را بزدايد خداوند هفتاد و سه رحمت براى او مىنويسد كه هفتاد و دو عدد را براى او ذخيره مىكند و يكى را فورا مىدهد .\r\n( 7 ) 9 . رسول اكرم صلى اللَّه عليه و آله فرمود : كمك كردن تو به يك ضعيف از بزرگترين صدقه‌ها مىباشد ، فرمود : خداوند به من امر كرده كه با مردم رفتار خوبى داشته\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nباشيم همانطور كه امر كرده واجبات را انجام دهيم .\r\n( 1 ) 10 . امام صادق عليه السّلام در تفسير آيه شريفه  إِنَّا نَراكَ مِنَ الْمُحْسِنِينَ  فرمود :\r\nرسول خدا صلى اللَّه عليه و آله براى كسى كه وارد مجلس مىشد جاى مىداد و براى محتاج وام تهيه مىكرد ، و از ضعفاء طرفدارى مىنمود .\r\n( 2 ) 11 . فرمود : مخفى داشتن حاجت از گنج‌هاى خداوند مىباشد .\r\n( 3 ) 12 . فرمود : هر مؤمنى كه شكايت خود را نزد كافرى ببرد و يا نزد كسى كه با عقيده او مخالفت مىكند ببرد ، مانند اين است كه از خداوند شكايت كرده است و هر كس به مؤمنى شكايت كند مانند اين است كه به خداوند شكايت برده است .\r\n( 4 ) 13 . حضرت رسول اكرم صلى اللَّه عليه و آله فرمود : اى على حاجت ، امانت خدا در نزد مردم مىباشد ، هر كس حاجت خود را مخفى بدارد خداوند ثواب نمازگزار به او مىدهد و هر كس حاجت خود را به كسى بگويد كه توانائى برآوردن آن را دارد و ليكن از رفع نياز او خوددارى كند مثل اينكه او را كشته است ، و البته كشتن با شمشير و سنان نيست بلكه قلب او را هدف قرار داده است .\r\n( 5 ) 14 . رسول اكرم صلى اللَّه عليه و آله فرمود : شما نمىتوانيد با اموال خود مردم را راضى كنيد بلكه آنها را با اخلاق از خود راضى نمائيد .\r\n( 6 ) 15 . بهترين مردم از جهت ايمان نيكوترين آنها از نظر اخلاق مىباشند و شايسته‌ترين آنها كسى است كه از همه شايسته‌تر باشد ، و نافع‌ترين آنها كسى است كه سودش به همه برسد .\r\n( 7 ) 16 . امام باقر عليه السّلام فرمود : با چهار نفر برادرى نكن و نزديك آنها نرو احمق بخيل ، ترسو و دروغ گو . اما احمق به جاى اينكه تو را سود برساند ضرر مىرساند ، بخيل از تو مىگيرد و چيزى به تو نمىدهد ، ترسو هم از تو فرار مىكند و هم از پدر و مادرش و دروغ گو قابل اعتماد نيست .\r\n( 8 ) 17 . رسول اكرم صلى اللَّه عليه و آله به امام حسين عليه السّلام فرمود : واجبات خداوند را عمل كن تا متقىترين مردم باشى ، از آنچه خداوند براى تو معين كرده راضى باش تا از\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nهمگان بىنياز باشى از محرمات درگذر تا پرهيزگار باشى ، با همسايگانت معاشرت كن تا از اهل ايمان قرار گيرى و با هم نشينت به خوبى رفاقت كن تا مسلمان گردى .\r\n( 1 ) 18 . فرمود : مجالست با اهل دين شرف دنيا و آخرت مىباشد .\r\n( 2 ) 19 . امام صادق عليه السّلام فرمود : به برادرت از هر جهت اعتماد نكن ، زيرا گاهى لغزش در زندگى فرد پيدا مىگردد .\r\n( 3 ) 20 . رسول خدا صلى اللَّه عليه و آله با مردى در كنار سنگ بزرگى وعده گذاشته بود فرمود : من اين جا هستم كه تا شما بيائى ، راوى گويد : آفتاب بر آن حضرت به شدت مىتابيد . ياران او گفتند : به سايه بيائيد ، فرمود : من در اين جا با او وعده گذاشته‌ام و اگر او به وعده وفا نكند روز محشر در گرما خواهد ماند .\r\n( 4 )\r\n\r\nدر حقوق همسايگان\r\n( 5 ) 1 . رسول اكرم صلى اللَّه عليه و آله فرمود : مىدانيد حق همسايه چيست ؟ و شما از حقوق همسايه فقط اندكى مىدانيد ، ايمان به روز قيامت و خداوند نياورده كسى كه همسايه از وى در امان نباشد ، وى هر گاه احتياج به قرض پيدا كرد بايد قرض به او بدهند ، هر گاه خيرى به وى رسيد بايد به او مبارك باد بگويند ، و اگر شرى به او رسيد به وى تسليت بگويند .\r\nخانه خود را از وى بلند نكنند مگر اينكه اجازه بگيرند ، بايد فضا و هواى او را سد نكنند ، هر گاه به ميوه‌اى احتياج پيدا كرد به او هديه نمايد ، و يا در نهان براى آنها بفرستند و به كودكان همسايه چيزى ندهد كه آنها را به خشم آورد . بعد فرمود : همسايه‌ها سه دسته هستند ، بعضى از آنها سه حق دارند . حق سلام حق قرابت و حق همسايگى ، بعضى دو حق ، اسلام و حق همسايگى و بعضى فقط يك حق و آن كافر است كه فقط حق همسايگى دارد .\r\n( 6 ) 2 . رسول خدا صلى اللَّه عليه و آله فرمود : مؤمن نيست كسى كه گرسنه بخوابد و در همسايگى او كسى گرسنه باشد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n( 1 ) 3 . فرمود : هر كس همسايه خود را اذيت كند خداوند بوى بهشت را بر او حرام مىكند و جاى وى جهنم است و در جاى بدى قرار خواهد گرفت ، هر كس حق همسايه را ضايع كند از ما نيست .\r\n( 2 ) 4 . فرمود : جبرئيل همواره مرا به حق همسايه وصيت مىكرد ، تا آنجا كه گمان مىكردم كه او را به زودى در ارث شريك خواهند كرد .\r\n( 3 ) 5 . فرمود : هر كس از لغزش همسايه صرف نظر كند خداوند روز قيامت از لغزشهاى او در مىگذرد ، هر كس شكم و دامنش را نگهدارد در بهشت متنعم خواهد شد ، هر كس يك بندهء مؤمنى را آزاد كند خداوند خانه‌اى براى او در بهشت خواهد ساخت .\r\n( 4 ) 6 . امام صادق عليه السّلام فرمود : نيكى به همسايگان عمر را زياد مىكند و خانه‌ها را آباد مىسازد .\r\n( 5 ) 7 . فرمود : حسن جوار اين است كه همسايه را آزار ندهى بلكه حسن جوار آن است كه بر اذيت آنها صبر داشته باشيد .\r\n( 6 ) 8 . فرمود : مؤمن كسى است كه همسايه از جور و ستم او در امان باشد .\r\n( 7 ) 9 . مردى خدمت حضرت رسول صلى اللَّه عليه و آله از همسايه خود شكايت كرد رسول خدا از وى روى برگردانيد ، بار ديگر سخنش را تكرار كرد و حضرت متوجه او نشد ، بار ديگر گفت : در اين جا رسول خدا به سلمان و على و مقداد فرمودند :\r\nبرويد و فرياد بزنيد . لعنت خدا و ملائكه بر كسانى باد كه همسايه‌ها را آزار دهند .\r\n( 8 ) 10 . فرمود : كسى كه مىخواهد با ما باشد بايد همسايگان خود را رنج ندهد .\r\n( 9 ) 11 . فرمود : هر كس كه به خدا و قيامت ايمان دارد بايد همسايه‌اش را اذيت نكند .\r\n( 10 ) 12 . فرمود : هر كس بميرد و سه همسايه داشته باشد و همه از او راضى باشند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( 1 ) 13 . فرمود : پناه مىبرم به خداوند از همسايه بد كه با دو چشمش تو را مىنگرد ولى در دلش تو را دشمن مىدارد . اگر خيرى در تو مشاهده كند بد حال مىگردد و اگر بدى مشاهده نمايد خوشحال مىشود .\r\n( 2 ) 14 . امام صادق عليه السّلام فرمود : كسى كه براى همسايه بد دعا كند مستجاب نمىگردد زيرا خداوند به او امر كرده خانه‌اش را بفروشد و جاى ديگر برود .\r\n( 3 ) 15 . خدمت حضرت رسول صلى اللَّه عليه و آله عرض كردند : فلان زن روزها روزه مىدارد و شب‌ها نماز مىخواند ، ولى او با زبان خود همسايه‌ها را آزار مىدهد ، فرمود آن زن از آنها استفاده نخواهد كرد و او از دوزخيان است .\r\n( 4 ) 16 . عرض كردند يا رسول اللَّه فلان زن فقط نماز واجب مىخواند و روزه ماه رمضان را مىگيرد و ليكن همسايه را اذيت نمىكند ، فرمود : او اهل بهشت است .\r\n( 5 ) 17 . رسول خدا صلى اللَّه عليه و آله به على و سلمان و مقداد و ابو ذر امر كرد ، هر كدام در يك ناحيه فرياد بزنند كه حق همسايه تا چهل خانه مىباشد .\r\n( 6 ) 18 . امام صادق عليه السّلام فرمود : هيچ پيغمبر و مؤمنى تا روز قيامت نخواهد بود ، مگر اينكه همسايه او را آزار مىدهد .\r\n( 7 ) 19 . فرمود : مؤمن هيچ گاه از سه چيز خلاصى ندارد و ممكن است گاهى هر سه هم در يك جا جمع شوند يا كسى در خانه‌اش او را اذيت كند ، يا همسايه‌اى او را آزار دهد كسى در بين كوچه و خيابان او را رنج دهد ، اگر مؤمن در بالاى كوه هم قرار گيرد خداوند شيطانى را مبعوث مىكند تا او را اذيت كند .\r\nو خداوند آرامشى به او مىدهد كه از احدى وحشت نمىكند .\r\n( 8 ) 20 . فرمود : هنگامى كه بنيامين از نزد يعقوب رفت ، گفت : بار خدايا به من ترحم نمىكنى ، ديدگانم را بردى و فرزندم را بردى ، خداوند به او وحى فرستاد .\r\nاگر آنها را ميرانده بودم باز زنده مىكردم ، تا شما آنها را مشاهده كنى و ليكن به خاطر بياور كه گوسفندى را ذبح كردى و كباب كردى و خوردى اما به همسايه روزه دارت چيزى ندادى .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nامام عليه السّلام فرمود : يعقوب بعد از اين امر كرد از طرف او فرياد بزنند هر كس نيازمند هست بيايد و در خانه يعقوب غذا بخورد ، صبح و شب اين ندا را مىكردند .\r\n( 1 ) 21 . امام باقر عليه السّلام فرمود : يكى از چيزهائى كه كمر آدمى را مىشكند همسايه بد است اگر از انسان خوبى ديد اظهار نمىكند و اگر بدى ديد فاش مىسازد .\r\n( 2 )\r\n\r\nدر حلم و بردبارى و عفو\r\n( 3 ) 1 . امام باقر عليه السّلام فرمود : خداوند متعال مرد حليم و چشم به زير را دوست مىدارد .\r\n( 4 ) 2 . رسول اكرم صلى اللَّه عليه و آله فرمود : خداوند به جاهل عزت و به حليم ذلت نمىدهد .\r\n( 5 ) 3 . على عليه السّلام به حسين گفتند : اى فرزند حليم چيست ؟ فرمود : خشم فرو بردن و نفس را به اختيار آوردن .\r\n( 6 ) 4 . امام رضا عليه السّلام فرمود : از خدا بترسيد و سكوت پيشه كنيد و صبر و بردبارى را حفظ نمائيد ، مردى به مقام عبادت نخواهد رسيد مگر اينكه حليم باشد .\r\n( 7 ) 5 . فرمود : كسى كه مىتواند عاقل باشد كه حليم باشد .\r\n( 8 ) 6 . امام سجاد عليه السّلام فرمود : من از مردى خوشم مىآيد كه در هنگام غضب بردبار باشد .\r\n( 9 ) 7 . امام باقر عليه السّلام فرمود : هر بنده‌اى كه خشم خود را در هنگام غضب فرو برد و از خود عكس العمل نشان ندهد خداوند او را دوست مىدارد .\r\n( 10 ) 8 . يكى از اصحاب امام صادق گويد : در مجلسى بودم كه حسن بن حسن هم در آن جا بود در اين هنگام سخن از امام صادق عليه السّلام پيش آمد ، حسن نسبت به آن جناب سخن ناروائى گفت ، من از مجلس بيرون شدم و نزد امام عليه السّلام\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nآمدم ، در حالى كه آن حضرت مىخواستند بخوابند و بسترش هم پهن شده بود .\r\nجريان را عرض كردم و مطالب حسن را گفتم ، امام فورا كنيزى طلب كرد و گفت برايم آب بياور بعد از اينكه آب حاضر شد وضوء گرفت و در مسجد خانه‌اش دو ركعت نماز گذارد و بعد براى حسن دعا كردند و گفتند : بار خدايا او به من ظلم مىكند ولى از وى گذشتم تو هم از وى درگذر ، بعد از دعا به من فرمود : شما هم برويد بعد حسن نزد امام رفت .\r\n( 1 ) 9 . مردى خدمت امام صادق عليه السّلام آمد و عرض كرد : يكى از پسر عموهاى شما به شما ناسزا مىگفت در اين هنگام امام آب خواستند و وضو گرفتند و نماز خواندند و از وى درگذشتند و در حق او دعا كردند و من از اين جريان در شگفت بودم .\r\n( 2 ) 10 . امام باقر عليه السّلام فرمود : هر كس كه مورد ظلم قرار گرفت ، و توانائى داشت ظالم را مجازات كند ولى از انتقام منصرف شد خداوند به او عزت مىدهد .\r\n( 3 ) 11 . امام باقر عليه السّلام فرمود : هر بنده كه دست از انتقام بردارد و حلم و بردبارى كند خداوند در دنيا و آخرت او را عزيز مىكند و مىفرمايد :\r\n وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  ، خداوند بهشت را به او مىدهد در برابر حلم او .\r\n( 4 ) 12 . فرمود : هر كس خشم خود را فرو برد و در حالى كه توانائى بر انتقام دارد خداوند دل او را آرام مىكند و روز قيامت وى را در آسايش قرار مىدهد .\r\n( 5 ) 13 . فرمود : كسى كه بر ظلم صبر كند و انتقام نگيرد از نيكان به شمار مىرود .\r\n( 6 ) 14 . رسول اكرم صلى اللَّه عليه و آله فرمود : دو چيز بسيار محبوب خداوند مىباشد يكى صبر در هنگام مصيبت ، دوم بردبارى در هنگام غضب .\r\n( 7 ) 15 . فرمود : از مؤمن پيمان گرفته شده كه راست بگويد ، و از دشمن خود انتقام نگيرد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n( 1 ) 16 . مردى خدمت حضرت رسول صلى اللَّه عليه و آله عرض كرد : مرا از مكارم اخلاق مطلع ساز . فرمود : از كسى كه به تو ظلم كرد درگذر . كسى كه با تو قطع رابطه كرد تو با او قطع مكن ، كسى كه تو را محروم كرد او را محروم مكن ، و حق بگو اگر چه به ضررت باشد .\r\n( 2 ) 17 . فرمود : سه كس كه داراى اين صفات باشند خداوند حورعين را به آنها تزويج مىكند بردبارى در برابر شمشيرها براى خدا ، و صبر در هنگامى كه حرامى براى او برسد و او خوددارى كند .\r\n( 3 ) 18 . رسول اكرم صلى اللَّه عليه و آله فرمودند : داناترين مردم كسانى هستند كه با مردم مدارا كنند و استوارترين آنها كسانى مىباشند كه در هنگام غضب بردبارى نشان دهند .\r\n( 4 ) 19 . فرمود : هر كس از خود بردبارى نشان دهد در حالى كه توانائى بر انتقام دارد خداوند او را روز قيامت به همه نشان مىدهد و او را مخير مىكند كه هر يك از حوريان را كه بخواهد انتخاب كند .\r\n( 5 ) 20 . فرمود : سوگند به خدائى كه جانم در دست او مىباشد ، چيزى بهتر از علم و حلم نيست .\r\n( 6 ) 21 . امام صادق عليه السّلام فرمود : هيچ چيز بهتر از اين نيست كه آدمى در هنگام غضب با صبر و بردبارى شخصيت خود را نشان دهد .\r\n( 7 ) 22 . رسول اكرم صلى اللَّه عليه و آله فرمود : هر كس با حال گذشت و مدارا بميرد شهيد است .\r\n( 8 ) 23 . امام رضا عليه السّلام فرمود : غضب كليد هر شرى است حواريون به عيسى عليه السّلام گفتند : اى معلم خير ما را راهنمائى كنيد كدام چيز سخت‌تر است . گفت : از همه سخت‌تر غضب خداوند است . گفتند : غضب خدا را چگونه مىتوان نگهداشت . فرمود : به اينكه غضب نكنيد . گفتند : غضب از كجا شروع مىشود ؟\r\nفرمود : از خودخواهى و تكبر و كوچك شمردن مردم .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n( 1 )\r\n\r\nدر هدايا\r\n( 2 ) 1 . رسول اكرم صلى اللَّه عليه و آله فرمود : از شرافت يك مرد اين است كه هديه برادر مسلمانش را قبول كند و خود نيز به او هديه بدهد ، و خود را به مشقت نياندازد .\r\nفرمود : من كسانى كه خود را نسبت به دوستان به مشقت مىاندازند دوست ندارم .\r\n( 3 ) 2 . رسول خدا صلى اللَّه عليه و آله هديه قبول مىكرد ولى صدقه را نمىخورد فرمود :\r\nبه همديگر هديه بدهيد كه آن كينه‌ها را بر طرف مىكند و دشمنىها را از بين مىبرد .\r\n( 4 ) 3 . امام رضا عليه السّلام فرمود : رسول اكرم صلى اللَّه عليه و آله هديه را دوست مىداشت و آن را جايز مىدانست و در مقابل آن معامله به مثل مىكرد .\r\n( 5 ) 4 . ابراهيم كرخى گويد : از حضرت صادق عليه السّلام در باره مردى كه مزرعه بزرگى داشت سؤال كردم و گفتم : روز نوروز و مهرگان براى او هديه مىآوردند و مىخواهند بدين وسيله خود را به او نزديك كنند ، و او هم ضررى براى مردم ندارد .\r\nفرمود : آيا در ميان آنها نمازگزار نيست ؟ گفتم چرا هستند . فرمود : پس بايد هديه آنها را قبول كند و به آنها احسان نمايد ، رسول خدا فرمود : اگر يك ران گوسفند هم به من هديه كنند مىپذيرم قبول كردن هديه از احكام دين است اگر كافرى و يا منافقى مقدارى خرما هديه كند قبول نمىكنم زيرا خداوند هديه مشركين و منافقين را تجويز نكرده است .\r\n( 6 ) 5 . امام صادق عليه السّلام فرمود : همنشينان مرد در هديه او شريك مىباشند .\r\n( 7 ) 6 . فرمود : هديه بر سه قسم است . هديه‌اى كه بايد به آن احترام كرد و از صاحبش تجليل نمود هديه‌اى كه از روى ريا و تظاهر داده مىشود و هديه‌اى كه براى خدا مىباشد .\r\n( 8 ) 7 . رسول خدا صلى اللَّه عليه و آله فرمود : هر گاه يكى از شما برادر مسلمانش را مورد محبت قرار داد و با او دوست شد نخست بايد از نام پدرش و عشيره‌اش سؤال\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكند ، و اين امرى لازم است صداقت حكم مىكند كه آنها همديگر را بشناسند در غير اين صورت آنها احمق خواهند بود .\r\n( 1 )\r\n\r\nدر سخاوت و حسن خلق\r\n( 2 ) 1 . امام صادق عليه السّلام فرمود : خداوند متعال اسلام را براى شما اختيار كرد ، اينك با آن به خوبى رفتار كنيد ، سخاوت و حسن خلق را فراموش نكنيد .\r\n( 3 ) 2 . امام سجاد عليه السّلام فرمود : معرفت و كمال دين يك مسلمان در اين است كه از گفتارهاى بيهوده خوددارى كند و شكيبا باشد و خلقش نيكو و نيك رفتارى كند .\r\n( 4 ) 3 . فرمود : حسن خلق از لوازم دين است .\r\n( 5 ) 4 . رسول اكرم صلى اللَّه عليه و آله فرمود : خداوند اسلام را براى شما برگزيد ، اينك سخاوت و حسن خلق پيشه كنيد كه اسلام با آن دو رابطه نزديك دارد .\r\n( 6 ) 5 . امام صادق عليه السّلام فرمود : حسن خلق بالاترين حسب آدمى است .\r\n( 7 ) 6 . رسول اكرم صلى اللَّه عليه و آله فرمود : بيشترين افراد امت من كه وارد بهشت مىشوند كسانى هستند كه تقوى داشته و نيكو اخلاق باشند .\r\n( 8 ) 7 . رسول اكرم صلى اللَّه عليه و آله فرمود : اخلاق خوب گناهان را آب مىكند همان طورى كه آفتاب اشياء منجمد را آب مىنمايد ، اخلاق بد عمل را از بين مىبرد همان گونه كه سركه عسل را .\r\n( 9 ) 8 . فرمود : حسن خلق روزى آدمى را زياد مىكند .\r\n( 10 ) 9 . فرمود : خداوند هر گاه بنده‌اى را از نظر خلقت و اخلاق كامل كرد ، روا نميدارد از اينكه گوشت او را خوراك آتش قرار دهد .\r\n( 11 ) 10 . هفت اسير را نزد حضرت رسول صلى اللَّه عليه و آله آوردند ، فرمود : اى على برخيز و گردن اين‌ها را بزن ، فورا جبرئيل نازل شد و گفت : اين شش نفر را بكشيد و اين يكى را گردن نزنيد . رسول خدا فرمود : امتياز اين بر ديگران چيست ؟ گفت :\r\nاو خوش خلق و سخاوتمند است . مردم را غذا مىدهد و دستش باز است . گفتم :\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاين را خود مىگوئى و يا خداى من گفته . گفت : خداى تو مرا امر كرد تا اين مطلب را برسانم .\r\n( 1 ) 11 . امام صادق عليه السّلام فرمود : اى بحر حسن خلق آسان است ، اينك يك حديث براى شما بگويم . بحر سقا گفت : بفرمائيد ، فرمود : يكى از روزها رسول خدا صلى اللَّه عليه و آله در مسجد نشسته بود كه ناگهان كنيز يكى از انصار آمد و گوشه جامه آن حضرت را گرفت .\r\nرسول اكرم متوجه او شد و چيزى نگفت ، او هم سخنى نگفت و اين كار را سه بار تكرار كرد . در مرتبه چهارم كه رسول خدا از جايش حركت كرد او پشت سر حضرت بود و باز گوشه جامه را گرفت مردم به او اعتراض كردند كه چرا با رسول خدا اين گونه عمل مىكنى و چيزى هم نمىگوئى .\r\nاينك از اين عمل چه مقصدى دارى و چه مىخواهى ؟ گفت : يكى از ما بيمار هست و خانواده‌ام مرا فرستاده‌اند كه يكى از تارهاى لباس رسول خدا را براى استشفاء ببرم ، هنگامى كه خواستم تارى از لباسهايش را درآورم رسول اللَّه از جاى خود برخاست ، من شرم كردم تار را بردارم در حالى كه او مرا مىنگرد ، و دوست هم نداشتم كه از خودش بخواهم .\r\n( 2 ) 12 . فرمود : اى فرزندان عبد المطلب با اموال خود نمىتوانيد مردم را متوجه خود كنيد با چهرهء باز و حسن خلق مردم را به خود نزديك سازيد .\r\n( 3 ) 13 . امام باقر عليه السّلام فرمود : رسول خدا صلى اللَّه عليه و آله فرمودند : مروّت مرد اخلاق او است .\r\n( 4 ) 14 . امام صادق عليه السّلام فرمودند : خوش بختى مرد در خوش خلقى او مىباشد .\r\n( 5 ) 15 . رسول خدا صلى اللَّه عليه و آله فرمود : حسن خلق نصف دين است .\r\n( 6 ) 16 . على عليه السّلام فرمودند : بهترين نيكىها حسن خلق است .\r\n( 7 ) 17 . ام سلمه خدمت حضرت رسول صلى اللَّه عليه و آله عرض كرد : پدر و مادرم فدايت باد . زنى دو شوهر دارد و آنها بعد از مرگ وارد بهشت مىگردند اين زن به كدام\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nيك از آنها تعلق دارد . فرمود : آن كس كه خلقش نيكو باشد و با زن خوش رفتارى كرده باشد . اى ام سلمه حسن خلق به همه نيكىهاى دنيا و آخرت رجحان دارد .\r\n( 1 ) 18 . على عليه السّلام فرمود : چهرهء باز رشته محبت را محكم مىكند و شخص را به طرف آدمى مىكشاند ، تحمل عيب‌ها را مىپوشاند و چيزى به اندازه حسن خلق انسان‌ها را به هم نزديك نمىكند .\r\n( 2 ) 19 . رسول اكرم صلى اللَّه عليه و آله فرمود : چيزى روز قيامت در ميزان اعمال از خلق نيك سنگين‌تر نيست و بدانيد كه حسن خلق صاحب خود را به طرف بهشت مىكشاند ، از اخلاق بد بترسيد كه سوء اخلاق شما را به دوزخ مىكشاند ، رسول خدا فرمود : بار خدايا همان گونه كه خلقت مرا نيكو كرده‌اى اخلاق مرا هم نيكو گردان .\r\n( 3 ) 20 . رسول خدا صلى اللَّه عليه و آله فرمود : بهترين مردم كسى است كه خلق او از همگان بهتر باشد و هر كس خلق خوب داشت ايمانش بهتر است .\r\n( 4 ) 21 . امام صادق عليه السّلام به زيد شحام فرمود : اى زيد در مقابل دشمنانت صبر كن تو توانائى ندارى كسانى را كه معصيت خدا را مىكنند به اطاعت خدا درآورى ، خداوند متعال مؤمن را از آنچه دوست ندارد دور مىكند همانطور كه شما شتر غريب را از ميان شتران خود دور مىكنيد . اى زيد خداوند اسلام را برگزيد ، شما با جود و بخشش و اخلاق نيك اسلام را زيبا نشان دهيد .\r\n( 5 ) 22 . امام صادق عليه السّلام فرمود : هر كس بد اخلاق باشد به خود عذاب مىدهد .\r\n( 6 ) 23 . فرمود : نزد خداوند چيزى بهتر از اداء حق مؤمن نيست .\r\n( 7 ) 24 . از رسول خدا صلى اللَّه عليه و آله سؤال شد بهترين چيزى كه به انسان داده شده چيست ؟ فرمود : حسن خلق .\r\n( 8 ) 25 . مردى خدمت حضرت رسول صلى اللَّه عليه و آله آمد و گفت : يا رسول اللَّه كدام يك از مردمان ايمان كامل دارند ؟ فرمود : كسى كه اخلاقش خوب باشد ، بار ديگر سؤال كرد همان را گفت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n( 1 ) 26 . رسول خدا صلى اللَّه عليه و آله فرمود : اگر ملايمت و مدارا كردن از اخلاق بود او خيال مىكرد كه خداوند بهتر از او نيافريده است آدم خوش اخلاق در نزد خداوند مقام روزه‌دار و شب زنده‌دار را دارد .\r\n( 2 )\r\n\r\nدر فضيلت تواضع\r\n( 3 ) 1 . امام باقر عليه السّلام فرمود : سه بار كليد گنج‌هاى زمين را نزد حضرت رسول صلى اللَّه عليه و آله آوردند و اظهار كردند اين گنج‌ها از مقام شما در قيامت كم نمىكند ، رسول خدا تواضع را اختيار كرد .\r\n( 4 ) 2 . رسول اكرم صلى اللَّه عليه و آله فرمود : سه چيز است كه خير از آنها تراوش مىكند ، تواضع كه مقام آدمى را بالا مىبرد ، خوار كردن نفس به او عزّت مىدهد و عفت كه ثروت مىآورد .\r\n( 5 ) 3 . امام باقر عليه السّلام فرمود : تواضع اين است كه هرجا شد بنشينى و به هر كس رسيدى سلام كنى و جدال را ترك نمائى اگر چه حق با شما باشد و دوست نداشته باشى كه از تقواى تو تعريف كنند .\r\n( 6 ) 4 . على بن سويد مدنى از امام كاظم عليه السّلام پرسيد كه تواضع چيست ؟ و انسان با چه عملى متواضع شناخته مىشود ، فرمود : تواضع چند درجه دارد ، انسان قدر خودش را بداند و از حد خود تجاوز نكند و با مردم آن كار را بكند كه دوست دارد مردم با او انجام دهند و اگر كسى به او بدى كرد او به نيكى با او رفتار كند ، از مردم درگذرد و خشم خود را فرو برد ، اگر چنين كند مورد محبت خداوند قرار مىگيرد .\r\n( 7 ) 5 . امام صادق عليه السّلام فرمود : هنگامى كه جعفر از حبشه مراجعت كرد به نبى اكرم صلى اللَّه عليه و آله عرض كرد : اجازه بفرمائيد براى شما حديثى بگويم ، رسول خدا گفتند : بگوئيد ، جعفر گفت : روزى بر نجاشى وارد شدم . روزى كه در مجلس رسمى و لباس مخصوص نبود . من او را تحيت گفتم و بعد اظهار داشتم شما را امروز در حال رسمى مشاهده نمىكنم .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنجاشى گفت : ما در انجيل مىخوانيم كه هر كس نعمت خداوند را حاصل كرد بايد خداوند را شكر گذار باشد و در انجيل آمده چيزى بهتر از تواضع نيست و من امروز شنيدم كه محمد در جنگ بدر به مشركين غالب شده و اينك دوست دارم خداوند را اين چنين سپاسگزارم .\r\n( 1 ) 6 . فرشته‌اى نزد رسول خدا صلى اللَّه عليه و آله آمد و او تا آن زمان به زمين نيامده بود .\r\nفرشته در حالى كه سوار براق بود عرض كرد : خداوند مىفرمايد : شما مخير هستيد از اينكه يك بنده و رسول باشيد و يا يك ملك و رسول باشيد ، در اين جا رسول خدا متوجه جبرئيل شد و او گفت : تواضع كن و بگو : عبدا رسولا فرشته گفت : يا رسول اللَّه با همه اين‌ها خداوند چيزى را از تو كسر نكرد ، راوى گويد كليد گنج‌هاى زمين همراه اين ملك بود .\r\n( 2 ) 7 . امام سجاد عليه السّلام هنگامى كه راه مىرفت پاى راستش از چپش پيشى نمىگرفت ، فرمود : روزى بر مجذومين عبور كرد در حالى كه آنها غذا مىخورند ، آنها امام عليه السّلام را براى صرف طعام دعوت كردند او هم رفت كه با آنها در غذا شركت كند .\r\nدر اين جا فرمود : خداوند متكبران را دوست نمىدارد ، من روزه هستم ، شما فردا به منزل من بيائيد و غذا بخوريد ، آنها روز ديگر به منزل آن حضرت رفتند و در آن جا غذا خوردند .\r\n( 3 ) 8 . لقمان به فرزندش گفت : اى فرزند در برابر حق متواضع باش كه داناترين مردم خواهى شد زيرا آدم باهوش در نزد حق پاى بند است .\r\n( 4 ) 9 . امام صادق عليه السّلام فرمود : كسى عزيز نمىشود مگر اينكه نزد خدا ذليل شود و كسى مقام پيدا نمىكند مگر اينكه در نزد خدا متواضع باشد .\r\n( 5 ) 10 . فرمود : هر كس ما را دوست داشته باشد و در او خللى نباشد روز قيامت از خالصان خدا خواهد بود .\r\n( 6 ) 11 . فرمود : سه چيز از اصول كفر هستند : حرص ، تكبر و حسد .\r\n( 7 ) 12 . امام باقر عليه السّلام فرمود : سه چيز است كه كمر را مىشكنند : مردى كه\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nكارهايش زياد باشد ، گناهانش را فراموش كند و خودبين باشد .\r\n( 1 ) 13 . رسول خدا صلى اللَّه عليه و آله فرمود : بدعاقبت‌ترين مردم پادشاهان هستند . و مبغوض‌ترين مردم متكبران مىباشند ، و خوارترين مردم كسى است كه به مردم اهانت كند .\r\n( 2 ) 14 . فرمود : داخل بهشت نمىگردد كسى كه اندكى در قلب او تكبر باشد .\r\n( 3 ) 15 . حسن بن جهم از امام رضا عليه السّلام پرسيد حد تواضع چيست ؟ فرمود :\r\nبراى مردم بخواهى آنچه براى خودت بخواهى . گويد : عرض كردم مىخواهم بدانم نزد شما چگونه هستم فرمود : بنگر مرا چگونه به حساب مىآورى ؟ ( 4 ) 16 . رسول اكرم صلى اللَّه عليه و آله فرمود : خداوند متعال به داود عليه السّلام وحى فرستاد و گفت : اى داود متواضعان روز قيامت از همه به من نزديك هستند و همچنين متكبران از همه دور تر مىباشند .\r\n( 5 ) 17 . على عليه السّلام فرمود : حب در تواضع است ، عجب و خودپسندى انسان را به وحشت و تنهائى گرفتار مىكند ، از متكبر در شگفت مىباشم كه ديروز نطفه بود و فردا يك مردار خواهد شد .\r\n( 6 ) 18 . امام سجاد عليه السّلام هنگامى كه راه مىرفت چنان آهسته حركت مىكرد كه گويا پرنده بالاى سرش قرار گرفته است .\r\n( 7 ) 19 . امام صادق عليه السّلام فرمود : متكبرين مانند ذرات در زير پاى مردم قرار خواهند گرفت تا خداوند از حساب خلائق فارغ شود .\r\n( 8 ) 20 . فرمود : خداوند متعال براى داود وحى فرستاد و گفت : چرا ساكت هستى ؟ گفت : ترس از تو مرا ساكت كرده است . فرمود : چرا لاغر هستى ؟ گفت :\r\nدوستى تو مرا لاغر كرده است ، گفت چرا فقير هستى ؟ گفت : حق تو مرا فقير كرده است . فرمود : اى داود چرا خود را حقير كرده‌اى ؟ گفت : عظمت و بزرگى تو مرا كوچك كرده است .\r\nفرمود : اى داود ، اينك به آنچه دوست دارى به نزد من خواهى رسيد و من تو را به اين مژده مىدهم ، اى داود با مردم مدارا كن و با آنها رفت و آمد\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nداشته باش فقط مواظب دين خودت باش كه روز قيامت به همه چيز خواهى رسيد .\r\n( 1 ) 21 . فرمود : در آسمان دو فرشته هستند كه به بندگان موكل مىباشند ، هر كس تواضع كند او را بلند مىكنند و هر كس تكبر نمايد او را پائين مىآورند .\r\n( 2 ) 22 . فرمود : لباس كبريائى مخصوص خداوند است و هر كس تكبر بورزد خداوند او را در آتش جهنم خواهد افكند .\r\n( 3 ) 23 . فرمود : كسى وارد بهشت نمىگردد كه مثقالى تكبر در دل او باشد .\r\n( 4 ) 24 . فرمود : خداوند به موسى بن عمران عليه السّلام وحى كرد . آيا مىدانى چرا تو را به وحى اختصاص دادم و با تو سخن گفتم . گفت : بار خدايا علت آن را نمىدانم ، گفت : اى موسى من نظر خود را به طرف مردم افكندم ديدم تو از همه آنها متواضع‌ترى ، از اين جهت تو را برگزيدم و با تو سخن گفتم . فرمود : همواره بعد از نماز گونه‌هاى راست و چپ خود را بر زمين مىگذاشت .\r\n( 5 ) 25 . رسول اكرم صلى اللَّه عليه و آله فرمود : هر بنده‌اى يك فرشته با وى همراهى مىكند ، او بر سر آن بنده موكل است ، هر گاه تكبر كرد پائين مىآورد و هر گاه تواضع كرد بالا مىبرد .\r\n( 6 ) 26 . فرمود : هر كس وسائل خود را شخصا برداشت او از تكبر خالى است .\r\n( 7 )\r\n\r\nدر عفو و گذشت\r\n( 8 ) 1 . امام صادق عليه السّلام فرمود : سه چيز از مكارم دنيا و آخرت مىباشد ، هر كس به شما ظلم كرد از وى درگذريد ، هر كس با شما قطع رابطه كرد شما از وى ديدن كنيد ، هر كس از روى نادانى چيزى به شما گفت او را عفو كنيد .\r\n( 9 ) 2 . امام باقر عليه السّلام گفت : سه چيز است كه به مرد مسلمان عزّت مىدهد .\r\nدرگذشت از ظالم و دلجوئى از محروم و رفت و آمد با كسى كه قطع رحم كرده است .\r\n( 10 ) 3 . رسول اكرم صلى اللَّه عليه و آله فرمود : عفو كنيد كه عفو شما را عزّت مىدهد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n( 1 ) 4 . امام باقر عليه السّلام فرمود : پشيمانى بر عفو بهتر است از پشيمانى بر عقوبت .\r\n( 2 ) 5 . رسول اكرم صلى اللَّه عليه و آله نزد آن زنى كه او را مسموم كرده بود آمد و گفت :\r\nچرا به من سم دادى . گفت : با خود فكر كردم اگر پيغمبر باشد به او زيان نمىرساند و اگر پادشاه باشد مردم را از وى راحت مىكنم ، در اين جا حضرت رسول از او درگذشت .\r\n( 3 ) 6 . امام رضا عليه السّلام فرمود : رسول خدا صلى اللَّه عليه و آله به آن مرد يهودى كه او را سحر كرده بودند فرمود : چرا مرتكب آن كار شدى ؟ گفت : ميدانستم كه اگر پيغمبر باشى اين سحر در شما اثر نمىكند . در اين جا رسول خدا از او درگذشت .\r\n( 4 ) 7 . يكى از غلامان امام رضا عليه السّلام فرار كرد و به مصر رفت ، يكى از اهالى مدينه او را شناخت و دستگير كرد و به طرف مدينه آورد شب هنگام او را وارد منزل امام رضا نمود غلام هنگامى كه خواست حركت كند و سلام دهد صداى غل و زنجير كه در پاى او بود شنيده شد فرمود : اين چيست ؟ اين همان است كه فرار كرده بود ، فرمود : برو در راه خدا آزاد هستى .\r\n( 5 ) 8 . امام سجاد عليه السّلام فرمود : اگر كسى تو را فحش داد و برگشت عذر خواست عذر او را قبول كن .\r\n( 6 ) 9 . رسول خدا صلى اللَّه عليه و آله فرمود : عذر را از هر كس قبول كنيد چه محق باشد چه مبطل ، هر كس عذر قبول نكند به شفاعت من نخواهد رسيد .\r\n( 7 ) 10 . فرمود : هر كس عذر برادر مسلمان خود را قبول نكند خداوند او را گرفتار رفيق بدى مىكند كه به او زيان برساند .\r\n( 8 )\r\n\r\nدر سخاوت و بخل\r\n( 9 ) 1 . امام محمد باقر عليه السّلام فرمود : گذشت از آنچه در دست مردم است بيشتر از سخاوت نفس و بذل مال مىباشد .\r\n( 10 ) 2 . رسول اكرم صلى اللَّه عليه و آله فرمود : بهشت منزل سخاوتمندان است .\r\n( 11 ) 3 . امام صادق عليه السّلام فرمود : سخى كريم آن است كه مال خود را در راه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nحق صرف كند .\r\n( 1 ) 4 . فرمود : سخاوت آن است كه انسان خود را از حرام نگهدارد و هر گاه به حلالى دست يافت خوشحال مىشود كه آن را در راه خدا انفاق كند .\r\n( 2 ) 5 . فرمود : هر بنده‌اى كه خلقش نيكو باشد و دست او بازگردد ، در ضمانت خداوند مىباشد و خداوند او را داخل بهشت مىگرداند .\r\n( 3 ) 6 . امام باقر عليه السّلام فرمود : جوان غرق در شهوات ولى سخى بهتر است از پيرمرد عابد بخيل .\r\n( 4 ) 7 . امام صادق عليه السّلام فرمود : سخاوت آن است حقى كه خداوند در مالت واجب كرده بيرون كنى و در راهش خرج نمائى .\r\n( 5 ) 8 . رسول خدا صلى اللَّه عليه و آله فرمود : سخاوت درختى است در بهشت كه شاخه‌هاى آن در زمين آويزان است . هر كس به شاخه‌اى از آن آويزان شود به طرف بهشت كشانده مىگردد .\r\n( 6 ) 9 . امام صادق عليه السّلام فرمود : ابراهيم عليه السّلام پدر همه مهمان‌نوازها بود هر شبى كه مهمان نداشت از خانه بيرون مىشد و دنبال مهمان مىرفت يكى از شب‌ها وقتى كه به خانه برگشت ديد مردى و يا كسى مانند مردى در آنجا هست . فرمود : اى بنده خدا به اجازه چه كسى وارد اين خانه شده‌اى . گفت : من به اذن صاحب خانه وارد شده‌ام .\r\nابراهيم صلوات اللَّه عليه از موضوع مطلع شد و خدا را حمد كرد ، او گفت : خداوند مرا به طرف يكى از بندگان خود كه او را خليل خود گرفته فرستاد ، گفت : بفرمائيد آن خليل كيست كه تا من او را خدمت كنم . گفت : آن خليل خودت هستى . گفت : چرا . گفت : براى اينكه از كسى چيزى نخواستى .\r\n( 7 ) 10 . امام كاظم عليه السّلام فرمود : چه قدر زشت است از مردى چيزى بخواهند و او بگويد : نه .\r\n( 8 ) 11 . مردى از حضرت موسى بن جعفر عليهما السّلام پرسيد در حالى كه آن حضرت طواف مىكرد جواد كيست ؟ فرمود : اين سخن شما دو معنى دارد ، اگر\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمقصودت مخلوق است در اين جا جواد به كسى گويند كه واجبات خدا را اداء كند ، اما اگر از خالق سؤال مىكنى او جواد است . اگر بدهد و جواد است اگر ندهد زيرا اگر او بدهد مىدهد آنچه را كه مال تو نيست ، و اگر ندهد نمىدهد آنچه را كه تعلق به تو ندارد .\r\n( 1 ) 12 . امام رضا عليه السّلام فرمود : سخى از غذاى مردم مىخورد تا از غذاى او بخورند بخيل آن است كه از غذاى كسى نمىخورد تا از غذاى او نخورند .\r\n( 2 ) 13 . امام صادق عليه السّلام فرمود : بخيل كسى است كه از گفتن سلام هم بخل كند ( 3 ) 14 . على عليه السّلام به فرزندش امام حسن فرمود : اى فرزند سماحت چيست ؟\r\nفرمود : بذل در هنگام تنگ دستى و فراخى .\r\n( 4 ) 15 . رسول اكرم صلى اللَّه عليه و آله فرمود : در مسلمان دو خصلت جايز نيست . بخل و سوء خلق .\r\n( 5 ) 16 . فرمود : ايمان و بخل در دلى جمع نمىشوند .\r\n( 6 ) 17 . به امام صادق عليه السّلام گفته شد كدام يك از خصلت‌ها به مرد برازنده است ؟ فرمود : حق را بگويند و از كسى نترسند . بخشش كنند بدون عوض مشغول شوند اما با دنيا بازى نكنند و دنيا آنها را مشغول نكند .\r\n( 7 ) 18 . رسول اكرم صلى اللَّه عليه و آله فرمود : درهاى بهشت براى فقرا باز است و رحمت بر كسانى كه رحم داشته باشند نازل مىگردد ، و خدا از افراد بخشنده راضى مىباشد .\r\n( 8 ) 19 . فرمود : سخىترين مردم كسى است كه زكات مالش را بدهد و مهمترين افراد آن كسى است كه دنيا را براى خود مهم نداند ، راحت‌ترين افراد بخيل است و بخيل‌ترين مردم كسى است كه در واجبات بخل كند .\r\n( 9 ) 20 . امام صادق عليه السّلام فرمود : تعجب مىكنم از كسى كه بخل مىكند چگونه به دنيا روى مىآورد و يا به دنيا بخل مىورزد در صورتى كه دنيا از وى رو گردانيده است ، انفاق به اقبال دنيا ضرر ندارد و امساك با ادبار سودى\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nنمىرساند .\r\n( 1 ) 21 . فرمود : خداوند متعال اسلام را براى شما دين پسنديده قرار داد ، و اينك مصاحبت او را با سخاوت و حسن خلق به خوبى پايان دهيد .\r\n( 2 ) 22 . على عليه السّلام فرمود : بخل موجب عار است و ترس نقص آدمى است بخشنده باش و تبذير نكن ، به اندازه توانائى بده و مال خود را از ديگران دريغ مدار ، از كم دادن شرم نكن زيرا محروم كردن از آن هم كمتر است .\r\nاز بخيل در شگفت هستم كه از فقرى كه وى را ترك كرده مىترسد و از مالى كه وى را ترك مىگويد حفاظت مىكند ، در دنيا مانند فقراء زندگى مىكند و در آخرت مانند اغنياء محاسبه مىشود ، بخل جامع همه بديها مىباشد و او مهارى است كه آدمى را به هر جا مىكشاند .\r\n( 3 ) 23 . رسول خدا صلى اللَّه عليه و آله فرمود : سخى نزديك به خدا و نزديك به بهشت و نزديك مردم است ، بخيل از خدا دور ، از بهشت دور و از مردم هم دور و به جهنم نزديك است .\r\n( 4 ) 24 . على عليه السّلام فرمود : دو نفر اسير را نزد حضرت رسول صلى اللَّه عليه و آله آوردند ، رسول اكرم فرمود : يكى را گردن زدند ، هنگامى كه خواستند گردن ديگرى را بزنند جبرئيل آمد و گفت : اى محمد خدايت سلام مىرساند و مىگويد : اين را نكشيد زيرا وى خوش اخلاق مىباشد و سخاوت هم دارد .\r\nكسى كه نزديك بود كشته شود يهودى بود ، گفت : زير شمشير خداوند خبر مىدهد ، گفت آرى من يك درهم را با برادرم تملك نكردم و از جنگ هرگز روى نگرداندم اينك مىگويم : أشهد أن لا إله الا اللَّه و انك  مُحَمَّدٌ رَسُولُ اللَّهِ  ، رسول خدا فرمود : حسن خلق و سخاوت اين را به بهشت كشانيد .\r\n( 5 ) 25 . امام سجاد عليه السّلام فرمود : اسخياء سروران مردم در دنيا هستند و اتقياء سروران مردم در آخرت مىباشند .\r\n( 6 ) 26 . رسول خدا فرمود : اى على سخى باش كه خداوند هر سخى را دوست مىدارد ، اگر كسى نزد تو آمد و حاجتى داشت روا كن ، اگر او اهليت نداشته\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nباشد تو كه اهليت دارى .\r\n( 1 ) 27 . امام رضا عليه السّلام به امام جواد نوشت شنيدم كه غلامان هر گاه مىخواهند تو را سوار كنند از در كوچك شما را بيرون مىكنند ، آنها بخل مىورزند كه كسى از تو خيرى مشاهده نكند اكنون حقى در گردن تو دارم بعد از اين بايد از در بزرگ وارد و خارج شوى ، هر گاه از منزل بيرون شدى بايد مقدارى طلا و نقره همراهت باشد .\r\nهر كس از تو چيزى خواست بده و اگر يكى از اعمام از شما خواست كمتر از پنجاه دينار نبايد به آنها بدهى و اگر بيشتر بدهى مختار هستى و به عمه‌هايت كمتر از بيست و پنج دينار ندهى و باز خواستى زياد هم بده من مىخواهم خداوند مقام تو را بالا ببرد ، اينك انفاق كن و از خدا نترس فقير نخواهى شد .\r\n( 2 )\r\n\r\nدر حياء و عفت\r\n( 3 ) 1 . رسول خدا صلى اللَّه عليه و آله فرمود : حياء بر دو قسم است . حياء عقل و حياء حمق ، حياء عقل علم است و حياء حمق جهل است .\r\n( 4 ) 2 . باقر و يا صادق عليهما السّلام فرمودند : حياء و ايمان به هم نزديك هستند ، هر گاه يكى از آنها برود ديگرى هم مىرود .\r\n( 5 ) 3 . امام صادق عليه السّلام فرمود : حياء از ايمان است و ايمان در بهشت مىباشد .\r\nو رياء از جفاء است و جفاء هم در آتش مىباشد .\r\n( 6 ) 4 . رسول خدا صلى اللَّه عليه و آله فرمود : هر كس لباس حياء را بيفكند غيبت ندارد .\r\n( 7 ) 5 . سلمان رحمة اللَّه عليه مىگفت : خداوند متعال هر گاه بخواهد قومى را هلاك كند حياء را از آنها برمىدارد ، هر گاه حياء نداشتند همواره خائف و مخوف مىباشند و هر گاه چنين باشند امانت از آنها برداشته مىشود ، هر گاه امانت از آنان برداشته شد آنان را شيطانى ملعون خواهى يافت .\r\n( 8 ) 6 . امام باقر عليه السّلام به ميسر گفتند : اى ميسر هر گاه خواستى از كسى چيزى طلب كنى در شب از وى نخواه بلكه در روز طلب كن زيرا حياء در صورت\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمىباشد .\r\n( 1 ) 7 . امام صادق عليه السّلام فرمود : سه نفر اگر سه خصلت نداشته باشند در آنها اميد خير نيست كسى كه در نهان از خداوند نترسد ، در هنگام پيرى از گناه مراجعت نكند ، كسى كه از كارهاى بد شرم ننمايد .\r\n( 2 ) 8 . رسول خدا صلى اللَّه عليه و آله فرمود : خداوند رحمت كند كسى را كه از خداوند شرم كند ، زبان خود را نگهدارد و شكمش را حفظ نمايد ، از قبر و پوسيدگى يادش بيايد ، و بداند كه در آخرت معادى هست .\r\n( 3 ) 9 . فرمود : از خداوند شرم كنيد . گفتند يا رسول اللَّه ما چه كارى انجام دهيم ؟ فرمود : اگر مىخواهيد اين كار را بكنيد پس هر گاه خواستيد شب به خواب رويد بدانيد كه مرگ مقابل شما هست و بايد زبان و شكم را حفظ كنيد و از قبر ياد نمائيد و از زينت دنيا دست بكشيد .\r\n( 4 ) 10 . فرمود : ايمان پيكرى است برهنه ، لباس آن حياء ، زينت آن وفا ، مردانگى آن عمل صالح ، ستون آن پرهيزگارى . هر چيزى پايه‌اى دارد و پايه اسلام دوستى ما خاندان است .\r\n( 5 ) 11 . فرمود : حياء در هر كسى باشد به آن وزن مىدهد و فحش در هر كس باشد او را حقير مىكند .\r\n( 6 ) 12 . فرمود : هر دينى اخلاقى دارد و خلق اسلام حياء است .\r\n( 7 ) 13 . فرمود : حياء از ايمان است .\r\n( 8 ) 14 . گفته شد : يا رسول اللَّه مرا وصيت كن . فرمود : از خداوند شرم كن همانطور كه از مردان صالح خود شرم مىكنى .\r\n( 9 ) 15 . امام صادق عليه السّلام فرمود : حياء ده جزء است كه نه جزء آن در زن مىباشد و يكى در مردان است ، هر گاه دخترى حائض شود يك جزء از حياء آن مىرود هر گاه ازدواج كند جزء ديگرى مىرود ، هر گاه به او دخول شود جزء ديگرى مىرود ، هر گاه كودك بياورد جزء ديگرى مىرود ، پنج حياء ديگر در وى هست اگر از جاده عفاف خارج شد بقيه اجزاء مىرود .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n( 1 ) 16 . امام كاظم عليه السّلام فرمود : از امثال انبياء عليهم السّلام فقط كلمه باقى مانده است . و آن اين است كه اگر حياء ندارى هر كارى مىخواهى بكن فرمود : اين حديث در باره بنى اميه است .\r\n( 2 ) 17 . ابو سعيد خدرى مىگفت : رسول خدا صلى اللَّه عليه و آله از يك دختر باكره بيشتر حياء داشت .\r\n( 3 ) 18 . رسول خدا صلى اللَّه عليه و آله فرمود : هر كس به خدا و روز قيامت ايمان دارد بايد به آنچه گفته وفا كند .\r\n( 4 ) 19 . امام كاظم عليه السّلام فرمود : گروهى وارد شهرى شدند ، از آن‌ها خواستند كه در شهر فرود آيند ، آنها گفتند : فرود نيائيد ، مسافران خيال كردند كه به آنها گفته شد فرود آئيد ، آنها فرود آمدند و در آسايش قرار گرفتند .\r\n( 5 ) 20 . از امام حسين عليه السّلام سؤال شد : نجده چيست ؟ فرمود : اقدام بر كارهاى بزرگ و صبر در مشكلات و دفاع از برادران .\r\n( 6 ) 21 . از على عليه السّلام سؤال شد جرأت چيست ؟ فرمود : جنگ با همسالان .\r\n( 7 )\r\n\r\nدر غيرت و مردانگى\r\n( 8 ) 1 . على عليه السّلام فرمود : خداوند متعال دشمن مىدارد مردى را كه در خانه از خود دفاع نكند و تسليم دشمن شود .\r\n( 9 ) 2 . امام صادق عليه السّلام فرمود : خداوند متعال غيور است و هر غيورى را دوست مىدارد و براى همين غيرت است كه فواحش را حرام كرده است چه ظاهر باشد و چه باطن .\r\n( 10 ) 3 . فرمود : ابراهيم غيور بود هر گاه از منزل خارج مىشد در را مىبست و كليد را مىبرد .\r\n( 11 ) 4 . رسول خدا عليه السّلام فرمودند : سعد غيور است ، و من از او غيورتر مىباشم و خداوند دماغ كسى را كه غيور نباشد قطع مىكند اگر چه مسلمان و مؤمن باشند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( 1 ) 5 . امام صادق عليه السّلام فرمود : هر گاه مرد غيرت نداشته باشد قلبش وارونه است .\r\n( 2 ) 6 . على عليه السّلام فرمود : خداوند براى مؤمنين و مؤمنات غيرت مىكند و بايد مؤمن هم غيرت داشته باشد . و هر كس غيرت نداشته باشد قلبش وارونه مىباشد .\r\n( 3 ) 7 . امام باقر عليه السّلام فرمود : كسى كه براى اسلام غيرت كرده كشته نمىشود ، آن كس كه كافرى را بعد از ايمان و يا زانى را بعد از احصان و يا كشتن نفس محترمه و يا كسى كه در دفاع از حرمش كسى را كشته باشد قاتل اين گونه اشخاص مجازات نمىگردد .\r\nرسول خدا صلى اللَّه عليه و آله فرمود : هر كس وارد خانه‌اى شود و بخواهد تجاوز كند .\r\nاگر او را در خانه كشتند خون وى هدر است ، و يا اگر از ديوار سرش را بلند كند و در اين هنگام چشم او را كور كنند ديه ندارد .\r\n( 4 ) 8 . امام صادق عليه السّلام فرمود : هر مردى كه سرش را از ديوار منزلى بيرون كند تا زنان آن خانه را نگاه كند ، در اين جا ديدگان او را كور كردند ديه ندارد .\r\n( 5 ) 9 . اسحاق بن عمار گويد : به موسى بن جعفر عليهما السّلام عرض كردم مردى در خانه كنيز و زنانى دارد . مىتواند در خانه را به روى آنها قفل كند ، رسول خدا فرمود : ابراهيم صلوات اللَّه عليه غيور بود و من از وى غيورترم ، خداوند دماغ مؤمنى را كه غيور نباشد خرد مىكند .\r\n( 6 ) 10 . على عليه السّلام به مردمان عراق فرمودند : اى اهل عراق شنيده‌ام زنهاى شما در كوچه‌ها و خيابان‌ها و راه‌ها با مردان برخورد مىكنند و بدن‌هاى آنها با هم تماس دارند شما از اين گونه اعمال شرم نداريد ، در حديث ديگرى آمده شما در باره زنان خود غيرت نداريد كه در بازارها گردش مىكنند .\r\n( 7 ) 11 . حمزة بن عمران گويد : وارد مدينه شدم و كنيزانى همراه من بودند ، آنها را در خانه‌اى مىگذاشتم و در را روى آنها قفل مىكردم و دنبال كار خود مىرفتم ، روزى خدمت حضرت صادق عليه السّلام رسيدم و جريان را عرض كردم\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nفرمود : اگر آنها به تو ظلم كنند بهتر است كه تو به آنها ستم روا ندارى .\r\n( 1 ) 12 . چند اسير نزد حضرت رسول صلى اللَّه عليه و آله آوردند ، پيغمبر دستور داد همه را كشتند جز يك نفر ، آن مرد گفت : يا رسول اللَّه چرا مرا از بين آنها رها كردى ، فرمود : جبرئيل آمد و گفت در شما پنج خصلت هست كه خداوند آنها را دوست مىدارد .\r\nتعصب شديد در باره خانواده ، سخاوت ، حسن خلق ، راست گوئى و شجاعت ، هنگامى كه آن مرد اين صفات را شنيد مسلمان شد و در اسلام خود راست‌گو بود و با حضرت رسول به جهاد رفت و كشته شد .\r\n( 2 )\r\n\r\nدر مكارم اخلاق\r\n( 3 ) 1 . رسول اكرم صلى اللَّه عليه و آله فرمود : شما را به كسى كه به من شباهت دارد معرفى مىكنم ، گفتند يا رسول اللَّه بفرمائيد ، فرمود : كسى كه اخلاقش از همه بهتر ، و حلمش از همه بيشتر است .\r\nبه خويشاوندان خود رسيدگى مىكند . و ما را و برادران دينى خود را دوست مىدارد و در برابر حق صبر مىكند و خشم خود را نگه مىدارد و از لغزشها در مىگذرد ، در هنگام غضب و خوشحالى حق را پايمال نمىكند .\r\n( 4 ) 2 . امام صادق عليه السّلام فرمود : ما شيعيان خود را كه عاقل با فهم ، حليم ، بردبار ، صبور و باوفا باشند دوست مىداريم ، خداوند متعال پيامبران خود را به اخلاق اختصاص داده و هر كس كه داراى اخلاقى نيكو باشد بايد خدا را شكر كند .\r\nهر كس هم داراى اخلاق نيكو و صفات پسنديده نباشد بايد نزد خداوند تضرع كند و از خداوند بخواهد كه به او عطا كند ، راوى گويد : عرض كردم آن اخلاق كدام يك هستند ؟\r\nفرمود : پرهيزكارى ، قناعت ، صبر ، شكر ، حلم ، حياء ، سخاوت ، شجاعت ، غيرت ، نيكوكارى ، راست گوئى و اداء امانت .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n( 1 ) 3 . فرمود : مكارم اخلاق ده عدد هستند . اگر توانائى دارى آن‌ها را بدست آور ، گاهى اين اخلاق در بنده‌اى پيدا مىشود كه در صاحب او نيست . و در پدر هست در اولاد نيست . گفته شد آن‌ها را بيان فرمائيد . فرمودند : صداقت در هنگام جهاد ، راست گوئى ، اداء امانت ، صله رحم ، مهمان دارى ، اطعام به نيازمندان ، تشكر از كسانى كه به وى محبت كرده‌اند وفاى به عهد ، همراهى رفيق و همسايه ، و بالاتر از همه آنها حياء است .\r\n( 2 ) 4 . امام صادق عليه السّلام فرمود : خداوند متعال اسلام را بر هفت قسمت نهاده است و آنها عبارتند از : نيكى ، درستى ، يقين ، وفا ، علم و حلم ، بعد اين صفات را در ميان مردم قسمت كرده است ، هر كس كه اين هفت عدد را داشته باشد ايمان او كامل مىباشد ، بعضى از مردم يك سهم دارند و همچنين تا آخر .\r\nسپس فرمود : كسى كه دو سهم دارد و يا يك سهم و يا سه سهم شما بيشتر بر وى تحميل نكنيد زيرا او توانائى ندارد بيش از اين داشته باشد .\r\n( 3 ) 5 . فرمود : هر كس اين چهار خصلت را داشته باشد ايمان او كامل مىگردد ، اگر چه همه زندگى او آلوده به گناه باشد و آن‌ها عبارتند از :\r\nراست گوئى ، اداء امانت ، حياء و حسن خلق .\r\n( 4 ) 6 . رسول اكرم صلى اللَّه عليه و آله فرمود : گرامىترين شما در جاهليت گرامىترين شما در اسلام مىباشند ، امام باقر عليه السّلام در تفسير اين حديث فرمود : يعنى كسانى كه در جاهليت خلق نيكو داشتند و سخاوت و بخشش مىكردند ، و با همسايگان نيكو معاشرت مىنمودند و مردم از دست آنها در امان بودند و با مردم محبّت مىكردند اسلام به اين اشخاص عزّت داده است .\r\n( 5 ) 7 . محمد بن عجلان گويد : خدمت حضرت صادق عليه السّلام بودم كه مردى وارد شد و سلام كرد امام از او پرسيد : برادرانت در چه حالى هستند وى از آنها تعريف و تمجيد كرد و كارهاى آنها را ستود .\r\nامام عليه السّلام پرسيد اغنياء آنها از فقراء دلجوئى مىكنند ؟ گفت كم . فرمود :\r\nآيا توانگران از مال خود چيزى به فقراء مىدهند ، آن مرد گفت شما از اخلاقى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nسخن مىگوئيد كه در ميان ما نيست . فرمود : پس چگونه آنها مىگويند ما شيعه مىباشيم .\r\n( 1 ) 8 . از كلام على عليه السّلام است كه به امام حسن مجتبى عليه السّلام آن را القاء فرموده : اى مردم شما را از حالات يكى از برادران خود كه از همگان نزد من عزيزتر و بزرگتر بود اطلاع دهم يكى از بهترين كارهاى او كه در نظرم اهميت داشت حقارت دنيا در نظر او بود .\r\nنفس او بر وى تسلط نداشت و هر چه را نمىيافت دنبال او نمىرفت ، و اگر هم چيزى براى او امكان داشت زياده‌روى نمىكرد . شهوت بر او چيره نمىشد ، عقلش را به كار مىگرفت و بهره‌مند مىشد .\r\nجهالت و نادانى در او راهى نداشت ، او هميشه با دوستان مورد اعتماد خود مشورت مىكرد و از آنها سود مىبرد ، او تمايل به كارهاى بيهوده نداشت و غضب نمىكرد و ملالت و غم در او راه نيافت همواره ساكت و خاموش بود هر گاه ديگران وارد گفتگو مىشدند در جدال و بحث آنها شركت نداشت ، و رأى و نظر خود را نمىگفت مگر اينكه نظر او را مىخواستند .\r\nاز برادران دينى خود غفلت نداشت و خود را بر ديگران فضيلت نمىداد ، و او خود را ضعيف و ناتوان مىدانست ، ولى هنگام مبارزه و كارهاى جدى مانند شير ژيان بود ، اگر خود در كارهاى مشكل قرار مىگرفت ديگران را ملامت نمىكرد و هر كارى انجام مىداد به حساب مىآورد و كارهاى انجام نشده را به رخ مردم نمىكشيد .\r\nهر گاه دو قضيه پيش مىآمد هر كدام از آن‌ها كه با هواى نفس مخالف بود مورد عمل قرار مىداد و از خواهشهاى نفسانى دورى مىكرد از دردى شكايت نمىكرد مگر اينكه مىدانست كسى مىتواند در آن بيمارى به او كمك كند و از كسى كه اميد نصيحت داشت در كارها با او مشورت مىنمود و از افكار او بهره‌مند مىشد .\r\nاو هرگز خسته نمىشد و غضب نمىكرد و شكايت نداشت و ميل نفسانى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nدر او نبود انتقام از كسى نمىگرفت و از دشمن غافل نبود ، اينك شما هم اين گونه اخلاق داشته باشيد اگر قدرت داريد آن‌ها را عمل كنيد ، اگر به همه توانائى نداريد بعضى از آنها را فرا گيريد\r\nو لا حول و لا قوة الا باللَّه .\r\n( 1 ) 9 . امام عليه السّلام فرمود : چيزى كه اسلام را زينت مىدهد اخلاق حسنه مىباشد و اينكه آدمى در روابط اجتماعى خود با مردم خوش رفتار باشد و با اخلاق پسنديده در جامعه حركت كند و هر كس اين گونه رفتار كند در ميان مردم آبرومند مىگردد و اگر مردم مشاهده كنند كه شما داراى اخلاق عاليه هستيد به شما محبت خواهند كرد خداوند متعال در قرآن مجيد به رسول خود فرمود :\r\n إِنَّكَ لَعَلى خُلُقٍ عَظِيمٍ  .\r\n( 2 ) 10 . رسول اكرم صلى اللَّه عليه و آله فرمود : جبرئيل نزد من آمد و گفت : خداوند براى شما هديه‌اى فرستاده است كه تاكنون به كسى نداده است ، رسول خدا فرمود : آن هديه چيست ؟ گفت صبر و بهتر از او گفتم : او چيست ؟ گفت قناعت و بهتر از او ، گفتم : او چيست ؟\r\nگفت : رضا و بهتر از او ، گفتم : او چيست ؟ گفت زهد و بهتر از او .\r\nرسول اكرم گفت : او چيست ؟ گفت اخلاص و بهتر از او گفت : او چيست ؟\r\nگفت يقين و بهتر از او گفت : او چيست گفت : با رسول اللَّه پايه‌هاى همه اين‌ها توكل است . گفتم : اى جبرئيل تفسير توكل چيست ؟ گفت : اينكه بدانند مخلوق ضرر و زيان نمىرساند و چيزى نمىدهد و يا نمىگيرد ، و اينكه از مردم مأيوس گردد .\r\nهر گاه بنده‌اى اين‌ها را بداند جز براى خدا براى ديگرى كار نمىكند و فقط به خدا اميدوار مىگردد و از او مىترسد و از وى هر چه خواهد طلب مىكند ، و اين است حد توكل . گفتم : اى جبرئيل معنى صبر چيست ؟ گفت :\r\nانسان در مشكلات صبر مىكند همانطور كه در آسايش صبر مىكند ، در فقر صبر دارد همان گونه كه در مال و منال صبر دارد .\r\nدر گرفتاريها صبر مىكند همانطور كه در عافيت صبر مىكرد . در نزد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمردم از خداوند شكايت ندارد و از گرفتاريها شكوه نمىكند ، گويد گفتم : معنى قناعت چيست ؟ گفت : به آنچه از دنيا در دست او هست قناعت كند ، و به اندك قناعت نمايد و از زيادى سپاسگزار باشد .\r\nگفتم : تفسير رضا چيست ؟ گفت : كسى كه راضى است به سيد خود غضب نمىكند ، اگر دنيا به او روى آورد راضى است و اگر پشت كند باز هم راضى مىباشد و از اعمال كم خود راضى نمىباشد . گفتم : تفسير زهد چيست ؟\r\nگفت : زاهد دوست دارد آنچه را كه خالق او دوست دارد و دشمن مىدارد آنچه را كه خالق او دشمن مىدارد ، از حلال دنيا دورى مىكند و گرد حرام آن نمىرود در حلال دنيا حساب هست همانطور كه در حرام آن عقاب مىباشد به همه مسلمانان رحم مىكند همان گونه كه بر خود رحم مىكند از پرخورى دورى مىكند ، همانطور كه مردم از بوى مردار فرار مىكنند ، از زينت دنيا و آرايش او دور مىماند ، همانطور كه از آتش فرار مىنمايد ، آرزوهاى خود را كوتاه مىكند و مرگش را مقابل خود مىنگرد .\r\nگفتم : اى جبرئيل اخلاص چيست ؟ گفت : مخلص كسى است كه از مردم چيزى سؤال نمىكند تا آنكه بيابد و هر گاه يافت راضى مىگردد و اگر چيزى در نزد او ماند در راه خدا مىدهد زيرا هر كس از مخلوقات سؤال نكند به عبوديت اقرار كرده است هر گاه بيابد و راضى شود از خداوند هم راضى مىگردد و خداوند هم از او راضى هست و هر گاه چيزى بخشيد به خدا اطمينان دارد .\r\nرسول اكرم فرمود : گفتم تفسير يقين چيست ؟ گفت : كسى كه يقين دارد براى خداوند كار مىكند مانند اينكه او را مىنگرد و اگر خدا را مشاهده نمىكند خداوند او را مىنگرد و به يقين مىداند كه آنچه به او مىرسد مقدرش هست و تقدير خطا نمىكند ، و اگر چيزى به او اصابت نكرد باز هم مقدر است و اينها از شاخه‌هاى توكل هستند و از پله‌هاى زهد مىباشند .\r\n( 1 ) 11 . امام صادق عليه السّلام فرمود : چند چيز براى مردم سودمند هستند . قبل از ديگران خود عيبش را بداند ، احتياجات خود را مخفى بدارد و مردم را نصيحت\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكند اگر چه قبول نكنند . و از حرص دورى نمايد و از آنچه در دست مردم هست مأيوس گردد .\r\n( 1 ) 12 . رسول خدا صلى اللَّه عليه و آله فرمود : من براى بسط اخلاق حسنه و فضائل و محاسن مبعوث شدم و فرمود : پايان دادن به كارهاى خوب بهتر از شروع آن مىباشد .\r\n( 2 ) 13 . امام صادق عليه السّلام فرمود : خود را اندوهگين و گرفتار نكن نفس خود را در اختيار بگير ، اگر چنين نكنى او بر تو مسلط خواهد شد ، و تو را از جاده حق منحرف خواهد كرد اگر عنان خود را به نفس بدهى مانند اين است كه فضل او را قبول كرده و ديگر توانائى ندارى كه با او مخالفت كنى و هر كس براى اشخاص فضلى قائل نباشد خودپسند مىباشد .\r\nبه مردى فرمودند : دين خود را محكم كن همانطور كه اهل دنيا كارهاى دنيائى خود را محكم مىكنند ، دنيا را از آن جهت براى شما ظاهر كردند كه تو آخرت را بفهمى ، هميشه به دنيا با نظر عبرت نگاه كنيد . به مردى گفتند : بدان كه عزّت نخواهى يافت مگر اينكه در برابر خداوند كوچكى كنى و كسى به مقامى نمىرسد مگر اينكه براى خدا تواضع كند .\r\n( 3 ) 14 . رسول اكرم صلى اللَّه عليه و آله فرمود : عابدترين مردم كسى است كه واجبات را انجام دهد . زاهدترين مردم كسى است كه از حرام دست بكشد ، و متقىترين مردم كسى هست كه حق را بگويد چه به نفع و يا ضررش باشد ، پرهيزكارترين مردم كسى است كه از جدال و مراء دست بردارد اگر چه محق باشد .\r\nقوىترين مردم كسى است كه از گناهان دست بردارد ، شريف‌ترين مردم كسى است كه پرهيزكار باشد ، و بزرگترين مردم كسى است كه سخن‌هاى بىمعنى نگويد و خوش بخت‌ترين مردم كسى است كه با بزرگان و صاحبان فضيلت محشور باشد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n( 1 )\r\n\r\nمبارزه و جهاد با خواهشهاى نفسانى\r\n( 2 ) 1 . امام صادق عليه السّلام به مردى فرمودند : تو خود طبيب خودت هستى و دردت براى تو روشن شده و نشانه صحّت را شناخته‌اى و به دارو هم راهنمائىشده‌اى . اينك توجه داشته باش كه چگونه از خودت نگهدارى خواهى كرد .\r\n( 3 ) 2 . فرمود : خودت در فكر خودت باش و اگر متوجه خود نشدى ديگرى براى تو كارى نخواهد كرد .\r\n( 4 ) 3 . به مردى فرمود : دلت را به خودت نزديك كن و با او به گفتگو بنشين و كارهايت را مانند پدرى قرار بده كه از آن متابعت مىكنى و نفس خود را دشمنى بدان كه با آن جهاد مىكنى و مالت را مانند عاريه‌اى بدان كه بايد آن را مسترد دارى .\r\n( 5 ) 4 - فرمود : نفست را از آنچه زيان مىرساند نگه‌دار و آن را از شر و فساد نجات بده همانطور كه در طلب زندگى كوشش مىكنى زيرا نفست رهين عمل تو مىباشد .\r\n( 6 ) 5 . امام كاظم عليه السّلام فرمود : بترسيد از اينكه متابعت هواى نفس بكنيد پيروى از اميال نفس بيمارى مىآورد و ترك هوى دواى او مىباشد .\r\n( 7 ) 6 . امام سجاد عليه السّلام فرمود : بهترين نوع جهاد نگه‌دارى شكم و دامن است .\r\n( 8 ) 7 . امام صادق عليه السّلام فرمود : سودمندترين چيزها براى آدمى اين است كه خود بيش از ديگران متوجه عيب خود باشد .\r\n( 9 ) 8 . فرمود : براى مؤمن سزاوار نيست كه خود را خوار كند ، راوى گفت ؟\r\nچگونه خود را خوار مىكند . گفت : در كارى شركت نكند كه بعد از آن ورود در آن عذر بخواهد .\r\n( 10 ) 9 . فرمود : خداوند متعال همه امور مؤمن را به خودش واگذار كرده مگر اينكه نخواسته او خود را خوار كند .\r\n( 11 ) 10 . فرمود : مؤمن نبايد خود را خوار كند ، گفته شد : چگونه خود را خوار مىكند ؟ فرمود : متعرض كارهايى مىشود كه طاقت آن را ندارد و در نتيجه خوار\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىگردد .\r\n( 1 ) 11 . رسول اكرم صلى اللَّه عليه و آله فرمود : هر كس قدر خود را شناخت هلاك نمىگردد ، امام صادق عليه السّلام فرمود : هر كس خودش را بيش از آنچه هست نشان دهد خود را بالاتر از ديگران بداند در عقلش نقصانى هست .\r\n( 2 ) 12 . امام رضا عليه السّلام فرمود : مردى از بنى اسرائيل چهل سال خداوند را عبادت كرد و بعد يك قربانى داد از وى قبول نشد ، بعد متوجه نفس خود شد و گفت : هر چه هست از شما مىباشد و تو هستى كه موجب شدى قربانى من قبول نگردد ، خداوند به او وحى فرستاد و گفت : اين مذمتى كه از نفست كردى بهتر از آن عبادت چهل ساله مىباشد .\r\n( 3 ) 13 . رسول خدا صلى اللَّه عليه و آله فرمود : هر كس خود را بيش از ديگران سرزنش كند خداوند روز قيامت او را از ناراحتىها آسوده مىكند .\r\n( 4 ) 14 . على عليه السّلام فرمود : رسول خدا صلى اللَّه عليه و آله گروهى را براى جهاد با كفار فرستادند پس از اينكه مراجعت كردند فرمود : خوش آمديد ، اينك جهاد اصغر را بجاى آورديد . و جهاد بزرگ هنوز به جاى مانده است ، گفتند : يا رسول اللَّه جهاد اكبر چيست ؟ فرمود : جهاد با نفس .\r\nبعد فرمود : هر كس علمش بر هواى نفس غالب شود ، آن علم نفع مىدهد ، هر كس شهرتش را زير پايش بگذارد شيطان از سايه او فرار مىكند ، فرمود : بيش از همه از امت خود از هواى نفس مىترسم و از اينكه دنبال آرزوهاى دور و دراز بروند ، هواى نفس جلو حق را مىگيرد و آرزوى دراز آخرت را از ياد مىبرد .\r\n( 5 ) 15 . جعفر بن غياث گويد : از امام صادق عليه السّلام پرسيدم جهاد واجب است يا مستحب فرمود : جهاد بر چهار قسم است دو جهاد واجب و يك جهاد سنت كه با واجب انجام مىگيرد و يك جهاد هم سنت است ، اما يكى از جهادهاى واجب جهاد مرد با نفس مىباشد كه خود را از معصيت دور كند ، و اين جهاد از همه بزرگتر است و نيز كسانى كه از طرف كفار به شما حمله مىكنند جهاد با\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآنها هم واجب مىباشد .\r\nاما جهادى كه سنت است و در كنار واجبى انجام مىگيرد و آن جهاد با دشمن است و اين نوع جهاد بر همه واجب مىباشد و اگر ترك شود عذاب بر آنها فرود مىآيد و همه امت را فرا مىگيرد ، اين جهاد بر امام سنت است و او با همه مردم جهاد مىكند و دشمن را دفع مىنمايد اما جهادى كه مستحب مىباشد او هر سنتى است كه مردى اقامه كند و در باره او كوشش نمايد ، پس سعى در نگه‌دارى آن از بهترين اعمال مىباشد .\r\n( 1 ) 16 . حضرت رسول صلى اللَّه عليه و آله فرمود : هر كس سنت خوبى را پايه‌گذارى كند پاداش كسى كه تا روز قيامت به آن عمل كند به او مىدهند ، بدون اينكه از آنها چيزى را كسر كنند .\r\n( 2 ) 17 . فرمود : سه خصلت است كه در هر كس باشد و يا يكى از آنها در وى باشد روز قيامت در سايه خدا خواهد بود در آن روز كه سايه‌اى جز سايه او نباشد ، كسى كه به مردم بدهد آنچه را كه خود دوست داشته باشد ، كسى كه در هر كارى قدم مىگذارد بداند كه خدا از او راضى هست يا نه كسى كه در خود عيبى دارد نبايد از ديگران عيب‌جوئى كند و چه خوب است كه آدمى به خود مشغول باشد و از عيب ديگران چشم پوشى كند .\r\n( 3 ) 18 . امام سجاد عليه السّلام فرمود : حق نفست اين است كه آن را به طاعت خداوند مشغول كنى مىفرمود : اى فرزند آدم همواره در خير و سعادت خواهى بود مادام كه از خود واعظى داشته باشى و خود به حساب خويش برسى و از خدا بترسى ، اى فرزند آدم ، تو خواهى مرد و مبعوث خواهى شد و در مقابل خداوند قرار خواهى گرفت ، اكنون براى آن روز پاسخى تهيه كن .\r\n( 4 ) 19 . امام رضا عليه السّلام فرمود : از ما نيست كسى كه هر روز به حساب خود نرسد ، اگر كار نيك انجام داد خداوند را سپاس گويد و زياد انجام دهد و اگر كار بدى كرد استغفار كند و بازگشت نمايد .\r\n( 5 ) 20 . على عليه السّلام فرمود : نفس هميشه مىخواهد كار بد بكند و انسان مأمور\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاست كه كار خوب انجام دهد نفس مىخواهد مخالفت كند . بنده بايد بكوشد كه كار بد نكند ، هر كس جلو نفس را واگذارد در فساد او شريك است و هر كس دنبال خواهش‌هاى نفس برود خود در خون خويش شريك است .\r\n( 1 ) 21 . امام صادق عليه السّلام فرمود : هر كس مالك نفس خود گردد در هنگام رضاء و رغبت و در موقع خشم و غضب جلو آن را بگيرد و خداوند جسد او را بر آتش دوزخ حرام مىكند .\r\n( 2 ) 22 . جميل بن دراج گويد : از حضرت صادق عليه السّلام پرسيدم گاهى در دلم چيزهاى بزرگى خطور مىكند فرمود : بگو\r\nلا إله الا اللَّه\r\n. وى گفت : هر گاه اين حالت برايم پيش آمد و لا إله الا اللَّه . گفتم : آن حالت از من رفت .\r\n( 3 ) 23 . امام صادق عليه السّلام فرمود : هر گاه در نماز برايت حديث نفس آمد دست چپ را در دست راست بزن و بگو :\r\nبسم اللَّه و باللَّه توكلت على اللَّه اعوذ بالسميع العليم من الشيطان الرجيم .\r\n( 4 ) 24 . على عليه السّلام بالاى منبر رفتند و پس از حمد و ستايش خداوند فرمودند : اى مردم نخستين پيدايش فتنه از متابعت هواى نفس پيدا مىشود و بدعت‌هائى كه در دين پديد مىآيد از اين جا ناشى مىگردد در اين جا مردانى بزرگ مىشوند و بر گروهى ديگر برترى پيدا مىكنند ، اگر حق از پرده اوهام بيرون گردد اختلافى نخواهد بود .\r\nاگر باطل آن طور كه هست واضح مىگرديد ، هيچ كس گمراه نمىشد ، اما گروهى هستند كه مقدارى از حق را گرفته با مقدارى از باطل به هم مىآميزند و مردم را گمراه مىكنند ، در اين جا شيطان بر اولياء خود مسلط مىگردد ولى آنها كه دلى روشن دارند نجات مىيابند .\r\n( 5 ) 25 . امام صادق عليه السّلام فرمود : از جدال با افراد فتنه انگيز دورى كنيد آن‌ها كه برهانى ندارند ، واگذاريد تا مدتشان سپرى شود ، هنگامى كه مدت آنها سپرى شد خود در گناهان خويش خواهند سوخت .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n( 1 )\r\n\r\nدر عقل و صفات آن\r\n( 2 ) 1 . امام صادق عليه السّلام فرمود : هنگامى كه خداوند متعال عقل را آفريد به او گفت : پيش بيا . او پيش آمد و بعد فرمود : عقب برو . او هم عقب رفت . سپس فرمود : به عزّت و جلال خودم سوگند من خلقى را محبوب‌تر از تو نيافريدم ، با تو مردم را مورد مؤاخذه قرار مىدهم و به تو مىبخشم و پاداش مىدهم .\r\n( 3 ) 2 . على عليه السّلام فرمود : جبرئيل بر آدم عليه السّلام فرود آمد و گفت : من مأمور هستم كه سه چيز به شما پيشنهاد كنم مىتوانيد يكى را برگزينيد و دوتا را رها كنيد ، آدم سؤال كرد آن سه چيز كدام هستند ؟ فرمود : عقل حياء و دين ، آدم گفت : من عقل را اختيار مىكنم جبرئيل به آن دو گفت : شما برويد . گفتند :\r\nهر جا عقل باشد ما هم با او مىباشيم . در اين جا جبرئيل به آسمان رفت و آنها ماندند .\r\n( 4 ) 3 . امام عليه السّلام فرمود : هر كس پنج چيز در او نباشد از زندگى لذت نخواهد برد . عقل ، دين ، ادب ، آزادى و حسن خلق .\r\n( 5 ) 4 . فرمود : خداوند مؤمن ضعيفى را كه مقاومت ندارد دوست ندارد .\r\n( 6 ) 5 . رسول خدا صلى اللَّه عليه و آله فرمود : اگر از كسى نزد شما تعريف كردند بنگريد عقلش چگونه است زيرا پاداش با عقل است .\r\n( 7 ) 6 . موسى بن جعفر عليهما السّلام فرمود : خداوند پيغمبرى را مبعوث نكرد مگر اينكه عقل او را كامل گردانيد ، بعضى از پيامبران بر بعضى فضيلت دارند ، داود هنگامى كه عقل سليمان را آزمايش كرد او را جانشين خود قرار داد ، و او در سيزده سالگى به خلافت داود رسيد و چهل سال سلطنت كرد .\r\n( 8 ) 7 . امام باقر عليه السّلام فرمود : امام سجاد فرمودند : هر گاه خداوند كارى را اراده كند عقل مردم را مىگيرد پس از اينكه امرش انجام گرفت بار ديگر عقل آنها را بر مىگرداند مگر نمىبينى مردى مىگويد من فلان كار را كردم در حالى كه عقل همراه من نبود .\r\n( 9 ) 8 . امام صادق عليه السّلام فرمود : هر كارى كه مورد اختلاف مردم باشد در باره\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nآن در كتاب خدا حكمى هست اما عقل مردم به آن نمىرسد .\r\n( 1 ) 9 . امام رضا عليه السّلام فرمود : گروهى از قريشيان خدمت حضرت رسول صلى اللَّه عليه و آله رسيدند و در باره حادثه‌اى كه براى آن جناب پيش آمده بود گفتگو مىكردند ، گفتند : يا رسول اللَّه هر گاه مىخواهى جايى به روى بهتر است كه چند نفر همراه شما باشند تا از شما حمايت كنند . فرمود : هنگامى كه خداوند متعال اراده مىكند عقل آدمى از كار مىماند و هنگامى كه امر خدا نافذ شد بار ديگر عقل بر مىگردد .\r\n( 2 ) 10 . على عليه السّلام فرمود : عقل شمشيرى است بران هواى نفست را با عقل بكش .\r\n( 3 ) 11 . رسول خدا صلى اللَّه عليه و آله فرمود : نخستين اثر عقل بعد از ايمان آن است كه مردم را دوست داشته باشى و نيز فرمود : خداوند عقل را بر سه چيز قرار داده است ، در هر كس اين سه چيز باشد عقلش كامل است و در هر كس نباشد عقلى نخواهد داشت . حسن معرفت به خداوند ، حسن طاعت و حسن صبر در برابر امر خداوند .\r\n( 4 ) 12 . امام صادق عليه السّلام فرمود : خداوند پنج چيز را بين مردم تقسيم كرده است . يقين ، قناعت ، صبر ، شكر ، و عقل همه اين‌ها را كامل مىكند .\r\n( 5 ) 13 . از امام رضا عليه السّلام سؤال شد عقل چيست ؟ فرمود : صبر بر مصائب ، مداهنه با دشمنان و بردبارى با دوستان .\r\n( 6 ) 14 . على عليه السّلام فرمود : سينه عاقل صندوق رازهاى اوست مال و ثروتى مانند عقل و فقرى بالاتر از جهل و ميراثى مانند ادب نيست .\r\nاگر خبرى شنيديد او را با عقل خود بسنجيد و در اطراف آن تحقيق كنيد نه اينكه با شنيدن آن را نقل كنيد زيرا روات علم زيادند ولى متفكرين اندك هستند .\r\nمالى استوارتر از عقل نيست و عقلى مانند تدبير نمىباشد ، عاقل بايد در سه چيز شاخص باشد نخست معاش خود را اصلاح كند ، دوم در فكر معاش\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nباشد ، سوم لذتى كه در آن حرام نباشد بدست آورد . خداوند به هر بنده‌اى كه عقل داده روزى از وى خواهد گرفت .\r\n( 1 ) 15 . از حضرت رسول عليه السّلام پرسيدند عقل چيست ؟ فرمود : عمل به طاعت خداوند و كسانى كه از خدا اطاعت مىكنند آنها عقلاء هستند .\r\n( 2 ) 16 . رسول خدا صلى اللَّه عليه و آله فرمود : خداوند متعال عقل را از نورى كه در نزد خود مخفى داشته بود خلق كرد ، هيچ رسولى و فرشته مقربى از آن اطلاع نداشت . علم را نفس ، فهم را روح ، زهد را سر ، حياء را دو چشم ، حكمت را زبان رأفت را همّت و رحمت را قلب آن قرار داد .\r\nبعد او را به ده چيز پر كرد و آن‌ها را به منزله امعاء و احشاء آن قرار داد و تقويت كرد و آنها عبارتند از : يقين ، ايمان ، صدق ، سكينه ، اخلاص ، رفق ، عطيه ، قناعت ، تسليم و صبر . بعد فرمود : عقب برو ، او عقب رفت . و بعد گفت : جلو بيا ، او جلو آمد . بعد گفت : سخن بگو ، او هم گفت :\r\nحمد مخصوص خداوندى است كه ضدى ندارد و شبيه و همتائى براى او نيست و مثل و مانندى ندارد همه چيز در برابر عظمت او خاضع هستند و ذليل مىباشند ، در اين هنگام خداوند متعال فرمود : سوگند به عزّت و جلال خودم خلقى را بهتر از تو نيافريدم و كسى را مطيع‌تر از تو خلق نكرده‌ام .\r\nتو از همه مخلوقات نزد من عزيزترى ، موحدين به تو شناخته مىشوند و من به تو عبادت مىشوم مردم به وسيله تو به من اميدوار مىشوند و از من چيزى مىخواهند و از من مىترسند و به ثواب مىرسند و عقاب مىشوند ، در اين هنگام عقل به سجده درافتاد و هزار سال در سجده بود .\r\nخداوند متعال به عقل وحى فرستاد كه سر از سجده بردارد و بعد گفت :\r\nهر چه بخواهى مىدهم و در باره هر كس شفاعت كنى قبول مىكنم عقل سرش را برداشت و گفت : بار خدايا من از تو سؤال مىكنم كه مرا شفيع قرار دهى در باره كسى كه مرا براى او خلق كردى . خداوند به فرشتگان فرمود : شما شهادت دهيد هر كس از عقل پيروى كند شفاعت او را قبول مىكنم .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n( 1 ) 17 . على عليه السّلام فرمود : عقل زنها در جمال آنها مىباشند و جمال مردان در عقل آنان است .\r\n( 2 ) 18 . فرمود : اصل انسان عقل و خرد ، دين و مردانگى اوست روزگار در حال تغيير است و مردم از آدم همه يكسان هستند .\r\n( 3 ) 19 . امام باقر عليه السّلام فرمود : حسب مرد در دين و مردانگى و عقل او هست .\r\n( 4 ) 20 . امام صادق عليه السّلام فرمود : خداوند متعال عقل را بدون شهوت در فرشتگان قرار داد و شهوت را در حيوانات بدون عقل و شهوت را در انسان گذاشت هر كس عقلش بر شهوت غلبه كرد از فرشتگان بهتر و هر كس شهوت بر عقلش چيره شد از چهارپايان هم بدتر مىباشد .\r\n( 5 ) 21 . امام رضا عليه السّلام فرمود : دوست هر مردى عقل اوست .\r\n( 6 ) 22 . رسول اكرم صلى اللَّه عليه و آله فرمود : اى على هر كس به خدا توجه كند و نيكى نمايد خداوند عقل او را زياد مىكند ، ما پيامبران با مردم به اندازه عقل آنها سخن مىگوئيم .\r\n( 7 ) 23 . فرمود : هر چيز نيكى ثواب دارد و بهترين ثواب‌ها عقل است .\r\n( 8 ) 24 . فرمود : خداوند در بين بندگان خود چيزى بهتر از عقل را قسمت نكرده است خوابيدن عاقل بهتر از بيدار ماندن و نماز گزاردن احمق مىباشد .\r\nخداوند هيچ پيغمبر و رسولى را مبعوث نفرمود مگر اينكه عقل او را كامل كرد .\r\nو عقل او از عقل همه امتش بيشتر بود ، در صورتى كه ممكن است از امت او كسى باشد كه بيشتر از او عبادت كند .\r\n( 9 ) 25 . در خدمت على عليه السّلام عرض شد كه شاميان ثروت دارند ، اما اهل عراق فقير مىباشند . فرمود : مگر نمىدانيد كه عقل هم از روزى به حساب مىآيد .\r\n( 10 ) 26 . امام صادق عليه السّلام فرمود : ستون اسلام عقل است ، زرنگى ، فهم ، حفظ و علم از عقل سرچشمه مىگيرند و به عقل كامل مىشوند ، عقل راهنماى علم و نور دهنده علم است . و كليد علوم و معارف در دست عقل مىباشد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nپس هر گاه عقلش از نور باشد در اين صورت او عالم ، حافظ ، باهوش و زرنگ خواهد شد و مىفهمد كدام شخص به او خدمت مىكند و يا به او خيانت مىنمايد ، و هر گاه اين‌ها را درك كرد و حقيقت را فهميد در اين جا موحد مىگردد و خدا را مىشناسد و به اطاعتش اقرار مىكند .\r\n( 1 )\r\n\r\nدر خصوصيات قلب\r\n( 2 ) 1 . امام صادق عليه السّلام فرمود : قلب در باطن آدمى حركت مىكند و دنبال حق مىرود ، و هر گاه به حق رسيد مطمئن مىگردد و استقرار پيدا مىكند و بعد اين آيه را تلاوت فرمودند :  فَمَنْ يُرِدِ اللَّهُ أَنْ يَهْدِيَهُ  تا  كَأَنَّما يَصَّعَّدُ فِي السَّماءِ  .\r\n( 3 ) 2 . فرمود : روز قيامت از گوش مىپرسند از آنچه شنيده و از چشم از آنچه ديده و از دل و آنچه در نظر گرفته بعد اين آيه شريفه را تلاوت كردند :  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  .\r\n( 4 ) 3 . امام از پدرش روايت كرد كه حضرت باقر عليه السّلام فرمود : هيچ چيز مانند گناه و فساد دل را آلوده نمىكند ، قلب با گناه مبارزه مىكند و اين مبارزه ادامه دارد تا وقتى كه گناه بر قلب غالب مىگردد تا آنگاه كه پائين آن بالا و بالاى آن پائين مىرود .\r\n( 5 ) 4 . فرمود : هر گاه با هم برخورد كرديد مذاكره كنيد زيرا مذاكره به دل حيات مىدهد .\r\n( 6 ) 5 . رسول اكرم صلى اللَّه عليه و آله فرمود : در آدمى پاره گوشتى هست كه هر گاه او سالم باشد همه بدن سالم مىشوند و هر گاه بيمار شود همه بدن بيمار مىشوند و آن قلب انسان است .\r\n( 7 ) 6 . على عليه السّلام فرمود : اشك انسان خشك نمىشود مگر اينكه دل قساوت پيدا كند و دل‌ها قساوت پيدا نمىكنند مگر اينكه گناهان زياد شوند .\r\n( 8 ) 7 . امام صادق عليه السّلام فرمود : سه چيز هستند كه دل را مرده مىكنند ، شنيدن لهويات ، شكار كردن و رفتن در خانه حاكمان .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n( 1 ) 8 . رسول اكرم صلى اللَّه عليه و آله فرمود : چهار چيز قلب را خراب و نفاق را توليد مىكنند ، همان گونه كه آب درخت را مىروياند ، شنيدن لهويات و سخن‌هاى بىربط و رفتن در خانه حاكمان و دنبال شكار رفتن .\r\n( 2 ) 9 . فرمود : چهار چيز دل‌ها را مىميراند : گناه بالاى گناه ، زياد حرف زدن و مصاحبت با زنان ، مجادله با احمق كه با او گفتگو بكنى او بگويد و تو بگوئى و هرگز او را به طرف خير نمىتوانى راهنمائى كنى و همنشينى با مردگان . گفته شد يا رسول اللَّه مردگان كدام افراد هستند ، فرمود : آنها كه مال و ثروتى به هم رسانيده‌اند .\r\n( 3 ) 10 . فرمود : از علامات شقاوت اين است كه چشم‌ها از اشك خشك شوند و دلها قساوت پيدا كنند و در طلب روزى بسيار حريص باشند و به گناه اصرار ورزند .\r\n( 4 ) 11 . على عليه السّلام فرمود : دلها خسته مىشوند همان گونه كه بدن‌ها خسته مىشوند شما با سخنان حكمت آميز و مطالب سودمند خود را از خستگى بيرون كنيد ، دلها گاهى اقبال دارند كه كارهاى خير بكنند و گاهى از كارهاى خير اباء و امتناع دارند ، اينك هر گاه متوجه كار خوب شدند آنها را با مستحبات مشغول كنيد و هر گاه پشت كردند فقط به واجبات اكتفاء نمائيد .\r\n( 5 ) 12 . امام باقر عليه السّلام فرمود : گناه بيش از همه دل را تباه مىكند و دل هميشه با گناه مبارزه مىنمايد و هر گاه بر وى غالب شد بالا را پائين و پائين را بالا مىگرداند .\r\n( 6 ) 13 . رسول اكرم صلى اللَّه عليه و آله فرمود : هنگامى كه مرد گناهى انجام مىدهد نقطه سياهى در دل او پيدا مىگردد ، اگر توبه كند و استغفار نمايد دلش پاك مىشود و اگر باز هم گناه كرد دل كثيف مىگردد و اين همان است كه خداوند مىفرمايد :\r\n كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  .\r\n( 7 ) 14 . فرمود : هر چيزى معدنى دارد و معدن تقوى دل پرهيزكاران است .\r\n( 8 ) 15 . لقمان به فرزندش گفت : اى فرزند با علماء هم‌نشين باش و با آنها\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمجالست كن و بدان كه خداوند دلها را به نور حكمت زنده مىكند همان گونه كه زمين را از آب زنده مىنمايد .\r\n( 1 ) 16 . رسول اكرم صلى اللَّه عليه و آله فرمود : خود را گرسنه نگاه داريد و ژوليده باشيد و لباسهاى اندوه را در بر كنيد ، و با مردم كمتر مجالست كنيد ، و همواره با خدا باشيد در اين هنگام است كه خداوند به شما لطف كرده و حق را خواهيد ديد .\r\n( 2 ) 17 . امام رضا عليه السّلام فرمود : هر كس در مجلس فضائل ما بنشيند ، دلش نخواهد مرد در آن روزى كه همه دلها خواهند مرد .\r\n( 3 ) 18 . امام صادق عليه السّلام فرمود : توجه دلها به طرف خدا بهتر است از توجه با بدن‌ها و با دل زودتر مىتوان به مقام قرب پروردگار رسيد .\r\n( 4 )\r\n\r\nدر فضيلت تنهائى و عبادت\r\n( 5 ) 1 . امام صادق عليه السّلام فرمود : گوشه‌نشينى عبادت است ، كمترين عيب يك انسان اين است كه در منزلش بنشيند .\r\n( 6 ) 2 . هر بنده‌اى كه نفس خود را حبس كند خداوند او را وارد بهشت مىكند .\r\n( 7 ) 3 . فرمود : خداوند به يكى از انبياء بنى اسرائيل وحى فرستاد ، اگر مىخواهى فردا در حظيره قدس با من ملاقات كنى در دنيا تنها باش و با اندوه و غم زندگى كن و از مردم و اعمال آنها بترس مانند آن پرنده‌اى كه در بيابان‌هاى خشك و بىآب حركت مىكند و از برگ درختان مىخورد و از آب چشمه‌ها مىنوشد ، هنگام شب تنها در لانه‌اش آرام مىگيرد و از ساير پرندگان دور مىشود و با خداى خود انس دارد .\r\n( 8 ) 4 . رسول خدا صلى اللَّه عليه و آله فرمود : خداوند متعال به دنيا وحى كرد ، هر كس به تو خدمت كرد او را به سختى بيانداز و هر كس تو را ترك كرد به او خدمت نما بنده هر گاه با خدايش خلوت كند و در شب تاريك وى را بخواند نورى در دلش پديد مىآورد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nهر گاه بگويد : اى خداى من . پروردگار او را پاسخ مىگويد . و مىفرمايد :\r\nهر چه از من مىخواهى بپرس ، و كارهايت را به من واگذار من كفايت مىكنم ، بعد مىفرمايد : اى فرشتگان من اينك به بنده‌ام توجه كنيد كه در شب تاريك مرا عبادت مىكند در صورتى كه غافلان در خواب هستند .\r\nشما گواه باشيد كه من گناهان او را آمرزيده‌ام ، در اين جا رسول اكرم صلى اللَّه عليه و آله فرمود : از خداوند بترسيد و به عبادت مشغول شويد و در دنيا زاهد باشيد و گرد اموال و ثروت نرويد ، زيرا دنيا مكار و حيله‌گر است و براى آن بقاء و دوامى نيست .\r\nچه عزيزانى كه در دنيا هلاك شدند و هر كس به آن اعتماد كرد زيان ديد . و هر كس به آن دل بست عاقبت رسوا شد . بدانيد كه مقابل شما راه سخت و هولناكى هست ، راه دور و دراز كه بايد شما براى آن زاد و توشه برداريد و بهترين زاد اين سفر تقوى است .\r\n( 1 ) 5 . امام رضا عليه السّلام فرمود : حضرت سجاد سلام اللَّه عليه به مردى كه از خداوند مىخواست به وى صبر بدهد ، فرمود : اى مرد اين چنين نگو بلكه از خداوند عافيت بخواه و هر گاه عافيت داد سپاسگزار باش زيرا شكر بر عافيت از صبر بهتر است . حضرت رسول صلى اللَّه عليه و آله مىفرمود :\r\n« اللهم انى اسألك العافية و الشكر على العافية في الدنيا و الآخرة . »\r\n( 2 ) 6 . عبد اللَّه بن سلام از رسول خدا صلى اللَّه عليه و آله از شعيب سؤال كردند نبى اكرم فرمودند : او به رسالت من و برادرم عيسى خبر داد ، خداوند به شعيب گفت : در ميان قومت قيام كن و با زبان خود با آنها حرف بزن ، هنگامى كه شعيب برخاست خداوند زبان او را گويا كرد و با مردم خود سخن گفت .\r\nيكى از سخنان خداوند متعال به امت شعيب اين بود كه فرمود : آنها چگونه دعا مىكنند در حالى كه اين فقط رفتارى در زبانست و عمل براى آنها نيست ، روزى كه من آسمانها و زمين را خلق كردم عزّت را در افراد ناتوان و قوت را در ضعفاء و غنى را در فقراء گذاشتم .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n( 1 )\r\n\r\nدر نجابت و حقيقت\r\n( 2 ) 1 . امام صادق عليه السّلام فرمود : من علوم و دانش مردم را در چهار چيز يافتم .\r\nاول اينكه خدا را بشناسى ، دوم اينكه بدانى خدا با تو چه كرده است ، سوم اينكه بدانى از شما چه مىخواهد چهارم اينكه بدانى چه چيز تو را از دين خارج مىكند .\r\n( 3 ) 2 . امام صادق عليه السّلام در تفسير آيه شريفه :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  فرمود : به خداوند سوگند براى آنها نماز نخواندند و روزه نگرفتند ، بلكه براى آنها حرام را حلال و حلال را حرام كردند و مردم هم از آنها متابعت نمودند .\r\n( 4 ) 3 . امام باقر عليه السّلام در تفسير آيه شريفه :  وَ لَمْ يَتَّخِذُوا مِنْ دُونِ اللَّهِ   وَلِيجَةً  .\r\nفرمود : مگر آنها مؤمن نبودند ، هر سبب و نسبى هر قرابت و خويشاوندى هر بدعت و سنتى از هم مىپاشد و متلاشى مىگردند همان طورى كه غبار روى سنگ صاف از بين مىرود در هنگامى كه باران به آن اصابت كند مگر آنچه را كه قرآن ثابت كرده باشد .\r\n( 5 ) 4 . به عيسى بن مريم عليه السّلام گفته شد : يا روح اللَّه آيا خداى تو مىتواند دنيا را در يك دانه تخم مرغ قرار دهد بدون اينكه دنيا كوچك گردد و يا تخم بزرگ شود ؟ فرمود : خداوند از انجام هيچ كارى عاجز نيست ، ولى آنچه سؤال كرديد ممكن نخواهد شد .\r\n( 6 ) 5 . امام صادق عليه السّلام فرمود : خداوند خروسى دارد كه پاهاى آن در زمين و سرش در آسمان زير عرش است ، يك بال او در شرق و بال ديگرش در غرب مىباشد و مىگويد : سبحان ربى القدوس هر گاه فرياد بزند خروسها او را جواب مىدهند ، هر گاه يكى از شما صداى خروس شنيد بگويد : سبحان ربى الملك القدوس .\r\n( 7 ) 6 . فرمود : مردم مأمور و منهى هستند ، هر كس در انجام عملى عذرى داشته باشد خدا قبول مىكند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( 1 ) 7 . رسول اكرم صلى اللَّه عليه و آله فرمود : خداوند به هر بنده در برابر عملى وعده دهد آن وعده را عمل مىكند و اگر بنده‌اى مرتكب عمل زشتى شد و خداوند او را مستحق عقوبتى كرد در عمل كردن آن مخير است .\r\n( 2 ) 8 . امام صادق عليه السّلام فرمود : خداوند متعال بدبختى و خوش بختى را قبل از انسان خلق كرده است هر كس شقى باشد خوشبخت نخواهد شد و هر كس خوش بخت باشد بدبخت نمىگردد .\r\n( 3 ) 9 . امام رضا عليه السّلام فرمود : مؤمن هرگز خوار و ناتوان نمىشود .\r\n( 4 ) 10 . على بن مغيره گويد : از امام صادق عليه السّلام سؤال كردم شرك شيطان چيست ؟ فرمود : هر گاه در او شك كردى در ناقص الخلقه شك نداشته باش .\r\n( 5 ) 11 . امام صادق عليه السّلام فرمود : هر كس بدزبان و فحاش باشد و باكى نداشته باشد كه چه مىگويد و مردم در باره او چه مىگويند ، او در واقع در فكر شكم خود هست و شيطان در اعمال او شركت دارد .\r\n( 6 ) 12 . فرمود : مردم مانند معادن طلا و نقره هستند در جاهليت براى آن اصلى وجود نداشت ولى در اسلام براى او پايه‌اى مىباشد .\r\n( 7 ) 13 . فرمود : موسى و هارون عليهما السّلام هنگامى كه بر فرعون وارد شدند در ميان همنشينان او ولد زنا وجود نداشت و اگر بود حكم به كشتن آنها مىدادند .\r\nاز اين جهت گفتند : او را با برادرش حفظ كنيد و بنگريد در اين باره چه كار مىتوان كرد ، در اين جا امام صادق عليه السّلام فرمود : ما هم اين چنين مىباشيم و هر كس خواست ما را بكشد ولد الزناء مىباشد .\r\n( 8 ) 14 . امام رضا عليه السّلام فرمود : از رفتن به جاى بلند خوددارى كنيد ، زيرا پائين آمدن بسيار مشكل است و بترسيد از اينكه دنبال هواى نفس برويد و اگر چنين كنيد پرت مىگرديد .\r\n( 9 ) 15 . ابو بصير گويد : از امام صادق عليه السّلام از تفسير آيه شريفه :  قُوا أَنْفُسَكُمْ وَ أَهْلِيكُمْ  پرسيدم و گفتم چگونه آنها را نگه دارم فرمود : شما آنها را امر كنيد به آنچه خداوند امر كرده است و نهى نمائيد از آنچه خدا از آن نهى كرده اگر\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاطاعت كردند اين نگه‌دارى شما از آن‌ها است و اگر قبول نكردند تو وظيفه‌ات را انجام داده‌اى .\r\n( 1 ) 16 . امام صادق عليه السّلام فرمود : هنگامى كه اين آيه شريفه  قُوا أَنْفُسَكُمْ وَ أَهْلِيكُمْ  فرود آمد يكى از مسلمانان گريه مىكرد و مىگفت : من نمىتوانم خود را نجات دهم اينك چگونه خانواده‌ام را نگه دارم ، رسول خدا صلى اللَّه عليه و آله فرمود : برايت همين كافى است كه آنها را امر و نهى كنى به آنچه خود امر و نهى مىشوى .\r\n( 2 ) 17 . اسحاق بن عمار گويد : از امام صادق عليه السّلام شنيدم كه خانواده خود را موعظه مىكرد و به آنها مىفرمود : در سجده خود كمتر از سه تسبيح نگوئيد و اگر اين كار را كرديد كار خوبى انجام داده‌ايد .\r\n( 3 )\r\n\r\nدر رفاهيت\r\n( 4 ) 1 . امام صادق عليه السّلام فرمود : سه چيز است كه مؤمن به آن حساب نخواهد شد ، غذائى كه مىخورد ، جامه‌اى كه مىپوشد و زن صالحه‌اى كه به او كمك مىكند و دامن او را نگه مىدارد .\r\n( 5 ) 2 . فرمود : رسول خدا فرمودند : هر كس وارد صبح شود در حالى كه گوش و چشم و عقل او سالم باشند و در محل زندگى خود از سلطان وقت در امان باشد و روزى يك روزش را داشته باشد اين چنين شخصى همه خيرات دنيا را دارد .\r\n( 6 ) 3 . يكى از روات گويد : با امام كاظم عليه السّلام در زندان بودم در سر مو داشتم فرمود : موهاى خود را كوتاه كن و بعد فرمود : سه خصلت است كه اگر ترك شوند ديگر كسى دنبال آن‌ها نمىرود ، اول كسى كه موى بلند دارد و اگر موها را كوتاه كند ديگر موهاى خود را بلند نخواهد كرد زيرا در كوتاه كردن لذت و راحتى هست .\r\nدوم هر كس لباس بلندى در بر كند و بعد دامن آن را كوتاه نمايد ديگر لباس بلند نخواهد پوشيد زيرا در اين راحتى احساس مىكند ، سوم كسى كه زن\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nآزادش را طلاق دهد و كنيز بگيرد ديگر زن آزاد نخواهد گرفت ، زيرا كنيزان از هر جهت اطاعت مىكنند و در زندگى كم توقع مىباشند .\r\n( 1 ) 4 . امام سجاد عليه السّلام فرمود : از سعادت آدمى آن است كه تجارت و كسبش در كنار محل سكونت او باشد و رفقايش همه افراد صالح باشند و فرزندى داشته باشد كه به او كمك كند و از ناراحتى مرد آن است كه زنى داشته باشد كه از وى خوشش بيايد در عين حال آن زن به او خيانت كند .\r\n( 2 ) 5 . عثمان بن مظعون گفت : يا رسول اللَّه من در نظر دارم خود را از مردى بياندازم رسول خدا فرمود : اى عثمان در مذهب من روا نيست كسى خود را از مردى بياندازد و از طريق نماز و روزه مىتوان از شهوت خود كاست و اسلام اين را تجويز كرده است .\r\nگفت : يا رسول اللَّه من در نظر گرفته‌ام كه بوى خوش استعمال نكنم ، فرمود : آرام باش اى عثمان من خوش بوئى را دوست دارم و عطر استعمال مىكنم ، استعمال عطر سنت من و سنت پيامبران قبل از من مىباشد .\r\n( 3 ) 6 . رسول اكرم صلى اللَّه عليه و آله فرمود : هر كس مو بر سر گذاشت بايد آن را تميز نگه دارد و نظافت نمايد ، در غير اين صورت بايد آن را بتراشد و اگر كسى كفش تهيه كرد بايد آن را نو نگه دارد و هر كس حيوانى نگه‌دارى مىكند بايد آن را نيكو تربيت كند و وسائل خوراك آن حيوان را تهيه نمايد تا آن چهارپا شاداب و فربه باشد و اگر كسى جامه‌اى تهيه كرد بايد در نظافت آن بكوشد .\r\n( 4 ) 7 . امام صادق عليه السّلام فرمود : هر گاه آنهائى كه در خواب هستند بيشتر از آنها باشند كه در بيدارى مىباشند ، در اين جا بيدارها بيشتر از خوابيده‌ها در معرض خطر مىباشند .\r\n( 5 )\r\n\r\nدر مذمت دنيا\r\n( 6 ) 1 . امام صادق عليه السّلام فرمود : وصيّت لقمان به فرزندش اين بود : بدان كه دنيا مدت و زمانش اندك هست و عمرت هم اندك ، پس بنا بر اين اندك از اندك چه\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nسودى مىتواند ببرد .\r\n( 1 ) 2 . امام باقر عليه السّلام فرمود : عيسى بن مريم صلوات اللَّه عليه از يك آبادى عبور كردند كه اهل آن مرده بودند حتى حيوانات و پرندگان هم از بين رفته بودند عيسى گفت : اين‌ها بايد در اثر غضب مرده باشند ، اگر متفرق مرده بودند همديگر را دفن مىكردند .\r\nحواريون گفتند : يا روح اللَّه از خداوند بخواه آنها را زنده كند تا آنها از اعمال خود سخن بگويند و ما از آن اعمال دورى كنيم ، عيسى در اين جا دست به دعا برداشت و از فضا صدائى آمد كه آن مردگان را بخوان عيسى در هنگام شب برخاست و در يك بلندى قرار گرفت و گفت :\r\nواى بر شما اعمال شما چه بود ؟ گفتند : ما طاغوت را عبادت مىكرديم و دنيا را دوست داشتيم و دنبال آرزوهاى دور و دراز مىرفتيم و اوقات خود را در لهويات و بازى مىگذرانديم گفت : شما چگونه دنيا را دوست مىداشتيد گفت :\r\nمانند كودك مادر را .\r\nهر گاه دنيا به ما روى مىآورد خوشحال مىشديم و هر گاه پشت مىكرد ناراحت مىگرديديم ، گفت : شما طاغوت را چگونه عبادت مىكرديد ؟ گفتند : از معصيت‌كاران اطاعت مىكرديم ، گفت : عاقبت شما چگونه شد ، گفتند : شب به خواب رفتيم و صبح خود را در عذاب گرفتار ديديم و وارد سجين شديم .\r\nعيسى عليه السّلام گفت : سجين چيست ؟ گفتند : كوه‌هائى از آتش است كه تا روز قيامت بر ما حرارت و گرمى دارند و گداخته مىباشند ، گفت : شما چه گفتيد و آنها چه گفتند ؟ پاسخ دادند ما به آنها گفتيم ما را به دنيا برگردانيد تا كارهاى خوب انجام دهيم به ما گفتند دروغ مىگوئيم .\r\nعيسى عليه السّلام گفت : پس چرا از ميان اين همه مردم فقط شما با من سخن مىگوئيد . گفت : يا روح اللَّه آنها لگام‌هاى آتشين در دهان دارند و فرشتگان غلاظ و شداد مهار آنها را در دست دارند ، من در ميان اين قوم بودم ولى در اعمال آنها شركت نداشتم .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاما هنگامى كه عذاب نازل شد مرا هم با آنها گرفتار كرد من اكنون به موئى از لب جهنم آويخته‌ام نمىدانم چه خواهد شد در جهنم خواهم افتاد و يا نجات پيدا خواهم كرد و در اين جا عيسى متوجه ياران خود شد و گفت : خوردن نان خشك و خوابيدن در جاهاى كثيف بهتر از اين گونه زندگى است .\r\n( 1 ) 3 . امام صادق عليه السّلام فرمود : اگر دنيا همه‌اش خوب بود كسى در آن جا گرفتار نمىشد و اگر همه دنيا هم بد بود كسى از آن جا نجات پيدا نمىكرد .\r\n( 2 ) 4 . فرمود : همه بدىها در اطاقى نهاده شد و كليد آن محبت دنيا مىباشد و همه نيكىها در يك اطاقى جمع شده و كليد آن زهد است .\r\n( 3 ) 5 . جبرئيل نزد حضرت رسول صلى اللَّه عليه و آله آمد و گفت : خدايت سلام مىرساند و مىفرمايد : من اين كوه‌هاى مكه را برايت تبديل به طلا مىكنم و مقامات آخرت هم براى تو محفوظ مىباشد ، اما رسول اكرم نگاهى كرد و گفت : بار خدايا اگر روزى گرسنه بمانم از تو سؤال مىكنم و اگر سير شدم تو را سپاس مىگويم .\r\n( 4 ) 6 . امام صادق عليه السّلام فرمود : رسول خدا صلى اللَّه عليه و آله فرمودند : من با دنيا چه كار دارم ، مثل من و دنيا مانند آن درختى است كه در بيابانى واقع شده و يك سوارى از آنجا عبور مىكند و چند لحظه در سايه آن استراحت مىكند و بعد هم مىرود .\r\n( 5 ) 7 . فرمود : در كتاب على عليه السّلام مىباشد كه مثل دنيا مانند مار است كه بدنى نرم ولى در درون زهرى كشنده دارد ، مردان خردمند از آن فرار مىكنند ولى كودك نادان به او نزديك مىگردد .\r\n( 6 ) 8 . امام باقر عليه السّلام فرمود : مثل حريص بر دنيا مانند كرم ابريشم است .\r\nهر چه به تند بيشتر در آن گرفتار مىگردد و سرانجام در ميان بافته‌ها جان مىدهد .\r\n( 7 ) 9 . رسول اكرم صلى اللَّه عليه و آله فرمود : دينار و درهم گذشتگان شما را هلاك كردند و شما را نيز هلاك خواهند كرد .\r\n( 80 ) 10 . امام صادق عليه السّلام فرمود : هر كس شب و روز كوشش براى دنيا نمايد و\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nهمّش اين باشد كه به مال و جاهى برسد ، خداوند فقر را بر او مسلط مىكند و كارهايش از هم مىپاشد و به دنيا جز به همان اندازه كه مقدر او باشد نخواهد رسيد ، اما هر كس كه براى آخرت كار كند خداوند استغفار را در دل او قرار مىدهد و كارهايش را مرتب مىكند .\r\n( 1 ) 11 . فرمود : دين خود را حكم قرار بده همانطور كه اهل دنيا دنياى خود را حكم قرار مىدهند و بدان كه دنيا راهى است كه به وسيله آن آخرت را بشناسى و به دنيا به نظر عبرت بنگرى .\r\n( 2 ) 12 . فرمود : بسا اشخاصى كه دنبال دنيا رفتند و به آن نرسيدند و يا رسيدند اما آن را رها كردند . متوجه باش كه دنيا تو را از اعمال آخرت مانع نگردد و هميشه دنيا را از خداوند بخواه چه افراد حريصى كه دنيا آن‌ها را از پا درآورد و آن‌ها كه عمر خود را در طلب دنيا صرف كردند و آخرت را فراموش نمودند و عمر آن‌ها پايان گرفت و مرگ آن‌ها را ربود .\r\n( 3 ) 13 . فرمود : خداوند دوستان خود را همواره در هدف تير دشمنان قرار داده است .\r\n( 4 ) 14 . رسول اكرم صلى اللَّه عليه و آله فرمود : دنيا زندان مؤمن است مگر كسى از زندان خيرى ديده است .\r\n( 5 ) 15 . ابان بن عثمان گويد : مردى خدمت امام صادق عليه السّلام عرض كرد من از نظر زندگى در مشقت و تنگى قرار دارم ، امام فرمود : خودتان آن را اختيار كرديد ، فرمود : دنيا و آخرت به شما عرضه شد و شما آخرت را انتخاب كرديد ، شما در اين دنيا مهمان كافران مىباشيد .\r\nكفار هم اكنون مىخورند و مىآشامند و هر چه بخواهند زن مىگيرند و هر لباسى كه در نظر بگيرند مىپوشند ، اما در آخرت از همه اين‌ها محروم مىباشند و آنها كسانى هستند كه در آخرت مىگويند :  أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ  . اما در پاسخ آنها مىگويند : خداوند اين‌ها را بر شما حرام كرده است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( 1 ) 16 . از امام زين العابدين عليه السّلام سؤال شد كدام اعمال نزد خداوند افضل است فرمود : بعد از شناختن خدا و رسول عملى بهتر از بغض دنيا نيست ، بغض دنيا خود به چند نوع تقسيم مىشود همانطور كه گناهان هم چند نوع مىباشند .\r\nنخستين معصيتى كه در دنيا واقع شد تكبر بود و آن نافرمانى ابليس در برابر خداوند بود . بعد از آن حرص است كه آن معصيت آدم و حواء بود هنگامى كه گفته شد از اين درخت نخوريد و نزديك آن هم نشويد ، اما آن‌ها توجه نكردند و از آن خوردند و اين حرص در فرزندان آنها باقى ماند و از اين جهت فرزندان آدم جمع مىكنند آنچه را كه از آن سود نمىبرند .\r\nبعد از آنها حسد است و آن نيز معصيتى است كه فرزندان آدم گرفتار آن شدند و از اين حسد چند نوع گناه منشعب مىشوند و آنها عبارتند از : محبت زنان ، محبت دنيا ، حب جاه و مقام ، حب راحت ، حب سخن گفتن ، و حب ثروت و مكنت ، اين هفت خصلت مىباشند كه آدميان را به فساد مىكشانند .\r\nهمه اين صفات مذموم در محبت دنيا جمع شده‌اند و از اين جهت انبياء و اولياء گفته‌اند كه محبت دنيا سرآغاز همه محبت‌ها مىباشد . دنيا دو نوع است :\r\nدنياى كفاف و دنياى ملعون .\r\n( 2 ) 17 . على عليه السّلام به يكى از يارانش نامه‌اى نوشتند و او را موعظه كردند و گفتند : تو را و خودم را به تقوى و پرهيزكارى دعوت مىكنم ، از خداوند بايد اطاعت كرد و نافرمانى انجام نداد و از وى بايد اميدوار بود و غناء و مال در اختيار اوست .\r\nكسانى كه تقوى داشته باشند عزّت پيدا مىكنند و نيرومند مىگردند و سير مىشوند و سيراب مىگردند و عقل آنها از مردم دنيا پرست بهتر مىشود ، آنها با ابدان خود بين مردم راه مىروند و با آنان زندگى مىكنند ، اما روح و جان آنها متوجه آخرت مىباشد .\r\nمتقى و پرهيزكار با نور قلب خود همه جا را مشاهده مىكند و به دنيا با\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنظر بصيرت مىنگرد و از حرام آن دورى مىكند و گرد شبهات نمىرود مگر اينكه غذائى پيدا كند كه به آن آبرو و حيثيت خود را حفظ نمايد و جامه‌اى كه بدنش را بپوشاند .\r\nاو همواره در ياد خدا هست و از وى مدد مىخواهد و به او توجه دارد ، از خشونت زندگى هراس ندارد او خود را به مشقت و گرفتاريهاى زندگى مبتلا مىكند و بدنش لاغر مىگردد و چشمانش ضعيف مىشود ، خداوند هم بر توانائى و نيروى عقل او كمك مىكند و در آخرت منازل جاويد به او مىدهد و به فيض رحمتش مىرساند .\r\nاز دنيا دورى بجوى كه محبت دنيا شما را كور و كر مىكند و گنگ مىسازد و شما را ذليل و خوار مىگرداند اكنون بقيه عمر را در نظر بگير و به خداى روى آور و نگو فردا يا پس فردا فلان كار را مىكنم ، آنها كه قبل از شما بودند با آرزوهاى دور و دراز مردند و ناگهان مرگ آمد و آنها را در ربود . و به قبرستان انتقال داد .\r\nمردم مدت‌ها پس از زندگى كردن و دنبال هرزگى و فساد رفتن در قبرهاى تنگ و تاريك قرار گرفتند و اهل و عيال و خويشاوندان از آنها جدا شدند اكنون با دل شكسته متوجه خدا باش و دنيا را ترك كن ، خداوند به ما و شما كمك كند و به آنچه رضايت دارد توفيق دهد .\r\n( 1 ) 18 . رسول اكرم صلى اللَّه عليه و آله فرمود : هر كس به آنچه خداوند راضى است راضى نباشد در حسرت گرفتار خواهد شد و هر كس ديدگانش را به آنچه در دست مردم است بيفكند ، اندوهش زياد مىگردد و غم‌هاى او بر طرف نمىشود ، هر كس فقط نعمت خدا را در لباس و يا خوراك مشاهده كند دنبال عمل نمىرود و خود را گرفتار عذاب مىكند .\r\n( 2 ) 19 . رسول اكرم صلى اللَّه عليه و آله فرمود : دنيا در برابر آخرت مانند آن كسى است كه انگشت بر دريا بزند مگر چه اندازه مىتواند آب برگيرد .\r\n( 3 ) 20 . حضرت مسيح عليه السّلام فرمود : مثل دنيا و آخرت مانند آن مردى است\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكه دو مخالف دارد هر كدام را راضى كرد ديگرى به خشم مىآيد .\r\n( 1 ) 21 . رسول اكرم صلى اللَّه عليه و آله فرمود : دنيا خانه كسى است كه خانه ندارد و مال كسى است كه مال ندارد . كسى كه مال جمع مىكند عقل ندارد كسى كه دنبال شهوت مىرود فهم ندارد و روى دنيا دشمنى مىكند كسى كه علم ندارد و روى آن حسد مىكند كسى كه شعور ندارد و براى دنيا كوشش مىكند كسى كه يقين ندارد .\r\n( 2 ) 22 . رسول خدا صلى اللَّه عليه و آله اين آيه شريفه را قرائت كردند :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  و فرمودند : نور هنگامى كه در دل جاى بگيرد آن را باز مىكند و روشن مىگرداند . گفتند : يا رسول اللَّه آيا در اين جا علامتى هست ؟ فرمود : علامت اين است كه از دنيا بگذريد و به خداوند روى آوريد و مهياى مرگ باشيد قبل از اينكه مرگ برسد .\r\n( 3 ) 23 . على عليه السّلام فرمود : اى دنيا از من دور شو ، آيا مىخواهى مرا فريب دهى ، تو توانائى ندارى على را از راه بيرون كنى برو ديگرى را گول بزن كه من به تو نيازى ندارم و سه طلاقه گفته‌ام كه ديگر رجوعى ندارد ، زندگى در تو كوتاه و مشكلات بيشتر و نفع اندك و آرزوها كوچك مىباشد .\r\n( 4 ) 24 . فرمود : دنيا گول مىزند ، و زيان مىرساند و مىگذرد ، خداوند متعال دنيا را پاداش دوستان خود قرار نداد و جاى عقاب براى دشمنان هم مقرر نكرد ، اهل دنيا مانند كاروانى هستند كه حركت مىكنند و شب استراحت دارند ، ناگهان قافله سالار فرياد مىزند كه حركت كنيد .\r\n( 5 ) 25 . رسول اكرم صلى اللَّه عليه و آله فرمود : ميل به دنيا غم و اندوه را زياد مىكند ، و دورى از دنيا دل را آسوده مىگرداند .\r\n( 6 ) 26 . امام صادق عليه السّلام فرمود : هر كس دل خود را متوجه دنيا بكند به سه چيز چنگ زده هميشه محزون است ، به آرزوهاى خود نمىرسد و اميدى كه به آن نخواهد رسيد .\r\n( 7 ) 27 . امام صادق عليه السّلام فرمود : هر گاه دنيا به كسى روى آورد زيبائيهاى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nديگران را هم به او مىدهد و اگر پشت كرد خوبىهاى خودش را هم از بين مىبرد .\r\n( 1 ) 28 . على عليه السّلام در يكى از خطبه‌هايش فرمود : اى مردم ، دنيا خانه‌اى است كه خراب مىشود و آخرت منزلى است كه جاودان مىماند پس اكنون از اين خانه كه گذرگاه شما است براى منزلى كه قرار شما در آن خواهد بود زاد و توشه تهيه كنيد و در نزد كسانى كه اسرار شما را مىدانند و از كارهاى شما مطلع مىباشند پرده‌درى نكنيد .\r\nدل‌هاى خود را از اين دنيا بيرون كنيد قبل از آنكه بدن‌هاى شما را بيرون كنند ، شما اگر چه در دنيا زندگى مىكنيد اما براى آخرت خلق شده‌ايد دنيا مانند سم است مىخورد آن را كسى كه آن را نمىشناسد ، هر گاه بنده‌اى درگذرد فرشتگان مىگويند چه فرستاده در صورتى كه مردم مىگويند از وى در اين دنيا چه مانده است .\r\nاكنون مقدارى از اموال خود را قبل از مرگ بفرستيد و نه اينكه در اين باره تأخير كنيد كه ديگر از دست شما بيرون خواهد رفت ، محروم كسى است كه از مال خودش محروم گردد و مغبوط كسى است كه ميزانش در خيرات و صدقات سنگين باشد و در بهشت جاى خوبى داشته و از صراط به آسانى بگذرد .\r\n( 2 ) 29 . عيسى بن مريم عليه السّلام به حواريين خود گفت : اى بنى اسرائيل بر آنچه دوست داريد غصه نخوريد تا هنگامى كه دين شما سالم است از رفتن مال دنيا غمگين نباشيد هم چنان كه اهل دنيا اگر دين آنها از دست برود ناراحت نمىگردند در صورتى كه دنياى آنها سالم بماند .\r\n( 3 ) 30 . امام صادق عليه السّلام فرمود : دنيا در صورت پيرزنى سبز چشم بر حضرت مسيح عليه السّلام ظاهر شد . و گفت : اى زن تا به حال چند بار ازدواج كرده‌اى ؟ گفت :\r\nزياد . گفت : آيا آنها شما را طلاق دادند . گفت : نه خير ، همه آن‌ها را كشتم . عيسى گفت : واى بر شوهرانت كه چگونه از سرنوشت گذشته‌ها عبرت نگرفتند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n( 1 ) 31 . على عليه السّلام فرمود : من چگونه وصف خانه‌اى را بكنم كه آغاز آن مشقت و پايان آن نيستى است ، در حلال آن حساب و در حرام آن عقاب است هر كس در دنيا مالى به دست آورد طغيان مىكند و هر كس فقير شد محزون مىگردد ، هر كس دنبال دنيا برود به آن نمىرسد و هر كس ترك دنيا بگويد دنيا به طرف او مىآيد ، هر كس به نظر اعتبار به دنيا نگاه كند بينا مىشود . و هر كس متوجه مال و منال دنيا گردد كور مىگردد .\r\n( 2 ) 32 . رسول اكرم صلى اللَّه عليه و آله از ديوانه‌اى عبور كردند و گفتند : او را چه شده است ؟ گفتند : او ديوانه است . فرمود : در عقل او خللى رسيده بلكه ديوانه كسى است كه دنيا را بر آخرت ترجيح مىدهد .\r\n( 3 ) 33 . رسول اكرم صلى اللَّه عليه و آله فرمود : بار خدايا هر كس به تو ايمان آورد و گواهى داد كه من رسول تو هستم او را به ملاقات خودت خوشنود گردان و قضاء و قدرت را بر وى آسان كن و از مال دنيا كم به او بده .\r\n( 4 ) 34 . امام باقر عليه السّلام فرمود : دنيا را مانند منزلى بدان كه در آن فرود آمده‌اى و در نظر دارى كه از آن بگذرى و يا دنيا مانند مالى است كه در خواب به دست آورده باشى هنگامى كه بيدار شوى چيزى از آن در دست شما نيست .\r\nهر گاه جنازه‌اى را مىنگرى توجه داشته باش كه روزى مانند آن خواهى بود و از خداوند مىخواهى كه مرا به دنيا برگردان تا اعمال صالحه انجام بدهم و اينك تو را برگردانيده در اعمال خير كوشا باش .\r\n( 5 ) 35 . امام صادق عليه السّلام فرمود : خداوند متعال به موسى گفت : اى موسى دنيا خانه عقوبت است آدم را در دنيا به خاطر گناهى كه در بهشت انجام داد عقوبت كردم دنيا ملعون است و ملعون هستند كسانى كه براى دنيا كار مىكنند .\r\nاى موسى بندگان صالح من در دنيا راه زهد را پيش گرفتند ، ولى گروهى به دنيا مايل شدند و با جهل خود زخارف دنيا را بر آخرت ترجيح دادند ، هر كس از بندگانم كه به دنيا توجه كند در آنجا گرفتار عقوبت خواهد شد و هر كس دنيا را كوچك تلقى كند به آن خواهد رسيد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبعد امام عليه السّلام فرمود : اگر توانائى داريد كه شناخته نشويد همين كار را بكنيد ، و باكى نداشته باشيد كه مردم از شما تعريف نكنند و باكى نداشته باشيد كه مردم از شما مذمت كنند در حالى كه نزد خداوند اعمالت پسنديده باشد .\r\nعلى عليه السّلام فرمود : خيرى در دنيا نيست مگر براى دو نفر ، مردى كه در هر روز يك كار خوب مىكند و از گناهش توبه مىنمايد ، اما از كجا خداوند توبه او را قبول مىكند ، توبه جز به ولايت ما اهل بيت عليهم السّلام قبول نخواهد شد ، اما هر كس ولايت ما را قبول كند و راضى از زندگى خود باشد و از كارهايش خائف و ترسان باشد توبه او قبول است .\r\n( 1 ) 36 . امام رضا عليه السّلام فرمود : مال به داشتن چند خصلت جمع مىشود . بخل شديد ، آرزوى دراز ، حرص زياد ، قطع رحم ، و ايثار دنيا بر آخرت .\r\n( 2 ) 37 . مردى از حضرت صادق عليه السّلام حاجتى خواست ، امام عليه السّلام فرمود : صبر كنيد كه خداوند به زودى برايت فرج حاصل مىكند بعد اندكى سكوت كرد و بار ديگر متوجه آن مرد شد و گفت : از زندان كوفه به من اطلاع بده ، گفت : زندانى تنگ و بد بو كه زندانيان در آن به سختى زندگى مىكنند ، امام صادق عليه السّلام فرمود : تو خود در زندان هستى مگر نمىدانى كه دنيا براى مؤمن زندان است .\r\n( 3 ) 38 . رسول اكرم صلى اللَّه عليه و آله فرمود : بار خدايا من از دنيا به شما پناه مىبرم زيرا دنيا مانع رسيدن آدميان به آخرت است .\r\n( 4 ) 39 . حضرت مسيح عليه السّلام از زمينى خشك‌زار و بىآب و علف عبور مىكردند و گروهى از يارانش هم با وى بودند ، در آن جا نظرشان به اموال و متاعى افتاد كه در آن بيابان رها شده بود عيسى بن مريم به ياران خود گفت : به اين اموال متروكه نظر نكنيد كه شما را هلاك مىكند از آنجا عبور كردند ولى سه نفر از ياران او در آن جا توقف كردند و به يك نفر گفتند : شما به اين شهر برويد و براى ما مقدارى غذا تهيه كنيد كه رفع گرسنگى بشود هر گاه مراجعت كردى اين اموال را بين خود تقسيم مىكنيم ، آن مرد هم به طرف مقصود روانه شد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nيكى از دو نفرى كه نزد مال‌ها ماندند به رفيقش گفت : چه بهتر است كه ما اين اموال را بين خود تقسيم كنيم ، آن‌ها با هم اتفاق كردند كه هر گاه رفيق سومى از شهر مراجعت كرد او را بكشند ، از آن طرف رفيق سومى كه براى خريدن غذا به طرف شهر مىرفت نيز فكرى برايش پيدا شد .\r\nاو نيز با خود قرار گذاشت كه بهتر است هنگامى كه غذا تهيه كردم مقدارى سم داخل غذا بكنم و آن دو رفيق را بكشم و خود تنها مال‌ها را تصاحب كنم و همين كار را هم كرد و سمى را داخل غذا نموده و مراجعت كرد و غذاى خريده شده را در دست دوستان خود گذاشت .\r\nآن دو نفر ناگهان بر وى شوريدند و او را از پا درآوردند و بعد با فراغت بال مشغول غذا خوردن شدند ، هنگامى كه غذا وارد معده آنها شد آن دو نفر هم مردند ، عيسى بار ديگر از همان راه مراجعت كرد و ديد آن‌ها مرده‌اند و اموال هم‌چنان باقيست فرمود : من به شما گفتم از اين جا بگذريد كه هلاك مىشويد .\r\n( 1 )\r\n\r\nدر ثروت اندوزى و مال دوستى\r\n( 2 ) 1 . امام صادق عليه السّلام فرمود : هيچ مصيبتى براى بنده مسلمان بالاتر از اين نيست كه او ناگهان به مال و منالى برسد و خود را فراموش كند و از اين بدتر اينكه برادر مؤمنش نزد او بيايد و بگويد : من در نظر دارم با خانواده شما وصلت نمايم و دخترى از شما خطبه كنم و او هم مىگويد : من اين كار را نخواهم كرد زيرا مالم از شما بيشتر است .\r\n( 3 ) 2 . فرمود : براى بنده مسلمان ضررى بالاتر از اين نيست كه وى مالى به دست آورد و ثروتى فراهم كند ، از اين بدتر آنكه اگر مؤمنى براى خطبه به او مراجعه كند و بهتر از او و يا مانند او هم باشد اما وى به خاطر اينكه از خطبه‌كننده مال بيشترى دارد از دادن دختر به او خوددارى مىكند و او را به فقر سرزنش نمايد .\r\n( 4 ) 3 . امام صادق عليه السّلام فرمود : هر كس به دنيا علاقه داشته باشد هنگامى كه\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاز دستش مىرود ناراحت مىگردد .\r\n( 1 ) 4 . امام باقر عليه السّلام فرمود : زمان حضرت رسول صلى اللَّه عليه و آله يكى از اصحاب صفه كه عابد و مؤمن و فقير بود ، در هنگام نمازها هميشه ملازم رسول خدا بود و نبى اكرم به او توجه خاص داشت و دلش به حال او متوجه بود و نام اين صحابى سعد بود .\r\nيكى از روزها رسول خدا صلى اللَّه عليه و آله گفت : اى سعد اگر چيزى به دستم رسيد تو را بىنياز مىكنم ، روزى جبرئيل آمد و دو درهم به حضرت رسول داد و گفت :\r\nاين‌ها را به سعد بدهيد و بگوئيد با اين دو درهم تجارت كند و با اين زندگى نمايد .\r\nبعد از اينكه رسول خدا نماز ظهر و عصر را خواندند سعد را نزد خود طلب كردند و آن دو درهم را به او دادند و گفتند : با اين‌ها كاسبى كنيد او هم رفت و مشغول كار شد و از اين راه مالى به دست آورد و دنياى او آباد شد و نزديك مسجد دكانى تهيه كرده و كار و بارش رونق گرفت .\r\nرسول اكرم بعد از اذان بلال وارد مسجد مىشد و نماز مىخواند و سعد هم چنان مشغول تجارت بود و در نماز شركت نمىكرد . رسول خدا گفت : اى سعد ، دنيا تو را مشغول كرده و در نماز هم شركت نمىكنى ، سعد گفت : اگر دكان خود را تعطيل كنم زيان خواهم ديد .\r\nدر اين هنگام جبرئيل آمد و گفت : اى محمد ، مال دنيا آدميان را از آخرت دور مىكند و به سعد بگو آن دو درهم را كه به او دادى برگرداند ، رسول خدا گفت : اى سعد ، آن دو درهم ما را نمىدهى . گفت : چرا يا رسول اللَّه دويست درهم مىدهم ، هنگامى كه درهم‌ها را پس داد بار ديگر دنيا به او پشت كرد ، و مانند اوّل شد .\r\n( 2 ) 5 . امام صادق عليه السّلام فرمود : هر گاه خداوند به بنده‌اى سى هزار داد بدانيد كه اين براى او موجب سعادت نخواهد بود و هيچ بنده‌اى نمىتواند بيش از ده هزار از راه حلال كسب كند و گاهى خداوند براى افرادى دنيا و آخرت را جمع\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمىكند و اين در هنگامى است كه به خويشاوندان رسيدگى كنند و عمل شايسته انجام دهند در اين جا است كه دنيا و آخرت جمع مىشود .\r\n( 1 ) 6 . امام رضا عليه السّلام فرمود : بر صاحبان نعمت چند حق واجب مىشود . زكات مالش را بدهد ، با برادرانش مواسات داشته باشد ، صله ارحام به جاى آورد ، و به خانواده‌اش رسيدگى كند و نيز حقوق‌هاى ديگرى هم هست كه بايد به كار گيرد و صاحبان مكنت و ثروت بايد تا آن جا انفاق كنند كه يقين داشته باشند حقى در گردن آنها نمانده است .\r\n( 2 ) 7 . امام باقر عليه السّلام فرمود : هر بنده‌اى كه نعمت خداوند در نزد آنها زياد باشد بدانند كه حق خداوند نسبت به آنها زياد شده است .\r\n( 3 ) 8 . امام صادق عليه السّلام فرمود : هر مؤمنى كه به مال و منال دنيا رسيد و با تكيه بر قدرت ثروتى اندوخت از بهره‌هاى آخرت بىنصيب خواهد ماند .\r\n( 4 ) 9 . امام صادق عليه السّلام فرمود : خداوند متعال مال دنيا به شما داد تا آن را در طرق خود صرف كنيد و در راه خدا انفاق نمائيد ، نه اينكه آن را در گنج‌ها مخفى كنيد .\r\n( 5 ) 10 . فرمود : هر بنده‌اى كه در دنيا مال زيادى داشته باشد و در آخرت هم وارد بهشت شود . بهره‌اش در آنجا كم خواهد بود .\r\n( 6 ) 11 . امام باقر عليه السّلام فرمود : ما مال را دوست داريم و آن را در راه خير مصرف مىكنيم و هر كس در دنيا مال زيادى به دست آورد در آخرت بهره‌اى نخواهد داشت و شيعيان ما بيشتر از چهل هزار دينار ندارند .\r\n( 7 ) 12 . امام صادق عليه السّلام فرمود : خداوند به مؤمن بيش از چهل هزار نمىدهد ، چون در نظر گرفته به او خير برساند .\r\n( 8 ) 13 . از شيعيان ما كسى نيست كه بيش از ده هزار درهم تملك كند زيرا او به راست و چپ و روبرو و پشت سرش توجه دارد و عطا مىكند .\r\n( 9 ) 14 . امام باقر عليه السّلام در تفسير آيه شريفه  الَّذِينَ يَكْنِزُونَ الذَّهَبَ وَ الْفِضَّةَ  فرمود : مقصود اين است كه بيش از دو هزار درهم جمع نكنند ، علماء همواره در\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nهنگام شب به حساب روزانه خود مىرسيدند و اگر در نزد آنها بيش از دو هزار درهم بود تقسيم مىكردند و هرگز بيش از دو هزار درهم نزد آنها نبود .\r\n( 1 ) 15 . امام صادق عليه السّلام فرمود : ما صبر داريم ولى شيعيان ما از ما صابرتر مىباشند ، راوى گويد : اين سخن بر من سنگين آمد ، عرض كردم : شيعيان شما چگونه صبرشان از شما زيادتر است فرمود : ما صبر مىكنيم چون پايان كار را مىدانيم ، ولى آنها صبر مىكنند از چيزى كه عاقبت آن را نمىدانند .\r\n( 2 ) 16 . على عليه السّلام فرمود : پس از شما گروهى مىآيند كه مورد آزار و شكنجه قرار مىگيرند و مصائبى به آنها مىرسد كه در امت‌هاى گذشته هم نظير آن ديده نشده است ، اگر آنها بر آن آزار و اذيت‌ها صبر كنند و در مصائب و محنت‌ها شكيبا باشند و به مقام و منزلت معترف گردند با من در يك مقام خواهند بود ، بعد آه سردى از دل كشيد و گفت : آن قلب‌هاى پاك دوستان من هستند و با من خواهند بود .\r\n( 3 ) 17 . امام صادق عليه السّلام به مفضل فرمود : اى مفضل از گناهان دورى كن و شيعيان ما را نيز از گناه بترسان به خداوند سوگند گناهان به شيعيان بيشتر از هر كس روى مىآورند و اگر يكى از شما در بدنش بيمارى پيدا شود به خاطر اين است كه مرتكب گناه مىشود و اگر كسى از شما گرفتار تنگى معيشت شود اين هم به خاطر گناهانى است كه مرتكب شده است و باز به سبب معصيت در كف حاكم ظالمى قرار مىگيرد و البته اين چنين كسانى در آخرت عذابى نخواهند ديد .\r\n( 4 ) 18 . امام صادق عليه السّلام فرمود : خداوند از بنده محتاج مؤمن عذرخواهى مىكند همان گونه كه يك برادرى از برادر مؤمنش عذر مىخواهد ، خداوند مىفرمايد : به عزّت و جلال خودم سوگند من تو را به جهت خارى و نيازمندى فقير نكردم .\r\nدر اين هنگام پرده طبيعت را از جلو ديدگانش بر مىدارند و او مقام خود را در آخرت كه در عوض دنيا به او داده‌اند مشاهده مىكند ، در اين جا خوشحال\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمىشود و مىگويد : بار خدايا من به اين عوض خوشحال هستم .\r\n( 1 ) 19 . رسول خدا صلى اللَّه عليه و آله فرمود : اى مردم به زودى پس از من امراء و حكامى خواهند آمد كه سلطنت آنها جز با كشتن و بستن و ستم نمودن ميسر نخواهد شد و به ثروت و مال نمىرسند مگر با بخل و خودپسندى و خودخواهى ، كسانى كه آن زمان را درك مىكنند بايد صبر كنند .\r\nصبر آنها اين است كه بايد بر فقر شكيبا باشند در صورتى كه اگر با آن حكام كار كنند ثروت پيدا مىكنند و هر كس براى خدا صبر كند اجر پنجاه و دو شهيد به او مىدهند .\r\n( 2 )\r\n\r\nدر صبر بر مصائب\r\n( 3 ) 1 . عمار بن مروان گويد : از موسى بن جعفر عليهما السّلام شنيدم فرمود : شما مؤمن نخواهيد شد مگر اينكه مؤتمن باشيد و بلاء را نعمت بدانيد و وسعت را مصيبت بشماريد زيرا صبر كردن بر بلاء بهتر از آسايش و راحتى است .\r\n( 4 ) 2 . امام باقر عليه السّلام فرمود : هر بنده‌اى كه دلى شكر گذار و زبانى ذاكر داشته باشد و در هنگام ابتلاء و بيمارى صبر كند و زنى صالح و پارسا براى او باشد ، خير دنيا و آخرت را دارد .\r\n( 5 ) 3 . امام سجاد عليه السّلام فرمود : هر مؤمنى كه گرفتار شود و مدت سه روز صبر كند و به كسى شكايت نبرد خداوند گرفتارى او را بر طرف مىسازد .\r\n( 6 ) 4 . جابر گويد : خدمت امام باقر عليه السّلام عرض كردم : صبر جميل چيست ؟\r\nفرمود : آن هنگامى است كه به آدمى مصيبتى برسد و او صبر كند و شكايتى پيش مردم نبرد ، ابراهيم عليه السّلام يعقوب را نزديك راهب و عابد فرستاد و از وى چيزى طلب كرد ، هنگامى كه راهب او را ديد خيال كرد ابراهيم است و برخاست او را در بغل گرفت و گفت : اى خليل خدا خوش آمدى .\r\nيعقوب گفت : من يعقوب بن اسحاق بن ابراهيم هستم . راهب گفت : پس چرا سالخورده شده‌اى . گفت : غم و اندوه مرا اين چنين كرده است ، وقتى كه از\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nنزد راهب بيرون شد خداوند به او وحى كرد اى يعقوب شكايت مرا نزد بنده‌ام مىبرى ، در اين جا حضرت يعقوب سر به سجده نهاد و گفت : خدايا ديگر از اين سخن‌ها نخواهم گفت .\r\nدر اين جا خداوند متعال به او وحى فرستاد كه اى يعقوب من تو را آمرزيدم و ديگر اين چنين سخن نگو يعقوب بعد از اين هر مصيبتى كه به او رسيد صبر كرد و شكايت ننمود و لذا به فرزندان خود گفت : من از غم و اندوه خود فقط به خدا شكايت مىبرم و مىدانم آنچه را كه شما نمىدانيد .\r\n( 1 ) 5 . امام صادق عليه السّلام فرمود : خداوند متعال مىفرمايد : اگر بنده‌ام دو ديده‌اش را از دست بدهد و بر اين مصيبت صبر كند و به قضاء من تسليم شود در برابر اين صبر و شكيبائى بهشت را به او ارزانى خواهم داشت .\r\n( 2 ) 6 . على عليه السّلام فرمود : خداوند ديدگان هيچ مؤمنى را از وى نمىگيرد مگر اينكه در عوض بهشت را به او مىدهد .\r\n( 3 ) 7 . فرمود : كورى زندانى است كه خدا بنده خود را در آن زندانى مىكند .\r\n( 4 ) 8 . مرد كورى خدمت حضرت رسول صلى اللَّه عليه و آله آمد و گفت : يا رسول اللَّه دعا كن تا خداوند مرا بينا كند . فرمود : اگر دوست دارى دعا كنم خداوند ديدگانت را بينا كند و يا اينكه هم چنان نابينا باشى و بدون حساب وارد بهشت شوى .\r\nگفت : راضى هستم كه كور باشم و بدون حساب در نزد خدا حاضر باشم ، در اين جا رسول خدا فرمودند : خداوند بزرگتر است از اينكه شخصى را نابينا كند و بعد او را عذاب نمايد .\r\n( 5 ) 9 . امام صادق عليه السّلام فرمود : نواقص بدنى در فقراء نهاده شده كه نتوانند آن را بپوشانند و اگر در توانگران بود آن را مىپوشانيدند .\r\n( 6 ) 10 . مردى خدمت حضرت صادق عليه السّلام رسيد و با او سخن گفت آن مرد سخنان امام را نشنيد و گفت گوشم سنگين است . امام فرمود : چرا تسبيح حضرت فاطمه را نمىخوانى ؟ گفت : تسبيح فاطمه چيست . امام فرمود : سى و چهار بار تكبير و سى و سه بار الحمد اللَّه و سى و سه بار سبحان اللَّه . وى گفت\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمن به اين ذكر ادامه دادم گوشم باز شد .\r\n( 1 ) 11 . امام صادق عليه السّلام فرمود : مسلمان بايد سه خصلت را همواره در نظر بگيرد ، تفقه در دين و راه انداختن امور زندگى و صبر بر مشكلات .\r\n( 2 ) 12 . فرمود : پوشيدن مصيبت‌ها يكى از نيكوترين گنج‌ها مىباشد .\r\n( 3 ) 13 . فرمود : گروهى روز قيامت از بالاى گردن مردم عبور مىكنند و خود را به در بهشت مىرسانند و پيش از حساب ديگران وارد مىگردند به آنها مىگويند كه شما چرا مستحق بهشت شديد گويند ما صبر مىكرديم .\r\n( 4 ) 14 . فرمود : هر گاه انسان تب كند و يا سردردى عارضش شود و يا اعصابش ناراحت شود براى گناهى است كه از وى سر زده است ولى خداوند بسيارى از لغزشها را عفو مىكند .\r\n( 5 ) 15 . امام باقر عليه السّلام فرمود : هر بنده‌اى كه گرفتار مصيبت شود و كلمه استرجاع بر زبان جارى كند و صبر نمايد خداوند گناهان او را مىآمرزد و هر گاه ياد آن مصيبت كند و باز استرجاع نمايد خداوند گناهان او را رحمت مىكند .\r\n( 6 ) 16 . امام صادق عليه السّلام فرمود : شكايت از مصيبت اين است كه بگويد چنان مصيبتى به من رسيده كه تاكنون به كسى نرسيده است ولى اگر بگويد : ديشب بيدار بودم و امروز تب كردم اين شكايت نيست .\r\n( 7 ) 17 . امام باقر عليه السّلام فرمود : هنگامى كه امير المؤمنين عليه السّلام ضربت خورد امام حسن مردى را نزد امام حسين كه در مدائن بود فرستاد ، هنگامى كه امام حسين نامه را خواند و گفت : چه مصيبت بزرگى واقع شد و گفت رسول خدا عليه السّلام فرمود : هر كس گرفتار مصيبتى شد بايد از مصيبت‌هاى من ياد كند زيرا مصيبتى بزرگتر از مصيبت‌هاى من نيست .\r\n( 8 ) 18 . امام باقر عليه السّلام فرمود : اگر به مصيبتى در خود و يا مال و يا فرزندانت گرفتار شدى از مصيبت‌هاى رسول خدا ياد كن ، زيرا هيچ كدام از مردم مانند او گرفتار نشدند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n( 1 ) 19 . صفوان بن جمال گويد : خدمت حضرت صادق عليه السّلام مردى آمد و عرض كرد من گرفتار مصيبتى شده‌ام ، فرمود : اگر صبر كنى ماجور هستى و اگر صبر نكنى قضاء و قدر كارش را مىكند و تو هم اجرى نخواهى برد .\r\n( 2 ) 20 . امام صادق عليه السّلام فرمود : هر كس اندوهگينى را تسليت بگويد ، در روز قيامت جامه‌اى خواهد پوشيد كه به آن افتخار مىكند .\r\n( 3 ) 21 . رسول اكرم صلى اللَّه عليه و آله فرمود : تسليت موجبات دخول بهشت را فراهم مىكند .\r\n( 4 ) 22 . رسول اكرم صلى اللَّه عليه و آله فرمود : خداوند متعال مىفرمايد : من دنيا را بين بندگان خود قرض نهاده‌ام ، و هر كس به من قرض دهد به هر يك ده برابر مىدهم و تا هفتصد عدد هم مىرسد ، اما اگر كسى قرض ندهد از او قهرا خواهم گرفت و سه خصلت هم به او مىدهم كه اگر يكى از آنها را به ملائكه مىدادم راضى مىشدند .\r\nامام صادق عليه السّلام فرمود : يكى از آن خصلت‌ها اين است كه در قرآن فرموده :  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ  . خصلت دوم اين است كه فرمود :  وَ أُولئِكَ هُمُ الْمُهْتَدُونَ  سرم ، اين است كه فرمود « و رحمة » و اين است معنى حديث كه فرمود خداوند جبرا از آنها مىگيرد .\r\n( 5 ) 23 . امام صادق عليه السّلام فرمود : مردى شب و روز در حال فلج است و اين بهتر است از اينكه مرض گرى بگيرد و ما به خداوند پناه مىبريم از بيمارى گرى .\r\n( 6 ) 24 . فرمود : فرزند صالح از مؤمن ميراث خداوند است .\r\n( 7 ) 25 . مردى براى حضرت باقر عليه السّلام نوشت و از مصيبتهاى خود شكايت كرد . امام عليه السّلام فرمود : خداوند از مال مؤمن و فرزندان او مىگيرد تا وى را مأجور كند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n( 1 )\r\n\r\nدر كتمان مرض\r\n( 2 ) 1 . امام باقر عليه السّلام فرمود : بدن هر گاه بيمار نشود طغيان مىكند و بدنى كه طغيان كند خيرى در آن نيست .\r\n( 3 ) 2 . امام صادق عليه السّلام فرمود : اگر بنده مؤمن در دلش ناراحتى پيدا نمىشد ، من سر كافر را با آهن مىبستم كه هرگز درد نكند .\r\n( 4 ) 3 . رسول خدا صلى اللَّه عليه و آله فرمود : مؤمن مانند سبزه‌اى است كه تازه از زمين روئيده باشد و بادها با پراكنده كردن خاك آن را مىپوشانند و يا آن را به هر سو مىبرند مؤمن در معرض بيمارىها قرار مىگيرد و مبتلا مىگردد ، اما منافق مانند ستونى از آهن مىباشد و چيزى نمىتواند او را از پا درآورد تا آن گاه كه مرگ او را فرا گيرد و ناگهان به حياتش پايان دهد .\r\n( 5 ) 4 . امام صادق عليه السّلام فرمود : از بيماران عيادت كنيد و از آنان طلب دعا نمائيد دعاى بيماران مانند دعاء فرشتگان قبول مىشود ، هر كس بيمار شود و از مرض خود شكايت نكند و صبر پيشه نمايد ، خداوند عبادت شصت سال براى او مىنويسد .\r\n( 6 ) 5 . امام باقر سلام اللَّه عليه فرمود : از بيماران عيادت كنيد و از آنها بخواهيد تا براى شما از خداوند خير و سعادت بخواهند ، دعاء بيماران مانند دعاء فرشتگان مورد قبول خداوند قرار مىگيرد ، هر كس يك شب گرفتار بيمارى شود و زبان به شكايت نگشايد و صبر كند و خداوند را سپاس گويد مانند كسى است كه شصت سال عبادت كرده باشد .\r\n( 7 )\r\n\r\nدر حزن و اندوه\r\n( 8 ) 1 . حضرت رسول صلى اللَّه عليه و آله فرمود : هر گاه بنده‌اى گناهانش زياد شود و اعمال نيكى نداشته باشد كه كفاره گناهانش گردد ، خداوند متعال او را مبتلا به اندوه مىكند تا موجب آمرزش گناهان او شود .\r\n( 9 ) 2 . رسول خدا صلى اللَّه عليه و آله فرمود : خداوند متعال هر دل محزون و اندوهگينى را\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nدوست مىدارد .\r\n( 1 ) 3 . على عليه السّلام به اشعث بن قيس كه فرزندش درگذشته بود فرمود : اگر در مرگ فرزندت محزون شوى مانعى ندارد زيرا وى فرزندت مىباشد ، و اگر صبر كنى خداوند در اين مصيبت به تو پاداش مىدهد ، اگر بىتابى كنى گناه‌كار محسوب مىشوى .\r\n( 2 ) 4 . امام صادق عليه السّلام فرمود : هر كس گناهانش زياد شود و نتواند كفاره‌اى براى گناهانش تهيه كند ، خداوند او را به حزن و اندوه مبتلا مىكند و اگر گرفتارى برايش در دنيا پيش نيايد خداوند او را در قبرش عذاب مىكند ، و روز قيامت در محضر خداوند حاضر مىشود در حالى كه گناهى براى او نيست .\r\n( 3 ) 5 . عبد الرحمن گويد : خدمت حضرت صادق عليه السّلام عرض كردم : من گاهى به اندازه‌اى محزون هستم كه مال و فرزند و خويشاوندى نمىشناسم و گاهى چنان خوشحال هستم كه مال و فرزند و خويشاوندى نمىشناسم .\r\nامام عليه السّلام فرمود : هر شخصى براى او شيطانى و فرشته‌اى هست ، هر گاه خوشحال شود فرشته به او نزديك مىشود و هر گاه محزون گردد شيطان خود را به او نزديك مىكند و خداوند مىفرمايد :  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ  .\r\n( 4 )\r\n\r\nآرامش دل\r\n( 5 ) 1 . حضرت صادق عليه السّلام فرمود : اگر مؤمنين در طلب رزق اصرار نداشته باشند ، خداوند آنها را از حالى كه در آن هستند بيرون آورده و گرفتار تنگى معيشت خواهند شد .\r\n( 6 ) 2 . حواريون خدمت حضرت عيسى عليه السّلام شكايت كردند كه مردم ما را دشمن مىدارند و ما را خوار مىكنند ، فرمود : شما صبر كنيد ، مؤمنان هميشه مورد بغض مردم مىباشند .\r\n( 7 ) 3 . حضرت صادق عليه السّلام فرمود : هر كس دوست بدارد مشهور شود گمنام\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمىگردد و هر كس دوست بدارد گمنام بماند مشهور مىشود .\r\n( 1 ) 4 . فرمود : رسول خدا صلى اللَّه عليه و آله فرمود : اسلام در غربت آغاز شد و به زودى بار ديگر غريب خواهد شد ، خوشا به حال غريبان ، مگر مشاهده نمىكنى كه مىگويند فلان شخص در فلان قبيله صالح است و در ميان آنها غريبانه زندگى مىكند .\r\n( 2 ) 5 . حضرت سجاد عليه السّلام فرمود : رسول خدا صلى اللَّه عليه و آله از شترچرانى گذشتند و شخصى را فرستادند و از وى مقدارى شير طلب كردند . شترچران گفت : شيرى كه در پستان شتر هست براى صبحانه قبيله مىباشد و شيرى كه در ظرف قرار دارد براى شام آنها است .\r\nرسول صلى اللَّه عليه و آله فرمود : بار خدايا مال و فرزندان او را زياد گردان . بعد از آن جا گذشتند و به شترچرانى ديگر رسيدند و از او شير خواستند ، چوپان خود شير پستان شتر را دوشيد و با شيرى كه در ظرف داشت براى حضرت رسول فرستاد و بعد هم يك گوسفند براى رسول اكرم فرستاد و گفت : اگر چيز ديگرى هم بخواهيد مىفرستم .\r\nرسول اكرم صلى اللَّه عليه و آله فرمود : خداوندا به اين شخص به اندازه احتياج زندگى و معيشت عطا كن ، يكى از اصحاب عرض كرد : يا رسول اللَّه شما براى چوپان اول كه خواسته ما را اجابت نكرد دعا كرديد و براى او مال و فرزندان زياد خواستيد ، اما براى اين يكى كه از ما پذيرائى كردند اين چنين دعا مىكنيد ، رسول خدا فرمود : زندگى به اندازهء كفايت بهتر است از مال زياد كه انسان را مشغول كند بار خدايا روزى محمد و آل محمد را به اندازه احتياج معين كن .\r\n( 3 )\r\n\r\nمؤمن و گرفتاريهاى او\r\n( 4 ) 1 . حضرت سجاد عليه السّلام به ابو حمزه ثمالى فرمود : اگر تو از مردم دست بردارى آنها از تو دست بر نمىدارند و اگر آنها را ترك گوئى آنان از تو ترك نخواهند كرد ، گويد : عرض كردم پس من چه كنم ؟ فرمود : از آبرو و اعتبارت به\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nآنها بده تا روز نيازمندى از آن سود برى .\r\n( 1 ) 2 . حضرت صادق عليه السّلام به مرازم فرمودند : اى مرازم همواره با مردم نيكو معاشرت كن اگر چه آن‌ها ما را فحش دهند .\r\n( 2 ) 3 . امام صادق عليه السّلام فرمود : در گذشته و آينده چنين بوده و تا قيامت چنين خواهد بود كه هر پيغمبرى و مؤمنى همواره گرفتار همسايه بدى خواهد شد كه او را آزار دهد .\r\n( 3 ) 4 . رسول اكرم صلى اللَّه عليه و آله فرمود : در گذشته و آينده چنين بوده و تا روز قيامت چنين است كه هر پيغمبرى و مؤمنى گرفتار خويشاوندى خواهند شد كه آنها را آزار مىدهد .\r\n( 4 ) 5 . رسول اكرم صلى اللَّه عليه و آله فرمود : مؤمن همواره گرفتار يك مصيبت مىباشد و ممكن است كه گاهى سه مصيبت براى وى پيش آيد ، يا كسى در خانه او را اذيت كند و رنجش دهد و يا همسايه‌اى كه وى را ناراحت كند و يا كسى در محل كار و يا در خيابان و كوچه او را رنج دهد ، اگر مؤمن در بالاى كوهى زندگى كند ، خداوند شيطانى مىفرستد تا وى را اذيت كند و ليكن مؤمن با روح ايمان همه اين مشكلات را رفع مىكند و با آرامش دل به زندگى ادامه مىدهد .\r\n( 5 ) 6 . حضرت صادق عليه السّلام فرمود : اگر مؤمن روى يك تخته پاره در دريا قرار گيرد ، خداوند شيطانى به طرف او مىفرستد تا او را اذيت كند .\r\n( 6 ) 7 . حضرت رسول صلى اللَّه عليه و آله فرمود : خداوند متعال مىفرمايد : هر كس بنده مؤمن مرا آزار دهد به من اعلان جنگ داده است ، هر كس بندهء مؤمن مرا پناه دهد وسيله آرامش او را فراهم كند و او را گرامى بدارد از خشم من در امان خواهد بود .\r\nاگر در تمام روى زمين يك مؤمن يا امام عادلى باشد ، براى من به اندازه همه مردم روى زمين ارزش دارد ، و زمين و آسمان براى آنها باقى خواهند ماند و ايمان آن مؤمن و امام عادل به آنها آرامش دل و سكون قلب خواهند داد كه به هيچ انسانى نيازمند نخواهد شد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n( 1 ) 8 . امام صادق عليه السّلام فرمود : چهار گرفتارى همواره با مؤمن هست و از يكى هرگز خالى نيست . نخست مؤمنى كه بر او حسد برد كه آسان‌ترين آن‌ها همين يكى است ، دوم منافقى كه همواره او را مورد تعقيب قرار مىدهد ، سوم دشمنى كه با او در ستيز است ، چهارم شيطانى كه او را فريب مىدهد .\r\n( 2 ) 9 . ابو الصباح كنانى گويد : خدمت حضرت صادق عليه السّلام بودم كه پيرمردى وارد شد ، به امام عرض كرد : يا ابا عبد اللَّه از فرزندان و برادرانم كه نسبت به من ظلم كردند شكايت مىكنم ، امام عليه السّلام فرمود : اى مرد براى حق دولتى است و براى باطل هم دولتى هر يك از آنها در هنگام تسلط ديگرى ذليل مىشوند كمترين مصيبتى كه مؤمن در هنگام تسلط دولت باطل گرفتار آن مىشود جفا و ستم از طرف فرزندان و برادرانش مىباشد ، هر مؤمنى كه در هنگام دولت باطل به نعمت و رفاهيت برسد قبل از مرگش گرفتار مىگردد ، يا در مالش نقصان پيدا مىشود و يا بيمار مىگردد و يا فرزندانش هلاك مىشوند خداوند بدين وسيله او را گرفتار مىكند تا در دولت حق او را بهره‌مند كند ، اينك صبر كن و سخن نگو .\r\n( 3 ) 10 . حضرت رسول عليه السّلام فرمود : هر كس با مردم مدارا كند شهيد مرده است و نيز فرمود : مدارا نمودن با مردم و حسن خلق مانند صدقه و احسان است .\r\n( 4 ) 11 . موسى بن عمران عليه السّلام فرمود : بار خدايا كسى كه در برابر آزار و اذيت مردم صبر كند چه پاداشى دارد ؟ فرمود : روز قيامت كه وحشت همه جا را فرا مىگيرد او را يارى مىكنم .\r\n( 5 ) 12 . حضرت صادق عليه السّلام فرمود : مؤمن از چهار خصلت بيرون نيست ، همسايه‌اى كه او را اذيت مىكند ، شيطانى كه او را گمراه مىنمايد ، منافقى كه همواره او را زير نظر دارد و مؤمنى كه بر وى حسد مىبرد .\r\nبعد فرمود : اى سماعه حسد مؤمن از همه سخت‌تر است ، گويد : عرض كردم چرا ؟ فرمود : چون مردم به شخص مؤمن اعتماد دارند از اين جهت گفته‌هاى او را تصديق مىكنند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( 1 ) 13 . امام صادق عليه السّلام فرمود : اگر توانستيد گمنام بمانيد اين كار را انجام دهيد شما را چه مىشود كه اگر مردم از شما تعريف و تمجيد نكردند و يا از شما مذمت كردند در صورتى كه در نزد خداوند متعال اعتبار داشته باشى .\r\n( 2 ) 14 . امام صادق عليه السّلام فرمود : هر كس از بدگوئى مردم صبر نداشته باشد از صاحب نعمت نمىتواند سپاسگزار باشد .\r\n( 3 ) 15 . امام باقر عليه السّلام فرمود : خداوند از مؤمن از چهار گرفتارى پيمان گرفته است نخست از مؤمنى كه مانند او در ميان مردم رفتار مىكند و نسبت به وى حسد مىبرد ، دوم منافقى كه كارهاى او را مورد تعقيب قرار مىدهد ، سوم شيطانى كه متعرض جان او مىشود و مىخواهد وى را هلاك كند ، چهارم كافرى كه به باورهاى او عقيده ندارد در صورتى كه مؤمن به همين باورها زنده مىباشد .\r\n( 4 ) 16 . امام صادق عليه السّلام فرمود : اگر مىخواهيد از ياران و برادران من باشيد بايد اطمينان داشته باشيد كه گروهى نسبت به شما دشمنى خواهند كرد ، اگر چنين نباشيد از ياران من نخواهيد بود .\r\n( 5 ) 17 . فرمود : حواريون از اذيت و آزار مردم نسبت به خودشان به عيسى بن مريم عليه السّلام شكايت كردند ، عيسى فرمود : مؤمنان همواره مورد خشم مردم هستند و آنها را آزار و اذيت مىكنند .\r\n( 6 ) 18 . امام صادق عليه السّلام فرمود : خداوند متعال هيچ بنده‌اى را مورد محبت خود قرار نمىدهد مگر اينكه مردم او را دشمن مىدارند .\r\n( 7 ) 19 . فرمود : خداوند مؤمن را چنان مبتلا مىكند كه گفتارش مورد قبول واقع نمىشود و در هنگام مخاصمه با دشمن در باره او به عدالت رفتار نمىگردد .\r\n( 8 ) 20 . فرمود : خداوند متعال مؤمن را در دنيا در معرض هدف دشمن قرار داده ، دشمن مىتواند بر مؤمن مسلط شود و او را از پا درآورد ، اما نمىتواند بر دين او مسلط شود و اين است معنى آيه شريفه :  فَوَقاهُ اللَّهُ سَيِّئاتِ ما مَكَرُوا  .\r\n( 9 ) 21 . مفضل بن عمر گويد : مردى خدمت حضرت صادق عليه السّلام عرض كرد :\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمردم قبل از ما عقيده داشتند كه خداوند متعال هر گاه بنده‌اى را دوست داشته باشد صدائى از آسمان بلند مىشود كه خداوند او را دوست مىدارد شما هم او را دوست داشته باشيد .\r\nدر اين هنگام خداوند محبت او را در دل مردم مىاندازد ، هر گاه بنده مورد بغض خداوند قرار گيرد منادى از آسمان فرياد مىزند كه خداوند فلان بنده را دوست نمىدارد ، شما با او دوستى نكنيد ، در اين جا مردم هم او را مورد بغض قرار مىدهند .\r\nراوى گويد : حضرت صادق عليه السّلام تكيه كرده بود ، پس از شنيدن اين سخن برخاست و در جاى خود قرار گرفت و فرمود : اين چنين نيست بلكه خداوند هر گاه بنده‌اى را دوست بدارد مردم نسبت به او فريفته مىشوند و سخنانى در باره او مىگويند كه وى مأجور شده و مردم به گناه آلوده خواهند شد در اثر بدگوئىها كه به او مىكنند .\r\nهر گاه بنده‌اى را مورد بغض قرار دهد دوستى او را در دل مردم مىاندازد تا در باره او سخن‌هائى بگويند كه خود او را به گناه آلوده كنند ، مگر از حسين بن على و يحيى بن زكريا نزد خدا محبوب‌تر هست ، ولى مردم آنها را دشمن گرفتند و كشتند .\r\n( 1 ) 22 . فرمود : قبلا كسانى بودند و مانند شما به خدا و رسول ايمان داشتند ، ولى كافران آن‌ها را گرفتند و دست و پاى آنان را قطع كردند و بر شاخه‌هاى درخت مصلوب مىنمودند و آن‌ها هم صبر مىكردند .\r\n( 2 ) 23 . امام صادق عليه السّلام فرمود : اگر در معرض آزمايش قرار گرفتيد صبر كنيد زيرا خداوند همواره مؤمنان را مبتلا مىكند و بدانيد كه مؤمنان صابر بسيار كم هستند و كمترين افراد در محشر مؤمنين مىباشند .\r\n( 3 ) 24 . امام عليه السّلام در تفسير آيه شريفه :  ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ  فرمود : به خداوند سوگند آنها با پيامبران جنگى نكردند و با دست و شمشير خود آنها را نكشتند ،\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبلكه اسرار آنان را شنيدند و پخش كردند . و در نتيجه پيامبران كشته شدند و پا به دست ستمگران گرفتار شدند ، از اين جهت آن مردم به عنوان قاتل و گناه‌كار معرفى شدند .\r\n( 1 ) 25 . حضرت باقر عليه السّلام فرمود : مؤمن در زندگى خانواده‌گى مبتلا مىگردد و همواره مورد اذيت و آزار يكى از خويشاوندان هست و اگر در خانواده كسى نبود او را رنج دهد از همسايه در عذاب خواهد بود .\r\n( 2 ) 26 . امام باقر عليه السّلام فرمود : گروهى در زمان هود نبى عليه السّلام گرفتار قحطى شدند آنها نزد هود رفتند و از او خواستند تا دعا كند خداوند براى آنان باران نافعى بفرستد ، در اين هنگام پيرزنى بدزبان و فحاش از منزل هود بيرون شد و گفت : چرا هود براى خودش دعا نمىكند .\r\nمردم گفتند : ما را نزد هود ببريد ، گفت : او اكنون در ميان مزرعه مشغول آبيارى است مىخواهيد نزد او برويد ، آنها نزد هود رفتند و ديدند او مشغول نماز است ، هود هر گاه از كار فارغ مىشد دو ركعت نماز مىخواند .\r\nدر اين هنگام هود از آن‌ها پرسيد حاجت شما چيست ؟ گفتند : ما براى حاجتى نزد شما آمديم ولى چيز شگفتى مشاهده كرديم ، هود گفت چه ديديد ؟\r\nگفتند : پيرزن بدزبان و فحاشى را مشاهده كرديم كه بر سر ما فرياد كشيد .\r\nهود گفت : او زن من است و من دوست دارم عمر او طولانى شود ، گفتند :\r\nاى پيغمبر خدا چرا مىخواهى عمر او طولانى شود ؟ گفت : هيچ مؤمنى نيست مگر اينكه كسى او را اذيت مىكند و من اكنون خداوند را سپاس مىگويم كه زير دستم را آزار دهندهء من قرار داده است ، و اگر او نبود بدتر از آن بر من مسلط مىشد .\r\n( 3 ) 27 . على عليه السّلام فرمود : رسول اكرم صلى اللَّه عليه و آله فرمودند : اگر مؤمن در سوراخ موشى قرار گيرد خداوند آزار دهنده‌اى براى او مىرساند ، زيرا مؤمن بايد كفاره گناهان خود را در دنيا مشاهده كند .\r\n( 4 ) 28 . رسول اكرم صلى اللَّه عليه و آله فرمود : مؤمن از دنيا نمىرود مگر اينكه دلش ذوب\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمىگردد و مؤمن به جايى مىرسد كه از مردار يك گوسفند هم خوارتر مىشود .\r\n( 1 ) 29 . امام حسن مجتبى عليه السّلام فرمود : از پدرم شنيدم فرمود : شيعيان ما زيانى نخواهند ديد اگر درندگان آنها را بخورند ، يا در ميان آتش بسوزند ، يا در دريا غرق شوند يا مصلوب گردند و يا كشته شوند ، به خداوند سوگند او از صديقان و شهيدان محسوب است .\r\n( 2 ) 30 . امام صادق عليه السّلام فرمود : شياطين مؤمن را احاطه مىكنند بيش از آن كه مگس‌ها پيرامون گوشت اجتماع مىكنند .\r\n( 3 )\r\n\r\nدر گرفتارى و امتحان مؤمن\r\n( 4 ) 1 . حضرت صادق عليه السّلام فرمود : خداوند بندهء مؤمن را از بدىها دور مىكند همان گونه كه مردى شتر بيمار خود را از شترهاى سالم دور مىگرداند .\r\n( 5 ) 2 . امام صادق عليه السّلام فرمود : مؤمن از خداوند حاجتى مىخواهد و ليكن خداوند حاجت او را به خاطر اشتياق به دعاى او تأخير مىاندازد ، روز قيامت خداوند به اين بنده مىگويد : تو در دنيا از من حاجتى خواستى و من خواسته تو را تأخير انداختم ولى اكنون ثواب آن را به تو مىدهم در اين جا مؤمن آرزو مىكند كاش حاجت‌هاى من در دنيا برآورده نمىشد و در اين جا پاداش مىگرفتم .\r\n( 6 ) 3 . حضرت موسى بن جعفر عليهما السّلام فرمود : خداوند متعال مىفرمايد : من توانگران را براى كرامت آنها در نزد خود توانگر نكردم ، يا فقير را به جهت خوار داشتن او فقير نكردم ، من توانگران را به سبب فقراء آزمايش مىكنم و اگر فقيران نبودند توانگران وارد بهشت نمىشدند .\r\n( 7 ) 4 . حضرت باقر عليه السّلام فرمود : دو فرشته از آسمان فرود آمدند و در بين زمين و آسمان با هم برخورد كردند ، يكى از آنها به رفيقش گفت : چرا به طرف زمين پائين مىروى گفت : خدا مرا فرستاده تا به درياى ابلّه بروم و يك ماهى را به طرف صيادى كه در آن جا ايستاده رم بدهم .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nيكى از ستمكاران آن حدود ميل خوردن يك ماهى كرده من مأمورم آن ماهى را به طرف ساحلى كه صياد در انتظار شكار آن هست سوق دهم تا آن ماهى شكار شود و آن ستمكار به هوس خود كه خوردن آن ماهى مىباشد برسد ، زيرا خداوند مىخواهد كافر به آخرين آرزوى خود برسد .\r\nفرشته ديگر گفت : مأموريت من از اين هم شگفت‌انگيزتر است ، خداوند مرا نزد مؤمنى كه اكنون روزه دارد فرستاده اين مؤمن اكنون روزه دارد و براى خودش افطارى تهيه كرده خداوند مرا فرستاده تا ظرف غذاى او را وارونه كنم و افطارش بر زمين ريخته شود پروردگار بدين وسيله او را آزمايش مىكند .\r\n( 1 ) 5 . حضرت صادق عليه السّلام فرمود : خداوند فرشته‌اى را به طرف زمين فرستاد او مدتى در زمين توقف كرد و بعد به طرف آسمان برگشت ، در آسمان به او گفته شد در زمين چه مشاهده كرده‌اى ؟ گفت : در آن جا شگفتيهاى زيادى ديدم .\r\nفرشته گفت : بار خدايا من مشاهده كردم كسى را كه نعمت شما را مىخورد و ليكن ادعاى خدائى مىكند تعجب كردم چگونه اين مرد به خود جرأت مىدهد كه اين چنين ادعائى بكند و از حلم شما سوء استفاده نمايد و مجازات نشود .\r\nخداوند متعال فرمود : آيا از حلم و بردبارى من در شگفت آمدى من او را چهار صد سال عمر داده‌ام و او در اين مدت هرگز بيمار نشده است و او هر چه خواسته به او داده شده و هر غذائى كه خواسته در اختيار او نهاده‌ام .\r\n( 2 ) 6 . امام صادق سلام اللَّه عليه فرمود : هنگامى كه موسى عليه السّلام در كنار دريا راه مىرفت ناگهان صيادى از راه رسيد و به آفتاب سجده كرد و سخنان شرك آميز بر زبان جارى كرد و بعد دام خود را به آب انداخت و تعداد زيادى ماهى صيد كرد ، بار ديگر برگشت و مانند اوّل مقدار زيادى ماهى صيد نمود و رفت .\r\nبعد شخص ديگرى آمد وضوء گرفت و به نماز ايستاد ، او حمد و ستايش خداوند را به جاى آورد ، و پروردگار را سپاس گفت : سپس دام خود را به طرف\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nآب انداخت ولى يك ماهى هم در آن واقع نشد ، بار ديگر دام را در آب افكند و فقط يك ماهى كوچك در آن گرفتار شد او بار ديگر خداوند را سپاس گفت و رفت .\r\nدر اين هنگام موسى عليه السّلام گفت : بار خدايا بنده كافرت آمد و دامش را به آب افكند و ماهىهاى فراوانى صيد كرد و رفت ولى بندهء مؤمن آمد وضوء گرفت و نماز خواند و تو را سپاس گفت و بعد دام خود را به آب انداخت و ليكن يك ماهى كوچك نصيب او شد و بعد هم تو را سپاس كرد و رفت .\r\nخداوند متعال براى موسى وحى كرد و گفت : راست بنگر ، موسى نگاه كرد و جايگاه مؤمن را مشاهده كرد و بعد وحى شد به طرف چپ بنگر او جاى كافر را هم مشاهده كرد بعد گفت : اى موسى اين جاى مؤمن بود و آن هم جاى كافر مشاهده كن كدام يك سود خواهند برد ، موسى گفت : بار خدايا هر كس تو را شناخت به آن چه داده شد راضى مىشود .\r\n( 1 ) 7 . حضرت باقر سلام اللَّه عليه فرمود : بندهء مؤمن به اندازه نزد خداوند محترم است كه اگر همه بهشت را هم بخواهد به او مىدهد در حالى كه از آنچه در اختيار خداوند است چيزى كم نمىشود . و اگر مؤمن چيز اندكى از دنيا بخواهد خداوند به او نمىدهد .\r\nاما كافر به اندازه‌اى نزد خدا بىاعتبار است كه اگر همه دنيا را بخواهد خداوند به او مىدهد و ليكن اگر به اندازه قدم خود در بهشت جايى بخواهد خداوند به او نخواهد داد خداوند از مؤمن نگه‌دارى و سرپرستى مىكند همانطور كه طبيب از بيمار پرستارى و حمايت مىكند .\r\n( 2 ) 8 . فرمود : خداوند دنيا را به دوستان و دشمنان خود مىدهد و ليكن آخرت را فقط به دوستان خود عطا مىكند ، اگر مؤمن به اندازه تازيانه‌اش از دنيا بخواهد خداوند به او نمىدهد ولى از آخرت هر چه بخواهد مىدهد ، و ليكن به كافر پيش از آنكه بخواهد مىدهد ، ولى اگر از آخرت هر چه اندك هم باشد طلب كند خداوند او را محروم مىكند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n( 1 ) 9 . امام صادق عليه السّلام فرمود : خداوند از بنده محتاج خود در دنيا عذرخواهى مىكند همانطور كه برادرى از برادرش پوزش مىخواهد ، مىفرمايد : به عزّت و جلال خودم سوگند من تو را از اين جهت محتاج نكردم كه در نظرم كوچك و حقير بودى .\r\nاكنون ديده بگشا و بنگر در عوض فقرى كه خداوند در دنيا نصيب تو كرده در آخرت مقامات بلندى به شما خواهد داد و بعد پرده از مقابلش برداشته مىشود و آنچه را خداوند داده است مشاهده مىكند و مىگويد : بار خدايا من ضررى نكردم .\r\n( 2 ) 10 . امام جعفر صادق سلام اللَّه عليه فرمود : خداوند متعال دنيا را به دوستان و دشمنان مىدهد و ليكن ايمان را جز به برگزيدگان از مردم نمىدهد .\r\n( 3 ) 11 . فرمود : فقر مانند يكى از گنج‌هاى خداوند است و آن را به بندگان مؤمن خود عطا مىكند زيرا خداوند مؤمنان را بيش از همه دوست مىدارد .\r\n( 4 ) 12 . فرمود : خداوند هر گاه بنده‌اى را دوست داشته باشد دو فرشته به او موكل مىكند و مىگويد خواسته‌اش را عقب بياندازيد و زندگى را بر وى تنگ كنيد تا وى بيشتر مرا بخواند ، زيرا من صداى او را دوست مىدارم .\r\n( 5 ) 13 . رسول اكرم صلى اللَّه عليه و آله فرمود : خداوند متعال مىفرمايد : هر بنده‌اى را كه بخواهم وارد بهشت مىكنم او را گرفتار بيمارى بدنى مىكنم اين ابتلاء كفاره گناهان او مىگردد و يا اينكه گرفتار تنگى معيشت مىنمايم اگر ابتلاء براى او پيش نيامد در هنگام مرگ به مشقت خواهد افتاد تا كفاره گناهان او شود و بدون گناه وارد محشر گردد و بعد او را وارد بهشت خواهم كرد .\r\nهر بنده‌اى را كه بخواهم وارد دوزخ كنم بدن او را سالم مىگردانم و اگر اين سلامتى جبران اعمال او نكرد او را از حاكم در امان خواهم گذاشت و اگر اين كفايت نكرد هنگام مرگ بر او آسان خواهم گرفت تا هنگامى كه وارد محشر مىشود كار نيكى نزد من نداشته باشد و بعد او را وارد دوزخ خواهم نمود .\r\n( 6 ) 14 . حضرت باقر سلام اللَّه عليه فرمود : بنده‌اى نزد خداوند مقام بلندى\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدارد ، خداوند او را گرفتار مىكند تا درجات او بالاتر رود هنگامى كه اين شخص مبتلا مىگردد مردم نزد او مىآيند و از گرفتاريهاى او اظهار همدردى مىكنند و به او تسلى مىدهند .\r\nدر صورتى كه اگر بدانند خداوند به جهت اين ابتلا درجات او را بالاتر برده است هرگز دل آنها براى او ناراحت نمىشد و او را تسليت نمىدادند و افرادى هم مىباشند كه براى آنها وسائل خوشى و آسايش فراهم مىشود و مقام دنيوى پيدا مىكنند ، مردم ميايند و به او تبريك مىگويند در صورتى كه اگر بدانند چه مقدار در آخرت از مقام او كاسته شده هرگز به او تبريك نمىگفتند .\r\n( 1 ) 15 . سلمان بن غانم گويد : حضرت صادق عليه السّلام از من پرسيد شيعيان را چگونه يافتى ؟ عرض كردم : آنها را محتاج يافتم ، گرفتاريهاى آنها بسيار زياد است . فرمود : خداوند كمك مىكند . فرمود : اى سلمان مىخواهى عقيده‌ات را از دست بدهى و صد هزار در اختيارت قرار گيرد .\r\nگويد : عرض كردم نه ، به خداوند سوگند اگر به اندازه كوه‌هاى تهامه به من طلا بدهند قبول نخواهم كرد . فرمود : كدام كس از تو و يارانت بىنيازتر مىباشند ، آدمى براى حفظ عقيده خود مىتواند در زمين به سياحت پردازد و از برگ درختان و علف‌هاى بيابان تغذيه كند تا آن وقت كه مرگش فرا رسد .\r\n( 2 ) 16 . امام باقر عليه السّلام فرمود : رسول اكرم صلى اللَّه عليه و آله فرمودند : كسى كه از جان و مالش بهره‌اى نبرد خداوند به او نيازى ندارد .\r\n( 3 ) 17 . حضرت صادق عليه السّلام فرمود : خداوند بندگانى دارد كه هر گرفتارى را از آنها رفع مىكند و اگر نور يكى از آنها بين اهل زمين تقسيم شود به همه خواهد رسيد .\r\n( 4 ) 18 . فرمود : چهل روز بر مؤمن نمىگذرد مگر اينكه مصيبت و بيمارى به او مىرسد ، خداوند در اثر اين مصيبت‌ها و صبر شكيبائى مؤمن به وى پاداش مىدهد .\r\n( 5 ) 19 . فرمود : اگر مؤمن مىدانست كه صبر در برابر مصائب چه اندازه پاداش\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nدارد ، آرزو مىكرد كه با مقراض بدنش پاره پاره مىشد .\r\n( 1 ) 20 . على عليه السّلام فرمود : رسول اكرم صلى اللَّه عليه و آله فرمودند : مؤمن مانند سبزه‌اى است كه از زمين روئيده باشد و همواره در اثر باد و حوادث ديگر در معرض نابودى است و ليكن كافر مانند ستونى از آهن است كه هيچ آسيبى براى او نيست مگر اينكه مرگ او را بربايد .\r\n( 2 ) 21 . امام باقر عليه السّلام فرمود : گروهى از مردم نزد على بن حسين عليهما السّلام آمدند در حالى كه عبد اللَّه بن عباس هم نزد او بودند ، آن جماعت از گرفتاريهاى شيعه و سختىهائى كه آن‌ها را فرا گرفته سخن گفتند ، اين گروه از نزد آن جناب بيرون شدند و نزد حسين عليه السّلام رفتند .\r\nامام حسين سلام اللَّه عليه فرمود : به خداوند سوگند گرفتارى و فقر به سرعت دوستان ما را فرا مىگيرد . اگر چنين نبودند ما مىدانستيم شما از ما نيستيد ، بعد فرمود : يتيمان شما به وسيله ما اصلاح مىشوند ، دين شما به وسيله ما پرداخت مىگردد و گناهان شما به وسيله ما آمرزيده مىگردد .\r\n( 3 ) 22 . حضرت صادق عليه السّلام فرمود : هر مؤمنى چهل روز بر او نمىگذرد مگر اينكه مصيبتى بر او وارد مىشود ، اين مصيبت خواه مالى و يا جانى پيش مىآيد و خداوند به او پاداش مىدهد در حالى كه ممكن است متوجه نباشد .\r\n( 4 ) 23 . در محضر امام صادق سلام اللَّه عليه از مؤمنان و گرفتاريهاى آنها سخن گفته شد امام صادق فرمود : از حضرت رسول صلى اللَّه عليه و آله پرسيده شد كدام افراد در دنيا بيش از همه گرفتار مصيبت مىشوند رسول اكرم فرمود : پيامبران بيش از همه گرفتار مىباشند و بعد نوبت به طبقات ديگر مىرسد .\r\nپس از انبياء و اوصياء مؤمنان گرفتار مصيبت مىشوند و اين‌ها بر حسب مراتب ايمان نيز با هم متفاوت مىباشند ، هر كس ايمانش بيشتر و اعمالش بهتر است گرفتارى او هم بيشتر است و در اين جا مراتب و درجات مؤمن در گرفتارى او مؤثر است .\r\n( 5 ) 24 . ابو صالح گويد : در مدينه درد پا گرفتم روزى حضرت صادق عليه السّلام از\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nجلو دكان من عبور كردند و من در حال استراحت بودم امام فرمود : حالت چگونه است . عرض كردم : پاى من درد مىكند . فرمود : منزل ما بيائيد ، من هم در منزل آن جناب حاضر شدم .\r\nامام عليه السّلام دست خود را روى پايم گذاشت و براى من دعا كرد و فرمود :\r\nهر گاه خداوند بنده‌اى را دوست بدارد فرشته‌اى را بر او موكل مىكند تا او را گرفتار كند و او دعا كند و خدا صدايش را بشنود و هر گاه بنده‌اى را مورد بغض قرار دهد فرشته‌اى را بر او وكيل مىكند تا وسائل استراحت را برايش فراهم كند و خداوند مكروه مىداند كه صداى او را بشنود .\r\n( 1 ) 25 . امام صادق عليه السّلام فرمود : خداوند متعال مؤمن را همواره با گرفتارى و مصيبت مشغول مىكند مؤمن هر شبى كه بامداد مىكند با يك ناراحتى مالى و يا جانى مبتلا مىگردد ، خداوند هم در اثر اين گرفتارىها و صبرش به او پاداش مىدهد .\r\n( 2 ) 26 . فرمود : چهل روز بر مؤمن نمىگذرد مگر اينكه براى او مصيبتى پيش مىآيد كه وى را محزون مىكند و ناراحتش مىدارد .\r\n( 3 ) 27 . فرمود : بندهء مؤمن نزد خدا منزلتى دارد كه به آن نمىرسد ، مگر به دو خصلت يا از بيرون رفتن مال و يا بيمارى در بدن او .\r\n( 4 ) 28 . امام باقر سلام اللَّه عليه فرمود : هر گاه خداوند اراده كند كه بنده‌اى را گرامى بدارد و آن بنده گناهى داشته باشد او را به بيمارى مبتلا مىكند ، و اگر بيمار نشد نيازمندش مىكند و اگر چنين نشد هنگام مرگ بر او سخت مىگيرد تا آن گناه تخفيف پيدا كند .\r\nو هر گاه بخواهد بنده‌اى را تحقير كند و او اعمال حسنه داشته باشد بدن او را سالم مىدارد و اگر اين چنين نشد زندگى او را فراخ مىگرداند و اگر اين هم نشد هنگام مرگ جانش به آسانى بيرون مىگردد تا نيكىهايش در جهان پاداش داده شود .\r\n( 5 ) 29 . امام صادق عليه السّلام گفت : در بهشت مقامى هست كه هيچ كس به آن\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nنمىرسد مگر اينكه ابتلاء بدنى پيدا كند .\r\n( 1 ) 30 . امام باقر عليه السّلام فرمود : موسى بن عمران سلام اللَّه عليه به مردى از بنى اسرائيل گذشت و او را با خود به طرف طور برد و گفت : در اين جا توقف كن تا برگردم ، بعد دور او را خط كشيد و سرش را به طرف آسمان بلند كرد و گفت :\r\nخداوند دوستم را به تو سپردم و تو بهترين نگه‌دار مىباشى .\r\nبعد از اين موسى به طرف كوه طور رفت و با خدا مناجات كرد و برگشت در اين هنگام ديد شيرى به دوستش حمله برده و شكمش را پاره كرد و گوشت و خون او را خورده است موسى عليه السّلام سرش را به طرف آسمان بلند كرده گفت :\r\nخدايا من او را به تو سپردم .\r\nاينك مشاهده مىكنم كه بدترين سگ‌هايت را بر او مسلط كردى تا او را پاره پاره كند در اين جا براى موسى وحى آمد كه رفيقت مقام بزرگى در بهشت داشت كه فقط به اين سبب مىتوانست به آن مقام برسد ، در اين هنگام پرده‌ها كنار رفت موسى او را در بهشت ديد و گفت : خدايا راضى شدم .\r\n( 2 ) 31 . امام جعفر صادق عليه السّلام فرمود : مردى به طرف حضرت رسول صلى اللَّه عليه و آله آمد رسول اكرم از او پرسيد آيا گرفتار ام ملدم شده‌اى ؟ گفت : يا رسول اللَّه ام ملدم چيست ؟ رسول خدا فرمود : سردردى است كه در اين ناحيه عارض مردم مىشود .\r\nعلامت اين بيمارى اين است كه سر آدمى گرم مىشود و سينه حرارت پيدا مىكند و آن مرد گفت : من تاكنون مبتلا به اين بيمارى نشده‌ام سپس آن مرد از محضر رسول خدا رفت پيغمبر به ياران خود فرمود : اگر مىخواهيد مردى از اهل دوزخ را مشاهده كنيد همين شخص است .\r\nبعد فرمود : مثل منافق مانند شاخه درخت مىباشد كه صاحبش مىخواهد آن را در بنائى به كار برد و ليكن آن شاخه در ساختمان به كار گرفته نمىشود ، سرانجام آن را مىسوزاند ، مثل مؤمن مانند كشت زارى است كه تازه سبزه شده و باد آن را به هر طرف تكان مىدهد ولى آن ثابت است تا هنگامى كه فصل درو\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبرسد و مورد استفاده قرار گيرد .\r\n( 1 ) 32 . مفضل بن عمر گويد : خدمت حضرت صادق عليه السّلام عرض كردم :\r\nمؤمن اندوهگين مىشود . فرمود : آرى گناه و تقصير موجب اندوه مىگردد ولى گناه پيامبران و اهل يقين مورد عفو خداوند مىباشد .\r\n( 2 ) 33 . امام صادق سلام اللَّه عليه فرمود : رسول خدا صلى اللَّه عليه و آله به ياران خود گفتند : از خداى خود طلب عافيت كنيد زيرا شما به بلا گرفتار نخواهيد شد .\r\n( 3 ) 34 . ضريس كناسى گويد : خدمت امام باقر عليه السّلام بودم گروهى از ياران و از جمله حمران بن اعين هم حضور داشتند ، حمران گفت : معنى آيه شريفه :  ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  چيست ؟ مگر رسول خدا و امير المؤمنين و اهل بيت براى ارتكاب گناه گرفتار مصائب شدند ؟ فرمود : مصائب آنها براى گناه نبود بلكه آنها گرفتار مصائب شدند تا خداوند به آنها اجر دهد .\r\n( 4 ) 35 . امام صادق عليه السّلام فرمود : خداوند دنيا را آفريد و براى آن مردم را خلق كرد و دوستان خود را براى مردم مهمان قرار داد .\r\n( 5 ) 36 . امام سجاد عليه السّلام فرمود : من دوست ندارم مردى در دنيا هميشه آرامش و آسايش به سر برد و هيچ گاه گرفتار مصيبت نشود .\r\n( 6 ) 37 . امام باقر عليه السّلام فرمود : خداوند متعال مىفرمايد : بعضى از بندگان مؤمن شايسته‌گى پيدا نمىكنند و دين آنها كامل نمىگردد مگر با فقر و مسكنت و بيمارى و رنجورى .\r\n( 7 ) 38 . فرمود : مردى اهل دعا مىباشد ، هنگامى كه سختى پيدا مىكند و گرفتار مىگردد دعا مىكند و صدايش شناخته مىشود ، اما كسى كه اهل دعا نيست هنگام گرفتارى دعا مىكند و صداى او شنيده نمىشود و اثرى ندارد .\r\nفرمود : دو موضوع براى من پيش مىآيد يكى مربوط به دنيا و ديگرى مربوط به آخرت هر گاه دنيا را مقدم بدارم هنوز شب فرا نرسيده ناراحتى در خود احساس مىكنم بعد فرمود : تعجب دارم از بنى اميه كه همواره دنيا را بر آخرت برگزيدند و دنبال چيزى كه آنها را ناراحت كند نرفتند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n( 1 ) 39 . اسماعيل بن جرير گويد : پس از اينكه از شترم سقوط كردم و آسيب ديدم با خود فكر كردم شايد مرتكب گناهى شدم كه اين بلا بر سرم آمد ، روزى خدمت حضرت صادق عليه السّلام رسيدم فرمود : ايوب گرفتار شد بدون اينكه مرتكب گناهى بشود .\r\nايوب از خداوند بهبودى خود را طلب نكرد ، روزى گروهى نزد او آمدند تا از وى عيادت كنند ولى چهارپايان آنها از تعفن بدن ايوب جلو نيامدند ، يكى از آنها گفت : اى ايوب اگر تو گنه‌كار نبودى گرفتار نمىشدى ، او در اين جا از خداوند شفا خواست و خدا او را بهبودى داد .\r\n( 2 ) 40 . حضرت صادق عليه السّلام در تفسير آيه شريفه :  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ  فرمود : اگر خداوند اين كار را كرده بود همه مردم كافر مىشدند .\r\n( 3 )\r\n\r\nگرفتاريهاى مؤمن\r\n( 4 ) 1 . حضرت باقر عليه السّلام فرمود : خداوند متعال هر گاه بنده‌اى را دوست بدارد او را گرفتار مىكند وقتى كه براى رفع گرفتارى دعا مىكند خداوند مىفرمايد :\r\nاى بنده من دعاى تو را شنيدم اگر دعاى تو را زود اجابت كنم توانائى دارم ، اگر تأخير اندازم آن هم برايت خوب است .\r\n( 5 ) 2 . حضرت رسول صلى اللَّه عليه و آله فرمود : گرفتاريهاى بزرگ پاداش بزرگ دارد ، هر گاه خداوند بنده‌اى را دوست بدارد او را به بلاهاى بزرگ گرفتار مىكند ، هر كس راضى باشد خداوند هم از وى راضى است و هر كس ناراحت گردد و خداوند هم از وى ناراحت مىگردد .\r\n( 6 ) 3 . حضرت صادق عليه السّلام فرمود : خداوند در زمين بندگانى دارد كه از ويژگان هستند هر گاه از آسمان تحفه‌اى فرود آيد آن‌ها را محروم مىكند و هر گاه بلائى فرود آيد به طرف آنها سوق مىدهد ، آنان شيعيان على عليه السّلام هستند .\r\n( 7 ) 4 . حضرت سجاد عليه السّلام فرمود : رسول اكرم صلى اللَّه عليه و آله فرمودند : بنده مؤمن\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدنبال امارت و تجارت مىرود ، هنگامى كه خواست به كار مشغول شود خداوند فرشته‌اى مىفرستد و مىگويد : او را از اين كار باز داريد زيرا اگر او دنبال اين كارها برود او را وارد دوزخ خواهم كرد .\r\nفرشته به امر خداوند فرود مىآيد و با لطف خداوند او را از كار باز مىدارد او هنگام صبح مىگويد : كسى آمد و در باره اين كار از من عيب‌جوئى كرد و مرا بازداشت ، البته خداوند او را از اين عمل بازداشت زيرا اگر دنبال كار را فرا گرفته بود وارد دوزخ مىشد .\r\n( 1 ) 5 . امام صادق عليه السّلام فرمود : پاداش بزرگ در مقابل گرفتارى بزرگ مىباشد ولى خداوند هر گاه قومى را دوست بدارد آن‌ها را مبتلا مىكند .\r\n( 2 ) 6 . رسول اكرم صلى اللَّه عليه و آله فرمود : به خداوند سوگند بنده‌اى نزد خدا گرامى نيست مگر اينكه گرفتارى و ابتلاء برايش پيدا مىشود .\r\n( 3 ) 7 . امام باقر عليه السّلام فرمود : پيامبران پيش از همه ابتلاء دارند و بعد هر كس كه بيشتر به خداوند نزديك باشد .\r\n( 4 ) 8 . حضرت صادق عليه السّلام فرمود : مؤمن مانند كفه ترازو مىباشد ، هر چه ايمانش زياد باشد ابتلاء او هم زياد خواهد شد .\r\n( 5 ) 9 . حضرت كاظم سلام اللَّه عليه فرمود : شما مؤمن واقعى نخواهيد شد مگر اينكه امانت‌دار باشيد ، بلاء را نعمت و آسايش و نعمت را مصيبت بدانيد ، صبر در هنگام ابتلاء بهتر است از غفلت در هنگام وسعت زندگى و آسايش خاطر .\r\n( 6 ) 10 . حضرت باقر عليه السّلام فرمود : مؤمن ابتلاء پيدا مىكند به اندازه‌اى كه ديانت دارد .\r\n( 7 ) 11 . امام صادق عليه السّلام فرمود : اهل حق همواره در سختى و گرفتارى مىباشند ولى اين سختى مدت كمى دارد ولى عافيت طولانى دنبال خواهد داشت .\r\n( 8 ) 12 . فرمود : بنده‌اى نزد خدا مقامى دارد كه به آن نخواهد رسيد مگر با دو\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nخصلت يا فقير مىشود و يا بيمار مىگردد .\r\n( 1 ) 13 . فرمود : يكى از چيزهائى كه خداوند متعال روز قيامت بر بندگانش احتجاج مىكند اين است كه مىگويد : آيا من نام نيك براى شما نگذاشتم .\r\n( 2 ) 14 . امام صادق عليه السّلام فرمود : خداوند متعال به موسى بن عمران عليه السّلام وحى فرستاد اى موسى من مخلوقى گرامىتر از بندهء مؤمن خلق نكردم ، من او را مبتلا مىكنم براى چيزى كه بهتر است براى او ، و او را عافيت مىدهم براى چيزى كه بهتر است براى او .\r\nاو را باز مىدارم از چيزى كه خير است براى او و عطا مىكنم چيزى را كه بهتر است براى او و من مىدانم چه چيز براى مؤمن شايسته است ، مؤمن بايد در برابر مصائب صبر كند و به نعمت‌هائى كه داده‌ام بايد سپاسگزار باشد و به حكم من راضى گردد ، اگر چنين كند او را با صديقان همنشين خواهم كرد .\r\n( 3 ) 15 . امام جعفر صادق عليه السّلام فرمود : از خداوند عافيت بخواهيد زيرا شما نمىتوانيد ابتلاآت را تحمل كنيد .\r\n( 4 ) 16 . معاوية بن عمار گويد : از حضرت صادق عليه السّلام شنيدم فرمود : مردى در گذشته اين جهان به قضاء و قدر گردن مىنهاد و هر چه برايش پيش مىآمد اظهار رضايت مىكرد ، و اعمالش از همگان بيشتر مورد قبول قرار مىگرفت و هرگز مرتكب گناه نشد .\r\nيكى از فرشتگان كه مراقب او بود از خداوند متعال درخواست كرد اجازه دهد بر زمين فرود آيد و با اين بنده خدا ملاقات كند ، خداوند هم اجازه داد فرشته به زمين آمد ، مشاهده كرد وى در حال نماز مىباشد ، فرشته نشست تا وى از نماز فارغ شود .\r\nدر اين هنگام شيرى از راه رسيد و او را چهار پاره كرد و رفت ، فرشته از جايش برخاست ، پاره‌هاى بدن او را جمع كرد و دفن نمود . سپس از آن جا به طرف ساحل دريا رفت و مشاهده كرد يكى از مشركان در آن جا منزل دارد و غذاهاى گوناگون در ظرفهاى طلا و نقره برايش مىآورند .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاين مرد پادشاه هند بود كه اين چنين برايش تشريفات آماده مىكردند فرشته بار ديگر به طرف آسمان رفت ، از وى پرسيدند در زمين چه مشاهده كردى ؟ گفت : من هنگامى كه ديدم آن مرد مؤمن با آن اعمال حسنه و كارهاى پسنديده آن طور طعمه شير شد تعجب كردم .\r\nبعد از آن به طرف ساحل رفتم و ديدم آن پادشاه مشرك آن همه در ناز و نعمت و وسائل آسايش و استراحت با غذاهاى گوناگون و بدن سالم ، خداوند متعال به آن فرشته فرمود : آن بنده مقامى در بهشت از من خواست كه بايد به اين مصيبت به آن مقام مىرسيد و آن بنده در روز قيامت بهره‌اى ندارد .\r\n( 1 ) 17 . رسول اكرم صلى اللَّه عليه و آله فرمود : پاداش بزرگ در مقابل گرفتارى بزرگ داده مىشود خداوند متعال هر گاه گروهى را دوست داشته باشد آن‌ها را گرفتار مىكند ، هر كس راضى شود خداوند از او راضى است و هر كس ناراحت گردد خداوند از وى خوشنود نخواهد شد .\r\n( 2 ) 18 . رسول اكرم صلى اللَّه عليه و آله فرمود : در بهشت درجاتى هست كه بندگان بدون تحمل مشقت و ديدن مصيبت به آن نخواهند رسيد ، هر گاه گرفتار مصيبتى شديد از مصيبت‌هاى من ياد كنيد كه از بزرگترين مصيبت‌ها مىباشد .\r\n( 3 ) 19 . حضرت باقر عليه السّلام فرمود : بندگان همواره بين سه چيز مىباشند ، گرفتارى ، پيش‌آمدهاى غير مترقبه و نعمت و رفاه ، در برابر گرفتارى صبر واجب است در برابر قضاء و پيش‌آمدهاى ناگوار تسليم واجب مىباشد و در برابر نعمت سپاسگزارى واجب است .\r\n( 4 ) 20 . امام جعفر صادق عليه السّلام مردى را ديدند كه در مرگ فرزندش بسيار بىتابى مىكرد ، امام فرمود : اى مرد در مصيبت كوچك بىتابى مىكنى ولى از مصيبت بزرگ غفلت دارى تو اگر خود را براى مرگ آماده كرده بودى هرگز بىتابى نمىكردى ، اكنون مصيبت فراموش كردن مرگ از مصيبت مرگ فرزندت بزرگتر است .\r\n( 5 ) 21 . حضرت رسول صلى اللَّه عليه و آله فرمود : هر گاه نامه‌هاى اعمال باز شوند و\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nميزان‌هاى سنجش نصب گردند ، مبتلايان بدون حساب و كتاب آزاد مىگردند و بعد اين آيه شريفه را قرائت كردند :  يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\n( 1 ) 22 . حضرت صادق عليه السّلام فرمود : هر كس بعد از نماز صبح قبل از آغاز سخن هفت بار بگويد :\r\nبسم اللَّه الرحمن الرحيم لا حول و لا قوة الا باللَّه العلى العظيم\r\n. خداوند متعال هفتاد نوع از بلاها را از وى دفع مىكند و هر گاه قبل از مغرب اين ذكر را بگويد همين اثر را دارد كه آسان‌ترين آن بلاها جذام و پيسى مىباشد .\r\n( 2 ) 23 . حضرت رسول صلى اللَّه عليه و آله فرمود : چه كسى دوست دارد شب را به روز آورد و بيمار نشود گفتيم يا نبى اللَّه ما را در اين باره روشن فرمائيد چگونه عمل كنيم كه بيمار نشويم . فرمود : آيا دوست داريد مانند چهارپايان زندگى كنيد ، گفتيم نه ما اين را دوست نمىداريم .\r\nرسول اكرم صلى اللَّه عليه و آله فرمود : همواره منتظر بلا باشيد تا كفاره گناهان باشد به خداوند سوگند بلاهائى كه به مؤمن مىرسد براى كرامت و شرف او مىباشد خداوند با گرفتاريهائى كه براى مؤمن پيش مىآيد درجات او را بالا مىبرد و او را در آخرت عزيز مىگرداند .\r\n( 3 )\r\n\r\nمؤمن و قضاء و قدر\r\n( 4 ) 1 . حضرت باقر عليه السّلام فرمود : خداوند آنچه را كه مقدر كرده باشد آن را انجام مىدهد و هر گاه حكمى را جارى كند در آن به عدالت رفتار مىنمايد ، مقدرات خداوند را نمىتوان برگردانيد و حكم او را نتوان رد كرد و بهترين مخلوقات خداوند كسانى هستند كه به حكم خداوند راضى باشند ، كسانى كه با مقدرات خداوند راضى باشند پاداش مىگيرند و هر كس جزع و فزع كند اجرش ضايع مىشود .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n( 1 ) 2 . امام صادق عليه السّلام فرمود : بهترين مردم كسى است كه هر گاه خوشحال و يا بدحال شد اثر آن در چهره‌اش ديده نشود .\r\n( 2 ) 3 . فرمود : مؤمن چگونه ادعاء ايمان دارد در حالى كه خود را در انظار تحقير مىكند و از زندگى خود رضايت ندارد و از آنچه براى او مقدر شده خشمگين مىشود در صورتى كه خداوند بر وى حكومت مىكند و سرنوشت او را در دست دارد ، هر كس به آنچه خدا داده راضى باشد من ضمانت مىكنم كه خداوند دعاى او را اجابت كند .\r\n( 3 ) 4 . فرمود : خداوند هر چه براى مسلمانان مقدر كرده براى او خير است ، اگر چيزى از وى منع كند خيرش در آن مىباشد و اگر همه روى زمين را به او دهد باز خيرش در آن است .\r\n( 4 ) 5 . از حضرت رضا عليه السّلام سؤال شد مقصود از كنز يتيم كه در قرآن مجيد در داستان حضرت موسى عليه السّلام وارد شده چيست ؟ فرمود : آن گنج لوحى بود از طلا و در آن نوشته شده بود :\r\n« بسم اللَّه الرحمن الرحيم لا إله الا اللَّه محمد رسول اللَّه عجبت لمن أيقن بالموت كيف يفرح و عجبت لمن ايقن بالقدر كيف يحزن و عجبت لمن رأى الدنيا و تقلبها كيف يركن اليها . »\r\nشگفت دارم از كسى كه يقين به مرگ دارد چگونه خوشحالى مىكند ، و تعجب مىكنم از كسى كه به مقدرات عقيده دارد چگونه محزون مىگردد و تعجب دارم از كسى كه تغيير دنيا و حوادث و گرفتارى آن را مىداند چگونه به آن تمايل مىكند و به آن اعتماد دارد و سزاوار است براى كسانى كه از خداوند غفلت دارند در صورتى كه روزى آنها اندكى تأخير شد ناراحت نباشند و خداوند را مسئول نقصان روزى خود قرار ندهند .\r\n( 5 ) 6 . حضرت رسول صلى اللَّه عليه و آله فرمود : خداوند هر چه براى مؤمن مقدر كرده خوب است چه از وى خوشش بيايد و يا از آن تقدير بدش آيد ، اگر او را مبتلا كرد كفاره گناهانش مىشود و اگر چيزى به او بخشيد و گرامى داشت اين يك بخشش است و تعجب دارم مؤمن چگونه از آنچه براى او مقدر شده راضى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nنيست .\r\n( 1 ) 7 . على عليه السّلام در دعاى خود مىگفت : بار خدايا توفيق توكل را به من عطا كن و مرا موفق بدار از آنچه براى من مقدر مىشود راضى باشم و در برابرت تسليم گردم .\r\n( 2 ) 8 . امام باقر عليه السّلام فرمود : ما دوست داريم كه با خويشاوندان و افراد خاندان و كارگزاران خود به خوشى زندگى كنيم و از خداوند بخواهيم كه ما را از نگرانيها و ناراحتيها مصون بدارد ، اما هر گاه مصيبتى نازل شد و گرفتارى پيش آمد به مقدرات راضى مىشويم و صبر و شكيبائى پيشه مىكنيم .\r\n( 3 ) 9 . موسى بن عمران سلام اللَّه عليه گفتند : بار خدايا به آنچه حكم كردى راضى هستم بزرگان را از دنيا مىبرى و كودكان را وامىگذارى ، خداوند فرمود :\r\nمگر تو خوشنود نيستى كه من كودكان را روزى مىدهم و از آن‌ها سرپرستى مىكنم گفت : آرى تو بهترين سرپرست براى آنها مىباشى .\r\n( 4 ) 10 . امام كاظم سلام اللَّه عليه فرمود : كسانى كه از خداوند غفلت مىكنند يا در روزى آنها تأخير مىشود ناراحت نباشند و خداوند را در مقدرات شكر كنند .\r\n( 5 )\r\n\r\nدر مرگ\r\n( 6 ) 1 . على عليه السّلام فرمود : اى مردم از خداوند بترسيد ، خدائى كه هر گاه سخن بگوئيد مىشنود ، هر گاه مطلبى را در نظر بگيريد مىداند از مرگ بترسيد ، مرگى كه اگر از وى فرار كنيد شما را در مىيابد و اگر در منزل خود بنشينيد شما را فرا مىگيرد و اگر او را فراموش كنيد او شما را به ياد مىآورد .\r\n( 7 ) 2 . روايت شده كه اسامه بن زيد كنيزى را به صد دينار خريد و قرار شد كه در يك ماه بهاى آن را بپردازد ، اين خبر به اطلاع رسول خدا صلى اللَّه عليه و آله رسيد فرمود :\r\nشما از خريدارى اسامه بن زيد به مدت يك ماه تعجب نمىكنيد ، اسامه بسيار آرزوى درازى دارد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nسوگند به خدائى كه جانم در دست او مىباشد به اندازه چشم برهم زدنى انتظار زنده ماندن ندارم و هر آن در انتظار مرگ مىباشم ، هر گاه لقمه‌اى در دست مىگيرم انتظار دارم قبل از فرو بردن لقمه جانم گرفته شود . بعد فرمود : اى مردم اگر عقل داريد خود را از مردگان بدانيد هر چه وعده داده‌اند خواهد آمد .\r\n( 1 ) 3 . از امام رضا عليه السّلام پرسيدند معنى گفته على عليه السّلام كه فرمود : اگر با شمشير كشته شوم بهتر است از اينكه در بستر بميرم ، امام رضا عليه السّلام فرمود :\r\nيعنى شهادت در راه خدا .\r\n( 2 ) 4 . على عليه السّلام هنگام اقامت در كوفه هر گاه از نماز فارغ مىشدند سه مرتبه با صداى بلند مردم را مخاطب قرار داده مىگفتند : اى مردم براى مرگ آماده شويد اينك بانگ مرگ دميده شده و شما چگونه به مال و منال دنيا دل بسته‌ايد ، در حالى كه مرگ همواره دنبال شما هست .\r\nخداوند شما را رحمت كند از بهترين چيزهائى كه در اختيار داريد انفاق كنيد و قبل از فرا رسيدن مرگ براى خود بفرستيد و هر چه مىتوانيد از تقوى و پرهيزكارى توشه تهيه نمائيد و بدانيد كه شما روز قيامت در محضر خداوند حاضر مىشويد و از صراط عبور خواهيد كرد ، و عقبات را خواهيد ديد .\r\nشما در راه خود گردنه‌هاى صعب العبور و منازل وحشت‌آور داريد ، شما بايد از اين گردنه‌ها و منازل هول انگيز عبور نمائيد ، شما با رحمت خداوند مىتوانيد از اين طرق سخت و ناهموار بگذريد ، و بايد آزمايش نيكو بدهيد تا به مقام رضوان برسيد و ليكن اگر رحمت خدا شامل شما نگردد هلاك مىشويد .\r\n( 3 ) 5 . حضرت رسول صلى اللَّه عليه و آله به عبد اللَّه بن عمر فرمودند : در دنيا مانند غريبان زندگى كنيد و يا مانند كسى كه از راهى عبور مىكند به جهان نگاه نمائيد و خود را همواره از مردگان بشماريد .\r\n( 4 ) 6 . رسول اكرم صلى اللَّه عليه و آله فرمود : مرگ براى مؤمن آسايش است زيرا وى از دنيائى كه هميشه با ترس زندگى مىكرد به طرف جهانى قدم مىگذارد كه هميشه از آن انتظار سعادت و خوشى داشت .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( 1 ) 7 . يكى از انصار خدمت حضرت رسول صلى اللَّه عليه و آله عرض كرد : يا رسول اللَّه من چرا مرگ را دوست نمىدارم فرمود : مگر تو مال و دارائى دارى ؟ عرض كرد :\r\nآرى ، فرمود : پس مال خود را قبل از مرگ بفرست ، زيرا دل آدمى همواره با مالش مىباشد .\r\n( 2 ) 8 . حضرت صادق سلام اللَّه عليه فرمود : جبرئيل خدمت حضرت رسول صلى اللَّه عليه و آله رسيد و گفت : خدايت سلام مىرساند و مىفرمايد : هر كارى مىخواهى انجام ده زيرا به آن خواهى رسيد و هر كس را مىخواهى دوست بدار كه از وى جدا مىگردى ، هر چه مىخواهى زندگى كن كه خواهى مرد ، اى محمد نماز شب شرف مؤمن و عزّت در زبان اوست .\r\n( 3 ) 9 . حضرت باقر عليه السّلام فرمود : فرشته‌اى هر روز فرياد مىزند : اى فرزند آدم براى مرگ متولد شديد و براى فانى شدن مال و منال جمع كنيد و براى خراب شدن خانه بسازيد .\r\n( 4 ) 10 . على عليه السّلام فرمود : هر كس بگويد من فردا زنده خواهم بود حقيقت مرگ را در نيافته است ، هر كس آرزوى دراز داشته باشد مرتكب گناه مىگردد ، فرمود : هر كس از سرعت مرگ اطلاع داشته باشد ، آرزوهاى خود را ترك مىكند و دنيا را مبغوض مىشمارد .\r\n( 5 ) 11 . امام صادق عليه السّلام فرمود : زياد ياد مرگ كنيد ، زيرا هر كس زياد از مرگ ياد كند زاهد مىگردد و دل به دنيا نمىدهد .\r\n( 6 ) 12 . على عليه السّلام فرمود : آگاه باشيد كه قبرها يا باغى هستند از باغهاى بهشت و يا گودالى از گودالهاى دوزخ متوجه باشيد كه قبر در هر روز سه بار سخن مىگويد و در هر بار فرياد مىزند من خانه تنهائى هستم . من خانه‌اى كه كرمها در آن رفت و آمد مىكنند مىباشم . آگاه باشيد كه ما وراء قبر روزى خواهد آمد كه زنان شيرده كودكان شيرخوار را رها مىكنند و آن‌ها را فراموش مىنمايند ، روزى كه كودكان پير مىشوند و آسمان‌ها پاره پاره مىگردند ، و زنان باردار از فرط ناراحتى بچه‌هاى خود را سقط مىكنند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nدر آن روز خيال مىكنى كه مردم مست هستند در حالى كه مست نيستند ، عذاب خداوند بسيار بزرگ است و آنها از شدت عذاب مدهوش هستند ، آگاه باشيد كه بعد از مرگ بهشتى هست كه وسعت و پهناى آن به اندازه زمين و آسمان مىباشد ، خداوند ما و شما را از عذاب خواركننده نگه دارد .\r\n( 1 ) 13 . امام صادق عليه السّلام فرمود : عيسى بن مريم سلام اللَّه عليه فرمودند : شما نمىدانى روز مرگ چه وقتى فرا مىرسد ، اينك خود را براى روز فرا رسيدن مرگ آماده كنيد .\r\n( 2 ) 14 . حضرت رضا عليه السّلام فرمود : هنگامى كه خبر مرگ اسماعيل بن جعفر به امام صادق عليه السّلام رسيد آن جناب با دوستان خود مشغول سخن گفتن بودند ، اسماعيل فرزند بزرگ امام بود ، حضرت صادق عليه السّلام دستور فرمودند غذا حاضر كردند و با همنشينان خود غذا خوردند .\r\nامام عليه السّلام به طور عادى مانند روزهاى گذشته با دوستان خود غذا صرف كردند و سخن گفتند ، همنشينان از حركت‌هاى عادى آن جناب در شگفت ماندند و اثر اندوه در چهره مباركش نديدند . گفتند : يا ابن رسول اللَّه ما از اين وضع بسيار در شگفت هستيم .\r\nحضرت صادق سلام اللَّه عليه فرمود : چرا چنين نباشم و چرا شما بايد از حالات من در شگفت باشيد مگر ما يقين به مرگ نداريم ، مگر خدا نفرموده كه همه خواهند مرد ، گروهى هستند كه مرگ را شناختند و خود را براى آن آماده كردند و تسليم امر خداوند شدند .\r\n( 3 ) 15 . حضرت رسول صلى اللَّه عليه و آله فرمودند : اگر چهارپايان مانند شما از مرگ خبر داشتند ، شما يك حيوان فربه را نمىخورديد .\r\n( 4 )\r\n\r\nدر غضب\r\n( 5 ) 1 . حضرت رسول صلى اللَّه عليه و آله فرمودند : كسى كه در حال خشم و غضب مىباشد او را نصيحت نكنيد و موعظه‌اش ننمائيد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( 1 ) 2 . امام صادق عليه السّلام فرمود : خشم و غضب كليد هر بدى است .\r\n( 2 ) 3 . حضرت رسول صلى اللَّه عليه و آله فرمود : هر كس گرفتار ناراحتى و تنگى شود آسايش از او سلب مىگردد .\r\n( 3 ) 4 . امام باقر عليه السّلام فرمود : حواريون به عيسى بن مريم سلام اللَّه عليه گفتند : اى معلم خوبىها براى ما بيان كن كدام يك از اعمال از همه سخت‌تر است ؟ گفت : از همه سخت‌تر صفت غضب مىباشد .\r\nگفتند : چگونه بايد از غضب كناره‌گيرى كرد فرمود : غضب نكنيد گفتند :\r\nغضب از كجا شروع مىشود فرمود : از تكبر و خودخواهى و كوچك شمردن مردم .\r\n( 4 ) 5 . حضرت صادق عليه السّلام فرمود : هر كس در هنگام تمايل نفس از مشتهيات خوددارى كند و در هنگام غضب خشم خود را فرو برد و در هنگام خوشحالى از حدش تجاوز ننمايد ، خداوند جسم او را بر آتش حرام مىكند .\r\n( 5 ) 6 . در محضر حضرت باقر عليه السّلام از غضب گفتگو شد امام فرمود : مردى به آن اندازه غضب آلود و خشم دارد كه هيچ كس از وى راضى نيست اين چنين شخصى از اهل دوزخ است ، هر مردى كه حال غضب براى او پيش آيد فورا بر زمين بنشيند و غضبش فرو مىنشيند .\r\nاگر در حال نشستن غضب براى او پيش آيد بايد فورا قيام كند تا غضب شيطانى او فرو نشيند هر مردى به يكى از خويشاوندان خود غضب كرد بايد فورا به طرف او برود از وى دلجوئى كند ، زيرا هر گاه انسان با ارحام خود محبت كند غضب او ساكن مىشود .\r\n( 6 ) 7 . امام صادق عليه السّلام فرمود : سه گروه هستند كه روز قيامت به خداوند نزديك مىشوند و در تحت عنايت خداوند قرار مىگيرند تا خدا از حساب مردم فارغ شود . كسانى كه در حال قدرت غضب كنند و اين غضب آن‌ها را به ظلم نكشاند و به زيردستان ستم روا ندارد كسى كه با دو نفر همراهى مىكند و بين آن دو فرقى نمىگذارد و هر دو را يكسان مىنگرد و مردى كه حق را مىگويد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاگر چه به ضررش باشد ، هر كس داراى اين صفات باشد در ظل عنايت پروردگار قرار خواهد گرفت .\r\n( 1 ) 8 . حضرت رسول صلى اللَّه عليه و آله فرمود : مردانگى به نيروى جسمانى نيست كه همگان را با پنجه نيرومند خود بر زمين افكند . بلكه نيرومند كسى است كه بتواند خشم خود را فرو برد .\r\n( 2 ) 9 . مردى به ابو ذر گفت : تو همان كسى هستى كه فلان مرد تو را تبعيد كرد ، اگر در تو خيرى بود تبعيدت نمىكردند ، ابو ذر گفت : اى فرزند برادرم ، جلو من گردنه‌هاى صعب العبورى هست اگر از آنها گذشتم سخنانت به من زيان نمىرساند ، و اگر نگذشتم بدتر از آنچه مىگوئى مىباشم .\r\n( 3 ) 10 . حضرت باقر عليه السّلام فرمود : سليمان بن داود گفت : در نزد ما هست آنچه را مردم دارند و يا ندارند . ما مىدانيم آنچه را مردم مىدانند و نمىدانند ، ما چيزى بهتر از خوف و خشيت از خداوند نديديم بايد در غيبت و حضور از خداوند ترسيد ، بايد در فقر و توانگرى ميانه‌رو باشيد . بايد حق را هنگام خوشى و ناخوشى بگوئيد ، و در هر حال در پيشگاه خداوند تضرع و لابه نمائيد .\r\n( 4 ) 11 . حضرت رضا عليه السّلام فرمود : خداوند متعال به يكى از پيامبران فرمود :\r\nهر گاه صبح از خانه بيرون شدى نخستين چيزى كه با آن روبرو شدى آن را بخور ، دومى را مخفى بدار سومى را قبول كن چهارمى را نااميد نكن و از پنجمى دورى گزين .\r\nآن مرد الهى هنگامى كه صبح از خانه‌اش بيرون شد ناگهان كوهى بزرگ و سياه مقابلش ظاهر شد وى ايستاد و گفت : خداوند امر كرد اين كوه را بخورم ، او سرگردان ماند كه چه كند ؟ او در فكر فرو رفت و گفت : خداوند مرا بدون جهت به چيزى امر نمىكند .\r\nوى به طرف كوه رفت و هر چه نزديك‌تر مىشد كوه كوچك‌تر مىگرديد ، تا آنگاه كه كوه به اندازه يك لقمه شد وى آن را خورد و بسيار خوشمزه يافت ، بعد به راه خود ادامه داد و در بين راه يك طشتى از طلا يافت و گفت : خدا امر\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكرد اين را مخفى بدارم و لذا آن را در زير خاك پنهان كرد .\r\nسپس گذشت و مشاهده كرد كه طشت طلا از زير خاك ظاهر شده است ، گفت : من دستور خداوند را انجام دادم و بعد به راه خود ادامه داد و ناگهان مشاهده كرد كه آن طشت در حال پرواز است و يك باز شكارى نيز با آن در حال پرواز مىباشد و آن طشت پيرامون او پرواز مىكرد .\r\nآن پيامبر گفت : خداوند امر كرده كه من اين را قبول كنم ، در اين جا آستين خود را باز كرد و آن پرنده در آستين او جاى گرفت ، باز گفت : شكار مرا گرفتى در حالى كه من چند روز دنبال آن بودم گفت : خداى من امر كرده است اين پرنده را مأيوس نكنم ، بعد پاره ازران او را كند و به طرف باز انداخت .\r\nبعد از آن جا عبور كرد و در بين راه به گوشت مردارى برخورد كه گنديده بود و كرم‌ها در آن جاى گرفته بودند ، گفت : خداوند به من امر كرده كه از اين جا فرار كنم از آن جا دور شد و برگشت و بعد از اينكه به خانه‌اش بازگشت در خواب به او گفتند : مىدانى اين‌ها چه بود كه مشاهده كردى ؟\r\nاما آن كوه در واقع غضب بود زيرا هر گاه بنده‌اى غضب كند خودش را نخواهد ديد و از شدت غضب مقام خود را فراموش مىكند ، انسان هر گاه خود را نگه دارد و مقامش را بشناسد خشمش را فرو برد ، پايان كارش مانند لقمه مىشود كه خورده شود .\r\nاما داستان طشت طلا ، آن در حقيقت كارهاى شايسته آدمى است كه هر گاه بنده‌اى آن را مخفى بدارد ، خداوند آن را آشكار مىكند و براى آخرتش ذخيره مىگرداند .\r\nاما داستان پرنده ، آن در واقع مردى است كه تو را نصيحت مىكند و تو هم بايد نصيحت او را قبول كنى . و اما داستان باز ، در حقيقت مردى است كه از تو حاجتى مىخواهد و تو او را بايد نااميد نكنى ، و اما داستان گوشت ، غيبت است كه بايد از آن دورى كنى .\r\n( 1 ) 12 . حضرت رسول صلى اللَّه عليه و آله فرمود : محبت خدا لازم و واجب است براى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكسى كه غضب كند و بعد خشم خود را فرو برد و محبت نمايد .\r\n( 1 )\r\n\r\nدر حسد\r\n( 2 ) 1 . حضرت صادق عليه السّلام فرمود : هنگامى كه حضرت نوح سلام اللَّه عليه از كشتى پائين آمد و شيطان نزد او رفت و گفت : در روى زمين مردى بزرگتر از تو نيست كه منت او بر من از همگان بيشتر باشد تو از خداوند خواستى كه اين بدكاران را هلاك كند و مرا از آنها راحت كردى ، اينك تو را به دو خصلت تعليم مىدهم ، از حسد دورى كن كه من گرفتار او شدم . و از حرص بپرهيز كه آدم گرفتار او شد .\r\n( 3 ) 2 . حضرت رسول صلى اللَّه عليه و آله صلى اللَّه عليه و آله فرمود : اى على از سه خصلت بزرگ تو را نهى مىكنم كه آنها عبارتند از : حسد ، دروغ و حرص .\r\n( 4 ) 3 . فرمود : هر كس به انجام پنج چيز ضمانت دهد من بهشت را براى او ضمانت مىكنم . مردم را نصيحت كند ، راه خدا را در پيش گيرد ، از رسول پيروى كند ، قرآن را مورد عمل قرار دهد ، پيرو دين خدا باشد و مسلمانان را به طرق خير و سعادت رهنمون گردد .\r\n( 5 ) 4 . حسد نيكىها را مىخورد همان گونه كه آتش هيزم را مىخورد .\r\n( 6 ) 5 . امام صادق سلام اللَّه عليه فرمود : ايمان در دل مردى قرار نمىگيرد كه در وى بخل ، حسد و ترس باشد ، مؤمن هرگز حريص و بخيل و ترسو نيست .\r\n( 7 ) 6 . حضرت رسول صلى اللَّه عليه و آله فرمود : برادرت را شماتت مكن كه خداوند بر او ترحم مىكند و تو را گرفتار شماتت مىنمايد .\r\n( 8 ) 7 . خداوند متعال براى سليمان بن داود عليهما السّلام پيام فرستاد و گفت : من تو را به هفت چيز وصيّت مىكنم . نخست بر كسى از بندگان من حسد مبر و از بندگان شايسته من غيبت نكن ، سليمان عرض كرد : بار خدايا همين دو بس است .\r\n( 9 ) 8 . روايت شده كه موسى بن عمران عليه السّلام مردى را نزديك عرش ديد و به\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمكان او غبطه خورد . موسى از حال وى جويا شد گفتند : او هرگز به مقام و منزلت كسى حسد نمىبرد .\r\n( 1 ) 9 . رسول اكرم صلى اللَّه عليه و آله فرمود : غافل‌ترين مردم كسى است كه از تغييرات دنيا پند نگيرد . و بىنيازترين مردم كسى است كه اسير حرص نباشد .\r\n( 2 )\r\n\r\nدر رياء\r\n( 3 ) 1 . حضرت صادق عليه السّلام فرمود : هر ريائى شرك است . هر كس براى مردم كار كند بايد از مردم انتظار پاداش داشته باشد و هر كس براى خدا كار كند خداوند پاداش او را مىدهد .\r\n( 4 ) 2 . فرمود : از خداوند بترسيد و براى او كار كنيد ، هر كس براى خدا كار كند حاجت او را خدا روا مىكند و هر كس براى مردم كار كند خدا او را به مردم وامىگذارد .\r\n( 5 ) 3 . حضرت رضا عليه السّلام فرمود : اى ابن عرفه هر كس كارى بكند خداوند نتيجه آن را به صاحبش مىدهد . اگر نيك باشد نيك ، و اگر بد باشد بد خواهد ديد .\r\n( 6 ) 4 . عمر بن يزيد گويد : با حضرت صادق عليه السّلام شام مىخوردم آن جناب اين آيه شريفه را تلاوت كردند :   بَلِ الْإِنْسانُ عَلى نَفْسِهِ بَصِيرَةٌ وَ لَوْ أَلْقى مَعاذِيرَهُ   .\r\nامام فرمود : اى ابو حفص انسان چه مىكند كه بر خلاف گفته‌هاى خداوند خود را به مردم نزديك سازد . رسول خدا صلى اللَّه عليه و آله فرمود : هر كس يك كار پنهانى بكند خداوند او را پاداش مىدهد اگر نيك باشد و يا بد .\r\n( 7 ) 5 . امام صادق عليه السّلام فرمود : كارهاى خود را براى رضاى خداوند انجام دهيد و مردم را در نظر نداشته باشيد ، هر چه براى خدا بكنيد نزد خدا محفوظ مىماند و اگر براى مردم انجام دهيد به طرف خدا نخواهد رفت ، دين خود را وسيله مخاصمه قرار ندهيد زيرا دشمنى دل آدمى را مريض مىكند .\r\nخداوند متعال به رسولش فرمود : تو نمىتوانى كسانى را كه دوست دارى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهدايت كنى و به طرف خدا و قرآن فراخوانى ، اين خداوند است كه هر كس را بخواهد هدايت مىكند و نيز فرمود : آيا تو مىخواهى مردم را با كراهت به طرف اسلام دعوت كنى .\r\n( 1 ) 6 . على عليه السّلام فرمود : براى خدا كار كنيد و رياء نداشته باشيد ، زيرا هر كس براى خداوند كار نكند خداوند او را به مردم وامىگذارد .\r\n( 2 ) 7 . حضرت رسول صلى اللَّه عليه و آله فرمود : هنگامى كه روز قيامت فرا رسيد منادى فرياد مىزند كه همه آن را مىشنوند ، كجا هستند كسانى كه مردم را عبادت مىكردند ، اينك برخيزيد و مزد خود را از آنها بگيريد من عملى را كه به مسائل دنيائى آلوده شود قبول نمىكنم .\r\n( 3 ) 8 . على عليه السّلام فرمود : همه دنيا به جهل آلوده است مگر آن جاهائى كه به نور علم روشن شده باشند ، علم نيز راهنما هست ولى عمل به آن نتيجه بخش است ، اعمال همه در معرض رياء مىباشند مگر اينكه از روى خلوص انجام شده باشند و اخلاص هم در معرض خطر است و بايد ديد پايان كار چه خواهد شد .\r\n( 4 )\r\n\r\nدر عجب و خودخواهى\r\n( 5 ) 1 . خداوند متعال مىفرمايد : اى كسانى كه ايمان آورده‌ايد صدقات خود را با منت گذاشتن به نيازمندان باطل نسازيد ، منت گذاشتن در واقع عجب و خودخواهى صدقه دهنده است .\r\n( 6 ) 2 . در محاسن روايت شده كه خداوند متعال مىفرمايد : بعضى از بندگان مؤمن از من سؤال مىكنند كه او را به عبادت توفيق دهم ، من چون او را دوست دارم به اين خواسته‌اش توجه نمىكنم ، براى اينكه وى در اثر عبادت و طاعت دچار عجب نگردد .\r\n( 7 ) 3 . امام صادق عليه السّلام فرمود : هنگامى كه خداوند ابراهيم عليه السّلام را به عنوان دوست خود برگزيد ، به جبرئيل فرمود : زود ابراهيم را درياب كه گرفتار عجب نشود .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n( 1 ) 4 . حضرت باقر عليه السّلام فرمود : خداوند متعال مىفرمايد : بعضى از بندگان مؤمن از من توفيق عبادت مىخواهند من به جهت اينكه براى او عجب و خودپسندى پيش نيايد اين توفيق را به وى نمىدهم ، بعضى از بندگان مؤمن را فقط فقر اصلاح مىكند و اگر او را بىنياز كنم هلاك مىگردد .\r\n( 2 ) 5 . حضرت رسول صلى اللَّه عليه و آله فرمود : خداوند متعال مىفرمايد : بعضى از بندگان من شايستگى پيدا نمىكنند مگر اينكه توانگر شوند و تندرست باشند ، لذا من آنها را ثروتمند مىكنم و بدن آنان را سالم مىگردانم تا امور دين آنها اصلاح گردد .\r\nبعضى از بندگان مؤمن كسانى هستند كه دين آنها فقط با فقر و تنگدستى و بيمارى محفوظ مىماند و من مىدانم كه دين آنها را چگونه نگه دارم ، بعضى از بندگان مؤمن بسيار كوشش مىكنند كه عبادت كنند ، آنها شب‌ها از خواب شيرين بر مىخيزند و خود را به مشقت مىاندازند و عبادت مىكنند .\r\nبعضى از شب‌ها من اين چنين بندگان را خواب مىبرم و آنها موفق نمىشوند از خواب برخيزند و عبادت كنند ، او صبح از خواب بر مىخيزد و از اينكه در خواب مانده و نتوانسته نماز شب بخواند خود را سرزنش مىكند و اظهار ناراحتى مىنمايد .\r\nاگر اين مرد مؤمن همه شب‌ها موفق شود نماز شب بخواند عجب او را فرا مىگيرد و همين عجب و خودخواهى او را به فساد مىكشاند ، و او در اثر خودخواهى خويشتن را هلاك خواهد كرد و او چنين خيال مىكند كه بهتر از او عابدى نيست ، و در نتيجه از خداوند دور مىگردد .\r\n( 3 ) 6 . على عليه السّلام فرمود : تواضع بالاترين مقام آدم است عجب و خودخواهى آدمى را به وحشت و تنهائى گرفتار مىكند . از مرد خودخواه متكبر كه تا ديروز نطفه بود و حالا فخر و مباهات مىكند تعجب مىكنم در حالى كه اين مرد فردا مردارى خواهد شد .\r\n( 4 ) 7 . حضرت رسول صلى اللَّه عليه و آله فرمود : يكى از روزها موسى بن عمران در جايى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنشسته بود ، در اين هنگام شيطان نزد او آمد و كلاه رنگينى در سر گذاشته بود .\r\nهنگامى كه نزد موسى رسيد كلاه از سر برداشت و به موسى سلام كرد ، موسى گفت : شما كه هستيد ؟ گفت : من شيطان هستم .\r\nموسى عليه السّلام گفت : تو شيطان هستى خداوند تو را به خود نزديك نكند .\r\nگفت : آمده‌ام به جهت مقامى كه در نزد خداوند دارى بر تو سلام كنم . موسى گفت : اين كلاه چيست ؟ گفت : به وسيله آن دل‌هاى مردم را به طرف خود جذب مىكنم .\r\nحضرت موسى عليه السّلام گفت : به من بگو آن كدام گناه است كه اگر فرزند آدم مرتكب آن شد تو بر آن مسلط مىگردى . گفت : هنگامى كه گرفتار عجب مىشود ، و اعمالش را زياد مشاهده مىكند و گناهانش در نظرش كوچك جلوه مىنمايد .\r\n( 1 ) 8 . رسول اكرم صلى اللَّه عليه و آله فرمود : خداوند متعال به داود عليه السّلام فرمود : گناه‌كاران را بشارت بده و صديقان را بترسان . داود گفت : چگونه آنها را بشارت و اين‌ها را بترسانم . فرمود : اى داود ، به گناه‌كاران بشارت بده كه آن‌ها را مورد رحمت خود قرار مىدهم و گناه آنان را مىبخشم ، اما صديقان را بترسان كه عجب آنها را فرا نگيرد و اگر خودخواه شدند همه خوبىهاى آنان از بين مىرود .\r\n( 2 ) 9 . على عليه السّلام فرمود : گناهى كه تو را بدحال كند و ناراحت گرداند بهتر است از كار خوبى كه براى تو عجب آورد .\r\n( 3 ) 10 . فرمود : عجب و خودبينى مرد يكى از چيزهائى است كه بر عقل آدمى حسد مىبرد .\r\n( 4 ) 11 . فرمود : وحشتى بالاتر از عجب نيست ، زيرا عجب موجب مىگردد كه مردم آدمى را تنها بگذارند .\r\n( 5 ) 12 . حضرت صادق عليه السّلام فرمود : رسول خدا صلى اللَّه عليه و آله فرمودند : اگر نه اين بود كه گناه براى مؤمن بهتر از عجب مىباشد ، خداوند متعال هرگز نمىگذاشت كه بنده مؤمنش مرتكب گناه بشود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n( 1 ) 13 . حضرت رسول صلى اللَّه عليه و آله فرمود : خداوند متعال مىفرمايد : من داناترم به اينكه چه چيز بندگان مؤمن مرا اصلاح مىكند ، بعضى از بندگانم شب‌ها از خواب برمىخيزند و نماز مىگذارند و پاره‌اى از شب‌ها در خواب مىمانند و بيدار نمىشوند كه تهجد به جا آورند . آنها از اين عدم توفيق بسيار ناراحت مىكردند و خود را سرزنش مىكنند ، در حالى كه اگر اين حالات براى آنها پيش نيايد آنان خود را بالاتر از همه مىدانند و گرفتار عجب و خودبينى مىشوند و از اين جهت در دين آنها نقصان پديد مىآيد و آخرت آنان خراب مىگردد .\r\nپس اكنون بايد عاملان و نيكوكاران به اعمال خود اتكاء نداشته باشند ، زيرا اگر آنها هر چه كوشش كنند باز هم مقصر مىباشند و حق مطلب را آن طور كه هست اداء نكرده‌اند . آنها اگر بخواهند به بهشت رضوان برسند و مورد عنايت و كرامت قرار بگيرند و در جوار رحمت من جاى گيرند بايد سخت بكوشند .\r\nمؤمنان همواره بايد به رحمت خداوند اميد داشته باشند و به لطف خدا خوشحال گردند و اطمينان پيدا كنند فضل و رحمت خدا شامل آنها خواهد شد ، خداوند آنها را مورد عفو قرار مىدهد و به رضوان خود مىرساند و آرزوهاى آنان را برآورده مىكند .\r\n( 2 ) 14 . رسول خدا صلى اللَّه عليه و آله فرمود : سه چيز آدمى را هلاك مىكند و سه چيز آدمى را نجات مىدهد ، اما آن سه خصلتى كه موجب هلاكت مىگردد ، بخل ، هواى نفس و خودبينى است . و آن سه چيز كه آدمى را نجات مىدهد خوف از خدا در آشكار و نهان ، ميانه‌روى در فقر و توانگرى ، و عدالت در هنگام غضب و خوشنودى .\r\n( 3 )\r\n\r\nدر ظلم\r\n( 4 ) 1 . على عليه السّلام گفت : رسول خدا صلى اللَّه عليه و آله فرمود : از ظلم پرهيز كنيد كه آن دل‌هاى شما را خراب مىكند .\r\n( 5 ) 2 . رسول خدا صلى اللَّه عليه و آله فرمود : هر كس با ظالم همراهى كند و از وى يارى\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nنمايد و بداند كه او ظالم است از دين اسلام خارج مىباشد .\r\n( 1 ) 3 . فرمود : هر مؤمنى كه دست از حرام بازدارد ، خداوند در برابر اين گذشت هفتاد حج در نامه اعمال او مىنويسد .\r\n( 2 ) 4 . فرمود : هر گاه يك لقمه حرام در معده كسى قرار گيرد ، فرشتگان او را لعنت مىكنند .\r\n( 3 ) 5 . فرمود : هر بنده‌اى كه از خدا برايش پندى بيايد آن در واقع نعمتى است كه از پروردگار به او مىرسد ، اگر آن پند را قبول كند بايد سپاسگزارى نمايد . و اگر نپذيرفت خداوند روز قيامت آن را بر وى حجت خواهد گرفت و بر او خشم خواهد كرد .\r\n( 4 ) 6 . فرمود : عدالت يك ساعت بهتر است از هفتاد سال كه روزهاى آن را روزه و شب‌ها را عبادت كرده باشد و ظلم يك ساعت بدتر است از گناه شصت سال .\r\n( 5 ) 7 . فرمود : هر كس صبح كند و تصميم بگيرد كه به هيچ كس ظلم نكند ، خداوند گناهان او را مىآمرزد .\r\n( 6 )\r\n\r\nدر ارتباط با حكام\r\n( 7 ) 1 . رسول اكرم صلى اللَّه عليه و آله فرمود : هر كس سرپرست ده نفر باشد و در بارهء آنها عدالت نكند روز قيامت دست و پا و سر او را در سوراخ تبرى قرار مىدهند .\r\n( 8 ) 2 . فرمود : هر كس مدير يكى از كارهاى مسلمانان باشد و كار آنها را ضايع كند خداوند هم او را به حال خودش وامىگذارد .\r\n( 9 ) 3 . على عليه السّلام فرمود : هر كس كارهاى مسلمانان را به عهده گيرد و در خانه خود را روى آنها ببندد و مردم را از خود دور كند ، مورد خشم و غضب خداوند قرار مىگيرد مگر اينكه در خانه‌اش را باز كند و به اوضاع و احوال مردم رسيدگى نمايد ، و احتياج آنها را رفع كند .\r\n( 10 ) 4 . امام صادق عليه السّلام فرمود : خداوند گروهى را در خانه جباران جاى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمىدهد تا به دوستانش كمك كنند و از آنها دفع ظلم نمايند ، اين جماعت آزادشدگان خداوند از آتش دوزخ مىباشند .\r\n( 1 ) 5 . فرمود : كفاره كارهاى حكومتى برآوردن حوائج برادران ايمانى است .\r\n( 2 ) 6 . حضرت رضا عليه السّلام فرمود : خداوند در درگاه سلاطين و حكام دوستانى دارد كه به وسيله آنها از دوستان خود ظلم را دفع مىكند .\r\n( 3 ) 7 . امام صادق عليه السّلام فرمود : از حكام و سلاطين حاجت خود را نخواهيد كه آنها روز قيامت از ما حاجت خواهند خواست .\r\n( 4 ) 8 . حضرت رسول صلى اللَّه عليه و آله فرمود : خداوند مردمانى دارد كه آنها را به نعمت خود مخصوص گردانيده و منافع بندگان را در دست آنها قرار داده است ، هر گاه آن نعمت‌ها را به مردم بدهند و انفاق كنند نعمت‌ها را در نزد آنها ثابت مىگرداند و اگر انفاق نكنند از آنها مىگيرد و به ديگران مىدهد .\r\n( 5 ) 9 . رسول اكرم صلى اللَّه عليه و آله فرمود : خداوند در ميان بندگان خود مردمانى دارد كه نيازمندى مردم را در اختيار آنها قرار داده است ، اين جماعت از عذاب خداوند ايمن مىباشند .\r\n( 6 ) 10 . حضرت صادق عليه السّلام فرمود : بدترين مردم پادشاهان مىباشند ، زيرا آنها هميشه در برابر صاحبان حق قرار مىگيرند .\r\n( 7 ) 11 . عبد اللَّه سنان مىگويد : ما گروهى در خدمت حضرت صادق عليه السّلام بوديم آنها از حاكم وقت سخن گفتند ، همه كسانى كه در مجلس بودند او را سب و لعن كردند ، امام فرمود : حاكم را فحش ندهيد زيرا وى سايه خدا در زمين است ، از خداوند بخواهيد او را اصلاح كند اگر او خوب شود شما هم خوب مىشويد .\r\n( 8 ) 12 . امام باقر عليه السّلام فرمود : خداوند متعال مىفرمايد : منم خدائى كه جز او خدائى نيست ، من پادشاه پادشاهان هستم ، دل سلاطين در دست من است . هر گروهى كه از من اطاعت كنند ، دل سلطان را نسبت به آنها نرم مىكنم ، هر قومى كه از من نافرمانى كنند سلطان را نسبت به آنان دل سرد مىنمايم تا به آنها\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسخت بگيرد .\r\n( 1 ) 13 . حسن بن جهم گويد : به حضرت موسى بن جعفر عليهما السّلام عرض كردم :\r\nمن در نزد حاكم حاضر مىشوم و ليكن او از خلق طرفدارى نمىكند و بر خلاف فرمان خدا عمل مىنمايد ، آيا من او را نهى كنم . فرمود : مانعى ندارد .\r\n( 2 ) 14 . رسول خدا صلى اللَّه عليه و آله فرمود : هر كس طبق ميل مردم سخن گويد و خدا را به خشم آورد مردم او را مذمت خواهند كرد ، هر كس براى رضاى خدا سخن حق بگويد و مردم از وى ناراضى شوند خداوند او را در كنف حمايت خود حفظ مىكند و كيد حاسدان و ظالمان را از وى بر طرف مىسازد و از وى يارى مىنمايد و پشتيبانى مىكند .\r\n( 3 ) 15 . رسول اكرم صلى اللَّه عليه و آله فرمود : هر كس براى خوشنودى حاكمى سخنى بگويد و خداوند را به خشم آورد از دين خدا بيرون مىگردد .\r\n( 4 ) 16 . امام صادق عليه السّلام فرمود : از بزرگوارى مؤمن اين است كه اگر مشاهده كرد دشمن او از خدا نافرمانى مىكند و به معصيت آلوده است او را يارى كند و وى را از معصيت باز دارد .\r\n( 5 )\r\n\r\nدر منهيات\r\n( 6 ) 1 . حضرت رسول صلى اللَّه عليه و آله فرمود : چيزى نزد خدا گرامىتر از ايمان نيست ، پروردگار كارهاى نيك را دوست مىدارد ، و مىخواهد مردم از منهيات دورى كنند .\r\n( 7 ) 2 . فرمود : با انگشت به طرف باران اشاره نكنيد و همچنين به سوى ماه نو اشاره ننمائيد كسى كه از راه ربا غذا تهيه مىكند و كسى كه از آن طعام مىخورد و كسى كه در دفتر رباخوار كار مىكند و اسناد مدارك را مىنويسد و كسى كه براى رباخوار گواهى مىدهد ، كسى كه در بدن مردم خال مىكوبد و كسى كه در بدنش خال كوبيده مىشود و كسى كه شكار مىكند و يا كسى كه براى او شكار مىشود همه اينها در لسان محمد صلى اللَّه عليه و آله ملعون مىباشند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n( 1 ) 3 . حضرت باقر سلام اللَّه عليه فرمود : كسى كه در قبرستان قضاء حاجت كند يا ايستاده بول نمايد يا در آب بول كند و يا با يك كفش راه برود ، يا ايستاده آب بياشامد ، يا تنها در يك اطاق بسر برد و يا با دست چرب به خواب رود ، شيطان بر او چيره مىشود و او را ترك نمىكند تا آن وقت كه خدا بخواهد .\r\nشيطان در اين حالات بهتر مىتواند بر انسان مسلط شود ، رسول اكرم صلى اللَّه عليه و آله در يكى از جنگ‌ها از بيابانى گذشتند و فرمودند : در اين بيابان اجنه زندگى مىكنند و شما هر كدام با رفيق خود از اين جا عبور كنيد و كسى حق ندارد به تنهائى از اين جا بگذرد .\r\nراوى گويد : يكى از ياران رسول خدا به تنهائى از آن جا گذشت و مصروع شد . جريان او را براى رسول اكرم صلى اللَّه عليه و آله نقل كردند ، نبى گرامى انگشت ابهام او را گرفت و فشار داد و گفت : اى خبيث من رسول خدا هستم اكنون به نام خداوند بيرون رو .\r\nراوى گويد : آن مرد بلافاصله بهبودى يافت و حال عادى پيدا كرد ، در روايت ديگرى آمده كه شيطان در يكى از اين حالات بر او مسلط مىشود و اگر كسى در اين جا گرفتارى برايش بيايد از وى دست برنمىدارد تا آنگاه كه خداوند بخواهد .\r\n( 2 ) 4 . امام كاظم عليه السّلام فرمود : سه دسته احتمال جنون در باره آنها مىرود ، قضاء حاجت در قبرستان ، راه رفتن با يك كفش و خوابيدن تنها در يك منزل .\r\n( 3 ) 5 . امام باقر عليه السّلام فرمود : شيطان هنگامى مىتواند به انسان مسلط شود كه آدمى به تنهائى در يك منزل به خواب رود .\r\n( 4 ) 6 . حضرت صادق عليه السّلام فرمود : جدال نكن كه آبرويت مىرود . همچنين با مردم حليم و سفيه مجادله مكن ، زيرا حليم بر تو غلبه مىكند و نادان تو را خرفت مىنمايد .\r\n( 5 ) 7 . امام باقر عليه السّلام فرمود : كسى كه تو را نصيحت مىكند اگر شما را بگرياند از وى متابعت كن و اگر كسى با تو به خيانت رفتار مىكند اگر چه شما را\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبخنداند از وى دورى كن و بدانيد كه همه با هم با خداوند ديدار خواهيد كرد .\r\n( 1 ) 8 . شخصى از حضرت باقر عليه السّلام پرسيد مرد بدزبانى مرا بسيار اذيت مىكند ، آيا از اخلاق و خصوصيات او براى مردم چيزى بگويم يا با وى مدارا كنم ؟ امام عليه السّلام فرمود : مدارا كردن بهتر است و هر مشكلى آسانى هم دارد و بدانيد كه پايان نيك براى پرهيزكاران مىباشد .\r\n( 2 ) 9 . حضرت صادق عليه السّلام فرمود : آدم دانا سخن بىمعنى و لغو بر زبان جارى نمىكند .\r\n( 3 ) 10 . حضرت رسول صلى اللَّه عليه و آله فرمود : اگر در چيزى شومى باشد همانا در زبان است .\r\n( 4 ) 11 . لقمان در وصيّت خود به فرزندش گفت : اى فرزند هر گاه در جاهاى بدى قرار گيرى متهم مىشوى .\r\n( 5 ) 12 . حضرت صادق عليه السّلام فرمود : هر گاه مؤمنى برادر مؤمنش را متهم كند ايمان در دلش از بين مىرود همان گونه كه نمك در آب حل مىشود .\r\n( 6 ) 13 . حضرت رسول صلى اللَّه عليه و آله فرمود : مؤمن دو بار از يك سوراخ گزيده نمىشود .\r\n( 7 ) 14 . مردى حضرت رسول صلى اللَّه عليه و آله را ملاقات كرد و گفت : يا رسول اللَّه من شترم را با مهار كردن رها كنم ، و يا با توكل بر خداوند شترم را بدون مهار به بيابان‌ها رها سازم ، فرمود : با مهار كردن توكل بر خدا كن و آن را رها نما .\r\n( 8 ) 15 . معاوية بن عمار گويد : خدمت حضرت صادق عليه السّلام عرض كردم : يك برده مىتواند موى صاحبش را كه زن باشد مشاهده كند ؟ فرمود : آرى ، و ساقش را هم مىتواند مشاهده كند .\r\n( 9 ) 16 . فرمود : مردى كه اخته شده به شفاعت مؤمن و يا پدر و برادرش وارد بهشت نمىشود .\r\n( 10 ) 17 . حضرت كاظم عليه السّلام به يكى از فرزندانش فرمود : بيش از اندازه خود را براى عبادت به زحمت دچار نكن ، زيرا خداوند به اندازه استحقاق عبادت\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nنمىشود .\r\n( 1 )\r\n\r\nدر مذمت شهرت\r\n( 2 ) 1 . حضرت رسول صلى اللَّه عليه و آله فرمود : گرفتارى براى مرد همين بس كه آن چنان مشهور شود كه مردم با انگشت به طرف او اشاره كنند و به يك ديگر نشان دهند .\r\n( 3 ) 2 . حضرت صادق عليه السّلام فرمود : خداوند دو شهرت را مبغوض مىدارد ، يكى شهرت به لباس و يكى شهرت به نماز .\r\n( 4 ) 3 . حضرت مجتبى عليه السّلام فرمود : هر كس لباسى كه او را مشهور كند بپوشد خداوند او را روز قيامت لباسى از آتش مىپوشاند .\r\n( 5 ) 4 . حضرت صادق عليه السّلام فرمود : شما چه مىكنيد هنگامى كه يكى از شما كار نيكى از وى آشكار شود ولى در باطن غير از اين باشد ، اما اگر كسى در نهان خوب باشد زندگى ظاهرى او هم خوب مىشود .\r\n( 6 ) 5 . رسول اكرم صلى اللَّه عليه و آله فرمودند : هر گاه بنده‌اى نهان و آشكارش يكى باشد ، خداوند به اين بنده مباهات مىكند و مىفرمايد : اين بنده شايسته من است .\r\n( 7 ) 6 . على عليه السّلام فرمود : رسول خدا صلى اللَّه عليه و آله فرمود : هيچ بنده‌اى نيست مگر اينكه يك ظاهر دارد و يك باطن ، هر كس باطن خود را پاك كند خداوند ظاهر او را پاك مىگرداند ، هر كس باطن خود را تباه كند خداوند ظاهر او را تباه مىكند .\r\nهر بنده‌اى يك شهرت در ميان اهل آسمان دارد و شهرتى در ميان اهل زمين و هر گاه وضعش در آسمان خوب باشد در زمين هم خوب مىباشد ، و اگر در آسمان خوب نبود در زمين هم اين چنين است راوى گويد : عرض كرديم :\r\nمقصود از شهرت در اين جا چيست ؟ فرمود : دوست داشته باشد مردم او را ياد كنند .\r\n( 8 ) 7 . حضرت باقر عليه السّلام فرمود : هر كس ظاهرش از باطنش رجحان داشته باشد ، روز قيامت اعمالش سبك مىشود .\r\n( 9 ) 8 . امام صادق سلام اللَّه عليه فرمود : هر كس زينت كند براى مردم به\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nآنچه خداوند دوست مىدارد و در نزد خداوند ظاهر شود به آنچه خداوند آن را دوست نمىدارد ، روز قيامت در حالى كه پروردگار بر او خشمگين مىباشد در پيش‌گاه خدا حاضر مىگردد .\r\n( 1 )\r\n\r\nدر تحقير مؤمن\r\n( 2 ) 1 . حضرت صادق عليه السّلام فرمود : هر كس مؤمن فقيرى را كوچك بشمارد ، خداوند او را تحقير مىكند تا آنگاه كه از آن مؤمن عذر بخواهد و از تحقير او دست باز دارد .\r\n( 3 ) 2 . فرمود : هر كس مؤمنى را خوار بدارد و يا كوچك بشمارد ، خداوند روز قيامت او را به مردم نشان مىدهد و در بين مردم رسوايش مىكند .\r\n( 4 ) 3 . فرمود : فقراء شيعيان ما را تحقير نكنيد ، زيرا هر كس مؤمنى را تحقير كند و او را سبك بشمارد ، خداوند هم او را حقير مىگرداند تا آن گاه كه دست از اين عمل باز دارد .\r\n( 5 ) 4 . رسول خدا صلى اللَّه عليه و آله فرمود : هر كس يكى از دوستان مرا مورد اهانت قرار دهد با من به جنگ برخاسته است .\r\n( 6 ) 5 . امام صادق سلام اللَّه عليه فرمود : به فقراء شيعيان على صلى اللَّه عليه و آله توهين نكنيد ، و بدانيد كه يكى از آنها به اندازه قبيله ربيعه و مضر شفاعت مىكند .\r\n( 7 ) 6 . رسول خدا صلى اللَّه عليه و آله فرمود : هر كس يكى از دوستان مرا خوار بدارد ، با من به جنگ روبرو برخاسته است .\r\n( 8 ) 7 . امام صادق سلام اللَّه عليه فرمود : كسى كه مؤمنى را اهانت كند با من اعلان جنگ داده است و من زودتر از همه به يارى دوستانم مىآيم .\r\n( 9 ) 8 . فرمود : هر كس دين خدا را بزرگ بشمارد ، حقوق برادران را نيز بزرگ مىشمارد .\r\n( 10 ) 9 . حضرت صادق عليه السّلام فرمود : خداوند متعال مىفرمايد : هر كس بندهء مؤمن مرا خوار بكند با من اعلان جنگ داده است و هر كس بندهء مؤمن مرا\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nگرامى بدارد از غضب من در آسايش خواهد بود .\r\n( 1 ) 10 . فرمود : هر كس بدون منت حاجت مؤمنى را برآورد ، خداوند او را در بهشت جاى مىدهد .\r\n( 2 )\r\n\r\nدر رازدارى\r\n( 3 ) 1 . على عليه السّلام فرمود : هر كس راز خود را مخفى بدارد خير و خوشى را در اختيار خواهد داشت ، و هر خبرى كه از دو نفر تجاوز كرد پخش مىگردد .\r\n( 4 ) 2 . امام صادق عليه السّلام فرمود : دوست خود را از رازت مطلع كن ، مگر آن رازى كه دشمن از وى آگاه شده ، زيرا روزى همين دوست دشمن مىشود .\r\n( 5 ) 3 . حضرت كاظم سلام اللَّه عليه فرمود : اگر در دست خود چيزى دارى سعى كن دست ديگرت از آن اطلاع پيدا نكند .\r\n( 6 ) 4 . مردى خدمت حضرت سجاد عليه السّلام عرض كرد : شخصى تو را به ضلالت و بدعت متهم مىكرد ، امام سجاد به اين شخص فرمود : تو حق مجالست آن مرد را مراعات نكردى كه گفته او را براى من نقل نمودى و حق مرا هم مراعات نكردى كه گفته برادرم را براى من باز گفتى در حالى كه از آن خبر نداشتم .\r\nمرگ همه ما را فرا مىگيرد ، روز قيامت همه ما محشور مىشويم و به هم مىرسيم و خداوند بين ما حكم مىكند ، اى مرد از غيبت دورى كن كه سخن چينى خورش سگ‌هاى دوزخ است ، هر كس از عيب مردم خوددارى نكند گروهى غيبت او را خواهند كرد .\r\n( 7 ) 5 . حضرت رسول صلى اللَّه عليه و آله فرمود : هر گاه يكى از شما برادران مسلمان خود را دوست بدارد ، بايد نام او را سؤال كند و از پدر و خويشاوندان او جويا شود زيرا رفت و آمد دوستانه اين حقوق را ايجاب مىكند و اگر چنين نباشد اين شناسائى احمقانه خواهد بود .\r\n( 8 ) 6 . حضرت موسى بن جعفر عليه السّلام فرمود : احترام و موقعيت خود را نزد برادران و دوستانتان از دست ندهيد ، زيرا اگر خود را در نزد دوستان سبك\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nكرديد شرم و حيا از بين مىرود .\r\n( 1 ) 7 . حضرت رضا عليه السّلام فرمود : هر گاه مردى در مجلس حاضر بود او را با كنيه مورد خطاب قرار دهيد و اگر غائب بود با نام از وى ياد كنيد .\r\n( 2 ) 8 . حضرت صادق عليه السّلام فرمود : رسول خدا صلى اللَّه عليه و آله فرمودند : مرد صالح هميشه خبرهاى خوش مىآورد و مرد بد خبرهاى ناگوار مىدهد .\r\n( 3 )\r\n\r\nدر مواعظ و نصايح\r\n( 4 ) 1 . على عليه السّلام فرمود : روزى بدن‌ها طعام است و روزى جان‌ها اطعام و خورانيدن غذا مىباشد .\r\n( 5 ) 2 . فرمود : پيروز نخواهد شد كسى كه به وسيله گناه پيروز شود و افرادى كه بخواهند با شر و فساد پيروز شوند مغلوب خواهند شد .\r\n( 6 ) 3 . امام صادق عليه السّلام فرمود : هر كس در جامعه به خوبى معروف باشد و همه از وى به نيكى سخن گويند او را از خود ندانيد .\r\n( 7 ) 4 . فرمود : هر گاه ديديد بنده‌اى گناهان مردم را دنبال مىكند و خود را فراموش مىنمايد و گناهان خود را به ياد نمىآورد ، بدانيد كه او را فريب مىدهند .\r\n( 8 ) 5 . فرمود : خداوند به يكى از پيامبران پيام فرستاد كه مؤمنان را بگو لباس‌هاى دشمنان مرا نپوشند و از غذاى دشمنان من نخورند و راه آنها را نروند . در اين صورت با من دشمن خواهند بود همانطور كه آنها دشمنان من مىباشند .\r\n( 9 ) 6 . امام صادق سلام اللَّه عليه فرمود : يوسف عليه السّلام با مردى ملاقات كرد ، آن مرد به يوسف گفت : من شما را دوست دارم ، يوسف گفت : در چاه به من رسيد آنچه بايد برسد ، پدرم مرا دوست داشت و از برادرانم آن مصيبت‌ها به من رسيد .\r\nدر مصر زن عزيز مصر به من اظهار محبت و دوستى كرد ، و در اثر اين\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nدوستى به من وارد شد آنچه وارد شد ، من اكنون مىخواهم فقط در نزد خداوند محبوب باشم .\r\n( 1 ) 7 . فرمود : ما جايگاه بلندى داريم ، و شيعيان ما هم جاى بلندى دارند . آنها از ما بهترند ، زيرا آنان براى ما كشته مىشوند و ما براى آنها كشته نمىشويم .\r\n( 2 ) 8 . عنوان بصرى كه نود و چهار سال از عمرش مىگذشت و با مالك بن انس رفت و آمد داشت پس از اينكه حضرت صادق عليه السّلام در مدينه به نشر علم و فضيلت مشغول شد در خدمت آن جناب حاضر مىشد و از محضر پر فيض او بهره‌مند مىگرديد .\r\nعنوان گويد : من دوست داشتم از وى علم بياموزم همان گونه كه از مالك بن انس ياد مىگرفتم . يكى از روزها جعفر بن محمد به من گفت : من از طرف حكومت تحت مراقبت مىباشم و اوراد و اذكارى دارم كه به آن مشغول هستم ، شما بار ديگر نزد مالك بن انس برويد و از وى فرا گيريد .\r\nعنوان گويد : من از اين سخنان بسيار غمگين شدم و با خود گفتم او در چهره من خيرى نديده و از اين رو مرا بار ديگر تحويل مالك مىدهد ، بار ديگر وارد مسجد شدم و بر او سلام كردم و بعد وارد روضه حضرت رسول شدم و در آن جا دو ركعت نماز گزاردم و از خداوند خواستم تا دل جعفر را به طرف من مايل كند ، و بتوانم راه درست را از وى ياد بگيرم .\r\nبعد از اين با اندوه به طرف منزل خودم رفتم و نزد مالك هم نرفتم چون محبت جعفر در دلم جاى گرفته بود ، من از منزل خود جز براى نماز واجب بيرون نمىشدم ، تا آن گاه كه صبرم تمام شد و دلم سخت به تنگ آمد ، كفش در پا كرده و رداء بر دوش افكنده بعد از نماز عصر به طرف خانه جعفر رفتم .\r\nهنگامى كه اذن ورود خواستم خادمى آمد و گفت : چه مىخواهى . گفتم :\r\nمىخواهم خدمت اين بزرگ برسم و سلام بدهم . خادم گفت : او نماز مىخواند ، من كنار در توقف كردم ، بعد از مدت كمى خادم بار ديگر آمد و گفت : وارد منزل شويد . من وارد شدم و سلام كردم .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nامام جعفر صادق سلام مرا پاسخ داد و فرمود : بنشين خداوند شما را رحمت كند من در خدمت او قرار گرفتم ، او پس از اندكى با من سخن گفت و فرمود : كينه‌ات چيست ؟\r\nگفتم : ابو عبد اللَّه . فرمود : خداوند اين كنيه را براى شما نگه دارد و به آنچه از آن رضايت دارد توفيق دهد .\r\n( 1 ) عنوان گويد : با خود گفتم : اگر از اين ملاقات جز اين دعا استفاده ديگرى نبرم براى من كفايت مىكند ، بعد از اين جعفر گفت : شما چه حاجتى داريد ؟\r\nگفتم : دعا فرمائيد خداوند مرا توفيق دهد كه از علم شما سود برم و هر چه از شما بپرسم پاسخ بشنوم .\r\nجعفر گفت : علم به تعلم نيست بلكه نورى است كه از طرف خداوند بر دلها مىتابد ، اينك اگر طالب علم هستى ابتداء از خود حقيقت عبوديت را بخواه ، علم را براى عمل طلب كن و از خداوند بخواه تا فهم شما را زياد كند گويد :\r\nگفتم : اى شريف .\r\nجعفر بن محمد گفت : بگو يا ابا عبد اللَّه . گفتم : يا ابا عبد اللَّه حقيقت عبوديت چيست ؟ فرمود : به سه چيز مىتوان اين حقيقت را دريافت . يكى اينكه بندگان آنچه را كه خداوند به آنها بخشيده است ملك خود ندانند ، زيرا بندگان خدا مالك نيستند و هر چه دارند از خدا مىباشد و هر جا خدا امر كند بايد خرج كنند .\r\nدوم اينكه بنده‌اى هرگز قدرت ندارد با فكر و انديشه خود كارهاى خود را اداره كند ، سوم اينكه هر چه خداوند به او امر كرده و يا از آن نهى نموده است به كار گيرد و از اوامر و نواهى خدا سر باز نزند ، هر گاه بنده‌اى چيزى را ملك خود نداند مال را انفاق مىكند .\r\nهر گاه بنده‌اى امور خود را به خداوند واگذارد و بفهمد كه با عقل و تدبيرش نمىتواند امور خود را آن طور كه هست اداره كند ، گرفتارىهاى دنيا و مصائب آن بر او گوارا مىگردد ، هر گاه بنده‌اى به اوامر و نواحى خداوند گردن\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nگذارد ديگر با مردم جدال و مناقشه نمىكند و آنها را آزار نمىدهد .\r\nهر وقت كه آدميان به اين سه خصلت عمل كردند و مورد لطف و اكرام خداوند قرار گرفتند دنيا در نظر آنها كوچك مىشود و شيطان و مردم نمىتوانند بر آنها سلطه پيدا كنند و دنبال جمع كردن مال و تكاثر و تفاخر نمىروند ، و قصد رياست بر مردم و طلب عزّت ندارند و اوقات خود را به هدر نمىدهند .\r\nاين اوصاف نخستين درجه پرهيزكاران است ، خداوند متعال در قرآن مجيد مىفرمايد : جهان آخرت را براى كسانى مهيا كرده‌ايم كه در روى زمين دنبال مقام‌پرستى نرفته و مرتكب فساد نشده باشند و پايان نيك براى پرهيزكاران است .\r\nگفتم : يا ابا عبد اللَّه بار ديگر مرا نصيحت كن فرمود : شما را به انجام نه عمل توصيه مىكنم و اين وصيّت‌ها براى كسانى كه مىخواهند به خداوند تقرب جويند لازم است از خداوند مىخواهم كه شما را در انجام آنها توفيق دهد ، سه وصيّت در تربيت نفس و سه عدد در حلم و بردبارى ، و سه وصيّت در علم ، اين وصيّت‌ها را حفظ كن و آن‌ها را ترك مكن و سهل انگارى منما .\r\nعنوان گويد : من خود را آماده شنيدن سخنان آن حضرت كردم ، فرمود :\r\nآن سه وصيّت كه به بدن مربوط مىشود ، اين است كه هر چه دوست ندارى مخور كه آن حماقت و نادانى مىآورد ، و تا گرسنه نشده‌اى غذا نخور و هر گاه خواستى غذائى صرف كنى سعى كنى از حلال بخورى و هنگام خوردن نام خدا را بر زبان بر .\r\n( 1 ) حضرت رسول صلى اللَّه عليه و آله در يك حديث فرمود : براى آدميان چيزى بدتر از شكم نيست و هر گاه خواستيد كه طعام صرف كنيد ، متوجه باشيد كه يك سوم شكم براى طعام و ثلث دوم براى آب و ثلث سوم براى نفس كشيدن است .\r\nاما آن سه خصلت كه در باره حلم است اگر كسى به شما گفت : يكى بگو و ده تا بشنو بگو اگر ده تا گفتى يكى هم نمىشنوى ، هر كس تو را فحش داد بگو اگر در آنچه مىگوئى صداقت دارى از خداوند مىخواهم مرا بيامرزد و اگر\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nدروغ مىگوئى از خداوند مىخواهم شما را رحمت كند ، و هر كس تو را تهديد كرد تو او را اندرز بده و برايش دعاء كن .\r\nاما آن سه خصلت كه در باره علم است ، هر چه نمىدانى از علماء سؤال كن و هرگز براى آزمايش دانش آنها سؤال نكن ، از عمل كردن به راى خود دورى كن و هميشه مراعات احتياط را داشته باش از فتوا دادن بترس همانطور كه از شير مىترسى و خود را پل ديگران قرار نده ، بعد فرمود : اينك برويد و مرا به حال خود واگذاريد و نصايح مرا به كار گيريد .\r\n( 1 ) 9 . رسول اكرم صلى اللَّه عليه و آله فرمود : خداوند متعال مىفرمايد : مرا با انسان مسأله بزرگى است ، او را آفريدم و او غير از من را عبادت مىكند ، من به انسان روزى مىدهم او ديگرى را ستايش مىكند من او را از مصيبت‌ها نگه مىدارم ، و او به ديگرى شكايت مىبرد .\r\n( 2 ) 10 . فرمود : خداوند متعال به موسى بن عمران عليه السّلام وحى فرستاد ، من پنج عمل را در گرو پنج عمل ديگر قرار داده‌ام و مردم آنها را در پنج خصلت ديگر طلب مىكنند ولى هرگز به آن نخواهند رسيد .\r\nنخست اينكه من عزّت بندگانم را در اطاعت خود مىدانم ، مردم عزّت را در خانه حكام و سلاطين مىجويند و هرگز به آن نخواهند رسيد ، من علم و دانش را در گرسنگى و شكم خالى قرار دادم ، آنها در سيرى و شكم بارگى طلب مىكنند ، هرگز به آن نخواهند رسيد .\r\nسوم ، من بىنيازى را در قناعت قرار دادم ولى مردم آن را در اندوختن ثروت و تكاثر اموال مىخواهند ولى به آن نخواهند رسيد ، چهارم من آسايش را در آخرت گذاشته‌ام ولى آنان در دنيا طالب آن مىباشند اما به آن نخواهند رسيد ، پنجم من خوشنودى خود را در مخالفت هواى نفس گذاشته‌ام ، اما آنها پيروى از نفس مىكنند و هيچ گاه به آن نمىرسند .\r\n( 3 ) 11 . حضرت موسى بن جعفر عليه السّلام فرمود : خداوند كافران و منكران و مشركان و گمراهان را در آتش جاويدان قرار مىدهد ، هر كس از گناهان كبيره\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nدورى كند خداوند او را از ارتكاب گناهان كوچك بازخواست نمىكند و در قرآن مىفرمايد : اگر از گناهان بزرگ دورى كنيد ما از گناهان ديگر شما درمىگذريم و شما را در جاى بزرگى قرار خواهيم داد .\r\nراوى گويد : عرض كردم : يا ابن رسول اللَّه پس شفاعت شامل كدام يك از گناه‌كاران خواهد شد . فرمود : پدرم از پدرش از على عليهما السّلام روايت مىكند كه فرمود : از رسول خدا صلى اللَّه عليه و آله شنيدم فرمود : شفاعت من براى كسانى است كه گناه كبيره مرتكب شده‌اند ، و ليكن نيكوكاران امت نيازى ندارند .\r\nابن ابى عمير گويد : عرض كردم يا ابن رسول اللَّه چگونه شفاعت شامل اصحاب كبائر مىشود در حالى كه خداوند مىفرمايد : شفاعت نمىكنند مگر براى كسى كه خداوند رضايت دهد و معلوم است كه هر كس مرتكب گناه كبيره شود محل ارتضاء قرار نمىگيرد .\r\n( 1 ) امام عليه السّلام فرمود : هر مؤمنى كه مرتكب گناه شود ناراحت مىگردد و پشيمان مىشود رسول خدا صلى اللَّه عليه و آله فرمود : پشيمانى خودش توبه است ، هر كس از كار خوب خوشش بيايد و از كارهاى بد ناراحت گردد مؤمن است و هر كس از كار بد پشيمان نشود مؤمن نيست و شفاعت به او نخواهد رسيد و در گروه ستم‌كاران محسوب خواهد شد ، خداوند فرمود : ظالمان حمايت نمىشوند و مورد شفاعت قرار نمىگيرند .\r\nگويد عرض كردم : يا ابن رسول اللَّه چگونه كسى كه از گناه پشيمان نمىشود مؤمن نيست ، فرمود : هر كس مرتكب گناه شود و بداند كه مورد عتاب و عقاب قرار خواهد گرفت پشيمان بشود ، و همين پشيمانى موجب مىشود كه مورد شفاعت قرار گيرد .\r\nاما هر گاه مرتكب گناه شد و پشيمان نشد و بار ديگر اصرار بر ارتكاب گناه پيدا كرد گناهش مورد آمرزش قرار نمىگيرد زيرا وى مؤمن به كيفر گناه نيست و اگر معتقد به گناه بود پشيمان مىگرديد و رسول خدا فرمود : هر كس از گناه كبيره استغفار كند مورد عفو قرار مىگيرد و گناه صغيره هم با عدم اصرار\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nبخشيده مىشود .\r\nاما آيه شريفه :  وَ لا يَشْفَعُونَ إِلَّا لِمَنِ ارْتَضى  تفسيرش اين است كه آنها شفاعت نمىكنند از كسانى كه دين آنها مورد پسند قرار نمىگيرد ، زيرا دين اقرار به پاداش بر نيكىها و بدىها مىباشد ، هر كس دين او مورد پسند خدا قرار گيرد ، در هنگام ارتكاب گناه پشيمان مىشود چون عقوبت او را مىداند .\r\n( 1 )\r\n\r\nدعا براى برادران مؤمن\r\n( 2 ) 1 . حضرت صادق عليه السّلام فرمود : هر كس مؤمنى را گرامى بدارد خداوند را گرامى داشته است ، هر كس براى برادر مؤمنش دعا كند خداوند گرفتارىهاى او را بر طرف مىكند و روزى او را زياد مىگرداند .\r\n( 3 ) 2 . فرمود : دعاء مؤمن براى مؤمن در نهان گرفتارىها را دور مىكند و روزى را زياد مىنمايد .\r\n( 4 ) 3 . رسول اكرم صلى اللَّه عليه و آله فرمود : هر مردى كه براى برادرش در نهان دعا كند خداوند متعال فرشته‌اى را وكيل مىكند تا براى او دعا كند همان گونه كه وى براى برادرش دعا كرده است .\r\n( 5 ) 4 . حضرت صادق سلام اللَّه عليه فرمود : هر كس قبل از اينكه براى خود دعا كند چهل نفر از رفقايش را بر خود مقدم بدارد ، خداوند دعاء او را در باره خود و رفقايش اجابت مىكند .\r\n( 6 ) 5 . عبد الرحمن بن حجاج گويد : خدمت حضرت امام كاظم عليه السّلام عرض كردم : جايز است كه هر گاه در اثر احتياج به طبيب نصرانى مراجعه كردم بر وى سلام كنم و برايش دعاء نمايم . فرمود : آرى اما دعاء شما براى او سودى نخواهد داشت .\r\n( 7 )\r\n\r\nدر قرعه\r\n( 8 ) 1 . فضيل بن يسار گويد : از امام صادق سلام اللَّه عليه پرسيدم : نوزادى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nمتولد شد كه نه مرد است نه زن . فرمود : اين جا بايد قرعه انداخت ، در يك جا نوشته مىشود عبد اللَّه و در جايى نوشته مىشود امة اللَّه بعد امام و يا كسى كه قرعه مىاندازد مىگويد :\r\nاللهم لا إله أنت ، عالم الغيب و الشهادة تحكم بين عبادك يوم القيامة فيما كانوا فيه يختلفون ، بين لنا امر هذا المولود حتى نورثه ما فرضت له في كتابك .\r\nفرمود : بعد اين دو را ميان چند نام مبهم قرار مىدهند و پس از مخلوط كردن استخراج مىكنند هر كدام از آنها درآمد سهمش را مىدهند .\r\n( 1 ) 2 . يكى از اصحاب از امام جعفر صادق عليه السّلام از مسأله‌اى سؤال كرد ، فرمود : اين بايد با قرعه روشن شود ، و بعد فرمود : كدام حكم از قرعه عادل‌تر است در اين گونه مسائل بايد كار را به خداوند واگذاشت مگر خداوند در قرآن نفرموده :  فَساهَمَ فَكانَ مِنَ الْمُدْحَضِينَ  .\r\n( 2 )\r\n\r\nدر تهذيب و رستگارى\r\n( 3 ) 1 . حضرت صادق عليه السّلام فرمود : هر گاه گمان كنى كه حق تو را به هلاكت مىرساند همان جا نجات پيدا مىكنى و اگر پندارى كه باطل شما را نجات مىدهد در اين جا هلاك خواهى شد .\r\n( 4 ) 2 . فرمود : من دوست دارم كه مرد مسلمان به سوى دين و آنچه قسمت او هست توجه كند .\r\n( 5 ) 3 . فرمود : هر كس محبت ما خاندان عصمت و طهارت را در دلش يافت بايد نخست خداوند را سپاس گويد كه در ابتداء به او نعمت داد گفته شد : يا ابن رسول اللَّه ابتداء نعمت كدام است فرمود : هنگامى كه از مادرش متولد شد و در دامن پاك او قرار گرفت .\r\n( 6 ) 4 . فرمود : هر كس ما را دوست بدارد در نطفه‌اش خللى نيست و خداوند او را پاك و منزه به اين جهان آورده است .\r\n( 7 ) 5 . رسول خدا صلى اللَّه عليه و آله فرمود : چيز تعجب آورى ديدم هنگامى كه از كوچه\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nعبور مىكردم ، مردى چهارپائى را در جلو انداخته و او را به طرف مقصدى مىبرد ، ناگهان چهارپا لغزيد ، مرد گفت : هلاك شوى كه بر زمين افتادى .\r\nفرشته موكل بر طرف راست او گفت : به خداوند سوگند اين كار نيكى نيست كه آن را ضبط كنم فرشته موكل بر طرف چپ نيز گفت : اين يك گناه نيست كه آن را ضبط نمايم در اين هنگام از طرف آسمان ندائى آمد كه اى فرشته طرف چپ ، تو اين را ثبت كن .\r\n( 1 )\r\n\r\nدر حب و بغض\r\n( 2 ) 1 . حضرت صادق عليه السّلام فرمود : هر كس محبت خود را در جايى غير از محلش به كار برد در واقع با خويشاوندان قطع رابطه كرده است .\r\n( 3 ) 2 . روايت شده مردى از مسجد عبور كرد در حالى كه حضرت باقر نشسته بود ، يكى از همنشينان امام گفت : به خدا سوگند من اين مرد را دوست دارم ، امام باقر عليه السّلام فرمود : به ديگران بگوئيد چيزى بهتر از محبت نيست .\r\n( 4 ) 3 . امام صادق عليه السّلام فرمود : ولايتى كه من به پدرانم دارم از نسب محبوب‌تر است . ولايت من بهتر از نسب از آن‌ها سود مىبرد ، در صورتى كه نسب به تنهائى سودى ندارد .\r\n( 5 ) 4 . فرمود : مؤمن همواره به سه خصلت احتياج دارد ، اول توفيق خداوند ، دوم پندى كه از خودش برخيزد و او را موعظه كند ، سوم نصيحت را از طرف هر كس قبول كند .\r\n( 6 ) 5 . فرمود : هر كس كارى در نظر بگيرد آن طور نيست كه در همه جا موفق شود و با هر كس بتواند كارى بكند معلوم نيست موفق شود ، اما هر گاه نيت ، توانائى و توفيق فراهم شود در اين جا است كه خوشبختى تمام مىشود .\r\n( 7 )\r\n\r\nدر شكر نعمت\r\n( 8 ) 1 . امام باقر عليه السّلام فرمود : خداوند متعال مىفرمايند : اى موسى مرا دوست\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبدار ، و مردم را هم با من دوست گردان ، موسى عرض كرد : بار خدايا خود مىدانى كه كسى محبوب‌تر از شما نزد من نيست ولى دل مردم را چگونه به طرف شما بكشانم فرمود : نعمت‌هاى مرا به آنها تذكر بده ، آنها جز نيكى از من چيزى به خاطر ندارند .\r\n( 1 ) 2 . فرمود : با توانگران مجالست نكنيد كه نعمت‌هاى خدا را در باره خود كوچك خواهيد شمرد .\r\n( 2 ) 3 . حضرت صادق عليه السّلام فرمود : هر گاه خداوند به يكى از بندگانش نعمتى بدهد ، مردم را به طرف او حواله مىدهد كه حوائج خود را از وى بخواهند ، اگر او بدون منت خواسته‌هاى آنها را برآورد خداوند او را وارد بهشت مىكند ، و اگر حاجت آنها را روا نكند اهل دوزخ خواهد شد ، خداوند همه خوبىها را از وى سلب مىكند و از شفاعت پيغمبر محروم مىسازد .\r\n( 3 ) 4 . فرمود : هر كس نعمت و مكنت زياد داشته باشد ، مردم در احتياج خود به او مراجعه مىكنند اگر وى از مراجعه مردم خسته شود و به دردهاى مردم نرسد نعمت از وى گرفته مىشود .\r\n( 4 )\r\n\r\nدر كفران نعمت\r\n( 5 ) 1 . حضرت صادق عليه السّلام فرمود : خداوند متعال هر گاه به بنده‌اى بخواهد غضب كند ابتداء به او نعمتى مىدهد و بعد آن مرد مرتكب گناه مىشود و بعد خداوند استغفار را از ياد او مىبرد و او هم چنان آلوده به گناه مىماند و به همين جهت در قرآن فرموده :  سَنَسْتَدْرِجُهُمْ مِنْ حَيْثُ لا يَعْلَمُونَ  .\r\n( 6 ) 2 . فرمود : خداوند متعال هر گاه بخواهد بنده‌اى را مورد مؤاخذه قرار دهد ، او را به گناهى مبتلا مىكند ، و بعد به او نعمتى مىدهد ، و او از گناه خود فراموش كرده و استغفار نمىكند و اين را مىگويند استدراج .\r\n( 7 ) 3 . حضرت رسول صلى اللَّه عليه و آله فرمود : هر كس بگويد : من بهترين مردم مىباشم او در حقيقت از بدترين مردم هست ، و هر كس بگويد : من اهل بهشت هستم او در\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nواقع از اهل دوزخ است .\r\n( 1 ) 4 . حضرت صادق عليه السّلام فرمود : هر كس از طرف خداوند نعمتى به او برسد و او از مال و ثروت خود سوء استفاده كند و به لهويات مشغول شود كفران نعمت كرده و هر كس گرفتار مصيبتى شود و در هنگام مصيبت نوحه‌سرائى و بىتابى كند بر حزنش افزوده خواهد شد .\r\n( 2 )\r\n\r\nدر مذمت جاه‌طلبى\r\n( 3 ) 1 . حضرت صادق سلام اللَّه عليه فرمود : هر كس مردم را به طرف خود فرا خواند ، در حالى كه در ميان مردم داناتر از او باشند ، اين چنين شخصى گمراه و از حدش تجاوز كرده است .\r\n( 4 ) 2 . فرمود : از اين رؤساء دورى كنيد ، كسانى كه خود را به زور و رياء بر مردم رياست مىدهند به خداوند سوگند صداى كفشها پشت كسى شنيده نمىشود مگر اينكه خود هلاك مىگردد و ديگران را هم هلاك مىكند .\r\n( 5 ) 3 . فرمود : اى جوانها از خداوند بترسيد و دنبال رؤسا نرويد ، آنها را واگذاريد تا دنباله‌رو باشند از مردان متابعت نكنيد و در برابر خدا از آنها اطاعت نداشته باشيد .\r\n( 6 ) 4 . امام صادق عليه السّلام فرمود : بدترين شما كسانى مىباشند كه خود را به عنوان حاكم و رئيس بر مردم تحميل مىكنند و مردم را پيرامون خود جمع مىنمايند و خود را مشهور مىسازند و مردم به جاى خدا از آنها اطاعت مىكنند ، اينان يك گروه كذاب و ناتوان مىباشند .\r\n( 7 )\r\n\r\nدر تأنى و اطاعت از خداوند\r\n( 8 ) 1 . حضرت صادق عليه السّلام در تفسير آيه شريفه :  وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ  فرمود : آن‌ها مىتوانستند از اوامر خداوند اطاعت كنند و از منهيات دست بردارند ، ولى اين كار را نكردند و در نتيجه مبتلا شدند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n( 1 ) 2 . حضرت باقر عليه السّلام فرمود : رسول اكرم صلى اللَّه عليه و آله فرمودند : آهسته كار كردن از خدا مىباشد و شتاب از شيطان است .\r\n( 2 )\r\n\r\nدر وصيّت\r\n( 3 ) 1 . حضرت رسول صلى اللَّه عليه و آله فرمود : هر كس بدون وصيت بميرد در نادانى مرده است .\r\n( 4 ) 2 . فرمود : سزاوار نيست مسلمانى يك شب بخوابد در حالى كه وصيت نداشته باشد .\r\n( 5 ) 3 . حضرت صادق عليه السّلام فرمود : وصيّت بر هر مسلمانى حق است .\r\n( 6 ) 4 . فرمود : هر كس در هنگام وصيت براى خويشاوندان غير وارث وصيت نكند كارهاى او با معصيت ختم مىشود .\r\n( 7 ) 5 . رسول اكرم صلى اللَّه عليه و آله فرمود : هر كس در هنگام مرگ نيكو وصيّت نكند و حدود شرع و اخلاق را مراعات نكند در عقل و مردانگى او نقصان خواهد بود .\r\nدرود خدا برسيد و سرور ما محمد صلى اللَّه عليه و آله و بر اولاد پاك او عليهم السّلام كه همگان از نيكان و اخيار مىباشند .\r\nترجمه و تحرير كتاب شريف مشكاة الانوار در ماه رمضان سال 1361 در حيدرآباد دكن پايان يافت و اميدواريم خداوند اين خدمت مقدس را از ما بپذيرد و پدر و مادر ما را رحمت كند و ما را همواره به خدمات دينى و علمى موفق بدارد .\r\nعزيز اللَّه عطاردى\r\n\r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nفهرست موضوعات\r\nسرآغاز : 3\r\nمؤلف مشكاة الانوار : 4\r\nتولد و وفات او : 4\r\nنسبت او با صاحب مجمع البيان : 5\r\nمؤلّفات او : 5\r\nمسافرت مترجم به هندوستان : 5\r\nدر توحيد 7\r\nدر اخلاص 9\r\nدر فضيلت يقين 9\r\nدر فضيلت توكل 13\r\nدر فضيلت صبر 16\r\nدر فضيلت شكر 24\r\nدر فضيلت رضا 30\r\nدر فضيلت حسن ظن 31\r\nدر فضيلت تفكر 32\r\nدر ايمان و اسلام 33\r\nدر فضيلت تقيه 35\r\nدر فضيلت تقوى و ورع 38\r\nدر امر به معروف و نهى از منكر 41\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nدر اداء امانت 45\r\nدر فضيلت ذكر 47\r\nدر صفات شيعيان اهل بيت عليهم السّلام 51\r\nدر علامت‌هاى شيعه 55\r\nدر آداب شيعيان 58\r\nمنزلت شيعيان و حقوق آنها 69\r\nمناقب شيعيان على عليه السّلام 85\r\nدر كرامت مؤمن در نزد خدا 91\r\nنهى از آزار مؤمن 98\r\nدر فضيلت ديانت 99\r\nدر توبه و استغفار 100\r\nدر عبادت و بندگى خداوند 103\r\nدر زهد و ترك دنيا 104\r\nدر خوف و رجاء 108\r\nدر محبت و شوق 112\r\nدر غنا و فقر 116\r\nدر قناعت 120\r\nدر فضيلت علم و عالم و تعلم و تعليم 122\r\nدر فضيلت كاتب و كتابت 133\r\nدر گفتار و كردار 135\r\nدر خصلت‌هاى شايسته 138\r\nدر قرآن و سنّت 141\r\nدورى كردن از محرمات 144\r\nدر حقوق والدين 148\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nدر فضيلت صله ارحام 155\r\nدر سرپرستى از يتيمان 157\r\nدر احترام به پيرمردان 158\r\nدر خصوصيات جوانى 160\r\nدر راست گوئى و چشم پوشى از مردم 161\r\nدر نگهدارى زبان 165\r\nدر معاشرت و روابط با يك ديگر 166\r\nدر گذشت و فداكارى و تعاون 167\r\nدر همكارى و حسن معاشرت 168\r\nدر كارهاى نيك 170\r\nدر احكام انفاق 172\r\nدر بىنيازى از مردم 173\r\nدر برادرى و اخوت اسلامى 174\r\nدر آداب معاشرت 177\r\nدر اذن ورود به منازل 182\r\nدر آداب سلام كردن و معانقه نمودن 184\r\nدر مصافحه و بوسيدن 188\r\nدر آداب نشستن 192\r\nدر عطسه 194\r\nدر فضيلت رفت و آمد با يك ديگر 195\r\nدر رفتار با مردم و مواساة 197\r\nدر حقوق همسايگان 200\r\nدر حلم و بردبارى و عفو 203\r\nدر هدايا 206\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nدر سخاوت و حسن خلق 207\r\nدر فضيلت تواضع 210\r\nدر عفو و گذشت 213\r\nدر سخاوت و بخل 214\r\nدر حياء و عفت 218\r\nدر غيرت و مردانگى 220\r\nدر مكارم اخلاق 222\r\nمبارزه و جهاد با خواهشهاى نفسانى 228\r\nدر عقل و صفات آن 232\r\nدر خصوصيات قلب 236\r\nدر فضيلت تنهائى و عبادت 238\r\nدر نجابت و حقيقت 240\r\nدر رفاهيت 242\r\nدر مذمت دنيا 243\r\nدر ثروت اندوزى و مال دوستى 253\r\nدر صبر بر مصائب 257\r\nدر كتمان مرض 261\r\nدر حزن و اندوه 261\r\nآرامش دل 262\r\nمؤمن و گرفتاريهاى او 263\r\nدر گرفتارى و امتحان مؤمن 269\r\nگرفتاريهاى مؤمن 278\r\nمؤمن و قضاء و قدر 282\r\nدر مرگ 284\r\nدر غضب 287\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nدر حسد 291\r\nدر رياء 292\r\nدر عجب و خودخواهى 293\r\nدر ظلم 296\r\nدر ارتباط با حكام 297\r\nدر منهيات 299\r\nدر مذمت شهرت 302\r\nدر تحقير مؤمن 303\r\nدر رازدارى 304\r\nدر مواعظ و نصايح 305\r\nدعا براى برادران مؤمن 311\r\nدر قرعه 311\r\nدر تهذيب و رستگارى 312\r\nدر حب و بغض 313\r\nدر شكر نعمت 313\r\nدر كفران نعمت 314\r\nدر مذمت جاه‌طلبى 315\r\nدر تأنى و اطاعت از خداوند 315\r\nدر وصيّت 316\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n\r\n","description":"","footnote":"","page_name":" 324 ","page_number":324}
  ]