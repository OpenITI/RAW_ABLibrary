[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدمات تحقيق 
  ]\r\nده انتقاد و پاسخ پيرامون غيبت امام مهدى ( عج )\r\nمؤلف : فقيه نامدار شيخ مفيد ( ره )\r\nمترجم : محمد باقر خالصى\r\nدفتر انتشارات اسلامى\r\nوابسته به جامعهء مدرسين حوزهء علميهء قم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشابك 964 - 470 - 200 - x\r\nISBN 964 - 470 - 200 - X\r\nده انتقاد و پاسخ پيرامون غيبت امام مهدى ( عج )\r\nمؤلف : فقيه نامدار شيخ مفيد ( رحمة الله )\r\nمترجم : محمد باقر خالصى\r\nموضوع : غيبت امام مهدى ( عج )\r\nقطع : رقعى\r\nنوبت چاپ : دوم\r\nمحل چاپ : چاپخانهء دفتر انتشارات اسلامى\r\nتعداد مجلدات : يك جلد\r\nتعداد صفحات : 104\r\nتاريخ انتشار : زمستان 1378\r\nتيراژ : 1000\r\nقيمت : 260 تومان\r\nدفتر انتشارات اسلامى\r\nوابسته به جامعهء مدرسين حوزهء علميهء قم\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n( 1 )\r\n\r\nمقدمهء دفتر\r\n( 2 ) بىشك ، مسألهء امام مهدى ( عجل اللَّه تعالى فرجه الشريف ) و ظهور و قيام او ، موضوعى نيست كه فقط به شيعيان مربوط باشد ، بلكه مسأله‌اى فراگير است كه ديگر مسلمانان بلكه مىتوان گفت بشريت ، در انتظار آمدن او هستند .\r\nبه تصريح مسلمانان ، پيامبر اكرم ( صلّى اللَّه عليه و آله و سلّم ) بارها آمدن آن بزرگوار را در آخر الزمان خبر داده و آشكارا بيان نموده كه آن حضرت ، از اولاد على و فاطمه ( عليهما السّلام ) است . بنا بر اين ، اصل مسألهء مهدى ( عجل اللَّه تعالى فرجه الشريف ) و خروج او در آخر الزمان و به ظهور رسانيدن اسلام ناب محمّدى ( صلّى اللَّه عليه و آله و سلّم ) جزو تعاليم اسلام است .\r\nبه پيروى از پيامبر اكرم ( صلّى اللَّه عليه و آله و سلّم ) و ائمهء معصومين ( عليهم السّلام ) دانشمندان مسلمان ، راجع به حضرت مهدى ( عجل اللَّه تعالى فرجه الشريف ) مسألهء طول عمر آن حضرت ، فوايد وجودى او در حال غيبت و مسائل مربوط به خروجش ، سخنان بسيار گفته و نوشته‌اند .\r\nكتاب حاضر ، ترجمهء يكى از همان نوشته‌هاى ارزشمند ؛ اثر فقيه بزرگوار ، شيخ مفيد - عليه الرحمه - به نام « الفصول العشرة في\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالغيبة » است كه به خوانندگان عرضه مىشود ، اميد كه اهل معرفت از آن بهره برده و يادى از آن فرزانهء بزرگ در خاطره‌ها زنده شود ؛ همو كه به گفتهء عالم بزرگوار « ابن شهرآشوب » ، از سوى حضرت صاحب الزمان ( عجل اللَّه تعالى فرجه الشريف ) به لقب « مفيد » مفتخر گرديده است . « 1 »\r\nاين دفتر ، پس از بررسى ، ويرايش و اصلاحاتى چند ، آن را به زيور طبع آراسته و در اختيار علاقه‌مندان قرار مىدهد ، اميد كه مورد رضاى خداوند متعال ، قرار گيرد .\r\nدر خاتمه ، از خوانندگان محترم مىخواهيم اگر انتقاد يا پيشنهادى دارند ، به آدرس : قم - دفتر انتشارات اسلامى ، وابسته به جامعهء مدرسين حوزهء علميّهء قم - بخش فارسى - صندوق پستى 749 ، ارسال دارند . با تشكر فراوان دفتر انتشارات اسلامى وابسته به جامعهء مدرسين حوزهء علميهء قم\r\n\r\n\r\n","description":"","footnote":"\r\n( 1 ) فوائد الرضويه ، ص 631 .\r\n","page_name":" 8 ","page_number":8},
  {"content":"\r\n\r\n( 1 )\r\n\r\nمقدمهء مترجم\r\n( 2 )\r\n\r\nموضوع بحث كتاب\r\n( 3 ) در موضوع غيبت حضرت مهدى ( عليه السّلام ) كه شيعه به آن عقيده دارد ، تا به حال ، كتابهاى متعددى نوشته شده . و كتابى كه ترجمهء آن در برابر خوانندگان محترم قرار دارد ، شايد در نوع خود از بهترين كتابهايى باشد كه تاكنون به چاپ رسيده است .\r\nمطلبى كه همواره در مسألهء اعتقاد به وجود مهدى ، مورد بحث و گفتگو قرار گرفته و عدم حل صحيح و كامل آن نسبت به وجود او ، موجب شك و ترديد گرديده ، تنها جنبهء علمى و فلسفى آن بوده ، نه جنبهء كيفى و خارجى آن .\r\nو به عبارت واضحتر آنچه اعتقاد به غيبت مهدى ( عليه السّلام ) را در انظار افراد داراى فكر و انديشه ، مورد اشكال قرار مىدهد ، اين فكر است كه غيبت فردى با آن خصوصيت و كيفيتى كه شيعه ادعا مىكند ، آيا از نظر علمى و فلسفى امكان‌پذير است يا نه ؟ و كتاب حاضر با اينكه نهايت اختصار را در آغاز و انجام اين بحث به كار برده ، به بهترين وجه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين جنبه را بررسى نموده و كاملا اشكالات آن را حل كرده است ، به گونه‌اى كه براى شخص منصف و بىغرض جاى هيچ اشكال و ايرادى را نسبت به امكان وجود چنين فردى ، باقى نمىگذارد .\r\n( 1 )\r\n\r\nمؤلف كتاب\r\n( 2 ) نام مؤلف اين كتاب « محمد بن محمد بن نعمان » است كه نزد شيعه مشهور به « مفيد » و نزد اهل تسنن ، معروف به « ابن معلم » مىباشد . وى در روز يازدهم ذى قعدهء سال 336 هجرى قمرى ، در قريهء « عكبر » از نواحى بغداد به دنيا آمد . و در شب جمعهء سوم رمضان سال 413 هجرى قمرى در شهر بغداد از دنيا رفت و سيد مرتضى كه از بزرگترين شاگردان او بوده ، در بزرگترين ميدانهاى بغداد كه به ميدان « اشنان » معروف بود ، بر جنازه‌اش نماز خواند ، در حالى كه جمعيت نمازگزارانى كه از سنى و شيعه با سيد در ميدان مذكور بر جنازه‌اش نماز خواندند ، به مراتب از اندازهء وسعت ميدان ، بيشتر بود .\r\nو بعضى نقل كرده‌اند كه هشتاد هزار نفر از شيعه و سنى بر جنازه‌اش نماز خوانده و تمامى دوست و دشمن ، بر مرگش گريه كردند .\r\nمؤلف ، فردى پر استعداد ، داراى حافظه‌اى قوى و انديشه‌اى رسا و سريع ، خوش بيان و در عين حال ، عابد و زاهد و داراى لباسى خشن و زندگى بسيار ساده بوده و از نظر علمى نيز بر همهء اقران و همرديفان مذهبى و غير مذهبى برترى داشته و رياست « شيعهء اماميه » در آن عصر ، در دست ايشان قرار داشت .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n( 1 )\r\n\r\nمقام علمى مؤلف\r\n( 2 ) از هنگامى كه در كشور اسلامى ، خلفاى بنى عباس ، به قدرت رسيدند ، از راههاى مختلف ، در گسترش فنون دانش و تشويق ، به تأليف و تصنيف و ترجمهء كتاب ، در رشته‌هاى مختلف علمى سعى و كوشش كردند و حتى تشكيل مجالس بحث و مناظره ، در مذاهب و عقايد و مسايل مختلف را نيز اجازه داده و به آن تشويق مىكردند . و گاهى در محضر خودشان نيز اين گونه مجالس را تشكيل مىدادند . و اين روش و سيرهء مرضيه كه شايد هدف آن پرورش باطل بود ، موجب شد كه در كشور اسلامى خصوصا شهرهاى بين النهرين ، مذاهب متعدد و فرقه‌هاى علمى مختلف ، به ظهور رسد و آنچه مذهب و عقيدهء علمى و فلسفى و يا دينىاى كه در كشورهاى خاور دور و نزديك و يا در اروپا ، از قرنها پيش ، در حال ضعف بوده و يا اصلا فراموش شده بود ، زنده گردد .\r\nعلاوه بر آن ، آرا و عقايدى كه از بحثها و مناظره‌ها ، پديد آمده بود ، خودنمايى كرده و چه بسا طرفدار داشته باشد . و قهرا شيعه نيز از اين تعدد آرا و عقايد ، مصون نمانده و در اكثر مسايل دينى و غير دينى ، داراى فرقه‌هاى مختلف و آراى متعدد گرديدند . و بغداد ، همان گونه كه در اين عصر ، پايتخت سياسى دولت بنى عباس بود ، پايتخت علمى و يا بهتر بگوييم نمايشگاه همهء اين عقايد و آرا نيز بود .\r\nليكن اختلاف و نزاعى كه از همهء اين اختلافها در آن عصر دايرتر و بحثى كه از تمام اين بحثها داغتر بود بلكه تمام اختلاف آراى ديگر ،\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتحت عنوان يكى از آن دو ، مطرح مىشد ، « اختلاف شيعه و سنى بود » كه تحت اين اختلاف ، خونها ريخته و مالها به يغما برده مىشد . و در اين نزاع و اختلاف ، بيشترين تلفات را شيعه مىداد . و در حقيقت ، شيعيان در آن روزگار ، هيچ قدرتى نداشته و هميشه در حال تقيه و ترس به سر مىبردند . مؤلف والامقام ، در چنين زمانى و مكانى ، پا به عرصهء علم و دانش گذاشته است .\r\n( 1 ) از همان اوايلى كه مؤلف در حوزه‌هاى درس حاضر شد و ستارهء اقبال او در آسمان علم و دانش درخشيدن گرفت ، شيعه نيز به طور محترمتر و بيشتر از پيش مطرح مىگرديد و آبروى او در انظار مخالفانش ، روز به روز بيشتر مىشد ، به خاطر اينكه در هر مجلس درس يا بحث و مناظره‌اى كه پا مىگذاشت ، از آن مجلس بيرون نمىآمد مگر در حالى كه استاد و مدرس و يا مناظره‌كنندگان آن مجلس را با بيانات شيرين و مستدل ، مقهور و محكوم كرده بود « 1 » و مخالفان در بحثها به قدرى از قدرت بيان و فكر دقيق و سرعت ذهن او ، به تنگ آمده بودند كه وقتى خبر مرگش به « شيخ ابى القاسم خفاف » معروف به « ابن نقيب » رسيد ، آن قدر خوشحال شد كه دستور داد منزلش را زينت كنند و به طرفداران و دوستان خود اعلام كرد كه به ديدنش آمده و به او تبريك بگويند و گفت : « حالا مرگ بر من گوارا شد » .\r\n« خطيب بغدادى » - كه از بزرگان اهل سنت است - مىگفت : « اگر\r\n\r\n\r\n","description":"","footnote":"\r\n( 1 ) مؤلف ، مجموع اين مناظرات را در كتاب « العيون و المجالس » ذكر كرده و سيد مرتضى خلاصهء آنها را در كتاب « الفصول المختاره » نيز آورده است .\r\n","page_name":" 12 ","page_number":12},
  {"content":"\r\n\r\nابن معلم بخواهد ستونى را كه از چوب مىباشد ثابت كند از طلاست ، مىتواند » .\r\n( 1 ) خلاصه ، مؤلف كتاب ، آن قدر در مقامات علمى ، فلسفى و كلامى ، مورد توجه قرار گرفت كه پس از اندك مدتى ، خود ، محور بحث و تدريس شده و دانشجويان و محققين فرقه‌هاى مختلف مذهبى و غير مذهبى و متخصصين رشته‌هاى دينى و غير دينى ، در مجلس درس او حاضر گرديده و از افكار علمى بلند و محققانهء او استفاده مىكردند و اندك اندك آوازهء رشد علمى او به همهء شهرهاى اسلامى رسيد و سيل جويندگان علم و دانش به طرف خانه‌اش سرازير گرديد .\r\n« ابن كثير شامى » مىنويسد : « همهء پادشاهان اسلامى به وى عقيده داشتند چون كه شيعه در اين زمان مورد توجه قرار گرفته بود و دانشمندان زيادى از فرقه‌هاى مختلف مذهبى و غير مذهبى در مجلس بحث و صحبت او حاضر مىشدند » . « 1 »\r\nبه فرمودهء مرحوم « علامهء امينى » : « اين گفته بيانگر اين حقيقت است كه مؤلف ، نه تنها مرجع علمى و سياسى شيعه بوده ، بلكه مرجع علمى و سياسى تمام امت اسلامى نيز بوده است . و نيز نقل كرده‌اند كه بارها « عضد الدولهء بويهى » پادشاه وقت ، به زيارتش مىرفت » . « 2 »\r\n\r\n\r\n","description":"","footnote":"\r\n( 1 ) البداية و النهاية ، ج 12 ، ص 15 ، چاپ مصر .\r\n( 2 ) الغدير ، ج 3 ، ص 245 .\r\n","page_name":" 13 ","page_number":13},
  {"content":"\r\n\r\n( 1 )\r\n\r\nافكار علمى مؤلف\r\n( 2 ) مىتوان گفت كه هيچ رشته‌اى از علوم معمول در بين پيروان اديان آسمانى وجود ندارد كه مؤلف بزرگوار در آن تبحر و ورزيدگى كامل نداشته و يا در آن كتابى ننوشته باشد . اين مطلب از مراجعه به كتابهاى وى ، كاملا معلوم و آشكار است و از لابلاى همين كتاب بسيار مختصر نيز خوانندهء باهوش در خواهد يافت كه وى علاوه بر آگاهى كامل از علوم رسمى اسلامى ، چقدر به تاريخ عمومى و بشرى احاطه دارد .\r\nو حال آنكه مىتوان ادعا كرد كه آرا و نظريات فقيه تاريخ‌دان ، با فقيهى كه از تاريخ عمومى هيچ گونه اطلاعى نداشته باشد ، تفاوت فاحشى دارد ، همان گونه كه آرا و عقايد دينى و مذهبى شخص تاريخ‌دان ، با شخص ناآگاه از جريانات تاريخى ، به كلى از يك ديگر متمايز است و لذا اگر نظريات علمى و اعتقادى مؤلف والامقام را ، از لابلاى كتابهاى فقهى و اعتقاديش ، با دقت ملاحظه و بررسى كنند و سپس با آراى علمى و اعتقادى ساير علماى اسلامى كه از تاريخ اطلاعى ندارند مقايسه نمايند ، معلوم خواهد شد كه چه اندازه نظريات علمى و دينى اين دانشمند رشيد ، محققانه بوده و از فكر روشن و انديشهء آزاد ، سرچشمه گرفته است . كافى است كه فرد آگاه و آزاد به كتاب « اوائل المقالات » و « الجمل في حرب البصرة » و بعضى از رسايل دهگانه‌اش و نيز به همين كتاب پر ارزش مراجعه كند تا حقيقت اين امر را دريابد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nولى صد حيف كه تعداد زيادى از كتابهاى مهم و حساس مؤلف عظيم الشأن ، در دسترس نيست و دست جهل و نادانى ، آنها را از بين برده و يا به كتابخانه‌هاى ليدن و لندن و برلن و امثال آنها منتقل كرده است .\r\nدر ميان شاگردان مؤلف والامقام كه عدهء زيادى هستند و تمامى آنان از افتخارات و از فقهاى بزرگ شيعه و مورد اعجاب و تحسين غير شيعه نيز بوده‌اند ، افرادى كه مىتوان گفت آزادانديشى و روشنفكرى اين نابغهء بزرگ را به ارث برده‌اند ، « سيد مرتضى » و « سيد رضى » دو برادر بسيار روشن و دانشمند علوى هستند .\r\nمن پس از دقت و بررسى زياد ، هيچ دليل طبيعى و صحيحى براى افكار روشن و دقيق اين دو دانشمند بزرگ اسلامى ، در مسايل علمى و مذهبى نمىتوانم بپذيرم مگر همان چيزى كه در بارهء استاد والامقامشان بيان كردم و آن احاطهء كامل آنان بر تاريخ بشرى بخصوص تاريخ اسلامى است و اين مطلب از مراجعه به كتابهاى « شافى » و « خصائص » و « تنزيه الأنبياء » و بعضى از كتابهاى فقهى سيد مرتضى به وضوح آشكار مىشود .\r\n( 1 )\r\n\r\nهدف از ترجمهء اين كتاب\r\n( 2 ) آنچه اين جانب را به ترجمهء اين كتاب وادار كرد ، اين بود كه از مدتها پيش كه افتخار تبليغ و سخنرانى در بين طبقهء جوانان دانشجو و افراد روشنفكر را پيدا كردم ، كرارا به افرادى برخورد مىكردم كه همواره اشكالات و شبهاتى در بارهء غيبت حضرت مهدى ( عليه السّلام ) طرح مىكردند و چون پاسخ بعضى از آن اشكالات احتياج به بحث و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nصحبت گسترده‌اى داشت ، من آن اشكالات را يادداشت كردم تا بعدا در بارهء آنها به طور مفصل بحث و سخنرانى كنم ، ولى متأسفانه مدتها گذشت و فرصت مناسبى براى بحث و گفتگو در بارهء آن دست نداد ، از اين رو بر آن شدم تا آن اشكالات را كه يادداشت كرده بودم ، به صورت نوشته‌اى در دسترس علاقمندان قرار دهم . ولى پس از فكر و بررسى ، تصميم گرفتم كه در عوض تنظيم نوشتهء مستقلى به نام خود ، كتاب « الفصول العشرة في الغيبة » تأليف اسلام‌شناس ، مرحوم ، مؤلف محترم را ترجمه كرده و در دسترس قرار دهم و اين كار را به سه دليل انجام دادم :\r\nاول : به خاطر اينكه اين كتاب بهتر و جالبتر از آنچه من در نظر داشتم ، مسايل و انتقادات علمى مربوط به غيبت حضرت مهدى ( عليه السّلام ) را مورد بحث و بررسى قرار داده است .\r\nدوّم : در ضمن اين كار ، از زحمات آن عالم عظيم الشأن كه حقى بزرگ بر گردن همهء علما و دانشمندان شيعه دارد ، قدرشناسى كرده باشم .\r\nسوم : با اين كار ، اين عالم معتبر شيعه را به افراد فهميده و محقّق معرفى كرده باشم .\r\nاز افراد بىغرض و داراى حسن نيت ، توقع چنان است كه به خاطر حضرت ولى عصر ( عج ) و مؤلف ارجمند ، اين اثر بزرگ را تبليغ و تشويق كرده و به اهل دانش معرفى كنند .\r\nمحمد باقر خالصى 15 / 10 / 1360\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n( 1 )\r\n\r\nمقدمهء مؤلف\r\n( 2 ) ستايش خداى را كه وعدهء يارى داده آنان كه دينش را يارى كنند و مژدهء پيروزى داده ، كسانى را كه راهش را شناخته و در آن گام نهند و باز مىدارد سعادت را از آنان كه او را انكار مىكنند . خدايى كه نعمتش ، موجب ميل به سوى او مىگردد و تنها بايد از عذاب و انتقامش به ذات مقدسش پناه برد .\r\nو درود فراوان بر پيشواى ما محمد ( صلّى اللَّه عليه و آله و سلّم ) و بر خاندانش كه پيشوايان و راهنمايان راستين مردمند .\r\nاين جانب سابقا كتابى در بارهء لزوم امامت نوشتم و در آن كتاب از عصمت امامان و امتياز آنان از ساير مردم ، به دارا بودن فضايل و كمالات نفسانى و اعمال نيكو ، به طور مفصل سخن گفتم و شواهدى را كه كاملا دلالت بر درستى ادعاى آنان دارد ، بيان داشتم . و علاوه بر آن آياتى از قرآن و گفته‌هايى از پيامبر ( صلّى اللَّه عليه و آله و سلّم ) كه بيانگر مشخصات كامل آنان است ، نقل كردم و در آن كتاب ، فساد و بطلان عقيدهء مخالفين را با دليل و برهان تشريح نمودم .\r\nو نيز اين نكته را مفصلا شرح دادم كه چرا بعضى از آنان قيام\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنموده و در برابر ستمگران ايستادگى كرده و بعضى ديگر ساكت نشسته و در برابر ستمگريها و خونريزيها و مخالفتهاى آنان با قرآن هيچ گونه واكنشى از خود نشان نداده‌اند .\r\nو در پايان ، اسبابى را كه موجب غيبت آخرين پيشواى شيعه و پنهان‌شدنش از انظار ستمگران گرديده به طور مشروح بيان نمودم .\r\nسپس بعضى از دوستان محترم و با ايمان كه در بزرگى و فضيلت و صحت عقيدهءشان ترديدى نيست ، پرسشهايى ( و در حقيقت انتقاداتى ) در خصوص امامت « صاحب الزمان مهدى ( عج ) » به ذهنشان رسيده و از من پاسخ خواستند . كه اينك من پاسخهاى آن پرسشها را به همان ترتيبى كه برايم نوشته‌اند و به گونه‌اى كه هر فرد صاحب فكر و انديشه‌اى بتواند بفهمد و در فهم و درك آن ، نيازى به صرف بخشى از عمر خود در راه تحصيل علم و دانش نداشته و محتاج به مراجعهء كتب ديگر اين جانب نباشد ، در انظار خوانندگان قرار مىدهم و در اين راه از خداوند يارى مىطلبم .\r\n( 1 )\r\n\r\nفشردهء پرسشها\r\n( 2 ) آن پرسشها از اين قرار است :\r\n1 - « شيعهء اماميه » « 1 » ادعا مىكند كه خداوند به « حسن بن على بن\r\n\r\n\r\n","description":"","footnote":"\r\n( 1 ) « شيعه » از نظر لغت به معناى گروهى است كه از فردى در مسأله و يا مسايلى از روى اعتقاد و علاقهء قلبى ، پيروى كنند و به همين جهت « امام حسين ( عليه السّلام ) » به لشكريان « عمر سعد » در كربلا « شيعهء آل ابى سفيان » اطلاق كرده و مىگويد :\r\n« يا شيعة آل ابى سفيان ! ان لم يكن لكم دين فكونوا احرارا في دنياكم » .\r\n« اى پيروان آل ابى سفيان ! اگر دين نداريد پس آزادمرد باشيد » .\r\nو از نظر عرف و اصطلاح مسلمانان ، تنها به پيروان « على بن ابى طالب ( عليه السّلام ) » اطلاق مىشود و پيروان « على » مطلق كسانى هستند كه « على ( عليه السّلام ) » را دوست داشته و از شخص او پيروى مىكنند چه امامت را براى جامعهء بشرى لازم بدانند يا ندانند .\r\nو هر گاه لفظ « شيعه » به لفظ « اماميه » اضافه شود ، مراد ، آن دسته از پيروان « حضرت على ( عليه السّلام ) » خواهد بود كه امامت را براى ادارهء جامعهء بشرى لازم مىدانند و « امير المؤمنين ( عليه السّلام ) » را از باب اينكه امام و رهبر لايق و شايستهء خلق بوده ، به پيشوايى انتخاب مىكنند و صاحبان اين عقيده نيز ، پاره‌اى تنها « على ( عليه السّلام ) » را به امامت قبول دارند و پاره‌اى « امام على » و « امام حسن » ( عليهما السّلام ) را به اين مقام پذيرفته‌اند و عده‌اى ديگر ، آن دو را به اضافهء حسين ( عليه السّلام ) قبول كرده‌اند و گروهى از آنان « چهار امامى » و گروه ديگر « پنج امامى » ، « شش امامى » ، « هفت امامى » ، « هشت امامى » ، « نه امامى » و امثال آن هستند و در اين صورت ، هر گاه لفظ « اماميه » به لفظ « اثنا عشريه » اضافه شود ، مراد آن دسته از « شيعهء اماميه » هستند كه دوازده نفر را به طور مشخص امام مىدانند كه اول آنان « على ( عليه السّلام ) » و آخرينشان « حضرت مهدى فرزند حسن عسكرى ( عليهما السّلام ) است » .\r\n« شيعهء اماميه » با اينكه به گروههاى متعددى تقسيم مىشود ، ولى تمام آن گروهها بر اين مطالب اتفاق نظر دارند كه :\r\n1 - پيغمبر حتما بايد به شخص « امام » تصريح كند و امامت به اختيار مردم و مصلحت‌سنجى آنان نمىتواند باشد ، بلكه اختيار انتخاب آن تنها به دست خدا و پيامبر اوست و لذا پيغمبر اسلام امامت على ( عليه السّلام ) و فرزندانش را صريحا اعلام كرده است .\r\n2 - پيغمبران و امامان همه از گناهان كبيره و صغيره بايد معصوم باشند و كوچكترين گناهى كه از آنان صادر شود ، دليل بر عدم امامت آنان بوده و كاشف از عدم صلاحيت آنان براى امامت خواهد بود .\r\n3 - يك شيعه بايد از دشمنان و مخالفان عقيدتى كه ستمگر و جبارند و يا از مسلمانانى كه ظالم و ستمگرند ، همواره بيزارى جسته و خود را به دور نگه دارد و بايد از مردان صالح و عادل ، همواره تشويق كرده و با آنان دوستى كند .\r\n","page_name":" 18 ","page_number":18},
  {"content":"\r\n\r\nبن محمد بن على بن موسى الرضا ( عليهم السّلام ) » ( يازدهمين پيشواى شيعيان ) در\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحالى كه زنده بود ، پسرى عنايت كرده در حالى كه خاندانش از وجود او بىخبر بودند و هيچ فرقه و دسته‌اى در اين ادعا با « اماميه » موافقت نكرده‌اند . آيا چنين چيزى بعيد به نظر نمىرسد ؟ ( 1 ) 2 - « جعفر بن على بن محمد » كه برادر « حسن بن على بن محمد » و از نزديكترين افراد به وى بوده ، اين امر را كه « حسن بن على » چه قبل از مرگ و چه پس از مرگ ، داراى پسرى بوده ، شديدا انكار كرده است ، حتى اينكه پس از مرگ وى اموال « حسن بن على » را تصاحب كرده و به خليفه و سلطان وقت خبر داد كه عده‌اى از پيروان برادرش چنين ادعايى مىكنند و خليفه نيز افرادى را فرستاد تا از آبستن بودن و يا وضع حمل زنان و كنيزان « حسن بن على » تحقيق كنند ولى هيچ گونه آثار آبستنى و يا وضع حملى به دست نياوردند و اين مطلب خود ناصواب بودن اين ادعا را كه « حسن بن على » داراى پسرى بوده تأييد مىكند .\r\n( 2 ) 3 - تمام تاريخ‌نويسان شيعه نوشته‌اند كه « حسن بن على » مادرش را كه نامش « حديث » و كنيه‌اش « ام الحسن » بوده در تمام اموال و و فقهايش ، وصى خود قرار داده و در آن وصيتنامه ، نامى از پسرى كه به دنيا آمده و يا به دنيا خواهد آمد ، به ميان نياورده و اين مطلب شاهد ديگرى بر بطلان ادعاى اماميّه است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n( 1 ) 4 - آنچه بيش از هر چيز موجب شك و ترديد مىشود اين است كه چه چيز موجب شده كه « پسر حسن بن على » بايد مخفى متولد شده و مخفى زندگى كند ؟ و حال آنكه پدرانش در زمانى سخت‌تر و هراس انگيزتر از زمان او زندگى مىكرده‌اند ، هرگز مخفى نشده و ولادت هيچ كدام از آنان در پنهانى انجام نگرديده است .\r\n( 2 ) 5 - اساسا ادعاى « اماميه » بر خلاف عادت است ، به علت اينكه ، ظاهرا امكان ندارد كه شخصى در اين مدت طولانى زنده باشد ولى هيچ گونه خبرى از مكان و نحوهء زندگى وى به دست نيايد .\r\n( 3 ) 6 - ادعاى « اماميه » از جهت ديگرى نيز بر خلاف عادت است و آن اينكه آنان مىگويند « مهدى پسر حسن بن على » چندين سال قبل از مرگ پدرش كه در سال 260 اتفاق افتاده ، به دنيا آمده و تا اين زمان كه سال « چهار صد و ده » است ، در حال حيات به سر مىبرد و اين امر نيز چيزى است كه عادتا ممكن نيست و نمىتواند فردى اين مقدار عمر كند .\r\n( 4 ) 7 - بنا بر اينكه ادعاى « اماميه » صحيح و مطابق واقع باشد ، چه فايده و اثرى بر وجود امامى كه همواره در پنهانى به سر مىبرد ، بار خواهد بود و اساسا بشر چه احتياجى به وجود رهبرى دارد كه نه تبليغى براى اسلام انجام دهد و نه بتواند حدى از حدود اسلام را جارى كرده و نه حكمى از احكام آن را بيان نمايد و نه گمراهى را راهنمايى كند و نه امر به معروف و نهى از منكرى انجام دهد و نه امكان داشته باشد كه در راه اسلام جهاد كند ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n( 1 ) 8 - در ميان شيعه مذاهبى وجود دارد كه مانند « اماميه » ادعاى زنده و پنهان بودن پيشوايان خود را مىكنند و اماميه شديدا ادعاى آنان را انكار كرده و عقيدهء آنان را مردود مىدانند و در عين حال آن مذاهب در ادعاى خود به همان چيزهايى استدلال مىكنند كه اماميه استدلال مىكنند ؛ مثلا « ممطوره » « 1 » ادعا مىكنند كه « موسى بن جعفر » امام هفتم شيعيان ، زنده و در پنهان به سر مىبرد تا در وقت لازم و مناسب ظهور كند .\r\n« كيسانيه » ادعا مىكنند كه « محمد بن حنفيه » زنده و پنهان زندگى مىكند و سرانجام قيام مىكند .\r\n« ناووسيه » ادعا مىكنند كه « جعفر بن محمد » امام ششم شيعيان زنده و پنهان است .\r\n« اسماعيليه » ادعا مىكنند كه « اسماعيل بن جعفر بن محمد » زنده و پنهان است . و اگر « اماميه » ادعاى پيروان اين مذاهب را مردود مىدانند بايد حتما ادعاى خودشان را نيز مردود بدانند .\r\n( 2 ) 9 - گفتار اماميه در بارهء غيبت و ظهور « مهدى ( عج ) » خالى از تناقض نيست ؛ به خاطر اينكه از يك طرف ادعا مىكنند ، خداوند از روى لطف و مرحمت ، به امام اجازه داده كه هر وقت بخواهد از انظار پنهان شده و از دسترس افراد خارج گردد و خداوند هيچ اجازه و حقى به پيشوايان جامعه نمىدهد ، مگر از روى مصلحت و به خاطر حفظ تدبير جامعه و وجود احتياج بندگان به آن حق .\r\nو از طرف ديگر ، در فلسفهء لزوم نصب امام مىگويند كه\r\n\r\n\r\n","description":"","footnote":"\r\n( 1 ) در پاورقيهاى آينده معناى اين كلمه و كلمات بعدى را بيان خواهيم كرد .\r\n","page_name":" 22 ","page_number":22},
  {"content":"\r\n\r\nمصلحت نصب امام اين است كه مردم به فردى كه بتواند از مسايل و قوانين دين آگاهشان كند ، دسترسى داشته باشند و اگر چنين فردى از طرف خداوند منصوب نگردد و مردم ، امكان آموختن احكام دين را نداشته باشند ، خداوند مصلحت نظام بشرى را مراعات نكرده و تدبير امور بندگان را به نحو كامل و احسن انجام نداده است . و پر واضح است كه اين دو ادعا كاملا با يك ديگر تناقض دارند .\r\n( 1 ) 10 - تمام مذاهب و ملتهاى اسلامى بر اين امر اتفاق دارند كه معجزه ، مخصوص پيغمبران و از علايم خاص فرستادگان خداست . و بنا بر ادعاى « اماميه » هنگامى كه امام غايب آنان ظهور كند ، مجبور خواهد بود كه خود را به وسيلهء معجزه به مردم بشناساند و تا از اين راه صحت و امامت خود را بر آنان ثابت نكند ، راه ديگرى وجود نخواهد داشت ؛ چرا كه هيچ كدام از مردم آن زمان ، بدون معجزه نخواهند توانست او را مشخصا بشناسند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n( 1 )\r\n\r\nانتقاد اوّل و پاسخ آن\r\n( 2 ) اما اين شبههء انتقادكنندگان كه مىگويند : پنهان بودن تولد « مهدى پسر حسن بن على ( عليهم السّلام ) » از افراد خانواده و از ساير مردم و ادامهء پنهان بودنش بر خلاف عرف و عادت است ، بسيار سست و بىاساس مىباشد ؛ به خاطر اينكه چنين كارى ، هيچ خارج از متعارف بودن و يا مخالف عادت نيست ، بلكه عقل و برهان ، چنين عملى را در پاره‌اى از اوقات ممكن مىداند و تاريخ امثال آن را در مورد فرزندان پادشاهان و دولتمردان به خاطر پاره‌اى از مصالح حياتى ، تأييد مىكند .\r\nمثلا گاهى ممكن است انسان از زن غير رسمى خودداراى فرزند شود و نمىخواهد زن رسميش بداند كه او با زنى غير از او ازدواج كرده تا حسادت زن رسميش تحريك شده و موجب كينه و دشمنى گرديده و زندگيش را به فساد و تباهى بكشاند و به همين جهت ، خبر ولادت بچه را از همهء خويشاوندان خود پنهان نگه مىدارد تا زمانى كه هراسش از به هم پاشيدگى زندگى بر طرف گردد . و چه بسا اين امر را تا زمان مرگش مخفى نگه دارد و تنها در هنگام مرگ ، رازش را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآشكار كند تا نسب فرزندش مجهول نماند و حقوق ماليش تضييع نگردد و چه بسا اتفاق مىافتد كه پادشاهى داراى فرزندى مىشود و آن پادشاه اجازهء افشاى تولد فرزندش را نمىدهد ، تا زمانى كه بزرگ شده و به صورت جوان تنومندى درآيد ، كما اينكه اين امر در بارهء عده‌اى از پادشاهان « ايران » ، « روم » و « هند » نقل گرديده است .\r\n( 1 ) مورّخين نوشته‌اند كه : « وسفافريد » دختر « افراسياب » پادشاه « ترك » كه زن « سياه وخش » بود ، « كيخسرو » را به دنيا آورد و او را مدتها از جدش « كيكاوس » كه پادشاه « بابل » و بيشتر مشرق زمين بود ، پنهان داشت و « كيكاوس » تا مدتهاى زيادى از حال او اطلاعى نيافت و حال اينكه چندين سال براى پيدا كردنش جستجو مىكرد .\r\nاين خبر در كتابهاى تاريخ به طور مشروح نقل شده و تاريخ‌نويسان « فارس » علت پنهان نگه داشتن ولادتش و مخفى كردن شخص او را ذكر كرده‌اند . « محمد بن جرير طبرى » در كتاب تاريخش ، اين قصه را نيز نقل كرده است . « 1 » و اين قصه مانند قصهء « مهدى ( عج ) » است كه\r\n\r\n\r\n","description":"","footnote":"\r\n( 1 ) طبرى قصهء « كيخسرو و كيكاوس » را چنين نقل مىكند : « كيكاوس بن كيقباد » كه مركز پادشاهيش در « بلخ » بود ، پسرى به نام « سياوخش » داشت كه از حيث زيبايى و كمالات معنوى بىنظير بود و به خاطر اينكه از نظر جسمى و روحى ، داراى تربيت مناسب گرديده و علم و دانش لازم را كسب كند ، « كيكاوس » او را به « رستم بن دستان بن برامان بن حورنگ بن گرشاسب بن اثرط بن سهم بن نريمان » كه « سپهبد سيستان » و نواحى آن بود ، تسليم كرد ؛ او نيز « سياوخش » را در سنين كودكى به سيستان برده و به تربيتش همت گماشت .\r\nهنگامى كه « سياوخش » به سن جوانى رسيد ، آموزگاران ورزيده در رشته‌هاى مختلف برايش حاضر نموده و او را در اسب سوارى و جنگ‌آورى و فرماندهى و نيز در علوم عصر ، سرآمد گردانيد و پس از ورزيدگى كامل او را نزد پدرش فرستاد .\r\n« كيكاوس » قبلا با « سودابه » دختر « افراسياب » پادشاه « تركستان » ازدواج كرده بود . و بعضى گفته‌اند كه اين زن ، دختر پادشاه « يمن » بوده است . اين دختر در « سحر » ورزيده و استاد بود .\r\n« سودابه » به خاطر اينكه « سياوخش » از زيبايى كامل برخوردار بود ، عاشق شده و او را به همبستر شدن دعوت كرد ، ولى « سياوخش » امتناع مىورزيد و به همين خاطر « سودابه » نزد « كيكاوس » از وى بدگويى كرد تا اينكه كيكاوس را نسبت به او بدبين نموده و عليه سياوخش برانگيزانيد . سياوخش به قصد اينكه از كيد و مكر سودابه به دور باشد ، از « رستم » خواست كه از پدرش اجازه بگيرد تا به جنگ افراسياب ، كه به شروط صلحى كه بين او و كيكاوس در هنگام ازدواج سودابه انجام گرفت عمل نكرده بود ، برود .\r\nرستم از كيكاوس برايش اجازه گرفت و پدرش نيز لشكر عظيمى براى وى فراهم نمود و سياوخش را به جنگ افراسياب فرستاد . هنگامى كه آن دو با يك ديگر ملاقات كردند ، بينشان صلح برقرار شد و سياوخش پدرش را از صلح با خبر كرد ولى پدرش او را محكوم نموده و به وى فرمان ادامهء جنگ را داد .\r\nاز طرف ديگر ، سياوخش ادامهء جنگ را بدون اينكه افراسياب شروط صلح را نقض كند ، كار زشت و ننگ‌آور مىدانست و به همين جهت از جنگ امتناع ورزيده و فهميد كه فكر ادامهء جنگ را سودابه به پدرش القا كرده تا از سياوخش انتقام گرفته باشد ، بدين سبب سياوخش به وسيلهء يكى از شخصيتهاى برجستهء ترك به نام « فيران بن ويسغان » از افراسياب امان خواسته و به وى ملحق شد و لشكر وى نيز به كيكاوس ملحق شدند .\r\nافراسياب ، سياوخش را احترام فراوان نموده و دختر خود « وسفافريد » را كه بعدا مادر كيخسرو شد ، به ازدواج او درآورد و سياوخش به علت دارا بودن كمالات جسمى و معنوى ، همواره مورد احترام بىحد افراسياب بود تا اينكه عاقبت به خاطر عقل و دانش و توانايى جسمى و لياقتى كه سياوخش از خود ظاهر ساخت ، افراسياب به وى حسادت برده و از او بر سلطنتش بيمناك گرديد و چيزى كه ترس او را بيشتر كرد اين بود كه برادر افراسياب به نام « كيدر بن فشنجان » و دو پسرش نيز به وى حسادت برده و نزد افراسياب از وى بدگويى كردند تا اينكه تحريكات آنان مؤثر افتاد و به آنان اجازه داد تا وى را به قتل برسانند .\r\nو آنان در حالى كه زنش دختر افراسياب به كيخسرو آبستن بود ، او را كشته و سپس « مثله » كردند و خواستند جنينى را كه در شكم دارد سقط كنند ولى كارشان مؤثر نشد .\r\nو از طرفى ، « فيران » كه واسطهء تسليم سياوخش گرديده بود ، افراسياب را از انتقام كيكاوس و رستم ترسانده و او را بر عملش توبيخ كرد و به وى گفت « وسفافريد » را تا زمان « نريمان » به وى بسپارد تا اينكه نوزادش را پس از وضع حمل بكشد .\r\nافراسياب نيز دخترش را به وى سپرد ، ولى هنگامى كه نوزاد به دنيا آمد ، « فيران » ترحم كرده و او را نكشت بلكه او را پنهان نمود تا اينكه نوزاد به سن جوانى رسيد .\r\nاز طرف ديگر كيكاوس از جريان امر آگاه گرديد و شخصى به نام « بىبن جوذرز » را فرستاد تا از چگونگى حال نواده‌اش جستجو كند و شخص مذكور نيز مدتهاى زيادى بدون گرفتن نتيجه به جستجوى خود ادامه داد تا اينكه مكان او را پيدا كرده و با طرح حيله‌اى دختر افراسياب و فرزندش را فرارى داده و به نزد كيكاوس برد . ( براى آگاهى بيشتر ر . ك : طبرى ، ج 1 ، ص 504 ، چاپ معارف مصر ) .\r\n","page_name":" 25 ","page_number":25},
  {"content":"\r\n\r\nخرده‌بينان ، پنهان بودن آن را انكار مىكنند ، در حالى كه نظاير اين\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nقصه را در لابلاى تاريخ مىپذيرند .\r\n( 1 ) گاهى ممكن است كه برخى از افراد ، داراى فرزندى شوند و او را تا مدتها از خويشان خود پنهان نگه دارند ، بدين جهت كه اگر خويشاوندان وى از وجودش آگاه شوند ، ممكن است به خاطر طمع در ارث آن فرد ، فرزندش را نابود سازند ، تا پس از مرگش ، خود اموال او را به اختيار درآورند و او هنگامى وجود فرزندش را آشكار مىكند كه اطمينان پيدا كند كسى نمىتواند به او گزندى برساند . گاهى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاموال او را به اختيار درآورند و او هنگامى وجود فرزندش را آشكار مىكند كه اطمينان پيدا كند كسى نمىتواند به او گزندى برساند . گاهى ممكن است كه انسان زن گرفتن و يا داراى فرزندشدنش را پنهان نگه دارد ، تا با زنى كه با مرد صاحب فرزند ازدواج نمىكند ، ازدواج كند و ما اين مطلب را در ميان مردم به چشم خود ديده‌ايم .\r\n( 1 ) در جهان سياست اين مطلب مشهور است كه بعضى از پادشاهان ، به خاطر ملاحظهء مصالح مملكتى ، فرزند خود را از مردم مخفى نگه داشته‌اند ؛ مثلا گاهى مردم كشورى عقيده داشته‌اند ، كسى كه از نسل پادشاه كشور نباشد ، حق جانشينى او را ندارد و پادشاه نيز ، ولادت فرزندش را پنهان كرده تا بداند كه آيا ارتش و رعيت از اطاعتش خارج خواهند شد يا نه و همواره اين كار را ادامه داده تا پس از مدتى كه امور مملكت استقرار يافته ، فردى لايق و مورد نظر را به جانشينى خود نصب كرده و پس از جا افتادن اين عمل « فرزندش » را ظاهر ساخته است .\r\nگاهى پادشاهى به خاطر ملاحظهء پاره‌اى از مصالح ، خود را مخفى كرده و يا شايعهء مرگ خود را در بين مردم كشورش پخش كرده تا بداند آيا مرگ وى در ميان رعيت از نظر امنيت و يا امور ديگرى تأثير مىكند يا نه و حتى امثال اين امور در بين مسلمين نيز زياد اتفاق افتاده است . ما فرزندان زيادى را سراغ داريم كه مدتها بعد از مرگ پدر ، انتساب وى به پدرش ثابت شده و در اين مدت هيچ فردى او را نمىشناخته و تنها به وسيلهء دو شاهد مسلمان ، اين مطلب به اثبات رسيده است ، اين كار به اين جهت بوده است كه پدر وصيت كرده كه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنسبت فلان فرزند با وى را افشا نكنند ، چرا كه انتساب آن فرزند با وى ، تنها از جهت فراش بوده كه شرع اسلام آن را به خاطر مصالحى عامل انتساب مىداند نه به طور حقيقت « 1 » ما اگر به تاريخ بنگريم امثال اين انگيزه‌ها را براى پنهان كردن و يا اظهار مرگ فرزند در بين پادشاهان و غير آنان زياد خواهيم ديد .\r\n( 1 ) و نيز تمام تاريخ‌نويسان اسلامى و غير اسلامى به طور اتفاق نقل كرده‌اند كه ولادت « ابراهيم خليل ( عليه السّلام ) » از ترس كشته شدن به دست پادشاه زمانش به گونه‌اى انجام شد كه احدى از خويشان او بر آن آگاهى نيافت « 2 » . همان گونه كه ولادت « موسى بن عمران ( عليه السّلام ) » نيز از\r\n\r\n\r\n","description":"","footnote":"\r\n( 1 ) در فقه اسلامى اين مسأله مسلم است كه اگر شخصى با همسر شخص ديگر زنا كند و سپس ادعا شود كه از اين عمل فرزندى به وجود آمده است ، اين فرزند متعلق به شوهر زن زناكننده خواهد بود و بايد شخص زناكننده و آن زن را سنگسار كنند .\r\nپر واضح است كه اين حكم شرع در چنين مواردى نمىتواند فرزند به وجود آمده را در طى زندگى از سرشكستگى و خجلت در ميان مردم محفوظ بدارد و به همين جهت ، طبيعى خواهد بود كه در اين صورت ، شوهر زن زناكننده ، حاضر نشود در انظار افراد ، به چنين فرزندى اقرار كند ، بلكه همواره انتساب او را به خود مخفى نگه خواهد داشت .\r\n( 2 ) در بارهء وطن اصلى « حضرت ابراهيم ( عليه السّلام ) » ، بين تاريخ‌نويسان اختلاف است ؛ بعضى گفته‌اند كه اهل « سوس » از نواحى اهواز بوده و بعضى مىگويند محل تولدش در « بابل » و عده‌اى نواحى « كوثى » و برخى « وركاء » كه شهرى از اطراف « كسكر » بوده و بعضى « حران » مىدانند ، كما اينكه در بارهء پادشاه زمان ابراهيم خليل ، اقوال تاريخ‌نويسان مختلف است ؛ بعضى مىگويند پادشاه زمان او شخصى به نام « نمرود بن كنعان بن كوس بن سام بن نوح » بوده كه از طرف « ضحاك » استاندار بوده است . و بعضى ديگر مىگويند كه « نمرود » خودش پادشاهى مستقل و اسم اصليش « زرهى بن طهاسفان » بوده و قبل از فارسيان ، پادشاهى داشته و سلطنتش بر مشرق و مغرب زمين گسترش داشته است .\r\nعلت اينكه ولادت ابراهيم مخفى انجام گرديد و وجودش از افراد تا مدتها پنهان نگه داشته مىشد ، اين بود هنگام نزديك شدن ولادت ابراهيم ، ستاره‌شناسان دربار « نمرود » به او خبر دادند كه ما در علم ستاره‌شناسى خوانده‌ايم كه به زودى در شهر تو پسرى به نام « ابراهيم » متولد خواهد شد كه مخالف دين و روش شما خواهد بود و همهء بتهاى شما را در تاريخ معين از بين خواهد برد .\r\nهنگامى كه سال تولد ابراهيم كه « منجمين » خصوصيات آن را بيان كرده بودند فرا رسيد ، نمرود دستور داد كه تمام زنهاى آبستن را به زندان افكنده و زير نظر بگيرند ، ولى مادر ابراهيم چون هنگام ازدواج با پدر ابراهيم ( در اينكه پدر ابراهيم آزر و يا « تارخ » بوده ، بين اهل تاريخ اختلاف است و روايات شيعه اولى را به شدت رد نموده و با كمال تأكيد ، دومى را تأييد مىكند ولى ظاهر قرآن كريم دلالت بر اين مىكند كه پدرش آزر بوده است ) ( به سورهء انعام ، آيهء 74 مراجعه شود ) ، دختر نورسى بوده و ابراهيم اولين ثمرهء اين ازدواج بوده است ، آثار حمل در وى چندان نمايان نگرديده بود .\r\nدر اين سال هر پسرى كه متولد مىگرديد به دستور نمرود كشته مىشد .\r\nهنگامى كه مادر ابراهيم احساس درد زايمان نمود ، مخفيانه به غارى كه نزديك شهر بود ، پناه برد و در آن غار ، ابراهيم را به دنيا آورد و سپس او را تميز كرده و لباس پوشاند و در غار گذارده و در آن را بست و به خانه‌اش برگشت و در اوقات لازم به او سر مىزد و هر وقت كه به ديدنش مىرفت ، مىديد كه انگشت ابهام خود را مىمكد . بعضى مىگويند كه خداوند غذاى او را از همان انگشت قرار داده بود .\r\nمادرش تا مدتها براى خبرگيرى از ابراهيم به غار مىرفت و به او رسيدگى مىنمود تا اينكه ابراهيم بزرگ شد و به حد رشد رسيد .\r\nنقل مىكنند وى در غار كه بود به سرعت رشد مىكرد به حدى كه هفته‌اى بر او به اندازهء ماهى و ماهى به اندازهء سالى مىگذشت تا اينكه پس از مدتى مادرش او را از غار خارج كرد و به شهر آورد و در بين مردم به مراوده و رفت و آمد واداشت . در اين زمان بود كه ابراهيم به مطالعهء تكوينى پرداخته و در بارهء ماه و خورشيد و ستارگان فكر مىكرد و در بارهء آنها مناظره مىنمود ، همان گونه كه قرآن نقل كرده است . اين قصه به نحو ديگرى نيز ذكر شده است ؛ علاقه‌مندان به ، ( تاريخ طبرى ، ج 1 ، ص 120 - 121 مراجعه كنند ) .\r\n","page_name":" 29 ","page_number":29},
  {"content":"\r\n\r\nترس كشته‌شدنش به دست « فرعون » ، پنهانى انجام گرفت و قرآن\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nصريحا بيان مىكند كه « مادر موسى » او را در ميان صندوقى نهاد و به ميان دريا انداخت و از طريق وحى ، اطمينان پيدا كرده بود كه فرزندش سالم خواهد ماند و مادر وى اين كار را به خاطر حفظ مصالح حضرت موسى انجام داد . « 1 »\r\n( 1 ) پس از توجه به مطالب فوق ، آيا انتقادكنندگان مىتوانند امكان پنهان نگه داشتن « حسن بن على » ولادت فرزندش را از خويشاوندان و دوستان ، انكار كرده و اين عمل را خلاف عقل و عادت بدانند ؟ و حال اينكه عوامل پنهان كردن ولادت « مهدى » از عوامل پنهان شدن ولادت افراد ياد شده ، آشكارتر و بىاشكال‌تر و طبيعىتر است . و ما در صفحات آينده اين عوامل را بيان خواهيم كرد .\r\n\r\n\r\n","description":"","footnote":"\r\n( 1 ) در بارهء « موسى بن عمران » قرآن كريم بيش از هر پيغمبرى سخن گفته و شرح زندگى او را مبسوطتر از شرح زندگى ديگران بيان نموده . در اين رابطه به سوره‌هاى طه ، شعراء ، انبياء ، اعراف و انعام و نيز به كتابهاى تاريخ مراجعه شود .\r\nتاريخ‌نويسان مىگويند زمانى كه موسى به پيغمبرى برگزيده شد ، هشتاد ساله بود و در اين مدت ، از فرعون پنهان بود ، ( طبرى ، ج 1 ، ص 198 - 199 ) .\r\n","page_name":" 31 ","page_number":31},
  {"content":"\r\n\r\n( 1 )\r\n\r\nولادت حضرت مهدى ( عج ) قطعى است\r\nو اما اين ادعا كه هيچ كس از وجود پسرى براى « حسن بن على » خبر نداده ، مطلبى است بسيار نادرست و مخالف با واقع ، بلكه اطمينان به وجود فرزندى به نام « مهدى » براى « حسن بن على » ، بيشتر از اطمينانى است كه در بارهء وجود ساير فرزندان افراد از راههاى متعارف حاصل مىگردد . به خاطر اينكه اثبات ولادت فرزند ، براى انسان از چندين راه ممكن است :\r\nاول : به اين طريق كه قابله و يا زن ديگرى در هنگام ولادت حاضر شود و در حضور مردم به فرزند بودن مولود ، براى شخص مورد نظر ، تصريح كند .\r\nدوم : صاحب فراش اعتراف كند كه صاحب فرزندى گرديده است .\r\nسوم : دو نفر مسلمان عادل شهادت دهند كه پدر ، اقرار به وجود فرزند كرده است .\r\nدر مورد « مهدى » همهء اين راهها به اثبات رسيده است . به اين گونه كه گروه زيادى از اهل فضل و علم و از مردان و زنان متدين و با خدا ، همواره از « حسن بن على » نقل كرده‌اند كه شخص وى به وجود فرزندى به نام « مهدى » اعتراف نموده و در حضور آنان به امامتش بعد از خود تصريح كرده است . و به بعضى آنان « مهدى » را در حال طفوليت و به بعضى ديگر در حالى كه به صورت جوان نورسى بوده ، نشان داده است .\r\nو نيز اين مطلب به اثبات رسيده كه شخص « مهدى » پس از\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپدرش ، پرسشهاى شيعيان را پاسخ مىداده و به آنان امر و نهى مىكرده و شيعيان ، وجوه مالى خود را به نمايندگان وى تسليم مىكرده‌اند و من نامهاى عده‌اى از افراد مورد اطمينان كه اين مطالب را از « حسن بن على » نقل كرده و همواره در حضورش بوده‌اند و نيز اسامى بيشتر كسانى كه پس از « حسن بن على » به خدمتش مىرسيده‌اند ، در كتابهايم خصوصا در كتاب « الارشاد في معرفة اللَّه على العباد » و كتاب « الايضاح في الامامة و الغيبة » نقل كرده‌ام ، كسانى كه طالب آگاهى بيشترند به آنها رجوع كنند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n( 1 )\r\n\r\nانتقاد دوّم و پاسخ آن\r\n( 2 ) انتقادكنندگان مىگويند : « جعفر بن على » تولد فرزندى براى برادرش را شديدا انكار كرده و به همين جهت پس از مرگ « حسن » اموالش را تصاحب كرده و پادشاه وقت را به توقيف كنيزان و زنان و به جستجوى آبستن بودن آنان واداشت و ريختن خون كسانى را كه ادعاى پسرى براى برادرش مىكرده‌اند ، جايز مىشمرد .\r\nاين انتقاد مانند انتقاد قبلى كاملا بىاساس بوده و از چند جهت مردود است : ( 3 ) 1 - استدلال به عمل فردى بر صحت آن عمل ، در صورتى صحيح و پذيرفته است كه آن شخص از خطا و اشتباه به دور بوده و هرگز گناهى از او سر نزند و همهء امتهاى اسلامى در اين امر اتفاق دارند كه « جعفر بن على » چنين مقامى را نداشته و فرزند امام بودنش ، اين مقام ( عصمت از گناه ) را برايش ممكن نمىكرده . تأييد بر اين مطلب آنكه در گذشته افراد زيادى بوده‌اند كه فرزند پيامبر بوده و گناهان بزرگى مرتكب شده‌اند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقرآن صريحا نقل مىكند كه پسران « يعقوب بن اسحاق بن ابراهيم خليل الرحمن ( عليهم السّلام ) » با اينكه پيغمبر زاده بودند ، در حق برادر خود « يوسف » ظلم كرده و با آن تعهد و پيمان شديدى كه « يعقوب » در حفظ يوسف از آنان گرفته بود ، باز فريب شيطان را خورده و او را با آن وضع دلخراش در چاه افكندند و مدتها « يعقوب » را به اندوه و غصهء فراق « يوسف » مبتلا كردند و براى بىگناه جلوه دادن خود ، نزد يعقوب ، به دروغ متوسل شده و گفتند كه پسرت را گرگ خورده و بر اين دروغ نيز سوگند خوردند .\r\nهنگامى كه « پيغمبرزادگانى » همچون پسران يعقوب با علم به نادرستى انديشه و كار خود ، چنين اعمالى مرتكب شوند آيا بعيد است كه نظير چنين اعمالى از كسى كه مقامش از آنها به مراتب پايين‌تر مىباشد از روى علم و آگاهى صادر شود ؟ ( 1 ) 2 - انكار « جعفر » نسبت به فرزند برادرش ، با اينكه علم به وجود آن داشته ، بسيار طبيعى و طبق انتظار است ؛ به خاطر اينكه اسباب طبيعىاى كه جعفر را در آن زمان وادار كرد كه فرزند برادرش را انكار كند ، بسيار بود :\r\nاولا : « حسن بن على » داراى اموال زيادى بود كه اگر به دست « جعفر » مىرسيد ، مىتوانست به وسيلهء آن به تمام خواسته‌هاى نفسانى و آرزوهاى مادى خود برسد .\r\nثانيا : « حسن بن على » در انظار شيعيان ، داراى آنچنان مقام ارجمند و والايى بود كه شيعيان او را در همهء امور شخصى و اجتماعى ، بر خود مقدم داشته و در برابر او مطيع و فرمانبردار\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبودند . رضاى او را رضاى خداوند و غضب او را غضب خداوند مىدانستند . « 1 »\r\n\r\n\r\n","description":"","footnote":"\r\n( 1 ) ذكر اين قصه در اينجا بىمناسبت نيست . مصنف رحمه اللَّه در كتاب « ارشاد » نقل مىكند كه : روزى در مجلس « احمد بن عبيد اللَّه خاقان » كه از طرف « المعتزّ باللَّه » و « المستعين باللَّه عباسى » رئيس دارايى قم بود ، صحبت از امام ما شيعيان به ميان آمد . « احمد » با اينكه مذهب « اهل تسنن » داشت و با اولاد على بسيار دشمن بود ، فصل كاملى در فضايل و كمالات و اخلاق « حسن بن على بن محمد بن الرضا » بيان كرده و گفت : من در سامرا كه بودم از نظر وقار و احترام و پاكدامنى و بزرگوارى هيچ كس را مانند « حسن بن على » نديدم . حتى پيرمردان بسيار محترم و فرماندهان ارتش و وزراى كشور نيز همواره او را احترام كرده و او را در مجالس ، بر خود مقدم مىداشتند .\r\nروزى در مجلس پدرم نشسته بودم كه پيشخدمتى وارد شده و با صداى بلند گفت : « ابو محمد بن الرضا » در دم خانه است . پدرم تا اين خبر را شنيد فرياد زد :\r\nاجازه دهيد . من از اينكه كسى را در محضر پدرم به كنيه نام بردند بسيار تعجب كردم چون بنا نبود كه در محضر او كسى را به غير از اسم نام ببرند جز « خليفه » يا « وليعهد خليفه » و يا كسى را كه خليفه دستور دهد .\r\nپس از دقايقى ديدم كه شخصى گندمگون ، خوش قد و بالا ، نيكو صورت ، در سن جوانى و با هيبت و وقار خيره‌كننده‌اى وارد شد . هنگامى كه چشم پدرم به وى افتاد ، بىاختيار چند قدمى به استقبالش شتافت و او را در آغوش گرفت و صورت و سينهء او را بوسيد و دستش را گرفته و بر جاى خود نشانيد در حالى كه هرگز چنين برخوردى با هيچ كس از « بنى هاشم » و فرماندهان ارتش و وزرا نمىكرد . پس از چند دقيقه‌اى پيشخدمتى خبر داد كه « موفق عباسى » - كه از فرزندان خليفه بود - در راه است . و هميشه رسم بر اين بود كه هر زمان كه « موفق » بر پدرم وارد مىشد ، قبل از او ، پيشخدمتان و اطرافيان او وارد مىشدند و از در اطاق تا جايگاه نشستنش به صف مىايستادند تا هنگامى كه خارج شود . پدرم همچنان با « حسن بن على » صحبت مىكرد تا زمانى كه پيشخدمتان خصوصى\r\n","page_name":" 36 ","page_number":36},
  {"content":"\r\n\r\n( 1 ) و ثالثا : « حسن بن على » در زمان خود ، مرجع و مسئول امور\r\n\r\n\r\n","description":"","footnote":"\r\n« موفق » وارد شدند . در اين هنگام پدرم به « حسن » گفت : فدايت شوم ! اگر مىخواهى برو و سپس او را بدرقه كرد و به پيشخدمتان دستور داد تا او را مخفيانه از در ديگرى كه چشم موفق به او نيفتد ، خارج كنند .\r\nمن از اين برخورد پدرم با « حسن » ، بىنهايت در شگفت بودم تا اينكه در شب ، پس از نماز عشا به خدمتش رفتم و گفتم آن مردى كه امروز صبح به او آن همه احترام كردى و فدايت شوم مىگفتى ، چه كسى بود ؟\r\nگفت : او « حسن بن على » معروف به « ابن الرضا » امام « رافضيان » است و پس از ساعتى سكوت ، گفت : پسرم ! اگر امامت از خلفاى « بنى عباس » بيرون رود ، هيچ كس از « بنى هاشم » بجز او استحقاق اين مقام را ندارد ، چون بسيار مرد دانشمند و پرهيزگار و با صلاحيتى است و پدرش نيز بسيار مرد دانشمند و محترمى بود .\r\nاحمد مىگويد من از گفتار پدرم به فكر فرو رفته و تصميم گرفتم كه در بارهء او جستجو كنم . از هر فردى از « بنى هاشم » يا ارتشيان ، قضاة ، فقها و غير آنان كه در بارهء او پرسش نمودم ، ديدم از وى تعريف نموده و به او فوق العاده احترام مىگذارند و او را بر همگان مقدم مىدارند .\r\nروزى بعضى از « اشعريها » از پدرم در بارهء « جعفر » برادر « حسن » سؤال كردند ، پدرم پاسخ داد جعفر فردى نيست كه قابل پرسش باشد و يا با حسن مقايسه گردد . جعفر مردى است كه فسق مىكند ، شراب مىنوشد ، بىبندوبار است و هيچ احترامى براى خود قايل نيست .\r\nروزى پس از وفات برادرش در محضر پدرم از او صحبتهايى شنيدم كه گمان نمىكردم تا اين اندازه شخص پست و فرومايه‌اى باشد . و آن اينكه از پدرم خواهش مىكرد كه مقام و رتبهء برادرم را براى من قرار ده و من در عوض ، هر سال بيست هزار دينار به تو مىدهم . پدرم از شنيدن اين كلمات به غضب آمده و به وى گفت : اى نادان ! خليفه دايما به پيروان پدر و برادرت شديدا فشار وارد آورده و هميشه بر فرق آنان كوبيده است ، به اين نيّت كه آنان را از دوستى و پيروى آن دو باز دارد و موفق به چنين كارى نشده است ، اگر تو در انظار پيروان پدر و برادرت آن مقام را داشته باشى ، هيچ احتياجى به كمك و يارى خليفه و غير او نخواهى\r\n","page_name":" 37 ","page_number":37},
  {"content":"\r\n\r\nمادى و معنوى شيعيان بود و همهء افراد شيعه ، خمس و زكات اموال خود را به عنوان يك وظيفهء الهى به او و يا به وكيل او تقديم مىكردند تا او به افرادى كه استحقاق استفادهء از آنها را دارند ، برساند و جعفر مىدانست كه شيعيان اين عمل را پس از « حسن بن على » نسبت به جانشينى او انجام خواهند داد . آيا پس از اين همه انگيزه‌هاى تحريك‌كننده‌اى كه براى انكار « مهدى » از طرف جعفر وجود داشته ، باز هم انتقادكنندگان مىتوانند به انكار چنين شخصى استدلال كرده و انكارش را شاهدى بر درستى مدعاى خود بدانند ؟ ! ( 1 ) در حقيقت استدلال اين دسته بر نفى « امامت مهدى ( عج ) » به انكار جعفر ، مانند استدلال عده‌اى از يهود و نصارى بر نفى پيامبرى « محمد ( صلّى اللَّه عليه و آله و سلّم ) » به انكار « ابو لهب » عموى پيغمبر اسلام و انكار « اكثر بنى هاشم » و « بنى اميه » و جنگ كردن آنان با وى مىباشد .\r\nبا اينكه « ابو لهب » در حالى رسالت « محمد » را انكار مىكرد كه\r\n\r\n\r\n","description":"","footnote":"\r\nداشت . و اگر نزد آنان چنين مقامى نداشتى ، تبليغ و يارى ما هيچ تأثيرى برايت نخواهد داشت .\r\nسپس به او بىاعتنايى نموده و دستور داد كه ديگر به او اجازهء ورود به خانه را ندهند تا اينكه پدرم از دنيا رفت و من هنگامى كه از « سامرا » خارج شدم او نيز بر همين حال بود و خليفه نيز هميشه به دنبال فرزند « حسن بن على » مىگرديد ولى اثرى از او نمىيافت . و پيروان « حسن بن على » نيز همواره عقيده دارند كه حسن از خود پسرى گذاشته است كه در « امامت امت » جانشين او است و در حال غيبت بسر مىبرد و پس از مدت درازى ، ظهور خواهد نمود و دنيا را از ظلم و جور خواهد رهانيد . ( الارشاد ، ص 363 - 366 ، چاپ مشهدى اسدى ) .\r\n","page_name":" 38 ","page_number":38},
  {"content":"\r\n\r\nدليل واضح و آشكار « معجزه » بر پيغمبرى وى وجود داشت و شب و روز در پيش چشمش علايم و نشانه‌هاى نبوت وى ظاهر مىگشت . و حال اينكه كشف حقيقت براى جعفر و كسانى امثال او كه از حقيقت امر به خاطر مصالحى به دور نگه داشته مىشدند چندان آسان نبود .\r\nخلاصه ، كسانى كه در انكار اين گونه مطالب به انكار « جعفر بن على » و يا انكار « ابى جهل » و « ابى لهب » استدلال كنند نمىتوان آنان را در رديف دانشمندان بىطرف و يا از فقهاى اسلام شمرد ، بلكه در حقيقت جزو عوام و نادانان محسوب خواهند شد .\r\n( 1 ) 3 - تاريخ‌نويسان شيعه و آن دسته از غير شيعيان كه نسبت به سرگذشت افراد و افكار آنان و امورى كه انگيزهء ظهور آرا و نظريات آنان مىگردد توجه و دقت خاصى دارند ، عده‌اى وضع اخلاقى و زندگانى « جعفر بن على » و عواملى را كه موجب انكار وى نسبت به « مهدى » فرزند برادرش گرديده و او را وادار كرده كه خليفهء وقت را نسبت به جانشين حسن و شيعيانش تحريك كند ، نقل كرده‌اند كه اگر من آنها را بيان كنم حقيقت امر واضح شده و سوء نيت جعفر را درك خواهند نمود ، ليكن امورى چند ، مرا از اين كار باز مىدارد كه يكى از آنها اين است كه از اولاد « جعفر » ، افراد زيادى وجود دارند كه حقيقت را دريافته و به وجود « مهدى » و مقام والاى او اعتراف مىكنند و خوش ندارند كه به جدشان نسبت خاصى داده شود ، بلكه آن مقدار كه من در اين زمان دقت و مطالعه كرده‌ام هيچ كس از اولاد جعفر را نديده‌ام كه در اين مسأله بر خلاف « اماميه » اعتقادى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nداشته باشد ، بلكه همهء آنان قايل به « زنده بودن » مهدى ( عج ) بوده و منتظر « ظهور » او هستند و مقتضاى اخلاق انسانى و اسلامى اين است كه من نيز قلوب آنان را جريحه‌دار نكرده و از گذشتهء آنان ذكرى به ميان نياورم .\r\n( 1 ) وانگهى با همين مختصر كه در اينجا بيان شد ، جواب همهء كوته‌فكرانى كه فرزند « حسن بن على » را انكار مىكنند ، مانند معتزله ، حشويه ، زيديه ، خوارج و مرجئه « 1 » داده مىشود و نيازى به ذكر احوال « جعفر » وجود ندارد .\r\n\r\n\r\n","description":"","footnote":"\r\n( 1 ) توضيح عنوانهاى ياد شده در متن كتاب كه مؤلف معظم كرارا از آنها ياد كرده ، محتاج تفصيل و بحث زيادى است كه پاورقى كتاب محل آن نيست ، ولى براى اينكه خوانندگان محترم تا اندازه‌اى از معانى و حقايق اين الفاظ آگاهى پيدا كنند ما بطور اجمال به شرح آنها مىپردازيم :\r\nمعتزله مشهور بين « متكلمين اسلامى » در بارهء به وجود آمدن « معتزله » اين است كه وقتى « و اصل بن عطاء غزال » جزو اصحاب « حسن بصرى » بود ، بحث بسيار حساسى بين « خوارج » كه عده‌اى زيادى بودند و در عين حال در عقايد خود بسيار سرسخت و قشرى برخورد مىكردند و بين « حسن بصرى » كه مرد بسيار با هوش و انتقادكننده بود ، آغاز شد و آن بحث اين بود آيا كسانى كه مرتكب گناهان كبيره مىشوند ، كافرند يا مؤمن ؟\r\n« خوارج » مىگفتند اين افراد كافرند و احكام كفر را بايد بر آنان جارى كرد .\r\n« حسن بصرى » و شاگردان وى مىگفتند كه اين افراد مؤمن‌اند و احكام ايمان را بايد بر آنان جارى ساخت .\r\nپس از بحثهاى زياد ، « و اصل بن عطا » كه از شاگردان مهم و دانشمند حسن بود ، اعتقاد پيدا كرد كه اين دسته از افراد ، نه كافرند و نه مؤمن ، بلكه فاسق‌اند و اين عقيده را به « المنزلة بين المنزلتين ، عقيدهء حد وسط » نام نهاد و سپس از\r\n","page_name":" 40 ","page_number":40},
  {"content":"\r\n\r\n\r\n\r\n","description":"","footnote":"\r\n= مجلس درس « حسن بصرى » كناره‌گيرى كرده و با عده‌اى از اهل مجلس حسن ، جلسهء جداگانه‌اى تشكيل داد و بعد از مدت اندكى ، « عمرو بن عبيد » نيز به وى ملحق شد .\r\nبعضى نقل كرده‌اند كه حسن آنان را از مجلس درس خود بيرون كرد . به هر حال به اين جهت آنان به « معتزله » مشهور شدند ؛ يعنى كسانى كه از مجلس درس حسن عزلت گزيده و عقيدهء جداگانه‌اى نسبت به « خوارج » و « حسن » انتخاب كردند .\r\nدر بعضى از كتابهاى معتبر ، علت نامگذارى آنان به اين اسم ، چيز ديگرى بيان شده است . « حسن بن موسى نوبختى » در كتاب « فرق الشيعة » و « سعد بن عبد اللَّه اشعرى قمى » در كتاب « المقالات و الفرق » گفته‌اند : هنگامى كه « عثمان » كشته شد ، تمام مردم با « على » بيعت كردند ولى پس از مدتى اختلاف پيدا كردند ، يك دسته بر بيعت على ( عليه السّلام ) باقى ماندند و دستهء ديگر ، با عده‌اى از سرشناسان اصحاب پيغمبر ؛ مانند « سعد بن ابى وقاص » ، « عبد اللَّه بن عمر بن خطاب » ، « محمد بن مسلمهء انصارى » و « اسامة بن زيد بن حارثهء كلبى » از بيعت با « على ( عليه السّلام ) » عزلت گزيده ، نه در جنگ با آن حضرت و نه در جنگ با مخالفان او شركت نكردند و گفتند جنگ با هيچ كدام از اين دو دسته جايز نيست . و به همين جهت آنان را « معتزله » ناميده‌اند و براى هميشه بنيانگذاران « معتزله » گرديدند .\r\nبعضى از آگاهان نيز نوشته‌اند كه پس از مدتى « احنف بن قيس تميمى » با عده‌اى از « بنى تميم » نيز از على ( عليه السّلام ) جدا شد و گفت : من بدين جهت از جنگ كناره‌گيرى كردم كه جان و مالم حفظ شود به خاطر اينكه اعتقاد به كناره‌گيرى داشته باشم .\r\nدكتر جواد مشكور ، در پاورقيهايى كه بر كتاب « المقالات و الفرق » نوشته ، مىگويد : « جولد تيسهر » علت نامگذارى آنان را به اين اسم اين مىداند كه آنان در اول امر ، جزو زهاد و افراد گوشه‌گير و اعراض‌كنندهء از دنيا بوده‌اند و « و اصل بن عطا » نيز از اين دسته بوده است .\r\nدر حالات وى نقل شده كه از دنيا رفت در حالى كه يك دينار يا درهمى از او\r\n","page_name":" 41 ","page_number":41},
  {"content":"\r\n\r\n\r\n\r\n","description":"","footnote":"\r\n= باقى نماند . حتى ما در قرن چهاردهم هجرى بعضى از افراد را مىبينيم كه بر آنان عنوان « پيرمردى از پارسايان معتزله » اطلاق مىكنند ، ولى آنچه نظريهء مشهور را تأييد مىكند تصريح شيخ مؤلف است ، به اينكه معتزله از زمانى كه « و اصل بن عطا » از حسن بصرى جدا شد ، بوجود آمده‌اند .\r\n« شيخ » در كتاب « اوائل المقالات ، صفحهء ششم » پس از نقل نظريهء مشهور مىگويد :\r\n« و لم يكن قبل ذلك يعرف الاعتزال و لا كان علما على فريق من الناس » .\r\nيعنى : « قبل از اين ، گروهى به نام « معتزله » و يا حركتى به نام « اعتزال » شناخته نگرديده بود » .\r\nو نظر « شيخ » از اين جهت نيز قابل توجه است كه وى با بعضى از بزرگان معتزله مانند « ابى القاسم بلخى » ، « قاضى عبد الجبار رازى » ، « ابى سعيد استخرى » و « ابى الحسين بصرى » همزمان بوده است .\r\nبه هر حال ، چه علت نامگذارى معتزله آن باشد كه مشهور « كلاميين » گفته‌اند و چه علت آن يكى از دو مطلبى باشد كه نقل كرديم ، ولى اين امر مسلم است كه آنان به عنوان يك گروه بسيار مهم و داراى عقايد خاصى ، در تاريخ مسلمين مطرح شده‌اند ؛ آنان در مسايل اعتقادى و علمى اسلام ، داراى عقايد مخصوصى هستند و « عبد الكريم شهرستانى » در كتاب « ملل و نحل » مفصلا عقايد آنان را ذكر كرده كه ما نيز مختصرى از آنها را نقل مىكنيم .\r\nمعتزله مىگويند : عقل در مسايل دينى مىتواند حكومت كند و آن را يكى از راههاى رسيدن به حقيقت مىدانند و اين عقيده از زمان « مأمون » تا زمان « متوكل عباسى » مورد تأييد دستگاه حكومتى بوده و از اصول عقيدتى « دولت عباسى » در اين مدت بوده است .\r\nمىگويند : حسن و قبح افعال را فقط « عقل » مىتواند تشخيص بدهد و « شرع » تنها حكم آن را بيان مىكند . و آنان خلقت اصلح را بر خداوند واجب مىدانند .\r\nو همچنين معتقدند صفات خداوند زايد بر ذات او نيست ، بلكه آنها را جزو ذات او مىدانند و مىگويند كه صفت « قديم » ويژهء خداوند است و بر هيچ موجود\r\n","page_name":" 42 ","page_number":42},
  {"content":"\r\n\r\n\r\n\r\n","description":"","footnote":"\r\n= ديگر نمىتواند اطلاق شود .\r\nو قرآن كريم را مخلوق و آفريدهء خدا مىدانند و در دنيا و آخرت ، خداوند را قابل ديدن نمىدانند . و ملاحظهء حكمت و مصلحت را در افعال خداوند واجب مىدانند .\r\nو پاداش نيكو دادن به بندگان مطيع و فرمانبردار و مجازات كردن مرتكب‌شوندگان گناهان كبيره را بر خداوند واجب مىدانند .\r\nاين نكته را يادآور مىشويم كه از نظر اعتقادى ، « معتزله » نسبت به مذهب « شيعه » نزديكترين مذاهب اسلامى است و به همين جهت با شيعه ، در تمام عقايد ياد شده ، توافق كامل دارند .\r\nحشويّه « حشو » در لغت به چندين معنا آمده است :\r\n1 - چيزهايى كه داخل تشك يا لحاف مىگذارند ، مانند پنبه و يا ريزه‌هاى پارچه .\r\n2 - اشياى حقير و بىمقدار يا مردم حقير و پست .\r\n3 - چيزهايى كه از نظر جسم كوچك و خرد باشد . و شايد به همين جهت ، به اطرافيان شخص مهم و موجّه ، « حواشى و حاشيه » مىگويند .\r\nو در اصطلاح به معناى چيز زايدى است كه هيچ فايده‌اى نداشته باشد و به همين جهت در ميان اهل كلام به عده‌اى از صاحب‌نظران اسلامى ، « حشويه » مىگويند ؛ چون كه آنان يك عده از روايات منسوب به پيامبر و امامان را كه با عقل و منطق و روايات مسلّمه و آيات محكمهء قرآن سازگار نيست ، تنها به اين سبب كه جزو روايات حساب مىشود ، صحيح و معتبر دانسته و آنها را نقل مىكنند . و در حقيقت آنان همان طايفهء « اخبارى » هستند كه گاهى از آنان به نام « حشويه » و گاهى به نام « بتريه » ياد مىشود و سردستهء آنان افرادى از اهل سنت‌اند ؛ مانند « سفيان ثورى » ، « شريك بن عبد اللَّه » ، « ابن ابى ليلى » ، « محمد بن ادريس شافعى » ، « مالك بن انس » ، « حسن بن صالح بن حى » ، « كثير النوا » ، « سالم بن ابى حفصه » ،\r\n","page_name":" 43 ","page_number":43},
  {"content":"\r\n\r\n\r\n\r\n","description":"","footnote":"\r\n= « حكم بن عيينه » ، « سلمة بن كميل » و . . .\r\n« حشويه » در باب اعتقادات اسلامى ، داراى عقايد و نظريات خاصى هستند كه ما بعضى از آنها را نقل مىكنيم :\r\n« حشويه » مىگويند : انسان در انجام اعمال خير و شر ، مجبور و بدون اختيار است .\r\nآنان معتقدند « خداوند » از نظر خلقت ، شبيه انسان است ! ! و خداوند مانند انسان ، داراى نفس و بدن و گوش و چشم و دست مىباشد ! ! و در اين باره به ظاهر آيات قرآن استدلال مىكنند . و همين طور هر روايتى را كه فرد دانشمند و مورد اعتمادى از پيغمبر نقل كند و سلسلهء راويان آن را به طور مشخص ذكر كند ، آن روايت از نظر آنان حجت و معتبر خواهد بود .\r\nاز ديگر عقايد آنان اين است كه معتقدند « على ( عليه السّلام ) » ، « طلحه » ، « زبير » و « عايشه » در جنگ با يك ديگر خطا كردند و كسانى كه به هيچ كدام از آنان كمك نكرده و ساكت نشستند ، راه درست رفته و عمل صحيح انجام دادند و جنگ آنان با يك ديگر ، مورد تأييد ما نيست ولى خودشان را دوست داريم و از ساير اعمالشان پيروى مىكنيم و خوب و بد آنان را به خدا وامىگذاريم .\r\nهمچنين آنان مىگويند : « على ( عليه السّلام ) » از تمام مردم افضل و اعلم است ولى « امامت » او از هنگامى محقق شد كه مردم با او بيعت كرده و « خلافت » را به دست او سپردند و قبل از آن امام نبود ! ! ! براى آگاهى بيشتر به كتابهاى « فرق الشيعهء نوبختى » ، « المقالات و الفرق » و « ملل و نحل » رجوع شود .\r\nزيديه « زيديه » گروهى هستند كه ادعاى پيروى و هواخواهى از « زيد » فرزند امام چهارم شيعيان « على بن الحسين » معروف به « زين العابدين » و « زيد پسر حسن بن على » مىكنند . در تاريخ ملتهاى اسلامى ، نسبتهايى به « زيد » داده‌اند كه اين نسبتها از نظر رواياتى كه از پيشوايان شيعه در بارهء وى به ما رسيده ، به كلى مردود است .\r\nدر شأن « زيد » همين بس كه امام هشتم شيعيان « على بن موسى ( عليهما السّلام ) »\r\n","page_name":" 44 ","page_number":44},
  {"content":"\r\n\r\n\r\n\r\n","description":"","footnote":"\r\n= در بارهء وى به « مأمون عباسى » مىگويد : عمويم « زيد » يكى از دانشمندان « آل محمد » بود ، براى خدا به خروش آمد و به خاطر او با دشمنانش به جهاد پرداخت تا اينكه در راه او به شهادت رسيد ، به خدا سوگند ! كه « زيد » از اهل اين آيه بود  وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ . . .  ( حج / 78 ) ؛ يعنى : « و در راه خدا جهاد كنيد ، و حقّ جهادش را ادا نماييد ! او شما را برگزيد . . . » .\r\n« امام جعفر بن محمد ( عليهما السّلام ) » نيز قريب به همين مضمون در مدح زيد سخن گفته است و انگيزهء قيام مسلحانهء او بر ضد « هشام بن عبد الملك » خليفهء اموى ، چيزى جز امر به معروف و نهى از منكر و شنيدن دشنام به پيغمبر اسلام در مجلس وى نبوده است . بلكه مىتوان گفت كه اكثر قيامهايى كه از طرف « سادات بنى الحسن » انجام گرفته ، بر پايهء حق و به عنوان دعوت به امام بر حق و مورد اعتماد « امامان شيعه » بوده و شعار تمام آنان دعوت به امام بر حق و مورد قبول خدا و خلق « الرضا من آل محمد » بوده است .\r\nو در بعضى از مواقع ، تصريح به آن مىكرده‌اند ، همان گونه كه « يحيى بن عمر » نيز در گرماگرم جنگ با قدرت حاكم وقت ، اين مطلب را اعلام كرد . و آنچه به نام « مذهب زيديه » در تاريخ نقل گرديده ، چيزى است كه از طرف هواخواهان و طرفداران فدايى او به وقوع پيوسته و هيچ ارتباطى به شخص « زيد » ندارد .\r\nبنا بر اين ، آنچه « عبد الكريم شهرستانى » در كتاب « ملل و نحل » در بارهء وى ، از اعتقادش به نسبت خليفهء اول و دوم نقل كرده و او را در رديف شاگردان « و اصل بن عطا » رئيس « معتزله » پنداشته و ادعا مىكند كه شيعيان كوفه به خاطر عقايد خاص وى او را از خود راندند و « امام محمد باقر » برادرش با وى در بارهء اين عقايد بارها مناظره كرده ، همگى بىاساس بوده و هيچ پايه‌اى ندارد .\r\n« زيديه » چند دسته هستند ؛ مانند : « جاروديه » ، « صاحبيه » ، « يعقوبيه » ، « بتريه » و « سليمانيه » . راجع به عقايد آنان مطالب ضد و نقيضى نقل شده كه ما در مقام بررسى و تحقيق آنها نيستيم ، فقط آنچه را كه در كتابهاى تاريخ از آنان نقل كرده‌اند ، ذكر مىكنيم .\r\nعده‌اى از « زيديه » عقيده دارند كه « على بن ابى طالب » پس از پيغمبر اسلام\r\n","page_name":" 45 ","page_number":45},
  {"content":"\r\n\r\n\r\n\r\n","description":"","footnote":"\r\n= افضل مردم بوده است و در عين حال ، مردم حق داشتند كه غير از او را انتخاب كنند و ولايت و حكومت كسى را كه مردم از روى رضايت انتخاب كردند ، به حق بوده و اطاعت مردم از او نيز واجب است . و اگر امت اسلامى بر شخصى غير از او اجتماع كردند ، امامتش ثابت مىشود و هر كس از « قريش » و « بنى هاشم » حتى اگر آن كس « على » باشد ، با فرد منتخب مردم ، مخالفت كند كافر و گمراه خواهد بود ! ! و انتخاب « ابى بكر » از روى حكمت و دورانديشى بوده است ؛ چون كه اكثريت مردم مسلمان با « على بن ابى طالب » ، به خاطر جنگها و مبارزاتى كه انجام داده و نيز به خاطر حق‌طلبىهايى كه همواره در طى زندگى ، از او به ظهور رسيده بود ، موافق نبوده و از او اطاعت نمىكردند . و اصولا تودهء مردم به فرد سختگير و يك دنده چندان تمايلى نشان نداده و از چنين فردى خوششان نمىآيد و همواره به افراد سازگار و معتدل بيشتر ميل نموده و نزديكتر مىشوند .\r\nحتى هنگامى كه « ابى بكر » ، « عمر » را انتخاب كرد ، فرياد مردم بلند شد كه « ابى بكر » مرد بىرحم و سختگيرى را بر ما به خلافت گماشته است . ولى « ابى بكر » بر خلاف « على » ، پيرمردى ملايم و معتدل بود كه كسى را نكشته و با كسى در نيفتاده بود و به همين خاطر همهء مردم از او راضى بوده و اطاعت مىكردند و مصلحت اسلام و مسلمين اقتضا مىنمود كه خليفهء پيغمبر در آن اوضاع و احوال ، يك چنين فردى باشد .\r\nعده‌اى از آنان مىگويند : « على » پس از پيغمبر اكرم ( صلّى اللَّه عليه و آله و سلّم ) افضل مردم است . و كسانى كه مقام خلافت را از على ( عليه السّلام ) گرفتند ، كافر گرديده و آن دسته از امت پيغمبر كه از آنان پيروى كردند كافر شده‌اند . و امامت بعد از حضرت على ، حق امام حسن و بعد از امام حسن ، حق امام حسين ( عليهم السّلام ) بوده و پس از امام حسين ( عليه السّلام ) امام بايد از اولاد امام حسن و حسين انتخاب شوند به شرط اينكه اولا : در بين اولاد آن دو به نحو شورايى و انتخابى انجام گيرد و ثانيا : كسى كه انتخاب مىشود بايد قيام مسلحانه نموده و حكومت تشكيل دهد . ولى كسى كه در خانه بنشيند و پرده بر روى خود كشيده و هيچ دعوتى نكند ، لايق مقام امامت نخواهد بود . و هر فرد از فرزندان حسن و حسين كه به طور انحصارى ، ادعاى\r\n","page_name":" 46 ","page_number":46},
  {"content":"\r\n\r\n\r\n\r\n","description":"","footnote":"\r\n= خلافت كند و اين حق را براى فرزندان ديگرى قايل نباشد ، بدون شك امامتش باطل و پيروى از او گمراه‌كننده است .\r\nعدهء ديگرى از آنان ، رجعت و بازگشت امامان شيعه را به دنيا قبول ندارند .\r\nدر اينجا سه نكته را يادآور مىشويم :\r\nاول اينكه : طبق نقل اهل اطلاع ، « زيديه » از نظر اصول عقيدتى و افكار مذهبى از معتزله پيروى مىكنند ، ولى از نظر احكام و فروع عملى ، غالبا پيرو مذهب « ابو حنيفه » مىباشند .\r\nدوم اينكه : از لابلاى تاريخ زندگى زيديه و از مجموع حركتهاى مسلحانه آنان چنين استنباط مىشود كه آنان هر كدام از دو مسألهء خلافت و امامت را به طور جداگانه مورد توجه قرار داده‌اند و قيام مسلحانه و انتخاب مردم يا انتخاب فرزندان حسن و حسين را تنها در مسألهء خلافت و حكومت شرط مىدانسته‌اند و اما مسألهء امامت را فقط درونى و الهى دانسته و در انتخاب امام ، ابدا چنين شروطى را لازم ندانسته‌اند ، براى كشف اين نكته به كتابهاى « المقالات و الفرق اشعرى » ، « فرق الشيعهء نوبختى » و « بحار مجلسى » رجوع شود .\r\nسوم اينكه : « زيديه » در ادوار تاريخ ، در بعضى از سرزمينهاى اسلامى ، حكومتهايى نيز به نام خود تشكيل داده‌اند . يكى از دولتهاى آنان به وسيلهء اولاد « امام حسن مجتبى ( عليه السّلام ) » در سالهاى 791 - 926 ميلادى در شمال آفريقا تشكيل شد كه به نام دولت « ادريسيين » مشهور گشت .\r\nو ديگرى نيز به وسيلهء « اولاد امام حسن مجتبى ( عليه السّلام ) » در سالهاى 863 - 928 ميلادى در « طبرستان ، مازندران » تأسيس گرديد . و دولت ديگر ، در « يمن » تشكيل گرديد كه تا اين اواخر وجود داشت و سپس منقرض شد .\r\nخوارج لفظ « خوارج » از نظر لغت ، بر هر فرد و يا گروهى اطلاق مىشود كه از اطاعت و فرمان حكومت وقت ، شانه خالى كرده و عليه آن قيام مسلحانه كند .\r\nو از نظر اصطلاح تاريخ اسلام ، مقصود آن دسته از افرادى هستند كه در جنگ\r\n","page_name":" 47 ","page_number":47},
  {"content":"\r\n\r\n\r\n\r\n","description":"","footnote":"\r\n= « صفين » از لشكر « على بن ابى طالب ( عليه السّلام ) » جدا شده و به بهانهء اينكه « على » به « حكمين » رضايت داده ، عليه او شوريدند و ما اين واقعه را به نحو اختصار براى خوانندگان عزيز بازگو مىكنيم :\r\nهنگامى كه در صفين ، جنگ بين « على » و « معاويه » مغلوبه شد و نزديك بود كه لشكر معاويه به وسيلهء « مالك اشتر نخعى » شكست بخورد و ارتش وى از هم بپاشد اما « عمرو عاص » مشاور مخصوص « معاويه » به خاطر اينكه طرفداران على ( عليه السّلام ) را فريب دهد و آنان را وادار كند كه دست از جنگ بكشند و بدين وسيله از ورود ضربهء نهايى بر پيكر معاويه جلوگيرى به عمل آورد ، دستور داد تا اهل شام « قرآن » را بر سر نيزه كنند و اعلام دارند كه به مصالحهء شرافتمندانه‌اى كه قرآن تصديق كند و به هر طرفى كه قرآن حق به آن طرف بدهد حاضر به تسليم‌اند . اهل شام نيز چنين كردند و اين حيله كاملا كارگر افتاد ، به اين معنى كه در اولين لحظه‌اى كه اين عمل رياكارانه انجام گرديد ، « اشعث بن قيس كندى » ، « مسعر بن فدكى تميمى » و « زيد بن حصين طايى » به نداى آنان لبيك گفته و به محضر على ( عليه السّلام ) آمده و گفتند بعد از اين ، جنگ جايز نيست ؛ چون كه آنان ، ما را به حكم قرآن دعوت كرده‌اند و تو ما را به شمشير زدن بر آنان دعوت مىكنى .\r\nعلى ( عليه السّلام ) در پاسخ آنان گفت : اين افراد ، دروغ مىگويند و اين كارشان فريبى بيش نيست ، آنان چون در جنگ شكست خورده‌اند ناچار ادعاى مصالحه مىكنند ، آنان در پاسخ على ( عليه السّلام ) گفتند : يا به « مالك اشتر » بگو دست از جنگ بردارد و يا با تو آن خواهيم كرد كه با « عثمان » كرديم . على ( عليه السّلام ) ناچار شد و دستور داد تا مالك از جنگ دست كشيده و به قرارگاه برگردد .\r\nسپس بنا بر اين شد كه طرفين جنگ ، دو قاضى تعيين كنند تا آن دو قاضى از روى قرآن مشخص نمايند كه حق با كداميك از دو طرف است . على ( عليه السّلام ) « عبد اللَّه بن عباس » را براى اين كار معين نمود ، ولى آن افراد قبول نكرده و گفتند او از خويشان تو بوده و قهرا به نفع تو حكم خواهد كرد . سرانجام بدون توجه به رأى على ( عليه السّلام ) « ابو موسى اشعرى » را براى قضاوت معين نمودند و معاويه هم\r\n","page_name":" 48 ","page_number":48},
  {"content":"\r\n\r\n\r\n\r\n","description":"","footnote":"\r\n=\r\n« عمرو عاص » را تعيين كرد . آن دو در مكانى به نام « دومة الجندل » جمع شده و به قضاوت پرداختند و نتيجه اين شد كه عمرو عاص ، ابو موسى را فريب داد و معاويه را به خلافت منصوب نمود و على ( عليه السّلام ) را از خلافت خلع كرد . اين دسته هنگامى كه ديدند نتيجهء قضاوت آن دو ، به چنين افتضاح سياسى منتهى شد ، باز بر على ( عليه السّلام ) شوريدند به اين بهانه كه چرا به حكمين رضايت دادى و در دين خداوند نظريهء مردم را پذيرفتى ، پس تو كافرشده‌اى ؛ چون حكم فقط منحصر به خداوند است . و عاقبت قريب دوازده هزار نفر به سركردگى « عبد اللَّه بن كواء » ، « عتاب بن اعور » ، « عبد اللَّه بن وهب راسبى » ، « عروة بن جرير » ، « يزيد بن ابى عاصم » و « ذو الثديه » در موضعى به نام « حروراء » نزديك كوفه جمع شده و با « عبد اللَّه بن وهب » بيعت كردند و به عنوان شورش عليه على ( عليه السّلام ) و معاويه ، مشغول قتل و غارت و آشوب شدند و عاقبت على ( عليه السّلام ) با آنان جنگ نموده و اكثريت قاطع آنان در اين جنگ كشته شده و فقط نه نفرشان فرار كردند ، دو نفر به « عمان » ، دو نفر به « كرمان » ، دو نفر به « سيستان » ، دو نفر به « حجاز » و يك نفر به « يمن » رفته و در اين نواحى آشوبهايى برپا كردند و بدعتهايى در دين اسلام گذاردند .\r\n« خوارج » چندين گروهند كه مهمترين آنان « محكمه » ، « بيهسيه » ، « ازارقه » ، « نجديه » ، « صفريه » ، « اباضيه » و « عجارده » هستند .\r\nاساس تفكر و تكيه‌گاه اصلى « خوارج » چون بر جهل توأم با تقدس بوده ؛ يعنى همان چيزى كه اگر در هر قومى پيدا شود ، باعث بدبختى و عقب افتادگى آنان شده و عامل استثمار و استحمار آنان به دست شيادان دغلكار مىگردد ، به همين خاطر ، آرا و نظريات گوناگون و چه بسا متناقضى از آنان به ظهور رسيده است .\r\nولى آنچه همهء آنان به آن معتقد بوده و نقطهء مشترك آنان قرار دارد اين است كه :\r\n1 - على ( عليه السّلام ) را به وسيلهء پذيرفتن « تحكيم » در « صفين » در دين خدا بدعتگذار مىدانند ! ! ! 2 - على و عثمان را مستوجب لعن و نفرين دانسته و از آن دو تبرى مىجويند و برائت جستن از آن دو را بر هر گونه بندگى و طاعتى مقدم مىدارند ! ! زن گرفتن و\r\n","page_name":" 49 ","page_number":49},
  {"content":"\r\n\r\n\r\n\r\n","description":"","footnote":"\r\n= زن دادن را نيز بر قبول اين امر قرار داده‌اند .\r\n3 - كسانى را كه مرتكب گناه كبيره مىشوند ، كافر مىدانند .\r\n4 - مىگويند در صورتى كه امام يا خليفه از حدود قانون اسلام خارج شود و بر خلاف سنت پيغمبر عمل كند ، بر امت واجب است كه عليه او قيام كرده و بر او بشورند .\r\n5 - تمام مخالفان خود را مشرك يا كافر شمرده و كشتن زنها و كودكان نابالغ آنان را مباح مىدانند .\r\nكسانى كه طالب آگاهى بيشترند مىتوانند به كتابهاى « المقالات » ، « فرق الشيعة » ، « ملل و نحل » و غير آن مراجعه نمايند .\r\nمرجئه « مرجئه » در اصل از لغت « ارجاء » گرفته شده ولى از نظر استعمال ، گاهى به معناى « تأخير » استعمال گرديده . مانند اين آيه شريفه  قالُوا أَرْجِهْ وَ أَخاهُ . . . *  ( اعراف / 111 ) ؛ يعنى : « گفتند كه به تأخير بينداز و مهلت بده او را » .\r\nو گاهى به معناى « اميد دادن » استعمال شده ؛ مانند اين آيه  . . . مُرْجَوْنَ لِأَمْرِ اللَّهِ . . .  ( توبه / 106 ) ؛ يعنى : « اميدواران بخشش خداوند » .\r\nو در اصطلاح تاريخ‌دانان اسلامى ، به آن دسته از مسلمين و شيعيان اطلاق مىشود كه پس از كشته شدن على ( عليه السّلام ) به خاطر راحت بودن و در امنيت زندگى كردن و از نعمت دنيا بهره‌مند گرديدن ، به « معاويه » رو آورده و او را به رسميت شناختند و براى موجه جلوه دادن كار خود ، فلسفه‌اى درست كرده و گفتند كه اهل قبله و كسانى كه شهادتين را بر زبان جارى كنند ، مؤمن بوده و اميد است كه خداوند از گناهان آنان بگذرد . و مىگفتند كه با ايمان قلبى ، هيچ گناهى ضرر نمىرساند ، همان گونه كه با كفر قلبى ، هيچ طاعتى فايده ندارد .\r\nآنان از اين هم نيز فراتر رفته و عقايد قبلى خود را نسبت به خلافت « ابى بكر » ، « عمر » و « عثمان » تخطئه كرده و گفتند خلافت « ابى بكر » به حق و راستى انجام گرفته و بر اين ادعا دو دليل اقامه كرده‌اند :\r\n","page_name":" 50 ","page_number":50},
  {"content":"\r\n\r\n\r\n\r\n","description":"","footnote":"\r\n= دليل اول : انسان از نظر طبيعى و فطرى تنها در برابر آن دسته از افراد سر فرود آورده و پيروى مىكند كه يكى از اين سه ويژگى را داشته باشد :\r\nالف - فردى كه داراى فاميل و عشيرهء زيادى باشد كه بتواند در برابر ديگران از او دفاع كند .\r\nب - فردى كه داراى مال و ثروتى باشد كه از ثروت و مال او فايده و بهره‌اى به وى برسد .\r\nج - شخصى كه داراى دين و ايمانى باشد كه فرد تابع ، بتواند از دين آن شخص ، نفع مادى يا معنوى ببرد . ما هنگامى كه در احوال « ابى بكر » كاملا دقت مىكنيم ، مىبينيم كه وى نه داراى عشيره بود و نه ثروت دنيوى داشت ، بنا بر اين بدون شك ، علت تسليم شدن و اطاعت مردم از فرمان او به جز جنبهء دينى و معنوى ، چيز ديگرى نبوده است .\r\nدليل دوم : خبرى است كه از پيغمبر ( صلّى اللَّه عليه و آله و سلّم ) نقل شده كه فرمود : « خداوند هرگز امتم را بر گمراهى و اشتباه متحد نمىكند » . و ما مىدانيم كه تمام مردم پس از پيغمبر اسلام بر امامت و خلافت ابى بكر اتفاق نموده و به آن رضايت دادند . و اگر امت اسلام در انتخاب ابى بكر خطا كرده باشند ، اين خود به اين معنا خواهد بود كه گفتهء پيغمبر دروغ و بىاساس است .\r\nوانگهى اگر اين انتخاب به غلط انجام گرفته باشد ، اين خود ، موجب بطلان نماز و روزه و ساير واجبات دينى و غلط بودن كارهايى است كه از انتخاب ابى بكر سرچشمه گرفته است .\r\n« مرجئه » چندين گروهند كه عبارتند از : « عبيديه » ، « غسانيه » ، « ثوبانيه » ، « تومنيه » و « صالحيه » و هر كدام از اين چند گروه ، عقايدى دارند كه در پاره‌اى از مواضع ، با عقايد بعضى از گروههاى ديگر ، توافق دارند . براى اطلاع بيشتر به كتابهاى مربوطه مراجعه فرماييد .\r\n","page_name":" 51 ","page_number":51},
  {"content":"\r\n\r\n( 1 )\r\n\r\nانتقاد سوّم و پاسخ آن\r\n( 2 ) انتقادكنندگان مىگويند : « حسن بن على ( عليهما السّلام ) » در بيمارى منجر به مرگ ، مادر خود « حديث ، ام الحسن » وصى و سرپرست جميع اوقاف و اموال خود قرار داده و اختيار تصرف در آنها را به او واگذار نمود و اين خود ، دليل بر اين است كه « حسن بن على » فرزندى نداشته است .\r\nاين انتقاد نيز سست و بىاساس بوده و چيزى نيست كه بتوان به آن در انكار نمودن فرزند حسن بن على ، اعتماد و اطمينان كرد ، به خاطر اينكه وصيت حسن ( عليه السّلام ) به مادرش ، مؤيد اين مطلب است كه وى مىخواسته ولادت و وجود فرزند خود را پنهان داشته و از ريختن خونش به دست آنان كه چنين كارى را حلال مىدانسته‌اند ، جلوگيرى كند ؛ زيرا اگر در وصيت ، نامى از فرزند خود مىبرد و يا شخصا به او وصيت مىكرد ، بدون ترديد نقض غرض مىشد و مقصود عالى و هدف نهايى كه حفظ كردن « مهدى » براى زمان لازم و مناسب بود ، به دست نمىآمد ، خصوصا حسن بن على مجبور گرديد\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاسامى درباريان مخصوص خليفه ؛ مانند : « مولاى واثق » ، « مولاى محمد بن مأمون » ، « فتح بن عبد ربه » و غير آنان از شهود معروف زمان را در وصيتنامه درج كند تا اينكه وصيت از نظر دولت عباسى ، معتبر شده و موجب حساسيت آنان نسبت به فرزندش نشده و سبب كوشش آنان براى پيدا كردنش نگردد و ضمنا شيعيان را از تهمت اعتقاد به وجود فرزندى براى خود و نيز از اعتقاد به امامتش برهاند . « 1 »\r\n( 1 ) از مطالب گذشته واضح شد كه اگر فردى وصيت « حسن بن على » به مادرش را دليل بر بطلان اعتقاد « اماميه » دانسته و شاهدى بر\r\n\r\n\r\n","description":"","footnote":"\r\n( 1 ) « احمد بن ابراهيم » مىگويد : در سال 262 با « حكيمه » دختر « امام جواد » خواهر « امام هادى » از پشت پرده سخن گفتم و از او راجع به امام هر زمان پرسيدم ، وى همهء آنان را نام برد تا اينكه به آخرين امام رسيد و چنين گفت : « دوازدهمين آنان حجة بن الحسن بن على ( عليهم السّلام ) مىباشد » . به وى گفتم : آيا او را شخصا ديده‌اى يا اين امر را از طريق خبر دريافت كرده‌اى ؟\r\nگفت : بلكه اين خبرى است كه « حسن بن على » به مادرش نوشته است .\r\nگفتم : فرزند « حسن » كجاست ؟\r\nگفت : در پنهان به سر مىبرد .\r\nگفتم : شيعيان در امور دينى خود بايد به چه كسى رجوع كنند ؟\r\nگفت : به مادر حسن بن على .\r\nگفتم : آيا من به كسى بگروم كه به زنى وصيت مىكند ؟\r\nگفت : « حسن » در اين كار به جدش « حسين بن على » اقتدا كرده ؛ چون « حسين » نيز در ظاهر امر به خواهرش « زينب » وصيت كرد ، ولى فرامين و دستوراتى كه در ظاهر از زينب صادر مىشد ، در حقيقت از « على بن الحسين » مىرسيد و اين كار ، پوششى بود كه در زير آن ، جان « على بن الحسين » محفوظ بماند ( سفينة البحار ، ج 1 ، مادهء حسن . بحار ، ج 22 ، ص 99 ) .\r\n","page_name":" 53 ","page_number":53},
  {"content":"\r\n\r\nنبودن فرزندى در پنهان براى « حسن » بداند ، چنين فردى را نمىتوان داراى فهم و بينش دانست ، بلكه فردى خواهد بود كه به روش عقلا در تدبير امور مهمه آشنايى نداشته و از سيرهء عرف و عادت انسانها ، در جريان كارهاى سياسى آگاه نبوده است .\r\n( 1 )\r\n\r\nكيفيت وصيت امام ششم ( عليه السّلام )\r\n( 2 ) تمام مورّخين شيعه نوشته‌اند كه « جعفر بن محمد » امام ششم شيعيان ، هنگام شهادتش خواست وصيت كند ، چهار نفر را وصى خود قرار داد ، اول « منصور » خليفهء مقتدر وقت . دوم « ربيع » وزير دربار خليفه . سوم همسرش « حميده بربرى » و چهارم پسرش « موسى » و اين چهار نفر را بر همهء اموال و اوقافش مسلط كرد . « 1 »\r\nعلت اينكه ذكرى از فرزندان ديگر خود نياورد ، اين بود كه مىدانست بعضى از آنان پس از او مدعى جانشينى وى خواهند گرديد و اگر نامى از آنان را در وصيتنامه ببرد ، اين خود شاهد كافى بر صدق ادعاى آنان خواهد شد . و اگر « موسى » در ميان مردم مشهور به فضل و كمال و زهد و پارسايى و رشد رهبرى نبود و مانند فرزند « حسن بن على » گمنام و غير معروف بود ، بدون شك امام ، اسم او را\r\n\r\n\r\n","description":"","footnote":"\r\n( 1 ) « شيخ طوسى » روايت كرده است كه « امام جعفر صادق ( عليه السّلام ) » به پنج نفر وصيت كرده است و آنان عبارتند از : « حميده بربريه همسرش ، منصور خليفه ، محمد بن سليمان ، والى مدينه ، عبد اللَّه و موسى دو پسر امام » . ولى « ابن شهرآشوب » در « مناقب » نقل كرده است كه آن حضرت ، تنها به « منصور » ، « عبد اللَّه » و « موسى » وصيت نموده است . ( ر . ك : بحار ، ج 11 ، احوال جعفر بن محمد ) .\r\n","page_name":" 54 ","page_number":54},
  {"content":"\r\n\r\nدر رديف اوصياى خود نمىآورد و علت اين گونه وصيت « امام جعفر صادق ( عليه السّلام ) » اين بود كه از « موسى » كه وصى حقيقى و جانشين راستين او بود ، دفع ضرر كرده و حساسيت « منصور » را نسبت به او از بين ببرد .\r\nاين قصه ، شاهد ديگرى است بر اينكه هدف « حسن بن على ( عليهما السّلام ) » برگرداندن اذهان طرفداران رژيم حاكم آن زمان از « مهدى ( عج ) » بوده است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( 1 )\r\n\r\nانتقاد چهارم و پاسخ آن\r\n( 2 ) انتقادكنندگان مىگويند : اگر « حسن بن على » فرزند خود را به خاطر ترس از كشته شدن پنهان نگه داشته و هيچ گونه خبرى از ولادت و زندگانى او براى مردم بيان نكرده است ، مسلما اين امر بايد به طريق اولى در بارهء امامان قبل از او انجام مىگرفت . به علت اينكه اضطراب و ترسى كه امامان شيعه از خلفاى زمان خود داشتند و فشار و تهديدى كه از ناحيهء آنان نسبت به شيعيان و امامانشان انجام مىگرفت ، به مراتب شديدتر و هراس‌انگيزتر بود ، بر خلاف زمان « حسن بن على » و فرزندش كه شيعيان در آن زمان به مراتب بيشتر و ثروتمندتر بودند .\r\nاين انتقاد نيز كاملا بىاساس است ؛ به خاطر اينكه آنچه « حسن بن على » را وادار كرد كه ولادت فرزندش و ادامهء حيات او را مخفى داشته و حتى اجازهء ذكر نام و اشارهء از او را به شيعيان نداد ، اين بود كه خلفا و پادشاهان زمان امامان پيشين مىدانستند كه آنان همواره از برخورد با زمامداران قدرت و خلافت و از دخالت در امور سلطنت\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nپرهيز نموده و قيام مسلحانه عليه آنان را تجويز نمىكنند . و اين مطلب را نيز به پيروان خود ، تحت عنوان « لزوم تقيه » توصيه مىكردند . حتى گاهى بعضى از خويشان خود را كه به مبارزهء مسلحانه عليه آنان دست مىزدند شديدا توبيخ كرده و عمل آنان را محكوم مىنمودند و مىگفتند : قيام مسلحانه تا هنگامى كه چند قضيه واقع نشود جايز نيست : ( 1 ) اوّل : « ركود خورشيد » هنگام ظهر .\r\nدوّم : شنيدن « صدايى از آسمان » كه نام « مرد مخصوصى » را اعلام كند .\r\nسوّم : لشكرى در بيداء به زمين فرو رود .\r\nدر اين هنگام خواهد بود كه آخرين پيشواى حق ، قيام مسلحانه را آغاز مىكند تا دولتهاى ستمگر و باطل‌پرور را نابود سازد . به همين خاطر خلفاى آن زمان ، اهميت زيادى به وجود « امامان شيعه » و ظهور آنان و به كسانى كه براى آنان تبليغ مىكردند ، نمىدادند . و علاوه بر اين ، شيعيانى كه هواى قيام مسلحانه در سر مىپروراندند و يا به چنين دعوتى پاسخ مثبت مىدادند ، در آن روزگار بسيار اندك بودند .\r\nاما پس از مرگ « حسن بن على » طبق پيشگويى همان امامان پيشين ، وجود كسانى كه نبرد مسلحانه را تجويز نمىكردند ، سپرى گرديد و زمان وجود كسى كه اين عمل را تجويز مىكند و حتما رهبرى اين كار را به عهده خواهد گرفت ، فرا رسيد . و اين امر موجب شد كه جستجو ، براى دستگيرى و نابودى وى ، شديدتر گرديد و تصور مىكردند كه اگر « فرزند حسن » را گرفته و نابود سازند ، اين قيام\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمهم و خطرناك را خنثى كرده و زمينهء آن را از بين خواهند برد . « 1 »\r\n( 1 ) وانگهى ما شيعيان ، عقيده داريم كه وضع داخلى و خارجى امامان راستين شيعه و خط دقيق حركتهاى مهم اجتماعى و سياسى آنان ، همواره با الهام و دستور مستقيم خداوند تعيين مىشود .\r\nبنا بر اين ، هيچ بعيد به نظر نمىرسد كه خداوند مىدانست اگر امامان پيشين ، ظاهر شوند از كشته شدن در امان خواهند بود ، بر\r\n\r\n\r\n","description":"","footnote":"\r\n( 1 ) در بارهء شدت فشار و اختناقى كه در اين زمان از « طرف خلفاى عباسى » نسبت به شيعيان و خويشان « امام حسن ( عليه السّلام ) » اعمال مىگرديد ، وقايع عجيبى در تاريخ نقل كرده‌اند . از جمله « كلينى » در كتاب « كافى » نقل كرده است كه « عبد اللَّه بن سليمان » وزير خليفه ، تصميم گرفت كه همهء وكلا و نمايندگان « حسن بن على » و فرزندش « مهدى » را دستگير كند .\r\nخليفه گفت : راه اين كار بدين گونه مىباشد كه افراد ناشناسى را مأمور كنيد تا به عنوان اينكه مىخواهند وجوه اموال شرعى خود را به امام خود برسانند ، به افراد مظنون نزديك شوند . و افرادى كه آنها را دريافت كنند ، فورا دستگير نمايند .\r\nاز طرف ديگر « امام » به عموم وكلا و نمايندگان خود دستور داد كه تا اجازهء بعدى از هيچ فردى « وجوه شرعيه » دريافت نكنند و خود را در رابطهء با ما معرفى ننمايند . و نمايندگان نيز از هيچ فردى وجوه شرعيه نمىپذيرفتند .\r\nو نيز در « كافى در حالات مهدى » نقل مىكند كه از طرف « مهدى ( عليه السّلام ) » به تمام شيعيان دستورى صادر شد كه از اين پس ، به زيارت كربلا و قبرستان « قريش » ، ( قبرستان قريش جايى بود كه اكثر شيعيان در آنجا دفن مىشدند ) نروند . و بلافاصله فرمانى از طرف خليفه صادر شد : هر فردى كه به زيارت اين دو مكان برود ، فورا دستگيرش كنند .\r\n« عثمان بن سعيد » كه يكى از نمايندگان مخصوص « مهدى » است ؛ به « عبد اللَّه بن جعفر حميرى » گفت : خانوادهء آن حضرت در سختى به سر مىبرند و هيچ فردى جرأت نمىكند كه به آنان كمكى كند و يا به آنان اظهار دوستى نمايد ( بحار ، ج 22 ، ص 94 ، چاپ كمپانى ) .\r\n","page_name":" 58 ","page_number":58},
  {"content":"\r\n\r\nخلاف « مهدى » كه اگر ظاهر شود ، كشته خواهد شد . اگر يكى از پدران ، « مهدى » كشته مىشد ، حكمت و تدبير الهى اقتضا مىكرد كه امام ديگرى به جاى او نصب گردد ، ولى اگر « مهدى » كشته شود ، مصلحت و تدبير امور انسانها اقتضا نمىكرد كه خداوند امام ديگرى را به جاى وى نصب نمايد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( 1 )\r\n\r\nانتقاد پنجم و پاسخ آن\r\n( 2 ) انتقادكنندگان مىگويند : عادتا بسيار بعيد به نظر مىرسد كه « مهدى » از روزى كه ولادت يافته تا به حال كه مدت زيادى مىگذرد ، در پنهان به سر برد و هيچ كس از پيروان و خويشاوندانش جاى او را ندانسته و خبرى از او به دست نياورند ؛ زيرا هر فردى كه از ترس دشمن و يا به خاطر امر ديگرى خود را پنهان مىكند ، غالبا مدت پنهان‌شدنش از بيست سال تجاوز نمىكند و عاقبت مخفيگاه او كشف مىشود ، بلكه در همان مدتى كه پنهان است ، بعضى از نزديكان و دوستان خصوصى او به ديدارش مىرسند و از احوال او آگاه مىگردند .\r\nاين انتقاد نيز نادرست بوده و از چندين جهت مورد اشكال است : ( 3 ) 1 - عده‌اى از دوستان و پيروان مورد اعتماد « حسن بن على » كه مدتها محرم راز و واسطهء بين او و شيعيان بوده‌اند ، همواره « مهدى » را ملاقات نموده و احكام و مسايل چندى از او نقل كرده‌اند و حقوق مالى اسلامى را از شيعيان گرفته و به وى تحويل مىداده‌اند . از جمله\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n« عثمان بن سعيد سمان عمرى » و پسرش « محمد بن عثمان » كه هر دو از موثق‌ترين افراد وى بودند و نيز « بنى سعيد » و « بنى مهزيار » در اهواز و « بنى الركولى » در كوفه و « بنى نوبخت » در بغداد و عده‌اى از اهل « قزوين » و « قم » و ساير مراكز كه همگى نزد « اماميه » و « زيديه » معروف و مشهورند و اكثر اهل تسنن آنان را مىشناسند و تمامشان مردمان عاقل ، امين ، فهميده ، دانشمند و مورد اعتماد شيعه و غير شيعه بوده‌اند . و جالب اينكه خليفه و سلطان وقت نيز به آنان احترام مىگذاشت و اين احترام گزاردن دلايلى داشت :\r\nاولا : به خاطر اين بود كه آنان نزد مردم انسانهاى با فضيلت و عادلى بودند ، به گونه‌اى كه خليفه ابدا به اتهاماتى كه دشمنان به آنان وارد مىكردند ، اعتنا نمىكرد .\r\nثانيا : به خاطر اين بود كه آنان شديدا از بيان آرا و اعتقادات حساس سياسى پرهيز مىكردند و هرگز چيزى كه بهانه‌اى به دست دشمنانشان بدهد ، اظهار نمىكردند .\r\n( 1 ) 2 - مدتها قبل از اينكه « مهدى » متولد شود ، پيغمبر و همهء امامان قبل از او خبر داده بودند كه « مهدى » قبل از اينكه ظاهر شده و قيام كند ، حتما بايد دو « غيبت » را سپرى كند ، غيبت اول ، كوتاه و غيبت دوم ، بسيار طولانى خواهد بود . در غيبت اول ، دوستان خصوصيش ، اخبار و مكانش را به ديگران خواهند گفت ، ولى در غيبت دوم ، هيچ گونه اطلاعى از اخبارش نخواهند داشت و تنها مكانش را عده‌اى از دوستان مؤمن و با تقوا كه همواره در خدمت او بوده و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكارهايش را انجام مىدهند ، خواهند دانست . « 1 »\r\nاين اخبار در كتابهاى شيعيان كه قبل از تولد « حسن بن على » و پدر و جدش نوشته شده ، موجود است . و ما ديديم كه تحقق اين دو غيبت ، چگونه صدق اين اخبار و صحت عقيدهء « اماميه » را آشكار ساخت .\r\n( 1 ) 3 - به چه دليل مىتوان ادعا كرد هر فردى كه به خاطر امرى از امور دينى و غير آن از انظار مردم پنهان شود ، حتما بايد عده‌اى از خويشان و يا دوستان نزديكش ، از مكان و احوالش آگاهى داشته باشند بلكه افراد زيادى بوده‌اند كه از انظار پنهان شده و هيچ خبرى از آنان در هنگام غيبتشان به دست نيامده است و ما تعدادى از اين افراد را در اينجا ذكر مىكنيم : ( 2 ) اول : تمام تاريخ‌نويسان اسلامى و غير اسلامى از پيروان اديان آسمانى نقل كرده‌اند كه يكى از پيغمبران به نام « حضرت خضر ( عليه السّلام ) » مدتها قبل از « موسى بن عمران ( عليه السّلام ) » پنهان شده و تا اين زمان به زندگى خود ادامه مىدهد و احدى نتوانسته محل سكونت وى را كشف كرده و يا از كسانى كه با او دوستى و معاشرت دارند خبرى به دست آورد . تنها قرآن قصهء كوتاهى از او با « موسى بن عمران » نقل كرده است .\r\nاز بعضى تاريخ‌نويسان نيز مىگويند : او گاهى از اوقات براى بعضى از افراد « پارسا » به طور ناشناس ظاهر مىشود .\r\n\r\n\r\n","description":"","footnote":"\r\n( 1 ) ر . ك : بحار الانوار ، ج 51 ، چاپ تهران . بشارة الاسلام . غيبت نعمانى و غيبت طوسى .\r\n","page_name":" 62 ","page_number":62},
  {"content":"\r\n\r\nو پاره‌اى از مردم مىگويند : بعضى از « پارسايان و مردان با خدا » او را ديده ولى نشناخته‌اند و پس از اينكه از او جدا شده‌اند به ذهنشان رسيده كه آن شخص « حضرت خضر » بوده است . « 1 »\r\n( 1 ) دوّم : در قرآن كريم ، قصهء فرار « موسى » از وطنش و پنهان شدن وى از ترس رژيم « فرعون » را بيان مىكند . و نيز در قرآن چنين آمده كه در آن مدت طولانى ، هيچ فردى از وضع شخصى و مكان پنهان‌شدنش آگاهى پيدا نكرد ، مگر زمانى كه به پيغمبرى مبعوث شده بود و براى دعوت قومش به مصر بازگشت نمود .\r\n( 2 ) سوّم : قرآن كريم سورهء كاملى را به نام « حضرت يوسف ( عليه السّلام ) » اختصاص داده و در آن سوره ، سرگذشت يوسف و قصهء مفقود شدن وى را بيان مىكند . و اين امر در حالى انجام شده كه پدرش « يعقوب » داراى مقام « پيغمبرى » بوده و به او وحى مىشده است . قرآن شرح مىدهد در همان زمانى كه يوسف پنهان بود و پدر و برادرانش هيچ گونه خبرى از او نداشتند ، او پادشاه مصر بود و برادرانش چندين مرتبه با او ملاقات كرده و از او جنس مىخريدند و با وى صحبت مىكردند ولى نمىدانستند كه او ، همان « يوسف گمگشته » است تا اينكه سالها گذشت و مدتهاى زياد سپرى گرديد و در اين مدت ، « يعقوب » از غصهء دورى « يوسف » كمرش خميده و بدنش ضعيف و لاغر و چشمش در اثر گريهء زيادى كه در فراق او كرده بود نابينا و خانه‌نشين گرديد .\r\n\r\n\r\n","description":"","footnote":"\r\n( 1 ) در اين باره و در مورد قصه‌هاى بعدى ، به كتابهاى تاريخ اسلام ، مانند :\r\nتاريخ طبرى ، ابن اثير ، بحار الانوار ، ج 5 و غير آنها رجوع شود .\r\n","page_name":" 63 ","page_number":63},
  {"content":"\r\n\r\n( 1 ) چهارم : يكى از قصه‌هاى شگفت‌انگيز ، « حضرت يونس ( عليه السّلام ) » پيغمبر است كه از دست قومش گريخت . اين واقعه آن هنگام انجام گرفت كه يونس ، مدتها در بين قومش تبليغ كرد ولى آنان به دعوتش اعتنايى نكرده و گفته‌هاى او را به مسخره مىگرفتند و در اين مدت كه حضرت يونس از انظار آنان پنهان بود ، هيچ فردى جز « خداوند » از مكان او آگاه نبود ؛ زيرا اين ذات مقدس او بود كه وى را مدتها به طور زنده در « شكم نهنگ » در دريا نگه داشت و سپس خداوند او را از شكم نهنگ بيرون آورد و در زير درخت « كدو » قرار داد . يونس نسبت به آن درخت و آن زمينى كه در آنجا پياده شده بود ، هيچ گونه شناختى نداشت و جاى شك نيست كه اين گونه پنهان شدن از انظار مردم ، بر خلاف عادت و عرف بوده و از نظر واقع بسيار بعيد به نظر مىرسد ، لكن اين چيزى است كه در قرآن ذكر شده و تمام پيروان مذاهب اسلام و اديان آسمانى ، اين قصه را در كتابهاى تاريخ خود ذكر كرده‌اند .\r\n( 2 ) پنجم : شگفت‌انگيزتر از قصهء يونس ، قصهء « اصحاب كهف » است كه تا اندازه‌اى شرح فرار آنان از قومشان و رفتنشان به غارى كه در دور دست واقع شده بود ، در قرآن كريم ذكر شده و در آن ، چنين بيان گرديده كه آنان همراه « سگى » به طرف « غار » رفته و داخل آن شدند ، ولى آن سگ در مقابل غار ، سر خود را بر روى دو دستش گذاشت و همگى مدت « 309 » سال در آن غار ماندند و مانند شخصى كه در خواب معمولى فرو رفته باشد ، از اين پهلو به آن پهلو مىغلتيدند . و در حالى كه در اين مدت ، آفتاب به آنان مىتابيد و باد\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنيز به بدنهاى آنان مىوزيد ، اجسادشان سالم ماند و هيچ سستى و فسادى به آنان راه نيافت . پس از انقضاى اين مدت ، خداوند آنان را « زنده » كرد و آنان فردى را همراه با پول رايج زمان خودشان فرستادند تا غذاى لذيذ و گوارايى تهيه كند . همان گونه كه در قرآن بيان گرديده ، در اين مدت ، هموطنان آنان هيچ گونه خبرى از آنان نداشتند .\r\nجاى ترديد نيست كه چنين قصه‌اى « عادتا و عرفا » محال مىنمايد . و اگر صريحا در قرآن ذكر نگرديده بود ، حتما مخالفان ما آن را انكار مىكردند ، همان گونه كه « ماديين و طبيعيين » آن را محال مىدانند .\r\n( 1 ) ششم : قصهء حيرت‌آور ديگر ، سرگذشت « صاحب الاغ » است كه در قرآن و ساير كتب آسمانى ذكر شده « 1 » و يهود و نصارا او را پيغمبر مىدانند . خلاصهء اين قصه بدين گونه مىباشد كه « او از شهرى گذشت و ديد كه آن شهر خراب و ويران گرديده ، با خود گفت خداوند چگونه مردمى را كه مدتها است مرده‌اند و اثرى از آنان باقى نمانده ، زنده مىگرداند ؟ ! خداوند براى اينكه ثابت كند چگونه آنان را زنده خواهد نمود ، او را ميراند و پس از صد سال زنده كرد ، در حالى كه خوراكيهاى همراه وى ، تازه مانده و هيچ تغييرى نكرده بود و « الاغ » او نيز ، در\r\n\r\n\r\n","description":"","footnote":"\r\n( 1 ) قرآن از « صاحب الاغ » تنها به « آن كسى كه بر قريهء ويران‌شده‌اى گذشت » ياد كرده و در تاريخ نام او مختلف آمده است . بعضى از آنان نام او را « عزير » و بعضى ديگر « ارميا » ذكر كرده‌اند . و هر دو اسم در اخبار مذهبى نيز نقل شده است . و اختلافهاى ديگرى در خصوصيات اين قصه وجود دارد . ( ر . ك : بحار ، ج 7 ، 10 و 14 و . . . طبرى ، ج 1 و تفسير آيهء 259 از سورهء بقره ) .\r\n","page_name":" 65 ","page_number":65},
  {"content":"\r\n\r\nحال چريدن بسر مىبرد « 1 » و به همان حالى كه از اول بود باقيمانده و ابدا تغييرى در او به وجود نيامده بود .\r\n( 1 ) خداوند به وى گفت : به « غذايت » نگاه كن كه ابدا تغييرى نكرده و به استخوانهاى بدنهاى انسانهاى مرده نيز بنگر كه چگونه ما ذرّات آن را از زير خاك بيرون آورده و به يك ديگر وصل نموده و گوشت ، روى آنها مىرويانيم و آنها را به صورت اوليه در مىآوريم . « عزير » هنگامى كه جريان زنده شدن « مردگان » را ديد ، گفت : « حال دانستم كه خداوند بر هر كارى تواناست » .\r\nهمان گونه كه گفتيم : اين قصه در قرآن كريم ذكر شده و اهل كتاب نيز آن را نقل كرده و به آن اعتقاد دارند . بدون ترديد اين قصه نيز با جريان عادى و متعارف هيچ توافقى ندارد و به همين خاطر همهء « ماديين » و « طبيعيين » و « مدعيان فلسفه » آن را شديدا انكار مىكنند و حال اينكه ادعاى « اماميه » در بارهء « غيبت مهدى » ، به عقل و عادت نزديكتر است تا قصه‌هاى ياد شده . نظير اين قصه‌ها در كتابهاى تاريخ اديان بسيار ذكر گرديده است .\r\nاهل تاريخ نقل كرده‌اند كه بعضى از « پادشاهان فارس » مدتهاى زياد به خاطر ملاحظهء پاره‌اى از مصالح مملكتى ، از هموطنان خود پنهان شده و در مدت « غيبتشان » هيچ فردى از مكان و احوال آنان خبرى نداشت و پس از سپرى شدن مدت طولانى ، به كشور خود\r\n\r\n\r\n","description":"","footnote":"\r\n( 1 ) در اينكه آيا خداوند ، حمار عزير را نيز مانند خود عزير قبض روح كرد و يا نه ، در تاريخ ، به اختلاف نقل شده ، پاره‌اى اول و برخى دوم را نقل كرده‌اند ، ولى ظاهر قرآن كريم چندان توافقى با نقل اول ندارد ، ( رجوع شود به تفسير آيهء 259 از سورهء بقره ) .\r\n","page_name":" 66 ","page_number":66},
  {"content":"\r\n\r\nبرمىگشتند . ( 1 ) و امثال اين قصه‌ها نيز براى عده‌اى از حكماى « روم ، هند و پادشاهانشان » در كتابهاى تاريخ نقل شده كه تمام آنها از « متعارف و عادت » خارج است ، ولى ما از ذكر آنها خوددارى كرديم ، چرا كه مىدانيم انتقادكنندگان جاهل ، صحت آنها را انكار كرده و به صرف اينكه مخالف « عادت » است ، همهء اين وقايع را رد مىكنند و تنها به نقل قصه‌هايى از قرآن كريم اكتفا نموديم كه هيچ جاى شبهه و ترديد نباشد ؛ چون كه عموم مسلمين آن را كلام خدا دانسته و تمام مذاهب ، و طوايف اسلامى بر درستى آن اتفاق كرده‌اند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n( 1 )\r\n\r\nانتقاد ششم و پاسخ آن\r\n( 2 ) انتقادكنندگان مىگويند : از نظر « عرف و عادت » ، محال است فرزند « حسن بن على » كه در بين سالهاى دههء 260 متولد شده تا به حال كه سال 411 هجرى است ، زنده بماند و ضعف و سستى يا پيرى و ناتوانى در او راه نيابد ، خصوصا آنكه طبق ادعاى « اماميه » هنگامى كه ظهور كند ، در كمال جوانى ، هوش ، عقل و نهايت نيرومندى خواهد بود . و اين مطلب چيزى است كه بر خلاف عادت و متعارف انسانهاست .\r\nاين انتقاد نيز مانند انتقادهاى گذشته سست و بىاساس است ، به خاطر اينكه اين ادعا اگر چه بر خلاف عادت و عرف انسانها ، در عصرهاى كنونى بشر است ، لكن به هيچ وجه بر خلاف عرف انسانهاى عصرهاى گذشته نيست و اينك شواهدى از اين قسم عمرهاى طولانى براى خوانندگان نقل مىكنم تا حقيقت امر ، واضح و آشكار گردد : ( 3 ) 1 - همهء دانشمندان و تاريخ‌نويسان پيرو اديان آسمانى ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nنوشته‌اند كه « آدم ابو البشر » قريب « هزار سال » عمر كرد در حالى كه از ابتداى خلقت وى تا واپسين روزى كه از دنيا رفت ، ابدا در او تغييرى حاصل نشد و حالات متعارفى كه در انسانهاى ديگر پيدا مىشود ؛ مانند : طفوليت ، جوانى ، پيرى ، ضعف ، قدرت ، علم و جهل ، به كلى در او راه نيافت و همواره بر يك خلق و خوى و صورت بود تا از دنيا رفت .\r\nنكتهء بسيار عجيب ديگرى كه در مورد او انجام گرفت ، اين بود كه مانند انسانهاى ديگر ، منشأ وجودى او ، پدر و مادرى از نوع بشر نبودند ، بلكه خداوند او را از « گل سخت و چسبنده » به شكل و صورت و فطرت و طبيعت انسان آفريد ، در حالى كه هرگز وسيله و اسبابى براى آفرينش او به كار نبرد . « 1 »\r\n( 1 ) 2 - قرآن صريحا اعلام مىكند كه حضرت نوح ( عليه السّلام ) 950 سال قومش را به درستى و خداپرستى دعوت نمود و قبل از اين زمان ، مدتهاى طولانى زندگى كرد ، در حالى كه ابدا ضعف ، سستى ، پيرى ، ناتوانى ، عجز و جهل به وجودش راه نيافت . دانشمندان مسلمان مىنويسند كه « پيرى » تا قبل از « ابراهيم خليل » در ميان بشر وجود نداشت .\r\nالبته اين مطلب را « طبيعيين ، ماديين و ملحدين » انكار مىكنند ، لكن پيروان اديان آسمانى ، همه بر صحت اين امر اتفاق كامل دارند .\r\n( 2 ) 3 - سراسر تاريخ مملو است از ذكر « معمرين » عرب و عجم و\r\n\r\n\r\n","description":"","footnote":"\r\n( 1 ) در بارهء اين قصه و سرگذشت نوح ، به كتاب بحار ، ج 5 ، چاپ كمپانى و تاريخ طبرى ، ج 1 و غير آن رجوع شود .\r\n","page_name":" 69 ","page_number":69},
  {"content":"\r\n\r\nساير اصناف بشر و شرح زندگى و بيان قصه‌هاى جنگ و ستيز و سخنرانيها و اشعارشان كه هيچ فرد هوشمندى در صحت آنها شك نمىكند . و من اسامى عده‌اى از آنان را در كتاب معروفم به نام « الايضاح في الامامة » ذكر كرده‌ام و اسامى تمام آنان در كتابهاى تراجم و تاريخ ذكر شده است ، كسانى كه علاقه دارند مىتوانند اين كتابها را از كتابخانه‌هاى پادشاهان ، امرا و دانشمندان و صحافيها به دست آورند . « 1 » من در اينجا از اين جهت كه ذكر اسامى همهء آنها مقدور نيست ، به ذكر نام بعضى از آنان اكتفا مىكنم : ( 1 ) الف : يكى از آنان « لقمان بن عاد » است كه طبق نقل تاريخ‌دانان معتبر ، 3500 سال عمر كرده و بعضى گفته‌اند كه به اندازهء هفت « كركس » عمر كرده ، به اين گونه كه كركسى را مىگرفت و او را در كوهستان نگهدارى و تربيت مىكرد و هنگامى كه عمر آن كركس به آخر مىرسيد ، كركس ديگرى را گرفته و او را نيز تربيت و نگهدارى مىكرد تا بميرد تا اينكه عمر هفت كركس را به آخر رساند كه آخرين آنها « لبد » بود و آن پرعمرترين كركسهاست و در بارهء « لبد » گفته شده كه چه دير به آخر رسيد عمر لبد . « 2 »\r\n\r\n\r\n","description":"","footnote":"\r\n( 1 ) مرحوم مجلسى در جلد 51 بحار ، چاپ تهران ، نام پاره‌اى از معمرين را نقل كرده است .\r\n( 2 ) عرب آخرين سالهاى عمر طولانى كركس را « لبد » مىنامد ، به خاطر اينكه او در سالهاى عمر طولانى خود ، عاجز و ناتوان شده و حال پرواز ندارد ، مگر اينكه او را به اجبار به پرواز درآورند . علماى حيوان‌شناس مىگويند :\r\n« كركس هزار سال عمر مىكند » ، ( ر . ك : حياة الحيوان و عجائب المخلوقات ) .\r\n","page_name":" 70 ","page_number":70},
  {"content":"\r\n\r\n( 1 ) « اعشى » « 1 » شاعر معروف ، اين اشعار را در بارهء « لقمان » سروده است :\r\n« براى خود هفت نسر را پس از يك ديگر پرورش دادى .\r\nهر گاه كه نسرى مىرفت ، نسر ديگرى را انتخاب مىكردى » .\r\n« پس آنقدر عمر كرد كه گفت : نسرهاى من نمىميرند و آيا زندگى زندگان تا ابد ادامه خواهد يافت ؟ » .\r\n« و گفت به آخرين نسر هنگامى كه پرهايش مىريخت :\r\nمردى و ميراندى پسر عاد را و نمىدانى » .\r\n( 2 ) ب : يكى ديگر از معمرين « ربيع بن ضبع بن وهب بن بغيض بن مالك بن سعد بن عدى بن فزارة » است كه 340 سال عمر نموده و پيغمبر اسلام را درك كرده و اين اشعار از اوست :\r\n« هر گاه زمستان رسيد ، مرا شديدا حفظ كنيد ؛ چرا كه زمستان پيرمرد را ناتوان مىكند » .\r\n« و اما هنگامى كه زمستان رفت و آسمان آرام شد ، يك زير جامه يا عباى نازكى او را كفايت مىكند » .\r\n\r\n\r\n","description":"","footnote":"\r\n( 1 ) « اعشى » به معناى كسى است كه هميشه شب از خانه بيرون مىرود و نيز به معناى آدم شب‌كور آمده است . و « اعشى » لقب 22 شاعر است كه بزرگترين و مشهورترين آنان « اعشى قيس » مىباشد و مراد مؤلف همين شخص است . وى اهل « يمامه » و از كسانى است كه اسلام را درك نموده و از بهترين شاعرانى است كه شعرش در فن موسيقى عربى ، مورد توجه خاصى قرار دارد و موسيقىدانان در باره خلفاى بنى اميه و بنى عباس از اشعار او بسيار استفاده مىكردند و به همين خاطر در بين ادباى عرب به ( تارزن عرب ) مشهور است ، وى عمر خود را به مسافرت در سرزمينهاى جزيرة العرب و نواحى فارس و حبشه گذراند و بيشتر اشعار خود را در مدح پادشاهان سروده است .\r\n","page_name":" 71 ","page_number":71},
  {"content":"\r\n\r\n« هر گاه شخص دويست سال عمر كرد ، پس تمام خوشيهاى او به نابودى رسيده است » .\r\n( 1 ) ج : يكى ديگر از معمرين ، « مستوغر بن ربيعة بن كعب » است كه 333 سال عمر كرده و اين اشعار را در بارهء طولانى بودن عمر خود سروده است :\r\n« بدون شك از طولانى بودن زندگى بيزار شدم و به اندازهء سيصد سال عمر كردم » .\r\n« صد سال عمر كردم كه به دنبال آن صد سال ، دويست سال ديگر آمد و اضافه بر آن به اندازهء عدهء ايام ماهها ، سالهايى نيز عمر كردم » .\r\n( 2 ) د : يكى ديگر از معمرين ، « اكثم بن صيفى اسدى » است كه 380 « 1 » . سال عمر نمود و زمان پيغمبر اسلام را نيز درك كرده و به او ايمان آورد . و قبل از اينكه او را ملاقات نمايد ، وفات كرد و از « اكثم » روايتهاى تاريخى و كلمات قصار و خطبه‌هاى بسيار اديبانه‌اى نقل شده و اين اشعار از اوست :\r\n« اگر كسى نود سال عمر كند تا صد سال و از زندگى بيزار نشد ، پس او حتما فرد نادانى است » .\r\n« تا به حال من 210 سال عمر كردم و اين در نزد من شبهاى چندى بيش نيست » .\r\n( 3 ) ه : يكى ديگر از معمرين ، « صيفى بن رياح بن اكثم » پدر « اكثم » معروف به « بردبار » است كه 276 سال عمر كرد و عقل و فكر او هيچ\r\n\r\n\r\n","description":"","footnote":"\r\n( 1 ) در بحار ، ج 22 و 87 ، عمر وى را 330 سال نوشته است .\r\n","page_name":" 72 ","page_number":72},
  {"content":"\r\n\r\nتغييرى نكرد و « متلمس يشكرى » اين شعر را در بارهء وى سروده است :\r\n« براى بردبار تا به امروز عصا به زمين زده نشد . « 1 »\r\nو انسان به اين جهت چيزى را ياد مىگيرد تا بداند » .\r\n( 1 ) و : يكى ديگر از معمرين ، « ضبيرة بن سعيد بن سعد بن سهم بن عمرو » است كه 220 سال عمر كرد و ابدا علامت پيرى در او ظاهر نشد و اسلام را درك كرد ، ولى اسلام نياورد . « ابو حاتم رياشى » از « عتبى » از پدرش نقل مىكند كه گفت : « ضبيرهء سهمى » در سن 220 سالگى مرد در حالى كه موهايش همگى سياه و دندانهايش سالم بود و پسر عمويش « قيس بن عدى » در سوگ او اين شعر را سروده است :\r\n« چه كسى از مرگ در امان خواهد ماند بعد از اينكه ضبيرهء سهمى مرد . مرد در حالى كه هنوز پير نبود و مردنش بر خلاف انتظار بود » .\r\n« پس آماده شويد تا اينكه مرگ بدون خبر كردن شما را درنيابد » .\r\n( 2 ) ز : يكى ديگر از معمرين ، « دريد بن صمهء جشمى » است كه « دويست » سال عمر كرد و اسلام را دريافت ولى مسلمان نگرديد و\r\n\r\n\r\n","description":"","footnote":"\r\n( 1 ) اين مثلى مىباشد در عرب و براى اين است كه انسان دوست خودش را هنگام خطايش متوجه سازد و اصل آن اين است كه « عامر بن ظرب » در مورد سن طولانيش ، مورد طعن قرار گرفت و قومش او را غير عاقل شمردند . لذا پس او به فرزندانش گفت : « هر گاه ديديد كه من از سخن درست بيرون شدم و به گفتن حرفهاى نامربوط دم زدم ، با عصا به زمين بزنيد تا من متوجه شوم » .\r\nمراد شاعر اين است كه : بردبار با اينكه عمرش طولانى گشته اما هنوز عقل خود را از دست نداده و محتاج اين نيست كه براى او عصا بر زمين بزنند .\r\n","page_name":" 73 ","page_number":73},
  {"content":"\r\n\r\nدر جنگ « حنين » يكى از فرماندهان بزرگ ارتش مشركين بود و در آن روز با پيغمبر اسلام نبرد كرد و كشته شد .\r\n( 1 ) ح : يكى ديگر از معمرين ، « محصن بن عتبان بن ظالم زبيدى » است كه 255 سال عمر كرد .\r\n( 2 ) ط : يكى ديگر از معمرين ، « عمرو بن حممهء دوسى » است كه « چهار صد » سال عمر كرد و اين اشعار از اوست :\r\n« پير شدم و آن قدر عمر زياد شد كه گويا من مار گزيده‌اى هستم كه شبش به پايان نمىرسد » .\r\n« پس هنوز مرگ ، مرا از پاى در نياورده و لكن گذشته است بر من سالهاى خوش و بهارى » .\r\n« سه قرن كامل بر من گذشته است و الآن نزديك است كه قرن چهارم عمر نيز به پايان برسد » .\r\n( 3 ) ى : يكى ديگر از معمرين ، « حرث بن مضاض جرهمى » است كه « چهار صد » سال عمر كرد و اين اشعار را او سروده است :\r\n« گويا كه هرگز ساكن نبوده بين عقبهء حجون تا صفا دوستى از قبيلهء ما و گويا كه شبخوابى از آنان در آنجا توقف نكرده » .\r\n« ولى نه ، ما اهل مكه بوديم ، لكن آواره كرد ما را گذشت روزگار و پدران بىانديشه و خطاكار » .\r\n( 4 ) ك : يكى ديگر از معمرين مورد اتفاق همهء مسلمين و غير آنان « سلمان فارسى » است كه اكثر دانشمندان اسلامى و غير اسلامى مىگويند كه او « عيسى مسيح ( عليه السّلام ) » را ديده و پيامبر اسلام را نيز درك كرده است و پس از آن حضرت تا اواسط خلافت « عمر بن خطاب »\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nزنده بوده و در آن زمان در « مدائن » قاضى مسلمين بوده و بعضى گفته‌اند كه استاندار مدائن و مسئول ماليات آنجا از طرف « عمر » نيز بوده و اين گفته صحيحتر است .\r\n( 1 ) تاريخ‌دانان ايرانى مىگويند : پادشاهان قديم آنان ، افرادى بوده‌اند كه عمر آنان طولانىتر از عمر افراد نامبرده بوده است و مىنويسند كه يكى از پادشاهان فارس كه عمر درازى كرده ، همان كسى است كه « جشن مهرگان » را پايه‌گذارى كرده است « 1 » و او 2500 سال عمر نموده است . و من بدين جهت نامى از آنان نبردم كه :\r\nاولا : افرادى كه در بين عرب داراى عمرهاى طولانى بوده‌اند بيشتر از افرادى هستند كه در بين فارسيان عمر طولانى داشته‌اند .\r\nثانيا : اين افراد به زمان ما نزديكترند تا زمان معمرين فارس .\r\nثالثا : طول عمر اين افراد در نزد دانشمندان عرب ، مورد اتفاق است بر خلاف طول عمر معمرين فارس كه عده‌اى آن را بعيد دانسته و مردود مىدانند .\r\nاينان تعدادى از معمرينى هستند كه نامشان در كتابهاى تاريخ\r\n\r\n\r\n","description":"","footnote":"\r\n( 1 ) « مهرگان » روزى است كه مردم ستمديدهء « بابل » به رهبرى « فريدون بن اثفيان بن جمشيد » بر « بيوراسب بن اروادسب » مشهور به « ضحاك » كه مردى بسيار جبار و ستمگر بود ، شورش كرده و پيروز شدند و بنا به نقل بعضى از اهل تاريخ ، او را اسير كرده و در غارى واقع در كوههاى « دماوند » به زنجير بسته و عده‌اى از جنيان و شياطين را بر او گماردند و اين روز يكى از روزهاى مهر ماه بود . بدين جهت اين روز ، به روز « مهرگان » ناميده مىشود .\r\nمىگويند : « فريدون » از نظر جسمى بسيار تنومند بوده به حدى كه طول او به اندازهء نه نيزه و عرض سينه‌اش به اندازهء چهار نيزه و هر نيزه‌اى به اندازهء طول شش دست بوده است .\r\n","page_name":" 75 ","page_number":75},
  {"content":"\r\n\r\nذكر شده و جاى ترديد نيست كه وجود افراد طويل العمر در ميان افراد بشر ، امكان‌پذير بوده و وقوع آن نيز حتمى است . و منكرين طول عمر ، تنها عده‌اى از منكرين خدا و دانشمندان ستاره‌شناس‌اند ، اما پيروان اديان آسمانى ، تماما در اين مطلب كاملا اتفاق نظر دارند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n( 1 )\r\n\r\nانتقاد هفتم و پاسخ آن\r\n( 2 ) انتقادكنندگان مىگويند : نقش « امام » در جامعه ، حفظ و نگهدارى شريعت اسلام و مواظبت كردن از احوال امت و جامعهء اسلامى است .\r\nو اگر غيبت امام ، به آن گونه كه « اماميه » مىگويند ، ادامه پيدا كند و اقامهء حدود و اجراى احكام و جهاد با دشمنان كه بايد به وسيلهء او انجام شود ، همگى متوقف گردد و احتياجى كه موجب نصب او گرديده برآورده نگردد ، بنا بر اين ، وجود چنين امامى با عدمش مساوى خواهد بود .\r\n( 3 ) اين انتقاد نيز سست و بىپايه است ، به خاطر اينكه : اولا : دعوت به حق و تبليغ اسلام ، منحصر به شخص امام نيست بلكه اين وظيفهء همهء مسلمين و مؤمنين است ، مگر نه اين است كه همواره ، اين شيعيانند كه تبليغ و ترويج مذهب و شناساندن راه صحيح را به مردم به عهده گرفته و انجام مىدهند . امام شخصا احتياج به عهده گرفتن اين كار را ندارد ، همان گونه كه ظهور و گسترش دعوت پيغمبران همواره به وسيلهء پيروان و مؤمنين به آنها بوده است . و به همين مقدار\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nنيز عذر و بهانهء افراد بر طرف شده و حجت بر آنان تمام مىشود و آنان احتياجى به تحمل سفر و از نزديك به حضور امام رسيدن ندارند و پس از وفات آنان نيز تبليغ و ترويج حق ، به همين گونه انجام مىپذيرد و اجراى حدود و احكام و جهاد با دشمنان نيز به عهدهء نمايندگان و فرماندهان آنان بوده و هرگز منحصر به شخص آنان نيست . به همين جهت ، در زمان پيغمبران ، نمايندگان و فرماندهان آنان اين امور را بدون هيچ سستى و تأخيرى انجام مىدادند و هرگز نمىگفتند كه بايد خودشان شخصا به اين كارها بپردازند .\r\n( 1 ) از بيانات فوق ، اين مطلب به وضوح روشن شد كه علت احتياج به وجود امام اين است كه شريعت و قانون اسلام حفظ شده و به همان گونه كه وظيفهء آنان است تبليغ گردد و اگر كسى و يا كسانى پيدا شوند كه به اين امور قيام كنند در اين صورت امام حق دارد ساكت بماند و يا پنهان شود و هر گاه كه همهء امت بر ترك اين عمل اتفاق كرده و كسى از آنان اين كار را به عهده نگرفت و تمامشان از راه حق و قانون صحيح ، منحرف شوند ، قهرا امام حق ندارد كه در پنهان بماند ، بلكه بايد ظاهر شده و اين كارها را شخصا انجام دهد . همين مطلب ، فلسفهء وجود امام را عقلا تشكيل داده و وجوب نصب او را ثابت مىكند .\r\nثانيا : آنچه عقلا بر خداوند واجب است ، اين مطلب مىباشد كه براى هدايت امت و حفظ قانون شريعت و تحصيل امنيت ، امامى را نصب كند . هنگامى كه امت ، راه ظلم و ستم را پيشه سازند و مانع انجام وظيفهء او گردند و قصد نابودى او را كنند ، در اينجا اين تنها امت\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nهستند كه مانع ادامهء انجام وظيفهء او شده و موجب نهان شدن او گرديده‌اند و هر گونه فسادى كه از اين امر توليد شود ، خودشان مسئول آن خواهند بود ، ولى اگر خداوند امام را بميراند و يا او را نصب نكند و ميراندن يا نصب نكردن امام ، موجب فساد و هرج و مرج گردد ، در اين صورت مقصر و عامل اصلى در ايجاد فساد و هرج و مرج خداوند خواهد بود . پر واضح است كه حق تعالى هرگز موجب فساد و هرج و مرج نمىشود . « 1 »\r\n\r\n\r\n","description":"","footnote":"\r\n( 1 ) مرحوم « علّامهء حلى » در كتاب « كشف المراد » در بحث « وجوب نصب امام » پس از توضيح كلام « خواجه نصير الدين طوسى » كه فرموده : « وجوده لطف و تصرفه لطف آخر و عدمه منا ؛ يعنى وجود امام براى مردم لطف خداوند است و حكومت او بر جامعه لطف بهترى است براى آنان و اگر در اين زمان امام شخصا ادارهء امور جامعه را به دست نمىگيرد ، اين ما هستيم كه موجب آن شديم » ، مىگويد :\r\n« تحقيق در اين باره اين است كه فايده و ثمرهء نيكوى امامت در اجتماع بشرى به چند چيز حاصل مىشود :\r\nاول اينكه : خداوند امام را به طور واضح نصب كند و امكان ادارهء صحيح امور مردم را به او بدهد ، اين كار را خداوند انجام داده است .\r\nدوم اينكه : امام نيز حاضر به قبول منصب امامت گرديده و آمادهء انجام وظيفه خود بشود . اين كار را نيز امام به نوبهء خود انجام داده است .\r\nسوم اينكه : مردم نيز به وظيفهء خود نسبت به وى عمل كنند به اين معنا كه فرمان او را بپذيرند و در ادارهء امور ، او يارى دهند . اين همان چيزى است كه مردم آن را انجام نداده‌اند . پس بنا بر اين ، تنها امت بوده‌اند كه از شامل شدن لطف خداوند نسبت به خود جلوگيرى به عمل آورده‌اند ، نه خداوند و نه شخص امام » . ( كشف المراد ، ص 285 ) .\r\n","page_name":" 79 ","page_number":79},
  {"content":"\r\n\r\n( 1 )\r\n\r\nانتقاد هشتم و پاسخ آن\r\n( 2 ) انتقادكنندگان مىگويند : ادعاى « اماميه » در بارهء « امام غايب » عين همان ادعايى است كه بعضى از گروهها در بارهء افراد ديگر ادعا مىكنند و اماميه آن ادعا را قبول نمىكنند ؛ مثلا : ( 3 ) « سبائيه » « 1 » در بارهء على بن ابى طالب ( عليه السّلام ) مىگويند : « وى كشته نشده بلكه در پنهان زندگى مىكند » .\r\n\r\n\r\n","description":"","footnote":"\r\n( 1 ) براى اينكه خوانندگان محترم تا اندازه‌اى از حقايق عنوانهايى كه در اين بخش از بحث آمده ، آگاهى حاصل كنند به طور اجمال به شرح آنها مىپردازيم :\r\nسبائيه مشهور بين « متكلمين اسلامى » اين است كه « سبائيه » گروهى هستند كه از « عبد اللَّه بن وهب راسبى همدانى » مشهور به « سبا » پيروى مىكنند . ولى بعضى از شيعيان ادعا مىكنند كه چنين شخصى وجود خارجى نداشته است و اين از آن چيزهايى است كه دشمنان تشيع به خاطر بىپايه جلوه دادن اساس آن ، به هم بافته‌اند ، ولى به نظر ما اين ادعا كه چنين شخصى وجود نداشته ، ضعيف و بىپايه است و تحقيق در اين باره را به زمانى ديگر وامىگذاريم .\r\nبعضى از آگاهان مىگويند : « عبد اللَّه بن سبا » در اول ، فردى از « يهوديان صنعاى يمن » بود ، سپس اسلام آورده و رهبرى على ( عليه السّلام ) را پذيرفت . وى هنگامى كه يهودى بود ، مىگفت : « يوشع بن نون » وصى « موسى » نمرده و نخواهد مرد تا « ظهور » كرده و سلطان زمين گردد و آن را پر از عدالت كند ، همان گونه كه پر از ظلم و ستم شده باشد ، پس از اينكه اسلام آورد نيز عين همين عقيده را در بارهء على ( عليه السّلام ) اظهار مىداشت و از همين جاست كه مخالفين شيعه مىگويند :\r\nاساس تشيع از يهوديت گرفته شده است ! ! ! « سبائيه » بر حسب نقل تاريخ ، عقايد مخصوصى دارند كه يكى از آنها عقيده به زنده بودن « على ( عليه السّلام ) » و ظهور او در آخر الزمان است . بلكه بعضى نقل مىكنند كه آنان در آخرين سالهاى زندگى ، به « خدايى » على ( عليه السّلام ) عقيده پيدا كرده و مىگفتند كه وى بر خلق غضب كرده و از نظر آنان پنهان شده است .\r\nنقل مىكنند هنگامى كه خبر شهادت على ( عليه السّلام ) به « عبد اللَّه » رسيد با پيروانش به در خانهء على رفته و تقاضاى ملاقات با على كردند بعضى از دوستانشان به آنان گفتند : مگر نمىدانيد كه على « شهيد » شده ؟\r\nگفتند : نه ، او كشته نشده و زنده است و هرگز نخواهد مرد تا اينكه عدالت را با شمشير برقرار سازد ، او الان همه چيز را مىبيند و همهء صحبتها را مىشنود .\r\nآنان معتقدند كه « تقيه » حرام است و همچنين عقيده دارند كه پاره‌اى از وجود خداوند در امامان بعد از على ( عليه السّلام ) حلول كرده است .\r\nمىگويند : پيغمبر ( صلّى اللَّه عليه و آله و سلّم ) و امامان ( عليهم السّلام ) در آخر الزمان به دنيا برمىگردند و بر عموم مردم كرهء زمين ، حكومت خواهند كرد .\r\nكيسانيه\r\n","page_name":" 80 ","page_number":80},
  {"content":"\r\n\r\n( 1 ) « كيسانيه » مىگويند : « محمد بن حنفيه زنده است و در زمان مناسب ظهور خواهد كرد » .\r\n\r\n\r\n","description":"","footnote":"\r\n« كيسانيه » پيروان « محمد بن على بن ابى طالب » معروف به « محمد حنفيه » و معتقد به امامت او مىباشند . آنان نيز در بين خود اختلاف كرده و تقريبا به يازده گروه تقسيم مىشوند و مشهورترين آنان آن دسته هستند كه « محمد » را « مهدى » منتظر دانسته و عقيده دارند كه وى در « كوه رضوى » نزديك مكه پنهان شده و در زمان مناسب ، ظهور خواهد كرد و عدل را در زمين برقرار خواهد نمود ! ! در علت نامگذارى اين دسته به « كيسانيه » اختلاف است ؛ بعضى گفته‌اند كه چون نام « مختار بن ابى عبيدهء ثقفى » ، « كيسان » بوده و او در حقيقت وزير « محمد » و بزرگترين مبلغ وى بوده است ، به همين جهت به « كيسانيه » معروف شده‌اند .\r\nبعضى ديگر گفته‌اند كه علت نامگذارى آنان به « كيسانيه » اين است كه چون نام « ابا عمره » رئيس شهربانى مختار ، « كيسان » بوده و وى بزرگترين فرد دستگاه مختار و قايل به نزول وحى بر وى بوده است ، بدين جهت به « كيسانيه » معروف شده‌اند .\r\nبعضى ديگر گفته‌اند كه « على بن ابى طالب ( عليه السّلام ) » دوستى به نام « كيسان » داشت كه همواره وى را بر انتقام گرفتن از كشندگان « حسين ( عليه السّلام ) » تحريك مىكرد ، بدين جهت به آنان « كيسانيه » مىگويند . بعضى ديگر مىگويند كه روزى « مختار » هنگام كودكى در مقابل على ( عليه السّلام ) نشسته بود . على دست نوازش بر سر او كشيده ، فرمود « كيس كيس ؛ زرنگ باش ، زرنگ باش » . و بدين سبب بر آنان « كيسانيه » اطلاق مىشود .\r\n« كيسانيه » مىگويند : ديندارى ، عبارت از فرمانبردارى از يك فرد است . آنان نماز ، روزه ، زكات ، حج ، جهاد و غير آن از دستورات اسلام را به فرد تفسير مىكنند و به همين خاطر ، هنگامى كه تسليم فردى شده و اطاعت او را پذيرفتند ، همهء احكام اسلام را ترك مىكنند . در حقيقت اين دسته با اكثر گروههاى « صوفيه » هم عقيده‌اند .\r\nناووسيه « ناووسيه » كسانى هستند كه مردن « جعفر بن محمد ( عليهما السّلام ) » را باور ندارند .\r\nاهل تاريخ مىنويسند : هنگامى كه « امام جعفر بن محمد » وفات كرد ، شيعيان به شش دسته متفرق شدند ، يك فرقه از آنان مىگفتند كه جعفر بن محمد زنده است و نمىميرد تا اينكه ظاهر شده و حكومت مردم را به دست بگيرد و « مهدى قائم ( عج ) » جز او شخص ديگرى نيست و در اين رابطه روايتى از شخص امام جعفر ( عليه السّلام ) نقل مىكردند كه به اعتقاد شيعيان جعلى است ) كه وى فرمود :\r\n« اگر ديديد سرم بريده و از كوهى مىغلتد ، مردنم را باور نكنيد و اگر كسى آمد و به شما خبر داد كه مرا غسل داده و دفن نموده ، هرگز تصديقش نكنيد ؛ چون من همان مهدىاى هستم كه قيام مسلحانه خواهد كرد » .\r\nدر علت اينكه اين دسته چرا به اين نام مشهور شده‌اند اختلاف است ؛ بعضى گفته‌اند كه « ناووس » نام آن « قريه‌اى » است كه پايه‌گذاران اين دسته اهل آنجا بوده‌اند و آن قريه نزديك « انبار » در اطراف بغداد است .\r\nپاره‌اى از مردم آنان را « ممطوره » مىخوانند به خاطر اينكه آنان هنگامى كه اين ادعا را اظهار كردند بعضى از افراد ، به آنان گفتند كه به خدا سوگند ! شما مانند « سگان ممطوره » هستيد ؛ يعنى مانند سگان مريض و ولگرد كه جايى ندارند و چيزى براى خوردن به دست نمىآورند .\r\nاسماعيليه « اسماعيليه » عقيده دارند كه امام بعد از « جعفر بن محمد » پسرش اسماعيل بوده و او در زمان پدرش وفات نكرد . آنچه در زمان پدرش شايع شد كه او مرده است ، تظاهرى بيش نبود و امام با اين عمل مىخواست او را از دست دشمنان پنهان نگه دارد و او همان « مهدى منتظر » است كه در پنهان به سر مىبرد تا اينكه در زمان مناسب ظاهر شود و ادارهء امور مردم را به دست گيرد . اين دسته در بين مذاهب اسلامى به « اسماعيليهء خالصه » مشهورند .\r\nدر بارهء رهبر اصلى آنان اختلاف است ؛ بعضى رهبر اصلى آنان را « عبد اللَّه بن ميمون قداح » مىدانند ، ولى اكثرا رهبر بزرگ و اصلى آنان را « محمد بن ابى زينب اسدى اجدع » ، مشهور به « ابى الخطاب » مىدانند و به همين جهت به آنان « خطابيه » نيز مىگويند . اين شخص در يكى از جنگهاى تن به تن كه بين او و طرفدارانش از يك طرف و بين سربازان « منصور » خليفهء عباسى از طرف ديگر انجام گرفت ، كشته شد و مختصر قصهء آنان از اين قرار است :\r\n","page_name":" 81 ","page_number":81},
  {"content":"\r\n\r\n( 1 ) « ناووسيه » مىگويند : « جعفر بن محمد زنده است تا اينكه در زمان معين ظهور نموده و قيام مسلحانه مىكند » .\r\n\r\n\r\n","description":"","footnote":"\r\nدر يكى از روزها ، هفتاد نفر از بزرگان آنان به رهبرى « ابى الخطاب » وارد مسجد كوفه شده و به عنوان عبادت ، هر كدام در پاى يكى از ستونهاى مسجد ، سجاده‌اى پهن كردند و در ضمن ، مخفيانه مردم را با عقايد خود آشنا كرده و آنان را به همدستى خود و قيام مسلحانه دعوت مىكردند . بعضى از مردم حاضر در مسجد كه شايد از طرفداران بنى عباس بودند ، تمام خصوصيات آنان را به « عيسى بن موسى بن على بن محمد بن عبد اللَّه عباس » كه از طرف منصور ، استاندار كوفه بود ، رساندند و علاوه بر اين ، آنان خبر چيزهاى ديگرى نيز بر آن اضافه كرده و گفتند كه آنان همه چيز را حلال دانسته و عقيده به اشتراكيت در اموال دارند و مردم را به پيغمبرى ابى الخطاب مىخوانند .\r\n« عيسى » به مجرد شنيدن اين خبر ، عده‌اى را فرستاد تا آنان را بگيرند ، ولى افراد ابى الخطاب تسليم نشده و عاقبت جنگ سختى بين آنان درگرفت و طرفداران ابى الخطاب تماما كشته شدند جز يك نفر به نام « سالم بن مكرم جمال » معروف به « ابى خديجه » كه مجروح شد و توانست با زحمت زيادى فرار كند .\r\nهنگامى كه جنگ در بين آنان درگرفت ، طرفداران ابى الخطاب هيچ گونه اسلحه‌اى جز چوب تخته و سنگ نداشتند . ابى الخطاب به آنان گفت : جنگ كنيد و بدانيد كه چوبهاى شما مانند نيزه در آنان اثر خواهد كرد ولى سلاحهاى آنان هيچ گونه تأثيرى در شما نخواهد نمود ، سپس به دستور ابى الخطاب ده نفر ده نفر مشغول جنگ شدند تا اينكه سى نفر از آنان كشته شدند . در اين وقت ، طرفداران ابى الخطاب ، فرياد برآورده و به وى خطاب كردند كه اى پيشواى ما ! مگر نمىبينى كه چوبهاى ما هيچ تأثيرى در آنان نمىكند و همهء آنها شكسته است و سى نفر از ما كشته شده‌اند .\r\nبنا بر نقل اهل سنت ، ابى الخطاب جواب داد : اى برادران ! براى خداوند نسبت به شما « بدا » حاصل شده ؛ يعنى تصميم خداوند نسبت به شما عوض شده ! ! و بنا به نقل شيعه به آنان گفت : شما به وسيلهء اين جنگ امتحان مىشويد و خداوند مىخواهد كه شما شهيد گرديد مبادا خود را تسليم كنيد تا به ذلت افتيد و يقين بدانيد كه اگر تسليم شويد ، باز هم شما را خواهند كشت .\r\nپس از اين سخنرانى كوتاه ، آنان به جنگ ادامه داده و تمامشان كشته شدند و ابى الخطاب را اسير كرده و به نزد « عيسى بن موسى » بردند و وى او را نيز كشت .\r\nبعضى از طرفداران وى گفته‌اند : سربازان عيسى خيال كردند كه آنان را كشته‌اند ولى در واقع هيچ كس از افراد ابى الخطاب كشته يا اسير نشدند ؛ چون كه آنان بدستور « جعفر بن محمد » جنگيدند و آنان از درهاى مسجد بيرون رفتند در حالى كه هيچ فردى آنان را نديد و سربازان عيسى در جنگ ، يك ديگر را كشته‌اند تا اينكه شب رسيده و هنگام صبح ديدند كه همهء كشتگان ، از خودشان بوده‌اند .\r\nبعضى نقل مىكنند : « اسماعيليه عقيده دارند كه ابى الخطاب از طرف « جعفر » ، پيغمبر و فرستاده بوده است » .\r\nاسماعيليه و مسألهء حكومت : شايد كمتر فرقه‌اى وجود داشته باشد كه در راه به دست گرفتن حكومت ، به اندازهء اين فرقه تلاش و كوشش كرده باشد ، ولى اولين حركت پيروزمندانهء آنان كه به دنبال آن موفق به تشكيل دولت و حكومت شدند ، در سال 266 در « يمن » اتفاق افتاد و آن اين بود كه يكى از دعوت‌كنندگان معروف آنان به نام « حسين بن حوشب » كه « منصور يمن » لقب گرفت ، توانست افراد زيادى از اهالى يمن را به دور خود گرد آورد و به نام « امام منتظر اسماعيلى » ، اولين دولت اسماعيليهء يمن را تشكيل دهد و سپس از آنجا دعوت‌كنندگان زيادى به شهرهاى خاورميانه و آفريقاى شمالى فرستاد و همراهى قبايل آنان را به دست آورد .\r\nحركت ديگر پيروزمندانهء آنان ، در « بحرين » به وسيلهء « قرامطه » به رياست مردى به نام « حمدان قرمط » انجام شد . در اين حركت ، قرامطه ، لشكريان عباسيان را شكست دادند و در حالى كه هيچ مانعى بر سر راه آنان وجود نداشت ، در موسم حج وارد مكه شده و « حجر الاسود » را از جاى خود كنده و به پايتخت خود « هجر » بردند .\r\nسومين دولتى كه تشكيل دادند ، در « مصر » بود كه به دولت « فاطميين » معروف شده و حدود دو قرن و نيم به طول انجاميد ، تفصيل آن در كتابهاى تاريخ ذكر شده است .\r\n","page_name":" 82 ","page_number":82},
  {"content":"\r\n\r\n( 1 ) « اسماعيليه » مىگويند : « اسماعيل بن جعفر بن محمد همان قائم منتظرى است كه همه در انتظار اويند و او نمرده و زنده است تا قيام كند » .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n( 1 ) بعضى از « اسماعيليه » مىگويند : « محمد بن اسماعيل بن جعفر ، زنده است » .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n( 1 ) « زيديه » نيز در بارهء امامانشان چنين مىگويند . حتى عين همين\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nادعا را در بارهء « يحيى بن عمر » « 1 » كه در ( منطقهء ) شاهى كشته شده نيز دارند ، وقتى اماميه اين ادعاها را باطل و بىاساس مىدانند ، پس\r\n\r\n\r\n","description":"","footnote":"\r\n( 1 ) « يحيى بن عمر بن الحسين بن زيد بن على بن الحسين بن على بن ابى طالب » دومين مرد انقلابى از فرزندان « حسين بن على » است كه در مدت زندگى خود ، مشهور به حسن سيره و ديانت و از نظر جسمى ، داراى آنچنان بدن نيرومندى بود كه گاهى عمود آهنى به گردن فردى مىپيچيد و كسى غير از او نمىتوانست آن را باز كند .\r\nوى در ايام « متوكل عباسى » سال 235 قيام كرد و با افراد زيادى به دعوت كردن مردم خراسان براى شورش عليه دستگاه خلافت پرداخت ، ولى « عبد اللَّه بن طاهر » استاندار آنجا ، او و افرادش را از خراسان بيرون كرد و شخص او را گرفته و به بغداد فرستاد .\r\n« متوكل » او را پس از كتك زدن بسيار و حبس آزاد كرد . او نيز پس از مدتى كه در بغداد توقف نمود ، در زمان « مستعين » خليفهء عباسى به طرف كوفه حركت كرده و در آنجا به همراهى عده‌اى از اعراب ، شبانه وارد كوفه شد و هر چه در بيت المال بود توقيف كرده و زندان را باز نمود و كسانى كه در آن زندانى بودند آزاد كرد و دعوت خود را به نام « رضا از آل محمد » كه مراد امام مورد قبول شيعيان بود ، اعلام كرد و استاندار شهر را بيرون نموده و شهر را به تصرف در آورد . خليفه كه از اين كار آگاه شد ، لشكرى به جنگ او فرستاد ، ولى لشكر شكست خورد و اهل بغداد از شيعه و سنى رياست او را پذيرفته و به شدت او را دوست داشتند .\r\nسپس لشكر ديگرى به دستور « محمد بن عبد اللَّه بن طاهر » به جنگ او آمد و در نزديك « شاهى » جنگ آغاز گرديد و در اين جنگ ، لشكر يحيى شكست خورده و فرار كردند ، تنها عدهء كمى با او باقى ماندند و در ضمن جنگ ، اسب يحيى به رو در افتاد و يحيى را بر زمين زده و كشت . لشكريان محمد سرش را از بدن جدا كرده و براى مستعين بردند . ( طبرى ، حوادث سال 235 - 250 و ابو الفداء ، ج 2 ، ص 42 - 43 ) .\r\n","page_name":" 86 ","page_number":86},
  {"content":"\r\n\r\nحتما ادعاى خود آنان نيز بىاساس خواهد بود ؛ چرا كه دليلشان براى ابطال اين ادعاها ، شامل ادعاى خودشان نيز مىشود .\r\nلكن همان گونه كه خواهيد ديد ، اين انتقاد نيز واهى و بىاساس است . به خاطر اينكه : ( 1 ) اولا : اماميه اين ادعاها را بدين جهت مردود مىدانند كه بعضى از اين افراد به طور قطع و مسلم كشته شده‌اند و امامان بعد از آنان نيز بر كشته شدن آنان شهادت داده‌اند و هيچ جاى ترديدى در آن وجود ندارد و انكار كردن امور حسى و قطعى ، نزد عقلا باطل و مردود است .\r\nو بعضى ديگر آنان نيز به طور قطع مرده‌اند و امامان بعدى نيز بر مردن آنان شهادت داده‌اند ولى بر عكس ، در ادعاى اماميه ، هيچ امرى كه به طور حسى صورت گرفته باشد ، وجود ندارد و پس از « مهدى » نيز امامى كه بر خلاف ادعاى آنان شهادت دهد ، وجود نداشته است . بنا بر اين ، مقايسه بين اين دو ادعا به شهادت « عقل و وجدان » بىدليل و برهان بوده و در حقيقت جز تحريف حقيقت ، چيزى بيش نخواهد بود .\r\n( 2 ) ثانيا : ما اين ادعاها را به اين جهت رد نمىكنيم كه مدت غيبت اين افراد ، طولانى بوده و يا عادتا چنين پنهان‌شدنها تا مدت زيادى نمىتواند ادامه يابد ، تا اينكه ادعاى ما نيز به همان گفته مردود شود ، بلكه انكار اين ادعاها از طرف ما به اين دليل است كه در كشته شدن بعضى از آنان و مردن بعضى ديگر از آنان علم و حس و وجدان\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشهادت مىدهند و در آن جاى هيچ گونه شك و ترديدى نيست .\r\nوانگهى امامت اين افراد ، به آن گونه كه مورد قبول شيعه باشد ، ابدا به اثبات نرسيده و هيچ خبر و روايتى كه مورد اطمينان باشد ، بر آن گواهى نداده است . بنا بر اين ، ادعاى غيبت چنين افرادى ، چيزى را ثابت و يا نفى نخواهد كرد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n( 1 )\r\n\r\nانتقاد نهم و پاسخ آن\r\n( 2 ) انتقادكنندگان مىگويند : اماميه در بارهء غيبت مهدى ، دچار تناقض شده‌اند ؛ به خاطر اينكه از يك طرف ، در علت وجوب نصب امام بر خداوند مىگويند كه حفظ مصلحت عمومى بدون نصب و ظهور امام و امر و نهى او امكان‌پذير نيست و بدون ترديد ، نقش حساس وى در تدبير امور اجتماعى ، سياسى و اقتصادى و نظامى مانند نقش سلطان عادل در تدبير امور مردم ، قابل انكار نيست .\r\nو از سوى ديگر مىگويند كه خداوند به امام منصوب از جانب خود ، اجازه داده تا هر وقت كه مصلحت بداند و بخواهد از انظار خلق پنهان شود . كاملا آشكار است كه بين اين دو نظريه تناقض وجود دارد .\r\nاين انتقاد نيز باطل و بىاساس است ؛ به خاطر اينكه : ( 3 ) اوّلا : كسانى كه اين انتقاد را مىكنند ، از چگونگى مصالح و مفاسد در افعال خداوند ، هيچ گونه اطلاعى ندارند . به سبب اينكه مصالح افعال مردان حكيم و دانشمند ، همواره بر پايهء سنجش\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمصلحت استوار است و اين مصالح هنگام تغيير احوال و خصوصيات خارجى نيز تغيير مىكند ؛ مثلا شخص حكيم و دانا ، گاهى به اولاد و خويشان و يا دوستانش آداب و اخلاق صالحه و علم و دانش مىآموزد و نيز از نظر مادى وسايل تجارت و داد و ستد را در اختيار آنان مىگذارد تا در انظار مردم مورد احترام قرار گرفته و از هيچ گونه چيز مادى و يا معنوى ، احتياج به ديگران نداشته باشند .\r\n( 1 ) بنا بر اين ، اگر اولاد و دوستان آن شخص ، در آموختن دانش و به كار بستن اخلاق صالحه كوشش نموده و با دقت و ملاحظهء خاص ، به تجارت و معامله ادامه دهند ، مقتضاى مصلحت اين است كه شخص حكيم و دانشمند نيز به تهيه و تحويل امكانات و وسايل تجارت و آماده كردن اسباب علم و ادب براى آنان ادامه دهد .\r\nولى اگر بر عكس ، آنان نسبت به تحصيل علم و ادب و كسب معرفت علاقه‌اى نشان نداده و سرمايهء تجارت و كسب را به هدر دهند و جز هرزگى و حركتهاى نادرست ، از آنان چيز ديگرى سر نزند ، حتما شخص حكيم و سنجيده از تحويل امكانات مادى و معنوى ، خوددارى كرده و نسبت به فرزندان و دوستان خود اهميّتى قائل نيست . پر واضح است كه در اين دو روش مختلف ، هيچ تناقض و تضادى به ظهور نرسيده ، بلكه شخص حكيم كمال تناسب و توافق را به كار برده است .\r\nو بر افراد دانشمند و عارف پوشيده نيست كه نحوهء تدبير خداوند و سنت حكيمانهء او در بين بندگان به همين گونه انجام مىشود ، به اين معنا كه خداوند به بندگانش عقل و فكر عطا كرده تا به\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nواسطهء آن ، اخلاق و روشهاى پسنديده را درك كنند و به وسيلهء راهنمايى انبيا و كتابهاى آسمانى ، به انجام اعمال و اخلاق نيكو امر كرده تا آنان اعمال و سنتهاى نيكو را در زندگى خود به كار بندند و به سبب اين كار ، در دنيا و آخرت ، سعادتمند و رستگار گردند .\r\n( 1 ) بنا بر اين ، اگر بندگانش عقل و فكر را به كار بسته و به فرامين پروردگار گوش فرا دهند ، خداوند آنان را به امدادهاى غيبى يارى نموده و وسايل پيروى هر چه بيشتر از حق و انجام عمل نيكو را فراوان در اختيارشان قرار مىدهد . ولى اگر آنان از عقل و منطق پيروى نكرده و به دستورات الهى گوش فرا ندهند ، وضع تغيير كرده و خداوند توفيق و امداد غيبى خود را از آنان دريغ كرده و عذاب و عقوبت خود را بر آنان نازل مىكند و اين دو روش مختلف و متفاوت در عمل ، همان چيزى است كه « مصلحت » آن را اقتضا كرده ، در اين دو روش مختلف از نظر عقل و منطق ، هيچ گونه تناقضى وجود ندارد .\r\nمگر نه اين است كه خداوند همواره بندگان خود را دعوت كرده كه به وجود او اقرار نموده و به يگانگى او و نبوت پيامبرانش ايمان آورند ، كارى كه بدون ترديد بر پايهء مصلحت بندگان انجام داده است و در عين حال صريحا اعلام فرموده كه اگر بندگانش به خاطر ترس از خطر و حفظ خونشان مجبور شوند كلمات كفرآميز بر زبان جارى كرده و يا رسالت پيغمبران را انكار كنند ، هيچ گناهى انجام نداده‌اند ، بلكه عين صواب كرده و بدون شك مصلحت آنان در گفتن همين كلمات كفرآميز نهفته خواهد بود . و آشكار است كه اين تغيير مصلحت به تغيير احوال و روش بندگان بستگى دارد و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nتفاوت دو فرمان ، در اين دو حالت مختلف نيز بر پايهء مصلحت بندگان انجام مىگيرد .\r\n( 1 ) اين نكته نيز واضح است كه اين تغيير وظيفه و روش ، مؤيد درستى افعال ستمگران و منكرين حق ؛ يعنى آن دسته از افرادى كه مؤمنين را مجبور به گفتن اين گفتار مىكنند ، نمىشود ، بلكه افعال آنان بدون ترديد از نظر عقلى قبيح و ناپسند بوده و موجب عقوبت اجباركنندگان خواهد بود .\r\nخداوند ، انجام « حج و جهاد » را بر بندگانش واجب نموده و بجا آوردن آن دو را بر پايهء مصلحت و فايدهء آنان قرار داده و بندگانش هر گاه كه قادر به انجام آن دو بوده و مانعى بر سر راه آنان وجود نداشته باشد ، جلب و تحصيل اين مصلحت بر آنان لازم است . ولى هر گاه قادر بر آن نباشند و افرادى از انجام آن جلوگيرى كنند ، جلب مصلحت آن دو بر آنان لازم نخواهد بود ، بلكه مصلحت آنان در ترك آن اعمال خواهد بود . و نيز آن افرادى كه از انجام اين اعمال جلوگيرى كنند ، مسلما از نظر عقل و شرع ، مستحق عقوبت و عذابند .\r\nجاى شك نيست كه مسألهء ظهور و غيبت مهدى ( عج ) از همين قبيل است . به اين گونه كه مقتضاى حسن تدبير و حفظ مصلحت بندگان ، اين است كه اگر مردم از امامان خود فرمانبردارى نموده و آنان را در انجام وظيفه و پيشبرد حق ، يارى كنند ، مسلما بايد امامان ، ظاهر شوند و در دسترس بندگان باشند ولى هر گاه مردم از فرمان آنان سرپيچى نموده و از يارى آنان در مسير اعلاى كلمهء حق و تكامل ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nخوددارى ورزيدند ، امامان نيز مىتوانند از انظار آنان پنهان گرديده و از دسترس آنان به دور باشند و زيان اين كار تنها بر كسانى است كه موجب پنهان‌شدنشان گرديده‌اند و تنها آنان هستند كه عقلا ملامت و توبيخ مىشوند . و بدون شك درستى پنهان شدن امام ، با لزوم اصل وجود و سلامت وى به همان گونه كه قبلا بيان كرديم ، هيچ تضادى ندارد .\r\n( 1 ) ثانيا : گروه زيادى كه اين انتقاد « تناقض » را بر اماميه مىگيرند مانند معتزله ، مرجئه ، زيديه و جبريه « 1 » كسانى هستند كه اين انتقاد\r\n\r\n\r\n","description":"","footnote":"\r\n( 1 ) « جبريه » گروهى هستند كه عقيده دارند ، افعال بندگان گرچه در ظاهر تصور مىشود كه فاعل آنها خود بندگانند ولى در حقيقت فاعل آنها خالق بندگان است . آنان بر چندين دسته‌اند لكن مشهورترينشان فرقه « جهميه » طرفداران « جهم بن صفوان » اند كه از شاگردان مخصوص « جعد بن درهم » است و « خالد بن عبد اللَّه قسرى » در سال 124 او را به اتهام « زندقه و الحاد » به قتل رساند .\r\nطبق نقل عده‌اى ، « جهم بن صفوان » مردى صريح اللهجه بود كه بسيارى از عقايد اسلام و آيات قرآن را قبول نداشت .\r\nنقل مىكنند كه وى ، در پاره‌اى از اوقات با طرفداران خود ، به بيمارستان جذاميان مىرفت و خطاب به طرفداران خود مىنمود و با اشاره به جذاميان ، از روى طعنه مىگفت : « خوب نگاه كنيد ، « ارحم الراحمين » با بندگان بيچارهء خود چه كرده است » ، ( ملل و نحل شهرستانى ، ص 86 ) .\r\n« جهم » با اينكه عقيده به « جبر » داشت ، ولى در عين حال با خلفاى بنى اميه ، به خاطر ستمگريهاى آنان ، به جنگ پرداخت و در زمان « مروان حمار » آخرين خليفهء اموى ، با شخصى به نام « سريج بن حارث » بر « نصر بن سيار » والى خراسان شوريد و در آخر به دست « سلم بن احوز مازنى » كشته شد .\r\n« جهميه » علاوه بر عقيدهء جبر ، عقايد ديگرى نيز دارند كه از جملهء آنها اين است كه :\r\n1 - نمىتوان خداوند را به صفاتى كه بندگان او داراى آنها هستند مانند « حى ؛ زنده » ، « عالم ؛ دانشمند » نسبت داد ولى مىتوان او را به غير آنها مانند « قادر ؛ قدرتمند » ، « فاعل ؛ انجام‌دهنده » و « خالق ؛ آفريننده » نسبت داد .\r\n2 - هيچ كارى را خداوند قبل از انجام و يا خلقتش ، نمىداند .\r\n3 - انسان ، قادر بر هيچ كارى نيست و در افعال خود مجبور و بىاختيار است و نسبت دادن پاره‌اى از افعال به انسان به نحو مجاز است همان گونه كه افعالى به جمادات نسبت داده مىشود ؛ مثلا هنگامى كه مىگوييم خورشيد غروب و يا طلوع كرد ، آب جارى شد ، زمين روييد و امثال اينها ، اين افعال از اين اشيا صادر نشده ، بلكه عامل مؤثر و فاعل حقيقى جارى شدن ، روييدن و غير آن ، وجود نامرئى و پنهانى ، به نام « خداوند » است . ولى ما مجازا اين افعال را به خورشيد و زمين و آب ، نسبت مىدهيم .\r\n4 - بودن « اهل بهشت » در بهشت و « اهل جهنم » در جهنم ، بدون پايان نيست ، كما اينكه بهشت و جهنم نيز عاقبت فانى خواهند شد ؛ زيرا همان گونه كه هيچ موجودى بدون اول نيست ، هيچ چيزى بدون آخر نمىتواند باشد . و آيهء : «  خالِدِينَ فِيها *  ؛ اهل بهشت هميشه در بهشت به سر مىبرند » را نيز بر مبالغه حمل مىكنند نه بر حقيقت . براى اثبات اين مطلب به اين آيه استدلال مىكنند :\r\n خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ . . .  ، ( هود / 107 ) .\r\n« افراد شقى و سعادتمند ، هميشه در بهشت و جهنم خواهند بود تا آن زمان كه خداوند بخواهد » .\r\nبا اين بيان كه خداوند هميشه بودن آنان را در بهشت و جهنم ، مشروط به خواستن و ارادهء خود كرده است ، هميشه بودن در بهشت و جهنم ، با مقيد شدن آن از نظر معنا سازگار نيست .\r\n5 - كسى كه از روى علم و اطمينان خداوند را بشناسد و سپس با زبان وجود او را انكار كند ، كافر نمىشود به خاطر اينكه معرفت و علم به انكار زبانى از بين نمىرود .\r\n6 - ايمان قابل تقسيم به ايمان قلبى و ايمان عملى و ايمان قولى نيست كما اينكه قابل شدت و ضعف نيز نمىباشد ، بلكه ايمان پيغمبران و مؤمنين به يك كيفيت مىباشد . ( براى اطلاع بيشتر به كتابهاى كلامى مراجعه شود - مترجم ) .\r\n","page_name":" 93 ","page_number":93},
  {"content":"\r\n\r\nبر خودشان نيز وارد مىشود ، به خاطر اينكه اينها در مسألهء امامت ،\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nداراى دو نظريه هستند ؛ يك دستهء آنان مانند « معتزليهاى بغدادى » و بسيارى از « مرجئه » ، نصب « امام » را ، هم از نظر عقل و هم از نظر شرع واجب مىدانند .\r\n( 1 ) دستهء ديگر مانند « زيديها » و « معتزليهاى بصرى » و عده‌اى از « جبريها » نصب وى را تنها از نظر شرع واجب مىدانند و هر دوى اين دسته گرچه از يك جهت با « اماميه » مخالفند و آن جهت اين است كه اماميه در تعيين شخص امام ، علاوه بر امور ديگر ، تصريح پيامبر را به اسم و رسم و خصوصيات شخصى او لازم مىدانند ، ولى اين گروهها مىگويند در صورتى كه پيامبر تصريح به اسم و رسم امام نكند ، يكى از دو امر در تعيين او كافى است و آن دو امر اين است كه يا مردم انتخابش كنند و يا شخصا قيام مسلحانه نمايد و ابدا احتياجى به تصريح پيامبر ندارد ، لكن همهء اين گروههاى ياد شده مىگويند :\r\nاختيار كردن امام توسط مردم ، تنها براى حفظ مصالح بندگان و تحصيل فايدهء امت اسلامى انجام مىپذيرد .\r\n« معتزلين بغدادى » مىگويند : نصب امام بهترين كارى است كه مصالح دين و دنياى مردم را حفظ مىكند . و همهء اين گروهها ، صريحا اعتراف مىكنند كه اگر ستمگران و متجاوزين از اختيار كردن مردم مانع شوند ، در اين صورت ، اصلح اين خواهد بود كه اختياركنندگان ، از تعيين امام دست كشيده و بدون امام به وظايف انسانى و دينى خود\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nادامه داده و همواره در حال « تقيه » به سر برند .\r\n( 1 ) بر افراد بينا و آگاه پوشيده نيست كه عقيدهء گروههاى نامبرده در بارهء امام ، همان چيزى است كه آنان اعتقاد به آن را بر اماميه خرده گرفته و تناقض پنداشته‌اند . نمىدانم چگونه اين افراد سطحى و كوته‌فكر از اين نكتهء واضح غفلت كرده و كوركورانه انتقاد مىكنند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n( 1 )\r\n\r\nانتقاد دهم و پاسخ آن\r\n( 2 ) انتقادكنندگان مىگويند : هر گاه امام به قدرى از انظار پنهان شود كه قرنهاى زيادى سپرى شود و نسلهاى متعددى بيايند و بروند و ابدا او را از نزديك نبينند ، بنا بر اين ، هنگامى كه ظهور كند ، براى افراد حاضر در آن عصر ، هيچ دليل و برهانى بر صحت نسب و اثبات امامتش به جز « معجزه » وجود نخواهد داشت و اگر بخواهد از طريق معجزه خود را به مردم بشناساند يا بايد پيامبر باشد و اين بر خلاف اتفاق تمام مسلمين است كه پس از پيغمبر ( صلّى اللَّه عليه و آله و سلّم ) اسلام ، پيغمبرى نخواهد آمد و يا اگر پيامبر نباشد و در عين حال معجزه كند ، اين خود بر خلاف اتفاق همهء مسلمين است كه مىگويند معجزه از علايم خاص پيامبرى است و غير از پيامبر ، فرد ديگرى نمىتواند داراى معجزه باشد .\r\nاين انتقاد نيز مانند انتقادهاى گذشته مردود است به خاطر اينكه : ( 3 ) اولا : اخبار زيادى از پدران مهدى كه همهء آنان امامان شيعه بوده‌اند ، رسيده است كه نشانه‌هاى قبل از ظهور او را كه همگى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدلالت بر قيام مسلحانهء وى مىكند ، بيان كرده‌اند . يكى از آنها قيام مسلحانهء شخصى به نام « سفيانى » است « 1 » و نشانهء ديگر ، ظهور\r\n\r\n\r\n","description":"","footnote":"\r\n( 1 ) در بارهء « سفيانى » جاى اين بحث وجود دارد كه آيا « سفيانى » به معناى فرد خاصى است يا اينكه اين لفظ ، كنايه از مظهر انحراف و طغيان عليه حق و حقيقت است كما اينكه به گمان قوى مراد از « دجال » ، مظهر « تزوير » و « ريا » و « حقه‌بازى » و « عوام‌فريبى » است و وجود چنين افرادى در هر زمان ، امكان‌پذير مىباشد و از بعضى روايات اين مطلب كاملا استفاده مىشود .\r\nبنا بر اينكه سفيانى فرد خاصى باشد ، در بارهء نام او در روايات به اختلاف سخن گفته شده . در بعضى از آنها به نام « عثمان بن عنبسه » و در بعضى ديگر به نامهاى ديگر خوانده شده و در بعضى تصريح شده كه « سفيانى » چندين نفرند كه در هر زمان ، ظهور خواهند نمود كما اينكه در مكان ظهور او نيز در روايات اختلاف است ؛ در بعضى روايات « وادى يابس » در « فلسطين » و در بعضى « اردن » و در بعضى ديگر « يمن » ذكر شده و در بعضى ديگر « خراسان » و در بعضى از روايات مكانهاى ديگرى بيان شده است . و همان گونه در بارهء سيرهء سفيانى اختلاف وجود دارد . در اكثر روايات از او به « سوء سيره » و روش ناپسند ياد شده ، ولى در بعضى روايات ديگر از او به فردى ياد شده كه داراى « حسن سيره » خواهد بود و در آخر ، خلافت را به « مهدى » خواهد سپرد .\r\nبه هر حال ، آنچه از روايات ، « غيبتيه » استفاده مىشود اين است كه خروج سفيانى از علامتهاى حتميهء ظهور امام زمان است ، به اين معنا كه قبل از ظهور مهدى ، حتما فردى به نام « سفيانى » از اولاد « يزيد بن معاويه » خروج خواهد كرد .\r\nآنچه از روايات استفاده مىشود اين است كه علامتهاى ظهور « مهدى » بر دو قسم است :\r\nقسم اول : علامتهاى حتمى و آن دسته از نشانه‌هايى است كه يقينا انجام خواهد گرفت مانند ظهور سفيانى و فريادى كه در نيمهء ماه رمضان در تمام روى زمين شنيده خواهد شد و كشته شدن فردى به نام « محمد بن الحسن » از اولاد « امام حسن مجتبى » در مسجد الحرام بين ركن و مقام ابراهيم و « خروج دجال » .\r\nقسم دوّم : علامتها و نشانه‌هايى است كه يا امكان تغيير و تبديل در آن وجود دارد و يا اگر حتما انجام شود به طور كلى و عمومى انجام خواهد گرديد و آنها امور زيادى است كه برشمردن آنها موجب طولانى شدن پاورقى است ( در اين باره به كتابهاى : بحار ، ج 13 . منتهى الآمال ، حالات مهدى و بشارة الاسلام ، رجوع شود ) .\r\n","page_name":" 98 ","page_number":98},
  {"content":"\r\n\r\nشخصى به نام « دجال » است . و همچنين كشته شدن فردى از اولاد « حسن بن على بن ابى طالب ( عليهم السّلام ) » است كه در مدينه قيام مسلحانه نموده و مردم را به طرفدارى از « مهدى » دعوت مىكند .\r\nاز ديگر نشانه‌هاى قبل از ظهور مهدى ، فرو رفتن يك « ارتش مجهز » به زمين در بيابان « بيداء » نزديك مكه است . و در بارهء اين نشانه‌ها و غير آن ، علاوه بر شيعه ، اهل تسنن نيز روايتهايى از پيامبر اكرم ( صلّى اللَّه عليه و آله و سلّم ) نقل كرده‌اند كه تماما بر انجام حتمى اين وقايع دلالت مىكند . و در حقيقت اينها معجزاتى است كه نشانهء راستين صحت نسب و درستى ادعاى او مىباشد .\r\n( 1 ) ثانيا : ظهور نشانه‌ها و معجزات ، به دست « امامان » دليل بر پيامبرى آنان نيست ؛ به خاطر اينكه آوردن معجزات ، به مدعى پيامبرى اختصاص ندارد ، بلكه معجزات ، به طور اجمال ، تنها دليل بر صحت و درستى ادعاكننده مىگردد ، چه آن « ادعا » ادعاى پيامبرى باشد و چه ادعاى ديگرى . پس اگر مدعى ، ادعاى پيامبرى كند ، معجزه دليل بر پيامبرى آن شخص خواهد بود و اگر ادعاى امامت و رهبرى داشته باشد ، معجزه دليل بر صدق امامت آن شخص خواهد گرديد و اگر مؤمن صالح و پرهيزگارى به\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nوسيلهء آن فرد ديگرى را به پيروى و اطاعت پيامبر يا امامى دعوت كند و يا بدان وسيله ادعاى شنيدن حكم و يا سخنى از امام و يا پيامبرى نمايد در اين صورت معجزه شاهد و دليل بر درستى ادعاى آن مؤمن خواهد بود .\r\nآرى مطلب اين هست كه معجزه مخصوص آن دسته از افراد است كه از گمراهى فكرى و ارتكاب گناهان كبيره محفوظ و مصون باشند و اين چيزى است كه مىتواند هم در انبيا و هم در اصحاب و پيروان آنان وجود داشته باشد . به عنوان نمونه دو مورد را كه صريحا در قرآن ذكر شده ، نقل مىكنيم : ( 1 ) مورد اول : « مريم » دختر « عمران » است كه خداوند « روزى » او را همواره از آسمان مىفرستاد . قرآن در اين باره چنين مىفرمايد :\r\n  . . . كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ * هُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ   « 1 » « هر زمان كه زكريا بر مريم وارد مىشد ، مىديد كه در برابرش طعامى وجود دارد . به مريم گفت : اين غذاها از كجاست ؟\r\nمريم گفت : از پيشگاه خداوند برايم آمده و خداوند هر كه را بخواهد بدون حساب روزى مىدهد . در اين هنگام بود كه زكريا دعا كرد كه پروردگارا ! به من اولاد پاك و ارجمندى عطا فرما و تو خواهش مرا مىشنوى » .\r\n\r\n\r\n","description":"","footnote":"\r\n( 1 ) آل عمران / 37 - 38 .\r\n","page_name":" 100 ","page_number":100},
  {"content":"\r\n\r\nخداوند اين معجزه را در بارهء مريم انجام داد و حال اينكه مريم نه پيغمبر و نه فرستادهء خدا بود ، بلكه بنده‌اى از بندگان صالح و پرهيزگار خداوند بيش نبوده است .\r\n( 1 ) مورد دوّم : مادر « موسى بن عمران » است كه طبق تصريح قرآن ، خداوند به وى وحى كرد . قرآن كريم در اين زمينه چنين مىفرمايد :\r\n وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ  « 1 » « و ما به مادر موسى وحى كرديم كه او را شير ده و هنگامى كه از دشمن بر او ترسيدى به دريايش بيفكن و ابدا ترس به خود راه مده و محزون نباش كه ما او را به تو برمىگردانيم و پيامبرش قرار خواهيم داد » .\r\nخداوند صريحا در اين آيه مىگويد : كه ما به مادر موسى وحى كرديم و حال اينكه اگر وحى ، معجزهء مخصوص پيامبران باشد ، فرستادن وحى بر مادر موسى كه نه پيغمبر بوده و نه فرستادهء خداوند ، درست نخواهد بود . بنا بر اين ، چه مانعى خواهد داشت كه خداوند نظير اين معجزات را در بارهء مهدى انجام دهد تا او را از مدعيان ديگر تميز داده و ادعاى او را از ادعاهاى دروغين مشخص نمايد ؟ ( 2 ) و من در پيرامون « معجزه » مباحث سودمندى در دو كتاب معروفم « الباهر من المعجزات » و « الايضاح » بيان داشته‌ام ، كسانى كه طالب\r\n\r\n\r\n","description":"","footnote":"\r\n( 1 ) قصص / 7 .\r\n","page_name":" 101 ","page_number":101},
  {"content":"\r\n\r\nتحقيق و بررسى روشنگرانه در اين باره باشند به آن دو كتاب رجوع نمايند .\r\n( 1 ) اين بود انتقاداتى كه پاسخ دادن به آنها را به عهده گرفتم و به توفيق پروردگار ، به پيمان خود وفا نمودم و در اين پاسخها هدفى جز آشكار شدن حق از باطل و تميز دادن پاك از آلوده ، نداشتم و خداوند بر اين ، گواه و بيناست .\r\n« پايان »\r\n\r\n","description":"","footnote":"","page_name":" 102 ","page_number":102},
  {"content":"\r\n . \r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]