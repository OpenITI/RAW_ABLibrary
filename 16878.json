[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسفرنامهء\r\nحاج على خان\r\nاعتماد السلطنه\r\nبه كوشش : سيد على قاضى عسكر\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحاجب الدوله ، على بن حسين ، - 1285 ق .\r\nسفرنامه حاج على خان اعتماد السلطنه / به كوشش على قاضى عسكر . - تهران : نشر مشعر ، 1379 .\r\n184 ص .\r\nISBN 964 - 6293 - 78 - 6\r\nفهرستنويسى بر اساس اطلاعات فيپا .\r\n1 . عراق - - سير و سياحت - - قرن 19 . 2 . حاجب الدوله ، على بن حسين ، - 1285 ق . - - خاطرات .\r\n3 . مكه - - سير و سياحت - - قرن 19 . 4 . سفرنامه ها .\r\n5 . زيارتگاههاى اسلامى - - عراق . الف . قاضى عسكر ، على ، 1325 - ، مصحح . ب . عنوان .\r\n7 س 2 ح / 6 / 70 DS\r\n67042 / 915\r\nكتابخانه ملى ايران 4009 - 79 م\r\nسفرنامهء اعتماد السلطنه\r\nتأليف : حاج على خان اعتماد السلطنه\r\nبه كوشش : سيد على قاضى عسكر\r\nناشر : نشر مشعر\r\nحروفچينى : مركز تحقيقات حج\r\nليتوگرافى و چاپ : عروج\r\nچاپ اول : تابستان 1379\r\nتيراژ : 2000\r\nشابك 6 - 78 - 6293 - 964\r\nISBN 964 - 6293 - 78 - 6\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\n« حاج على خان اعتماد السلطنه » فرزند « آقا حسين مراغه‌اى » است .\r\nسلسلهء احفاد وى عبارتند از : على بن حسين بن محمد رسول بن عبداللَّه بن جعفر ، كه « جعفر » از هفت پشت واسطه به « بردى بيگ بن اوزبك خان بن جوجى خان » مغول مىرسد . « 1 »\r\nدليل سكونت « آقا حسين » در شهر « مراغه » اين بوده است كه :\r\nدر سنهء هفتصد و پنجاه و هشت ، « بردى بيگ » به حكومت « تبريز » نايل شد و در همان سال نيز پدرش كه حكومت « قبچاق » را داشت ، از اين عالم رحلت نموده ، رو به عالم باقى آورد . « بردى بيگ » به جاى پدر نشست و در همان جا بساط حكمرانى گسترد و همين حكومت « بردى بيگ » در تبريز موجب شد كه علاقه در آنجا پيدا كرده و اولادش در آن ولايت متوقف گشتند و تا زمان « جعفر خان » كه هفت پشت واسطه به « بردىبيگ » مىرسد در « تبريز » متوطن بودند .\r\nاوقاتى كه « سلطان سليم » ، سلطان عثمانى ، لشكر به حدود « آذربايجان » كشيد و « شاه‌اسماعيل صفوى » نيز در « اواجق » و « چالدران » به جنگ با او برخاست و شكستى عظيم خورده برگرديد . از آن شكست « چالدران » ، وحشتى بىپايان در حال اهالى « آذربايجان » به هم\r\n\r\n\r\n","description":"","footnote":"\r\n( 1 ) - مرآة البلدان : 2 / 1580\r\n","page_name":" 13 ","page_number":13},
  {"content":"\r\n\r\nرسيد . هر كس را قدرت حركت بود ، به جانب « عراق » « 1 » فرار نمود و آن كس كه قدرت نداشت در كمال تزلزل بماند ؛ از جمله « جعفر خان » ، راهِ دارالسلطنهء « قزوين » پيموده ، در همان جا توطن اختيار نمود . تا در اوايل جلوس « نادر شاه » در آن سامان قحط و غلايى بىپايان به هم رسيد . « محمد خان » پسر « جعفر خان » را طاقت زيست نماند ، با كمال استيصال خود را به « مراغه » كشاند و در آن حدود آرميد .\r\nاولاد « جعفر » نيز با خانوادهء خود به « مراغه » مراجعت نموده ، كما فى السابق مشغول كسب و تجارت مىگردند و تا زمان قتل « آغا محمد خان قاجار » در قلعهء « شوشه » « 2 » قفقاز و آغاز سلطنت « فتحعلى شاه قاجار » در « مراغه » سكونت داشته‌اند . « 3 »\r\nچگونگى آشنايى و نزديك شدن آنان با دربار « قاجار » بدين شكل بوده است :\r\nچون « صادق خان شقاقى » بر ضد « فتحعلى شاه » قيام و ادعاى سلطنت مىنمايد ، « فتحعلىشاه » با قشونى كه تهيه كرده بود به طرف « آذربايجان » حركت كرده ، در مقابل « صادق خان شقاقى » لشكر كشى مىنمايد . در اين تاريخ « احمد آقاى شيخ شرفى » كه از طرف « آغا محمد خان » به لقب خانى مفتخر گرديده و حاكم « مراغه » بوده است براى استحكام حكومت خود تصميم مىگيرد دو فقره عريضه به يك مضمون و به اختلاف عنوان ، به نام « فتحعلى شاه » و « صادق خان » نوشته به ضميمهء وجه نقد براى آنها بفرستد . « حاجى رحيم بيك » برادر « آقا حسين مراغه‌اى » كه مردى زيرك و كاردان و با تجربه بود ، مأمور اين كار مىشود . « حاجى رحيم بيك » دو فقره عريضه و هدايا را برداشته به طرف اردوى طرفين متخاصمين مىرود . او دستور داشت پس از جنگ بين آنها ، هر طرف كه فاتح گرديد عريضه و هدايا را به او تقديم دارد . « حاجى رحيم بيگ » پس از ورود به محل منازعه بر اثر تحقيقاتى كه مىنمايد عقيده پيدا مىكند كه « فتحعلى شاه » در اين زد و خورد فاتح خواهد بود . به علاوه براى اين امر نيز استخاره كرده خوب مىآيد . عريضهء مربوط به « فتحعلىشاه » و هدايا و وجوه نقدينه را به « فتحعلىشاه » تقديم و ضمناً بياناتى نسبت به وفادارى اهالى « آذربايجان » و\r\n\r\n\r\n","description":"","footnote":"\r\n( 1 ) - شهرهاى مركزى ايران كه به عراق عجم معروف بود .\r\n( 2 ) - در مرآة البلدان : 2 / 1581 نام اين قعله « شوشى » ذكر شده است .\r\n( 3 ) - دافع الغرور : 5\r\n","page_name":" 14 ","page_number":14},
  {"content":"\r\n\r\nاطاعت آنها به « شاه‌بيان » مىكند . از اين اظهارات « شاه » را خوش آمده « حاجى رحيم بيگ » را مورد تفقد و مهربانى قرار داده جواب عريضهء « احمدخان » را نوشته به او مىدهد .\r\nاين امر اسباب استحكام حكومت « احمد خان » در « مراغه » شد و كما فى السابق به حكومت برقرار گرديد .\r\n« فتحعلى شاه » در جنگ با « صادق خان شقاقى » فاتح و قشون « شقاقى » متوارى شد و غائله خاتمه پيدا كرد . از آن تاريخ « حاجىرحيم بيگ » و « آقاحسين » برادرش با دربار « قاجار » ارتباط پيدا كرد و پس از عزيمت « عباس ميرزا نايب السلطنه » به « آذربايجان » ، اين دو برادر مورد توجه و لطف وليعهد واقع گرديدند . امانت و وثاقت و اعتبار « آقاحسين » به جايى مىرسد كه « عباس ميرزا » نايب السطنه ماترك « مادر محمد شاه » فرزندش را كه « دختر ميرزا محمد خان قاجار » بيگلر بيگى « تهران » بود به « آقاحسين » سپرد و در سلك خدمتگزاران واقع گرديد .\r\nدر همان اوقات « آقا على » پسر « آقا حسين » ( حاجى على خان ) كه ده ساله بود به‌غلام بچگى مخصوص « محمد شاه » در مىآيد . او در آن صغر سن و كودكى فَطِن و زيرك و با ادراك بود و به آن خردسالى چابك و چالاك و از جهت طلاقت زبان موجب حيرت و تعجب هر كس مىگرديد و هر گاه بالضروره از جانب « محمد شاه » خدمت « نايب‌السلطنه » مىرفت پيغام و رسالت او را چنان ادا مىكرد مثل اين كه در روى كاغذ نوشته شده باشد . « نايب السلطنه » و « محمد شاه » چشم به تربيتش داشتند . و براى خدمت به دولت آماده‌اش مىكردند . بالجمله « آقا حسين » روز به روز به امانت و ديانت مشهور شد و « آقا على » فرزند او به خدمتگزارى مفتخر .\r\nاوقاتى كه « روس‌ها » « تبريز » را اشغال كردند و خادمان « نايب السلطنه » با وحشت و دشت به « همدان » مىرفتند « آقا حسين » اموال موروثى « محمد شاه » را بدون اين كه از او مطالبه شود تسليم كرد و به مراتب امانت خود افزود .\r\nهنگام شكست « نايب السلطنه » از قشون « روس » ، كه « قلعهء اردبيل » در محاصرهء قشون « روس » بود ، بعد از آن كه « اردبيل » به دست « روس‌ها » افتاد « محمدشاه » به « مغان » عزيمت نمود و « آقا على » نيز در ركاب و همراه او بود . چون از « نايب‌السلطنه » خبرى نداشتند « محمد شاه » عريضه‌اى براى « نايب السلطنه » نوشته « آقا على » را با عريضه نزد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n« نايب‌السلطنه » مىفرستد و در عريضه نوشته بود وقايع را « آقا على » شفاهاً گزارش خواهد داد . « آقا على » با كمال شجاعت از ميان قشون « روس » عبور نمود و خود را به « دهخوارقان » ( آذرشهر ) محل اقامت « نايب السلطنه » رسانيد و بعد از تقديم عريضه تمام وقايع و اتفاقات را بدون كم و كسر ، با ذكر سلامتى « محمد شاه » ، به اطلاع « نايب‌السلطنه » رسانيد و چون « نايب‌السلطنه » در اين موقع در وحشت بود خواست بيشتر از وجود « آقاعلى » استفاده نمايد پس جواب عريضهء « محمد شاه » را به وسيلهء ديگرى فرستاد و « آقاعلى » در سلك خدمتگزاران او در آمد .\r\nچون در اثر شكست « نايب السلطنه » از « روسها » و تفرقهء قشون ، مشار اليه حيران و سرگردان در دهات مىگشت ، نمايندگان دولتين « انگليس » و « عثمانى » براى وساطت و مصالحهء فيما بين ، با « نايب السلطنه » ملاقات نموده ، قرار مىگذارند كه « نايب‌السلطنه » با « پسكويچ » سردار روسى ملاقات نمايد . نماينده « انگليس » « سر كمبل » و نمايندهء « عثمانى » « ويلانقلى افندى » ، پس از موافقت « نايب‌السلطنه » با « پسكويچ » ملاقات مىكنند و قرار لازم داده مىشود . سردار روسى كه در « تبريز » اقامت داشته ، از « تبريز » خارج شده ، در محل معينى با « نايب السلطنه » ملاقات مىكند و قرار مصالحه داده مىشود در اين موقع « نايب السلطنه » فوق العاده در مضيقهء مالى بود و براى مخارج جارى و حفظ عدهء معدودى كه در خدمتش بودند معطل و پريشان حال بود . چون اهالى آذربايجان از دادن قرض و كمك به نايب السلطنه از جهت اين كه نمىدانستند نتيجهء جنگ به كجا خواهد انجاميد ، خوددارى كرده بودند و عده‌اى هم كه به طرفدارى « روسها » برخاسته بودند ، حاضر به هيچ گونه كمك نبودند ، پس « نايب السلطنه » تنها اميدى كه داشت به « آقاحسين مراغه‌اى » بود كه بتواند در اين موقع سخت و وحشتناك به او كمك نمايد .\r\nبراى اين مقصود « آقا على » را مأمور نمود به « مراغه » رفته مراتب را به اطلاع پدر رسانيده از مشار اليه بخواهد هر قسم كمكى كه مىتواند بنمايد . با وجود اين كه « جعفر قلى خان » كه از طرف « پسكويچ » سردار روسى به حكومت « مراغه » منصوب شده بود ، مراقب بود كه از مراغه كمكى به « نايب السلطنه » نشود . « آقا حسين » كمر همت بسته ، آنچه نقد و جواهر و آذوقه و لباس ممكن بود تهيه كرده ، به وسيلهء پسر خود « آقاعلى » محرمانه براى « نايب السلطنه » به « دهخوارقان » مىفرستد و موجب خوشنودى « نايب‌السلطنه » شده ، گشايشى در\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nامور و حفظ و عدم تفرقهء عده‌اى كه در خدمت او بودند ، مىگردد . بعداً هم هر قدر ممكن بود ، به وسيلهء استقراض و غيره ، وجوهى تهيه كرده براى نايب السلطنه مىفرستاد . « 1 »\r\nپس از قدرت يافتن « نايب السلطنه » و ورود وى به « تبريز » در مقابل خدماتى كه « آقاحسين » در اين مدت كرده بود ، مشار اليه را به پيشخدمت باشى « محمدشاه » فرزند خود معين و « آقا على » را به نيابت پدر بر قرار كرد . در اين موقع از طرف « عباس ميرزا » نايب السلطنه « آقا حسين » به لقب خانى مفتخر و فرمان آن صادر مىگردد .\r\n« آقا على » در معيّت « محمد شاه » به « تهران » آمد و بعد از دو سال در مراجعت از سفر « كرمان » در « خراسان » به شغل صندوق دارى و خزانه دارى رسيد . در سفر اول « محمدشاه » به « هرات » ، كارش از خزانه دارى بالا گرفته اغلب خدمات اردوى دولتى به او محول گرديد . تا اين كه بعد از فوت « نايب‌السلطنه » در « ارض اقدس » ، « محمدشاه » از طرف « فتحعلى شاه » به « تهران » احضار و به وليعهدى به جاى پدر منصوب گرديد و از آنجا به آذربايجان كه مقر حكمرانى بود عزيمت نمود .\r\nچندى نگذشت كه خبر فوت « فتحعلى شاه » در « اصفهان » به « آذربايجان » رسيد و « محمدشاه » براى جلوس به تخت سلطنت از « تبريز » عازم « تهران » شد و مناصب جديدى به اشخاص و همراهان داد ؛ از جمله منصب نظارت و خوان سالارى را كه از مشاغل مهم بود ، به « آقاعلى » داد . او در ركاب « شاه » به « تهران » عزيمت كرد و به لقب خانى نايل گرديد . در تهران ، اگر چه عملًا « علىخان » حكومت « تهران » را داشت ، حكومت « كاشان » و بلوكات اطراف « تهران » براى مخارج آشپز خانهء شاهى نيز به مشاراليه تفويض مىگردد . همان اوقات « حسين‌خان » پدر مشارٌ اليه به حكومت « كاشان » مأمور مىشود . « 2 »\r\n« حاج على خان » در وليعهدى « محمد ميرزا » ، سمت صندوق دارى او را يافت و پس از اين كه به سلطنت رسيد تا مدتى سمت خوانسالارى ( ناظرى ) دربار را كه از مشاغل مهمّ آن زمان بود ، داشت . در اواخر عمر « محمد شاه » ( 1261 ق . ) زوجهء ديگر او ؛ يعنى « مادر عباس ميرزا ملك آرا » از « حاج علىخان » به علت حيف و ميلى كه در اموال خود مشاهده كرده بود ،\r\n\r\n\r\n","description":"","footnote":"\r\n( 1 ) - دافع الغرور ، صص 7 و 8\r\n( 2 ) - دافع الغرور ، ص 11\r\n","page_name":" 17 ","page_number":17},
  {"content":"\r\n\r\nبه « شاه » شكايت برد و شاه او را چوب زد و داغ كرد و از شغل نظارت انداخت و تمام اموال او را گرفت . در يكى از مراسلاتى كه « حاج ميرزا آقاسى » در همين هنگام كه « حاج عليخان » مغضوب و اموالش مورد مصادره قرار گرفته بود به محمد شاه نوشته ، اين عبارت در آن ديده مىشود :\r\n« در باب « عليخان » ناظر عرض مىشود كه پدرش به جهت خلاف با بنده رفت و در « مراغه » وفات يافت و خودش به واسطهء خيانت به مال پادشاه دين پناه گرفتار آمد ، زيادتر نترسانند كه او هم تلف شود همهء مال‌ها از بين مىرود به آرام و استادى مال‌ها را از او بخواهند ، و چندى بعد براى اين كه مبادا كشته شود با شتاب هرچه تمام‌تر از « نياوران » فرار كرده ، خود را به « قم » رساند و در اطراف حرم « حضرت معصومه عليها السلام » بست نشست . فرار « حاج علىخان » از « تهران » و بست نشستن در « قم » بيشتر براى اين بوده كه با « مهدعليا » زن « محمد شاه » و « مادر ناصرالدين‌شاه » ارتباط بسيار نزديك داشته و « محمدشاه » از اين قضيه كاملًا مسبوق و مستحضر مىشود و براى خاطر اين موضوع قصد كشتن او را داشته است و برخى هم اين ارتباط را به « مادر محمدشاه » نسبت مىدهند .\r\nمحمد حسن خان اعتماد السلطنه پسرش در يادداشت‌هاى روزانهء خطى خود ، در اين باب چنين گويد :\r\n« قبل از نهار صحبت « محراب خان » خواجه « انيس الدوله » شد ، خيلى مسن است ، من عرض كردم اين خواجه سياه هر وقت مرا مىبيند منت زيادى به من مىگذارد كه پدرت را « شاه » مرحوم يعنى « محمد شاه » ؛ مىخواست بكشد در « جاجرود » . من از طرف « حاج‌ميرزا آقاسى » صدر اعظم ، كه در آن سفر ملتزم ركاب نبود و در « نجف‌آباد » قريهء خود بود ، دو ساعته با چاپارى « جاجرود » آمدم شاه را مانع شدم كه پدرت را نكشد » .\r\nدر سال 1261 ق . هم باز « محمد شاه » قصد كشتن او را مىنمايد . « حاج‌على خان » كه از قضيه آگاه مىگردد ، از « نياوران » با شتاب هر چه تمام‌تر فرار كرده ، خود را به « قم » مىرساند و در اطراف حرم حضرت معصومه بست مىنشيند ، لكن پس از چندى « صدرالممالك اردبيلى » ، حاكم « قم » ، بر حسب امر « شاه » با نيرنگ‌هايى او را از بست بيرون آورده ، مغلولًا به « تهران » مىفرستد و بعد از مدتى زندانى ، دوباره به وسيلهء ايادى كه داشته و تشبثاتى كه به كار مىبرده ، از زندان آزاد مىگردد لكن او را به خارج از مملكت ( بين النهرين ) تبعيد مىكنند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n« اعتماد السلطنه » در يادداشت‌هاى روزانهء خطى خود قضيه‌اى كه براى پدرش روى داده بدين تفصيل شرح مىدهد :\r\n« سه سال قبل از فوت « محمد شاه » كه پدرم خوانسالار بود ، به واسطهء تهمتى مردود شد ، از وحشت هشت ساعته از « نياورانِ شميران » به « قم » آمد و در جوار « حضرت‌معصومه عليها السلام » بستى شد . « حاجى سيد صفى » كه زيارت نامه خوان و خادم و خانه‌اش در جوار حرم و داخل بست است ، پدرم را پذيرفت و پرستارى كرد . « حاكم صدر اردبيلى » كه طريقهء درويشى و بىدينى داشت ، « شاه » به او نوشت كه حيله‌اى انگيزد و پدرم را از بست بيرون كشد و مغلولًا به « تهران » فرستد و همين كار را كرد . سيد با جمعى از اولادش به كمك برخاستند . سر سيد در اين مقدمه شكسته شد و اين خدمت سيد هميشه منظور پدر من بود ، اگر چه پدرم را به « تهران » آوردند و يك سال در زندان ديوان به زنجيرش كشيدند اما خونش را نريختند بعد مرخص عتباتش نمودند » « 1 »\r\nدر « عتبات » به « مهدعليا » همسر « محمدشاه » كه‌عازم « مكه » بوده ، ملحق و با او به حج مىرود .\r\nدر مقدمهء كتاب « شرح حال عباس ميرزا ملك آرا » ، به قلم « عباس اقبال آشتيانى » ، نوشته شده كه [ ميرزا على خان 
  ] به همراه « همسر محمد شاه » به « مكه » رفته و براى محرميت ، « مادر [ ناصرالدين 
  ] شاه » را براى خود صيغه كرده است . در ايامى كه در « بين‌النهرين » در حال تبعيد به سر مىبرد ، « مادر ناصرالدين شاه » عازم « مكه » بود ، او در آنجا خود را به او بسته و به همراه وى به « مكه » مىرود و پس از بازگشت به « تبريز » آمده ، خود را على رغم « مادر عباس ميرزا » به « مهد عليا مادر ناصر الدين شاه » مىبندد و بعد با او به « تهران » مىآيد . چون « محمد شاه » مرد و زمام كارها موقتاً در دست « مهد عليا » قرار گرفت ، او « حاج‌على خان » را ناظر خود و مأمور وصول ماليات گيلان كرد .\r\n« محمد حسن خان اعتماد السلطنه » راجع به شغل « حاج‌على خان » پدر خود چنين نوشته :\r\n\r\n\r\n","description":"","footnote":"\r\n( 1 ) - رجال ايران : 376\r\n","page_name":" 19 ","page_number":19},
  {"content":"\r\n\r\n« حاج على خان » والد مؤلّف را كه در اين وقت از زيارت « بيت‌اللَّه الحرام » مراجعت كرده بود ، به حكومت و تنظيم « گيلان » فرستادند » . « 1 »\r\nوى در كتاب ديگرش « مرآة البلدان » مىنويسد :\r\nدر مراجعت از آنجا ( مكه ) در « آذربايجان » سر بر آستان نواب مستطاب وليعهد گردون « مهد ناصر الدين ميرزا » نهاد و در ركاب « مهد عليا » به « دارالخلافه » آمده شرفياب حضور « همايون » گرديده به مراحم خسروانى سرافراز شد . تا اين كه « شاهنشاه » از اين دوران درگذشت و از آفتاب وجود « ناصرالدين شاه » مملكت ايران ضياء افزا گشت و نظر به ايام فترت ، امور « گيلان » و « رشت » منجر به بىنظمى گشت . « نواب عليهء عاليه مهد عليا » - كه در آن وقت به رتق و فتق امور مملكت مىپرداختند - « اعتماد السلطنه » را به جهت حكومت و انتظام آن ولايات مامور فرمودند . به اندك زمانى امور آنجا را به رشتهء انتظام كشانيده و ماليات را به وصول رسانيده پس از تشريف فرمايى موكب مسعود به مقر سلطنت ، با انجام خدمت از « گيلان » مراجعت كرده شرفيابى حاصل نمود و به مراحم خسروانى سرافراز آمده و تا آن زمان مسمّى به « حاجى على خان » بود . از عنايات شاهانه به لقب جليل « حاجب الدولگى » مفتخر و ممتاز گرديد و فراشخانهء مباركه و سرايدارخانه و خيام خانه و مهمان خانه و معمار خانه و باغات و خالصه‌جاتى كه در او عمارات و ابنيهء دولتى بود سپرده به او گشت .\r\nامور تشريفات سفراى دول خارجه و محصلى وجوهاتى كه سال به سال به خزانه اندرون برده مىشود و عمارات و بساتين دولتى جميع ممالك محروسه و حكومت « خوار » نيز به او واگذار شد .\r\nدر تشريف فرمايى موكب همايون به « اصفهان » ، در « دار السلطنهء قزوين » حكم حكومت « اردو » و « اردو بازار » به علاوه حكومت هر ولايت تا مادام توقف موكب همايون در آن صفحات ، به « اعتماد السلطنه » مرحمت شد و در سنهء 1268 كه « ملا شيخ على » نامى كه از يكى از « خلفاى ميرزا على محمد باب » ملعون بود با جمعى از مريدهاى آن مردود در خانهء « حاجى سليمان خان » پسر « يحيى خان » تبريزى مجلسى آراسته ، آسيبِ وجودِ همايون را با يكديگر پيمان بستند تا روز يك شنبه بيست و هشتم شهر شوال همان سال ، چنان كه در جلد\r\n\r\n\r\n","description":"","footnote":"\r\n( 1 ) - منتظم ناصرى : 3 / 196\r\n","page_name":" 20 ","page_number":20},
  {"content":"\r\n\r\nدوم كتاب « مرآة البلدان » مسطور شد سانحهء هايله رو داد و « اعتماد السلطنه » تنبيه آن طايفهء مطروده را در پيشگاه اقدس متعهد شده ، قريب هشتاد نفر از آن سلسلهء خبيثه را به حكم دين و دولت به سزاى خود رسانيد .\r\nدر سنهء هزار و دويست و هفتاد و پنج از حاجب الدولگى معزول گشت . « 1 » دليل عزل وى وجود اختلاف حساب در محاسبات اعلام شده است .\r\n« حاج على خان » پس از عزل ، نزديك به يك سال مغضوب و در « گلپايگان » تبعيد بود تا در ذى حجهء همان سال در سلام روز « عيد اضحى » به وساطت « مهد عليا » مورد عفو واقع و ملقب به « ضياء الملك » شده به جاى « خانلر ميرزا احتشام الدوله » به حكومت « خوزستان » منصوب گرديد و در سال 1276 ق حكومت « لرستان » نيز ضميمهء حكومت « خوزستان » شده ، به عهدهء وى محول شد .\r\nنامبرده تا اواخر سال 1277 ه . ق . حاكم هر دو محل بود و در اين تاريخ به علت كسالت ، به « تهران » آمد و در سلك وزراى دربار و اجزاى دار الشوراى دولتى داخل و بعد در سال 1278 ق . « وزير عدليه » شد و در سال 1279 ق . ملقب به « اعتماد السلطنه » شده و به جاى او « فرهاد ميرزا نايب الاياله » كه در اوايل سال 1278 ق . ملقب به « معتمدالدوله » شده بود به حكومت « لرستان » و « خوزستان » تعيين گرديد .\r\n« اعتماد السلطنه » تا اواخر سال 1281 ق . وزير دادگسترى بود ، تا در اين سال از وزارت معزول و به جاى او « ميرزا مصطفى خان افشار بهاء الملك » انتخاب گرديد . در سال 1282 ق .\r\nبه جاى حاج « ميرزا محمد خان مجدالملك سينگى » به وزارت وظائف و اوقاف منصوب شد و در تشكيلاتى كه « ناصر الدين شاه » به فكر و ارادهء شخصى خود در سال 1283 ق . براى امور مملكتى داد ، علاوه بر وزارت وظايف و اوقاف ، ادارهء امور حكومتى « همدان » را نيز به عهدهء « حاج على خان اعتماد السلطنه » محول و واگذار نمود .\r\nدر اين دوره علاوه بر وزارت وظايف ، حكومت « شاهرود » و « بسطام » و « دامغان » و « قزوين » نيز زير نظر او قرار گرفت . « 2 »\r\n\r\n\r\n","description":"","footnote":"\r\n( 1 ) - مرآة البلدان : 3 / 1583\r\n( 2 ) - المآثر والاثار : 2 / 473\r\n","page_name":" 21 ","page_number":21},
  {"content":"\r\n\r\nحاج عليخان در رابطه با خدماتى كه به دربار داشته ، نشان‌هاى دولتى زيادى از قبيل :\r\nتمثال همايونى ، نشان اول امير تومانى ، انگشترهاى خاص نگين الماس ، قمه‌هاى مرصع ، گل كمر مرصّع و عصاى مرصّع ، دريافت كرده است . « 1 »\r\n« حاج‌على خان » فعاليت‌هاى عمرانى زيادى نيز داشته كه برخى از آنها عبارتند از :\r\n1 - توسعه و تزيين صحن مبارك « حضرت عبدالعظيم عليه السلام » و اضافهء ابنيهء عاليه و حجرات حوالى و تصرفات در ابواب و درها و ساير ملحقات اين آستان معلّا و طلا كردن گنبد آن . « 2 »\r\n2 - احداث عمارتى جديد در جنب عمارت اندرونى سلطنتى در دار الخلافه ، مشتمل بر هشتاد و دو باب اتاق تحتانى و فوقانى . « 3 »\r\n3 - احداث عمارت وسيعى در روى تپه « دوشان تپه » . « 4 »\r\n4 - ساختن سربازخانه‌ها و قراول خانه‌هاى شهر . « 5 »\r\n5 - تعمير و بناى مجدد قورخانه و توپخانه محمره كه به علت بالا آمدن در سال 1278 تخريب شده بود . « 6 »\r\n6 - احداث سبزه ميدان دار الخلافهء « تهران » در سال 1269 ه . ق . « 7 »\r\n7 - مرمّت سدّ حويزه . « 8 »\r\n8 - كارخانجات صناعات ريسمان‌ريسى و كاغذسازى « تهران » و شكر ريزى « مازندران » . « 9 »\r\n9 - تنظيم قانون و دستور العمل كه به امضاى « ناصر الدين شاه » رسيده و تا حدودى از\r\n\r\n\r\n","description":"","footnote":"\r\n( 1 ) - مرآة البلدان 3 / 1585 ؛ دافع الغرور : 12\r\n( 2 ) - المآثر و الآثار : 1 / 89 و مرآة البلدان : 2 / 1212\r\n( 3 ) - مرآة البلدان : 2 / 1244\r\n( 4 ) - همان : 1153\r\n( 5 ) - همان ، به سال 1268 ه . ق .\r\n( 6 ) - همان : 1387\r\n( 7 ) - المآثر و الآثار : 1 / 94\r\n( 8 ) - همان : 95\r\n( 9 ) - همان : صص 105 و 106\r\n","page_name":" 22 ","page_number":22},
  {"content":"\r\n\r\nهرج و مرج جلوگيرى مىكند . « 1 »\r\nخانهء « حاج على خان اعتماد السلطنه » نيز كه در محلهء سنگلج « تهران » واقع بود ، به علت زيبايى بنا ، مورد توجه مردم در سالهاى بعد قرار گرفت كه به ديدار آن مىرفتند . « 2 »\r\nعلاوه بر اين مشار اليه خود نيز بناها و ساختمان‌هايى نموده از جمله ، تيمچهء « حاجب الدوله » و بازار سبزه ميدان و باغ و يخچال « حضرت عبدالعظيم » و بناى مسجدى در « مراغه » به اسم « ملا رستم » و عمارت واقعه در « سنگلج » .\r\n« حاجى على خان » مستغلات بازار خود را با دو باغ معروف به « گلشن » و « دلگشا » ( محل فعلى مدرسه شهيد مطهّرى و بهارستان ) كه متعلق به « معير الممالك » بود تعويض نمود و در آنجا اقامت گزيد و سفرا و اشراف و اعيان ، حتى پادشاه را پذيرايى و مهمانى كرد . « 3 »\r\n\r\nماجراى قتل امير كبير\r\nسياه‌ترين و تيره‌ترين دوران زندگى « حاج على خان اعتماد السلطنه » ، اقدام وى به قتل ولى نعمت خود ، « ميرزا تقى خان امير كبير » است .\r\nبا اين كه « ميرزا تقى خان » در سال 1265 ه . ق . پس از عزل و جريمه كردن « اسماعيل خان قراجه داغى » فراش باشى ، « حاج على خان » را به جاى او فراش باشى نمود ، اما متأسفانه « حاج على خان » در سال 1268 ه . ق . كه امير از صدارت معزول و به « كاشان » تبعيد شد ، داوطلب كشتن ولى نعمت خود شد و با توطئهء طراحى شده از سوى « مهد عليا » « 4 » و با همكارى « ميرزا آقا خان نورى » ، در حال مستى حكم قتل « ميرزاتقى خان امير كبير » را گرفته ، بلافاصله به « كاشان » آمد و امير را به وضع عجيبى به شهادت رساند . همين خوش خدمتى به\r\n\r\n\r\n","description":"","footnote":"\r\n( 1 ) - دافع الغرور : 12\r\n( 2 ) - همان : 122\r\n( 3 ) - دافع الغرور : 12\r\n( 4 ) - « جهان خانم » ملقب به « مهد عليا » ، نوادهء دخترى « فتحعلى شاه » و دختر « اعتضادالدوله اميرمحمد قاسم‌خان قاجار قوانلو » بوده است . در اواخر سلطنت « محمد شاه » به جهت بيمارى « شاه » ، « مهد عليا » در تمام امور مملكتى دخالت مىكرد و پس از فوت « شاه » تا ورود « ناصر الدين شاه » از « تبريز » به « تهران » ، كليهء امور سلطنتى را عهده دار بوده است . ( زندگانى ميرزا تقى خان امير كبير : 469 ) . قابل توجه آن كه « اعتمادالسلطنه » در بعضى سفرها ، از جمله سفر حج « مهد عليا » را همراهى مىكرده است .\r\n","page_name":" 23 ","page_number":23},
  {"content":"\r\n\r\nشاه موجب شد تا به پيشنهاد « ميرزا آقا خان نورى » صدر اعظم ، هنگام مراجعت وى به « تهران » ، وى ملقب به « حاجب الدوله » گرديده يك قبضه قمهء مرصّع نيز به او داده مىشود . « 1 »\r\n« واتسن انگليسى » در تاريخ ايران در دورهء « قاجار » ، در رابطه با « اعتماد السلطنه » چنين مىنويسد :\r\n« مردى كه داوطلب شد بدون آن كه زن امير نسبت به حادثه مظنون شود امير را به قتل برساند ، شخصى به نام « على خان حاجب الدوله » بود . او ماجراجويى زيرك و بىمايه به شمار مىرفت . امير وى را به خدمت شاه درآورد و فراش باشى همايونى شد كه مقامى نسبتاً مهم است . او براى اين كه به سرور جديد خود « اعتماد الدوله » خوش خدمتى كرده باشد ، داوطلب شد كه جلاد ولى نعمت خود گردد . از اين رو هنگامى كه به كاشان آمد ، پاسبانان وزير سابق خوشحال شدند ، چون مىدانستند زندگانى اين مرد از امير است و لابد خبرى خوش آورده است ! « 2 »\r\nحكم قتل امير كبير را ، در حالى كه « ناصر الدين شاه » مشروب خورده و مست بود ، با توطئه‌اى حساب شده ، سوگلى شاه به خاطر وعده‌هاى پوچى كه به وى داده بودند ، از « ناصر الدين شاه » گرفت و « ميرزا على خان اعتماد السلطنه » بىدرنگ شبانه آن را برداشت و به « فين كاشان » آمد تا حكم را به اجرا بگذارد . متن دستخط چنين بوده است :\r\n« چاكر آستان ملايك پاسبان ، فدوى خاص دولت ابد مدت ، « حاجى على خان » پيشخدمت خاصه ، فراش باشى دربار سپهر اقتدار ، ماموريت دارد كه به « فين كاشان » رفته « ميرزا تقى خان فراهانى » را راحت نمايد در انجام اين ماموريت ، بين الاقران مفتخر و به مراحم خسروانى مستظهر بوده باشد ! » .\r\n« امير كبير » با خواندن اين دست خط ، خواست تا به « عزت الدوله » پيغام دهد و خداحافظى كند و يا اين كه وصيت نامه‌اى بنويسد ، ليكن اين انسان ناسپاس اجازهء چنين كارى را نداد .\r\nامير گفت : پس هر چه بايد بكنى بكن اما همين قدر بدان كه اين پادشاه مملكت ايران\r\n\r\n\r\n","description":"","footnote":"\r\n( 1 ) - رجال ايران : 377\r\n( 2 ) - زندگانى ميرزا تقى خان امير كبير : 464\r\n","page_name":" 24 ","page_number":24},
  {"content":"\r\n\r\nرا به باد خواهد داد .\r\n« حاج على خان اعتماد السلطنه » گفت : صلاح مملكت خويش خسروان دانند . . .\r\n« ميرزا على خان » سرانجام به ميرغضب گفت : « معطل نشو و كارش را تمام كن ! » « ميرغضب » با چكمه ، لگدى به ميان دو كتف « امير » نواخت و « امير » درغلطيده ، به زمين افتاد . پس از آن « مير غضب » رگ‌هاى « امير » را زد و در حالى كه خون زيادى از وى رفته بود ، دستمال ابريشمى را لوله كرد و به حلق « امير كبير » فرو برد و گلويش را فشرد تا جان داد .\r\n« حاجى على خان » در اين هنگام بى درنگ از حمام بيرون آمد و با همراهان خود سوار اسب‌هاى تندرو شده ، به جانب « تهران » رهسپار گرديد . « 1 »\r\n« محمد حسن خان اعتماد السلطنه » فرزند « ميرزا على خان » ، با بىشرمى فراوان بر صحت اين جنايت توسط پدرش گواهى داده مىنويسد :\r\nخلاصه قرعه اين خدمت را كه فايده عمومى داشت ! به نام والد مولف ، « حاج على خان اعتماد السلطنه » زدند ، او محض امتثال امر دولتى چند نفر از عوانان و دژخيمان را همراه برداشته به چاپارى روانهء كاشان شد ، قبل از وصول به كاشان يك نفر از همراهان « اعتماد السلطنه » به جلو رفته به « امير » مژده داد . اينك مهيا باشيد كه خلعت نجات از طرف دولت براى شما مىرسد و حامل خلعت فلان روز وارد مىشود و باز به صدارت خواهيد رسيد ، چون قبل از وقت معين تدبيرات ديگرى به كار رفته بود ، لهذا « امير » بنا به آن قرائن و بنا به مستدعيات خود ، اين سخن را باور كرد . . . در روز به حمام رفت كه به پاكيزگى بيرون آيد و خلعت بپوشد . . . در اين روز « عزت الدوله » امير را از رفتن به حمام ممانعت كرد و گفت :\r\nاز من جدا مشو و صبر كن تا خلعت در رسد . . . « امير » بيان كرد كه شما آسوده باشيد از تقصيرات من گذشته‌اند ! « 2 » اين بگفت و گماشتگان خود را از براى تشريفات و تداركات خلعت پوشان برگماشت و به حمام رفت .\r\n« اعتماد السلطنه » از راه رسيد و خستگى نگرفت و دانست تأخير در اين كار موجب آفات است . از « امير » استفسار كرد . گفتند به حمام است ، فوراً با يكى دو تن وارد حمام شد و درِ\r\n\r\n\r\n","description":"","footnote":"\r\n( 1 ) - چگونگى قتل امير كبير را به شيوه‌هاى ديگرى نيز نقل كرده‌اند كه علاقمندان به مطالعهء آن به كتاب زندگانى ميرزا تقى خان امير كبير تاليف حسين مكى مراجعه نمايند .\r\n( 2 ) - در اينجا محمد حسن خان خواسته تا اميركبير را مجرم دانسته او را گناهكار معرفى كند !\r\n","page_name":" 25 ","page_number":25},
  {"content":"\r\n\r\nحمام را بست . گماشتهء « امير » كه در سربينه بود وحشت كرد . « اعتمادالسلطنه » گفت : اگر حركت كردى و صدايى بلند ساختى هر آينه به حكم دولت سر خود را به باد خواهى داد .\r\nوى از ترس دم در كشيد و خود « اعتماد السلطنه » با يكى در اندرون حمام وارد شد ، « امير » را نشسته ديد ، به همان دستور سابق ادب به جاى آورد .\r\n« امير » چون او را ديد دانست كه كار دگرگون است و امروز « اعتماد السلطنه » بايد انتقام بكشد و روز مكافات پيش آمده است فوراً به « اعتماد السلطنه » گفت : دانم به چه كار آمده‌اى ، اكنون از زر و جواهر و نقد هرچه كه بخواهى مىدهم ، لحظه‌اى به اهمال بگذران و وسيله بساز كه سر كار « عزت الدوله » ملتفت شود و به نجات من بشتابد ، در اين صورت با حضور او از كشتن من معذور خواهى بود نه مجبور . . .\r\n« اعتماد السلطنه » جواب داد ، اين راز پنهان نخواهد ماند ، همه مىدانند كه من وارد حمام شده‌ام و هر حيلتى كه به كار برم خيانت به دولت معلوم خواهد شد ! و سر من به باد مىرود . . .\r\n« امير » از زندگانى مايوس شد و گفت : سر من حاضر است هر چه مىخواهى بكن و به هر چه مأمورى بگو تا ميران غضب معمول دارند .\r\n« اعتماد السلطنه » گفت : من هرگز به كشتن تو سخن نرانم ولى محض امتثال امر همايونى به لفظ خودتان به سلمانى بگوييد كه چند فصد از شما بكند كه خون بسيار بيرون آيد و به راحت درگذريد . امير از شنيدن اين سخن در آن حالت نهايت رضامندى را حاصل كرد و مشعوف شد . . . « 1 » لهذا خود به فصد امر كرد كه چند رگ او را نشتر زند و خون از چند جاى روان شد و اعضاى او سست شد و فىالحال جان داد و « اعتمادالسلطنه » فوراً از حمام بيرون آمد و سوار اسب شده به چاپارى روانه دار الخلافه شد . « 2 »\r\n« حاج على خان » دنبالهء جريان را شبى در حال مستى چنين بازگو كرده است :\r\nقدرى كه خون جارى شد ، رنگ « امير » پريد و بعد خاكسترى شد به كارگر گفت : در عقب\r\n\r\n\r\n","description":"","footnote":"\r\n( 1 ) - محمد حسن خان اعتماد السلطنه اين گونه با تحريف تاريخ خواسته است تا قتل امير كبير را نوعى خودزنى اختيارى قلمداد كرده ، از بار گناه پدرش تا حدودى بكاهد !\r\n( 2 ) - زندگى ميرزا تقى خان امير كبير ، تاليف حسين مكى ، صص 519 و 520\r\n","page_name":" 26 ","page_number":26},
  {"content":"\r\n\r\nمن بايست ، مايل نبود به زمين بيفتد و فرمود انگشترى فيروزه كه در دست دادم متعلق به تو است ، كارگر عقب رفت ، امير خواست به او تكيه نمايد ، اختيارش از دست سلب شد و يك ور به زمين افتاد ، به طورى كه سر و صداى مهيبى كرد ، از حنجره‌اش صداى عجيبى بيرون مىآمد ، در حال تشنج بود ، اين منظره براى من خيلى رقت آور بود ! به مير غضب امر دادم دستمال برده در دهان امير گذارد ؛ زيرا كف زياد از دهانش بيرون مىآمد تا زودتر از تشنج خلاص شود ! « 1 »\r\nپس از اتمام كار دستور دادم او را شسته در لباس حمام خودش پوشانده ، امانت گذارده شود و در حمام را تيغه كنند تا امر دفن او را « شاه » صادر نمايد و به پيش خدمت‌هاى « امير » گفتم : حال قضيه را به « عزت الدولة » اطلاع دهيد و خود مراجعت كردم . « 2 »\r\n« كنت دوگوبينو » مىنويسد :\r\nوقتى كارها تمام شد ، انتشار دادند كه « امير كبير » در حمام بر اثر خون زيادى كه از او خارج شده مرده ولى مردم قبول نكردند و به سرعت برق ، حقيقت مطلب آشكار شد ؛ زيرا در اين كشور هيچ امرى سرّى نمىماند . « 3 »\r\nمنابع تاريخى بيانگر اين حقيقت اند كه « انگليسىها » پيش از صدور فرمان قتل « امير كبير » از اين نقشه خائنانه مطلع بوده‌اند و « ميرزا آقا خان نورى » ( اعتماد الدوله ) نيز كه در اين توطئه نقش بسزايى داشته ، كاملا از سوى « انگليسىها » حمايت مىشده و نوكر آنها بوده است . « 4 »\r\n« ميرزا آقا خان » نيمه‌هاى شب با لباس مبدل به « سفارت انگلستان » مىرفته و « حاج ميرزا آقاسى » يك شب او را دستگير و در طويله محبوس مىكند و سپس در حضور دولتىها پاهاى وى را به جرم جاسوسى فلك مىنمايد و او را به « كاشان » تبعيد مىكند . « 5 »\r\n« حاج على خان » براى تبرئهء خود ، در نامه‌اى كه به فرزندش « عبدالعلى خان اديب\r\n\r\n\r\n","description":"","footnote":"\r\n( 1 ) - نحوهء تاريخ نگارى را بنگريد ، قتل از روى ترحم و دلسوزى !\r\n( 2 ) - زندگى ميرزا تقى خان اميركبير : 521\r\n( 3 ) - زندگانى ميرزا تقى خان امير كبير : 529\r\n( 4 ) - همان : 533\r\n( 5 ) - همان : 534\r\n","page_name":" 27 ","page_number":27},
  {"content":"\r\n\r\nالملك » نوشته چنين مىگويد :\r\nبعد از اين كه اين عبد عبيد پادشاه اسلام پناه ، به چشم خود ترجمهء حكم « غراف نسلرود » ( صدر اعظم روسيه ) را از جانب « امپراطور روس » به وزير مختار ديوانه ، در دست « غراف » صاحب مترجم « سفارت روس » ببينم كه نوشته شده باشد وزير مختار مامور ايران چون « ميرزا تقى خان » به سفارتخانهء ما پناه آورده است و ضمانت او بر دولت اوليه ( بايد روسيه باشد ) ما واجب است بايد او را كماكان در جاى خود مستقل بكنى و آن ديوانه وزير مختار هم مصمم بر مطالبهء « ميرزا تقى خان » به آن تشدد بشود مگر غيرت ملى و نمك‌خوارگى را بايد شخص كنار بگزارد و لباس ديوثى را بپوشد تا محترم باشد . بحمداللَّه منظور را به اقبال سلطنت عظمى به جا آوردم ، چه مضايقه ، به عقيدهء مردم بدنام من شدم ، شده باشم ، مردم چه مىدانند چه خبر بود ، هنوز هم به اغلب مشتبه است كه محض نيل خاطر « ميرزا تقى خان » سياست شده ، نمىتوانند مردكه خود را به چه نحو به دولت كفر بسته بود و به چه قسم از حمايت آن مفسده‌ها برپا مىشد ! « 1 »\r\nدر حالى كه اولًا : « امير كبير » به سفارت روس پناه نبرده بود ، ثانياً : دولت « قاجار » خود را به روس و به دولت كفر بسته بود ، ثالثاً : « ميرزا آقا خان نورى » پيش از ادعاى « حاجى على خان » نسبت به « امير » ، خود را به « انگليسىها » بسته و تبعيت آن دولت را اختيار كرده بود و صدر اعظم جانشين « امير كبير » شد و « حاجى على خان » هم صميمانه در همه جا با او همكارى كرد ، رابعاً : خود حاجى از وابستگان به انگلستان بود . « 2 »\r\n« ميرزا آقا خان » به « فرخ خان امين الملك » در سفر « پاريس » او مىنويسد :\r\n« رالنسون » و حاجب الدوله با هم عاشق و معشوق اند رالنسون شريرترين انگليسىها بلكه شيطان روى زمين است . « 3 »\r\nخامساً : « نسلرود » اصلا چنين نامه‌اى ننوشته بود و « حاجى على خان » كه با اين حرارت از غيرت ملى و نمك‌خوارگى دم مىزد خوب بود از حيف و ميل مال شاه ، خوددارى كند تا چوب نخورد و داغ نشود و اموال او را مصادره ننمايند و از آن مهم‌تر با زن شاه ارتباطى\r\n\r\n\r\n","description":"","footnote":"\r\n( 1 ) - دافع الغرور : صص 13 و 14\r\n( 2 ) - المآثر و الاثار : 2 / 473\r\n( 3 ) - همان .\r\n","page_name":" 28 ","page_number":28},
  {"content":"\r\n\r\nنداشته باشد كه مستوجب قتل شود و مجبور گردد كه هشت ساعته از « نياوران » به « قم » برود و تحصن اختيار كند . « 1 »\r\n« محمد حسن خان اعتماد السلطنه » در يادداشت‌هاى روزانهء خويش ، راجع به عاقبت كار پدر خود مىنويسد :\r\n« پنجم جمادى الثانيه 1298 ق . چنان كه پدر بيچارهء من همين طور با صداقت خدمت كرد عاقبت بعد از شصت سال خدمت به جد و پدر خودش بىكفن مرد . « 2 »\r\n« اعتماد السلطنه » در باب درگذشت پدرش مىنويسد :\r\n« 17 محرم 1300 ه . ق . پدر من در سنهء 1284 در خانه « سيد [ محمد باقر 
  ] جمارانى » كه ييلاق رفته بود مرحوم شد . » و در حرم « حضرت معصومه » در قم مدفون گرديد .\r\n« حاج على خان حاجب الدوله » مردى بوده بسيار خوش بنيه - بىبند و بار - خوش قيافه - عياش - خوش صحبت - بذله گو - شوخ و در خوش گذرانى و راحت گذرانى و راحت‌طلبى و ظرافت ، شهرتى بسزا داشته و سر سفرهء نهار و شام بايستى برايش ساز بزنند اما ساز را بيرون كوك بكنند . دو دسته مطرب زنانه داشته ، « حبيب سنتورى » ملقب و معروف به سماع حضور « پسر كوكب سبيلو » كه از نوابغ اين هنر بوده در خانهء او به دنيا آمده است . « 3 »\r\n« ميرزا على خان » ، چهار نفر اولاد ( فرزند ) داشت ، سه ذكور و يك اناث ، هر يك از يك زوجه : فرزند بزرگتر ، « عبدالعلى خان اديب الملك » است كه مادرش « صبيهء ملااحمد » از علماى « مراغه » كه به مستجاب الدعوه معروف بود ، پسر ميانى ، « عبدالحسين خان » سرهنگ فوج « خلخال » كه مادرش از سادات « مرند » بود ، پسر كوچك « محمدحسن خان صنيع الدوله » است كه مادرش صبيهء « رضا قلى خان » قجر كه از اولاد « مصطفى خان قاجار قوانلو » برادر « آقا محمد شاه قاجار » است . « 4 »\r\nبه هر حال « حاج على خان » با دست يازيدن به قتل « ميرزا تقى خان امير كبير » ، يكى از قهرمانان مبارزه با استعمار و استبداد ، ننگى ابدى را براى خود در تاريخ كشور ايران ثبت و\r\n\r\n\r\n","description":"","footnote":"\r\n( 1 ) - همان : 474\r\n( 2 ) - حاج على خان در سلخ ربيع الاول 1284 ه . ق . درگذشت .\r\n( 3 ) - رجال ايران : 278\r\n( 4 ) - مرآة البلدان : 2 / 1585\r\n","page_name":" 29 ","page_number":29},
  {"content":"\r\n\r\nضبط نمود .\r\nگرچه « حاج على خان اعتماد السلطنه » به دليل ارتكاب چنين جنايت بزرگى در تاريخ كشور ما ، فردى خوش نام نيست ، ليكن از آن جا كه سفرنامهء تنظيمى وى ، حاوى اطلاعات تاريخى ، جغرافيايى ، علمى و دينى فراوان است ، مىتواند براى دانش‌پژوهان و به ويژه مورّخان مفيد باشد ؛ لذا در صدد برآمدم تا اين سفرنامه را احيا كرده ، در اختيار هموطنان ارجمند قرار دهم .\r\n\r\nويژگىهاى اين سفرنامه\r\n1 - نسخهء اصلى اين سفرنامه در كتابخانهء آستان قدس رضوى در بخش كتب تاريخ ، با شمارهء 53 و به شمارهء عمومى 4125 نگهدارى مىشود . زبان سفرنامه فارسى است و در 112 ورق به دستور « محمد حسن خان اعتماد السلطنه » فرزند مؤلف ، با خط نستعليق دوازده سطرى در 219 صفحه در سال 1306 ه . ق . از سواد به بياض كشيده شده است .\r\n2 - با توجّه به برخى شواهد موجود در متن ، به نظر مىرسد مجموعه مطالبى كه تحت عنوان توضيح آمده ، مربوط به فرزند مؤلّف محمّدحسن خان اعتمادالسلطنه است .\r\n3 - « آقا سيد حسين » نامى آن را بر اساس وصيت « اشرف السلطنه » همراه با يكصد و پنجاه جلد كتاب خطى ديگر در سال 1334 ه . ق . به كتابخانهء مبارك رضويه ، هديه و وقف كرده است ، مشروط بر اين كه از شهر بند ارض اقدس بيرون نبرند و كمال مواظبت را در ضبط و حفظ آنها نموده ، بدون قبض به كسى ندهند و زياده از سه ماه ، در خارج كتابخانه نگاه ندارند و توليت آنها را در عصرى از اعصار ، به متولّى باشى سركار فيض آثار ، مفوّض نموده است .\r\n« وقف صحيح شرعى بحيث لايُباع و لايُوهب و لايرهن فمن بدّله بعد ما سمعه فإنما اثمه على الذين يبدّلونه . 3 شهر شعبان المعظم ، 1334 ه ق . »\r\nاين سفر در سال 1263 ه . ق . برابر با 1836 م . انجام گرديده است و سفرنامه با آيه رَبَّنا لاتُزِغْ قُلُوبَنا بَعْدَ اذْ هَدَيْتَنا و دو بيت شعر آغاز مىشود . . .\r\nسيدعلى قاضىعسكر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nسفرنامه ميرزا على خان اعتماد السلطنة\r\n\r\nمقدّمه مؤلّف\r\nرَبَّنا لاتُزِغْ قُلُوبَنا بَعْدَ اذْ هَدَيْتَنا « 1 » .\r\n گفت معشوقى به عاشق كى فتى * تو به غربت ديده‌اى بس شهرها\r\nگو كدامين شهر از آنها بهتر است * گفت آن شهرى كه در وى دلبر است \r\nزيارت حرم حق ، و رياضت امم و فِرَق ، تحمّل بار ، تجمّل « 2 » خار ، قطع سبيل ، طلب دليل ، تقبيل حجر ، « 3 » تفصيل سفر ، تهذيب خصال ، به تقريب وصال تو است .\r\nمست توام ، از كعبه و دير آزادم\r\nنگارنده اوراق ، يك چند كه از توفيقِ قرب حضورِ أقدس بهره داشت ، « بيت المعمور » پيشگاه اعلى را ، كه مطاف جهانيان است به ديدهء شهود ناظر ، و به اين لقب شهره ، مدّتى كه از اين نعمت دور و به دعاگويى مأمور شد ، به يُمن توجّه پاكِ گوهر\r\n\r\n\r\n","description":"","footnote":"\r\n( 1 ) - آل عمران : 8 - پروردگارا منحرف مساز دل‌هاى ما را بعد از اين كه هدايت كردى ما را .\r\n( 2 ) - در اصل نسخه به غلط تجمّل نوشته شده است ، احتمال مىرود در نسخهء مخطوط مؤلف ، تخلّل به معنىدرون خار رفتن و روى خار راه رفتن باشد كه كاتب در باز نويسى آن را تجمّل نوشته است .\r\n( 3 ) - بوسيدن حجرالأسود .\r\n","page_name":" 31 ","page_number":31},
  {"content":"\r\n\r\nتابناكِ خورشيد شهرياران ، به سير مقاماتِ سعادات جاودان موفق آمد .\r\nبوالعجب من عاشق اين هر دو ضد\r\nزهى ذاتِ ملكوتى صفاتِ ملوكانه ، كه در اطوار « 1 » سياست او ، انواع سعادت نهانى پيدا است .\r\nچاكرِ شاكر « على بن الحسين »\r\nبعد از آن كه به اشارت أعلى ، زيارت « عتبات مُعلّى » را حدِّ ترخّص يافت ، و به نيل آن سعادت فايز گشت ؛ به فحواى وَلَئِنْ شَكَرْتُمْ لأَزِيدَنَّكُم « 2 » چون در شكر اين نعمت حق‌شناسى كرد ، لابد به دولت اصل و نعمت راه يافت .\r\nشكر نعمت نعمتت افزون كند .\r\nاز راه بيابان همّت ، عزم زيارت حرمِ عزّت كرده . . . إِنِّي ذَاهِبٌ إِلَى رَبِّي سَيَهْدِينِ « 3 » . در قطع طريق ، از قاطعان طريق ، « 4 » رنج ديد [ و آن را 
  ] گنج دانست ؛ زحمت و آزار را رحمت كردگار شناخت .\r\n زِمير قافله گاهى تغافلى شرط است * كه بىنصيب نمانند قاطعان طريق \r\nشب‌ها مرحله پيمود ، تا به « حلب شهبآء « 5 » » رسيد ؛ و به آبادىِ آن از قاطعان راه ، آزادى جست .\r\n\r\n\r\n","description":"","footnote":"\r\n( 1 ) - حالات ، حدّ و اندازه\r\n( 2 ) - ابراهيم : 7 - اگر شكر كنيد نعمت خود را بر شما زياد مىكنيم .\r\n( 3 ) - صافات : 99 - همانا من به سوى خدا هجرت مىكنم و او به زودى راه را به من بنمايد .\r\n( 4 ) - دزدان راه\r\n( 5 ) - حلب يكى از شهرهاى سوريه است كه قدمت آن به هزارهء پيش از ميلاد باز مىگردد . و از آنجا كه در سرراه كاروان‌هايى قرار گرفته كه از سرزمين شام به عراق مسافرت مىكردند ، لذا شهرت خاصى يافته است . شهباء نيز به معنى سفيدى آميخته به سياهى است و از آن جهت حلب شهباء ناميده شده ، كه اغلب سنگ‌هاى ساختمان‌هاى آن شهر ، با گچ سفيد رنگ است .\r\n","page_name":" 32 ","page_number":32},
  {"content":"\r\n\r\nاز پى ظلمت بسى خورشيدها است\r\nهنوز به « دمشقِ شام » وارد نگشت ، كه آفتاب خواتينِ زمان ، « مهد عليا » ، ستر كبرى ، ام‌الخاقان ، در مقام كفالت چاكر برآمد . إعطاف « 1 » او ، دعاگو را خالصاً مخلصاً ، استطاعت جوار « مدينهء پيمبر » ، و بقاع « بقيع » و جوار حرم داور ، و بناى منيع « 2 » داد . اگرچه كفارهء عصيان بىپايان را ، چندى گرفتار تب بود . و از سُموم هُموم « 3 » ، به انواع مشقّت و تعب ابتلا داشت ، ليكن به مصداق « . . . لَمْ تَكُونُوا بَالِغِيهِ إِلَّا بِشِقِّ الْأَنفُسِ . . . « 4 » همه را سهل مىشمرد و به شوق اين كه ، اقصى مراتبِ دعاگويىِ وجود اقدس را استقصا كرد .\r\nرنج راحت دان چه [ چو 
  ] شد مطلب بزرگ\r\nهموم را نشاط مىدانست ، و سموم را انبساط .\r\n هر كجا باشد شه ما را بساط * هست صحرا گر بود سمّ الخِياط « 5 » \r\nعزم صادق ، علّت « 6 » را به صحّت مبدّل كرد . همين كه به موقع اعمال رسيد ، هر غائله « 7 » بود زايل گرديد . عبدِ مجرم ، محرم شد و به زمزمهء لبيك متّرنم « 8 » ، بعد از غسل به آبِ زمزم و طوفِ حرم ، روىِ خاك آلود را ، سفيد كرد .\r\n سود بر درگه حقّ روى اميد * ساخت فرشِ ره او موى سفيد \r\n« حجرالاسود » را بوسه داد و از عمرِ خود تمتّع برد ، در سعى « صفا و مروه » ، و درك\r\n\r\n\r\n","description":"","footnote":"\r\n( 1 ) - مهربانىها\r\n( 2 ) - استوار و رفيع\r\n( 3 ) - غم و غصه‌هاى زهراگين\r\n( 4 ) - نحل : 7 - به آن نمىرسيد مگر با رنج و مشقت بدن‌ها .\r\n( 5 ) - سوراخ سوزن - سوراخ‌هاى ريز در ساق و شاخ و برگ گياهان\r\n( 6 ) - بيمارى\r\n( 7 ) - سختى و گزند\r\n( 8 ) - زمزمه كننده\r\n","page_name":" 33 ","page_number":33},
  {"content":"\r\n\r\nمواقِع « عرفات » و « مشعر » و « منى » و « جمرات » ، شوق به فديه و قربان رسيد ، به خاطر چاكر آمد كه براى بقاى وجود مسعود « شاه اسلام‌پناه » ، تن را فديه كند و جان را هديه سازد ، به تقريب ناقابلى ، اين خيال را از خطراتِ خاطر دانست ، به جاى « فَتَقَبَّلْ مِنّا » ، « 1 » « رَبَّنا لاتُؤاخِذْنا بِما نَسِينا » « 2 » گفت و تقديم اين عمل را ، تقصير شمرد . از سرّ آن درگذشت ؛ و به سر گذشت سفر و وقايع احوال و بدايع « 3 » هر شهر ، و مسافت فيما بين منازل ، به تعيين فراسخ و ساعاتِ راه ، و وضعِ سلوك اهالى « روم » ، و اهليّت مردم آن مرز و بوم ، و قواعِد نظام و ملك‌دارى ، و طريقهء إعزاز و اكرام ، و سليقهء ايشان در توقير و احترام ، به طريق اجمال تقرّبى جست .\r\nتا چه قبول افتد و چه در نظر آيد\r\nپيداست كه توفيق اين سفر ، نعمتى است بزرگ ، حقوق اين نعمت جويان ، كه در لوحِ سينه و خاطر ثبت است ، بهتر كه ثبت سفينهء « 4 » دفتر باشد .\r\n سفر كعبه به صد جهد به سر بردم ، رفت * سفر دير مغان است دگر بار مرا \r\nو باللَّه التوفيق\r\n\r\n\r\n","description":"","footnote":"\r\n( 1 ) - بقره : 127\r\n( 2 ) - بقره : 286 در متن « بما نسينا » آمده است و نويسنده ، سخن خود را در اين عبارت بيان كرده ليكن در آيه‌قرآن « ان نسينا » است - پروردگارا ما را به آنچه فراموش كرديم مؤاخذه منماى .\r\n( 3 ) - چيزهاى نو و تازه\r\n( 4 ) - سفينه در فارسى ، كتابى را گويند كه مطالب مختلف در آن جمع شده باشد .\r\n","page_name":" 34 ","page_number":34},
  {"content":"\r\n\r\n\r\nحركت از بغداد\r\n بشتاب سوى مكه ، كه هنگام شتاب است * هنگام شتاب است ، نه هنگام شباب است\r\nجايى كه عزيز است ، در ايام جوانى است * پيرى و غم جان ، مَثَل آتش و آب است \r\nشب‌شنبه هجدهم شهر شعبانِ سال هزار و دويست [ و 
  ] شصت [ و 
  ] سه ( 1263 ه . ق / 1836 م ) از « بغدادِ » بهشت‌آباد ، با چهار رأس اسبِ تاتارخانه ، « چاپارخانه » « 1 » ، كه والى « بغداد » از حدّ « 2 » خودش ، از عمارت كنار آب « زاب عليا » ، كه پانزده فرسخى « موصل » باشد ، با ده نفر سوار جَبَلى ، كه به اصطلاح عَجم ، قره‌سوران « 3 » باشد ؛ براى محافظت راه ، و يك نفر مهماندار ، و يك طغرا « 4 » « بيورلدى » ، يعنى حكم پذيرائى نوشت داد ؛ كه حكّام جزو [ جزء 
  ] « 5 » رعايت كرده و در هر يكى از منازل ، مهمان‌نوازى كنند ،\r\n\r\n\r\n","description":"","footnote":"\r\n( 1 ) - پست خانه .\r\n( 2 ) - كرانه و مرز ، بخش تحت تسلط خود .\r\n( 3 ) - كسى كه به سركردگى فوجى ، از طرف سلاطين در راه‌ها بنشيند تا قوافل را از منازل مخوفه محفوظ نگاه‌دارد .\r\n( 4 ) - چند خط منحنى تو در تو ، كه اسم شخص در ضمن آن گنجانيده مىشود و در قديم بر سر نامه‌ها وفرمان‌ها مىنگاشتند و حكم امضاء پادشاه را داشت .\r\n( 5 ) - مقامات پايين .\r\n","page_name":" 35 ","page_number":35},
  {"content":"\r\n\r\nو اسب تاتارخانه بدهند ، و در هر منزل از پنجاه زيادتر ، و از صد كمتر ، سوار مستعّد با يك يوزباشى ، « 1 » به جهت محافظت راه و گذراندن « پوسته » « پُست » ، كه عبارت از چاپار دولتى خودشان باشد ، ساخلو « 2 » گذاشته ، زياده اهتمام دارند ، كه مبادا به آن چاپار دولتى در بين راه ، از دزد و دغل صدمه برسد . به جهت آن كه حضرات تجّار ، امانت بسيار ، از پول و اسباب ، جواهر و نوشته جات ، همراه چاپار دولتى ، از « اسلامبول » روانه اين شهرها الى « بغداد » ، كه راهشان يكى است ، از آن جمله شهرها ، كه در سر راه « بغداد » است ، « ديار بكر » ، « ماردين » « 3 » ، « موصل » ، « كركوك » ، « بغداد » نهايت اهتمام دارند ، كه درست و بىعيب برسد .\r\nو در همهء منازل سوار گذاشته‌اند و مصارف مىشود ، مقصودشان اين است كه محافظتِ پُست شود .\r\nدر هر پانزده روز ، از « اسلامبول » به « بغداد » ، كه پنجاه شصت منزل است ، متّصل چاپار مىرسد ، و مصارف اين همه سوار و اسب‌هاى چاپارخانه بالمضاعف « 4 » ، از وجهِ كرايهء نوشته جات ، و امانت تجّار و غيره در مىآيد . كرايه نوشته جات ، هم‌وزنِ طلاست ، مثلًا شخصى مىخواهد از « اسلامبول » به « بغداد » كاغذ بفرستد ، اوّل مكتوب خود را به « تاتارآقاسى » ، « رئيس چاپارها » مىنمايد كه در « اسلامبول » مرد معتبرى است ، و هم وزنش را طلا مىدهد ، پانزده روزه مىرساند و جواب مىآورد ، حالا كاغذهاى نوشته جات را ، محضِ خاطرِ كرايه ، چنان نازك و لطيف كرده‌اند كه دوهزار بيت كتابت كنند ، نيم مثقال با سرچسبانش تمام مىشود ، لاكِ سر كاغذ را ، كه كرايه مىبرد موقوف « 5 » كرده‌اند ، كه وزناً زياد است ، يك سرچسبان از لعابى ترتيب داده‌اند ، مثل بلور الوان عوض لاك ، و\r\n\r\n\r\n","description":"","footnote":"\r\n( 1 ) - فراش باشى\r\n( 2 ) - مأخوذ از تركى است به معنى پادگان ، عده‌اى سرباز كه در محلى براى نگهبانى گماشته شود .\r\n( 3 ) - ديار بكر و ماردين از شهرهاى تركيه ، و موصل و كركوك و بغداد از شهرهاى عراق است .\r\n( 4 ) - چند برابر\r\n( 5 ) - ممنوع\r\n","page_name":" 36 ","page_number":36},
  {"content":"\r\n\r\nهمچنان « 1 » سنگ جواهر ، اين گونه اجناس هم ، مثل كاغذ كرايه دارد ، ولى [ اگر 
  ] جنس از اين دو فقره تجاوز كرد ، قابليّت بار بستن به هم رساند ؛ مثلًا شخصى يك‌بار تمام ، كه عبارت از بيست و چهار من به وزن « تبريز » باشد ، او را به حساب فرسخ كرايه مىگيرند ، فرسخى دو قروش و نيم ، كه عبارت از پانصد دينار باشد ، و همچنان شخصى [ كه 
  ] سوار اسب تاتارخانه باشد ، كرايه‌اش بىتفاوت مثل يك بار است ، بايد ساعتى پانصددينار بدهد ، به نظر چندان نمىآيد ، ليكن منزلى كه دو فرسخى فرضاً مسافت داشته باشد ، بايد يك نفر كه سوار يك مال است ، پنج هزار دينار بدهد . اگر مال از خود باشد ، منزلى پانصد دينار بيشتر مصارف ندارد ، تفاوتش اين است كه ، با اسب تاتارخانه به تعجيل به مقصد مىرسد ، و در نهايت امنيت . چرا كه همراه اسب تاتارخانه ، سوار دولتى هست ، محال است كه براى او ، صدمه از دزد و دغل برسد ، در خاك هر والى ولايتى ، نُقصانى به هم رسد ، بايد از عهدهء آن برآيد .\r\nبا وجود اين همه تفصيل‌هاى ظاهرى ، بندهء درگاه ، از جناب حاجى « محمد نجيب پاشا » ، والى مملكت « بصره » و « بغداد » و « شهر زور « 2 » » ، اسب تاتارخانه بدون وجه كرايه ، به اين معنى كه خود « پاشا » وجه كرايه را ، اكرام كرده بود الى حدّ خودش ، و بيست سوار جَبَلى ، با بيدق « 3 » و طبل همراه داشتيم .\r\n\r\nدرگيرى در دلى عباس\r\nدر شب يك‌شنبه نوزدهمِ شهر شعبان ، دو ساعت مانده به صبح ، كه مهتاب به شدّتى مثلِ روز روشن بود ، دو فرسخ از منزل « دلى عباس » ، كه بيست فرسخى « بغداد » است ، سوارِ عرب « ضربه « 4 » » بر سرمان تاخت ، كسانى كه باروت « 5 » گلوله داشتيم ، سه نفر سوارِ مكمّل بنده ، و دو نفر آدمِ خودم ، يكى « سهراب » نام غلام « گرجى » ، ديگر « ميرزا » نامِ « مراغه‌اى » ، كه منسوبِ بنده است ، و بيست سوارِ جبلى ، كه براى محافظت همراه داشتيم جنگ كرديم . نظر به اين كه در عرب ، اسباب آتش‌خانه نبود ، و در جمع ما تفنگ و طپانچه\r\n\r\n\r\n","description":"","footnote":"\r\n( 1 ) - مانند\r\n( 2 ) - « ديرز زور » از شهرهاى سوريه است .\r\n( 3 ) - راهنما در سفر\r\n( 4 ) - ناگهانى و يك دفعه\r\n( 5 ) - در متن باروط آمده است .\r\n","page_name":" 37 ","page_number":37},
  {"content":"\r\n\r\nزياد بود ، چنانچه دو نفر از عرب ، و سه رأس اسب از آنها كشته شد . از قرار تقرير همراهان ، گويا يكى از تيپ عرب را ، بنده با گلوله به درك و اصل كرده بودم .\r\nبالاخره هر چه باروت داشتيم تمام شد ، و از خارج كسى به امداد ما نيامد ، عرب قريب هشتاد سوار بودند ، مطمئن شدند كه ديگر در تيپ ما قورخانه « 1 » باقى نمانده ، يك دفعه همه هجوم آوردند ، كه هر نفرمان به دست چهار نفر عرب مانديم ، شش نفر از ما زخمى شد ، يكى بنده بودم و يكى آن ميرزانامِ آدم « 2 » بنده ، چهار نفر از سوارهاى جنگى كه [ يكى 
  ] از آنها ، دو روز ديگر مرد ، چنان لخت و برهنه‌مان كردند كه تنبان در پاى احدى باقى نگذاشتند ، اسب و اسباب جبلىها و تاتارخانه را به كلى گرفتند ، به علاوه يك قافله هم در جلو ما بود ، كه قريب پنجاه شصت چار « 3 » و بار داشتند . آنها را هم به صورت ما كردند ، و در نهايت پريشانى از منزل كه « دلى عباس » باشد ، مراجعت كرديم .\r\nپاى پياده ، گرسنه و برهنه ، كيفيّت ماجرا را به والى بغداد نوشتيم ، تأسف زياد خورده ، ده تومان نقد بفرستاده ، بنده انعام داده ، كاغذ معذرت نوشت . آن « يوزباشى » « 4 » سوار منزل « دلى عباس » را معزول كرد ، دوباره خواهش كردم برقرار نمود . سه هزار لشكر براى نظم آن راه بيرون فرستاد ، كه هيچ ثمرى به درد ما نداشت ، و اين كار را براى محافظت و نظم مملكت خود مشغول داشت . هرچه اسباب تدارك سفر « شام » و همراه داشتيم ، به يغما رفت .\r\n« نواب رضاقلى ميرزا » كه « نايب الاياله » ملّقب است ، در « بغداد » وطن دارد ، پسر فرمان فرما ، « حسنعلى ميرزاى » مرحوم است ، چندان خصوصيّت « 5 » هم فيما بين ما نبود ، نهايت بعد از شنيدن اين ماجرا ، محبت نموده دو دست رخت ، و پاره‌اى اسباب و ملزومات سفر ، براى بنده فرستاد .\r\n\r\n\r\n","description":"","footnote":"\r\n( 1 ) - اسلحه خانه ، سلاح و مهمات\r\n( 2 ) - خدمتكار\r\n( 3 ) - به نظر مىرسد چارپا و بار بوده به معنى اسب و استر و حيوان بارى و اثاثيه ، كه لفظ « پا » در موقع نوشتن‌از قلم افتاده است .\r\n( 4 ) - فراش باشى\r\n( 5 ) - آشنايى و ارتباط\r\n","page_name":" 38 ","page_number":38},
  {"content":"\r\n\r\nوالى « بغداد » مجدداً حكم مؤكّد ، براى اسب تاتارخانه و سوار حافظ و مهمان‌دار تعيين نموده ، هشت روز در منزل « دلى عباس » براى انتظام اين امورات ، گوشهء خرابه‌اى ، كه خوراك و پوشاك و رختخواب ، البته كمتر از يكى از رعاياى « آدينه كوى » ، كه يك دهى است در « بغداد » ، خوراك‌شان ارزن ، و فرش و رختخواب‌شان خاك ، و پوشاك‌شان يك قطعهء پوست ، بارى باز هر چه بود تمام شد .\r\nشب سمور گذشت و لب تنور گذشت\r\nبعد از رسيدن خبرِ « بغداد » حركت كرديم ، سخن در اين‌جا بود كه يك مداخل « 1 » بزرگ ، و يك منصب كلّى ، از فقره تاتارخانه براى « دولت روم » فراهم آمده است ، هم امور دولتشان مىگذرد و هم منفعت كلى حاصل مىكنند .\r\n\r\nحاجى نجيب پاشا\r\n« حاجى نجيب پاشا » يكى از وزراى معروف « دولت عثمانى » است ، در زمان سلطنت « سلطان محمود خان دوم » الملقّب به « عدلى » به روى كار آمده ، در اغلب ولايات معتبرهء آن دولت حكومت كرده و تا اواخر سلطنت « سلطان عبدالمجيدخان » مرحوم ، در ولايت « بغداد » حكومت نموده ، نايل منصب « شيخ الوزرايى » گشت ، گويا در عشر ثامن مائه سيزدهم « 2 » وفات يافت ، شخصى بود دولتخواه و رعيت پرور و غريب نواز .\r\n« جميل پاشاى » وزير كه اكنون والى « جده » است ، فرزند مشارٌاليه ، و يكى از وزراى معروف و قابل « دولت عثمانى » است .\r\nهمين « حاجى نجيب پاشا » بود كه در سال هزار و دويست و پنجاه و هشت ، عساكر « بغداد » را در « كربلاى معلا » و « نجف اشرف » فرستاده ، قتل عام كرد . آن چه به ثبوت رسيده ، زياده از چهل‌هزار نفس ، در اين معركه مقتول افتاد . اموال مقتولين و غير ، به تاراج رفت ، مىگويند كه روزى « سلطان عبدالمجيدخان » ، تفصيل اين واقعه متأسفه را از\r\n\r\n\r\n","description":"","footnote":"\r\n( 1 ) - محل درآمد\r\n( 2 ) - دهه هشتم سدهء سيزدهم\r\n","page_name":" 39 ","page_number":39},
  {"content":"\r\n\r\n« نجيب پاشا » پرسيد ، و او هم عرض كرد ، سلطان گريسته به دو گفت : بگو كه انتقام خيبر را كشيدم ! مگو خدمت به دولت نمودم .\r\nالقصه ، شب هيجدهم شهر شعبان كه اول عرض شد ، از « بغداد » بيرون آمديم .\r\n\r\nنيكجه\r\nمنزل اول كه « نيكجه » مىباشد 11 فرسخ ، دهكده‌اى « 1 » است بسيار كم آب ، و چند نفر « 2 » درخت خرما در او هست ، هندوانهء خوب دارد ، اهلش بيشتر عرب ، كمتر ترك دارد .\r\n\r\nدلى عباس\r\nمنزل دوم « دلى عباس » است 10 فرسخ ، آبادى هرگز ندارد ، يك كاروان‌سراىبسيار بزرگ دارد ، مخروبه است ، چند نفر عرب در آن كاروان‌سرا نشسته‌اند ، براى امرار معاش كاروان ، و در كنار شطّ « دياله » اتفاق « 3 » افتاده است . چيزى كه دارد آب فراوان ، ماهى زيادِ بزرگ بدلحم « 4 » ، پل بسيار بزرگى سابقاً داشته است ، الان طاق پل‌اش خراب است ، هر سال پل مذكور را تعمير مىكنند ، اما باز از طغيان آب خراب مىشود .\r\n\r\nقره تپّه « 5 »\r\nمنزل سيّم « قره تپّه » معروف است ، نه فرسخ ، سه فرسخ‌اش كوه است ، باقى صحرا .\r\nبراى گذرانيدن توپخانه راه معينى ندارد ، دهى است ، قريب صد خانه مىشود ، آبادى خوبى است ، قليل درخت خرما دارد ، فاليز « 6 » بسيار مىكارند ، يك هندوانه [ اى 
  ] دارد ، بنده\r\n\r\n\r\n","description":"","footnote":"\r\n( 1 ) - در متن ده كده نوشته شده است .\r\n( 2 ) - اصطلاحى است كه براى شمارش نخل خرما به كار مىرود .\r\n( 3 ) - واقع شده است .\r\n( 4 ) - بد گوشت\r\n( 5 ) - واقع در استان كركوك عراق\r\n( 6 ) - پاليز و فاليز هر دو صحيح است و به زمينى گويند كه در آن خيار و خربزه و هندوانه و امثال آن كاشته‌مىشود .\r\n","page_name":" 40 ","page_number":40},
  {"content":"\r\n\r\nتا به حال به آن خوبى و به آن لطافت و شيرينى هندوانه نديده‌ام !\r\n\r\nكفرى « 1 »\r\nمنزل چهارم « كفرى » است اين قصبچه بسيار جاى قشنگِ خوش آب و هوايى است ، آب فراوان دارد ، در ميان آبادى ، كوچه و خانهء كثيرى ، آب جارى است ، باغات محقرى دارد ، ولى پاكيزه ، اهل‌اش اكثرى كُرداند ، عرب قليل دارد .\r\n\r\nزرماتى\r\nمنزل پنجم « زرماتى » ، نه فرسخ است ، آن هم قصبچه‌اى است ، ولى به خوبى « كفرى » نمىشود ، قدرى كم آب است ، اهلش ترك است .\r\n\r\nتوادق « 2 »\r\nمنزل ششم « توادق » ، نام ديگر « طادق » نه فرسخ است ، دهكده‌اى است ، « جليل آقا » نام ، ضابطى دارد ، از جملهء آقا زاده‌هاى مستعمل « 3 » است ، نهايت مفلوك . هميشه باقىدار ديوان و كتك خور .\r\n\r\nكركوك\r\nمنزل هفتم « كركوك » ، نه فرسخ است ، از قصبه بزرگ‌تر و از شهر كوچك‌تر است ، قلعه‌اى دارد بسيار مستحكم ، قلعه‌اى كوچك است ، ولى در نهايت مضبوطى ، خاك زير قلعه‌اش به قدر بلندى ديوار قلعه مىشود ، ولى آبادى زيادش در خارج قلعه است ، [ ناحيهء 
  ] آبادش هم متصل به هم نيست ، سه جا آبادى دارد ، به فاصله هزار قدم از هم ،\r\n\r\n\r\n","description":"","footnote":"\r\n( 1 ) - از استان كركوك عراق .\r\n( 2 ) - در نقشه « طاووق » است .\r\n( 3 ) - به كار گماشته شده .\r\n","page_name":" 41 ","page_number":41},
  {"content":"\r\n\r\nآبادى خوب ، هر يكى يك قصبه است ، آب بسيار خوب ، برف هم گاهى از بيست فرسخى مىرسانند ، ميوه فراوان ، شهرك آباد منقّح « 1 » ، مردمان مهربان مهمان‌نواز ، خيلى خانواده‌هاى « 2 » قديم هم مىرسد « 3 » ، مىتوان چندى ماند زندگى كرد ، شكار آهو و تيهو « 4 » ، و بسيار باغات خوب دارد . « طلعت آقا » از جانب والى بغداد ، در آنجا حاكم است ، بسيار آدم با چم و خم « 5 » است ، نهايت انسانيت را دارد .\r\n« كركوك » امروز هم اين شهر ، مركز حكومتى است ، تابع ولايت « موصل » ، واقعه در شمال غربى « شهر زور » ، اين شهر را بالاى تلّى ساخته‌اند ، قلعهء استوارى دارد و مسكن سيزده هزار نفس است . نايب الحكومه‌هاى « روان دوز » و « صلاحيه » و « اربيل » و « راتيه » و « كوى سنجاق » و « آلتون كوپرى » و غيره ، تابع اين حكومت‌اند . به روايتى قبر « حضرت دانيال » در اين شهر است ، در حول و حوش اين شهر ، معادن زفت « 6 » و نفت بسيار است ، در سال ( 1156 ) هجرى در دشت اين شهر ، قشون « عثمانى » به قشون « ايران » غالب آمده ، اين شهر را استرداد نمودند .\r\n\r\nآلتون كوپرى\r\nمنزل هشتم « آلتون كوپرى » است زبانِ عجمى پل طلا است ، نه فرسخ است ، بسيار جاى باصفا و مفرّح است ، قلعه‌چه‌اى دارد ، در بلندى اتفاق افتاده است « 7 » ، به قدر صد خانوار اكراد ، در اين قصبه ساكن‌اند ، كه غالب آنها رامشگرى و خنياگرى « 8 » و رقّاصى\r\n\r\n\r\n","description":"","footnote":"\r\n( 1 ) - پاكيزه\r\n( 2 ) - در متن خانه واده‌هاى\r\n( 3 ) - يافت مىشود\r\n( 4 ) - پرنده‌اى است شبيه كبك اما از آن كوچكتر و گوشتش لذيذتر\r\n( 5 ) - با نظم و قاعده\r\n( 6 ) - زفت به كسر زاء به معنى قير است .\r\n( 7 ) - واقع شده است\r\n( 8 ) - رامشگرى و خنياگرى به معنى نوازندگى و مطربى است .\r\n","page_name":" 42 ","page_number":42},
  {"content":"\r\n\r\nمىكنند ، « نايب‌الحكومه » حاكم « كركوك » ، كه تابع ولايت « موصل » است ، در اين قصبه مىنشيند ، اهلش ترك زبان ، رودخانهء « زاب سفلى » در كنارش مىگذرد ، كه در فصل بهار « كلك « 1 » » و « كشتى » كار مىكند ، در هشت منزلى « بغداد » واقع است ، و سه منزلى « موصل » است ، مكرر شده در وقت زيادى آب ، سه روزه اسباب مأكولات ، بار « كلك » كرده [ به 
  ] « بغداد » مىرسانند ، هشت فرسخى شط داخل مىشود ، رودخانه مزبور كه در كنار قلعه جارى است ، چنان اتفاق افتاده است كه پنجاه ذرع به قلعه مانده ، دو قسمت مىشود .\r\nرودخانه نصفى يك طرف قلعه مىگذرد ، و نصف ديگر از طرف ديگر ، قلعه را رودخانه ، مثل خندق احاطه كرده ، باز دوباره مثل اول به هم وصل مىشود ، بسيار جاى باصفا است ، دو دروازه دارد كه از روى پل است ، و راهش منحصر است به آن دو پل ، اطرافش صحرا است و اين قلعه در بلندى اتفاق افتاده است ، هرگاه ساكنين قلعه ذخيره داشته باشند ، در قلعه‌دارى خوب مىتوانند تاب بياورند . حاجى « نجيب پاشا » والى « بغداد » ، يك كاروان سراى بسيار بزرگ [ با 
  ] بناى عالى در كنار رودخانه ساخته است ، اهلش ترك زبان ، بدلهجه [ و 
  ] بدگل « 2 » هستند .\r\n\r\nاربيل\r\nمنزل نهم « اربيل » است ، يازده فرسخ است ، « آلتون كوپرى » و « اربيل » ابداً آبادانى و آبادى نداشت ، با وجود صحراى بسيار خوب ، محل زراعت و قابل آبادى بود ، « اربيل » قصبه‌اى بسيار خوب است ، اسم ضابطش « محسن افندى » است ، از غلام گرجىهاى « نجيب پاشا » ، شباهتاً بدون تفاوت « ميرزا محمد » پسر مرحوم « قايم مقام » ، و احوالًا اخلاقاً همچنان .\r\nدر ميان قصبه يك تلّ بسيار بلندى اتفاق افتاده است ، « ارك « 3 » » قرار داده‌اند ، قلعهء\r\n\r\n\r\n","description":"","footnote":"\r\n( 1 ) - كَلَك به فتح كاف و لام چيزى شبيه قايق است كه با چوب و تخته و چند خيك باد كرده درست مىكنند و از روى آب مىگذرند . در فارسى به آن جاله يا ژاله هم گفته مىشود .\r\n( 2 ) - بدقيافه و زشت\r\n( 3 ) - ارْك و ارْگ هر دو صحيح و به معنى عمارت دولتى است .\r\n","page_name":" 43 ","page_number":43},
  {"content":"\r\n\r\nمضبوط دارد ، چهار ارّاده توپ ، قريب پانصد خانوار « 1 » در آن قلعه ساكن ، و ما بين قلعه قريب هزار و پانصد خانوار « 2 » رعيت دارد ، بسيار خوش آب و هواست . آب خوراكشان به قدر نصف آسيا از كوه مىآيد ، به آن گوارايى آب بسيار كم است .\r\nدر شش فرسخى كوه است ، برف زياد دارد ، براى فروش مىآورند . « محسن افندى » نهايت اكرام كرد ، ولى يك « ولى عثمان » نام بود ، « يوزباشى » سواران قلعه ، بر پدرش لعنت ! براى سوار همراه نهايت هرزگى كرد .\r\n« اربيل » شهرى است واقع در جنوب شرقى « موصل » ، اهالى اين بلده تماماً كُرد ، و عبارت از چهار هزار خانوار است .\r\n« اسكندر رومى » ، سيصد و سى و يك سال قبل از « ميلاد عيسى » ، در اين جا « داراى كيانى » را شكست داد . و به روايتى همان روز مبدأ تاريخ اسكندرى مقرر گرديد ، و اين شهر از بلاد جبل محسوب است ، در قديم الايام پايتخت بلاد « زور » بود و در ما بين رودخانه‌هاى « زاب بزرگ » و « زاب كوچك » واقع است ، دو منزل از « موصل » دور ، و اطراف قصبه ، به يك سور « 3 » استوار محصور است ، آبادانى در زمين مستوى « 4 » است .\r\n\r\nحكمران با همت\r\nدر زمان حكمرانى « ملك المعظم مظفرالدين ابوسعيد كوكبورى بن ابوالحسن على تركمان » صحراى « اربيل » خيلى آباد بود ، قنواتِ زياد ، اين صحرا را مشروب مىساخت ، اين حكمران باهمت ، در اين شهر باصفا ، دارالسلطنه و جامع كبير ، و از براى كورها و شل‌ها و بيوه‌ها و مسافرين ، عليحده رباطات « 5 » ، و از براى مريض‌ها نيز مريض‌خانه بنا كرد ؛\r\n\r\n\r\n","description":"","footnote":"\r\n( 1 ) - در متن خانه وار\r\n( 2 ) - در متن خانه وار\r\n( 3 ) - ديوار دور شهر\r\n( 4 ) - صاف و هموار\r\n( 5 ) - پل‌ها\r\n","page_name":" 44 ","page_number":44},
  {"content":"\r\n\r\nو فقرا و مساكين وابناى سبيل را اطعام مىكرد و اكسا « 1 » مىنمود و انعام مىداد . مدرسهء واسعى بنا نموده ؛ مدرّسى از حنفى و شافعى مأمور به تدريس كرده بود . در هر هفته به همان مدارس رفته ، به طلاب انعام مىداد ، و « خانقاهى » از براى صوفيان معين كرده بود ، و صوفيان را نيز اكرام مىكرد .\r\nدر هر سال دو دفعه به لنگرگاهها مال وافر فرستاده ، اسراى اسلاميه را از كفار خريده ، و مخارج راه آنها را داده به ممالكشان مىفرستاد ، در هر سال از براى فقراى حرمين ، پنج هزار تومان ارسال مىداشت ، آب جبلِ « عرفات » را اين حكمران عاليقدر جارى نمود ، و چند بركهء عالى در اين كوه بنا كرد .\r\nاين پادشاه حرمت زياد به عيد ولادت « حضرت فخر عالم » مىنمود ، و روايت مىكنند كه از براى جشن عيد مزبور ، كه اين پادشاه برپا مىكرد ، انبوهى از قُرّاء و علما و ادبا و شعرا و حكما و صاحبان فنون و صنايع ، از « عراق » و « شامات » و « كردستان » و « ايران » و ساير ممالك متجاوره آمده ، در « اربيل » جمع مىشدند . و اين پادشاه نيز يك ماه قبل از عيد مولود ، بيست قُبّه « 2 » از تخته ، نصب مىكرد و تمام اين قبّات عبارت از چند طبقه بودند ، و آنها را مزّين به انواع اسباب ذى قيم مىنمود ، در اين طبقات خنياگران « 3 » خوش صوت ، و سازنده‌ها و ساير صاحبان صنايعِ نفيسه نشسته ، آهنگ ساز و آواز و اجراى صنعت مىكردند . اهالى از داد و ستد دست مىكشيدند و اين قبه‌ها ، از دروازهء شهر تا به « خانقاه » مثل خيابان ، روبرو نصب مىگرديد .\r\nهر روز بعد از عصر ، اين پادشاه از اين خيابان آمده ، در يكى از اين قباب نشسته ، تماشاى صنايع بديعيهء صاحبان فنون را مىكرد ، خيمه شب‌بازىهاى خوب ، به نظر اين پادشاه مىرسانيدند . و شب‌ها در « خانقاه » وجد و سماع صوفيان را تماشا كرده ، در آنجا\r\n\r\n\r\n","description":"","footnote":"\r\n( 1 ) - مىپوشاند\r\n( 2 ) - گنبد\r\n( 3 ) - نوازندگان\r\n","page_name":" 45 ","page_number":45},
  {"content":"\r\n\r\nمىخوابيد ، و بعد از نماز صبح به شكار مىرفت ، و روز مولود كه مىشد ، گاو و گوسفند و شترِ زياد ، با ساز و آواز به آن خيابان آورده ، قربان مىكردند و از گوشت‌هاى آنها انواع اطعمه طبخ ، و به حضار قسمت مىنمودند . و در شب مولود در قلعه ، بعد از نماز خفتن ، صوفيان سماع كرده ، بعد هر يكى از صوفيان و غلامان ، مشعل‌ها و چراغ‌ها دست گرفته ، در جلوى اين پادشاه ، تهليل گويان به « خانقاه » مىآمدند .\r\nبعد از نماز صبح ، اين پادشاه بزرگ ، در يك تخت عالى نشسته ، اعيان و اشراف را در حضور خود جلب مىنمود ، جا به جا خوان « 1 » ها را گسترده ، حضار را به انواع اطعمه ، اطعام مىكردند . وعاظ وعظ مىنمودند ، قارىها تلاوت قران مىكردند . شعرا اشعار خودشان را در مجامع مىسرودند ، و اين پادشاه نيز در نسبت مراتب ، حضار را با « خلع « 2 » » و « انعامات « 3 » » ، مسرور مىفرمود .\r\nاين پادشاه در هيچ جنگى شكست نخورده ، نصرت يافته است [ وى 
  ] در روز هجدهم رمضان سال ( 630 ) وفات يافت ، بنا به وصيت خود ، [ جنازه وى را 
  ] به « مكّه مكرّمه » مىبردند ، كه وقوعاتى روى داد ، نتوانستند ببرند . در جوار مشهد « جناب امير » عليه السلام واقعه در « كوفه » دفن كردند . زوجهء محترمه مشارٌاليه ، كه موسوم به « ربيعه خاتون » بود ، در سال ( 640 ) وفات يافت ، نعش مشارٌ اليها را در « شام » ، در مدرسهء بنا كردهء خود او ، كه در صفح « 4 » « قاسيون » واقع است ، دفن نمودند . ( انتهى )\r\n\r\nقورى درّه\r\nمنزل دهم « قورى درّه » ، نام ديگر [ آن 
  ] « كلك » ، كه هشت فرسخ است ، و در كنار آب « زاب » واقع شده است ، حدّ است ما بين خاك « بغداد » و « موصل » ، ده بسيار كوچك است . شغل اهلش گذراندن مردم است همراه كَلَك از آب « زاب عليا » ، و آب زاب ، رودخانه عظيمى است ، بى كَلَك نمىتوان عبور كرد .\r\n\r\n\r\n","description":"","footnote":"\r\n( 1 ) - سفره‌ها\r\n( 2 ) - به كسر خاء و فتح لام جمع خلعت و به معنى جامه‌هاى دوخته شده‌اى است كه از طرف پادشاه به افرادهديه مىشده است .\r\n( 3 ) - به كسر همزه به معنى بخشش‌ها\r\n( 4 ) - كنار\r\n","page_name":" 46 ","page_number":46},
  {"content":"\r\n\r\n\r\nتوضيح\r\nلفظ « كلك » از لغات كردى است ؛ و اسم يك نوع آلت سابحه‌اى « 1 » است ، كه عبارت از پنجاه الى صد و بيست خيك باد كرده ، و تيرهاى نازك به هم ديگر بسته است ، اما « كلك‌هايى » كه اكراد مىبندند ، محل اطمينان نيستند ، و « كلك‌هايى » كه در « ديار بكر » از براى رود « دجله » مىبندند ، محل اطمينان و راحت و مانند كشتى است ، زيرا صد و بيست عدد خيك بُز بىعيب را ، به زير چوب‌بست ، مانند قفسه مستطيل الشكلى ، كه طول‌اش ده و عرض‌اش سه ذرع ، و روى چوب‌بست نيز سكويى از تخته ، كه سطح‌اش يك وجب از چوب‌بست بلند ، و چار [ چهار 
  ] اطرافش مثل تخت‌ها محجر « 2 » دار است محكم كرده ، و سقف تخت را بالجاء « 3 » موسم ، يا متقال « 4 » يا به مشمّع « 5 » پوشانيده ، نشستگان را از تأثيرات هوائيه محفوظ مىدارند . ( انتهى )\r\n\r\nموصل\r\nمنزل يازدهم شهر « موصل » ، نه فرسخ است ، « والى موصل » « اسعد پاشا » ، از جمله وزراى قديم « دولت عليّه » است ، نود سال دارد ، پيرمردِ خوش زبان است ، با عجم نهايت ميل دارد ، از اشعار فارسى نهايت ربط دارد ، آدم با فضل و كمال است ، و بسيار مقروض و مفلس است .\r\nو شهر « موصل » گندمى دارد مانند برنج سفيد ، نانش از كاغذ سفيدتر ، نان اعلى و ادنى « 6 » يكى است ، ولايت‌اش چندان نظم و آبادى ندارد ، و هزار قدم دور از ساحل غربى اتفاق افتاده است ، « دجله » از يك طرف شهر مىگذرد ، جسرى دارد مشتمل به بيست\r\n\r\n\r\n","description":"","footnote":"\r\n( 1 ) - شناور\r\n( 2 ) - به معنى تار و مى و نرده .\r\n( 3 ) - در متن به همين شكل آمده ، ليكن معنى آن را در كتاب‌هاى لغت نيافتم .\r\n( 4 ) - مأخوذ از عربى ، پارچه‌اى است سفيد شبيه كرباس كه از نخ مىبافند .\r\n( 5 ) - پارچه يا چيز ديگر كه به شمع يا موم آلوده شده باشد .\r\n( 6 ) - بالا و پايين ، به معنى غنى و فقير\r\n","page_name":" 47 ","page_number":47},
  {"content":"\r\n\r\nكشتى ، دست‌انداز « 1 » ندارد . جسرش [ را 
  ] با چوب [ و 
  ] تخته پوشانده‌اند ، كشتىهاى جسر هم يكسره است ، نه مثل كشتىهاى جسر « بغداد » ، و خود شهر باغ و باغچه ندارد ، بسيار بد سواد « 2 » و بىصفا شهرى است ، كوچه‌هاى تنگِ بسيار كثيفى دارد . چيزى كه دارد سنگ بسيار ، كوچه‌ها را سنگ فرش كرده‌اند . طاق همه در خانه ، چه اعلى چه ادنى ، يك پارچه سنگ است ، باغاتشان نيم‌فرسخى شهر است ، سرايى كه عمارت والى باشد ، در هزار قدمى شهر است ، در لب « شط » واقع شده است ، بسيار جاى باصفا است ، قلعه استوار و عمارات عالى دارد ، سربازخانه ، توپخانه دارد ، در ميان ارگش چيز بسيار قشنگ كه به نظر آمد ، در ميان شهر « موصل » اين بود كه ، قريب ده جا قراول‌خانه « 3 » ها ساخته‌اند ، دم هر دروازه و سر هر گذر ، كه براى پنجاه نفر سرباز منزلى ساخته‌اند ، در نهايت قشنگى [ و 
  ] زياد منقّح ، « 4 » براى خاطر اين است ، هرگاه در شب يا روز يك فسادى در ميان كوچه و بازار اتفاق افتد ، آن سرباز حاضر باشد ، هم زينت شهر است ، و هم براى دفع فساد بهتر از اين تدبير نمىشود .\r\nخلاصه كاهيا « 5 » كه وزير باشد « كلوله پاشا » است .\r\nنهايت محبت و اكرام را ، « والى موصل » با بنده نمود ، به سياق « 6 » « نجيب پاشا » ، اسب چاپارى داد الى [ تا 
  ] شهر « ديار بكر » ، و همچنان سوار همراه كرد ، يك شب هم خانه « حبيب افندى » منشى اسرارش ، مهمان نمود و مهماندار بود .\r\nدر شهر « موصل » دو نفر قونسول است ، يكى « قنسول دولت انگليس » است ، يكى از « دولت فرانسه » ، هر دو بيرق مىزنند ، « قنسول فرانسه » ، به علت اين كه « باليوز » « 7 » مقيم\r\n\r\n\r\n","description":"","footnote":"\r\n( 1 ) - چيزى كه دست روى آن بگذارند و جاى گذاشتن دست باشد .\r\n( 2 ) - بد منظره .\r\n( 3 ) - لفظى مأخوذ از تركى است به معنى سربازان و نگاهبانانى كه در جايى براى كشيك و نگاهبانى گمارده‌مىشوند .\r\n( 4 ) - پاكيزه\r\n( 5 ) - لفظ كاهيا تركى است ، معنى جانشين را دارد ، قديماً لقب وزراى حكّام بود ، اكنون معاون حاكم مىگويند . ( انتهى ) مولف .\r\n( 6 ) - روش ، طرز\r\n( 7 ) - قنسول ، كسى كه وكيل سياسى دولت خود در بلاد خارجه است .\r\n","page_name":" 48 ","page_number":48},
  {"content":"\r\n\r\n« بغداد » ، از « دولت فرانسه » با بنده دوست بود ، سفارش از بنده به او نوشته بود .\r\nروز ورود ، « قونسول فرانسه » جلو بنده اسب فرستاد ، آدم فرستاد « 1 » ، در خانه خودش يك شب و يك روز مهمانى كرد ، نهايت اكرام را نمود ، يك زنى داشت از اهل « كاوورازميرى » ، به نظر هجده ساله مىآمد ، مثل پنجه آفتاب بود ، زبان « تركى عثمانى » را فىالجمله ياد گرفته بود ، زياد به بنده مهربانى كرد ، موى سياه ، چشم و ابروى سياه ، و خال‌هاى هاشمى با موقع در صورت آن خاتون بود ، كه در فرنگىها خال كمتر ديده شده است ، چون زن « حكيم سرجان » كه به معالجه به « طهران » آمد با زن « قونسول موصل » ، خويش بود ، با هم نشانها داديم ، سبب زيادتى دوستى آن شد . « اقبال الدوله » شاهزاده « هندوستان » كه در « بغداد » ساكن است و در « بغداد » ، دوستى داشتيم .\r\nبه علت غلبهء سودا ، « 2 » در « موصل » آب گرم است ، موسوم به « حمّام على » ، آمده « اقبال الدوله » را در « موصل » ملاقات كردم ، در كمال مرتبه اظهار محبت نمود ، و به « سهراب » آدم بنده ، سى قران كه سه تومان باشد تعارف كرد ، كاغذ دوستانه به بنده نوشته بود ، كه هر چه خدمت دارى بگو . « راغب آقا » مانيجى « 3 » حضرت « سلطان عبدالمجيد خان » براى سياحت « اسلامبول » الى « بغداد » آمده بود . در جزو رسيدگىِ احوال رعيت و حكّام مأمور بود ، كه آيا چگونه است رفتار حكام اين صفحات با مردم ؟ و براى والى « بغداد » شمشير مرصّع « 4 » آورده بود ، « حكام عثمانى » در جزو ، اين فقره را فهميده بودند ، چنان اعزاز و اكرام مىكردند . مثل پادشاه از « بغداد » هشتاد هزار غازى « 5 » ، كه عبارت از سى و شش هزار\r\n\r\n\r\n","description":"","footnote":"\r\n( 1 ) - در متن فروستاد .\r\n( 2 ) - مرضى است بر پوست آدمى كه با سوزش و خارش همراه است .\r\n( 3 ) - مانيجى عبارت از پيشخدمت باشد ، يعنى پيشخدمت‌هاى سلطان كه از خلوت بيرون مىآيند ، يا والىيك مملكت بزرگ مىشوند ، يا سرعسگر يا صدراعظم مىشوند . مولف .\r\n( 4 ) - جواهر نشان .\r\n( 5 ) - سكه مخصوصى بوده در گذشته كه جزئى از قِران قديم به شمار مىآمده است . در بعضى شهرها ، هرقران كه برابر با ريال كنونى است به بيست شاهى و هر شاهى به دو پول و هر پول به دو جِنْدك ، و هر جندك به دو غاز تقسيم مىشده است .\r\n","page_name":" 49 ","page_number":49},
  {"content":"\r\n\r\nتومان باشد ، پول و شال و اسب و مرواريد ، تعارف كردند .\r\n\r\nتوضيح\r\nغازى اسم سكّه طلاى خوش وضعى است ، از مسكوكات « سلطان محمود خان ثانى » ، وزن آن هشت نخود ، و در صد ، پنج بار نقره دارد . اين سكه‌ها را ، زن‌هاى اهالى « آناطولى » و « عربستان » « 1 » و « كردستان » ، در جاى حلّيات ، « 2 » استعمال مىنمايند و اكنون از ايدى تداول « 3 » برداشته شده است .\r\nچون اين سكّه بعد از جنگ « روس » - كه در سال ( 1243 ) واقع شد و « سلطان » به لقب ( غازى ) ملقب گرديد - زده شد ، لهذا موسوم به غازى نمودند . ( انتهى )\r\nو همچنان ساير شهرها كه در اين صفحات بود ، طمع خودش اين بود كه ، الى « اسلامبول » بايد صد هزار تومان تعارف به من برسد . به جهت آن كه خود سلطان زبانى فرمود ، اين دفعه صد هزار تومان به تو از والىهاى خودم انعام دادم . ديگر جوانى بود ، سىسال بيشتر نداشت ، ليكن بسيار عاقل و دانا ، حرّاف ، « 4 » ولى طمع زياد داشت ، حضرات حكّام ، زياد باطناً اوقاتشان تلخ بود ، ولى ظاهراً مىپرستيدند ، زيرا مىدانستند كه به محض شكايت ، معزول خواهند شد ، و به جهت اين كه امين سلطان است ، و بخصوص دست آن مانيجى را والىها زيارت مىكردند ، كه به تن سلطان رسيده است ! !\r\n\r\nتواريخ راجعه به موصل\r\nبعد از انقراض دولت « نمارده » و « آثوريه » و « بابليه » ، « كيانيان » و « سلوسيدها » و « اشكانيان » و « ساسانيان » حكومت كردند . گاهى هم به دست « قياصره » افتاد و در سال شانزدهم هجرى « عياض بن غنم » فتح كرد . بعد از « امويان » ، « عباسيان » تا سال سيصد و بيست و سه ، حكومت نمودند ، اما در سال مذكور ، « عبداللَّه بن حمدان » ظاهر شد ، حكومت « آل حمدان » را تأسيس نمود ، و در سال سيصد [ و 
  ] هشتاد « ابوالروّاد » كه از\r\n\r\n\r\n","description":"","footnote":"\r\n( 1 ) - خوزستان\r\n( 2 ) - زيور آلات\r\n( 3 ) - دست به دست گشتن و رايج بودن\r\n( 4 ) - تيز زبان ، فصيح\r\n","page_name":" 50 ","page_number":50},
  {"content":"\r\n\r\nدست « بنو تغلب » از « بحرين » گريخته ، و التجا « 1 » به جزيره نموده بود ، « موصل » را ضبط و دولت « بنى عقيل » را تشكيل كرد .\r\nدر سال چهار صد و هشتاد و شش ، « تنش » سلجوقى ، جزيره را از دست اينها انتزاع ، و حاكمش « ابراهيم بيگ » را قتل نمود . در پانصد و بيست و يك « عمادالدين زنگى » ، ضبط نموده ، دولت اتابكان را تأسيس نمود .\r\nدر سال ششصد و نوزده كه « ناصرالدين محمود بن قاهر » وفات يافت ، « بدر الدّين لؤلؤ » خود را مَلِك رحيم ناميده ، بساط سلطنت را چيد ، زيرا استناد به « هلاكوخان » داشت .\r\nدر سال ششصد و پنجاه و نه ، اين طايفه هم منقرض شد [ و 
  ] اين مملكت به دست « مغول » افتاد ، بعد از مغولان ، يكى از شعبات « ايوبيّه » ضبط كردند ، از آنها نيز « آق قيونلوها » و از آنها نيز « ياوز سلطان سليم خان عثمانى » ، در سفر « مصر » گرفته ، ضميمه « ممالك عثمانى » نمود ، در سال سيصد و هفتاد و شش ، اين شهر شهير ، از زلزله خراب شد .\r\nاما امروز اين شهر ، مركز ولايت « موصل » و والى نشين ، و « ارامنه » و « يهود » و « گبر » ، بسيار كمتر است ، در تحرير نفوس جديد ، بيست [ و 
  ] سه هزار نفس ثبت دفتر اين شهر گرديد . دو هزار نفس آن طايفهء « نسطورى » ، كه شعبه‌اى از « كلدانيان » اند . و سىو هشت هزار « سنى شافعى » و دو هزار نيز « يزيدى » است . اين شهر سيصد و هفتاد كيلومتر « 2 » از « بغداد » دور ، و در شمال آن واقع است .\r\nاطراف شهر محاط به يك ديوار ضخيم خندق‌دار ، و ديوارهاى خانه‌هاى اهالى ، عموماً از سنگ يا از آجر پخته است ، بيست و دو مسجد بسيار قشنگ دارد ، كه دو عدد آنها مسجد جامع خيلى عالى است . قلعهء بسيار استوارى است كه در قديم‌الزمان در جزيرهء واقعه در رودخانه ساخته‌اند . شيشه‌گرى و مخمل‌بافى و قالىبافى و نمدمالى از صنايع قديمهء اين شهر است . « سربازخانه » و « مطبعه » « 3 » و « مريضخانه » و « مكاتب\r\n\r\n\r\n","description":"","footnote":"\r\n( 1 ) - پناه\r\n( 2 ) - در متن كلومتر نوشته شده است .\r\n( 3 ) - چاپخانه\r\n","page_name":" 51 ","page_number":51},
  {"content":"\r\n\r\nصبيانيه » « 1 » و « رشيديه » « 2 » و « اعداديه » « 3 » و « تلگرافخانه » را دارد .\r\n\r\nاسعد پاشا\r\nيكى از وزراى باوقع « 4 » ، و معاريف « دولت عثمانى » است . اين وزير فرزند يگانهء « مفتى آياش » ، كه از مشاهير دانشمندان روم و مؤلفين است بود . مردى بود سياه چرده و آبله‌رو و سر بزرگ ؛ كوتاه قد و نحيف‌الجثه « 5 » ؛ فاضل و فقيه و عادل و اديب و شاعر و عفيف و دولتخواه و وقور و دشمن اكراد و مايل به خونريزى ، از اين [ رو 
  ] بود كه او را ملقب به « قصّا پاشا » نموده بودند .\r\nكراراً در ولايت « ارزنةالروم » و « ديار بكر » و « موصل » و « سيواس » و غيره حكومت كرده بود ، مورّخين بر آنند كه بيش از پانزده‌هزار نفس از مجرمين ، به امر اين وزير كشته شده ، و زياد از بيست هزار نفس گرفتار نسق « 6 » او گشته‌اند .\r\nمهمانى وزير مشاراليه مانند « خلعت مرگ » معروف « عثمانيان » است . زيرا هر مقصّرى را مىخواست بكشد ، مىفرمود طعام به مقصّر مىخورانيدند ، بعد مىكشت ، عفو و امان نداشت ، ولى صاحبان صدق و استقامت و علما و ادبا و شعرا و رعيت را دوست مىداشت . مكافات مقصر و مجازات صاحبان خدمت را ، آنى به تأخير نيانداخته ، به موقع اجرا مىگذاشت ، انعام‌هاى گزاف به نوكرهاى صادق مىداد .\r\nدر حفظ وقار و سكينت لازمهء منصبِ وزارت ، در مرتبهء اصرار و افراط داشت ، كه در مجالس غير رسمى هم ، نه از حدّ خود تجاوز مىكرد ، و نه مىگذاشت كه احدى از حدّ تجاوز نمايد .\r\n\r\n\r\n","description":"","footnote":"\r\n( 1 ) - دبستان\r\n( 2 ) - مدرسه راهنمايى\r\n( 3 ) - دبيرستان\r\n( 4 ) - قدر و منزلت\r\n( 5 ) - لاغر اندام\r\n( 6 ) - نظم و ترتيب دادن\r\n","page_name":" 52 ","page_number":52},
  {"content":"\r\n\r\nحتى معروف است كه در وليمهء ختنهء « سلطان عبدالمجيد » و « سلطان عبدالعزيز » ، كه تمامى وزراء و رجال « دولت عثمانى » را ، « سلطان محمود ثانى » دعوت كرده و مدعوين هم هدايا و پيش‌كش‌هاى گرانبها برده بودند ، در اين مهمانى مشارٌاليه هم كه والى « ارزنةالروم » و سر عسكر شرق بود ، حضور داشتند ، چون هداياى مشاراليه عبارت از چند ظرف نقره بود ، و از براى عملهء خلوت هم بر خلاف ساير وزراء چيزى نياورده بود ، عملهء خلوت سلطانى مىخواستند كه اين وزير را در ميان اقران و امثال خود تحقير نمايند ، به سلطان عرض كردند كه « اسعد پاشا » تاكنون وضع قديم خود را از دست نداده ، حتى لباس جديد رسمى نپوشيده ، مثل شتربان‌هاى « تركمان » لباس پوشيده است ، چون اهالى مملكت اين مرد ، همه ساربان‌اند و خودش هم ساربان بود ، از آن جهت وضع و رخت اهالى مملكت خود را از دست نمىدهد ، با اين كه شتربان بوده ، كبر و غرورش در مرتبه‌اى است كه هرگاه حكم همايون صادر شود ، كه مهار يك قطار شتر را در دست گرفته ، پنج قدم راه برود ، اعتنا به امر سلطان نمىكند .\r\n« سلطان محمود » كه حرف عمله خلوت را شنيد ، حكم كرد كه « اسعد پاشا » را احضار كرده ، مهار يك قطار شتر را به دست او بدهند . « اسعد پاشا » و قطار شتر كه حاضر شد ، سلطان به بالاخانه كه ناظر ميدان سلام بود آمده ، تماشا مىكرد كه « اسعد پاشا » چه خواهد كرد ، يكى از عمله خلوت ، مهار شترها را در دست گرفته ، جلو « اسعد پاشا » آمد ، عرض كرد كه حكم « همايون » است كه مهار اين قطار را گرفته ، تا به سمت درخت چنار ببريد !\r\n« اسعد پاشا » فرمود : من سگ چوپانم نه ساربان ! ساربانى كار سگ نيست ! برو مردكهء بى سر و پا ، چوپانِ صد كرور خلق مىداند ، كه ساربانى كار سگ گله نيست ! مىخواهد كه از آنجا به منزل خود برگردد ، سلطان از بالا صدا مىكند : بابا ! بابا ! بيا بالا ، بيا بالا !\r\n« اسعد پاشا » كه به اين التفات نايل مىگردد ، داخل در عمارت شده ، قدم به نردبان مىگذارد ، « سلطان » ، حكم به توله‌بانان مىكند ، كه چند توله به استقبال « اسعد پاشا » بفرستند . توله‌ها « پاشا » را در بالاى پلّه استقبال كرده ، بناى عوعو را مىگذارند . « اسعد پاشا » به غيظ « 1 » مىگويد :\r\n\r\n\r\n","description":"","footnote":"\r\n( 1 ) - خشم و عصبانيت .\r\n","page_name":" 53 ","page_number":53},
  {"content":"\r\n\r\nهم‌قطاران تجاوز از حد خودتان نكنيد ، حفظ حرمت من براى شما واجب است ، زيرا انتساب من به اين درگاه ، از شما قديم‌تر است .\r\nسلطان اين جواب را كه از او مىشنود . ( بلى واللَّه ! بلى واللَّه ) گويان وزير خود را پذيرفته ، مظهر انواع التفات مىفرمايد ، و حكم مىكند كه صد و بيست هزار تومان قرض او را از خزانهء خاصّه بپردازند .\r\nاين « اسعد پاشا » همان شخصى است كه با « امير نظام » مرحوم در « ارزنة الروم » مناقضت « 1 » ورزيد ، و باعث ايقاد « 2 » آتش همان فساد شد كه تفصيل آن در تواريخ « ايران » و « عثمانى » مبسوط است ، و خلاصه فقرهء مذكوره از اين قرار است :\r\nدر ترجمه حال « حاجى نجيب پاشا » والى ولايت « بغداد » ، اشارتى بگذشت كه در سال هزار و دويست و پنجاه و هشت هجرى ، عساكر « بغداد » ، به حكم « نجيب پاشا » « كربلاى معلا » را قتل و نهب « 3 » كردند و در اين موقع چون « اعليحضرت شهريار غازى محمدشاه » در بستر بيمار بودند ، امناى دولت علّيه ، واقعه را مستور داشته ، به عرض حضور مبارك نرسانيدند .\r\nپس از آن كه واقعه ، معروض و مسموع چاكرانِ حضرت سپهر بسطت « 4 » معلّى گرديد ، رنجشى كه از كار « محمّره » در خاطرِ مهر مظاهرِ اقدس بود ، اين غايله صد برابر آن افزود ، و چون چندى بگذشت ، سفرا و وزراى خارجه ، به اصلاح ذات البين پرداختند ، و مقرر شد از دول اربعهء « روس » ، « عثمانى » و « ايران » و « انگليس » ، چهار وكيل تعيين شود و وكلاى مذكوره در مجلسى جمع شده ، گفتگو نمايند ؛ و به موجبات استرضاى خاطرِ امناى « دولت علّيه ايران » پردازند ، بنابراين به اشارهء « حاجى ميرزا آقاسى » ، « ميرزا\r\n\r\n\r\n","description":"","footnote":"\r\n( 1 ) - خلاف گويى كردن ، ضديت\r\n( 2 ) - شعله ور شدن\r\n( 3 ) - غارت\r\n( 4 ) - آسمان گستر ، فلك فراخ\r\n","page_name":" 54 ","page_number":54},
  {"content":"\r\n\r\nجعفرخان مشيرالدوله » كه از سفارت « اسلامبول » مراجعت كرده بود ، در سال هزار [ و 
  ] دويست و شصت ، به اين خدمت مأمور شد و قرار دادند به اتفاق وكلاى ديگر ، در « ارزنةالروم » توقف كنند ، و در اين امر خوضى « 1 » نمايند و قرارى دهند .\r\nچون « ميرزا جعفرخان مشير الدوله » از « طهران » به « تبريز » رسيد ، مريض شد و در بستر ناتوانى افتاد ، « حاجى ميرزا آقاسى » ، « ميرزا تقىخان فراهانى » وزير نظام را ، از تبريز به جاى « مشيرالدوله » تعيين نمودند ، و او نيز در نهايت جلال ، و به قدر دويست نفر از معارف اهل نظام را ، لوازم حركت و سفر داده ، با آنها به « ارزنةالروم » رفت و در عرض راه ، بنا به تأكيدات و تبليغات « اسعد پاشا » ، سرحدّداران و نايبان حكومات بلاد واقعه ، در عرض راه ، از ايشان استقبال و پذيرايى كردند ، و در « ارزنةالروم » در محلهء « مومچى » عليخانه « احمد آقاى كرد شادللى » را ، كه در آن وقت يكى از خانه‌هاى معتبر اين شهر بود ، براى مشاراليه مهيا نمودند ، و مقرر شد كه هر روز ، در خانه يكى از سفراى دول اربعه حاضر شده ، گفتگو نمايند و حاصل مقالات خودشان را بنويسد ، تا مسأله به انجام رسد و « انورىافندى » نيز از براى اين كار از جانب دولت « عثمانى » وكيلِ مرخّص ، « 2 » معين گرديده بود .\r\nوكلاى دول اربعه ، سه سال تمام در اين شهر مانده ، در هيجده مجلس صورتى به اين كار داده ، موفق به عقد معاهده شدند . ولى صد حيف كه اين فقره در يك وضعى كه باعث خشنودى دولتين منازعين باشد ، انجام‌پذير نشد ، و باعث اين هم بدسلوكى « 3 » و خودستايى و بدمعاملگى بستگان « اميرنظام » و رعيت ايرانيان مقيم در اين شهر ، با اهالى « ارزنةالروم » ، كه عموماً صاحب شدت شكيمه ، « 4 » و نافهم و اغلب جاهل و از نتايج كار غافل هستند ، بود .\r\nچون حكومت ، محض خاطر « اميرنظام » از حركات غير لايقهء ايرانيان مسامحت « 5 » مىنمود ، الواط و اشرار از رعيت اين دولت ، كه در « ارزنة الروم » به اسم كاسبى مىبودند ، به پشت گرمى سفير ، هر روز آشوبى برپا مىكردند ، هر كس شاكى از ايرانيان مىشد ، در\r\n\r\n\r\n","description":"","footnote":"\r\n( 1 ) - انديشيدن\r\n( 2 ) - وكيل مختار ، مخيّر ، غير مقيّد .\r\n( 3 ) - بد رفتارى\r\n( 4 ) - بسيارى كينه ، سركشى ، كبر و غرور\r\n( 5 ) - سهل انگارى\r\n","page_name":" 55 ","page_number":55},
  {"content":"\r\n\r\n« حكومت عثمانى » مؤاخذه مىگرديد ، اعيان و اركان بنا به اصرار اهالى ، مراجعت به « اسعد پاشا » والى ولايت كرده ، رفع اين بدكردارى را استدعا نمودند .\r\n« اسعد پاشا » مخصوصاً به خانه امير رفته ، همين فقره را اظهار كرده بود ، گويا « اميرنظام » اعتنا به گفتار « اسعد پاشا » نكرده ، و محلى هم به او نگذاشته بود ، كه ميانه اين دو شخص بزرگ به هم خورد ، اگرچه « انورى افندى » ميانه‌گيرى كرده ، آشتى به آنها داده بود ، ولى كبر و غرور هر اين دو شخص بزرگ ، مانع عقد مسالمت قلبى آنها آمد .\r\nايرانيان كه جلوشان را خالى از موانع يافتند ، بدسلوكى را زياد كردند ، حتى روزى يكى از بىسروپايان آذربايجانى ، « امين افندى » نامى از علما را ، در كوچه حمام « چيفته گوبك » تنها به دست آورده ، بدون جهت شتم و ضرب كرده بود ، مضروب به مجمع علما عارض شده ، و چند نفر از آنها نيز پيش « اسعد پاشا » - كه قلباً از امير رنجيده ، مىخواست كه وهنى به كار او برساند ، شاكى شدند . به آن چند نفر علماء كه رئيسشان « حاجى خليل افندى » نامى بود ، گفته كه من نمىتوانم جلو اين اشرار ايرانيان را بگيرم اگر مرديد ، خودتان از عهدهء آنها برآييد !\r\nيك ماه تمام از اين مقدمه نگذشته بود كه « درويش گُللى بابا » نامى ، از اهالى محلّه‌اى كه امير مشاراليه منزل داشتند ، پسر هشت سالهء خود را ، كه زير جامه‌اش پاره پاره گرديده و خون‌آلود بود ، بر دوش كرده ، در بازارها و در مجامعِ ناس ، به مردم نشان داده و فرياد مىنمود كه « اى دليران « ارز روم » بدانيد و آگاه باشيد ، كه اين خائن‌ها مملكت ما را به قزلباش‌ها « 1 » فروخته‌اند ، كه پسر مرا آدم‌هاى « ايلچى » ، به بهانه‌اى كه دستش نانى بدهند ، در منزلشان برده به همين حالت كه مىبينيد آورده‌اند . »\r\nبازاريان كه از رفتار ايرانيان به ستوه آمده بودند ، اين حادثه را بىاين كه تحقيق نمايند ، سند و دستاويز قرار داده ، هجوم به بازار سمساران « 2 » كرده ، از شمشير و قمه و كارد\r\n\r\n\r\n","description":"","footnote":"\r\n( 1 ) - به كسر قاف و زا ، قسمتى از سپاه شاه اسماعيل اول كه از طرفداران مذهب شيعه و حاميان سلطنت‌صفوى تشكيل شده بود و به مناسبت كلاه سرخ رنگى كه بر سر مىگذاشتند آنها را قزلباش مىناميدند و تمام ارتش صفويه به تدريج به اين نام ، ناميده شدند .\r\n( 2 ) - آنها كه اثاثيه خانه خريد و فروش مىكنند ، دلالان\r\n","page_name":" 56 ","page_number":56},
  {"content":"\r\n\r\nو غيره هر چه به دستشان رسيده تاخته ، هجوم به منزل امير نمودند .\r\nدر آن محله‌اى كه امير منزل داشت ، محلهء « اكراد ارامنه » ، و يك فرسخ دور از كاروان سراهاى ايرانيان‌نشين بود . تجار و كسبه و ساير مسافرين از ايرانيان ، كه از اين وقعه خبردار شدند ، تماماً التجا به كاروان سراى « درويش آقا » و « خان قنبور » و « خان ماوى » كرده ، درها را بستند ، يازده نفر از رعيت ايران را در كوچه و بازار به دست آورده ، شورشيان كشتند ، هرگاه صاحبان كاروان‌سراها با قوم و خويشان ، به مدافعهء شورشيان و محافظت اجاره‌نشينان خود اقدام نمىكردند ، و اعيان و تجار مملكت روى ممانعت نمىنمودند ، ملتجيانِ كاروان‌سراها هم كشته مىگشتند .\r\nدسته‌اى از اهالى كه هجوم به خانه امير برده بودند ، خانه را سخت محاصره كرده ، داس و تبر و تيشه آورده ، بناى در شكستن و ديوار كندن را گذاشتند ، آدم‌هاى « امير » هم از پنجره‌هاى اطاق‌هاى طبقهء بالا ، ساچمه گنجشكى و عدس به تفنگ‌ها گذارده ، بر شورشيان آتش مىكردند .\r\nدر آن بين « اسعدپاشا » با فراشان و عمله‌جات حكومت رسيد ، شورشيان اعتنا نكردند و او را سنگسار كرده ، مىگفتند : ( برو اى خائن دين و دولت ، نترسيدى به اينجا آمدى ؟ مملكتمان را به « قزلباش‌ها » فروختيد ، ما را اسير و عِرض ما را پايمال كرديد ، بس نيست ؟ حالا هم خجالت نكشيده ، به حمايت آنها برآمديد ؟ )\r\nفراشباشىِ « اسعدپاشا » به خيال اين كه اهالى را بترساند ، طپانچه خالى كرد ، « اوزون احمد » نام ، لوطى معروف را كشت ، شورشيان هجوم به فراشباشى كرده ، او را پاره‌پاره نمودند .\r\nدر آن بين امير صدا كرد كه شما از ما چه مىخواهيد ؟\r\nاز يك دهان گفتند : همان آدم را مىخواهيم كه اين طفل را به اين حالت انداخته است . همان آن ، « مهترپاشا كرد » آشپزى بود كه از در كوچك بيرون انداختند ، شورشيان هجوم كرده ، او را هم كشتند و آلت تناسل او را بريده ، دهنش طپيدند ، « اسعد پاشا » به اين همه سنگسارى و حقارت از ميدان در نرفته ، از شورشيان التماس مىكرد كه متفرق شوند .\r\nدر آن بين « شكرىپاشا » با دو فوج سرباز رسيد . جهت دير آمدن « شكرى پاشا » ، دور\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبودن اردو از منزل امير بود ، چه اردوى نظامى در موقع معروف ، به « قواق » چادر زده بودند ، و اردوگاه يك فرسخ و نيم دور از اين نقطه است .\r\nآنگاه كه سرباز رسيد ، مردم پراكنده شده ، روبه « كول باشى » كه كاروان سراهاى ايرانيان در آنجا است ، به جهت تاراج متوجه شدند . « شكرى پاشا » نيز امير و بستگان ايشان را از منزلشان برداشته ، به اردوى نظامى برد ، و يك دسته قشون هم ، از براى حفظ منزل سفير قراول گذاشت .\r\nو يك فوج را نيز به سردارى « اسلام بيگ » سرتيب ، به « كول باشى » ارسال داشت .\r\nهمين فوج كه به « كول باشى » رسيد ، شورشيان پراكنده شدند . همين فوج ، قراولى شهر را در عهده گرفت ، چون در همان روز اين فقره را ، « انورى افندى » و « اسعدپاشا » و سايرين به دولت‌هاى خودشان نوشتند ، بنا به امر باب عالى ، به سردارى هفت فوج و يك بطرى توپ ، و يك فوج سواره « بحرى پاشاى » امير تومان ، مأمور تنبيه اهالى « ارز روم » شده ، از « خرپوت » كه آن وقت مركز اردوى چهارم بود ، در ظرف هفت روز به « ارزنةالروم » آمد و در « قواق » اردو زد ، و شبانه در تمامى معاقل « 1 » و دروازه‌ها قشون گذارده ، دخول و خروج مردم را منع نموده ، و به خيال اين كه مردم اين شهر اظهار طغيان نموده ، شروع به مقاتله مىنمايند ، « قونسول‌ها » و « وكلاى دول اربعه » ، و « عملهء حكومت » و « خلفاى ارامنه » ، و « كاتوليك » و « اورتودوكس » ، و « كشيش‌ها » و دخترانِ تَرْكِ دنياى رم را ، به اردو دعوت كرد ، اما اعيان و اشراف مملكت به خروج آنها مانع شده ، گفتند كه « بحرى پاشا » شخصى است چركس و كينه‌جو ، و از فقرهء قرعه كه ناحقى مىكرد ، او را قبول نكرديم از ما دلگير [ شد 
  ] ، ما به شماها مىگوييم ، اول فرمان همايون كه در حق اهالى اين مملكت صادر شده به ما بدهد ، مىخواهيم هرچه حكم است ، اطاعت داريم . بنابر اين « بحرى پاشا » صورت فرمان را فرستاده ، مردم قبول نكرده ، اصل فرمان را مىخواستند .\r\nچون موافق به اصل نبود و قبل از وقت ، صورت فرمان از « اسلامبول » به\r\n\r\n\r\n","description":"","footnote":"\r\n( 1 ) - سر حدها ، قلعه‌ها ، پناهگاه‌ها\r\n","page_name":" 58 ","page_number":58},
  {"content":"\r\n\r\n« ارزنة الروم » فرستاده بود ، بارى به اصرار « قونسول‌ها » ، عين فرمان را « بحرى پاشا » فرستاد . مردم در ميدان « مراد پاشا » جمع شده خواندند و عموماً سمعاً و طاعةً گفتند ، و روز ديگر مجلسى منعقد كرده ، چهل نفر از اشرار و الواط را گرفته ، منشأ فتنه و فساد قلمداد نمودند ، و آنها را مغلولًا به « اسلامبول » فرستادند . بعد از پانزده سال ، از آن چهل نفر ، شش نفر به « ارزنة الروم » برگشت و « اسعدپاشا » عزل شد ، و « اسلامبول » كه رفت ، منصوب به حكومت « موصل » گشت . . . . .\r\nو در جاى « اسعد پاشا » « بحرىپاشا » با رتبهء وزارت ، والى ولايت « ارزنةالروم » نصب گرديد . « اميرنظام » ادعاى ديت شرعيهء مقتولين ، و غرامات خسارت خود را نمود ، يك ماه طول نكشيد كه « يوسف بيگ » - اين همان « يوسف پاشا » است كه در جنگ « سيواستاپول » در « سلستره » ، بعد از اظهار رشادت‌ها كشته گشت - به « ارزنةالروم » آمد ، پانزده هزار مجيدى طلا را به پنج مجمعى « 1 » ريخته ، موزيك پيش ، و « بحرى پاشا » و « سليم پاشا » و « شكرى پاشا » و « عارف پاشاى » وزير دربار ، كه از اسلامبول براى ترضيت آمده بودند ، با لباس رسمى به منزل امير برده ترضيه « 2 » دادند .\r\nاما بعد از عقد مصالحه و رفتن وكلاى اربعه ، « بحرى پاشا » بناى بدرفتارى را در حق اعيان و اشراف و اهالى گذاشت ، حتى كشتن چند نفر از اشراف بلده را در بازى « قطنه » به آدم‌هاى خود سپرد ، ولى يكى از آدم‌هاى « پاشا » ، خيال « پاشا » را به اعيان رسانيدند ، و اعيان نيز به قدر هشتصد تومان جمع كرده ، به زر خريد « پاشا » داده ، او را قربان يك گلوله ناگهانى نمودند . ( انتهى )\r\n\r\nدليب « 3 »\r\nمنزل دوازدهم دليب ، بيست فرسخ است ، چاپارخانه است ، ده بسيار محقر كثيفى است .\r\n\r\n\r\n","description":"","footnote":"\r\n( 1 ) - سينى بزرگ\r\n( 2 ) - رضايت\r\n( 3 ) - دهوك\r\n","page_name":" 59 ","page_number":59},
  {"content":"\r\n\r\n\r\nزاخو « 1 »\r\nمنزل سيزدهم زاخو ، نه فرسخ است ، قصبچه‌اى است ، قلعه و سراى يعنى ارگ مانندى دارد ، در نهايتِ صفا ، و كنار رودخانه بسيار عظيمى است ، سه فرسخ به « زاخو » مانده ، بسيار راه بدى دارد ، سنگ است و كوه و جنگل ، راه توپ نيست ابداً . ضابطش بسيار آدم مهربانى بود ، « عثمان افندى » نام داشت .\r\n\r\nتوضيح\r\nاين ناحيه امروز بىواسطه تابع « موصل » است ، در نواحى « عماديّه » ، مركز حكومت ناحيه‌اى است كه در قديم‌الايام ، موسوم به ولايت « سنديان » بود و عشايرِ « سنديان » و « سليمانى » در اين ناحيه مسكون‌اند . غالب علماى اكراد منسوب به اين ناحيه است ، و در قديم‌الايام اين ولايت حاكم مستقلى داشت ، و به طور « اوجاقلق » « 2 » متصرف مىبودند ، و قصبهء « زاخو » در كنار رود « خابور » واقع است .\r\n\r\nجزيرة العمر\r\nگويند بيست فرسخ است ، پايتخت « بدرخان بيگِ » « 3 » كُرد بودو در كنار شط « بغداد » افتاده است ، جسر دارد ، مشتمل به هجده كشتى ، و بسيار جسر بىاعتبارى است ، قصبه‌اش خرابِ ويران ، قشون دولت براى گرفتارى « بدرخان‌بيگ » كه باقى بود ، مأمور جزيره بودند [ آن را 
  ] خراب كرده بودند [ و 
  ] « بدرخان بيگ » را گرفته بودند .\r\nبا وجود اين كه جائى داشت « بدرخان بيگ » ، كه اگر هزار هزار لشگر ، هزار سال مأمور مىشد ، نمىتوانست فتح كند . به قول « عثمانىها » كه بخت سلطان بود كه « بدرخان بيگ » را گرفتند . با عيالش بردند « اسلامبول » ، شصت و سه نفر زن داشت ، بيست نفر بچه .\r\nهمه را بار كرده بودند ، با دو فوج قراول مىبردند .\r\n\r\n\r\n","description":"","footnote":"\r\n( 1 ) - زاخو و دهوك هر دو در استان دهوك عراق واقع شده‌اند .\r\n( 2 ) - مكان اصلى سكونت\r\n( 3 ) - شرح حال وى در صفحه بعد آمده است .\r\n","page_name":" 60 ","page_number":60},
  {"content":"\r\n\r\n\r\nديرته\r\nمنزل چهاردهم ديرته ، دهكده بسيار محقر [ ى 
  ] است ، مخصوص براى اسب تاتارخانه است ، و الا چندان آبادى ندارد .\r\n\r\nمسين\r\nمنزل پانزدهم مسين ، بيست فرسخ است ، بسيار مكان خوش هوا ، و آب فراوان ، خوش جلگه ، نيم فرسخىِ طرف كوهش باغات خوب دارد . انجير و هلوى خوب هم مىرسد . قصبچه‌اى است در نهايت صفا ، مِنْ « 1 » توابع موصل است .\r\n\r\nبدرخان بيك\r\nبدرخان بيك يكى از امراى بزرگ كردستان بود ، بعد از آن كه « سلطان عبدالمجيد خان » مرحوم ، اعلان تنظيمات « 2 » نمود ؛ بعض ولاة ، كردستانىها را اغفال و اضلال كرده ، تشويق به شورش نمودند ، و ضبط تيول‌ها « 3 » از جانب ديوان نيز ، دامن به آتش شورش زد .\r\n« دولت عثمانى » ، مجبور به قشون‌كشى از براى تنبيه شورشيان شد ، « عثمان پاشاىِ » مشير ، مأمور به كردستان شده ، امراى باغيه اكراد را ، حرباً « 4 » و استمالتاً « 5 » به دست آورده ، هر يكى از آنها را با اولاد و عيال ، مؤبداً « 6 » به جزيرهء يكى از جزاير درياى سفيد ، نفى و اجلا « 7 » كرد . دولت نيز در مقابلِ املاكِ آنها كه ضبط كرده بود ، مواجبى معين نمود كه بعد از فوت خودشان انتقال به بازماندگان آنها نمايند .\r\n\r\n\r\n","description":"","footnote":"\r\n( 1 ) - از حومهء موصل .\r\n( 2 ) - اعلان سازماندهى به اوضاع كشور .\r\n( 3 ) - زمين و ملكى كه پادشاهان به افراد مىبخشيدند و واگذار مىكردند .\r\n( 4 ) - از راه جنگ .\r\n( 5 ) - از راه دلجويى و دلخوشى دادن .\r\n( 6 ) - هميشگى و ابدى ، نفى مؤبّد يعنى تبعيد دائم .\r\n( 7 ) - تبعيد .\r\n","page_name":" 61 ","page_number":61},
  {"content":"\r\n\r\n« كاتب چلبى » در جهان‌نما « 1 » مىنويسد :\r\nكه « جزيرة العمر » منسوب به « عمر بن عبدالعزيز » پادشاه هفتمين اموى است ، چون واقع در يك جزيرهء بادامى الشكل [ است 
  ] كه در وسط « شط » است ، جزيره ناميده‌اند ، محض اين كه در طغيان شط ، آسيبى به قصبچه نرسد ، اطراف جزيره را با سدهاى منظم از سنگ ، بلند كرده‌اند ، هرگاه جسر را بردارند عبور ممكن نمىشود ، اهالى اين قصبچه تماماً كرد و « شافعى مذهب » ، و مريد خانقاه « شيخ طه » بوده و هستند . اين قصبچه و چند قلعهء ديگر ، از قديم‌الايام در تحت ملكيت خانواده « بدرخان بيك » بود ، و خانوادهء « بدرخان بيك » را كردستانيان از « آل عباس » مىشناسند .\r\n\r\nماردين\r\nمنزل شانزدهم « ماردين » ، بيست فرسخ است ، در كمر كوه عظيمى واقع است ، از پاى كوه مزبور ، الى شهر « ماردين » دو فرسخ تمام است ، راهِ دستى ساخته‌اند ، سنگ فرش كرده‌اند ، . همه اين راه بسيار پيچ و خم دارد ، ولى چنان درست كرده‌اند اين دو فرسخ راه سربالا را ، كه توپ و أرّاده « 2 » به آسانى مىرود .\r\nنيم فرسخى شهر مزبور ، باغات در كمر كوه آورده‌اند ، اكثرى از ميوه‌هاى سردسير و گرم‌سير عمل آيد . خانه‌هاى عالى دارد ، جميعاً از سنگ تراش ، عوض آجر ، كلًا خانه بزرگ و كوچكشان سنگ است ، قلعه دارد ، دو دروازه دارد ، بسيار مضبوط ، ارگى دارد بالا سر شهر ، كه در كلّه كوه واقع است . جاى خوش آب و هوا است . عمارات‌اش كلًا طرح فرنگ است ، توپ دارد ، يك فوج سرباز دارد ، بسيار قلعهء صعبى « 3 » است ، اگر آب خود قلعه كفايت خودش را بكند ، در محاصره عجز ندارد ، جنگل زياد در اطرافش هست ،\r\n\r\n\r\n","description":"","footnote":"\r\n( 1 ) - كتابى است به زبان تركى در هيئت و جغرافيا ، تاريخ تاليف آن در سال 1058 ه . ق . است و حاجى خليفه آن را به سلطان محمد رابع اهدا كرده است . ترجمه‌اى ارزشمند از اين كتاب ، جزء نفايس كتابخانه آية اللَّه مرعشى در قم موجود است . ( تقويم التواريخ : 12 )\r\n( 2 ) - درشكه ، گارى\r\n( 3 ) - سخت و دشوار\r\n","page_name":" 62 ","page_number":62},
  {"content":"\r\n\r\nزمستانش سخت مىشود ، ولى هيمهء جنگلى قدر و قيمت ندارد ، چهار فرسخ طرف « دياربكر » ، نهايت جنگل ، سنگلاخ است . بعد از اين كه چهار فرسخ را تمام كردى ، ميان يك رودخانه مىرسى ، در نهايت صفا ، مثل رودخانهء « رودبار طهران » مىماند . درخت بيد ، سبزه ، چمن ، فاليز « 1 » ، زراعت ، ييلاقِ واقعى است .\r\n\r\nتوضيح\r\nاين شهر واقع در « كردستان عثمانى » ، و در بعد هشتاد و يك كيلومتر جنوب شرقى « ديار بكر » است . دوازده جامع « 2 » ، و بيست و هفت هزار نفس در اين شهر است ، نقطه اين شهر ، حاكم جزيره است . قبل از اين كه قشون « مغول » و « تاتار » استيلا نمايند ، خيلى معمور و زياده از هشتاد هزار نفس ، مسكون بود ، اهالى اين مملكت « تركى » و « عربى » و « كلدانى » مىدانند و عموماً به اين سه زبان متكلم مىشوند و « كردى » هم مىدانند ، و تمامى اهالى عبارت از « اسلام » و « يعقوبى » و « عاشورى » است . اهالى غير مسلمه ، در صد نفر بيست نفر شمرده مىشوند ، ذكوراً و اناثاً بسيار خوشگل و سفيدپوست و عاشق نواز و غريب دوست هستند .\r\n\r\nشيخان\r\nمنزل هفدهم « شيخان » اسم دارد ، چند پارچه ده در آن رودخانه واقع است ، مثل دهات « رودبار » ، بسيار قشنگ رودخانه‌اى است ، پنج فرسخ طول آن رودخانه مىشود ، « خانى » ده محقرى است ، نه فرسخ است .\r\n\r\nمنزل هجدهم\r\nمنزل هجدهم « ديار بكر » ، نهايت مدح دارد ، « شط بغداد » در كنار شهر مىگذرد ، يعنى در پانصد قدمى شهر عبور مىكند ، شهرى است در كمال صفا ، در بالاى بلندى اتفاق\r\n\r\n\r\n","description":"","footnote":"\r\n( 1 ) - زمينى كه در آن هندوانه و خربزه و امثال آن كاشته شود .\r\n( 2 ) - مسجد بزرگ\r\n","page_name":" 63 ","page_number":63},
  {"content":"\r\n\r\nافتاده است ، قلعهء بسيار مضبوط دارد ، از سنگ سياه ، دروازه‌هاى عالى و كوچه بازارش جميعاً سنگ فرش ، عمارت و خانه‌هاى بسيار منقّح دارد ، اكثر خانه‌هاى اعاظم ، بسيار قشنگ و در طرح فرنگى است .\r\nعمارتى كه بنده را مهمان داده بودند ، خانه « يوسف افندى » گمرك « آقاسى » بود ، بسيار عمارت عالى داشت . يك غلام گرجى « رشيد آقا » نام داشت ، به اصطلاح خودشان كلوله بود ، اولاد نداشت ، براى خود اولاد قرار داده بود ، اختيار جميع خانه و ملك [ و 
  ] زندگى و عيالش دست « رشيد آقا » بود ، جوانى بود بيست سال اگر داشت ، دايماً مشغول عيش بود ، خاصه با اهل اندرون آقاى خود .\r\nيك « كنيز يزيدى » داشت « رشيد آقا » ، در نهايت مقبولى ، با او عشق‌بازى مىكرد ، روزه‌اش را مىخورد و مىگفت من مسلمانم ! بارى از همهء خانه ، آب جارى است ، منبع آب شهرشان يك رودخانه است ، از كوه سرازير مىشود ، در پشت سر شهر واقع است .\r\nچون آب « شط » در ما بين قلعهء شهر واقع است ، آبِ « شط » شهر را نمىگيرد ، ولى آب كوه ، رودخانه‌اى است كه براى معبر آب كه داخل شهر مىشود ، يك راه آب ساخته‌اند ؛ مثل « پل خواجوى اصفهان » ، البته سيصد چشمه آن پل چوبى دارد ، از پنج فرسخى برداشته‌اند آن پل را ، كه از سنگ و آهك در نهايت مضبوطى ، آب را سوار كرده‌اند ، داخل شهر مىشود ، و به خانه‌ها قسمت مىشود ، آب گوارا است و موسوم به « عين على »\r\nيك مسجد دارد بسيار بزرگ ، مسمّى به « اولى جامع » ، خيلى زينت دارد ، مىتوان گفت طرح « مسجد شاه طهران » را ، از روى نقشهء آن ريخته‌اند ، امتيازى كه اين جامع دارد صحنش وسيع‌تر ، و ديوارهاى آن از سنگ سياه تراشيده ، و تماماً منبّت كارى است ، و زير طرّه ديوارهاى صحن را ، در پهنى نيم ذرع ، از مرمر سفيد بالا برده و سى جزو قرآن را به تمامه ، به « خط كوفى طغرائى » « 1 » ، در يك وضع روح‌افزا ، در روى همان مرمرها ، به طور حاشيه نوشته و حجارى كرده‌اند .\r\n\r\n\r\n","description":"","footnote":"\r\n( 1 ) - طغرى چند خط منحنى تو در تو را گويند كه اسم شخص در داخل آن خطوط گنجانده شود بيشتر درروى مسكوكات يا مهر اسم نقش مىكنند .\r\n","page_name":" 64 ","page_number":64},
  {"content":"\r\n\r\nبعضى برآن‌اند كه اين جامع در قديم‌الايام كليساى « آشوريان » بوده است . يك درويش منزوى ، در آن مسجد منزلى داشت ، « حاجى عثمان » نام ، ملاقات كردم .\r\nنقش‌بندى « 1 » و پيرمرد بىكمالى بود .\r\nحمام‌هاى خوب دارد ، جميع عملهء حمام ارمنى است ، دلاك ، استاد ، آب گير ، همه را ارمنىها خدمت مىكنند ، بلكه اكثر خدامِ بزرگان ، در خانه‌هايشان ارمنى است . بازار خوب [ و 
  ] كاروان سراى خوب دارد ، بيرون شهرش كه عبارت از دو سمتش باشد ، خيلى صفا دارد ، از پشت بدنه كه به آن ارتفاع اتفاق افتاده است ، يك پارچه سبز و خرم است الى كنار « شط » ، هر چه در صفاى بيرون شهر عرض كنم كم است ، مثل « بروجرد » به نظرم آمد ، ليكن از « بروجرد » صد چندان قشنگ‌تر است ، يخ فراوان ارزان دارد ، يخ‌اش مثل يخ معدن است ، شربت آلات بسيار عجيب و غريب ، قنادها مىسازند ، نهايت تازگى دارد ، شربت حرير و شربت بنفشه ، كه دخلى به ساير شربت بنفشه ندارد ، شربت بنفشه در همه جا درست مىكنند ، ليكن در اينجا چنان عمل آرند ، هركس مىخورد ، چندان با آب ليموى شيرازى فرق نمىدهد ، اصل صفا و طعمش را ، حقير دو روز سعى كردم ، همه شربت‌هايش را ياد گرفتم . و اين شربت دارها ، كلًا ارمنى است و در مملكت « روم » خيلى صرف مىشود . شربت‌آلات « ديار بكر » مثل آب ليموى « فارس » [ است 
  ] ، اين شربت‌ها را بار مىبندند ، به شهرها مىبرند ، تاجر دارد .\r\n\r\nديار بكر\r\n« ديار بكر » شهرى است معظم و معروف ، و مركز ولايت از درجهء دوم ، و واقع در ساحل غربى « رود دجله » ، اطراف شهر را يك بدنه خيلى بلند ، از سنگ‌هاى مربع تراشيده ، كه هفتاد و دو برج دو طبقه دارد ، محاط است ، پنج دروازهء بسيار عالى دارد ، موسوم به « طاغ قپوسى » در شمال و « سيورك قپوسى » در غرب و « ماردين قپوسى » در جنوب و « صوقپوسى » در شرق و « اوغروُن قپوسى » در شمال شرقى اين قلعه است . ارك اين\r\n\r\n\r\n","description":"","footnote":"\r\n( 1 ) - عضو فرقهء نقش‌بنديه\r\n","page_name":" 65 ","page_number":65},
  {"content":"\r\n\r\nقلعه در وسط شهر واقع ، و اطرافش محاط به قلعه عليحده است ، و بناى اين قلعه منسوب به « رومانيان قديم » است .\r\nدر بالاى دروازهء « ماردين » ، نشانهء شير و خورشيد را به روى سنگ حكّ كرده‌اند ، باغات اين شهر در سمت جنوبى و مشرقى ، روح افزاى مسافرين مىباشد . در « ساحل دجله » ، هندوانه و خربزه ، به حصول « 1 » مىآيد ، كه بدون اغراق دو عددش بار يك شتر مىشود .\r\nدر اطراف شهر ، بيش از دو هزار كفترخانه موجود است ، كه چلقوزِ در آنجاها جمع شده را ، رشوه به مزروعات « 2 » مىدهند . « سليمان بن خالد بن وليد » در اين شهر مدفون است ، هر شخصى [ كه 
  ] داخل اين شهر شود ، اگر سالَك در نياورده باشد ، حتمى است كه در خواهد آورد ، و تا سالش تمام نشود ، خوب نخواهد شد .\r\nجز مركبات و خرما ، تمامى ميوه‌جات و بقولات و حبوبات ، حتى برنج و پنبه و حرير و ترياك حاصل مىشود . سه هزار سرى دستگاه حرير بافى در اين شهر است ، زرگرها و مسگرها و علاقه‌بندها ، بازار عليحده و مخصوصى دارند . انواع و اقسام پارچه‌هاى حريرى و پشمى و گلابتونى « 3 » بافته ، به خارج مىفرستند ، و انواع اوانى « 4 » و ظروف ، از مس و مفرغ « 5 » و نقره و طلا مىسازند . شصت و دو هزار نفس ، در تحرير جديد اين شهر ثبتِ دفتر شد . سه خمس [ آن 
  ] اهالى « اسلام » ، و يك خمس آن ، از مذاهب مختلفهء « نصارى » ، و نيم خُمس نيز « يهودى » [ هستند . 
  ]\r\nنظر به قاعده معمارى ، وضع خانه‌هاى اين شهر ، مثل وضع خانه‌هاى « طهران » است ، امتيازى كه اين خانه‌ها دارد ، فرش حياط و ديوارها ، كلًا از سنگ سياهِ تراشيده شده است ، چون تمامى در و ديوارهاى ابنيه ، و فرشِ كوچه‌ها از سنگ سياه ، و چادرهاى زنان اسلام ،\r\n\r\n\r\n","description":"","footnote":"\r\n( 1 ) - به دست مىآيد\r\n( 2 ) - كود به زراعت‌ها مىدهند\r\n( 3 ) - گل‌هاى برجسته كه با رشته‌هاى نقره يا طلا در روى پارچه مىدوزند .\r\n( 4 ) - جمع آنيه به معنى ظروف\r\n( 5 ) - آلياژى است از مس و قلع به رنگ‌هاى مختلف سرخ ، سرخ كم رنگ ، زرد و نارنجى كه از لحاظ صنعت‌بهتر از مس خالص است در ريخته گرى و مجسمه سازى و امثال آن استفاده مىشود .\r\n","page_name":" 66 ","page_number":66},
  {"content":"\r\n\r\nو به خصوص تمامى سگ‌هاى اين بلده سياه است ، تركان موسوم به ( قره آمد ) نموده و شاعرى در بيت آتى هجو كرده است :\r\n ايت قرا عورت قرا اولر قرا درلر قرا * اى قرا قلب اهلنه مجمع اولان آمد قرا \r\nچون اين شهر ، محسوب از بلاد « بين النهرين » است ، چند دفعه به واسطه جنگ‌هاى « رومانيان » و « ايرانيان » و « يونانيان » خراب شد ، و در زمان امپراطورى « آلانس » و « والانسيه » باز آباد شده است .\r\nمسلمان‌هاى قديم اين شهر از اولاد عرب ، و زيتونى رنگ‌اند ، اما « ارامنه » و « كلدانىها » و « جديدالاسلام‌ها » سفيدگون ، و مثل اهالى « ماردين » هستند ، جماعتى از شعراى معروفِ منسوب به اين شهر ، در تذاكر مسطور است . عموم اهالى مالك به جودت قريحه « 1 » ، و داراى طبع شعر و اهل ذوق‌اند « قِرْتى » ، و عقرب مثل پشه و مور زياد ، و عقاربش بىآزار است .\r\nدر سال ( 957 ) ميلادى ، موافق ( 347 ) هجرى ، اين شهر شهير ، داخل حوزهء اسلاميه گرديد و از آن روز تا حال در دست اسلام بوده و هست .\r\n\r\nاحوال ملوك ديار بكر\r\n« كاتب چلبى » « 2 » مىگويد :\r\nسيصد سال قبل از هجرت ، حكم‌دارىِ اين مملكت ، از جانب پادشاهان « ساسانى » ، به قبيلهء « بكر بن وائل » از عرب داده شد . در سال دويست قبل از هجرت « حُجر آكل المرار بن عمرو كنده » ، « 3 » « ديار بكر » را ضبط و دولت « بنىكنده » را تأسيس نمود .\r\n\r\n\r\n","description":"","footnote":"\r\n( 1 ) - خوبى و نيكويى ذوق\r\n( 2 ) - مصطفى بن عبداللَّه ايكنجى - معروف به حاجى خليفه و مقلب به كاتب چلبى ( 1017 - 1067 ه . ق . ) نويسنده ترك تبار تازى نويس سدهء يازدهم هجرى و صاحب كشف الظنون است .\r\n( 3 ) - حجر بن عمرو آكل المرار از پادشاهان حاكم بر كِنده بوده و بيست و سه سال نيز سلطنت نموده است تاريخ يعقوبى : 1 / 268\r\n","page_name":" 67 ","page_number":67},
  {"content":"\r\n\r\nاين حكومت ، گاه تابع به « اكاسره » ، و گاهى هم به « قياصره » مىشدند . در سال هفدهم هجرى « عياض بن غنم » فتح كرده ، جزيه مقرر نمود ، بعد « عباسيان » ضبط كردند ، گاهى هم به دست « قياصره » مىافتاد .\r\nدر سال ( 347 ) « ناصرالدوله بن حمدان » ، از « روميان » مسترد ساخت و حكومتش به « بادى » نامى از اكراد داده بود . بعد از فوت « ناصرالدوله » ، « بادى » در حكومت استقلال به هم رسانيد . در سال ( 380 ) فرزندان « ناصرالدوله » ، جنگيده ، « بادى » را كشتند ، تا به سال ( 392 ) اين مملكت از دستى به دستى رسيد ، و در سال مذكور « ابوعلى بن مروان الكردى » ، دولت « مروانيه » را در اين شهر تأسيس نمود .\r\nدر سال ( 447 ) « فخرالدوله بن جهيز » ، از سردارهاى « ملكشاه سلجوقى » ، اين مملكت را ضبط ، و « بنىمروان » را منقرض نمود ، و به امر « ملكشاه » حكومتش را بالاستقلال ، به امير « ارتق بن اكسك » داد . در سال ( 796 ) ، « امير تيمور » ضبط نمود ، و حكومتش [ را 
  ] به « قره ايلوك عثمان » [ كه 
  ] از طايفهء تركان « آق‌قيونلو » ، موسوم به « بايندرى » هستند داد . در سال ( 913 ) « شاه اسماعيل صفوى » فتح نمود ، و « سلطان سليم عثمانى » نيز [ در سال 
  ] 920 ، از دست « شاه اسماعيل » گرفته ، ضميمه ممالك خود كرد .\r\nانتهى .\r\n\r\nوالى ديار بكر\r\nوالى « ديار بكر » ، « خيرالدين پاشا » نام دارد ، از وزراى دولت است ، چهل سال دارد ، به نهايت انسان تمام است ، مهمان‌نواز ؛ آدمِ باسليقه [ و 
  ] دائماً به درد رعيت مىرسد ، بىطمع ، بسيار انسان متعارف ، در كارها دقيق ، به حقير نهايت اكرام را نمود ، صورتاً بسيار شبيه است به « ميرزا نبىخان » . اول ملاقات چنان بر حقير مشتبه شد [ كه 
  ] از دور ديدم ، گفتم « ميرزا نبىخان » اينجا چه مىكند خيلى آدم نجيبِ متشخصى [ است . 
  ] بسيار حظ كردم ، باز « پاشاى ديار بكر » ، امضاى « بيُورلدى » يعنى فرمان « اسعد پاشاى » والى « موصل » داد ، كرايهء اسب چاپارخانه را معاف داشت ، الى حدّ خودش ، مسافات حدّش ، هجده فرسخ بيشتر نبود .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nخيرالدين پاشا\r\n« چركسى الاصل » ، و زر خريد « خسرو پاشا » بود چون خيلى باهوش و دانا بود ، « خسروپاشا » او را ترقى داد و تا به درجهء وزارت رسانيد ، بعد از وفات « سلطان محمود » « سلطان عبدالمجيد خان » كنيزان پدر را به شوهر داد ، كنيز بسيار خوشگل و قابلِ باهنرى هم ، بنا به استدعاى يكى از وزرا ، به « خيرالدين پاشا » داده بود . از اين كنيز ، از براى « پاشاى » مشاراليه ، دو پسر و يك دختر به وجود آمد ، شبى « پاشا » در اندرون از خانم ، مملكت و اصل و نسبش را مىپرسد ، خانم هم حكايت مىكنند . از حكايت خانم ، « پاشا » مىفهمد كه زن ده سالهء خود ، خواهر تنى خود بوده است ! !\r\nصبح واقعه را به علما اظهار [ مى 
  ] نمايد و علما نيز فتوى به حلالى اولاد ، و حرامى دخول مىدهند . بيچاره « خيرالدين پاشا » ، پشيمان از گرفتن زن ، و خانم نيز نادم از شوهركردن زندگانى نموده ، در سال ( 1290 ) ، هر دو در يك روز وفات يافتند ! !\r\n\r\nسيورك\r\nمنزل نوزدهم « سيورك » ، هجده فرسخ است ، ما بين « سيورك » و « دياربكر » ، يك كوه عظيمى است ، مسمى به كوه « قراجه داغ » ، قريب دوازده فرسخ اين راه كوه است ، همه‌اش سنگلاخ ، سنگ‌هاى سوختهء سياه ، كه اسب در سه ساعت يك فرسخ نمىتواند تمام كند . بسيار بد راه است و با اين طولانى ، اكثر جاهاى آن راه ، محل خوف است .\r\nدر وسط كوهِ مزبور ، كه طرف « سيورك » باشد ، سه چشمهء آب است پهلوى هم ، كه دو دقيقه دست را نمىتوان ميان آب آن نگاه داشت ، به شدّت سرد « 1 » و گوارا است كه حد ندارد ، به آن زحمت آن راه ، خوردن يك جام از آن آب مىارزد ، « سيورك » قصبه‌اى است [ كه 
  ] هزار خانه ، رعيت دارد ، از ميان درّه واقع است ، از توابع شهر « خرپوت » .\r\n\r\n\r\n","description":"","footnote":"\r\n( 1 ) - در متن به « شدتى سردى » آمده است .\r\n","page_name":" 69 ","page_number":69},
  {"content":"\r\n\r\n\r\nخرپوت « 1 »\r\nمنزل بيستم « خرپوت » ، مسلمى دارد ، « عمر بن خالد » ، جوانى است هجده ساله ، تازه پدرش مرده بود ، جاى پدر او را نشانده بودند ، چند نفر از اهل آن قصبه ، ريش‌سفيدها جمع مىشوند ، به امر و نهى آن ولايت مىرسند ، در باب اجرتِ مال تاتارخانه ، با حقير گرفت و گيرى كرد . به اين مناسبت كه اين قصبه تعلق به والى « خارپوت » دارد ، تو از آن والى حكم ندارى ، بالاخره وجه نداديم . يك لوله تفنگ به عنوان رهن داديم كه بسپارند در منزل « اورفه » وجه بدهم ، از عقب تفنگ را پس فرستاده ، و عذر زياد خواسته بود ، سوار مستحفظ همراه نمود كه مهمان دولت است .\r\n\r\nتوضيح\r\nلفظ خرپوت مأخوذ از « كارپرت » است ، كه در زبان ارمنى [ معنى 
  ] قلعه سنگى را دارد ، و رسم‌الخط آن همين است كه در فوق نوشته شد ، امروز ، مركز ولايت ، « معمورة العزيز » و در ترتيب ولايات ، از ولايات درجهء ثالثه محسوب است .\r\nدر تواريخ قديمه ، اسم اين شهر را « حِصن زياد » ضبط كرده‌اند ، در شمال غربى « ديار بكر » واقع ، و صد كيلومتر از آن شهر دور است . در تحرير جديد ، سى و پنج هزار نفس ، ثبت دفتر نفوس شد .\r\nيك كُتُب خانه « 2 » عمومى ، كه داراى پنج‌هزار كتب نفيسه خطى است و [ همچنين 
  ] تلگرافخانه ، مريض‌خانه ، مكاتب رشدى و اعدادى ، و سربازخانه‌ها [ ى 
  ] منظم ، و انبار اسلحه و ارك حكومت ، و اصلاح خانه دارد . متاعش پارچه‌هاى حرير با قيمت ، و پنبه بادوام است . تمامى دهاتش معمور و محصول خيز است . پنبه ، حرير ، برنج ، ترياك ، انواع بقولات و حبوبات و ميوه‌جات در او حاصل مىشود . علما و شعرا و محبوب و محبوبه‌اش كثير ، و مثل ساير است .\r\n\r\n\r\n","description":"","footnote":"\r\n( 1 ) - در توضيحاتى كه ذيل نام اين محل آمده با الف يعنى « خارپوت » نوشته شده است .\r\n( 2 ) - كتابخانه\r\n","page_name":" 70 ","page_number":70},
  {"content":"\r\n\r\n\r\nعمر بن خالد\r\n« عمر بيك بن خالد بيك » ، يكى از امراى معروف خانواده « چوته لى اوغلى » است كه اين خانواده ، با فرمان « سلطان سليمان قانونى » ، مالك اين مملكت مىبودند . چون برادر بزرگش « سليمان پاشا » ، در آن ايام در معدن ارغنى ، كه معدن بسيار با نفع مس است ، مىنشست ؛ برادرش « عمربيك » كه اكنون مرده است ، و پدر « مصطفى بيك » بوده ، در آن وقت حكومت داشته است . و « مصطفى بيك » نيز چند سال قبل از [ او 
  ] وفات يافت و دو پسر از او ماند . يكى « احمدبيك » و يكى « عمربيك » است ، چون اين « عمربيك » خيلى محبوب بود ، « مصطفى شاكر افندى » نامى ، از شعرا غزلى در حق وى گفته بود كه از آن غزل همين دو بيت در ياد است :\r\n عمرمك وارى عُمَرْ وار اوله سن تا به قيام * عدل ايدوپ اولور ايسه‌ك عاشق زاره مانوس\r\nعمر سعد ديرم اولوقت اى شوخ سكا * عدل قيلماز بنى آواره قيلرسن افسوس \r\n\r\nاورفه\r\nمنزل بيست و يكم « اورفه » ، هجده فرسخ است ، در بين راه كه خاك « اورفه » است ، در چهار فرسخى دهكدهء خرابه‌اى است ، حالا ايلاتِ چادرنشينِ اكراد منزل دارند ، نقل مىكردند در اين مقام ، مجنون با ليلى ملاقات كرده كه بيهوش شد . اسم اين « 1 » . . .\r\n\r\nراس العين\r\n[ منزل بيست و دوّم در رأس العين 
  ] در قديم‌الايام شهرى بوده و آثار قديمه در او بسيار است ، حتى خانه‌ها ديده مىشود ، كه در و ديوار و سقف آنها را از تخته سنگها\r\n\r\n\r\n","description":"","footnote":"\r\n( 1 ) - جمله به همين صورت ناقص تمام مىشود ، ليكن در دو صفحه بعد ويژگىهاى شهر « اورفه » به تفصيل آمده ، و ما آن را به دنبال همين بخش آورده‌ايم .\r\n","page_name":" 71 ","page_number":71},
  {"content":"\r\n\r\nساخته‌اند . اكنون قصبه‌اى است معمور ، و مهاجرين چچان « 1 » ، كه از روسيه هجرت به خاك « عثمانى » كرده‌اند مسكون‌اند . از جانب ديوان ، مسجد و حمام و چند باب مدرسه بنا گرديد . نايب الحكومه لواء ( روز ) ، تابع « حلب » در اينجا مىنشيند . نفوس قصبه عبارت از شش‌هزار و چند صد نفر است .\r\n\r\nويژگىهاى اورفه\r\n« اورفه » شهرى است قديم ، در دامنه كوه محقرى واقع است ، قلعه دارد ؛ بازار ، دكان ، حمام ، مسجد ، [ دارد 
  ] مثل ساير شهرها ، در خارج جاى بلندى كه به قلعه نگاه مىكند ، طور غريب به نظر مىآيد . اولًا شهرش وسيع [ و 
  ] گرد ، ميانش جمع شده [ و 
  ] آخرش درازِ كشيده ، تحقيق كردم [ كه 
  ] اين چگونه طرح است ، چنين تركيب قلعه نمىشود ، ذكر كردند كه اين تركيب اسم « عمر » است . اول شهر كه نظر مىكند وسعت دارد ، آن دايره عين است ، وسط كه جمع شده ، به نظر مىآيد علامت ميم است ، آخر شهر كه كشيده و باريك است راء است ، اين مىشود « عمر » ، تصديق كردم .\r\nعلامت « منجيق نمرود » كه « حضرت ابراهيم » را ميان آتش انداخته ، بالاى كوهى كه مشرف بر شهر است ، از سنگ ساخته‌اند ، باقى است و از منجنيق حواله كرده‌اند رو به آتش ، كه امر رسيده است .\r\nهمان مكانِ آتش ، يك درياچه است ، خيلى عظيم ، قريب بيست سنگ آب از آن جا جارى است . ماهىهاى اقسام مختلف دارد ، كه آن ماهى را مبارك نمىدانند صيد نمايند اهل آن شهر ، بنده ماهى ديدم در آن جا ، بسيار شبيه به ماهى قزل‌لاله « 2 » ، ديگر نمىدانم همان جنس بود ، يا آن كه شبيه بود ، باغاتى دارد ، آب و زراعت كم داشت ؛ مردم شكايت داشتند .\r\nحاكم « اورفه » كه به اصطلاح خودشان « قايم‌مقام » ، يك مرتبه از وزرا كمتر است ، « عثمان پاشا » نام بود ، ملقب به لقب ( خزانه دار ) ، در « بغداد » همراه « على پاشاى » درويش\r\n\r\n\r\n","description":"","footnote":"\r\n( 1 ) - چچن\r\n( 2 ) - قزل آلا\r\n","page_name":" 72 ","page_number":72},
  {"content":"\r\n\r\nمدتى بوده و هميشه حكومت كرده ، از خانواده‌هاى شهر « دياربكر » است ، آدم نجيب است ، قريب شصت سال دارد و ريشش سفيد ، ولى قوه و قدرتش البته از جوان‌هاى بيست و پنج ساله بيشتر است ، آدم قطورِ شكم گنده است ، اكثر اوقات حاكم و ضابط بوده ، آدمى است بسيار باسليقه ، ماه رمضان بود رسيدم ، بنده را اكرام كرد ، پيشخدمت باشى خودش را استقبال فرستاد ، در سراى خود منزلِ منقّح « 1 » داد ، به ابرام « 2 » ، يك شب و روزم نگاه داشت ، وقت افطار با هم بوديم . يك ربع ساعت به غروب مانده ، افطار كرد و سير شد ، بعد گفت توپ مغرب را بياندازند ، اسباب افطارش بسيار منقح بود ، همه ظروفش بلور خوب ، چينىهاى كهنه و غذايش همه مأكول ، خاصه يك باقلوا مانندى درست كرده بود ، همه از عرق بيدمشك ، بسيار لذيذ بود .\r\n\r\nتوضيح\r\n[ باقلوا 
  ] عبارت از هشتاد يوخه « 3 » در نازكى كاغذ سيگار [ است 
  ] ، كه ميان يوخه‌ها مغز بادام ، يا پسته ، يا فندق ، يا گردوى كوبيده ، يا به ، يا گلابى ، يا سيب رنده شده ، يا آلبالو ، يا توت فرنگى و غيره روى هم ديگر گذارده ، در روغن مىپزند ، و شكر را در گلاب يا در عرق بيدمشك يا غير ، به قوام « 4 » عسل آورده ، به روى همين يوخه مىريزند . اين غذا را در هيچ مملكتى مثل « شام » نمىتوانند تهيه نمايند . مگر آشپز شامى باشد يا در « شام » تربيت بيابد . ( انتهى )\r\n« پاشاى » مشارٌ اليه ، با قهوه و قليان و چپق چندان آشنايى نداشت . بر خلاف ساير « عثمانىها » ، بسيار باقوه و قدرت بود . پيرمردِ جوان دلى ، گردن قوى ، خوش بنيه‌اى بود ، بىسليقه هم در باب كلوله بازى ، يعنى بچه بازى نبود ، دو تا كلولهء مقبولِ خوش لباس داشت ، اكثر اهل عجم را مىشناخت ، چون در « بغداد » زياد معاشرت با زوار داشت ،\r\n\r\n\r\n","description":"","footnote":"\r\n( 1 ) - خانه پاكيزه و خوب\r\n( 2 ) - اصرار و پافشارى\r\n( 3 ) - مأخوذ از تركى به معنى نان نازك است .\r\n( 4 ) - اعتدال ، قامت\r\n","page_name":" 73 ","page_number":73},
  {"content":"\r\n\r\nخاصه آن سال كه به نواب « مهد عليا » ، عازم زيارت « عتبات عاليات » بود ، « عثمان پاشاى » مزبور ، از جانب « على پاشا » مهمان دار بوده ، تفصيل احوال ايشان را ذكر مىكرد . اظهار محبت و اخلاص به اهل بيت مىكرد ، محب بود ، ولى مذهب معينى نداشت .\r\nاز « اورفه » الى « حلب » پنجاه فرسخ راه است ، در تحت حكم « عثمان پاشا » است ، از جانب والى « حلب » ، مولودخانه حضرت « ابراهيم خليل اللَّه » در آنجا است . عمارتى است تكيه مانند ، در كمال صفا است ، آب جارى دارد و يك نهر بسيار بزرگ ، مشتمل به دويست ذرع ، عرضاً بيست ذرع ، در پهلوى مولودخانه جارى است . يك طرف آن نهر مسجد ساخته‌اند ، و دو صحن براى مسجد قرار داده‌اند ، به آن نهر نگاه مىكند ، « 1 » درخت‌هاى سبز در آن صحن‌ها ديدم ، و طرف ديگر نهر چند خانه است در كمال صفا ، جايى است مىتوان چند ساعت روز را زيست كرد ، و يك بازارچه دارد . « اورفه » بسيار قشنگ است ، قريب دويست در دكان است ، كه دو طرفش طاق بلند دارد ، همه‌اش از سنگ . ستون‌هاى سنگى دارد ، سقف بلند دارد و درهاى بزرگ از آهن در آن هواى گرم ، « اورفه » نهايت خنكى را داشت .\r\n\r\nتوضيح\r\nقدما اين شهر را موسوم به « رافيا » كرده بودند ، در تواريخ اسلام اسمش « رها » است ، در كتب تواريخ فرنگ « زريسو » ضبط است ، در اين شهر ، جامع بزرگ بسيار قشنگى است موسوم به ( اولى جامع ) ، يعنى جامع بزرگ ، و قلعه خرابى دارد ، معروف به « سرايه « 2 » نمرود » ، مسكن چهل هزار نفس است .\r\nمغاره‌اى « 3 » است در زير قلعه ، معروف به مسقطالرأس « حضرت ابراهيم خليل اللَّه عليه السلام » و در همين مغاره ، صندوق سبزى است ، مىگويند كه گهوارهء آن حضرت است ، و محله‌اى كه در اتصال اين مغاره است ، موسوم به « كوثا » است .\r\n\r\n\r\n","description":"","footnote":"\r\n( 1 ) - مشرف به آن دو نهر\r\n( 2 ) - سراى نمرود\r\n( 3 ) - غار\r\n","page_name":" 74 ","page_number":74},
  {"content":"\r\n\r\nدر تورات يهود ، اسم مسقط الرأس « حضرت ابراهيم » را « كوثا » ضبط كرده‌اند ، ولى « كوثا » از قراى « بابل » است . قبر حضرت « ايوب » عليه السلام و « جابر الانصارى » و « ابوعبيدة الجراح » از اصحاب رسول و « بديع الزمان همدانى » و « مسعود الخراسانى » ، از معارف رجال در آنجا مدفون‌اند ، مقابر ايشان زيارتگاه انام است .\r\nدر قديم‌الايام ، آتشكده بزرگ « مجوسان » در اين شهر بود ، از تمام ممالك ، آتش پرستان هر سال ، زوّار زياد به اين شهر آمده ، در اين « آذركده » به آتشِ فروزان ، پرستش مىكردند .\r\nاين شهر در زمان « رومانيان » مدتى پايتخت بود ، و صد سال قبل از ميلاد ، « پرنس‌هاى » معروف و ملقب به « آبقار » ، قرب چهار صد سال در اين‌جا حكومت كردند . نام اين شهر در كتب تواريخ قديمهء اسلام « رحبه » و « رقه » و « رها » است .\r\nاهالى اين شهر به شجاعت مشهوراند ، دين عيسى را پيش از همهء اهالى ممالك ، اهالى « اورفه » گرويدند . « عين خليل الرحمن » به نام نهر ، كه چشمه‌اش در جنب قلعه است ، از زير قلعه داخل در حوض كبيرى كه از سنگ تراشيده ساخته‌اند ، و طولش صد ، و عرض آن هفتاد ذرع شده ، تمامى باغات و مزروعات را اروا و اسقا « 1 » مىنمايد .\r\nخانقاهى كه « سلطان سليمان قانونى » ، از براى فقراء و دراويش و ابناى سبيل بنا كرده ، امروز هم معمور است . در اين خانقاه بيش از سيصد نفر هر روز اطعام مىشوند .\r\nدو ستونى است از سنگ ، كه در يك برج قلعهء مذكوره نصب كرده‌اند ، و قرب سى ذرع از يكديگر فاصله دارند ، اهالى برآن‌اند كه اينها ، دو ستون منجنيق « نمرود » است كه « حضرت ابراهيم » را ، به همان منجنيق به آتش انداخت ، جماعتى از فضلا و ادبا و شعرا منسوب به اين شهر است ، على الخصوص « نابى » كه « سلطان الشعراى روم » است ، يكى از پرورش يافتگان اين شهر است . « 2 »\r\n\r\n\r\n","description":"","footnote":"\r\n( 1 ) - آبيارى\r\n( 2 ) - منزل بيست و دوم نيز به نام « اورفه » آمده بود كه به دليل ارتباط و پيوستگى مطلب با منزل بيست و يكم يك جا ذكر گرديد .\r\n","page_name":" 75 ","page_number":75},
  {"content":"\r\n\r\n\r\nمنزل بيست و سيم بيره‌جك\r\nقصبه‌اى است ، هجده فرسخى « اورفه » ، از توابع « اورفه » است ، قريب هزار خانه رعيت دارد . قلعهء سنگى و رودخانه كوچكى دارد ، كه داخل « فرات » مىشود ، در اينجا « فرات » را با كشتى عبور مىكنند ، ما هم با كشتى عبور كرديم ، اسب حيوان بارگير را ، ميان كشتى عبور مىدهد . « احمد افندى » نام مُسلِم داشت ، از رعيت روس بوده ، مسلمان شده است [ او را 
  ] حاكم كرده‌اند .\r\n\r\nتوضيح\r\nاين شهر را « بئرة الفرات » نيز مىگويند ، مركز قضاى « بيره‌جك » ، تابع لواى « اورفه » من توابع لواى « حلب » [ مىباشد . 
  ] در بالاى تپه‌اى واقع در ساحل شرق شمالى رود فرات ، قلعه متين و معتبرى دارد ، درّه معمورى دارد معروف به « وادىالزيتون » ، انواع اشجار مثمره و غير مثمره ، « 1 » و بساتين اين دره را نمونه بهشت ساخته است .\r\n\r\nمنزل بيست و چهارم قولپلر « 2 »\r\nبيست [ و 
  ] چهار فرسخى است ، ولى ما بين « بيرجك » و « قولپلر » ، بسيار آبادى است .\r\nدر هر نيم فرسخى [ يا 
  ] يك فرسخى ، دهاتِ آباد است ، روى هم رفته يك ده است ، دوازده فرسخى « حلب » قريب صدخانوار « 3 » مىشود ، جميعاً « اهل حق » هستند ، آشكار حركت مىكنند ، نهايت محبت و مهربانى به اهل عجم مىكنند دائماً .\r\n\r\nشهر حلب\r\nمنزل بيست و پنجم شهر حلب شش فرسخ [ است . 
  ] انصاف اين است [ كه 
  ] شهر\r\n\r\n\r\n","description":"","footnote":"\r\n( 1 ) - ميوه دهنده و بدون ميوه\r\n( 2 ) - در نقشه « آقچاقوپونلو » نوشته شده است .\r\n( 3 ) - اصل : خانه‌وار\r\n","page_name":" 76 ","page_number":76},
  {"content":"\r\n\r\n« حلب » ، از جمله شهرهاى معظم [ و 
  ] معروف مملكت « روم » است ، در شهريّت قصور « 1 » ندارد و آنچه متاع فرنگستان در « روم » و عجم است ، در شهر « حلب » مقدور است . از همه اجناس ، خوراكى ، پوشاكى ، اسباب حرب و جواهرآلات ، آنچه كه به تصور بيايد ، هم « 2 » مىرسد . داد [ و 
  ] ستدى كه در « حلب » مىشود ، در خود « اسلامبول » كه پايتخت دولت « روم » است ، نمىشود .\r\nو تجّار همه دول ، و قنسول همه دول ، در « حلب » ساكن است ، هجده قنسول به قلم آورديم از دول‌هاى مختلف ، كه ساكن هستند ، به سبب تجارت ، وجه گمركش حساب كرديم ، صد و سى و دو هزار تومان . و اكثرى « 3 » قنسول‌ها ، از همان اهل ولايت است كه از دولت‌ها وكيل كرده‌اند و مواجب مىدهند ، مشغول خدمت هستند . حتى از جانب « ايلچى ايران » كه در « اسلامبول » مقيم است ، قنسول دارد كه وكيل مىنامند ، الّا در دولت « انگليس » و « فرانسه » ، كه قنسول‌شان از اهل مملكت خودشان است .\r\nبه نهايت شهرى معمور است ، عمارت‌هاى بسيار خوب دارد ، اكثر از خانه‌هاى رعيت و تجّارشان ، بيست هزار تومان مصارف شده ، بسيار اين گونه عمارات هست ، حجّارى « 4 » كه در شهر « حلب » شده ، در هيچ مملكت نديديم . جميع خانه‌هاى فقير و غنى عوض خشت [ و 
  ] آجر ، كلًا سنگِ تراش صَرف شده ، پاره‌اى خانه‌هاى معتبر مشهورشان ، اطاق و ايوان را چنان با سنگِ الوان ، منبت‌كارى كرده‌اند و نقاشى از خود سنگ نموده‌اند ، البته قالى هراتى را ، به آن منقحى و پاكيزه‌گى نمىتوان بافت ، كه سنگ را به اين نوع جفت‌گيرى كرده‌اند . مثل اينكه خوانچه « 5 » خاتم را چگونه خاتم كارى مىكنند ، به جهت اين كه در كوچه‌هاى « حلب » انواع [ و 
  ] اقسام رنگ‌ها ، سنگ هَمْ مىرسد ، جميع سنگ‌ها را\r\n\r\n\r\n","description":"","footnote":"\r\n( 1 ) - كوتاهى\r\n( 2 ) - فراهم مىآيد\r\n( 3 ) - بيشتر\r\n( 4 ) - سنگ كارى\r\n( 5 ) - طبق چوبى چهار گوش كه در آن ميوه يا شيرينى يا چيز ديگر بگذارند و در روى سر از جايى به جاىديگر ببرند .\r\n","page_name":" 77 ","page_number":77},
  {"content":"\r\n\r\nجمع كرده‌اند ، فرش ساخته‌اند ؛ و بسيار هم گران تمام مىشود . ذرع اندر ذرع سنگ كارى فرش را برآورد كرده‌اند ، ذرعى بيست تومان الى ده تومان به تفاوت تمام مىشود .\r\nعيبى كه دارد ، چنان شهر معظمى به قدر كفايت آب كم دارد ، و بازارهايش تفصيل غريب دارد ، به‌قدر يك شهر بزرگ متعارفى ، بازار و كاروان سرا دارد ، نه اين است ، يك چارسوق بلند دارد ، از سر شهر الى آخر شهر چنان است ، بازارها را در وسط معموره ، چنان قرار داده‌اند كه بازار است‌مثل كوچه‌هاى شهر بزرگ ، چنان كه از هم‌ديگر كوچه‌ها راه دارد . اين كوچه به آن كوچه ، تو در تو ، و طرح خاص بازارها به آن نوع است ، نهايت صفا را دارد .\r\nمسجدهاى بسيار بزرگ ، همه از سنگ دارد ، خاصه مسجد « حضرت زكريّا » ، كه مسجدى است همه از سنگ . در [ و 
  ] ديوار [ و 
  ] فرش ، صحن مسجد ، از سنگ تراش الوان [ است . 
  ] البته سيصد هزار تومان مخارج شده ، عمارات عجيب دارد و قبر « حضرت زكريّا » ، در ديوار مشرقى آن مسجد است ، كه زيارت گاه همه طوايف است . محل همان درخت كه حضرت را به آن بسته‌اند و منشار « 1 » به فرق مباركش گذاشته‌اند ، علامت آن درخت ، يك ستونِ سنگ بسيار عظيم نشانده‌اند ، حمام‌هاى خوب دارد ، بسيار باصفا ، ولى به طور « روم » ، داخل خزانه نمىشوند ، خلوت‌هاى متعدد دارد ، و زن‌هايش جميعاً بى روبنده راه مىروند ، كلًا صورت باز دارند ، ابداً صورت خودشان را نمىپوشند ، جميعاً سفيدپوست هستند و همگى چادرسفيد سر مىكنند ، صورتشان با چادر چندان فرق ندارد ، آدم مقبول بسيار هم مىرسد ، و كلًّا بىعصمت « 2 » هستند ، به ابرام « 3 » به حضرات حاج اظهار ميل مىكردند .\r\nدر وسط شهر يك تلّ بزرگ است ، كه در عين وسط شهر است ، قلعه [ اى 
  ] از سنگ بالاى آن تل كشيده‌اند بسيار مضبوط ، و يك راه معينى دارد مثل تخت ، پل طور است كه پل سنگى دارد ، و خندق گردى براى آن قلعه قرار داده‌اند ، اگرچه حالا چندان قلعه مزبور\r\n\r\n\r\n","description":"","footnote":"\r\n( 1 ) - ارّه\r\n( 2 ) - بى حيا\r\n( 3 ) - زور و اصرار\r\n","page_name":" 78 ","page_number":78},
  {"content":"\r\n\r\nآباد نيست و مسكون هم نيست ، ولى قورخانه « 1 » بسيار در آن قلعه انبار است ، توپخانه‌شان هم در آن قلعه است . هرگاه در شهر يك اجماع مخالفت اتفاق افتد ، آن قلعه چنان مشرف و مسلّط است براى شهر ، كه يكى يكى خانه‌هاى شهر را تير گلوله توپ نشانه مىزند ، والى دارد « مصطفى پاشا » نام ، ملقب به « مظهر پاشا » ، بسيار آدم نجيب و پاشازاده است ، و متعارف انسانيت دارد . چندان تعصب ندارد ، بلكه اظهار محبت مىكند و براى حقير يك « امزيك كهربا « 2 » » كه پانزده تومان مىارزد فرستاد . حقير را خانهء « احمد آقاى وجوه » مهمانى داده بود ، نهايت اهتمام داشت « پاشاى » مزبور ، براى حقير بسيار خوش گذشت ، ولى بر پدر صاحب خانه لعنت ، سگ متعصبى بود و نهايت بد گذشت .\r\nيك روز پيشتر از ورود والده سركار اقدس ، به « حلب » وارد شدم ، هجدهم رمضان بود ، بعد در اردو منزل به منزل حركت نموديم همراه حاج . مثل سابق چاپارى را موقوف نموديم ، مقصود رسيدن به حاج بود ، [ با 
  ] اين همه تعجيل ، از « بغداد » الى « حلب » نوزده روزه آمديم .\r\n\r\nحَلَب الشّهباء\r\nدر شمال شرقى « شام » واقع ، و دويست كيلومتر دور از اين ، و مركز « ولايت فرات » است . قبل از زلزله كه در سال ( 1238 ) به وقوع آمد ، مقدار اهالى اين شهر شهير قريب به يك كرور « 3 » بود ، اكنون بيش از صد و پنجاه هزار نفس ، در اين شهر پيدا نمىشود . اين شهر شهير را ، « ابوعبيدة الجراح » در سال ( 15 ) هجرى فتح كرد ، در سال ( 659 ) « مغولان » و در سال ( 805 ) « امير تيمور » ، ضبط و خراب نمودند ، بعددست « مصرىها » افتاد ، در سال ( 922 ) « سلطان سليم عثمانى » از دست « مصرىها » گرفت و جزو ممالك عثمانى نمود . جوامع « 4 »\r\n\r\n\r\n","description":"","footnote":"\r\n( 1 ) - اسلحه خانه\r\n( 2 ) - موزيك برقى\r\n( 3 ) - پانصد هزار\r\n( 4 ) - مساجد بزرگ\r\n","page_name":" 79 ","page_number":79},
  {"content":"\r\n\r\nو صوامع « 1 » و حمّامات و تكايا و زوايا « 2 » بسيار دارد . در « تورات يهود » ، اسم اين شهر « پَرَه » است و « تدمر » جديد نيز مىگويند .\r\nكاتب چلبى مىگويد :\r\n« حلب » شهرى است شهير و قديم ، و پايتخت « ولايت فرات » ، قلعه‌اى در بالاى كوه كوچكى دارد بسيار مرتفع ، و رصين « 3 » و ناظر به شهر ، بناى اين قلعه در سال ( 690 ) تمام [ شد . 
  ] باغات و بساتين « حلب » ، نسبت به شهر كمتر است . نهر « قويق » ، حلب را اسقا « 4 » مىنمايد ، خانه‌هاى « حلب » عالى ، بسيار قشنگ است و اطراف شهر محاط به يك سور « 5 » سنگى است ، و در دور قلعه ، خندق عميقى دارد .\r\nدر وسط شهر آب انبارى است كه در ظرف يك سال ، آب آن به اهالى شهر كفايت دارد ، در مقامى است منسوب به « حضرت ابراهيم » كه زيارتگاه هر ملت است ، و همچنين در مقامى است منسوب به حضرت « خضر » ، و زراعت « حلب » را كاملًا با آب باران مشروب مىسازند . هر زمين بركه‌اى دارد ، گندم و جو و پنبه و كنجد و هندوانه و خربزه و غيره كاشته مىشود ، در باغاتش نيز انگور و پسته و سيب و قيسى و انجير حاصل مىشود .\r\nمدارس و مساجد معمور بسيار است ، از آثار عتيقه ، سنگى است مانند سرير و ميانش قدرى منقور « 6 » ، آنچه معلوم است قبر يكى از حكم داران سلطنت كيان « سلوسيد » است . اما امروز « حلب » خيلى معمور ، و عبارت از هفتاد و چهار محله است .\r\n\r\n\r\n","description":"","footnote":"\r\n( 1 ) - جمع صومعه به معنى دير\r\n( 2 ) - جمع زاويه و مجازاً به خانقاه گفته مىشود .\r\n( 3 ) - محكم\r\n( 4 ) - سيراب و مشروب\r\n( 5 ) - قلعه\r\n( 6 ) - كنده كارى شده\r\n","page_name":" 80 ","page_number":80},
  {"content":"\r\n\r\nارك عالى و سربازخانه و توپخانه و مريض خانه‌هاى كشورى و لشكرى و مكاتب اعداديه و رشديه و ابتدائيهء جديدالوضع ، و اصلاح خانه و ساير اماكن عاليه راجع به عموم دارد ، چون طبقات حكم‌داران « حلب » و « شامات » را « كاتب چلبى » مرحوم ، مفصلًا در ذيل فصل « شام » بيان نموده ، حقير هم اجمال آن را در ذيل توصيف « شام » بيان خواهد كرد .\r\n\r\nمصطفى مظهر پاشا\r\n« مصطفى مظهرپاشا » ، بعد از كشته‌شدن « بحرى پاشا » ، از « حلب » معزول و به والىگرى « ارْزَنةُ الرُّوم » « 1 » منصوب شد ، اين شخص دشمن نجباء و اعيان و اشراف بود ، هميشه‌آرزوى اين داشت كه در محل حكومتش متعرضى نباشد كه مستبدانه حكومت نمايد ، آنگاه كه به « ارزنة الروم » والى شد ، بناى حكومت مستبدانه را گذاشت . اعيان و اشراف چون مانع اجراآت كيفيه و خودسرانه او شدند ، به دربار دولت از آنها بد نوشت ، و از براى نفى و اجلاى « 2 » دوازده نفر از اشراف بلده ، فرمانى از دربار استحصال نمود و نفى كرد .\r\nاما اهالى از اين حركت مشاراليه سخت رنجيده ، پنج‌هزار تومان جمع كرده ، با بعضى بى پروايان به « اسلامبول » روانه ساختند ، آنها در باب عالى از او شاكى شده ، در سال ( 1265 ) فرمان معزولى آن وزير را روانه ساختند ، و « طولوم باجى باشى » « اسلامبول » ، كه از اهالى قريهء « هنيزيك » مِن قراى « 3 » « ارزنة الروم » و موسوم به « مصطفى آقا » بود ، مبلغى به او رشوت داده ، هدف تير آتش نمودند . « 4 »\r\n« يالى » « 5 » آن وزير كه با موبل « 6 » ، دويست و بيست و پنج هزار تومان ارزش داشت و هميشه به آن فخر مىنمود ، التماس كردند ، همان روز كه بيچاره « مظهر پاشا » در كشتى نشسته ، داخل « بوغاز « 7 » اسلامبول » شد ، ديد كه « يالى » خود از چهار طرف آتش گرفته ، مىسوزد ، همان آن سكته كرده وفات يافت .\r\n\r\n\r\n","description":"","footnote":"\r\n( 1 ) - ارز روم\r\n( 2 ) - تبعيد\r\n( 3 ) - از روستاهاى\r\n( 4 ) - از روستاهاى\r\n( 5 ) - مأخوذ از تركى به معنى مكان خاص ، منزل ، منزل كنار دريا\r\n( 6 ) - صحيح آن مبل است به معنى اسباب خانه از قبيل ميز و صندلى و ساير اشياء چوبى .\r\n( 7 ) - صحيح آن بُغاز و به معنى تنگه است .\r\n","page_name":" 81 ","page_number":81},
  {"content":"\r\n\r\n\r\n« خان تومان »\r\nمنزل بيست و ششم « خان تومان » سه فرسخى است ، رودخانه محقرى دارد ، كاروان سراى بسيار خوب .\r\n\r\n« سلمى »\r\nمنزل بيست و هفتم « سلمى » نه فرسخ\r\n گر به سرمنزل سلمى رسى اى باد صبا * چشم دارم كه پيامى برسانى زمنش \r\nده معتبر [ ى 
  ] است ، آب رودخانه ندارد ، منحصر است به آب چاه ، كه به قيمت مىفروشند ، در بين راه هم آب نيست .\r\n\r\nمعرّة النّعمان\r\nمنزل بيست و هشتم « معّرة النعمان » قصبچه‌اى است از خاك « شام » ، شش فرسخ بين راه آب ندارد ، دو منزل هم آبش منحصر است به آب چاه . چاه‌هاى فراوان دارد ، اگر ده هزار جمعيت باشد ، آب چاه كفايت مىكند ، زراعتش جميعاً ديم است .\r\nو در اين قصبچه ، چندين مكان شريف و قبور محترمه است ، از آن جمله مسجدى است بزرگ ، گل دسته خيلى بلندى دارد از سنگ ، در آن مسجد گوشه‌اى است معين ، سر مبارك « جناب سيدالشهداء عليه السلام » را در آن مكان ، آن اوقاتى كه بعد از مقدمه ، « خولى اصبحى » - لعن [ لعنة 
  ] اللَّه عليه - به « شام » شوم مىبرد ، يك شب در آن مكان [ قرار 
  ] داده ، قبر « حضرت يوشع بن نون » ، در آن جا مدفون و قبر « اويس قرنى » در آن جا است . در نيم فرسخى « حلب » ، در سر جادهء « شام » ، علامت بزرگِ مقبره مانندى كه صحن دارد ، ساخته‌اند ، باز آنجا هم مكان و منزل سر مطهر مبارك « حضرت ابا عبداللَّه عليه السلام » است ؛ و هر كس از مخلصين ، وارد زيارت آن مكان شريف مىشود ، عليحده اثرى رو مىدهد ، علامت گريه و زارى از وجود انسان بروز مىكند . [ الان در آن جا مشهد و مسجد و زاويه « 1 »\r\n\r\n\r\n","description":"","footnote":"\r\n( 1 ) - خانقاه\r\n","page_name":" 82 ","page_number":82},
  {"content":"\r\n\r\nاست ، و روز عاشورا تمام اهالى مسلمين « حلب » در آنجا جمع شده ، عزادارى مىكنند . 
  ]\r\nو همچنان باز در نيم فرسخى « حلب » يك مقبره هست ، قريب به مكان سر مطهر ، مقبرهء « محسن » پسر « جناب اسد اللَّه الغالب عليه السلام » در آنجا است . نمىدانم همان « محسن » سقطى است يا « محسن » نام ديگر است . هنوز تحقيق نشده است ، « يوشع بن نون » نتيجه « حضرت يوسف - على نبينا و عليه السلام - »\r\n\r\nتوضيح\r\n« معرّة النعمان » اكنون تابع « حلب » [ است 
  ] و نائب الحكومه درجهء سوم [ آن را 
  ] اداره مىنمايد . مسقط الرأس « ابوالعلاء المعرّى » ، و جماعتى از فضلا است ، آب و هواى اين قصبچه معروف است .\r\n\r\nخان شيخون\r\n« خان شيخان » غلط است بايد « خان شيخون » نوشت پنج فرسخ است ، دهى است قريب صد خانوار رعيتِ گدا دارد ، آبش منحصر است به آب چاه ، كفايت دو هزار مال و آدم را مىكند ولى به صعوبت ، زمين بدى دارد .\r\n\r\nشهر حُما « 1 »\r\nمنزل بيست و نهم شهر « حُما » ، هشت فرسخ است ، شهرى بسيار قشنگ ، پرآب ، در ميان درّه واقع شده است ؛ و چرخ‌ها براى آب بالا بردن از رودخانه معروف به « عاصى صو » تدبير كرده‌اند ، به طور خاص آب بالا مىرساند ، كه به خانه‌هايى كه در بلندى اتفاق افتاده است ، آب را مىرساند . خالى از تماشا نيست وضع چرخ آب‌ها . حمام‌هاى بسيار منقّح دارد كه در « حلب » نيست ، چه حجارىها كرده‌اند ، چشم مىخواهد كه تماشا كند ، پارچهء احرام را هم در شهر « حُما » مىبافند ، اكثر حاج ، پارچه احرام خود را از « حما » همراه برمىدارند و از آن جا مىخرند .\r\n\r\n\r\n","description":"","footnote":"\r\n( 1 ) - در نقشه حماه آمده است .\r\n","page_name":" 83 ","page_number":83},
  {"content":"\r\n\r\n\r\nتوضيح\r\n« حما » قصبه‌اى است در « سوريه » ، واقع در ساحل رود « اورنت » ؛ معروف به « عاصى » ، و در شرق شمالى « شام » ، اما صد و هشتاد و پنج كيلومتر « 1 » از شهر مذكور دور است ، در تحرير جديد دوازده هزار نفس ثبت دفتر گرديد ، قلعه استوار و جوامع و صوامع و مدارس و حمام‌هاى عالى و مُزَيّنى دارد ، ماهوت « 2 » و پارچه‌هاى ابريشمى و پنبه مىبافند ، هر نوع امتعه « اروپا » در اين شهر يافت مىشود ، شهر مذكور وقتى « دارالملك » يكى از شعبه‌هاى ملوك « ايوبيه » بود ، « يونانيان » « آپيقانيا » و « رومانيان » « امات » مىگويند .\r\n\r\nشهر حُمْص\r\nمنزل سىام شهر « حُمْص » نه فرسخى [ است 
  ] در بين راه آب نيست ، مگر در پنج فرسخى كنار يك ده است ، موسوم به « رستان » ، [ كه 
  ] رودخانه مىگذرد ، پل بسيار مضبوطى دارد ، در آن ده ، هنداونه بسيار خوب عمل مىآيد ، رسم اهل آن ده اين است ، نيم فرسخ به ده مانده ، و ربع فرسخ از ده گذشته ، هندوانه بر سر راه حاج مىآورند ، متصل مىفروشند .\r\n« حمص » شهرى است از « حما » كوچك‌تر و خوش هواتر ، نيم فرسخى ، رودخانه‌اى است مىگذرد در نهايت صفا ، كنار رود چمن است مثل زمرّد ؛ و درخت بيد در آن رودخانه بسيار است ، آب رودخانه كه بسيار كم شده بود قريب پنجاه سنگ به نظر مىآيد ، حاج در كنار رودخانه مزبور منزل كردند ، نهايت خوش گذشت .\r\nباغات خوب داشت ، انار و هندوانهء خوب ، هم مىرسيد ، در همان رودخانه يك آسيا احداث كرده بودند ، هفت سنگ حركت مىكرد ، متاعى كه عمل در آنجا مىآيد ، عباهاى اقسامِ متعدد ، تمام زر و غير زر ، ابريشمى ، پشمى ، عباى بافته از ابريشم وزرى كه سى تومان قيمت مىكردند ، پاشاى « حمص » « طاهرپاشا » نام بود . جوان بسيار خوب در نهايت انسانيت ، در ميان نظام « ميرلواء » يعنى « ميرپنج » توپخانه بود . برادر زنى داشت\r\n\r\n\r\n","description":"","footnote":"\r\n( 1 ) - در متن كلومتر\r\n( 2 ) - نوعى پارچهء پشمى ضخيم پُرزدار\r\n","page_name":" 84 ","page_number":84},
  {"content":"\r\n\r\nجوان بسيار معقول و رعنا ، خال‌هاى باموقع در صورتش بود ، « زن پاشاى » مزبور كه خواهر همين جوان است ، در اندرون به زيارت « والده سركار اقدس » آمد ، از قرار كه مذكور شد ، « زن پاشاى » مشاراليه ، در نهايت صفا و مقبولى داشته است .\r\nروز جمعه بيست و هشتم ماه رمضان بود . حضرات حاج بيت اللَّه ، در شهر « حمص » توقف داشتند ، يك دفعه قريب به ظهر صداى توپ بلند شد ، بيست و يك تير توپ انداختند ، تحقيق شد [ كه 
  ] چه خبر است ؟ گفتند « عيد فطر » شد . به چه كتاب ذكر كردند ؟ براى « مفتى شام » ثابت شده ، چاپار فرستاده ، عيد كرده‌اند . نشان به آن نشان ، شب شنبه ابداً ماه پيدا نشد ، شب يكشنبه بعد از دو روز از عيد حضرات ، در منزل « ايكى قپولى » ، آدم‌هاى بسيار چشم پر نور را ، شكل هلال رؤيت شد .\r\n\r\nتوضيح\r\nنام قديم اين شهرِ حمص ، « امَزّ » است ، داخل در ولايت « سوريه » و در شمال شرقى « شام » واقع ، و صد و سى [ و 
  ] شش كيلومتر دور از « شام » است ، در تحرير جديد چهل و چهار هزار نفس در اين شهر ثبت دفتر شد .\r\nدر ازمنهء قديمه پايتخت يك پادشاهى كوچك بود ، بعد جزو ممالك حكم داران « سوريه » گشت ، از آنها « رومانيان » و از « رومانيان » « ايرانيان » و از « ايرانيان » « يونانيان » و از « يونانيان » به دست اسلام و از دست اسلام به دست مجاهدين صليب و از دست آنها باز به دست اسلام افتاد ، امروز از « ممالك عثمانى » است .\r\nبانى اين شهر « حمص بن ممر » ، نام شخصى است از « عمالقه » ، رودخانه « عاصىصو دور » از نيم فرسخى اين شهر عبور مىكند ، در زمان قديم سنگ مخروطى الشّكل و سياهى از آسمان به اين شهر افتاد ، اهالى اين شهر آن را موسوم به ( الِه‌الاغابال ) كرده پرستش مىنمودند . « هليو غابال » نام كاهنى به آراى اهالى ، اعلان امپراطورى نمود و [ در 
  ] آبادى اين شهر كوشيد .\r\nدر مائه دوازدهم ميلادى ، زلزله اين شهر را خراب نمود ، امروز هم آثار و مخروبه‌ها نمايان است ، رودخانه « عاصى » از ميان اين شهر عبور مىنمايد و قبر « حبيب نجار » در\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاينجا است . و دولاب « 1 » آبى است ، كَهَنَه مىگويند . « حبيب نجار » ساخته است .\r\nدر سال ( 1248 ) قشون « محمد على پاشا » و در سال ( 1256 ) لشكر « انگليس » اين شهر را استيلا نمود . اما تخليه كرده ، باز به دولت عثمانى دادند ، اهالى « حمص » بسيار خوشگل و بسيار احمق‌اند ، در مسجد قلعه ، مصحفى « 2 » است منسوب به « عثمان » ، كه هر وقت آن را از مسجد بيرون بياورند ، باران باريده ، طوفان مىشود . ( انتهى )\r\n\r\nايكى قپولى\r\nمنزل سى و يكم « ايكى قپولى » ، كه اسم واقع آن « حسّيّه » باشد ، دهى است بسيار محقر ، نه فرسخ است ، كاروان سرا و قلعه معتبرى دارد ، در قديم‌الايام در اين جا ساخلو « 3 » بود ، كه ابناى سبيل را تا به « قرالر » مىبردند . اما اكنون احتياج به وجود آنها نيست ، دو دروازه به مناسبت اسم « يركتش ايكى قپولى » شده ، آبش منحصر است به آب باران . بركه بسيار بزرگ از آهك و سنگ ساخته‌اند ، اگر پر بشود يك كرور جمعيت را آب مىدهد ، نيم ذرع بيشتر آب نداشت ، قريب پنج هزار نفس از آن آب ، از انسان و حيوان مصرف كردند و هيچ تفاوت نكرد . آهوى بسيار در صحراى آن ده مزبور است .\r\n\r\n« چشمهء امام زين العابدين عليه السلام »\r\nمنزل سى و دويم « چشمهء امام زين العابدين عليه السلام » ، كه اسم واقعش « نه بيك » باشد ، ده [ ى 
  ] است بسيار معتبر ، قريب پانصد خانوار در او هست ، در دامنه تپه واقع شده است ، مشرف است به صحرا و باغات . روايت مىكنند كه « حضرت امام زين العابدين عليه السلام » را ، با اسراى كربلا از آن ده عبور مىدادند ، آب بسيار كمى داشت ، حضرت امر فرمود يك چشمه از جانب خدا در آن مكان جارى شد ، قدر آبش قريب يك سنگ ، و چنان آب\r\n\r\n\r\n","description":"","footnote":"\r\n( 1 ) - چرخ چوبى با دول و ريسمان كه با آن آب از چاه بكشند .\r\n( 2 ) - قرآن\r\n( 3 ) - پادگان\r\n","page_name":" 86 ","page_number":86},
  {"content":"\r\n\r\nگوارا و لطيف و به حدى سرد است كه البته از آب يخ سردتر و خوش طعم‌تر است ، و مكان بسيار خوش آب و هوائى است .\r\n\r\nقطيفه\r\nمنزل سى و سيم « قطيفه » ، نه فرسخ ، يك بلوك معتبرى است كه اسم آن منزل‌گاه ، به « قطيفه » معروف است ، در نهايت خوش هوايى ، آب فراوان و باغات زياد ، انگور و انار فراوان ، و هر جنس فراوان هست ، [ فاتح يمن ، « سنان پاشا » در اين جا ، رباط معتبرى و جامع و حمامى بنا نمود و چند قريه وقف كرد ، كه هر مسافرى در رباط بماند اطعام نمايد ، حتى شمع و رختخواب هم بدهند ، اكنون هم شرط واقف اجرا مىشود 
  ] « 1 » .\r\n\r\nشهر شام\r\nمنزل سى چهارم شهر « شام » ، شش فرسخ ، شهرى است ، تعريفش معروف به حيثيت آب و هوا ، فراوانى برف و ميوه‌جات [ است 
  ] قصورى ندارد ، اهلش جميعاً عرب ، قليل ترك هم مىرسد ، طايفه اناثيّه‌اش مهربان‌تر از مردمانشان « 2 » است ، از زنهاش ابداً روگيرى و اظهار عصمت به نظر نيامد ، نهايت خودسر ، و مسلط بر شوهر و بزرگشان هستند .\r\nروزِ استقبال حاج ، قرب دو فرسخ اهل شام بيرون آمده بودند ، بيشترش زن بود ، همه به قدر احوال خود زينت كرده بودند ، ولى يك نفر در ميان اين همه جمعيت ، آدم مقبول كه به دل چنگ بزند به نظر نيامد ، با وجود اين كه همگى بدون روبند مىباشند .\r\nبرخلافش اهل شهر « حلب » ، از ده نفر البته يك نفر آدم مقبول هم مىرسد .\r\nدر « شام » حمام و عمارات و قهوه‌خانه هست ، بسيار خوب ساخته‌اند ، اسم پاشاى شام ، « موسى پاشا » ملقب به « صفى پاشا » ، خيلى آدم عاقل محترمى است ، سرعسكرى\r\n\r\n\r\n","description":"","footnote":"\r\n( 1 ) - كروشه از متن است .\r\n( 2 ) - مردانشان صحيح است .\r\n","page_name":" 87 ","page_number":87},
  {"content":"\r\n\r\nهم ، از جانب دولت در « شام » مقيم است ، كه سرعسكر « اردوى عربستان » ، كه عبارت از سى [ و 
  ] پنج هزار از نظام پياده و سوارهء توپخانه ، در تحت اختيار سرعسگر است ، احترام و رتبه او از « پاشاى والى شام » بيشتر است .\r\n« حضرات حاج عجم » ، در سر عسكرى « نامق پاشا » ، [ در 
  ] شهر شوال سنه 1263 ، وارد « شام » شدند [ و 
  ] به خانه‌هاى شهر منزل گرفتند ؛ « والدهء شاهنشاه » با سركار « آصف‌الدوله نور محمدخان سردار » ، با متعلقات خودشان - كنار شهر چمن است كه نهر آب جارى است ، [ به 
  ] زبان تركى اسم آن چمن را « گوگ ميدان » مىگويند - چادر سراپرده زدند ، ستر كبرى « مهد عليا » والده شاهنشاه عالم پناه ، يك شب « پاشاها » را مهمانى كرد ، بسيار سنگين و خوب ، به طور ايرانى ، « پاشاى والى » ، والى شام هم يك شب سركار « آصف الدوله » ، سردار « نورمحمد خان » را مهمان طلبيد ، يك شب هم « مشير پاشا » بسيار احترام نمودند ، پانزده روز همهء حاج در « شام » توقف نمودند ، جميع تدارك سفر « مكه » خودشان را ديدند و قرار كرايه‌شان را دادند ، كرايه تخت روان « 1 » كه خرج مسلّمى باشد ، كه عبارت از اين كه مواجب عكّام ، تخت روان‌چى ندهد و خوراك ندهد .\r\nنظر به اين كه هر تختى را ، سه نفر تخت روان‌چى هست ، و يك نفر مشعل چى و يك نفر شترخالى محض بار ، و يك باب چادر قلندرى ، كه حمله دار همه را مكلف است بردارد به مبلغ يك صد تومان الى ورود « مكّه معظّمه » ، بلكه گردش كوه « عرفات و منا » و مراجعت از « مكه » كرايهء جداگانه دارد ، و همچنان كرايهء كجاوه ، چهل و پنج تومان است ، دو نفر سوار مىشود ، آن هم يك شترخالى دارد ، نيم باب چادر ، ولى دوازده تومان مواجب عكّام دارد ، شش تومان خرج خوراك عكام ، كه دايم افسار شتر در دست عكام است ، و شش جا الى ورود « مدينه » ، پولِ اطراق « 2 » مىگيرند ، عكام [ و 
  ] مشعل چى ، پول اطراق به نوع انعام است ؛ ليكن اگر شخص ندهد او خواهد گرفت ، و در اين شش مرتبه\r\n\r\n\r\n","description":"","footnote":"\r\n( 1 ) - تختى شبيه صندوق كه داراى چهار دستهء بلند است و مسافر در آن مىنشيند و آن را چهار نفرى روىدوش مىگيرند و مىبرند يا در جلو و عقب آن دو اسب يا استر مىبندند .\r\n( 2 ) - اوتراق يا اتراق هر دو صحيح است و اطراق با طاء غلط است . به معنى ماندن و توقف مسافر در هنگام‌شب در جايى ميان راه .\r\n","page_name":" 88 ","page_number":88},
  {"content":"\r\n\r\nاطراق هر مرتبه ، هر طايفه هفت قروش نيم مطالبه خواهد نمود ، هر قروش وجه عجم دويست دينار است ، عبارت از يك عباسى ، تفصيل اطراق از « شام » الى « مكه معظمه » از قرار ذيل است : « 1 » « مُزيرب » ، « عين زرقا » ، « مدائن صالح » ، « حديبيه » ، « مدينه » ، « رابغ » .\r\n\r\nنامق پاشا\r\nاين وزير ، يكى از فرّاش خلوت « 2 » هاى « سلطان محمود » بود ، سلطان مشارٌ اليه كه در سال ( اسّ ظفر 1241 ) « نيك چرىها » را كشت و نظام ، يعنى سرباز جديد را تأسيس و تشكيل كرد . آن وقت « نامق بيك » را به منصب سلطانى ، داخل در قشون كرد ، در ظرف هيجده سال قطع مراتب ، و طىّ مراحل مناصب نموده ، در روز هفدهم ماه ذى القعده سال ( 1259 ) ، نايلِ منشورِ مشيرى ، يعنى « مارشالى » گشت . از آن روز تاكنون ، گاه در ولايتِ بسيار معتبر ، از قبيل « بغداد » و « شام » والىِ مستقل ، و گاه به سردارىِ اردوهاى « عراق » و « شامات » نايل گشته ، در اين مدت اكتساب ثروت و سامان نمود .\r\nچون امروز وزيرى در ميان وزراى « دولت عثمانى » ، قديم‌تر از اين وزير نيست ، بنا به قانون آن دولت ، « شيخ‌الوزرا » شناخته مىشود ، اكنون داراى منصب آجودانى افتخارى سلطان ، و عضويت مجلس اعيان « سنا » است ، و مىتوان گفت مشاور و معاشر دائمى سلطان ، پير مردى است دولت‌مند و متعصب و عنود . در ميان امناى « دولت عثمانى » در دولتمندى امثال ندارد ، و « ايرانيان » را دوست نمىدارد ، و سنش از نود متجاوز [ است . 
  ] ( انتهى )\r\n\r\nمداين صالح\r\nموقعى است واقع درراه « حجاج شام » ، و نوزده فرسخ دور از منزل دار حمراى شام ، اين قلعه را اعراب « حَجَر » و فرنگىها « پتراس ارابيا » يعنى « سنگلاخ عربستان » مىنامند .\r\n\r\n\r\n","description":"","footnote":"\r\n( 1 ) - در متن مطلب همين جا خاتمه مىيابد ، ليكن در صفحه بعد ، اسامى شهرها به اين ترتيب ذكر شده فوق آمده است .\r\n( 2 ) - خدمتگذار\r\n","page_name":" 89 ","page_number":89},
  {"content":"\r\n\r\nخانه‌هاى قوم « ثمود » كه گرفتار غضب الهى گشته ، در يك صيحهء « جبرائيل » هلاك شدند ، در اين‌جا ديده مىشود . خانه‌هاى اين قوم ، عبارت از يك پاره سنگ و مغاره « 1 » مانند ، ولى خيلى باصنعتى است ، آثار منقوره « عمالقه » به روى سنگ‌ها بسيار است ، و اين خانه كه بعضى عبارت از چند اطاق تو در تو است ، ارتفاعشان به قدر يك ذرع و نيم ، و سطحشان جاى يك دست رختخواب دو نفرى مىباشد ، مغارهء بزرگى است مربع الزوايا ، كه محرابى از براى آن كنده‌اند ، مىگويند مسجد « حضرت صالح » است ، چون واقعهء « ناقهء صالح » در اينجا به وقوع آمده ، بين العرب شايع است كه صداى كرّه شتر مىآيد ، و شترها كه اين صدا را مىشنوند به زمين نشسته راه نمىروند ، از آن است كه در « تنگه حجر » ، هلهلهء شتربانان ، طنين‌انداز كوه [ و 
  ] بيابان مىشود ، ولى اين قول گويا از اساطير است ، چون اين تنگه سخت و سنگلاخى است ، محض تزييد جرأت شترها ، اين بازى را در مىآورند ، و گذشته از اين « امير حاج » حكم مىكند ، توپ مىاندازند و شليك مىكنند . . . .\r\nخلاصه از آن كه « حضرت فخرى مأب صلى الله عليه و آله » ، شرب آب‌هاى « حجر » را منع فرموده ، احدى غير از اعراب مسكونه « حجر » ، آن آب‌ها را نمىخورد ، و جهتش اين است كه اگر از غربا بخورد ، دل پيچ شده مدتى معذّب مىشود . انتهى\r\n\r\nحركت حاجيان از شام\r\nروز يازدهم شهر شوّال المكرّم ، حكم است كه بايد حاج از شهر « شام » حركت نمايند ، چرا كه قانون دارند ، آن روز معين حركت مىشود از « شام » ، كه اوتراق و حركت منازل ، در روز معين وارد « مدينهء طيّبه » و « مكّه معظّمه » [ شده 
  ] تخلف نرساند ، خود « امير حاج رومى » و « صرّه امينى » و « كيلار امينى » ، روز پانزدهم شوال ، حتماً بايد از « شام » بيرون روند ، هرگاه حضرات حاج ، يك دو روز تخلف نمايد ، بايد روز هفدهم شهر مزبور ، احدى از حاج در « شام » محال است كه بتواند دقيقه‌اى توقف نمايد ، و « والى شام » او را به محصّل « 2 » و افتضاح بيرون خواهد نمود ، مگر اشخاصى كه نوكر و يتيم و پرستار مال\r\n\r\n\r\n","description":"","footnote":"\r\n( 1 ) - غار\r\n( 2 ) - سختگيرى\r\n","page_name":" 90 ","page_number":90},
  {"content":"\r\n\r\nهستند خواهند ماند ، و كسانى كه به حج بايد بروند ، از روز مزبور تجاوز نمىتوانند بكنند .\r\n\r\nامير حاج دولت روم\r\nشرح بيرون رفتن « امير حاج دولت روم » ، و « صرّه امينى » و « كيلار امينى » ، و بيان شغل و منصب ايشان در اين سفر خيريت اثر ، از اين قرار است :\r\nاولًا معنى امير حاج اين است كه هر سالى در وقت رفتن « مكّه » ، از جانب « دولت روم » ، يك نفر پاشاى عاقلِ داناى جهان ديده ، مأمور مىشود ، شأن آن « پاشاى امير حاج » ، مثل « والى خراسان و فارس » ، بايد چنان شخصى باشد و پيش از ورود حاج ، امير حاج از « اسلامبول » يا از ممالك ديگر كه امير مىشود ، وارد شهر « شام » مىگردد و جميع اختيار همه « حاج رومى » و « ايرانى » و « هندى » و « عرب » و « عجم » با اوست .\r\nو در هر ملك از عرض راه كه عبور مىكنند ، حكم مىتوانند نمايند . حتى عزل و نصب حكام ولايت كه در سر راه هستند .\r\nو مختار كل « صرّه امينى » ، به اين معنى است كه به اصطلاح ايران خزانه دار باشد ، و آدم امين را منصب « صرّه امينى » مىدهند ، يعنى مخصوص « خزانه‌دار مكه » است ، ولى تحت حكم امير حاج است ، قريب بيست هزار تومان تحويل « صرّه امينى » مىشود ، كه در عرض راه صرف شود ، و موقع مصارف آن وجه ، در مقامش عرض خواهد شد ، « صرّه امينى » از شهر « اسلامبول » مأمور مىشود ، و « كيلار امينى » بايد از شهر « شام » و از بزرگان اهل آن مملكت مأمور مىگردد ، چرا كه هم زبان عربى بداند ، و هم مكرّر راه « مكّه » را ديده باشد . و شغل « كيلار امينى » اين است كه در حقيقت ، سورساتچى عسكر است ، و هم بلدباشى راه است ، اين سه نفر رئيس حاج هستند ، بايد در روز پانزدهم شوال از « شام » بيرون روند ، به اين تفصيل :\r\nاولا ، روز بيستم شهر مزبور ، هشت عدد شمع كافورى ، كه وزن هر عدد پنجاه من تبريز است ، [ كه 
  ] ميان جعبه‌اى ، مثل تابوت نعش است ، هر دو شمع بار يك نفر شتر پر قوّت است ، از « اسلامبول » مىآورند همراه امير حاج ، چهار عدد آن شمع نذر « مدينه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمنوّره » است ، و چهار عدد ديگر نذر « مكّه طيّبه » است ، در خارج شهر « شام » مىگذارند و هشتصد « 1 » من روغن زيتون است ، كه در شهر « شام » بايد عمل آورده و ميان شيشه‌ها گذارده ، و در صندوق شترى بسته ، در جاى خارجى حاضر باشد ، كه روغن مزبور بالمناصفه ، نذر روشنايى « مدينه » و « مكّه » است ، كه هر دو نذر « پادشاه روم » است ، مستمراً بايد همراه حاج روانه گردد .\r\nروز « معين بيستم شهر شوّال ، بايد جميع بزرگان شهر « شام » نيّت كرده ، علما و فضلا حاضر باشند ، با جمعيت و ازدحام زياد ، مشعل‌ها در روز روشن مىكنند ، شمع‌ها در دست گيرند ، يك دسته با دعا و ذكر ، يك دسته با ساز و نواز ، آن شمعدان روغن نذرى را ، به اين تفصيل وارد سراى « پاشاى والى شام » مىنمايند .\r\nروز سيزدهم شوّال ، باز به همان جمعيت ، بلكه زيادتر ، كه باز دكان چيده مىشود و جمع مىشوند در قلعهء وسط شهر « شام » ، كه مثل ارك است ، و انبار دولتى از قبيل اسباب حرب و ساير ، در آن قلعه جمع است ، قلعه‌اى است كه « معاويه » براى همين كار ، در ميان شهر ساخته است ، يك جا از سنگ تراش است و بسيار محكم ، كه در آن جا « محمل شريف » ، كه عبارت از كجاوه است ظاهراً ، ولى مثل يك سرمناره است ، به عبارةٍ اخرى ، « محمل جناب پيغمبر صلى الله عليه و آله » بوده است ، و در آن قلعه ، باز سنجاق شريف است ، يعنى علم مبارك « جناب رسول خدا صلى الله عليه و آله » ، بسيار زينت مىدهند ، چنانچه هر دو را ، روز سيزدهم « محمل شريف » ، را بيرون مىآورند .\r\nو روز چهاردهم « سنجاق شريف » را ، باز به همان جمعيت و احترام ، يكى يكى داخل سراى مىكنند ، و براى هر كدام ، از بابت احترام است يك تير توپ خالى مىكنند ، بعد آنها را وارد سرائى كه محل و مقر « ولايت شام » است مىكنند .\r\nروز پانزدهم شوّال ديگر معركه‌اى است ، جميع مرد و زن « شام » ، از بابت ثواب و تماشا بايد حاضر باشند ، در درِسراى « عمارت پاشا » تا دو فرسخى ، هر چه لشگر توپخانه و نظام كه حضور دارد بايد حاضر باشد ، آن روز امير حاج مزبور ، « صرّه امينى » ، و « كيلار امينى » بايد چكمه پوشيده ، در سراى « پاشا » حاضر باشند ، بعد از آن كه همه حضور بهم\r\n\r\n\r\n","description":"","footnote":"\r\n( 1 ) - متن : هشت صد\r\n","page_name":" 92 ","page_number":92},
  {"content":"\r\n\r\nرسانند ، « پاشاى شام » در حضور آن جمع ، در نهايت احترام كه حضرات مفتى و قاضى و علما ذكر مىگويند ، و دعا مىخوانند ، « محمل شريف » [ و 
  ] « سنجاق » را تحويل « امير حاج » مىدهند ، كه توپخانه و نظام در آن حالت شليك مىكنند . حضرات پاشا و غيره ، چند قدمى پياده در جلو « محمل شريف » و « سنجاق شريف » مىروند ، بعد سوار مىشوند به آن دبدبه و به آن ازدحام ، چندين يدك‌ها در جلو « محمل شريف » . اهل شهر ، بزرگان ولايت ، الى دو فرسخ ، ليكن « والى شام » با نظام توپخانه الى « مزيرب » ، كه سه منزل است و بيست و چهار ساعت است ، مشايعت مىكنند ، محال است اين حركت از روز پانزدهم شعبان تخلف نمايد .\r\n\r\nمُزيرب\r\nروز هفدهم شهر مزبور ، « مهد عليا » ستر كبرى ، والده سركار اقدس شهريارى ، از « كوك ميدان » شام حركت فرمودند ، حقير هم در ركاب ايشان بودم ، چون كجاوه به شراكت « رضا قلى ميرزا » پسر « حاجى محمد ولى ميرزاى شاهزاده » فراهم آمده بود ، ليكن حقير قاطر سوارى خويش را ، از « حاجى فارس چاووش » كرايه كرده بودم سوار بودم ، آدم بنده همراه كجاوه بود ، بعد از سه روز و سه منزل وارد « مزيرب » شديم ، كه اردوئى بود در « مزيرب » ، اردوى سلطانى بود ، قريب پنجاه هزار نفس از حاج و از عسكر ، و از اردو بازار چى شامى حضور داشت ، و چادرها زده بودند ، از آن جمله ، چادر اردو بازار را حقير شمردم ، سيصد و هفتاد باب چادر اردو بازار بود ، كه از هر متاع ، خوراكى و پوشاكى و ساير ملزومات سفر ، در آن اردو بازار مهيا بود ، چنان‌كه هر كس از حاج ، در توقف « شام » تدارك سفر « مكه » خود را فرضاً نديده بود ، در اردو بازار « مزيرب » مقدور بود . هشت روز تمام در « مزيرب » توقف نمودند .\r\nبه عادت مستمره روز بيست [ و 
  ] هشتم شوال ، از « مزيرب » خراب شده حركت شد ، كه در دنيا از « مزيرب » ، بد آب و بد هواتر گويا نباشد ، چنان كه اكثر از حاج عجم ، در آن كه توقف داشتند ناخوش شدند و اكثرى از آن ناخوشىها تلف مىشدند ، من جمله از مشاهير ، زن « سليمان خان قاجار » ، دختر « حاجى رضا قلى خان قاجار » ، كه بسيار وجيهه و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمقبول بود ، در منزل « تبوك » [ كه 
  ] چهارده منزلى « مدينه » است فوت شد ، و نعش او را صد و بيست تومان دادند به حمله دار ، كه قرار نيست در مذهب « اهل سنت » نعش را حركت بدهند ، و در خُفْيه « 1 » به « مدينه » بردند و در « بقيع » دفن كردند ، و همچنان كنيز تركى از « مهد عليا » والدهء اقدس همايونى ، و « رفيع خان نايب فراش‌باشى » ، از اين گونه بسيار تلف شدند .\r\nحقير هم از مرده‌هاى آن سفر ، و از ناخوشىهاى آن منزل بودم ، كه سه روز به حركت از « مزيرب » مانده ، فى الجمله تبى عارض شد ، به « ميرزا محمود » ، حكيم باشى والده شاه رجوع شد ، چندان اعتنا نكرد ، « حيدر خان شيرازى » كه در « شام » متوقف است همراه بود ، و از طبابت مىگفت اطلاع دارم ، در يك روز سه قسم ، دواى مختلف داد ، يك حرارتى در دل من عارض شد ، نَعُوذُ بِاللَّه مثل آتش ، بلكه خود آتش بود ، كار به جايى رسيد كه روز حركت از « مزيرب » ، حالت خود را نمىفهميدم ، « حاجى آقا محمد حكيم تبريزى » پسر « آقا اسماعيل » طبيب مرحوم ، از كيفيت آگاه شد ، از بابت حقوق و دوستى سابق ، خودى به حقير رسانيده احوال را مشاهده كرد ، همان دقيقه تخت روانى كرايه نموده ، بنده حقير را ميان تخت روان گذارده ، متوجه دوا و غذا گشته ، در « عين زرقاء » ، كه سه منزل است به « مزيرب » ، از حقير مأيوس شده بود ، زيرا كه از خودم خبر نداشتم و بيهوش بودم .\r\n\r\nمُعان\r\n[ در 
  ] « معان » كه درست تا « شام » ده منزل است ، فىالجمله به هوش آمدم و آدم مىشناختم ، « حاجى آقا محمد » ، نمك فرنگى داد خوردم ، ليكن الى ورودِ « مدينه منوّره » ، قدرت حركت نداشتم ، از بركت آن خاكِ پاك ، و از مرحمت جناب « خاتم الانبياء » روحى و جسمى له الفداء ، حالت صحت به هم رسيد ؛ كه خودم به پاى خود توانستم به حضور مبارك آن حضرت و زيارت « جناب خاتون قيامت » ، و « ائمهء بقيع » مشرف گشتم ، هنگام رفتن ، حاج سه شب قرار است در « مدينه » توقف كنند ، و سه شب در مراجعت ، منازل و\r\n\r\n\r\n","description":"","footnote":"\r\n( 1 ) - پنهانى\r\n","page_name":" 94 ","page_number":94},
  {"content":"\r\n\r\nفرسخ‌هاى عرض راه ، از « شام » الى « مكّه » از اين قرار ، يعنى منازل معروفش اسماً عرض شد ، ساير منازل ، زبان عربى ، تركى بود ، خاصه وقت رفتن [ و 
  ] برگشتن هم تخلف مىكرد ، چرا كه آبادى نبود ، هر جا آب بود يا نبود ، منزل مىكردند ، به يك نوع نيست اسامى كه به تفصيل عرض شده ، مگر جاهاى معروف ؛ و فرسخ‌ها معلوم نيست الا به ساعت ، كه هر ساعتى را به پاى شتر ، يك فرسخ مىدانند .\r\nاز « شام » الى « مزيرب » سه منزل است ، بيست و چهار ساعت ، هشت روز اوتراق است ، « مزيرب » جاى وسيع است ، آب فراوان دارد ، بدترين آب و هواى دنيا است ، عرب از خارج مىآيد ، براى خريد و فروش .\r\n\r\nعين زرقا « 1 »\r\nسه منزل [ است . 
  ] بيست و چهار ساعت ، توقف نيست ، جاى بسيار خوب است ، آب صحيح دارد ، آبادى و قلعه محقر است .\r\n\r\nمعان\r\nپنج منزل است ، شش ساعت تمام ، يك روز اوتراق است ، دو قلعه و دو آبادى دارد ، بسيار جاى معمورى است ، انار خوب دارد .\r\n\r\nتبوك\r\nپنج منزل است و شصت و شش ساعت ، قلعهء محقرى از عرب دارد ، منزل‌گاه حجاج شام است ، نخلستان زيادى دارد ، « حضرت فخرىمآب » در سال نهم ، جهت غزا ، به اين جا تشريف آوردند ، چون آب نهرش كم بود ، از آب نهر گرفته ، باز به نهر ريختند ، چشمه‌اى نابع « 2 » شده ، آب نهر را افزود ، قلعه تبوك را « سلطان سليمان قانونى » فرمود ، از\r\n\r\n\r\n","description":"","footnote":"\r\n( 1 ) - عين زرقاء صحيح است .\r\n( 2 ) - جوشان\r\n","page_name":" 95 ","page_number":95},
  {"content":"\r\n\r\nسنگ‌هاى ابنيهء مخروبه‌هاى آن ساختند ، در قديم الايام « اصحاب ايكه » « 1 » ساكن بودند ، چون احوال آنها در كتب تفاسير ثبت است ، در اينجا نوشته نشد .\r\n\r\nمداين صالح\r\n« مداين صالح » ، پنج منزل ، پنجاه [ و 
  ] پنج ساعت ، يك روز اوتراق مىشود ، از خارج عرب مىآيد ، اسباب خوراكى از قبيل خرما و گوسفند و جو و نان مىفروشند ، نظر به اين كه « مداين صالح » ، بلوك است در دست عرب ، [ و 
  ] در راه خارج است ، آن را « حجر » مىگويند . بين راه قلعه محقر است . بركهء آب و ليموى ترش و شيرين دارد ، بسيار صحيح و بزرگ .\r\n\r\nحديبيّه حشمتى\r\nچهار منزل ، 52 ساعت است ، بسيار آب بدِ غليظ دارد ، هر اوقات آب كم مىشود ، از اصل بركه ، نيم ذرع ريگ را كنار مىكردند ، آب در مىآمد . آب خوب در اين عرض راه منحصر است [ به 
  ] بركهء معظم ، كه از بركت « جناب سيّد سبحّاد عليه السلام » در آمده است ، آب باران در آن جمع مىشود ، بعضى هم مىگويند ، « آب فرات » كه زياد مىشود ، سيلش مىگيرد بركهء مزبور را ،\r\n\r\nمدينه منوّره\r\nپنج منزل است ، پنجاه [ و 
  ] پنج ساعت است ، سه روز اوتراق است .\r\n\r\nبدر و حنين\r\nچهار منزل است ، بيست [ و 
  ] دو ساعت است ، « بدر » [ و 
  ] « حنين » دو ده است بسيار معظم ؛ و دهات كوچك هم در تحت آن دو ده است و سر راه حاج است ، يك درّه است ،\r\n\r\n\r\n","description":"","footnote":"\r\n( 1 ) - از اهالى مدين ، در آيهء 176 سورهء شعرا از آنان چنين ياد شده است : « كَذَّبَ أصْحابُ الأَيْكة المُرسَلين » .\r\n","page_name":" 96 ","page_number":96},
  {"content":"\r\n\r\nعرضاً قريب پانصد قدم ، طولًا سه ساعت راه است ؛ و اين دهات مزبور در ميان آن درّه واقع است ، آب زياد دارد ، نخل دارد ، و پاره‌اى سبزىآلات و هندوانه كوچكِ بد هم پيدا مىشود ، نارنج خوب و بزرگ ، كه خودشان ليم مىگويند ، در باغاتشان عمل مىآيد ، بسيار آب دارد ، خوش چاشنىِ زراعت زيادشان ، حنا است ، حناى « مكه » كه مشهور است ، مال « بدر و حنين و جُديده » است .\r\n\r\nتوضيح\r\nاين « حنين » آن « حنين » نيست كه بعد از « فتح مكه » « حضرت فخرى مآب » صلى الله عليه و آله فتح فرمودند ، در اين جا چشمه‌اى است كه از آن آب فراوان جارى مىشود ، در جايى معروف به « غليب » كه در اين درّه واقع است ، در صدر اسلام واقعه‌اى در اين جا اتفاق افتاد ، حالا آن موضع نخلستان است و قبور « شهداى بدر » زيارت مىشود ، دو عدد درياچه است كه ساحل آنها باغات و نخلستان و بساتين است ، اين منزل ، منزل « حاج شام » است ، از « رابغ » چهار مرحله ، و از « مدينه » نيز چهار مرحله دور است . اما « حجاج شام » در دو روز قطع « 1 » مىنمايند ، در اين درّه كوهى است ، عبارت از شن بسيار سفيد ، كه به كار بلورسازها مىآيد ، طايفه « مزدار » از قبيلهء « زبيد » در اين ناحيه ساكن‌اند ، و حق حراست از حجاج دارند ، اما حالا دولت [ حراست 
  ] مىدهد . از « بدر » الى « مستوره » ، مواضع منازل گاهى اختلاف به هم مىرساند ، و در « بدر » دو تپهء عالى است كه در بعض اوقات صداى طبل شنيده مىشود ، و به آن صدا ، صداى طبل « حضرت سيّدالكونين » مىگويند ، و فقره « 2 » صدا امرى است مشهور و متواتر . اما آب « حنين » از آب « بدر » گوارا [ تر 
  ] است ، و در اين ناحيه از اشراف ، چهار طايفه مسكون ، و آنها نيز به اسامى « محاسنه » و « قوايده » و « شكره » و « عتق » موسوم‌اند .\r\n\r\nاهالى بدر و حنين\r\nكلًا اهلش عربِ پابرهنهء زبان نفهم هستند ، قريب سى چهل هزار از اين دهات ،\r\n\r\n\r\n","description":"","footnote":"\r\n( 1 ) - طى مىكنند\r\n( 2 ) - تُن صدا\r\n","page_name":" 97 ","page_number":97},
  {"content":"\r\n\r\nتفنگ‌چى خوب بيرون مىآيد ، و اطاعت به احدى ندارند ، مگر به مشايخ خودشان ، هر ساله قريب ده هزار تومان از جانب دولت « روم » مستمرى دارند ، به اعتقاد اعراب باجِ حاج است ، هرگاه « امين صُرّه » ، كه خزانه‌دار دولت است ، دو ساعت پيش از ورودِ حاج ، اين وجه را به مشايخ مزبور تسليم نكند ، عبور حاج مقدور نيست ، جمعيت مىكنند ، هر گاه رأيشان تاختِ حاج بشود ، پنجاه هزار تومان در آن واحد از حاج مطالبه مىكنند .\r\n\r\nمسجد شجره\r\nاز « مدينهء منوّره » الى « مسجد شجره » بيست ساعت است ، لابد از اعمال واجبه است ، و ابتداى واجبات است كه در مذهب جعفرى ميقات‌گاه است ، آن مسجد خرابه كه يك ديوار دارد ، حكماً جميع حاج - مگر اهل سنّت - و از اهل سنّت هم « طايفهء شافعى » ، در اين باب با « اهل تشيّع » متّفق است ، كه بايد در آن مكان شريف لخت و برهنه گشت ، « 1 » جميع مردم ؛ الا طايفه زنانه [ كه 
  ] براى آن تغيير لباس لازم نيست ، اگر چه پاره‌اى زنهاى قشنگ ، رخوت « 2 » سفيد سراپا مىپوشند . ولى تكليف زن در عالم احرام صورت نپوشاندن است ، چون صورت پوشاندن عادت شده است ، يك نوع اظهار شرم گشته است ، يك اسباب از علف از ليف خرما مىسازند ، تركيب چلوصاف‌كنِ چشمه گشاد ، و به صورت مىبندند و روبند بر روى آن اندازند ، تركيب خانم بزرگ مىشوند .\r\nهرگاه از حقير زنى همراه بود در اين سفر خيريت اثر « مكه معظمه » ، ابداً مانع از گرفتن مىشدم ، به دليل آن كه آيا نيت احرام به جز اين است كه احرام مىبندند ، در حج تمتع قربَةً الى اللَّه ؟ يعنى خودم را از جميع محرّمات برى مىكنم ، و آنچه كه خدا حرام كرده ، آلوده نخواهم شد ، در بين احرام هرگاه به محرّمات آلوده گردد ، عمل باطل خواهد شد ، بعد از آن كه عمل احرام باطل گشت ، ناقص و باطل است . بعد از آن كه شخصى زحمت كشيده ، پول خرج كرده ، به آب هاى متعفن متحمّل گشته ، سفر يك ساله نموده ،\r\n\r\n\r\n","description":"","footnote":"\r\n( 1 ) - در متن كلمهء « گفت » نوشته شده ، كه به نظر مىرسد غلط املايى است .\r\n( 2 ) - جمع رخت فارسى است به معنى لباس‌ها .\r\n","page_name":" 98 ","page_number":98},
  {"content":"\r\n\r\nچشمش در آمده ، بگذار به يك نگاه زن جميع اعمال خود را ضايع كند ، هر گاه زن همراه حقير بود ، ابداً راضى نمىشدم ، زن خودم را به صورت خانم بزرگ بسازم .\r\nبالاخره مقدمهء احرام ، عجب حكايت است ، همه حاج ، كوچك و بزرگ ، أعلى و أدنى ، تكليفشان يكى است ، بايد لخت و برهنه گردند ، بى كفش و بى كلاه ، سر برهنه و پاى برهنه ، دو پارچه كه ابداً دوخت نداشته باشد ، يكى به « 1 » كمر ، ديگرى به شانه بياويزد ؛ و بايد در مسجد مزبور كه « مسجد شجره » مىگويند ، غسل كند و دو ركعت نماز ، به نيت واجب احرام به بندد ، و به همان سياق مزبور ، سقف تخته روان و كجاوه بايد برداشته گردد ، ابداً در حركت سايه‌بان زير نداشته باشد ، شب هنگام خواب ، سر و پاى پوشيده باشد ، خوب حالتى است ، وضع رستن « 2 » از دنيا فى الجمله همين است .\r\nاول حقير يك دفعه ملاحظه نمودم ، قريب چهل پنجاه هزار نفس ، كفن به دوش ، همه يك صورت ، در آن صحرا حركت مىكنند ، بسيار خنديدم ، با آن كه خودم هم به صورت آنها بودم ، بلافاصله حالت گريه دست داد ، يارىِ تقريرى و تحريرى نيست ، خدا نصيب جميع شيعيان نمايد ، به چشم خودشان نگاه كنند .\r\nيكى از اعمال پنجگانه حج تمتع اين است كه احرام در « مسجد شجره » به اين تفصيل شود ، حج تمتع مشتمل بر پنج فقره واجب است :\r\nاول : احرام در « مسجد شجره » . دويم : هفت شوط طواف دور خانه . سيم : دو ركعت نماز در « مقام ابراهيم » . چهارم : هفت مرتبه سعى در ما بين صفا و مروه . پنجم : تقصير يا ناخن گرفتن يا مو از بدن كندن « 3 » ، پس فارغ است .\r\n\r\nجُديده\r\nقريه‌اى است در ميان دو كوه ؛ آبِ جارى و باغات و بساتين و نخلستان‌ها دارد ، هندوانه مىكارند و قريه هم واقع در بالاى تپه كوچكى است .\r\n\r\n\r\n","description":"","footnote":"\r\n( 1 ) - در متن كلمهء « مثل » آمده است .\r\n( 2 ) - نجات و رهايى\r\n( 3 ) - كندن مو در تفصير صحيح نيست .\r\n","page_name":" 99 ","page_number":99},
  {"content":"\r\n\r\n\r\nرابُغ\r\nدو منزل [ و 
  ] بيست [ و 
  ] چهار ساعت است ، قصبهء معتبرى است ، در كنار « درياى محيط » اتفاق افتاده است ، قلعه‌اى دارد ، چند ارّاده توپ دارد ، مال دولت است ، به اصطلاح خودشان اسكله است ، يعنى بندر است ، از « رابغ » كسى سوار كشتى شود همه جاى دنيا مىتواند برود ، چنانچه از « مصر » و « اسلامبول » و دولت « هندوستان » و « بندر بوشهر فارس » بيرون مىآيد ، ماهىِ حلوا و اقسام ماهىها ، در منزل « رابغ » ديده شد ، از دريا صيد مىشد ، بسيار خوب بودند ، زياد مدح داشت .\r\n\r\nدر بيان منازل شام الى مكّه معظّمه و احوال و عادات امراى حاج\r\nحجاج راه « شام » مجبورند كه تا در دههء نخستين ماه شوال ، در « شام » جمع شوند ، در پانزدهم ماه مذكور ، « امير حاج » ، به جلال و احتشام بقيّة الحاج ، و از آنجا به « كسوه » و از كسوه به « خان ذوالنون » « 1 » مىرود ، در اينجا به حجاج « آش اوماج » مىدهند . وقف « ابن الحصنى » است ، در قديم‌الايام در اينجا از حاج باج مىگرفتند ، حالا موقوف است ، از اينجا به « صنمين » « 2 » كه قريه [ اى 
  ] است پر آب ، و محصول خيز ، و نىزارى دارد كه زالو صيد مىكنند ، و قريهء مذكوره ، ملك اولاد « قواس‌اوغلى » تركمان است . انواع طيور صيد و فروخته مىشود ، بعد به « تل‌ّفرعون » و از آنجا « غباغب » كه « سلطان سليم اول عثمانى » ، قلعه‌اى در آن جا ساخته ، و ساخلو از اولاد « قواس‌اوغلى » در آنجا گذاشته است ، بركهء آب را از براى حاج نگاه بدارند ، گذران اين خانواده ، عُشر محصول دهاتى است كه در ميان « خان ذوالنون » و « صنمين » واقع است . فيما بين « صنمين » و « مزيرب » ، « آب ديله » را عبور مىنمايند و به « مزيرب » مىروند ، حجاج نيز دسته دسته از عقب امير حاج رفته ، در « مزيرب » جمع مىشدند .\r\n« مزيرب » چشمه‌اى است واقعه در لواء « حوران » ، « سلطان سليمان قانونى » در اين جا قلعه‌اى ساخته و ساخلو گذارده است ، حالا اولاد آنها در آن قلعه مسكون‌اند .\r\n\r\n\r\n","description":"","footnote":"\r\n( 1 ) - در اطلس تاريخ اسلام « خان دنون » آمده است\r\n( 2 ) - در اطلس تاريخ اسلام « صخين » آمده است .\r\n","page_name":" 100 ","page_number":100},
  {"content":"\r\n\r\nاز « مزيرب » الى شام بيست [ و 
  ] چهار فرسخ راه است ، حجاج در سه منزل طى مىنمايند و در اين جا از پنج الى ده روز اوتراق مىشود ، كه حجاج جمع شوند و اكمال نقصان لوازم سفر نمايند ، زيرا اردوبازار معتبرى برپا نموده ، همه چيز را به قيمت « شام » بل از آن ارزان‌تر مىفروشند .\r\nقبر « شيخ سعد الاسمر تكرورى » در « مزيرب » است ، و « مزيرب » وقف خانقاه او است ، اگرچه در غرب جنوبى « مزيرب » دهى است موسوم به « كتيبه » ، هوادار و داراى آب خوب ، چون از راه دور افتاده است ، مجبوراً از « مزيرب » مىروند .\r\nاز « مزيرب » الى « ازْرَعات » « 1 » دهى است چهار فرسخى ، آب‌هاى آن از چاه و از آنجا « مَفرق » ، چون جايى است بىآبادانى و دشت درّه‌وار ، و ترس سيل دارد ، و حجاج پيش نرفته در « ازرعات » منزل مىكنند ، از ازرعات دوازده فرسخ راه رفته ( به عين زرقاء ) مىرسند .\r\n\r\nعين زرقاء\r\n« عين زرقاء » آب جارى دارد ، جايى است با صفا ، از « مزيرب » الى « عين زرقاء » بيست [ و 
  ] چهار فرسخ و سه منزل [ است 
  ] ، قلعه و آبادى دارد ، يك روز اوتراق [ مىكنند 
  ] ، در يك منزلى شرق شمالى اين منزل ، قلعهء « ازرق » است كه آب خوب و نخيل دارد .\r\nاز ازرق به « عمرى » كه دو سنگ آب از « عمان » آمده ، به سمت « غور » جارى مىشود و در عرض راه « دوما » واقع است و از آنجا به « بلقا » كه جائى است بى آب ، « مشتا » و « بلاط » هم مىگويند .\r\nو از « بلقا » هم بعد از عبور هفت عقبه به « قطرانى » « 2 » ( كه سلطان سليمان قانونى ، سى هزار تومان حاليه « ايران » خرج كرده ، آب انبارش را تعمير نمود ، و يك قلعه ساخت ) « 3 » مىرسند ، گاهى مىشود كه آب اين آب انبار كفايت نمىكند ، حجاج يك فرسخ به غرب\r\n\r\n\r\n","description":"","footnote":"\r\n( 1 ) - در اطلق تاريخ اسلام « ازرع » نوشته شده است .\r\n( 2 ) - قطرانه .\r\n( 3 ) - پرانتز از مولف است .\r\n","page_name":" 101 ","page_number":101},
  {"content":"\r\n\r\nرفته از رود « لجون » كه پل معتبرى دارد ، آب مىآورند . از آنجا به « حسا » كه منزلگاه با آبى است رفته ، رو به شرق شمال كرده ، در « كرك » منزل مىنمايند ، در اين منزل از « شوبك » ، از براى حجاج ما يحتاج آورده ، مىفروشند .\r\nاين « شوبك » جايى است با صفا ، در ميان درّهء چمن‌زارى واقع ، آب فراوان و گوارائى دارد ، كاروان سرا و قلعه و پل استوارى و باغاتى دارد ، از آنجا به « ظهر عُنَيزه » مىروند ، از اين منزل باغات و قلعه « شوبك » ديده مىشود ، اما از « كرك » تا به « ظهر عُنَيزه » ، راه خيلى بد و كج و معوج است ، از آنجا نيز به « معان » رسيده اوتراق نمىكنند .\r\nاز « شام » تا « معان » هفتاد و دو فرسخ يعنى ده منزل است .\r\n\r\nمعان\r\nاين « معان » قصبهء كوچكى است ، در قديم الّايام « بنى اميّه » ساكن بودند ، « عباسيان » خراب و قتل عام كردند ، محض رفاه حجاج ، « سلطان سليمان قانونى » فرمود قلعه‌اى ساختند ، و آبى پيدا كرده جارى نمودند ، اما گوارا نيست ، و از اطراف بعض خانه‌ها [ خانواده‌ها 
  ] را آورده ، در اين جا مسكن دادند .\r\nاز معان به « ظهرالعقبه » كه « عبّادان » هم مىگويند ، و مَثَل ( ليس وراء عبّادان قريه ) منسوب به اينجا است ، و از اين جا به « طبيليات » كه نخلستان دارد مىروند ، از طبيليات به « ذات حج » « 1 » كه « حجر » هم مىگويند ، نخلستانى دارد ، اما بيابانى است ، « سلطان سليمان قانونى » قلعه ساخته ، و آبش را جارى نموده است ، به واسطهء همين آب ، اهالى قلعه زراعت مىكنند .\r\nاز آنجا به « قاع البسيط » معروف به « عرايد » كه جايى است شن‌زار و تپه دارد ، كه عرب « اكاشر » مىنامند و از آنجا به « تبوك » مىروند ، از آنجا به « معابر القلندريّه » ، تپهء كوچك و جاى بى آبى است ، و از آنجا به « اخَيْضر » « 2 » كه تنگه‌اى است ، گاهى\r\n\r\n\r\n","description":"","footnote":"\r\n( 1 ) - در اطلس تاريخ اسلام « ذات الحاج » نوشته شده است .\r\n( 2 ) - در اطلس « قلعهء أخضر » آمده است ليكن أخيضر نام آن محل بوده ، سپس قلعه‌اى در كنار آن وادىبناكردند كه نام آن « قلعهء أخضر » بوده است .\r\n","page_name":" 102 ","page_number":102},
  {"content":"\r\n\r\n« عرب‌بنىلام » ، سنگ ريز كرده ، سد مىنمودند ، اما « سُلطان سليمان » قلعه‌اى در بالاى چاه آن ساخت و محافظ گذاشت ، آب را از چاه كشيده به بركه‌ها مىريزند تا كه بركه‌ها پر شوند ، همين « اخَيْضر » ، در نصف راه « مكه » و « شام » واقع است ، و تسلط « بنى لام » رفع شد .\r\nاز آنجا [ به 
  ] « بركة المعظّم » « 1 » كه بركه‌اى است در برّيه از سنك ، و بسيار بزرگ و از باران پر مىشود ، از بناهاى « ملك المعظم عيسى » است ، از « ايّوبيه » ، از آنجا به « مغارش الزّير » « 2 » كه « اقرح » هم مىگويند و نيم مرحله است ، و از آنجا به « جبل الطاق » ، [ كه 
  ] مقتل شتر « حضرت صالح عليه السلام » در آنجا است ، و محل مقتل موسوم به « مزحم » است ، از آنجا رو به شرق كرده به سرعت و هلهله مىروند ، از « مبرك النّاقه » عبور مىكنند ، بعد در « حِجْر » كه « مداين صالح » هم مىگويند ، اوتراق مىكنند .\r\nاز آنجا « قراصالح » كه در كمره كوه ، خانه‌هاى « قوم صالح » ، منحوت در سنگ ديده مىشود ، چاه‌هاى زياد دارد ، اما خوردن آب آنها را « حضرت رسول » [ صلى اللَّه عليه و آله 
  ] نهى فرموده‌اند .\r\nاز آنجا به « عُلا » كه قصبچه‌اى است در نه فرسخى « مداين صالح » [ مىروند كه 
  ] آب و هواى خوب ، و باغ‌هاى مرغوب دارد ، و از آنجا به « قطران » « 3 » كه « طوامير » هم مىگويند [ مىروند . طوامير 
  ] در ميان كمرهاى كوه واقع ، بسيار سخت و بى آب است ، [ از آنجا 
  ] عبور مىكنند .\r\nاز آنجا به « شعب النّعام » كه آبش آب باران است و در هر دو طرف راه ، آب جارى هم هست رفته [ آب 
  ] مىآورند . از آنجا به « هَدِيّه » كه چمن است ، و هر جا را كه حفر نمايند ، آب بيرون مىآيد ، اما آبش مسهل است ، و سبب آن كه ، در آن چمن سنا مىرويد .\r\nاز آنجا به « فحلتين » « 4 » دو تپه كوچك است ، آب ندارد ، بالاى اين تپه‌ها كوه بزرگى\r\n\r\n\r\n","description":"","footnote":"\r\n( 1 ) - قلعة المعظم نيز ناميده‌اند .\r\n( 2 ) - مغارش الرز صحيح است .\r\n( 3 ) - مَطَران صحيح است .\r\n( 4 ) - الفحلتان صحيح است .\r\n","page_name":" 103 ","page_number":103},
  {"content":"\r\n\r\nاست و در بالاى آن ، قلعهء بسيار منيع غيرمسكون است ، از آنجا به « وادى القراى » كه آب جارى ندارد ، ولى مانند جنگل است از كثرت اشجار ، قلعه متين و خندق دارى دارد ، سه دروازه و مساجدى دارد ، و در محراب جامع‌اش استخوانى ديده مىشود ، و آن استخوان ، استخوان برّه مسموم است [ كه 
  ] ، به حضرت رسول صلى الله عليه و آله در فتح خيبر حاضر كرده بودند ، به زبان آمده گفت : ( لاتأكلنى فانّى مسموم ) .\r\nحمّام اين قصبچه در خارج قلعه است ، اسم ناحيه‌اش موسوم به « ناحيهء قُزَح » است ، اين ناحيه دهات معمور دارد ، از آنجا به « آبار حمزه » ، « حضرت حمزه » در اين جا مسجدى بنا فرموده‌اند ، از آنجا به « مدينه منوّره » ، در اين جا دو يا سه روز اوتراق مىكنند ، بعد « آبار على » است ، چاه‌ها را « جناب امير عليه السلام » فرموده كنده‌اند ، عمق اين چاه‌ها بيش از پنج ذرع نيست ، و شش منزل از « مدينهء منوره » دور است ، « حجاج شام » در اين جا احرام مىكنند .\r\nاز آنجا به « قبور الشهداء » كه در ميان كوه واقع ، و آبش منحصر به استخرى است كه از آبهاى باران پر مىشود ، و از آنجا به « جُدَيْدَه » كه قريه‌اى است واقع در بالاى تپه ، كه در ميان دو كوه افتاده است ، آب فراوان و باغ و بوستان و نخلستان دارد ، هندوانه هم مىكارند ، بد نمىشود .\r\nاز آنجا به « بدر » كه آن هم مثل « جُدَيْدَه » است ميان « جديده » و « بدر » چند دهى است معمور ، و اين ناحيه معروف به « وادى حفر » است ، از آنجا به « قاع البَزْوه » « 1 » كه دشت شنزار و بىآب و علفى است ، از آنجا به « رابغ » كه در ساحل « درياى احمر » واقع و لنگرگاه است ، دشتى دارد شنزار ، و در يك ذرعى آب بيرون مىآيد ، نخلستان و بوستان دارد ، علف حيواناتشان ماهى است كه از دريا صيد مىكنند ، در اين جا دو طايفه از اعراب هستند ، موسوم [ به 
  ] « روى روايا » ، ( روى جماع ) كه موالى اين‌ها از جانب دولت صرّه دارند .\r\nاز آنجا به « طارف » كه در دست چپ « بلاد الطّارف » است ، اين ناحيه عبارت از\r\n\r\n\r\n","description":"","footnote":"\r\n( 1 ) - قاعُ الْبَزْواء وقاع البَزْوَه هر دو صحيح است .\r\n","page_name":" 104 ","page_number":104},
  {"content":"\r\n\r\nدهات و مزارع معمور است ، جابجا پر از درخت‌هاى بادام ، اهالى از براى حجاج ، ماست و پنير و ساير لوازم آورده مىفروشند .\r\nاز آنجا از راه « خُلَيْص » تا به « عقبه السّويق » كه راه صاف مستوى است رفته ، [ از 
  ] « عقبه السويق » كه بسيار صعب است عبور مىكنند ، با اين جمله ، جاى خوبى است ، آب جارى و بساتين دارد ، در اين جا عرب « زبيد » ، كه افجر و ارذل اعراب‌اند سكنى دارند ، هفتصد تومان صرّه داشتند ، اما اكنون « دولت عثمانى » آنها را تا به يك درجه مقهور ساخته ، و [ به 
  ] امراى ايشان منصب و مواجب و نشان داده ، صرّه را موقوف داشته است .\r\nاز آنجا به « عُسْفان » كه فقط يك چاه دارد ، در اين جا آثار كثيره مشاهده مىشود و موسوم به « مُدَرَّج عُسْفان » ، از آنجا به « بطن مَرّ » و از آنجا به « ابو عروه » كه قريه‌اى است واقعه در دامنهء كوه ، باغات و بساتين و آب فراوان دارد ، از آنجا به « مكّه مكرّمه » و اصل مىشوند .\r\n\r\nمكّه معظّمه\r\nاز « رابغ » ، پنج منزل و پنجاه [ و 
  ] پنج ساعت است ، دو منزلى « مكّه » ، پاره‌اى از معلّمين حاج به استقبال مىآيند ، و به همه كس يك فنجان « آب زمزم » ، و دو عدد خرما تعارف مىكنند ، [ و 
  ] برمىگردند ، روز پنجم شهر مزبور ، در هر راه ، حاجِ مسافر است ، چه از راه دريا ، چه از خشكى . وارد « مكّه » بشوند ، بسيار مشكل خواهد شد اعمال حجشان .\r\nبارى اعمال عمره ، الى روز هشتم مىتوان نمود ، الحمدللَّه كه روز پنجم شهر مزبور وارد « مكه » شديم ، با وجود اين كه حقير ، تازه از دست « حماى غشى » « 1 » جسته بودم ، از بركت « بيت‌اللَّه » ، قوتى هم رسيد كه بدون كمك « 2 » ديگرى خودم غسل نمودم ، وارد [ و 
  ] داخل « مسجد الحرام » شديم ، در مقابل [ حجر 
  ] الأسود ، موافق قرار شريعت ، شانه خود را محاذى « حجر » نموديم ، در نهايت دقيقيّت و دقت نيّت كرديم ، هفت مرتبه خانه خدا را شوط « 3 » مىكنيم در حج عمرهء واجب قربةً الى اللَّه .\r\n\r\n\r\n","description":"","footnote":"\r\n( 1 ) - تب همراه با غَش .\r\n( 2 ) - در متن كومك آمده است .\r\n( 3 ) - هفت شوط طواف\r\n","page_name":" 105 ","page_number":105},
  {"content":"\r\n\r\nمشغول « طواف » شديم و در هر طوف يعنى هر مرتبه كه مقابل « حجر » مىرسيديم ، باز دوش خود را محاذى مىنمودم ، بعد از فراغت از « طواف عمره » ، در « مقام ابراهيم » دو ركعت نماز واجب ، به همان نيت عمره نموديم ، بعد بلافاصله سعى در ما بين « صفا و مروه » نموديم ، تفصيل « بيت‌اللَّه » و « مسجدالحرام » ، و وضع « صفا و مروه » عرض خواهد شد ، ما بين « صفا و مروه » تخميناً پنجاه قدم راه است ، و بايد از [ صفا 
  ] ابتدا نمود ، چند پله از سنگ ساخته شده ، مىروند بالاى آن پله ، و مثل نيت طواف ، نيت مىكنند كه : هفت مرتبه راه مىروم در ما بين « صفا و مروه » در حجِّ عمرهء واجب . بعد بايد پاهاى خود را به آن پله‌ها بمالى ، « 1 » و پايين بيايى و دعايى دارد مستحب است بخوانى ، و يك مقامى در ما بين « صفا و مروه » ، به قدر پنجاه قدم ، مثل شتر حركت مىكنند - مستحب است نه واجب - تا خود را به « مروه » برسانى و بلافاصله مراجعت به « صفا » نمائى ، تا هفت مرتبه با احرام ، و در اين سرّها هست .\r\nبعد از اتمام سعى « صفا و مروه » بايد تقصير كنند ، كه واجب است ، و تقصير به اين معنى [ است 
  ] كه يا موى از سر مقراض كنند ، نه اين است كه همه سر را بتراشند ، و يا ناخن بگيرند يا شارب بزنند ، يكى از اين اقسام عمل بياورند ، اعمال عمره كه تمام شد ، برو منزلت ، رخت را بپوش ، در نهايت راحت باش ، انتظار روز هشتم را بكش ، كه دوباره بايد احرام حج تمتع به بندى .\r\nاولًا فىالجمله وضع « مسجدالحرام » اين است كه ، مسجدى است بدون سقف ، و دور آن مسجد ، مثل ايوان طورى است مسقف ، و جميعاً ايوان ، چهار طرفش فرش سنگ است ، ستون‌هايى دارد از سنگ و « بيت‌اللَّه » در عين ، « 2 » وسط صحن مسجد است ، قريب بيست [ و 
  ] يك در دارد مسجد مزبور ، هشت خرند « 3 » دارد ، كه از هر در وارد مىشوند ، از\r\n\r\n\r\n","description":"","footnote":"\r\n( 1 ) - ماليدن پا به پله‌ها لازم نيست .\r\n( 2 ) - عين براى تأكيد است يعنى بيت اللَّه به طور مؤكّد در وسط مسجد قرار گرفته است .\r\n( 3 ) - حيات‌هايى كه از آجر كنار هم نهاده مفروش شده است .\r\n","page_name":" 106 ","page_number":106},
  {"content":"\r\n\r\nروى خرندها مىروند تا به وسط مسجد برسند ، كه « بيت اللَّه » در او است ، اطراف « بيت اللَّه » يعنى بيست ذرع به ديوار « بيت اللَّه » مانده ، ستون‌هاى چوبى دارد ، به قسمى مدور نصب كرده‌اند ، و قنديل‌هاى چراغى آويزان است ما بين مدوّرها ، و بيست ذرع است ، كه با سنگ مرمر فرش است كه موقع « طواف » است ، خود بيت مربع طولانى است ، بيست ذرع در سى ذرع ، از سنگ ساخته شده ، قريب يازده ذرع ارتفاع خانه است .\r\n\r\nكعبةاللَّه العُليا\r\n« جناب امير عليه السلام » فرمودند كه :\r\nكعبه چهل سال قبل از خلقت زمين و آسمان خلقت يافت ، و مانند يك حباب سفيد درجاى حاليهءخود ، برروىآب مىدرخشيد ، بعد زمين‌ها در تحت آن بسط و حفظ گرديد .\r\nدفعه اولى « ملائكه » ، و در دفعه ثانيه « حضرت ابوالبشر » ، و در دفعهء ثالثه « حضرت شيث » بنا فرموده ، تا به طوفان اولاد و احفاد آن بزرگوار تعمير و حفظ كردند .\r\nدفعهء رابعه ، يعنى در سال دو هزار و پانصد و هشت قبل از هجرت ، « ابراهيم عليه السلام » از روى طرحى كه حضرت « جبرائيل » ريخته بود بنا نمود .\r\nدفعه خامسه ، « عملاق » رئيس قوم « عمالقه » تجديد نمود .\r\nدفعه سادسه ، « حرث بن مضاض » از طايفهء « جراهمه » بنا كرد .\r\nدفعه سابعه ، « قصى بن كلاب بن مرّه » تعمير كرد .\r\nدر دفعهء ثامنه ، قبيلهء قريش تعمير كردند ، اين تجديد دو هزار و چهار صد و هشتاد و نه سال ، بعد از بناى « حضرت‌ابراهيم » واقع [ گرديد . 
  ] ، آن وقت « حضرت فخرى مآب صلى الله عليه و آله » سى و پنج سال داشت .\r\nدر دفعه تاسعه ، در سال ( 64 ) هجرى « عبداللَّه بن زبير » بنا نمود و وسعت داد .\r\nدر دفعهء عاشره ، « حجاج بن يوسف ثقفى » خراب كرده ، در سال ( 74 ) به امر « عبدالملك بن مروان » ساخت ، و زمينِ علاوهء « ابن زبير » را در اين تجديد خارج نمود .\r\nدرسال ( 1040 ) « سلطان‌مرادرابع » بنانمودند . اكنون اين بنا باقى و مطابق شكل صفحه بعد است .\r\nوضع حاليه بناى اين بنيان رصيص الاركان « 1 » ، مستطيل غير منظم است ، طول ديوار\r\n\r\n\r\n","description":"","footnote":"\r\n( 1 ) - پايه‌هاى از سرب ريخته شده ، قوى ريشه و محكم و استوار .\r\n","page_name":" 107 ","page_number":107},
  {"content":"\r\n\r\nشرقى سى و دو اندازه ، يعنى چهل و چهار پا و شش پوس « 1 » ، و طول ديوار غربى سىو يك اندازه ، يعنى چهل و سه پا و يازده پوس ، طول ديوار جنوبى بيست اندازه ، يعنى بيست و هشت پا و چهار پوس ، و طول ديوار شمالى بيست و دو اندازه ، يعنى سى و يك قدم ، دو پوس انگليسى است .\r\nاندازه ذراعى است موسوم به « حلبى » و در تمام خطه حجازيه مستعمل ، و طول آن مساوى به چهار صد و بيست و نه ثلث ميليمتر است ، و سى و شش پوس ، يك يا رد انگليس ، و يك يا رد ، مساوى به نود و يك ميليمتر ، و هفده پوس يك حلبى است .\r\nخلاصه شحن « 2 » ديوارها ، و اندازه و ارتفاع آن بيست اندازه است .\r\nاز قديم الايّام عادتى است كه همه ساله در موسم حج ، از جانب دولت يك پوش سياه از ابريشم ، كه همه ديوارهاى خانه را احاطه مىكند ، از مخمل كه مخصوص « مصر » است ، « امير حاج مصر » مىآورد ، و « امير حاج مصر » هم از « امير حاج شام » ، كمتر نيست ، از دولت مأمور مىشود و يك ارّاده توپ ، با چهار صد « سوار مصرى » ، حاج مصرى را مىآورند ، در نهايت جلال است ، و از جانب « محمد على پاشا » مأمورى مىشود .\r\nمىتوان گفت كه اكثر اسبانشان ، از « امير حاج شامى » منقّح‌تر است ، در منزل « رابغ » ، ملحق به حاج شامى [ مى 
  ] شود ، يعنى يك روز زودتر وارد « رابغ » مىشود ، سه چهار ساعت بعد از ورود « حاج شامى » ، كه « عرب » و « عجم » و « ترك اسلامبولى » باشد ، توپ مىاندازند . سوار مىشود ، همه جا وقت رفتن يك منزل عقب ، وصل و فصلشان در منزل « رابغ » است ، بالاخره پوش سياه « خانه مكه » را ، « امير حاج مصرى » مىآورد ، چهار پارچه\r\n\r\n\r\n","description":"","footnote":"\r\n( 1 ) - سى و شش پوس يك يا رد انگليس است .\r\n( 2 ) - طول .\r\n","page_name":" 108 ","page_number":108},
  {"content":"\r\n\r\nاست ، موافق ديوارهاى خانه ، و از خود ابريشم ، لفظ « لا إله الّا اللَّه محمد رسول اللَّه » ، به قسم طاق و نيم طاق ، و با رفتن پوش مدور ، اين الفاظ مبارك را در آورده‌اند ، خداوند عالم به « پادشاه ايران » نصرت دهد ، لفظ مبارك ميمونِ جناب مستطاب ، سلطان حقيقى و مولاى واقعى ، « اسد اللَّه الغالب على بن ابى طالب » را ، ملحق به آن دو لفظ شريف نموده ، « على ولّى اللَّه » روحى و جسمى له الفداه را هم ملحق نمايند ، كه انصافاً حسرت و آرزويى است در دل حقير . اى حقير ، اى بيچارهء حقير ، كه سجاف « 1 » بيابان‌ها شده‌اى ( اى بسا آرزو كه خاك شود ) .\r\nخلاصهء مطلب ، روز عيد اضحى ، « امير حاج مصر » ، پوش نو را با ساز و نقاره وارد « مسجد الحرام » نموده ، پوش كهنه را خدّام « بيت اللَّه » ، كه بيست نفر خواجه سياه از دولت ، دائماً هستند ، مثل « مدينهء منوّره » با جيره و مواجب ، و هنگام مراجعت خلعت موافق شان و منصب خودشان ، « صرّه امينى » به آن‌ها تسليم مىكنند ، همان خدام خاصّه نردبان‌ها گذارده به « بام خانه خدا » مشرف مىشوند ، همان پوش نو را مشرف مىگردانند ، و آن بيچاره پوش كهنه را بى نصيب از خدمت خانه مىكنند ، محسوس است كه وقتى كه پوش كهنه را پايين مىكنند ، آه و ناله و فرياد او شنيده مىشود . ( پوش ) نو را وقتى بلند مىكنند آشكار است كه اظهار شعف مىنمايند ، راوى اين فقرات حاجىها هستند اگر چه حقير ايستاده بودم و به جز صداى قرقره « 2 » ، چه در وا كردن پوش كهنه ، و چه در بالا كشيدن پوش نو چيز ديگر نفهميدم ، خدا كند اين كتابچه به نظر حاجىها نرسد ، خاصه حاجى دهاتى كه حقير را تكفير مىكنند ، سهل است ، جمع مىشوند و شهادت مىدهند كه به زيارت مشرف نشدى .\r\n\r\nگفتگو در مسجد الحرام\r\nچنان كه يك نفر حاجى ، از رفيقش تحقيق نمود كه چرا دور اين خانه مىگردند و طواف مىكنند ؟ گفت آخر خانه خدا است ، آن مرد سائل گفت : در ده ما هم مسجد است\r\n\r\n\r\n","description":"","footnote":"\r\n( 1 ) - حاشيه نشين .\r\n( 2 ) - در متن غرغره آمده است .\r\n","page_name":" 109 ","page_number":109},
  {"content":"\r\n\r\nگاهى بالاى ده مىگويند ، هر جا مسجد است « خانه خدا » است ، پس ما چرا دور مسجد ده‌مان نمىگرديم ؟\r\nرفيقش گفت : مگر مسجد ده شما را از سنگ ساخته‌اند و به اين بلندى و به اين جلال است ؟ !\r\nسائل گفت اگر به جلال است ، پس تو چرا هر روز ، دور تخت « آصف الدّوله » نمىگردى كه از همه حاجىها با جلال‌تر است ؟ !\r\nجواب گفت كه اگر دور آدم بايد گشت « شاه ايران » از « آصف الدوله » خيلى متشخص‌تر است ، چرا رسم نيست دور آدم گشتن ، چه شاه چه گدا !\r\nسائل مرد چيز فهمى بود ، گفت : « خانه خدا » هم همان صورت دارد ، چنان كه دور آدم گشتن متعارف نيست ، و در همه مساجد هم كه « خانه خدا » هستند متعارف نيست ، و اين خانه هم مثل ساير مساجد « خانه خدا » است ، پس بايد سواى آن كه ملّاها مىگويند ، و مناسك حج را نوشته‌اند ، يك چيز فهميد كه اگر براى خاطر « بيت اللَّه » است ، همه مساجد « بيت اللَّه » است ، چرا دور سايرمساجد ، باآن كه درفلان وقت معين است طواف نمىكنند ؟\r\nسائل گفت : به خدا قسم من تا به اين جا نمىتوانستم تحقيق قولى بكنم ، بعد از اين واجب شد كه سرّ اين مسئله حالى بشود ، تا حالا هفت هزار و پانصد ، كه به گدائى جمع نموديم به‌عرب‌ها داديم ، ودوازده روز سر و پا برهنه دراين‌هواى « عربستان » با آن آب‌هاى مُتعفّن كه خورديم ، سرّ اين مسئله را ندانيم ، پس به دنيا خر آمده‌ايم ، علاوه بر زحمات اين راه ، حقير در پشت سر اين دو نفر نشسته بودم از صحبت اين دو جوان حظ كردم .\r\nفى الجمله از حالت حظّ و خندهء حقير حضرات مطّلع شدند ، و مقدّر چنان بود ، به ريش حقير چسبيدند كه تو عجم هستى ، اگر چه لباس داشتم ، گفتند تو از صحبت‌هاى ما مخبر « 1 » هستى ، بايد حكماً حل اين مسئلهء ما را تو بكنى ، هر چه حقير عذر آوردم ، كه مرد فقيرم و مثل شما ، محتاج اين مسئله هستم ، و من هم از ملّاى ده‌مان چنين شنيده‌ام مثل شما ، وانگهى تكليف ظاهرِ شريعتِ همه اين است ، به هر مجتهدى كه تقليد دارم ، از روى\r\n\r\n\r\n","description":"","footnote":"\r\n( 1 ) - آگاه و با خبر .\r\n","page_name":" 110 ","page_number":110},
  {"content":"\r\n\r\nرساله او ، تكليف كه در اعمال مناسك حج نوشته شده ، چنان حركت مىنمايم ، ديگر ما را چه از اين حلّ مسائل ؟ از نفهميدن اين گونه مطلب‌ها ابداً اعمال حج باطل نمىشود .\r\nهزار سال است كه هر سالى ، هفتاد هزار موافق احاديث معتبره ، حاج از « عرب » و « عجم » و ساير ، طواف مىآيند و مشرّف مىشوند ، و ابداً اين گونه صحبت‌ها و اين مقوله سخن‌ها نمىزنند ، هر نوع قرار تقليد مردم است شما هم حركت نماييد ، شما و ما همچنان كه پدر و مادرمان را ديده‌ايم پنج وقت نماز مىخوانند ، و سى روز ماه رمضان را روزه مىگيرند ، وقتى كه پولشان زياد مىشود ، بخواهند اظهار اعتبار در پيش مردم و ميان ولايت بكنند ، به « مكّه » مىآيند ، يا آن كه ملّاهامان سراغ پول از ما مىكنند و زور مىآورند ، به اسم زكات و سهم امام مطالبه مىكنند ، يا آن كه سادات ولايت مان بى چيز مىشوند ، به زور خودشان خمس مطالبه مىنمايند ، مسلمان پدر و مادرى هستيم و مقلد ملّاها ، هزار سال است مردم اين نوع رفتار نموده‌اند ، و [ من و 
  ] شما هم به همان قسم رفتار مىكنيم و از دنيا مىرويم ، ديگر اختيار آخرت با كريم است !\r\nهر چه حقير از اين گونه حرف [ ها 
  ] زدم كارگر نشد ، و بسيار هم خلوت شده بود « مسجد الحرام » ، و كسى باقى نبود ، اين صحبت هم در گوشه‌اى از مسجد اتفاق افتاد ، اين دو نفر دست از حقير بر نداشتند و گفتند تو عجم هستى ، حالا « عثمان لو » شده‌اى ، هرگاه جواب اين سئوال ما را به طور اعتقاد خود ندهى تو را كتك مىزنيم ، سهل است هر جا تو را گير آورديم به قدر امكان مضايقه از اذيت تو نمىكنيم ، حالا كه درگير ما هستى ، ما دو نفر [ و 
  ] تو يك نفر بيشتر نيستى ، خلاصه در ميان « مسجد الحرام » است ، اين حقير مضايقه نداشتم اين صحبت و بيان را از عوام مخفى بدارم ، و ليكن ترسيدم اگر حقير مضايقه از گفتن نمايم ، حقير را در ميان « مسجد الحرام » كتك بزنند ، نه از بابت جان به خدا ، كه « خدا » عالم است ، از انديشه بى احترامى « خانهء خدا » بود كه مبادا به سبب حقير ، در باطن هتك حرمت بشود ، و به اين دو نفر سائل حاجى دهاتى گفتم : اوّلًا شما اين مسئله را كه عُنْفاً « 1 » از حقير تحقيق مىنماييد ، به « خانه خدا » كه روبرو است قسم ياد نمائيد هر چه بگويم خوب\r\n\r\n\r\n","description":"","footnote":"\r\n( 1 ) - با زور و فشار .\r\n","page_name":" 111 ","page_number":111},
  {"content":"\r\n\r\nيا بد ، ابداً تقصير حقير نشماريد ، فهم حقير زياده از اين نرسيده است .\r\nقسم ياد كردند هر چه تو بگوئى كار نداريم و به تو محبت مىكنيم ، حقير گفت : بسم اللَّه الرحمن الرحيم ، مدد از تو يا « اسد اللَّه » .\r\nاولًا : گفتم خداوند عالم اين « راه مكه » را به اين اشكال قرار داده است ، يك نوع امتحان بنده گان خدا است ، زحمت بكشند و خرج كنند هر گاه خانه خودش را در « شام » قرار داده بود ، البته بدون زحمت ، همه كس مىآمد و محّل امتحان نبود .\r\nحضرات حاجىها گفتند : اين فقره را خودمان مىدانيم ، تو بايد دور خانه گشتن ، و احرام اين سنگ را كه روى هم چيده‌اند بگوئى ، ما كه به تو عهد نموديم آزار نكنيم .\r\nگفتم : حالاشما مردمان معقولى هستيد ، احرام اين خانه به حسب باطن اين است كه ، مولود خانه جناب مستطاب « اسد اللَّه الغالب » است ، و اين احترام اين شهر ، با وجود وطن « جناب خاتم‌انبياء » است‌چنان‌كه‌حضرت « نشاطىخان » مرحوم - اعلى اللَّه مقامه - مىگويد :\r\n خانه زاد خداست كز مادر * زاده در خانه خداست على \r\nزياده از اين حقير ، تفصيل نتوانست بدهد ، از اين دو فقره به عالم تفكر رفتند ، حقير فرصت غنيمت شمرده ، فرار كردم .\r\n\r\nاحرام حج تمتع\r\nبالاخره حضرات حاج هشتم ذى حجه ، با نهايت آرامى و فراغت در « مكّه » هستند ، صبح هشتم بايد غسل كرده « مسجد الحرام » بيايند ، يا در « مقام ابراهيم » ، يا در زير « ناودان طلا » ، نيّت به عمل كرده ، دوباره به وضع اوّل ، لباس احرام بپوشند .\r\nاگرچه مقدّسين ، دوباره احرام عمره را بعد از اتمام عمل ، از خود جدا نمىكنند ولى واجب نيست . بارى روز مزبور در لباس احرام بايد سوار شوند ، و از « مكه » يك سر به دامنهء « عرفات » بروند ، كه در آنجا ازدحام غريبى است ، و قرب هفتاد هزار مخلوق ، از حاج خارج و بومى ، آن روز در آنجا جمع مىشوند ، و شب نهم را ، كه شب « عرفه » باشد ، واجب است « 1 » در « عرفات » بمانند ، و نيت كنند كه از غروب هشتم تا طلوع نهم در\r\n\r\n\r\n","description":"","footnote":"\r\n( 1 ) - ماندن شب نهم واجب نيست ، وقوف واجب از ظهر روز نهم است تا مغرب شرعى .\r\n","page_name":" 112 ","page_number":112},
  {"content":"\r\n\r\n« عرفات » مىمانيم ، واجب قربةً الى اللَّه .\r\nو همچنين روز نهم ، از صبح تا غروب حكماً بايد توقف كرد ، و در آن روز هنگام زوال ظهر ، غسل سنّتى كرده ، نيّت توقف از ظهر تا غروب را ، به صيغه واجب نمايند ، و نماز خوانده ادعيه مستحبّه كه از « حضرت سيد سجّاد - سلام اللَّه عليه - » وارد شده بخوانند ، انصافاً « عرفات » عرصات « 1 » است ، غير از حاج كه از خارج آمده‌اند ، از « مكّه » و « طائف » و حوالى ، جميعاً از اناث [ و 
  ] ذكور در آنجا جمع مىباشند .\r\n( قريب سه سنگ ) آب قنات ، از دامنهء كوه « عرفات » جارى است ، در اين صحرا درخت گز بسيار ، و كوه و صحرا از جمعيت مملّو ، كوه « عرفات » ميمون زياد دارد ، جهّال حاج ، بچه ميمون زياد شكار كرده ، كه به همراه خودشان به وطن هديه برند ، با وجود اين كه صيد حرم حرام است ، خاصه در « عرفات » و ايام احرام ! !\r\nبارى همين كه روز نهم غروب كرد ، و شب دهم يعنى شب « عيد اضحى » آمد ، بايد حاج چنان حركت نمايد كه فرصت نماز مغرب نيست ، يك ساعت و نيم تا « مشعرالحرام » ، كه رو به « مكه » است بروند ، دو ساعت [ از 
  ] شب يا بيش يا كم ، وارد « مشعر » مىشوند ، فوراً لدى الورود ، نيت وجوب كنند توقف در « مشعر » را ، از همان وقت تا طلوع آفتاب ، و نماز مغرب و عشا خوانده ، با شمع و چراغ از آن صحرا سنگ ريزه جمع كنند ، احتياطاً بعد از هفتاد هشتاد سنگ ريزه ، كه از بادام پوست دار بزرگ‌تر نباشد ، برچيده و شسته در كيسه كنند ، بعضى مقدّسين آن شب بافضيلت را احيا مىدارند .\r\nبارى ، طلوع آفتاب عيد اضحى ، بايد از « مشعر » رو به « منا » رفت ، يك ساعت و نيم راه است ، « منا » در ميان دو كوه واقع شده ، و ميدان وسيعى دارد ، پيش از ورود ، چادرِ حاجّ را ، در كمال نظم آنجا زده‌اند ، البته در اردوى هيچ سلطان اين جمعيت و اين چادر نيست .\r\nلدى الورود بايد به قدر هزار قدم رفت ، سه ميل از سنگ ساخته شده ، در ميان بازار ، كه مثل اردو بازار است ، و سالى سه روز از متاع « هند » و « مغرب » و « روم » ، در آن بازار موجود مىشود ، و محض اين سه روز ، خانه‌ها و مبرزها ، « 2 » اهل « مكه » در « منا » ساخته‌اند ،\r\n\r\n\r\n","description":"","footnote":"\r\n( 1 ) - صحراى محشر و صحنه قيامت .\r\n( 2 ) - بيت الخلاء ، مستراح .\r\n","page_name":" 113 ","page_number":113},
  {"content":"\r\n\r\nبالاخره همان روز پيش از ظهر ، بايد هفت سنگ به نيت وجوب ، به يكى از آن ميل‌ها زد ، به قسمى كه ناخنِ دست به آن سنگ نخورد ، « 1 » بعد مراجعت كند ، بلافاصله گوسفند بىعيب‌تر بايد ذبح نمود ، يك رأس واجب است و زياده مستحب ، گوشت قربانى بايد سه قسمت شود ، يكى به فقرا ، يكى همسايه و برادر دينى ، از قسمت سيم واجب است كه خودش قدرى بخورد ، « 2 » ولى اين قدر كاكا سياهِ لختِ برهنه ، آنجا جمع شده است كه فرصت تقسيم نمىدهند ، گوشتها را به روى سنگ ، براى ذخيرهء سال خشك مىكنند .\r\n\r\nتوضيح\r\nآنچه مرحوم مشارٌ اليه ، در باب تقدير و تخفيف گوشت قربانىها مىنويسند ، موافق حقيقت نيست ، و معلوم است كه مخبر اين خبر ، به ايشان بد حالى كرده است ، و حقيقت اين فقره از اين قرار است :\r\nحجاجى كه از « سودان » و ساير جاهاى دور آفريقا به « مكه مشرفه » مىآيند ، همه عريان و برهنه هستند ، و در ميان آنها شخصى احرام يا پيراهن پوش باشد ، نادر است ، مىتوان گفت تمامى آنها ، جز يك ساتره ، كه عبارت از دو ذرع متقال است ، و از كمر تا به زانو مىبندند ، مالكِ چيزى نيستند ، و عادت اين اعراب بر اين است ، كه استخوان‌هاى گوشت‌قربانىها را جداكرده ، گوشت‌هاى لخت را نوار مانند بريده ، به روى سنگ‌ها فرش مىكنند تا آن كه به خشكد ، بعد آنها را مثل نوار دسته كرده ، به چَنْطِه‌هاى « 3 » خود گذارده ، به مملكت خودشان برده ، هديه به دوستانشان مىدهند ، و اعتقادشان بر اين است ، كه همان گوشت‌هاى خشكيده ، دواى جميع دردها است ، و باطل كننده سحر و افسون است .\r\nخون و شكنبهء گوسفند ، هوا را چنان متعفن مىكند ، كه اكثر سنوات و با برخاسته\r\n\r\n\r\n","description":"","footnote":"\r\n( 1 ) - اگر ناخن به سنگ بخورد اشكالى ندارد .\r\n( 2 ) - احتياط آن است كه قربانى را سه قسمت كنند يك قسمت را هديه دهند ، يك قسمت را صدقه دهند و قدرى هم خود از آن ذبيحه بخورند .\r\n( 3 ) - چنته به فتح اوّل و سوّم صحيح است به معنى كيسه و توبره كه در آن توشه و يا اسباب كار خود رامىگذارند .\r\n","page_name":" 114 ","page_number":114},
  {"content":"\r\n\r\nمىشود ، دو شب بايد در « منا » ماند ، ولى از شدت تعفن پناه بر خدا ، خيلى بد مىگذرد ، حكم خداست ، چه بايد كرد .\r\n\r\nتوضيح\r\nخندقى كه به جهت اين كار ، در سابق الايام كنده بودند ، رفته رفته پر شده بود ، چند سال قبل به حكم سلطانى ، مجدداً حفر كردند . مأمورين و عمله جات از جانب ديوان هستند ، كه كثافات گوسفندها را ، از قبيل خون و روده و غيره در آن ريخته ، آهك و خاك بر روى آن مىريزند ( انتهى )\r\nبعد از اتمام عمل قربانى ، بايد جميع سر را تراشيده ، فوراً با همان احرام و آن تفصيل ، از « منا » به « مكه » ، كه دو ساعت راه است وارد شده ، با غسل و وضو در « مسجدالحرام » به نيت حج تمتع واجب ، هفت شوط دور خانه « طواف » نمايد ، پس دو ركعت نماز واجب در « مقام ابراهيم عليه السلام » ، بعد از آن به نيت حج نساء ، هفت شوط « طواف » و دو ركعت نماز ، در « مقام ابراهيم » به عمل آورند ، اگر حج نساء عمداً قضا شود ، زن بر شوهر حرام است سهل است ، صيغه هم بر او حرام خواهد شد .\r\n\r\nتوضيح\r\nاگر روز دهم ، بعد از نحر هدى « 1 » و حلق رأس « 2 » ، براى « طواف » و « سعى صفا و مروه » و « حج نساء » ، نتوانست از « منى » به « مكه » رود ، روز يازدهم هم به اجماع تمام علما ، حكم روز دهم دارد در اين صورت ، عمل روز يازدهم را بعد از اتمام عمل و مراجعت از « مكه » شروع كند ، به اين معنى كه رمى جمرات را در وقت رفتن ، در روز يازدهم از طرف « منا » نمىتواند ، زيرا كه اعمال حج كه مقدم بر رمى جمرات است بجا نيامده ، و در برگشتن هم چون ترتيب « رمى جمرات » بهم مىخورد و باز نمىتواند ، لهذا لابد « 3 » است\r\n\r\n\r\n","description":"","footnote":"\r\n( 1 ) - ذبح و قربانى گوسفند .\r\n( 2 ) - تراشيدن سر .\r\n( 3 ) - حاجى ناچار نيست چنين كند بلكه مىتواند پس از خاتمه اعمال منى به مكه آمده ، و باقى مانده اعمال‌حج تمتع را انجام دهد .\r\n","page_name":" 115 ","page_number":115},
  {"content":"\r\n\r\nكه از « مكه » به « منى » بيايد ، و دو مرتبه از آنجا به « رمى جمرات » شروع كند .\r\nرأى بعضى از علماى اثنا عشريه ، مثل مرحوم حاجى ميرزا محمود حجة الاسلام بروجردى - طاب اللَّه ثراه - ، و جماعتى ديگر بر اين است كه در « ايام تشريق » ، كلّيةً يعنى روز يازدهم و دوازدهم و سيزدهم ، اعمال روز دهم را هر كس بجا آورد حجّش فوت نشده ( انتهى )\r\nاهل تسنّن حج نساء را حرام مىدانند ، بعد از اتمام عمل حج و طواف ، هفت مرتبه « سعى ما بين صفا و مروه » بايد نمود ، و از آنجا به « منا » رفته ، از وقت مغرب به نيت واجب ، در آنجا توقف كرد ، و روز يازدهم بايد هفت عدد سنگ بر آن دو ميل سنگى زد ، كه واجب است ، شب دوازدهم نيز بايد به نيت وجوب در « منا » خوابيد ، و پيش از ظهر دوازدهم رو به ميل‌ها رفت ، و بر هر يكى از سه ميل ، هفت سنگ ريزه بايد زد كه واجب است ، از آنجا بايد به « مكه » آمد ، عمل‌ها تمام است ، كار منحصر است به حمام رفتن و رخت پوشيدن و راحت كردن ، تا روز بيست و پنجم كه روز حركت است .\r\nولى آن دو شب در « منا » ، چراغان و آتش بازى ، هنگامهء غريبى است ، به اين معنى كه شب يازدهم چراغان شيعه ، و شب دوازدهم چراغان سنّىها است ، و رؤساى آتش بازى سه دسته است ، كه جدا جدا شليك مىكنند ، « دستهء امير حاج شامى » ، كه يك سمت از دو طرفِ مناره‌هاى « مسجد خَيْفْ » كه « منا » واقع و « جناب رسول » در آن نماز فرموده ، به تركيب خاصى مفتول بندى كرده بود ، و با چهار صد سوار همراهان خود ، متوالياً به تفنگ و طپانچه و سه ارّاده توپ ، شليك مىنمودند « دستهء شريف مكه » با « پاشاى جده » متّفق است ، دو هزار سرباز نظام ، دوازده عرّاده « 1 » توپ ، بيست و چهار پوند ، و دو هزار تفنگ‌چى ، عربِ حربى شلّيك مىنمودند .\r\nبه اين قسم كه تفنگچىهاى عرب را ، در دامنهء كوه « منا » ، دسته دسته جا داده بودند ، و نظام توپخانه در اردو و مفتول بندىها و آتش بازىها ، دور چادر خودشان بود ، بدين منوال هر سه دسته از تفنگ چى و نظام و توپخانه ، يك جا بدون نوبه ، دو ساعت [ و 
  ] نيم تمام ، موافق ساعت شلّيك مىكردند ، صداى توپ و تفنگ در ميان آن كوه ، خيلى معركه\r\n\r\n\r\n","description":"","footnote":"\r\n( 1 ) - واحد براى شمارش توپ جنگى .\r\n","page_name":" 116 ","page_number":116},
  {"content":"\r\n\r\nمىكرد ، خاصه شلّيك نظام ، كه امسال محض خود نمائى به ترتيب قلعه و جنگ ، روبرو شليك مىشد ، در هيچ جنگ بزرگى اين قدر توپ و تفنگ خالى نشده ، البته دو هزار تومان باروت « 1 » صرف شد ، فرداى آن شب « سنىها » به « مكّه » رفتند ، اگر چه رؤيت هلال ذى حجه ، بر « شيعه » و « سنى » مشتبه نبود ، و مع‌ذلك به فتواى مفتى طائف ، آنها عمل حج را يك روز پيش انداختند ، و من جانب اللَّه « 2 » بود ، زيرا كه اگر غير از اين مىشد ، از كثرت جمعيت به « شيعه » بد مىگذشت .\r\n\r\nمكّه مكرّمه\r\n« بكّه » و « فاران » نيز مىگويند ، اين شهر سعادت قرين ، در جهت شرق جنوبىِ « بحر احمر » واقع ، از لنگر گاه « جدّه » ، به مَشْىِ شتر دوازده ، و از « مدينهء منوره » هشتاد فرسخ دور ، و مسكن شصت هزار نفوس مسلم بومى و مهاجر و مجاور است ، كوچه و بازار و ابنيه‌هاى اين شهر شهير ، بسيار منظم و معمور ، و سراسر تجلى زا از انوار خدا ، و جلوه گاه انبياء و اولياء است . اين شهر مقدس به سه باروى تو در تو محاط و محفوظ ، و در وسطش « حرم شريف » كه طولًا چهار صد ، و عرضاً سيصد و چهار ذرع ، كه تربيعاً « 3 » يكصد و بيست و يك هزار و ششصد وسعت دارد واقع است ، و « حرم شريف » نيز ، از چار اطراف به قباب « 4 » توأمان ( جفت ) مستور ، و در وسط حرم هم ، « كعبة اللَّه » فيوضات بخش مشتاقين است ، « مقام حضرت ابراهيم » و « جبرائيل » و « حجر اسماعيل عليهما السلام » و مولد « حضرت فخر كاينات صلى الله عليه و آله » ، و « خديجة الكبرى » ، و « فاطمه زهرا » عليهما السلام نيز ، از مقامات جليله اين « بلده معظّمه » است ، و مانند « جبل عرفات » و « جبل ابى قبيس » و « جبل حرا و ثور » ، محال « 5 » واجب الزياره هم ، در اطراف و انحاء اين شهر مكرم ، جلا ساز قلوب\r\n\r\n\r\n","description":"","footnote":"\r\n( 1 ) - در متن باروط نوشته شده است .\r\n( 2 ) - [ عنايتى 
  ] از سوى خداوند\r\n( 3 ) - چهار گوشه ، مربع مساحت از نظر متر مربع\r\n( 4 ) - گنبدهاى جفت و كنار هم\r\n( 5 ) - مكان‌ها\r\n","page_name":" 117 ","page_number":117},
  {"content":"\r\n\r\nمشتاقين است ، بالاى بعض از مقامات مشروحه متأخّرين ، قبه‌هاى مزيّن ، و در جوار همان قباب ، مساجد و نمازگاه‌هاى معتبر ساخته ، خدمات جليله به دين اسلام نموده‌اند .\r\n« جبل عرفات » كه حجاج مسلمين در اين جا توقف مىنمايند ، شش فرسخ از اين بلدهء مباركه دور است ، و در چهار فرسخى آن نيز « مزدلفه » ، و فى ما بين « مزدلفه » و « مكه » هم قصبهء « منا » موجود است ، كه حجاج مسلمين در اين قصبه سه روز توقف كرده ، اجراى انواع آتش بازىها نموده ، قربان‌هاى خودشان مىكشند ، مسجدى ( نمىدانم موافق مذهب شيعه است يا نه ؟ بايد ديد ) منسوب به « حضرت آدم » كه در « منا » است محسوب ، و از « مشعر الحرام » است . نهر جارى در « عرفات » آبى است كه « زبيده خاتون » ، ضجيعهء « 1 » هرون الرشيد آن را جارى كرد و در زمان « متوكّل عباسى » ، راه آن حسنات خراب شد ، و به امر آن خليفه مرمت گرديد ، و در زمان « سلطان سليمان قانونى » ، همين نهر تا به « عرفات » آورده شد و « مَهْروُماه سلطان » دختر سلطان مشار اليه نيز ، از « عرفات » تا به « مكّه مكرمه » آورده جارى ساختند .\r\nگواه انتشار دين مبين اسلام ، همين شهر شهير است ، « حضرت فخرى مآب صلى الله عليه و آله » در اين شهر به تبليغ رسالت شروع فرموده ، به قدر ده سال على التّوالى ، متحمّل انواع متاعب و مشاقّ « 2 » وارده از كفار قريش شده ، انجام كار بنا به فرمان كردگار ، و استدعاى اهالى يثرب در سال ( 622 ) ميلادى ، هجرت به « مدينه منوّره » فرمودند .\r\nو « كفار قريش » بعد از هجرت نيز آسوده ننشسته ، هر روز خسارتى به اسلام مىآوردند ، و مقصود آنها خاموش ساختن چراغ دين متين احمدى بود ، و هر چه جنگيدند نتوانستند آسيبى برسانند ، ناچار مصالحه كردند .\r\nدر سال ششم ، « حضرت حبيب » كبريا ، به نيّت اداى حج ، به همراهى هزار و چهار صد نفر از اصحاب ، تا به جوار « مكّه » تشريف برده ، از براى تأمين قريش ، « خليفهء سوم » را به « مكه » فرستادند ، اما اهالى مكّه « عثمان » را حبس كردند و جواب رد دادند ، بنابراين\r\n\r\n\r\n","description":"","footnote":"\r\n( 1 ) - همسر هارون\r\n( 2 ) - رنج‌ها و سختىها\r\n","page_name":" 118 ","page_number":118},
  {"content":"\r\n\r\n« حضرت پادشاه هر دو سرا » ، مجلسى در « تحت الشجره » منقعد فرموده ، « بعد البيعة والمشوره » مقررّ شد ، كه حرباً داخل در « مكه » شوند ، اهالى « مكه » كه به اين قرار داد واقف شدند ، در مقام اعتذار آمده ، رغبت به تجديد مصالحه نمودند ، چون بعد از دو سال ، يعنى در سال هشتم هجرت ، اهل « مكه » جرأت به نقض عهد نمودند ، « حضرت شاهنشاهِ رُسُل » ، به همراهى ده هزار مجاهد ، متوجه « مكه مكرمه » شدند ، و در سال دهم نيز از براى اداى حج ، به همراهى نود هزار حجاج باز متوجّه « مكّه مكرمه » شده ، بعد از اداى حج عودت فرمودند .\r\nتا زمانى كه « سلطان سليم » ملقّب به ياور ، خطهء « شاميّه » و « مصريّه » را ، از چنگ « چراكسه » مستخلص ساخت ، حكومت حرمين در دست شرفا بود ، در سال ( 933 ) هجرى ، مشار اليه به زيارت « مكّه » شتافته ، بعد از بجا آوردن مناسك عمره ، خدمت خادمىِ اين خطّه مباركه را در عهده گرفتند ، از آن روز تا كنون به اين خدمتِ مفتخر ، « سلاطين عثمانى » مفتخر بوده و هستند .\r\n\r\nشريف مكه\r\nجماعت شرفا ، شافعى مذهب‌اند ، و سابقاً مطيع « سلطان » نبودند ، « لشكر روم » هم در « مكه » نبود ، خودشان در آنجا سلطنت مىكردند ، از حاج باج گرفته ، تعديات ديگر هم مىنمودند ، اكنون چند سال است كه ، بر خلاف سابق شده ، « نظام رومى » در « مكه » متوقف ، و تسلّط « شريف » نقصان يافته ، ليكن احترام و جلالش باقى است ، مثلًا چهارده يدك مرصّع يراق ، « 1 » از اسب و شتر ذلول ، « 2 » در جلويش مىكشند ، و نقّاره خانه به طرز خودشان مىزنند ، از عرب‌هاى حربى ، تفنگ چى شتر سوار ، هر قدر بخواهد هزار و دو هزار با او سوار مىشوند ، انصافاً آدم بزرگى است ، عمارتى دارد هفتاد هزار تومان تمام شده است ، مذكور شده كه « سلطان روم » احضارش فرمود و عذر آورد ، تا به تدبيرات « پسر شريف » ، در « اسلامبول » رفته به قانون گرو بماند ، اگر غير از اين بود ، « شريف » قادر بود كه تمام « عسگر رومى » را در « مكه » قتل كند ، زيرا كه عربان برّى ، « شريف » را واجب\r\n\r\n\r\n","description":"","footnote":"\r\n( 1 ) - مركبى كه با زين و ركاب و دهنه و غيره جواهرنشان باشد و آن را براى استفاده احتمالى به همراه برند .\r\n( 2 ) - اسب و شتر رام\r\n","page_name":" 119 ","page_number":119},
  {"content":"\r\n\r\nالاطاعة شمرده ، كمال تمكين را از او دارند ، و همهء عصرها ، نقاره خانه را در جلو خانه « شريف » مىزنند ، پيش از ورود به « مدينه » ، بايد با خود « شريف » يا « وليعهدش » ، با هزار نفر شتر سوار عرب وارد « مدينه » شده ، حاج را همراه خود به « مكه » بياورد و در مراجعت هم تا آنجا بدرقه نمايد ، اگر غير از اين باشد اعراب آن ميانه ، جمعيّت زياد دارند ، و حاج را برهنه مىكنند ، از توپ و عسگرِ « اميرحاج شامى » نمىترسند ، و ليكن از « شريف » مثل سگ مىترسند .\r\n شغال بيشه مازندران را * نگيرد جز سگ مازندرانى \r\nبالاخره مردم « مكّه » خيلى بى انصاف ، و كرايه خانه‌شان خيلى گزاف است ، مثلًا يك خانه را در بيست الى سى تومان كرايه مىگيرند ، با وجودى كه امسال ، جماعت حاج بواسطه داشتن « نوّاب مهد عليا دامت شوكتها » ، در « مكّه » و « مدينه » و « شام » و غيره در نهايت آسوده بودند مع ذلك مردم « حرمين شريفين » ، در موقع اذيّت حتى المقدور مضايقه نداشتند .\r\nروز بيست و پنجم شهر ذى حجه حكماً « 1 » بايد از « مكّه » وداع نمود .\r\n\r\nشيخ محمود\r\nمحلى است دو فرسخى « مكّه » ، تمام مردم در آنجا مىروند ، مگر كسانى كه از راه كشتى به بندر « بوشهر » يا « بصره » يا « مصر » مىروند ، آنها بايد بروند به « جده » ، كه ده فرسخى « مكّه » و بندر بسيار بزرگى است ، و با كشتى يا راه آهن از آنجا مىروند .\r\n\r\nتوضيح\r\nچون در آن زمان ، « خليج سويس » گشوده نشده ، حجاج از « مكّه مكرمه » به « جدّه » رفته ، از آنجا در كشتى نشسته ، در « سويس » بيرون مىشدند ، و از آنجا هم به ارابه‌هاى « 2 »\r\n\r\n\r\n","description":"","footnote":"\r\n( 1 ) - به ناچار\r\n( 2 ) - واگن‌هاى قطار\r\n","page_name":" 120 ","page_number":120},
  {"content":"\r\n\r\nراه آهن نشسته ، مستقيماً به « قاهره » دارالملك « مصر » ، و از آنجا به « اسكندريه » رفته ، كشتى نشسته به « طرابلس غرب » و « تونس » و « الجزاير » و « مراكش » و « اسلامبول » بل « شامات » مىرفتند انتهى\r\nاز « شيخ محمود » تمام حاج حركت كرده ، منزل [ به منزل 
  ] مىروند ، ابداً توقف نيست ، مگر يك روز در « رابغ » ، چنانچه سابقاً عرض شد ، اوتراق كنند ، روز هفتم شهر محرم الحرام وارد « مدينهء منوره » مىشوند . و « روز عاشورا » حكماً حركت مىشود ، ليكن امسال بنا به فرمايش « نوّاب مهد عليا » ، شنبه يازدهم حركت شده ، و الحمد للَّه « روز عاشورا » در خدمت « پيغمبر خدا صلى الله عليه و آله » و « ائمهء هدى - روحى لهم الفداء - » به سر برديم .\r\n« بيت الاحزان » « حضرت زهرا عليها السلام » را ، كه بعد از فوت پدر ساخته‌اند ، و در آنجا گريه مىكردند ، زيارت كرديم ، در آن مكان حالت غريبى دست مىدهد ، خدامِ « ائمّه بقيع » ، هزار دينار از هر نفرى مىگرفتند و اذن زيارت مىدادند ، « آصف الدّوله » ، شصت « باجاقلو » « 1 » به خدام داد و حاج را مهمان كرد ، قبر « ائمّه » در يك بقعه‌اى است از سنگ و گچ ، بدون زينت و اساس تجمل ، ضريحى از چوب دارد ، پنج تن مقدس در آن يك ضريح مدفون است ، از اين قرار : « حضرت امام حسن مجتبى عليه السلام » ، « حضرت امام زين العابدين عليه السلام » ، « حضرت امام محمد باقر عليه السلام » ، « حضرت امام جعفر صادق عليه السلام » ، « عباس بن عبد المطلب رضى الله عنه » . در كنج همان بقعه پرده آويخته‌اند كه به روايتى « صدّيقه طاهره » در آنجا مدفون است ، در « بقيع » مقبرهء جمعى از زوجات و دخترانِ « حضرت خاتم الانبياء » معلوم است ، قبر « عثمان » هم در گوشهء « بقيع » واقع شده است ، « بقيع » قبرستانى است خارج شهر ، متصل به دروازه ، ديوارى دور آن كشيده‌اند .\r\n\r\nمدينهء منوره\r\n« يثرب » و « اثرب » ، « ارض اللَّه » ، « مدينة الرّسول » هم مىنامند ، در شمال غربى « مكّه مكّرمه » ، در وسط صحراى منتهى كه فيما بين كوه « جُده » و كوه « بئر » افتاده واقع ، و هشتاد\r\n\r\n\r\n","description":"","footnote":"\r\n( 1 ) - باجاغلو يا باجقلى نوعى مسكوك طلاى عثمانى بوده است .\r\n","page_name":" 121 ","page_number":121},
  {"content":"\r\n\r\nفرسخ دور از « مكّه » است ، اطراف اين « مدينهء مقدسه » ، به يك قلعه استوار [ كه 
  ] چهل برج دارد محاط است ، سى و پنج هزار نفس در اين « بلد الامين » مجاور و مقيم‌اند ، اين قلعه را در سال ( 978 - 368 ) « 1 » « عضد الدوله فنّاخسرو ديلمى » بنا نموده يا اين كه تعمير و توسيع كرد ، اين قلعه چهار دروازه دارد موسوم [ به 
  ] « باب المجيدى » / « باب القبله » و « باب المصر » و « باب الحميدى » ، / « باب الشام » و « باب الجمعه » .\r\nحرم شريف در قلب شهر واقع ، داراى پنج گلدسته است ، چهار گلدسته را « عمر بن عبد العزيز » بنا نموده بود ، « سليمان » كه به تخت امويه جلوس كرد ، يكى از آن مناراة را ، به بهانه اين كه خانهء مروان را گرفته ، خراب نموده اما « محمد بن قلاون » پادشاه « مصر » باز ساخت ، يكى موسوم به « منارهء سليمان » است ، چون سلطان « سليمان عثمانى » ساخته بود ، ولى آن گاه كه « سلطان عبد المجيد خان » ، « مسجد حضرت نبوى » را ، به آن عظمت و زينت كه ساخته ، منارهء جدش را هم تجديد كرد ، لهذا موسوم به « منارهء مجيدى » گرديد ، و در درون « حرم شريف » محراب مجللى است از آثار « سلطان سليمان قانونى عثمانى » .\r\nهواى « مدينة الرسول » بسيار خوب و لطيف و معتدل است ، جوى « عين زرقا » كه در گوارائى و خفت « 2 » و لذّت بىنظير است ساكنين اين شهر مبارك را از نقطهء نظر حفظ الصّحه محفوظ و محظوظ « 3 » مىسازد ، اين آب را به امر « معاويه » ، « مروان بن الحكم » به « مدينه » آورد ، چون مجراى اين نهر از سطح زمين قدرى پايين‌تر است ، در هر دو طرف نهر ، پله‌ها قرار داده‌اند كه مردم به سهولت دست به آب برسانند .\r\nخرماى اين شهر پربركت ، بسيار نفيس ، و انار و انگور و هلو و انجير و سيب و ساير ميوه‌جاتش وافر و خيلى لذيذ است ، انواع سبزى آلات و هندوانه و خربزه و ساير از اين قبيل روئيده ، بهتر و شيرين‌تر است .\r\n« قبرستان بقيع » كه قطعه‌اى است از جنت ، و مدفن آل و اصحاب و ساير صالحين و صالحات ، در خارج قلعه واقع است . قبر « حضرت حمزه » عم « حضرت رسول » كه در\r\n\r\n\r\n","description":"","footnote":"\r\n( 1 ) - يكى سال بنا و ديگرى سال تعمير ، و يا يكى سال تعمير و ديگرى سال توسعه است .\r\n( 2 ) - سبكى\r\n( 3 ) - بهره‌مند\r\n","page_name":" 122 ","page_number":122},
  {"content":"\r\n\r\n« غزوهء احد » شهادت يافت ، در نزديكى « جَبل احد » ، و « مسجد قبا » كه اساس آن را ، حضرت مؤسّس بنيانِ دين مبين ، با دست مبارك ، و به همراهى اصحاب گذارده‌اند و زيارت گاه عشاق و عرفا است ، در يك فرسخى طرف قبله اين بلده واقع‌اند . ( انتهى )\r\n\r\nمرقد مطهر پيغمبر خدا صلى الله عليه و آله\r\nمرقد مطهر پيغمبر خدا صلى الله عليه و آله ، در سراى خودشان واقع ، و بقعه « بضعهء طاهره - صلواة اللَّه عليها - » با قبر مطهّر ، پنج ذرع فاصله دارد ، « ابوبكر » و « عمر » هم به حسب ظاهر در ضريح مطهر « پيغمبر خدا » هستند . مسجد حضرت متصل به مقبره است ، و زينت آن از فرش و قنديل ، و قنديل‌ها ، جميعاً زنجيرهاى نقره است ، در تمام « مدينه » يك حمام كوچك است\r\n\r\nمقبره حمزه سيد الشهداء عليه السلام\r\nدر يك فرسخى « مدينه » ، دامنه « كوه احد » واقع شده است .\r\n\r\nحديبيه حشمتى\r\nپنج منزلى « مدينه » ، و بيست منزلى « شام » است ، يك روز اوتراق مىشود ، در ساعت ورود شليك مىكنند كه « پاشاى جريده » از « شام » مىآيد و « پاشاى جريده » كسى را گويند كه « والى شام » ، او را با ذخيره و اسباب وارد ، و بازارچى و مراسلات « حاج شامى » ، با دويست سوار و يك ارّاده توپ به استقبال حاج مىفرستند ، ورود ايشان اسبابِ آبادى و فراوانى مىشود ، چرا كه ذخيرهء مردم تمام شده و حالا اگر چه گران است فراوان مىشود ، القصّه بايد تمام حاج ، روز سيزدهم صفر وارد ، « شام » بشود ، و الا تشويش زياده دارد ، روز دوازدهم كه به اعتقاد آنها سيزدهم است به « شهر شام » وارد شديم ، چه از بابت سيزده صفر ، و چه از بابت استقبال حاج ، عيش ملوكانه هم شد ، حقير در خانهء « حيدر خان شيرازى » منزل كردم ، در « شام » بهتر از آن جايى نبود ، چشم اندازش باغ و آب و سبزه بود ، سى و دو روز در « شام » مانديم ، اگر چه تعريف « شام » منع است ، ولى در آب و هوا و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمكانت و صفا بهشت برين است ، شهرى بزرگ و آباد و خوب ، حمام‌هاى نظيف و مسجدهاى عالى دارد .\r\nحضرت يحيى عليه السلام در آنجا مدفون است ، مسجدى بسيار بزرگ و باشكوه دارد ، موسوم به « مسجد يحيى » .\r\n« حضرت رقيه خاتون » هم ، در « شام » مدفون است ، در ميان شهر يكى از « اعيان گيلان » ، تعمير بقعه آن حضرت نمود .\r\n\r\nزينبيّه\r\n« زينبيّه » ، دو فرسخى « شام » ، در حقيقت متصل به آبادى و باغات « شام » است ، دهى است محقّر ، صحن و مقبرهء « حضرت زينب خاتون عليها السلام » آنجا است ، حاج در آنجا رفته روضه خوانى مىكنند عليحده ، حالت جزئى دست مىدهد ، آب اين قريه گواراتر و بهتر از آب « شام » است ، و هندوانه دارد در لطافت و طعم و رنگ ممتاز .\r\n\r\n« حضرت سكينه خاتون عليها السلام »\r\n« حضرت سكينه خاتون عليها السلام » در قبرستان « شام » مدفون است و علامت مختصرى دارد ، اكثر مىگويند كه قبر آن حضرت در « شام » نيست ، عمارت‌هاى « شام » اكثر عالى است و از سنگ ساخته شد [ ه است . 
  ] فرشِ عمارات ، از سنگ‌هاى الوان است ، مثل قالى از سنگ نقاشى شده ، در خانهء هيچ گدائى نيست كه پنج شش نهر جارى نباشد ، در قلّه كوه‌هاى سه فرسخى ، برف هميشه موجود است . حقير از توصيف « شام » عجز دارم ، و شهرى را به آن خوبى نمىدانم ، ولايت آزادى است ، اگر انسان شرارت نكند همه قسم مىتواند عيش كند و كسى به كسى كار ندارد ، والى « شام » « موسى پاشا » ، ملقب به « صفى پاشا » است .\r\n\r\nشهر دمشق شام\r\nشهر شهير و مركز ولايت « سوريه » است ، اين شهر بر روى رودخانه برده ، در دامنه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n« جبل قاسيون » كه امروز معروف به « صالحيه » است واقع ، و در بعد هزار و صد كيلومتر در جنوب شرقى « اسلامبول » كائن « 1 » است .\r\nدويست هزار نفس در اين شهر ساكن است ، كه سى هزارش « مسيحى » ، و پنج هزارش « يهودى » ، مابقى « مسلمان » است ، قلعه مستحكم است از داخل ، و سورى « 2 » از خارج دارد . قصرهاى عالى ، و خانه‌هاى بسيار قشنگ و استوار ، و خيابان و كوچه‌هاى سنگ فرش كرده ، زينت ظاهرى اين شهر را دو بالا افزوده است ، بيش از شصت جوامع ، و على الخصوص جامع امويه ، و مدارس ، و دار الحديث ، و تكايا و زوايا و سربازخانه‌ها و مريض خانه‌هاى لشگرى و كشورى و اماكن متعلقه به ديوان و كارخانجات پارچه‌هاى حرير و اسلحه سازى حيرت بخش عقول است ، اسباب ميز و صندلى و صندوقچه و غيره ، كه با صدف خاتم كارى در بعض دكانها ديده مىشود ، از معمولات « شام » است ، تجارت عظمى با « عراق » و « حجاز » و « فرنگ » دارد اسكلهء آن « لنگرگاه بيروت » است .\r\nاين شهر خيلى قديم و معروف به « دمشق » ، كه در توراة « دَمشق » ضبط كرده‌اند ، « جامع امويّه » يكى از بناهاى خيلى قديم و معبد منسوب به شمس بود ، بعد « كليساى مسيحيان » گرديد در فتح به موجب عهد نامه ، نصفش كليسا و نصف آن مسجد اسلام معين شد ، تا در زمان سلطنت « وليد بن عبد الملك » به آن قرار بود ، اما آن پادشاه ، بنا به شكايات مسلمانان چاره‌اى به دست آورده ، نصف آن را از دست « نصارى » پس گرفت ، و داد طورى معمارى كردند كه امروز هيچ معمارى نمىفهمد كه اين بنا در قديم الايام « كليسا » بوده است .\r\nمناره ايست در سمت مشرق ، معروف به « آق مناره » اغلب فقها برآنند كه « حضرت عيسى » در « آخر الزمان » به اين مناره نزول خواهد فرمود ، و سنگى است در اتّصال مناره مذكوره ، كه تمامى ملل زيارت مىكنند ، و برآنند كه اين سنگ همان سنگى است ، كه « حضرت موسى » عصاى خود را به حكم خدا به آن زد ، و دوازده چشمه از آن جارى شد ،\r\n\r\n\r\n","description":"","footnote":"\r\n( 1 ) - واقع شده\r\n( 2 ) - حصار و بارويى\r\n","page_name":" 125 ","page_number":125},
  {"content":"\r\n\r\nو نيز در بالاى باب السّاعات « 1 » سنگى است ، برآنند كه در قديم الايام قربانى بر او مىكشتند و عرض به غيب مىكردند ، هر گاه آن قربان مقبول درگاه مىشد ، آتشى از آسمان نازل شده مىسوزانيد ، در بالاى « جبل قاسيون » مغاره‌اى « 2 » است كه در آن « مغاره » ، در روى سنگى اثر خون ديده مىشود ، « اهل شام » بر آن اند كه « قابيل » ، « هابيل » را در آن مغاره كشت ، لهذا از براى طلب حاجات به آن مغاره رفته نماز مىگذارند ، ( در حقيقت محل مذكور مشحون « 3 » به هيبت و جلالت است ، و اين واضح است كه « حضرت يحيى » ، با والده خود على رواية ، چهل سال در اين مغاره مشغول به عبادت شده‌اند ، و « حضرت عيسى » نيز ، مدتى در اين مغاره با « حواريون » خود معتكف بوده‌اند ، در دامنه اين كوه ، نهر « يزيد - عليه اللعنه - » هم يكى از آثار بزرگ است ، رجالى كه در « شام » مدفون و مقابر شان زيارت گاه است از قرار ذيل است :\r\nمشهد الرأس « حضرت سيد الشهداء عليه السلام » ؛ مشهد الرأس « يحيى عليه السلام » ؛ مقام « حضرت امام زين العابدين » عليه السلام ؛ قبر « سيدهء زينب » و « فاطمه بنت امير المؤمنين » عليهما السلام ؛ قبر « سكينه بنت سيد الشهداء عليها السلام » ؛ قبور سه نفر از زوجات « حضرت فخر كائنات صلى الله عليه و آله » ؛ قبر « بلال حبشى » ؛ قبر « سهل بن ربيع الانصارى » ؛ قبر « عبد اللَّه بن مسعود » ؛ قبر « واثلة بن اسقع » ؛ قبر « ابوالدرداء » و « عويمر » قبر « اوس الثقفى » ؛ قبر « ابىّ بن كعب » ؛ قبر « جبل بن معاذ » ؛ قبر « ابى الدّحداح » ؛ قبر « عبد الرحمن » ؛ قبر « دحية الكلبى » ؛ « تميم الدّارى بن حبيب » ؛ قبر « سعد بن عباده » ؛ قبر « خولة بنت الازور » ؛ قبر « معاوية بن ابى سفيان » ، قبر « محى الدّين العربى » ؛ قبر « ابويزيد بسطامى » از عرفا ؛ قبر « نور الدين شهيد » ؛ قبر « سلطان صلاح الدّين ايوبى » ؛ قبر « فخر بن العساكر » ؛ قبر « تقى الدين حصينى » ؛ قبر « مراز بن الازور الاسدى » ؛ قبر « ارسلان دمشقى » ؛ قبر « شيخ زين الدين » ؛ قبر « ابن قيم جوزية الحنبلّية » ؛ قبر « ابراهيم النّاجى » ؛ قبر « ابومسلم الخولانى » ؛ قبر « شيخ يوسف القمين » « شيخ ابوبكر العرودك » ؛ قبر « شيخ ابوبكر بن قوام » ؛\r\n\r\n\r\n","description":"","footnote":"\r\n( 1 ) - در و دروازه ساعت‌ها\r\n( 2 ) - غار\r\n( 3 ) - مملو\r\n","page_name":" 126 ","page_number":126},
  {"content":"\r\n\r\nقبر « شيخ جندل » ؛ قبر « ابوالعباس احمدبن قدامه » ؛ قبر « عبدالرّحمن بن عطية الدّرانى » ؛ قبر « رابعة الشاميه » ( انتهى )\r\n\r\nتاريخ مختصر راجع به شامات\r\nبعد از طوفان ، اين خطه را قبائل « كنعانيه » آباد نمودند ، بعد طايفه‌اى از « عمالقه » كه در « مكه » از « جرهمى » ها شكست خورده ، متفرق شده بودند ، در سال ( 1560 ) قبل از ميلاد به آن حوالى آمده ، كوهستانات اين مملكت را ، براى خودشان مسكن اتخاذ كردند ، و طايفه « اراميان » از « ساميان » نيز ، در سال ( 1558 ) قبل از ميلاد ، از « عراق » كوچيده به اين مملكت آمده ، بعضى بلاد سواحليه را اختيار كرده ، بعضى هم در خود « دمشق » جا گرفته ، شهر « صور » و « دمشق » و « عكا » و « صيدا » و « بيروت » و « بيلوس » و « طرابلس » را بنا نمودند ، از اين طايفه ، آنها كه در سواحل بودند در فن كشتيبانى ، « انگليسى » هاى زمان خودشان مىبودند ، و با تمامى ملل « ساحليّه » مراوده تجارتى داشتند ، چون خرما را از براى فروش ، اين طايفه به « يونان » ادخال نمودند و « يونانيان » خرما را نمىشناختند ، از اين‌ها اسمش پرسيدند ، جواب « فينيكو » را شنيدند و اين طايفه را « فينيكيان » يعنى « خرما فروشان » ناميدند .\r\n« يوشع عليه السلام » ، كه بعد از وفات « حضرت موسى » زمام ادارهء « بنى اسرائيل » را بدست آورد ، از سال ( 1605 ) قبل از ميلاد ، الى ( 1580 ) قبل از ميلاد ، با حكم داران طوايف مسكونه در « سوريه » جنگيده ، بر سى و يك حكم دار غالب آمد ، و اهالى « اردن » و چند ناحيه را پريشان به نواحى اطراف كرده ، « بنى اسرائيل » را هم در اين مملكت اسكان نمود .\r\nتا به زمان سلطنت « حضرت داود » ، حكم داران اين مملكت با « بنى اسرائيل » زد و خورد داشتند ، ملك « شاوول » كه در جنگ « عمالقه » كشته ، و « حضرت داود » پادشاه شد ، از سال ( 1068 ) الى ( 1029 ) قبل از ميلاد ، با حكم رانان اين مملكت جنگيده ، تمامى اهالى اين خطه را خراج گذار دولت « بنى اسرائيل » نمود ، تا به وفات « حضرت سليمان » اينها خراج گذار بودند . ولى « هَدَدْ » پسر « پادشاه ارام » از قتل عام « حضرت داود » خلاصى يافته و التجا به « فرعون » نموده ، و خواهر زن « فرعون » را به زنى گرفته بود ، بعد از وفات\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n« حضرت داود » به « شام » آمده ، در « دمشق » بر تخت پادشاهى جلوس كرد و هميشه با « حضرت سليمان » مخالفت مىورزيد ، چه « مصريان » معاونت به « هَدَدْ » مىكردند .\r\n« رحبعام بن سليمان عليه السلام » كه در « بيت المقدس » ، براورنك « 1 » سليمانى جلوس كرد ، ماليات رعيت خود را كه در زمان سلطنت « حضرت سليمان » از سنگينى آن شاكى بودند دو مقابل افزود ، هر چه امناى دولت به دو نصيحت كردند نپذيرفت ، « يوربعام » حاكم قدس ، كه در زمان سلطنت « حضرت سليمان » تقصيرى كرده ، و به « مصر » التجا نموده ، دختر « شيشاق » از « فراعنه » را گرفته بود ، به يارى « مصريان » ، تفرقه در ميان « اسرائيليان » انداخت ، و ده « سبط بنى اسرائيل » را با خود ساخته ، با « هَدَد » هم اتفاق نموده ، با « رحبعام » پسر « سليمان عليه السلام » جنگيدند ، در سال پنجم پادشاهى « رحبعام » « شيشاق » نيز با قشون « مصر » ، هجوم به مالك « رحبعام » آورده تاخت ، حتى ظروف و آلات جزئيه و دينيه ، كه « حضرت سليمان » ، از طلا و نقره ساخته و به « بيت المقدس » گذارده بود تاراج كرد .\r\n« آساى » كه در « اورشليم » پادشاه شد ، از جنگ‌هاى پى در پى « پادشاه بنى اسرائيل » به ستوه آمده ، سفيرى با مبلغ خطيرى به درگاه « بن هدد » « پادشاه دمشق » ، و « ارام حراّن » فرستاد ، و استدعاى حمايت نمود .\r\n« بن هدد » اتّفاقى با « پادشاه بنى اسرائيل » داشت ، به هم زده در سال ( 944 ) قبل از ميلاد ، هجوم به ممالك « بنى اسرائيل » برده تاخت ، و اين زد و خورد فيما بين « فلسطينيان » و « بعلبكيان » و « شاميان » و « لبنانيان » ( 214 ) سال دوام داشت .\r\nدر سال ( 730 ) قبل از ميلاد « پول » مَلِكِ « آشور » ، قشون به « شامات » كشيده چاپيده ، حتى هزار قنطار نقره ، از « ميخم » پادشاه بنى اسرائيل گرفت ، از « شامات » بيرون رفت . اما بعد از ( 13 ) سال يعنى در سال ( 713 ) قبل از ميلاد « تگلثيف لثر » ، فرزند و جانشين « پول بعل زارفول » ، پادشاه « آثور » هجوم به اين مملكت آورده تاخت ، و اهالى چندين بلاد معتبر را اسير كرده به « بابل » برد .\r\nدر سال ( 709 ) قبل از ميلاد ، « بخت النّصر » اوّل بعد از فتح « مصر » به « شامات » آمد و\r\n\r\n\r\n","description":"","footnote":"\r\n( 1 ) - تخت و سرير پادشاهى\r\n","page_name":" 128 ","page_number":128},
  {"content":"\r\n\r\nتاخت ، و آنگاه كه به « فلسطين » رسيد و بناى تاخت را گذاشت ، حضرت « اشعيا عليه السلام » نفرين كرد ، ناخوشى سخت به اردوى آنها افتاد ، لشگرش هلاك شد ، اما در سال ( 706 ) قبل از ميلاد ، باز قشون به اين حوالى كشيده ، « سوريه » و « فلسطين » و « مصر » را فتح ، و داخل دائرهء متصرفات خود نمود .\r\nدر سال ( 646 ) قبل از ميلاد « ستاخريب » ملك « آشور و بابل » ، اردوى معتبرى به « سوريه » و « فلسطين » فرستاد ، اين اردو بعد از تنبيهِ اهالىِ عاصيهء « سوريه » ، رو به « فلسطين » كرد ، يهودىها ديدند نمىتوانند بجنگند ، طريق حيله را گرفته « يوديت » نام دختر بسيار خوشكلى را ، پيش « حرلوفرن » سردار اين اردو فرستادند ، سردار عاشق اين دختر شد ، دختر نيز اظهار صداقت نمود ، شبى زياده از عادت ، به سردار شراب داد ، مست و بى هوش ساخت و او را كشت ، يهودىها نيز ، على الغفله هجوم برده ، اردوى بىسپهسالار را منهزم و پريشان ساختند .\r\nاما در سال ( 589 ) قبل از ميلاد ، لشكر گرانى ، به « شامات » و « فلسطين » آورده ، عُصاة « 1 » را تنبيه نمود ، و سه سال « قدس » را محاصره كرده حرباً گرفت ، و « بنى اسرائيل » را به اسارت به ساحل برد ، « كيخسرو » كه در سال ( 560 ) قبل از ميلاد بر تخت پادشاهى جلوس كرده ، شروع به فتح ممالك نمود ، تمامى « سوريه » و « فلسطين » را هم فتح كرده ، الحاق به ممالك « كيانيان » نمود ، در سال ( 329 ) قبل ميلاد ، « اسكندر مقدونيائى » ، از « كيانيان » استرداد كرد ، و در سال ( 301 ) قبل از ميلاد « عيسى عليه السلام » ، « هلوكوس نيكاتور » اين مملكت را فتح و الحاق به ممالك « دولت سلوسيد » نمود ، اما اين مملكت زياده از ( 230 ) سال در تصرف آنها نمانده ، به دست « قياصره » « رومية الكبرى » افتاد ، در سال ( 205 ) ميلادى ، « آل جفنه » ، از طايفه « سباى » ، يمن ، از خرابى « سيل العرم » از « يمن » گريخته ، به « سوريه » آمده ، دولت « غسانيه » را تحت حمايت « قياصره » تشكيل كرده‌اند .\r\nدر سال ( 259 ) ميلادى « شاپور اول ساسانى » اين مملكت را از تحت تصرّف « والارين » امپراطور در آورد ، اما در زمان دولت « ساسانيان » ، بدون منازع ، در دست دولتى نمانده ، گاه « ايرانيان » گاه « يونانيان » اين خطه را تصرف مىكرد [ ند 
  ] .\r\n\r\n\r\n","description":"","footnote":"\r\n( 1 ) - شورشيان و سركشان\r\n","page_name":" 129 ","page_number":129},
  {"content":"\r\n\r\nدر سال چهاردهم هجرى « ابوعبيدة بن الجراح » و « خالد بن وليد » ، به تدريج تمامى « شامات » را فتح كرده ، داخل در ممالك اسلام نمودند .\r\nدر سال ( 61 ) « معاوية بن ابى سفيان » ، ( بنا به نگارش صاحب جهان نما ) ، يعنى « كاتب چلبى » تغلّباً « 1 » ضبط كرده ، « دولت امويه » را تأسيس نمود ، و از اين طبقه پانزده نفر تا سال ( 132 ) پادشاهى كرده ، در هجوم « عباسيان » منقرض شدند .\r\nدر سال ( 132 ) ، « شامات » از ممالك « خلافت عباسيه » محسوب گرديد ، « بنى طولون » كه در سال ( 254 ) در خلافت « المعتّز » در « مصر » ولايت يافتند ، « شامات » را هم ضبط كردند ، اما بعد از ( 38 ) سال باز « آل عباس » ضبط نمود ، در سال ( 290 ) قرامطه ، « شامات » را تاخته ، از قتل و نهب كوتاهى ننمودند .\r\nدر سال ( 323 ) ، « الرّاضى » خليفه « شامات » و « مصر » را ، به « اخشيد بن طغج » داد ، تا به سال ( 358 ) اين مملكت در تصرف « اخشيديان » بود .\r\nدر سال ( 259 ) از جانب « المعز لدين‌اللَّه » « خليفهء علويه » ضبط گرديد .\r\nدر سال ( 414 ) دولت « بن مرداس » ، در « حلب » تشكيل يافت ، و در سال ( 467 ) ، « خطّه شاميّه » به دست « سلاجقه » افتاد .\r\nدر سال ( 493 ) مجاهدين فرنگ ، « بيت المقدس » و بعض بلاد اين خطّه را ، حرباً استيلا كردند ، در سال ( 499 ) ولايت « شام » را امير « طغتكين » ضبط نمود ، در سال ( 511 ) دولت « بنى ارتق » در « حلب » استقلال به هم رسانيد ، و در سال ( 523 ) « عماد الدين زنگى » ، « حلب » را متصرف گشت ، و در سال ( 549 ) « نور الدّين شهيد » ، « شام » را استرداد كرد ، چون اغلب بلاد « شامات » و « ديار بكر » به دست مجاهدين فرنگ افتاده بود ، اين پادشاه با حشرات اهل صليب جنگ‌هاى سخت كرده ، پنجاه قلعه استرداد ، و در « شام » يك دار الشفا بنا فرمود و ( حمامة الهوادى / كبوتر نامه ) تربيت كرد .\r\nدر سال ( 570 ) « سلطان صلاح الدين يوسف » ، در « مصر » و « شام » دولت « ايوبيّه » را تشكيل كرد ، و بعد از جنگ‌هاى سخت حياتى و مماتى ، پاى شوم مجاهدين صليب را از ممالك اسلام بريد .\r\n\r\n\r\n","description":"","footnote":"\r\n( 1 ) - به چيرگى\r\n","page_name":" 130 ","page_number":130},
  {"content":"\r\n\r\nدر سال ( 643 ) قشون « خوارزميان » ، به قدر پنج ماه « شام » را محاصره نمود ، و در سال ( 648 ) « معزّ الدّين ايپك » ، دولت « مملوكيه » را تأسيس كرد ، در سال ( 658 ) قشون « هلاكوخان » بعض بلاد « شامات » را غارت كرده ، در جنگ « دير جالوت » ، از « مصريان » شكست فاحش خورده ، برگشتند و دولت « ايوبيّه » در اين مملكت منقسم به چند حكومت گشت ، اما « ملك مظفّر » ، بعد از شكست دادن قشون « هلاكو خان » « شام » را ضبط كرد ، در سال ( 784 ) ، دولت « چراكسه » در « مصر » استقلال يافته ، « شامات » را هم متصرف شدند ، در سال ( 922 ) بعد از « ملحمه » « مرج دابق » ، « سلطان سليم الاوّل » ، الملقّب به « ياوز » عثمانى ، از دست « چراكسه مصر » استرداد نمود ، كه از آن روز الى امروز ، اين مملكت در تحت تصرف آن دولت است . ( انتهى )\r\n« مشير اردو نامق‌پاشا » كه‌سرداربيست [ و 
  ] پنج هزار و سيصد نفر قشون سواره و پياده و توپخانه ، با هفتاد ارّاده توپ مىباشد ، و او را سردار « اردوى عربستان » مىگويند و « عربستان » عبارت است از : « شامات » و « حلب » الى سر حدّ « ديار بكر » ، و « ديار بكر » داخل « اناطولى » است ، و « دولت روم » ( پنج اردوى مستعد هميشه دارد كه هر اردوئى تحقيقاً بيست و پنج هزار وسيصد نفر نظام سواره و پياده توپچى ، و هفتاد ارّاده توپ است .\r\n( اردوى اوّل ) : دار السّعادة ، يعنى قراول مخصوص پادشاه ، سرباز خانه شان در عمارت سلطانى ؛ سردارشان « محمد امين پاشا » ، همه روزه مشق دارند .\r\n( اردوى دويم ) : « اسكدار » ، در خود « اسلامبول » است ، هشت ماه بايد در چادر باشند ، و چهار ماه در ميان قشلا ( به معنى سرباز خانه )\r\nسيّم « اردوى روميلى » ، كه مملكتى است مثل « خراسان » يا « فارس »\r\nچهارم : « اردوى اناطولى » . پنجم : « اردوى عربستان »\r\nسواى اردوى مزبور ، دو هزار قشون از « عراق‌ق عرب » ، يعنى « بغداد » و « بصره » و « سليمانيه » و شهر « زور » و « كربلا » و « نجف » ، و شش هزار قشون از « حجاز » ، يعنى « مكه » و « مدينه » و « جده » ، و هفت هزار قشون متفرقه دارد ، روى هم رفته اين قشونها موافق يك اردو مىشود ، اردوىديگر در ميان‌كشتى است‌كه‌آن‌را « اردو [ ى 
  ] بحريه » مىگويند ، عددشان همان بيست و پنج هزار و سيصد نفر است ، ولى هزار و دويست ارّاده توپ دارند ، وجيره مواجب آنها مساوى ، و نيمِ ساير قشون است ، همچنين احترام « قپودان پاشا » .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nوضع ترتيب لشكر عثمانى\r\nاما مدّتى است ، وضع ترتيب و تقسيمات « قشون عثمانى » تغيير يافته ، [ و 
  ] امروز از قرار ذيل است :\r\nادارهء عسكريهء اين دولت ، منقسم به هفت اردو است ، هر اردو منقسم به چند ( فرقه / تومان ) و هر فرقه نيز منقسم به دو ( لواء ) ، و هر « لواء » مركب از دو ( آلاى / رژيمان ) و هر « رژيمان پياده » ، عبارت از چهار ( طابور / فوج ) و هر « فوج » ، متشكل از هشت ( بلوك / دسته ) و هر « دسته » نيز عبارت ده ( طاقم دهه ) ، و هر « دهه » نيز مرتّب از ده نفر است ، اما « رژيمان سوار » ، عبارت از شش ( بلوك / دسته ) ، و هر « دسته » نيز عبارت ده دهه است .\r\nاما هر « رژيمان » توپچى ، عبارت از چهار فوج توپچى ، و يك فوج ( نقليه طابورى / فوج‌نقاله ) ، و يك طاقم ( جنجانه چى / قورخانه چى ) است ، كه هر « فوج توپچى » عبارت از نه دسته ، و هر دسته ، داراى سه ( تبارى توپ ، كه هر تبارى عبارت از شش توپ است .\r\nاما « قورخانه چيان » ، مركب از دويست نفر ، « فوج نقاله » نيز مركب از هشت دسته و مانند پياده است ، افواج مهندس و نشان جىها نيز ، مانند افواج پياده است ، اداره عسكريهء هر اردو ، محوّل به عهده يك نفر ( مشير / مارشال ) ، و ادارهء هر فرقه نيز مفوّض « 1 » به عهده يك نفر ( فريق / امير تومان است ) ، و فرمان لوا ( مير لواء / مير پنجه ) كه اين سه منصب ، لقب پادشائى ، و مشير فريق ، عنوان ( جنابى ) دارند .\r\nدرهرالاىيك ( ميرالاى / سرتيب‌دوّم ) و يك ( قايم‌مقام / سرتيب سوم ) فرمانده است .\r\nامور اداره هر فوج از ( بيك باشى / سرهنگ ) و هر دسته از ( يوزباشى / سلطان ) ، و هر دهه از ( اونباشى / دهباشى ) مسئول است ! و مقدار موجود اردو از قرار ذيل :\r\n\r\nاردوى اول\r\nمركز اين اردو « اسلامبول » ، و عبارت از هشت « الاى پياده » ، و يك « الاى اطفائيه » ، و شش « الاى سواره » ، و دو « الاى توپچى » سيار ، و دو « الاى توپچى » باستيان‌هاى چتالجه ، و\r\n\r\n\r\n","description":"","footnote":"\r\n( 1 ) - واگذار شده\r\n","page_name":" 132 ","page_number":132},
  {"content":"\r\n\r\nدو فوج نشانجى حاضر ركاب ، و هشت الاى پياده از درجه اول ، و هشت الاى پياده از درجه ثانى ، قشون ذخيره است .\r\n\r\nاردوى دوّم\r\nمركز اين اردو شهر « اورته » واقعه در « روم ايلى » ، و عبارت از هشت « الاى پياده » و شش « الاى سواره » ، و يك « الاى توپچى » سيار ، و دو « فوج نشانجى » حاضر ركاب ، و هشت « الاى پياده » از درجه اول ، و هشت « الاى پياده » از درجه ثانى ذخيره است .\r\n\r\nاردوى سيّم\r\nمركز اين اردو ، شهر « مناستر » واقعه در « روم ايلى » ، و عبارت از هشت « الاى پياده » ، و چهار « الاىسواره » ، و يك « الاىتوپچى » سيار ، و يك « الاىتوپچىقلعه » ودوفوج « نشانجى » حاضرركاب ، و هشت « الاى » ازدرجه‌اول ، و هشت « الاى پياده » از درجه ثانى ذخيره است .\r\n\r\nاردوى چهارم\r\nمركز اين اردو شهر « ازرنجان » ، تابع ولايت « ارزنة الروم » در « اناطولى » ، و عبارت از هشت « الاى پياده » و چهار « الاى سواره » ، يك « الاى دو فوج » توپچى سيار ، و يك « الاى توپچى قلعه » ، و دو « فوج حاضر ركاب » ، و هشت « الاى پياده » از درجه اول ، و هشت « الاى پياده » از درجه ثانى ذخيره است .\r\n\r\nاردوى پنجم\r\nمركز اين اردو « شام » در « عربستان » ، و عبارت از هشت « الاى پياده » و شش « الاى سواره » ، و يك « الاى توپچى » سيار ، و يك « فوج توپچى قلعه » ، و دو فوج « نشانجى حاضر ركاب » ، و هشت « الاى پياده » از درجه اول ، و هشت « الاى پياده » از درجه دوم ذخيره است .\r\n\r\nاردوى ششم\r\nمركز اين اردو « بغداد » در « عراق » ، و عبارت از هشت « الاى پياده » ، و شش « الاى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nسواره » ، و يك « الاى توپچى سيار » ، و دو « فوج نشانجى حاضر ركاب » ، و هشت « الاى پياده » از درجه اول ، و هشت « الاى پياده » از درجه ثانى ذخيره است .\r\n\r\nاردوى هفتم\r\nمركز اين اردو « صنعا » در « يمن » ، و عبارت از هشت « الاى پياده » ، و چهار « الاى سواره جمازه » ، و يك « الاى توپچى سيار » ، كه دو فوج آن توپ‌هاى كوهى مجّول « 1 » به شترهاى جمّازه ، « 2 » و يك « الاى توپچى قلعه » ، و دو « فوج نشانجى » است .\r\n\r\nفرقه عسكريه كريد\r\nمركز اين فرقه شهر « قنديه » ، در جزيره كريد ، و عبارت از دو « الاى پياده » ، و يك « فوج طوپچى سيار و قلعه » است .\r\n\r\nفرقه عسكريه افريقا\r\nمركز اين فرقه ( ؟ ) ، « 3 » عبارت از چهار « الاى پياده » ، و يك « توپچى سيار ، و قلعه » و يك « فوج نشانجى » است .\r\n\r\nسلانيك و سرفيجه\r\nمحل گشت و گذار اين فرقه ، حدود « يوناتيه » و « بلغارستان » ، و عبارت از دو « الاى سواره » است .\r\n\r\nتوپچىهاى قلاع ساحليّه و جزاير\r\nعبارت از هفت الاى ، و محل سكونت آنها خانه‌هاى اسلامبول و جزاير بحر سفيد ، و سواحل بحر احمر و غيره است .\r\n\r\n\r\n","description":"","footnote":"\r\n( 1 ) - سيار\r\n( 2 ) - تيز رو\r\n( 3 ) - در متن ناخوانا است .\r\n","page_name":" 134 ","page_number":134},
  {"content":"\r\n\r\n\r\nاصناف\r\nدو « الاى مهندس » ، و دو « الاى صنايع » ، و يك « الاى تلگرافجى سيار » ، در « اسلامبول » است .\r\n\r\nمجموع قواى حربيّه دولت « عليّه عثمانى » ،\r\nمطابق تفصيل و شرح ذيل است :\r\nبراى فرماندهى اين قشون ، چهل نفر مشير « مارشال » معين است و بيست و هشت نفرشان عجالةً ، مأمور كشورى هستند ، و شصت نفر فريق « امير تومان » و يكصد و بيست نفر لواء « ميرپنچه » موجود است . « وزير دريا » با « سر عسگر » كه « سپهسالار كل » است ، از جهت رتبه و نشان و جيره و مواجب يكسان است .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nحركت از شام\r\nچهاردهم ربيع الاول از « شام » در خدمت « حضرت مهد عليا » ، از همان منازلى كه سابق عرض شد روانه شديم ، اكثر رؤساى حاج « آذربايجانى » بودند ، جناب « حاجى ملاعبد الكريم شيخ الاسلام سلماسى » از مردم « خوى » ، و از « تبريز » جناب « حاجى آقا محمد طبيب » ، پسر مرحوم آقا « اسمعيل طبيب » ، « حاجى ميرزا على قلى » ، پسر مرحوم « حاجى صادق باغ ميشه‌اى » ، با پسر خود « حاجى ميرزا مهدى ولدان » عمدة التجار ، « حاجى سيد حسين » تاجر مشهور كه جناب « حاجى سيد هاشم حاجى باقر » باشند ، با كوچ خودش ، دختر « جناب آقا ميرزا احمد مجتهد - سلمه اللَّه - » ، و همشيره‌اش زوجه « آقا محمود » برادر « حاجى آقا مير صراف » ، و بعضى از تجار غير معروف ، و از اناثيه « حاجيه قمر خانم » ، والدهء « نواب جهانگير ميرزا » ، ولد وليعهد مغفور ، ديگر « آدم عراقى » معروف در ركاب « حضرت مهد عليا » نبود .\r\nقُرب پنجاه اصفهانى و كاشى هم ، با « حاجى ميرزا احمد روضه خوان اصفهانى » همراه بودند ، كه از « ديار بكر » با « آصف الدوله » عازم « عتبات » شدند ، حاجىهاى ايرانى در زمان توقف « مهد عليا » در « شام » متفرق شدند ، و صبر نكردند .\r\nسركار « آصف الدوله نور محمد خان » ، سردار وزير « حضرت مهد عليا » بود ، و بر حاج سمت اميرى و سردارى داشت ، از نگاه دارى حاج از تعديّات حمله داران ، و ساير عمله كوتاهى نفرموده ، با ملتزمين ركاب « حضرت مهد عليا » ، قسمى رفتار كرد ، كه از حركات و سكنات ايشان تمام مردم راضى و شاكر بودند .\r\nبالاخره‌از « شام » حركت كرديم ، دوفرسخى دهى است « دَوْمة » ، بسيار آباد و مردمان با سليقه دارد ، من جمله خانه‌هاشان پاكيزه ، زينت‌شان ظروف كُهنه چينى ، ظرف‌هايى در آن ده ديده مىشد ، كه در خانواده‌هاى « اصفهان » و « شيراز » و « طهران » يافت نمىشود ، مگر در خانه سركار « حسينعلى خان معيّر الممالك » ديده شود ، يك شب در آن ده مانديم و دو شب در « چشمهء امام زين العابدين عليه السلام » كه . . . « نبك » معروف است عجب منزل مباركى است ، كه در وقت رفتن « عيد فطر » در اين جا بوديم ، و در مراجعت عيد مولود ، يعنى هفدهم ربيع الاول ، به علت پريشانى مال‌هاى مكّاريان ، و دو شب هم در منزل پنجاه و چهارم در « حما » ، و شش شبانه روز در منزل پنجاه و پنجم در « حلب شهبآء » .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nوجه تسميهء حلب به « حلب شهباء » ، آن است كه حليب ، شير دوشيده را گويند ، شخصى از ماده گاوى شهباء رنگ ، كه ملك وى بوده است شير مىفروخت ، تا از وجه آن اين شهر را بنا كرد\r\n\r\nاستطراد\r\nدر باب « حلب » بعض مورخين نوشته‌اند كه :\r\n« حضرت ابراهيم » گوسفندهاى خودشان را دوشيده ، هر روز ثلث مجموع شير دوشيده را ، در موقع « حلب » به فقرا انفاق مىكرد ، لهذا موسوم به « حلب » گرديد ، اما اين روايت صحيح نيست ، چه اسم « حلب » در تورات « پره » است ، و اين شهر بعد از « حضرت ابراهيم » بنا شده است ، و « تدمر جديد » هم مىگويند ، يونانيان « آلپ » مىگويند ، و اين لفظ ، لفظ « سريانى است » و معنى « رئيس » و « رأس » و « معبد » را دارد ، و اسم اين شكل است ( ) كه اشاره از حرف الف است ( ) به اين اشكال مىنوشتند بعد در اين ( ) شكل قرار گرفت . ( انتهى )\r\nچنان كه گفتيم هجده قونسول در اين شهر است ، « محمد خان » ، مصلحت گذار ايران هم كه مقيم « اسلامبول » است ، يك تن « يهودى حلبى » را ، به جهة رسيدگى امور حاج ، از جانب خود وكيل كرده ، از تجار عجم كسى آنجا نيست ، متاع فرنگستان از قبيل تفنگ و طپانچه و بلور در آنجا بسيار است ، صورت‌هاى قشنگ روى پرده بسيار است ، « حضرت مهد عليا » به جهت « شاهنشاه ايران » ، تصوير دخترى را در روى پرده خريده به پنجاه تومان ، پيش حقير به « پنج هزار تومان » قيمت داشت ، خانه « نقيب الاشراف » منزل كرديم ، حياط وسيع با صفا [ و 
  ] اطاق‌هاى متعدد داشت ، حقير و « جناب حاجى ميرزا محمود حكيم باشى » ، و « آقا ميرزا محمد » كهياى « حضرت مهد عليا » ، در اطاقى كه بهتر از اطاق منزلِ اول بود به سر مىبرديم ، روز بدى داشتيم ، خاصه حقير كه به علت بى پولى و تعدّى مكارى ، و بى لطفى « مهد عليا » ، اسباب خود را حراج نمودم ، به دوازده تومان در آنجا فروخته و از آنجا حركت نمودم .\r\n« قاضى حلب » همسايه ما بود ، مرد معتبرى است ، با جمعى از هم منزل‌ها به ديدن او\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nرفتيم ، حكايت غريبى از « ابراهيم پاشا » ، پسر « محمد على پاشا » والى مصريان بيان مىكرد ، من جمله اين كه در ايام حضر ، « 1 » خيلى با لطافت و سليقه حركت مىكند ، چه از خوراك چه از پوشاك ، دور سفر مثل سرباز بدون تفاوت چه از خوراك و چه از پوشاك ، و از قول « ابراهيم پاشا » حكايت كرد كه ، ابداً اشك به چشم من نيامده ، حتى در طفوليت هم گريه نكرده‌ام ، اگر هزار نفر را ، در حضور من بند از بند جدا كنند ، حالتم متغير نمىشود ، و بارها اين فقره را امتحان كرده‌ام ، با وجود اين از معجزات « پيغمبر خدا صلى الله عليه و آله » يكى اين است كه ، هر وقت به پابوس آن حضرت شرفياب مىشوم ، چندان اشك از چشمم مىريزد ، كه رخت‌هايم‌تر مىشود ، و حالت خود را ابداً نمىفهمم ، وقتى رفيق لامذهبى همراه ، در آن روضهء مقدسه بى اختيار مسلمان شد ، و تعجب دارم از « مفتى مدينه » ، كه هر سال بايد جمعى كثير از عدول و مؤمنين آنجا شهادت بدهند ، كه قبر مبارك « جناب حضرت رسول اللَّه » در همان جاى معين است و خلاف ندارد ، و الّا « جناب قاضى » نه فاتحه مىخواند نه زيارت مىرود ! !\r\n\r\nابراهيم پاشاى مصرى\r\nمهين فرزند و سپهسالار « محمد على پاشاى ارنبود » ، كه جدّ أمجد « خديو مصر » است ، درسال ( 1234 ) به‌شرطقهروتنكيل « 2 » طايفهءباغيهء « وهابيان » ، حكمرانى « خطّه حجازيه » ، به عهده مشارٌ اليه مفوض گرديد ، مشارٌاليه نيز به همراهى يك اردوى معتبر و منظم‌به « حجاز » رفته ، با « وهابيان » جنگيده شكست داد ، و آنها را تا به « درعيّه » تعاقب كرده ، « عبداللَّه بن سعود » را كه رئيسشان بود ، با چهار نفر اولادش گرفته به « اسلامبول » فرستاد ، به‌حكم « سلطان‌محمود » مقتول‌شدند ، و اين وقعه‌باعث‌لقب « غازى » گرفتن « سلطان » گشت .\r\nدر سال ( 1241 ) ، به همراهى كشتىهاى « مصر » در جنگ « يونانيان » حاضر شد ، اما دشمنى « خسرو پاشاى » وزير بحر عثمانى و « محمد على پاشا » ، باعث آن شد ، كه مشارٌاليه به ميل جنگ نكند ، بعد از آن كه كشتىهاى « عثمانيان » را ، كشتىهاى دول متفقه ، به حيله و\r\n\r\n\r\n","description":"","footnote":"\r\n( 1 ) - مقابل سفر ، ايام حضور در شهر و ديار خود .\r\n( 2 ) - تنكيل به معنى برگردانيدن ، سركوب ساختن و عقوبت كردن است .\r\n","page_name":" 138 ","page_number":138},
  {"content":"\r\n\r\nخلاف حقوق ملل در « تاوارين » سوزاندند ، « كشتىهاى مصر » هم سوخت ، مشار اليه بقيه قشون خود را برداشته ، از خستگى به « مصر » رفت .\r\nدر سال ( 1248 ) بنا به نقار « 1 » ما بين « عثمانيان » و « مصريان » ، قشون به « شامات » آورده « عكّا » و « انطاكيّه » و « شام » را گرفت ، و در « حمص » اردوى « حسين پاشا » را كه موسوم به « كورلكى » بود منهزم و پريشان ساخت ، و تابه « كوياهته » تاخت و در سال ( 1255 ) اردوى عثمانى را ، در موقع معروف به « نزيب » منهزم نموده ، سردار « حافظ پاشا » را اسير كرد .\r\n« مارشال هولتكه » معروف ، در اين جنگ در « اردوى عثمانى » با چند نفر از صاحب منصبان « آلمان » ، خدمت ( اركان حربى / اتيه مازور ) داشتند .\r\nچون در سال ( 1265 ) شعور « محمد على پاشا » مختل شد ، بالأرث و الاستحقاق ، در جاى پدر نشست ، اما زياده از هفتاد و يك روز ، عمرش وفا نكرد كه در تخت « فراعنه » حكمرانى نمايد ، مردى شجيع « 2 » و قسىّ القلب بود ، در جنگ اگر يك صاحب منصب ، تكليف نظامى خود را ادا نمىنمود ، همان آن [ او را 
  ] مىكشت ، و از هركس دليرى مىديد فوراً مجازات مىكرد ، و با اين جمله ، « 3 » پاك اعتقاد و درويش مسلك و جوان مرد بود ، از صد ليرهء مصر كه مثل ليره انگليس است ، كمتر به احدى انعام نداده است .\r\n\r\nتحصّن وهابيان\r\nموثوقاً مىگويند كه : در سال ( 1227 ) « وهابّيان » در « مدينهء منوّره » متحصن شدند ، « محمد على پاشاى » مجبور به گلوله ريزى شد ، علما فتوا ندادند ، هر چه اصرار كرد چاره نيافت ، ناچار مأمور به محاصره شد ، هر چه هجوم مىبرد ، « وهابيان » از قلعه با توپ و تفنگ هجومشان را استقبال مىكردند ، يك روز در چادر مختصرى كه در سفرها داشت\r\n\r\n\r\n","description":"","footnote":"\r\n( 1 ) - اختلاف و نزاع ، كينه و دشمنى\r\n( 2 ) - دلير و شجاع\r\n( 3 ) - در عين حال\r\n","page_name":" 139 ","page_number":139},
  {"content":"\r\n\r\nاعتكاف جسته ، تا به صبح زارى كرد ، بعد خوابيد بيدار كه شد امر كرد توپ‌ها را به « مدينه » بستند ، و به علما گفت كه : من در خواب از « حضرت رسول صلى الله عليه و آله » اجازه گرفتم ، تا كه از دو جا ديوار قلعه را خراب نمود ، و طلا را در جلو خود فرمود ريختند ، قشون را صدا كرد و گفت : كلّه‌اى صد طلا و اسيرى دويست ، بفرماييد ، مردم چون اطمينان به او داشتند ، از شكاف‌ها هجوم بردند ، در ظرف مدت اندكى ، وجود « وهابيان » را نابود ساخته ، داخل « مدينه منوره » شدند .\r\nاول شخصى است « ابراهيم پاشا » ، كه در اين جنگ بود و داخل « روضهء مطهّر نبوى » شده است ، چون « وهابيان » ، روضهء مطهّره و « مسجد نبوى » را طويله قرار داده بودند ، « محمد على پاشا » كه اين حقارت را ديد ، گريه كنان داخل « روضهء مطهّره » شده ، ريش خود را جاروب قرار داده ، قاذورات حيوانات را گريه كنان با ريش خود رُفْت . « 1 » سرداران و غيره تبعيّت به سپهسالار خودشان كردند ، در چند دقيقه پاك شد ، داد با گلاب شستند و با عود تبخير نمودند ، بعض دقايق دانايان اسلام بر آن‌اند كه ، همين خدمت ، اين خانواده را صاحب مملكت كرد ، بلى نوكرى درِ خانهء احمدى ، باعث سرافرازى هر دو جهان است . ( انتهى )\r\n( پنجشنبه سيّم ربيع الثّانى ) از « حلب » بيرون آمديم « والى حلب » ، در نيم فرسخى براى خودش چادر زده بود كه ما را مشايعت كند ، طرز بدرقه و استقبال بزرگان « روم » اين است كه ، اگر شخص بسيار محترم ، يا هم شأن خودشان وارد بشود يا برود ، در نيم فرسخى شهر در جاى خاص ، چادر و آفتاب گردان مىزنند و بر تخت‌ها و صندلىها مىنشينند ، تا آن شخص وارد شود ، ديدن كند و قهوه و شربت صرف شود يا وداع كند ، با قبول نظام و سوارشان كنار جاده ، نزديك به شهر مىايستد .\r\n\r\nمنزل اول اخضرين\r\nنه ساعت ، ده كثيفى است ، و دير وقت هم وارد شديم و بد گذشت .\r\n\r\n\r\n","description":"","footnote":"\r\n( 1 ) - جاروب كرد\r\n","page_name":" 140 ","page_number":140},
  {"content":"\r\n\r\n\r\nمنزل دويم بيكلر بيكى\r\nشش ساعت ، ده كثيفى است\r\n\r\nمنزل سيم سراز\r\nنه ساعت ، بد جائى نيست .\r\n\r\nمنزل چهارم بيره جك « 1 »\r\nچهار ساعت ، در كنار « فرات » واقع ، از توابع « اورفه » محسوب است ، ضابط اين قصبه ، « احمد افندى روسىِ » جديد الاسلام است ، هر كس از سمت « حجاز » و « شام » بيايد ، دوازده روز در قرانتين نگهدارند ، خواه محترم باشد خواه غير محترم ، ناظرى هم براى اين كار معين است كه بعد از مرخصى از قرانتين ، نفرى بيست و دو قروش و نيم از مردم مىگيرد ، كه به عبارت اخرى ، چهار هزار و چهارصد دينار ايران باشد ، سيصد دينار هم كرايه كشتى ، وقت عبور از « فرات » مىگيرند و تذكره مىدهند ، ليكن به جهه احترام « حضرت مهد عليا » ، زياده از چهار روز ، در « بيرجك » ما را معطل نكردند ، وقت حركت انعام و خلعت به ضابط قرانتين دادند ، اجزاى قرانتين سى نفر است ، در « بيرجك » عسلى ديده مىشود ، مثل عرق بيدمشك معطّر ، و دنبلان هم دارد لطيف ، به قدر سبدهاى بزرگ ، از اين قصبه مال و بار و آدم با قايق عبور مىكنند ، « حضرت ملكه » از عبور آب مشوّش بودند ، ولى به اصرار « آصف الدّوله » قبول فرمودند ، با دخترهاى خودشان « حاجى بيگم خانم » ، و « خورشيد كلاه خانم » ، و « آصف الدوله » ، كه به جهة رفع تشويش همراه شد در قايق نشستند ، « حاجى على خان قاجار » ، نمىدانم به چه مناسبت ، تفنگ يراق بسته به قايق در آمد ، روز دهم ربيع الثانى بيرون آمديم .\r\n\r\nمنزل پنجم آسمان\r\nپنج ساعت ، دهى است كم آب ، و كم آبادى .\r\n\r\n\r\n","description":"","footnote":"\r\n( 1 ) - در نقشه « بيره جيك » نوشته شده است .\r\n","page_name":" 141 ","page_number":141},
  {"content":"\r\n\r\nروز يازدهم :\r\n\r\nمنزل ششم هاونگ ،\r\nهشت ساعت ، جاى كثيفى است .\r\nروز دوازدهم :\r\n\r\nمنزل هفتم قره چوران\r\n، نه ساعت ، نعوذ باللَّه خانه‌ها داشت كه سگ بند نمىشد .\r\nروز سيزدهم :\r\n\r\nمنزل هشتم سيورك\r\n، نه ساعت ، از توابع مملكت « خارپوت » ، قصبه‌اى است آباد ، حمام و مسجد دارد ، شب عيد نوروز است .\r\nروز دوشنبه چهاردهم ربيع الثانى ، هشت ساعت و نيم از روز رفته تحويل حمل شد ، منزل ما با جمعى از مخاديم ، و « حاجى ميرزا محمود حكيم باشى » ، در سكّو [ ى 
  ] طويله ، متعلق به « حاجى ميرزا محمد » وزير « مهد عليا » بود ، اسباب هفت سين : سر ، سينه ، سرين ، ساق ، ساعت ، سماور ، سكّو [ ى 
  ] طويله ، داشتيم ، بعد از تحويل ، « حضرت مهد عليا » ، پنجاه شصت تومان شاهى سفيد ، به ملتزمين مرحمت فرمودند ، دويست عدد هم دور از حاضران به حقير رسيد ، ضابط چاپار خانه كه عثمان نام داشت ، آمد كرايه اسب چاپارى مىخواست ، و حال اين كه حق كرايه نداشت ، و به حكم دولت است ، به حقير مىدادند ، خيلى هرزگى كرد ، بزرگان اردو هم نتوانستند حمايت كنند ، اگر چه وجه را داديم و ليكن عثمان را ، به قدر امكان مشلّق كرديم .\r\nبالاخره هشت شبانه روز على الاتصال باران آمد ، و محبس غريبى براى مردم واقع شد ، روز نهم فى الجمله تخفيف يافت ، مردم بى اختيار حركت كردند ، نعوذ باللَّه از آن حركت ، راهى كه هشت شبانه روز متصل باران آمده ، خاك قرمزى كه شب از شبنم گل مىشود ، بايد دانست كه در اين باران چه حالت دارد ، نيم فرسخ به اين تفصيل رفتيم ، از تنگى جاده و سنگلاخ و گل ، جمعيت ما مثل « بنات النعش » « 1 » متفرق شدند ، آقاها بى نوكر ،\r\n\r\n\r\n","description":"","footnote":"\r\n( 1 ) - ستاره معروف به هفت ستارگان در شمال و جنوب ، چهار تاى آن را نعش و سه تاى آن را بنات گويند .\r\n","page_name":" 142 ","page_number":142},
  {"content":"\r\n\r\nنوكرها بى آقا ، خانم‌ها بى كنيز ، كنيزها بى خانم ، زنها بىشوهر ، شوهرها بىزن ، « حاجى ابوالقاسم مظهرى تخلّص » ، يكه و تنها مانده ، تخته روان و كجاوه و مال بار كرده ، و بار بى صاحب ريخته ، جاى خود دارد ، اسب زين كرده و قاطر سوارى قدرت حركت نداشت ، ساعتى عشر فرسخ حركت مقدر نبود ، در اين حالت باران شديد باريدن و باد سخت وزيدن گرفت .\r\n حريف مجلس ما خود هميشه دل مىبرد * على الخصوص كه پيرايه‌اى به دو بستند \r\nجميع مردم به ذكر شهادتين مشغول ، و به ختم « إنّا إليه راجعون » كمر بستند ، آن روز از طلوع تا غروب هميشه در حركت بوديم ، چهار فرسخ راه طى شد ، بعضى ميان گل خوابيدند ، بعضى شب به سياه چادر رسيدند ، بعضى از گرسنگى و سرما هلاك شدند ، تخته روان « حضرت مهد عليا » در نيم فرسخى زمين خورد ، قرب نيم فرسخى پياده تشريف بردند ، بعد لاعلاج شده سوار اسب ، با چار پنج نفر از خاصان ، خود را به سياه چادر اكراد رسانيده ، شب را به يك نوع پريشانى و بدگذرانى صبح نموده .\r\n\r\nمنزل نهم قراباغچه\r\nروز ديگر با همان چهار پنج نفر حركت نمودند ، ربع فرسخى كه رفتند باز تخت مىشكند ، باز قدرى پياده و قدرى سوار اسب مىروند ، تا مغرب به منزل نهم « قراباغچه » « 1 » كه قشلاق كردنشينى است مىرسند ، دو شب را در خانه‌هاى قشلاقى به سر مىبرند ، از عقب مانده‌ها خبرى نمىرسد ، ناچار با همان چند نفر حركت كرد ، كسى كه در مدت عمر سوار اسب نشده ، و پائى كه بجز روى فرش پياده نرفته بود ، در روى اين سنگ‌هاى درشت ، پياده و گاهى سواره قدم مىزد ، آن قليل جمعيت از شدت سرماى زمْهَريرى متفرق شدند ، خودشان تنها ، نه فرسخ راه را به اين زحمت رفته ، يك ساعتى [ از 
  ] شب [ رفته 
  ] وارد شهر [ ديار بكر شدند 
  ] .\r\n\r\nمنزل دهم دياربكر\r\n\r\n\r\n","description":"","footnote":"\r\n( 1 ) - در نقشه « قراجه طاغ » آمده است .\r\n","page_name":" 143 ","page_number":143},
  {"content":"\r\n\r\nخانه كدخداى محله منزل نموده ، مال و بنه و اسباب كلًا عقب بود ، خدا رحم كرد كه روز وارد شدند ، كه جز مايه افتضاح چيزى نبود اما ( كيفيّت حقير ) ، از « سيورك » تا « رودخانه » ، كه تخت « مهد عليا » زمين خورده همراه بودم ، و اول كسى كه به حمايت پياده شد من بودم . بعد از آن كه اسباب تفرقه ميان آمد ، « نواب حاجى بيكم خانم » ، همشيرهء بزرگ « اعليحضرت شاهنشاه » ، تختشان در گل فرو رفت ، و احدى كمك نكرد ، تكليف هم از مردم برداشته ، و توقّع جايز نبود ، به جهت خواهرى سلطان ، كسى نزديك نمىرفت ، روز وانفسائى بود ، حقير بى اختيار خدمت ايشان رفتم اگر چه خودم تنها بودم ، ولى مردِ راه گذر را ، به اصرار مىآوردم ، تخت را بلند مىكرديم ، قدم به قدم سوار مىشدند و تخت به گل مىرفت ، مغرب دست‌ها از كار ، و مال‌ها از رفتار مانده ، ناچار اسب يكى از جلو داران پيدا شد ، خانم را سوار كرده به يكى از زاغ‌هاى كُردان ، كه جاى گاو و گوسفند است رسانيديم ، آتش فراهم كرديم ، لقمه نان و اسباب چاى ، در نزد آدم حقير بود ، به خانم پيشكش كرديم ، و خودمان مثل « قراول روس » ، در زاغه ايستاديم ، با رخت تر و گلى ، نه آتش نه بالا پوش ، سركار « آصف الدوله » هم ، با آن همه نوكر و خدمتكار و اسباب سفر به زاغه پناه آورد ، آن شب را به همانطور صبح كرديم ، گويا خدمتى كه در حق شاه زاده خانم اتفاق افتاد ، در حق هر گدائى بود ، تا چه رسد كه شاهزاده باشد ، تا قيامت منظور مىداشت ، انشاء اللَّه ايشان هم ملاحظه خواهند فرمود .\r\n\r\nمنزل يازدهم\r\nصبح‌ديگر خانم راسواره و پياده به هزار ماجرا [ حركت داديم و 
  ] به منزل يازدهم قره باغچه رسانيديم ، بعداز دوشب به‌اتفاق « حضرت‌مهدعليا » ، ازآن‌جا حركت‌كردند ، باز حقير خدمت « شاهزاده‌خانم » بودم ، وهنگام‌غروب از شدت سرما دست و پا و زبانم از كار افتاد .\r\n\r\nمنزل دوازدهم قُرطى\r\nدهى است ، دو فرسخى شهر « ديار بكر » ، فى الجمله بلديّت داشتيم ، خانم را در گوشهء خانه رعيّت جا دادم ، راحت شدند و ازبنهء حقير ، شام و مأكولات بى مضايقه خدمت شد ، البته از ساير منازل كه بنهء خودشان همراه بود ، خوشتر گذشت ، « عيال شاهزاده محمد قلى خان آقاسى باشى » ، « نواب عاليه مرصّع خانم » ، و « حاجى خاله » و\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n« دختر آصف الدوله » ، مثل اسراى تركمان از شدت سرما مىلرزيدند ، و شولاى « 1 » شبانى پوشيده بودند ، وارد شدند ، خانم ايشان را مهمان كرد و صله رحم بجا آورد ، روز ديگر تخت خانم را بار كرده ، محترمانه در شهر « ديار بكر » ، خدمت والده شان رسانيديم ، « آصف الدّوله » شش روز است كه در قشلاق « كدوك » ، كه پنج ساعتى « سيورك » و دوازده ساعتى « ديار بكر » است ، معطّل رسانيدن بار و بنه خود شده ، كه اسباب و جواهر و مال بسيار در آن است ، هنوز هم وارد شهر نشده بسيار مال‌ها و آدم‌ها ، در اين هجده فرسخ تلف شدند ، و بسا عزيزان كه ذلت ديدند ، هشت روز در « ديار بكر » مانديم ، « اسعد پاشا » والى كردستان ، مقرّ حكومتش اين جا است ، وقت رفتن در « موصل » بود و حالتش را ذكر كرديم ، بر خلاف پاشاهاى ديگر در خُروج و ورود ، از بابت استقبال و مشايعت و ديدن و تعارفات رسمى اعتناء نكرد . و احترام « مهد عليا » را منظور نداشت ، روز حركت هم ، قاطرِ « حاجى محمد حسين بيك » ، پسر « سيف الملوك ميرزا » را ، با بار در ميان كوچه بردند ، كيفيت را مطلع شد اعتنا نكرد ، بعد از هفت منزل چندتيكه اسباب ناقابل ، نمونه از آن بار فرستادند ، كسى قبول نكرد ، زيرا كه آن بار قريب چهار صد تومان نقد اجناس بوده است .\r\n\r\nاز موصل به عتبات\r\nبالاخره دويم جمادى الاول ، در نهايت خفت حركت كرديم ، يك ساعتى [ در 
  ] شهر مزبور ، در كنار شطّ منزل شد ، سركار « آصف الدوله » ، از آنجا وداع نموده با جمعى از حاج عراقى از راه « موصل » ، روانه « عتبات » شد .\r\n\r\nمنزل دويم بسمل « 2 »\r\nهشت ساعت ، راه بسيار خوب و با صفا بود .\r\n\r\nمنزل سيم المدين\r\nهشت ساعت ، قدرى پست و بلند ، اما چندان اذيت نداشت ، در يك شعبه از شطّ ،\r\n\r\n\r\n","description":"","footnote":"\r\n( 1 ) - خرقه و پوستين چوپانى\r\n( 2 ) - در نقشه « سيلوان » آمده است .\r\n","page_name":" 145 ","page_number":145},
  {"content":"\r\n\r\nمعروف به « باطمان چايى » عبور شد .\r\n\r\nمنزل چهارم كان بشيرى\r\nهشت ساعت ، راه بد نبود و ليكن مكرر از شعب‌هاى شطّ معروف به « باشور » و « بتليس » عبور مىشد ، گويا وقت زيادى آب ، عبور ممكن نباشد .\r\n\r\nمنزل پنجم اويس قرن\r\nهشت ساعت ، راه بد نبود ، جاى با صفا بود ، اكراد توطّن دارند ، در مقبرهء « اويس قرن » ، آدم خفيف العقلى مجاور بود كه مردم را از فاتحه مانع مىشد .\r\n\r\nتوضيح\r\nاين « اويس قرنى » معروف نيست ، قبر ايشان در جاى ديگر است ، اين « اويس » ، از صحابه‌اى است كه در فتحِ اين حوالى ، در اين جا شهيد شده و مدفون گشته است .\r\n\r\nمنزل ششم خان\r\nهشت ساعت ، نعوذ باللَّه راه ناقلائى داشت ، اكثر جاها پياده بايد رفت ، بلكه تخت و كجاوه را از مال واكرده ، با آدم مىگذرانيديم ، پرتگاه‌هاى غريب دارد و رودخانه عظيمى در پاى آنها مىگذرد ، اگر مال يا آدم پرت شود ، از اين دو خطر ايمن نيست ، خود « خان » ، كاروان سرائى است در ميان درّه واقع ، و در زمستان عبور از آن محال است .\r\n\r\nمنزل هفتم بتليس\r\nشش ساعت است ، پنج ساعت آن خيلى بد است ، ليكن نه مثل راه « خان » ، يك ساعت به منزل مانده خوب است ، يك پارچه كوه سنگى را مثل دروازه سوراخ كرده‌اند معروف است .\r\n\r\n[ منزل هشتم 
  ] دليكلى طاش « 1 »\r\nيك فرسخ از « بتليس » دور ، و در سر راه « ديار بكر » واقع است ، چون راه قديم را كه\r\n\r\n\r\n","description":"","footnote":"\r\n( 1 ) - در حاشيه نسخه خطى نوشته شده است : شايد دايكلى طاش صحيح باشد .\r\n","page_name":" 146 ","page_number":146},
  {"content":"\r\n\r\nاز كنار رودخانه بود ، رودخانه بريد ، و راه مرور و عبور نماند ، در مائه دوم خاتونى از اسلام ، مبالغى خرج كرده ، راه را از كمر كوه ، سنگ‌ها را شكسته گشود . سنگى پيش آمد شكستن آن دشوار ، و محتاج به خزانه‌ها بود ، سوراخ كردند ، بار شتر و تخت روان به آسانى عبور مىكند . طولش كمتر از بيست ذرع نيست ، همان خاتون ، يك پلِ بسيار متين و يك مسجد عالى در شهر « بتليس » ساخته ، و اوقاف كافى از املاك معتبر معيّن نموده است « مسجد خاتونيه » و « خاتون كوپريسى » معروف است . ( انتهى )\r\n« بتليس » آب‌هاى خوب وجنگل قشنگ دارد ، يك‌ماه ازعيدنوروز گذشته بود ، و زير درخت‌هاىجنگلى برف ديده‌مىشد ، بنفشه بسيار در آن جنگل يافت مىشد ، خيلى معطّر و بزرگ و خوشرنگ ، گلى ديدم مثل شاخه سنبل ، بته‌هاى آن به تركيب گنجشك بود .\r\nبتليس « 1 »\r\nاز شهرهاى « كردستان » ، در حكم والى « ديار بكر » ، قريب هشت نه هزار خانوار از اكراد دارد ، دكّان و حمّام ، به طرز خودشان ساخته‌اند ، و تركيب غريبى است ، رودخانه در ميان درّه واقع ، گاهى كج ، گاهى راست جريان دارد ، و شهر مزبور را به رفتار رودخانه ساخته‌اند ، نيم فرسخ طول و سيصد الى پانصد قدم عرض آن .\r\n\r\nمنزل نهم گوگ ميدان « 2 »\r\nجائىاست وسيع ، ميدانىدر بالاى شهر ، سبز وخرّم ، دورآن زياده‌ازهزار قدم نيست .\r\n\r\nتوضيح\r\nاز شهر « بتليس » خارج و اكنون اطرافش خانه‌ها ساخته‌اند ، جائى است با صفا و چمن زار ، آب فراوان دارد ، و در وسط ميدان قبر يكى از خوانين و امراء « بتليس » ، از آثار\r\n\r\n\r\n","description":"","footnote":"\r\n( 1 ) - منزل هفتم بتليس بود بار ديگر منزل هشتم را نيز بتليس ذكر كرده ، كه احتمالًا در بازنويسى اشتباه شده است . لذا منزل دليكلى تاش را به عنوان منزل هشتم آورديم .\r\n( 2 ) - در نقشه « مونكى ميدان » نوشته شده است .\r\n","page_name":" 147 ","page_number":147},
  {"content":"\r\n\r\nعاليه اسلام است . ( انتهى )\r\nاهلش خيلى متعصّب و غريب آزار ، زنهايش بسيار سفيد و بى نمك ، كُردى و تركى حرف مىزنند ، كبك فراوان شكار كرده مىفروشند ، عسل سفيد دارند خيلى ارزان ، فراش آفتابه برداشته بود كنار آب برود ، خلوت يافته قصد كشتنش كردند فرار كرد .\r\n\r\nباغژ\r\nتركى و كردى « بدليس » است ، و اسم قديم آن « باغژ » ، حالا « ارامنه » به آن اسم ياد مىكنند « باغژ » معنى « باليز » فارسى را دارد ، و مىتوان گفت پهلوى است . و مركب ( از باغ ) و « ايج » يعنى « باغ هيج » ، زيرا در داخلهءِ اين شهر ، ابداً باغ نيست ، چون در دو سمت درّه ، خانه‌ها را روى هم ديگر ساخته‌اند ، تمامى كوچه‌ها را مىتوان گفت پشت بام‌ها است ، اين شهر عبارت از چهار محله است موسوم به « هرسان » « زيدان » « ميدان » « حضور » ، بازار معتبر اين شهر در وسط شهر واقع ، و دروازه دار است ، شبها درِ دروازه‌ها را مىبندند .\r\nاهالى اين شهر سه ملت است : كرد « شافعى مذهب‌اند » ، آسورى « كلدانى » ارمنى ، امّا « أرامنه » ، و « آسورىها » از اكراداند ، در صد نفر ، بيست نفر از آنها است .\r\nارامنه بر آن‌اند كه اين شهر را « اسكندر ماكدونيائى » ساخت ، اما اين غلط است چه اسمش يونانى نيست پهلوى است ، اين شهر اول يكى از « قضاهاى لواى موش » ، تابع « ارزنة الروم » محسوب مىگرديد ، بنا به شورش « شيخ عُبيد اللَّه » ، محض تحكيم قوّه انضباطيّه ولايت كردند ، اما از درجهء سوم اين شهر ، در سمت غربى « وان » ، و در بُعد صد و سى كيلومتر واقع است ، درياچه « وان » ، شش فرسخ از نقطه اين شهر دور است ، فيما بين « بتليس » و درياچه ، دشتى است موسوم به « راه وا » ، در طول دو كيلومتر مسافت ، بوغازى حفر كرده باشند ، آب دريا جارى به « راه وا » شده ، داخل به « رودخانه بتليس » مىشود ، و قابل سير سفاين الى « بغداد » ، چه « رودخانه بتليس » مُنْصَب « 1 » به « دجله » مىشود ، و « دولت عثمانى » هم اين خيال را دارد ، متاع اين شهر شلهء قرمز رنگى است مانند ماهوت ، گلى\r\n\r\n\r\n","description":"","footnote":"\r\n( 1 ) - ريخته شده ، يعنى رودخانه بتليس به دجله مىريزد .\r\n","page_name":" 148 ","page_number":148},
  {"content":"\r\n\r\nبسيار بادوام و عسل خوب و چُپُق‌هاى ياسمين .\r\nاين شهر هم ، مثل ساير شهرهاى اين طرف ، اوّل در تصرّف « حكومت بابل » بود ، بعد « ايرانيان » متصرّف شدند ، اما جزو « ارمنستان » محسوب مىگرديد ، به اين جهت گاهى هم تابع فياصره مىشد .\r\nدر سال هفدهم هجرى « عياض بن غنم » از دست « بروند ارمنى » گرفت ، و خراجى معيّن نمود ، بعد از « امويّه » « عباسيان » ، و ملوك الطّوايف آن سامان ، حكومت بعد به دست اكراد افتاد ، « شرف الدين خان » كه جدّأمَجَد « شَرَف الدّين خان » صاحب « شرف نامه » است ، در اين جا حكومت داشت ، در زمان « سليم اول » ، مثل ساير بلاد « كردستان » به دست « عثمانيان » افتاد ، در سال ( 962 ) اردوى « شاه طهماسب » ، شكست فاحشى به « قشون عثمانى » داده ، غنايم زيادى به دست آورد ، چهار جامع عالى : يكى كليسا بوده ، در [ آن 
  ] زمان فتح كرده‌اند [ و 
  ] موسوم به « جامع كبير » است ، ثانى « جامع امير شمس الدين » ، ثالث « جامع شرف خان بزرگ » ، رابع « جامع عتيق » است ، و پنج مدرسه دارد موسوم به :\r\n« شكريّه » و « ادريسيّه » و « خطيبيّه » و « حاجبيّه » و « اخلاطيّه » و يك « مكتب رشديّه » و چند « مكاتب ابتدائيّه » از براى اطفال ذكور و اناث به وضع جديد ، پنج زاويه از براى دراويش ، عموم اهالى « مسلم شافعى » ، بعضى « حنفى » ، و همه درويشان « قادريّه » هستند ، حمام « خسرو پاشا » كه تاريخش « بناى خسروانه » است ، و يك پل بيست و يك كمرى است كه از سنگ تراشيده ، از بناهاى خيلى عالى و با شكوه است .\r\n« مولانا عبدالرّحيم » محشّى « 1 » مطالع ، و مؤلّف چند كتاب از منطق و معانى است ، و « مولانامحمد برقلعى » كه يكى از سرآمدان علم فقه و حديث بود ، و محشّى كتاب « خبيضى » و « هندى » در نحو است ، و قدوهء أرباب الطّريقه ، شيخ عمار ياسر كه مريد « ابوالنّجيب سهروردى » و « پير نجم الدّين كبرى » است ، و مولانا « حسام الدّين » كه در تصوّف منسوب « شيخ عمّار » است ، و تفسيرى به زبان تصوّف دارد معروف به « تفسير فايق » ، و مولانا « ادريس بدليسى حكيم » صاحب تاريخ هشت بهشت ، و فرزندش\r\n\r\n\r\n","description":"","footnote":"\r\n( 1 ) - حاشيه نويس دانشمند\r\n","page_name":" 149 ","page_number":149},
  {"content":"\r\n\r\nابوالفضل كه از رجال « دولت عثمانى » بود ، و تاريخ پدرش را اكمال و تذئيل « 1 » كرد ، و « شيخ ابوطاهرِ » معروف ، و از شعرا « شكرى » ، ناظم « سليم نامه » ، و از معاصرين ، « مشتاق » و غيرهم منسوب به اين شهر ، تلگراف خانه ، سرباز خانه ، مريض خانه ، « مسافرخانه » ، « فرّاش » خانه ، ارك حكومت و غيره دارد ، اهالى « بتليس » خيلى غريب دوست ، و در محبوبى اخلاق ، مثل اهالى « ماردين » و « حلب » هستند . ( انتهى )\r\n\r\nمنزل دهم تاتوان\r\nپنج ساعت ، ده محقرى است از ارامنه ، در كنار « درياچه وان » [ ارامنه « تاتوان » غريب دوست و زنانشان مسافر نوازاند . 
  ]\r\n\r\nدرياچه وان\r\nاطراف درياچه سى فرسخ مساحت شده ، و دامنهء كوهستان و دورش تمام كوهستان ، [ و 
  ] دهات اكراد ، چند عدد كشتى باركش از « وان » به « اخلاط » و ساير دهات مىرود ، و آب درياچه تلخ و شور است .\r\nدرياچه وان اسم قديم‌اش « ارسيساپالوس » ، يعنى بحيره « ارجيش » بود ، اتّساع اين بحيره طولًا صد و چهل ، و عرضاً شصت كيلومتر است ، رودخانه‌هاى « كَواش » و « مِكس » و « اخلاط » و « عادل جواز » و « ارجيش » و « بندماهى » و « محمودى » به اين بحيره مُنْصَب مىشوند ، چهار جزيره دارد اما دو عددش مسكون است : اول « جزيره آختمار » است ، كه در آن جزيره كليساى بزرگ ارامنه ، يكى از آثار قديمه است ، اين كليسا در سال ( 653 ) ميلادى در داخل يك قلعهء متين ، كه جزيره را « دائراً مادار » « 2 » محيط است بنا گرديد ، بعد از آن كه شهر شهير « آنى » پايتخت أرامنه ، از جانب « دولت سلاجقه » فتح گرديد ، « قاتوغيكوس » ارامنه ، در سال ( 507 ) هجرى به اين جا آمد ، امروز بعد از خليفه اوچ كليساى « ايروان » ، كه تواريخ صفوّيه اسامى آنها را « كتله كوز » ضبط كرده ، خليفهء معتبر\r\n\r\n\r\n","description":"","footnote":"\r\n( 1 ) - حاشيه نويسى ، ذيل نويسى\r\n( 2 ) - تمامى اطراف آن\r\n","page_name":" 150 ","page_number":150},
  {"content":"\r\n\r\nأرامنه است و يكى از آن جزاير « جزيرهء سيرك » است ، در اين جزيره هم كليسائى است قديم ، جز عمله جات كليسا ، كسى در آنجا نيست ، آب اين درياچه بسيار تلخ است ، و ذى روحى در اين درياچه از صدفيّه و سَمَكيّه پيدا نمىشود ، مگر در مصبّ رودخانه‌ها ، ماهى كوچكى موسوم به « طريخ » پيدا مىشود و ديوان صيد ماهى را هر سال به الزام ، ملتزمى « 1 » در مقابل مبلغى مىدهد ، و به قدرى ماهى صيد مىكنند كه تا به « كردستان » و « آذربايجان » مىبرند .\r\nو يك محصول اين هم ، نوعى « ازبورق » است ، در تابستان آب از دريا كشيده به گرداب‌ها مىريزند ، آبش از تابش آفتاب محو شده ، در گرداب‌ها تخته تخته به ورق مىماند ، براى صابون بهتر از آهك است ، مىتوان گفت نوعى ( از سُود ) است ، يك فروند « استنپوط » است كه كشتىهاى شراعى را مىكشد ، در اين جا از جانب دولت موجود است ( انتهى )\r\n\r\nمنزل يازدهم اخلاط « 2 »\r\nپنج ساعت ، راهش خوب و بى عيب ، سابقاً شهرى بوده است در كنار درياچه « وان » ، حالا هم علامت مقبره‌ها و بعضى عمارات عالى كه از سنگ بوده ، از شهر قديم‌اش ديده مىشود ، بالمرّة مخروبه شده است ، مگر پنج محله ، كه هر كدام به قدر ربع ساعت از هم فاصله دارد ، و هر كدام به قدر صد خانه‌وار رعيّت ، از كُرد و تُرك ، داخل اين محلّات ، بسيار خوش آب و هوا ، مثل دهات كوچك به نظر مىآيد ، يك ماه از نوروز متجاوز گذشته بود ، باز برف در زمين‌ها ديده مىشد ، با وجودى كه درخت بادام ، زرد آلو و ساير درختان سردسيرى در آنجا فراوان بود . و اين شهر در كنار دريا هست ، آثار شكوفه در درختان ظاهر نبود ، مىگفتند كه در تابستان بهترين ييلاقات است ، اين اوقات حكم شده است كه « والى ديار بكر » ، با مهندسين فرنگى و عثمانى در آنجا آمده ، به طرز فرنگستان عمارات و سربازخانه ، و قهوه خانه ، و مكان ده هزار قشون نظام ، و كوچه و بازار بنا كنند ،\r\n\r\n\r\n","description":"","footnote":"\r\n( 1 ) - متعهّدى ، كسى كه چيزى را بر عهده گرفته است ، مستأجر\r\n( 2 ) - در نقشه « آخلات » نوشته شده است .\r\n","page_name":" 151 ","page_number":151},
  {"content":"\r\n\r\nخرج اين بنا را هم دولت متحمّل است ، زيرا كه سرحد ايران ، و از آنجا تا خاك « ايران » ، بيست و دو فرسخ راه است تا به « خوى » برسد ، و در اين كار اهتمام كلّى دارند ، چنان كه در عهد وليعهد جنّت مكان « حسن خان سردار » « اخلاط » را تصرّف نمود .\r\n\r\nتوضيح\r\nاسم قديم‌اش « خلاط » است و اين لفظ ارمنى است .\r\nاكنون قصبه‌اى قريه مانند ، و حاكم نشين است ، به اصطلاح « عثمانيان » ، مركز قضا است .\r\nامّا اين شهر خيلى قديم و تاريخى است ، در زمان قديم معمور و پايتخت بعض حكم داران « ارمن » بود ، مىگويند « انوشيروان » عموى خود ( جاماسب ) را كه در زمان گريختن « قباد » ، قدرى در تخت « ساسانيان » پادشاهى كرده ، و بعد از عودت « قباد » گريخته بود ، به اسم « پادشاه ارمن » به « اخلاط » فرستاد ، و مشارٌ اليه در هجوم « روميان » كشته شد ، باز « ارامنه » روى كار آمدند ، باز « خسرو پرويز » ، أرامنه را تاراند ، در هجوم « قيصر » ، باز دست « ارامنه » افتاد ، در سال هفدهم هجرى ( عياض بن غنم ) حرباً فتح كرد ، در آن وقت ( بوستى نيوس ) نامى از ارامنه ، حكم دار باقوّت در اين مملكت بود ، « عياض » به خراج بست ، در خلافت ظاهرى « حضرت امير عليه السلام » ، فرمانى مُبَيِّنِ مقدارِ خراجِ نفوس ارامنه ، و تكاليف شرعيّه رعيّتى به اسم حاكم « اخلاط » شده است ، اين فرمان را بر پوست آهو نوشته ، طولش زياد از يك ذرع ، و عرض‌اش يك وجب است ، و اكنون همان فرمان در دير معروف به اسم ( حضرت يحيى عليه السلام ) ، كه تركان ( قزل كليسا ) و اكراد ( ديره سور ) مىگويند محفوظ ، و موضوع صندوقهء حرم است و بوسه گاه هر ملت است .\r\nخلاصه اين شهر معمور ، بواسطه بعض فترت‌ها خراب شده است .\r\nاولًا در سال ( 512 ) ، سيد حسين كه در علوم ظاهره و باطنه و به خصوص در جفر جامع [ و 
  ] متبحّر بود ، ظهور و خروج « چنگيز خان » را استخراج كرده ، به همراهى دوازده هزار خانه ، از اهالى اين شهر هجرت به « مصر » نمود ، اكنون هم در « قاهره » محلهء « اخلاطيان » معروف است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nثانى در سال ( 626 ) ، « سلطان جلال الدّين خوارزمشاه » ، قهراً از « سلاجقه » گرفت و اين بلده را خراب كرد ، بعد « مغولان » خراب كردند ، و در سال ( 644 ) زلزله‌اى سخت به وقوع آمد ، اغلب ابنيهء عاليه‌اش را خراب نمود ، در سال ( 955 ) « شاه طهماسب » از « عثمانيان » گرفته ، قلعه‌اش با خاك برابر ساخت ، با اين كه « سلطان سليمان » يك قلعه‌اى براى اهالى در ساحل بحيره بنا نمود ، اما اهالى ميل به سكونت نكردند و خراب شد .\r\nدر « اخلاط » قبور عاليهء اسلام ، به قدرى است كه به شمار نمىآيد ، در هر قدم گنبد و بناهاى عالى است ، بعضى خراب و بعضى آباد ، قبر « سليمان شاه » و « حسن پادشاه » ، زيارت گاه معتبرى است ، خدمات « سليمان شاه » در حرمين باعث سرافرازى تمامى مسلمانان است ، با اين كه سردى « اخلاط » مشهور است ، سيب بسيار خوش بوى معطر و شيرين ، كه هر يكى صد مثقال وزن ، و آلو و قيسى و توت بسيار به حصول مىآيد ، جماعتى از مشاهير منسوب به اين شهر است ، من جمله ( محمد بن ملك داد ) صاحب تلخيص جامع ، و مولانا ( محى الدّين ) كه به همراهى « خواجه نصير » در « مراغه » زيج بستند ، و غيره از دانشوران اين بليده‌اند ، در همان سال خيال « عثمانيان » ، « اخلاط » را مركز « اردوى اناطولى » ساختن بود .\r\nاما از آن كه دور تر از حدود روس بود ، از براى مركز اردو « ارزنة الروم » ، بعد « چرنوت » را از نقطهء نظر فنون حربيّه مناسب ديدند ، و از براى جلوگيرى « قشون ايران » ، ضبط « قطور » را كافى دانسته ، در مأموريتِ تحديد حدود ، « قطور » را غصب كرده ، سرباز خانه‌ها ساخته ساخلو گذاردند ، و قرار گذاشتند كه در « كوار » و « دردان » و در « الباق » و در « قطور » چهار فوج پياده ، و سه دسته سوار ، و يك تبارى توپ ساخلو نگاه بدارند ، حالا هم رفتار عثمانيان بر منوال مشروح است . ( انتهى )\r\n\r\nمنزل دوازدهم ارين\r\nهفت ساعت ، ده معتبر ارامنه است ، راه [ آن 
  ] از كنار درياچه مىگذرد راهش خوب است ، قريب دو فرسخ ، فى الجمله كوه و كتل دارد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nمنزل سيزدهم عادى جواز « 1 »\r\nما بين منزل است ، دهى است با صفا ، يك سمت آن درياچه ، و آن دو سمتش متّصل به كوه ، مثل ديوار سنگى ، قلعهء مضبوطى است ، دروازه‌ها دارد .\r\n\r\nتوضيح\r\nاين قصبچه خيلى قديم و تاريخى است ، نصف قلعه و قصبچه را درياچه گرفته است ، اكنون مركز قضا است ، اگر چه در نظر عربى مىآيد ، امّا نيست ، در زبان « كلدانى » معنى « اعادة العجوز » را دارد ، زيرا « شميرام » « ملكهء بابل » اين جا را از دست « ارامنه » گرفت ، و موسوم به اين كرد ، اكنون سه هزار جمعيّت دارد . ( انتهى )\r\n\r\nمنزل چهاردهم ارجيش\r\nاسم بلوك است ، يكى از دهات آن منزل ما بود ، جاى پر آب علف و سبزه ، هفت ساعت راه دارد ، بسيار هموار .\r\n\r\nتوضيح\r\nدر قديم الّايام ، از شهرهاى معروف و معتبر حكومت ارامنه بود ، اين شهر را « آرشاك » نامى ، از حكم داران ارامنه ساخت ، و قلعهء معتبرى هم بنا نمود .\r\n« شاپور دوم ساسانى » ، « ارمنستان » را كه ضبط كرد ، اين « آرشاك » را به اعيان دولتش اسير نموده به « ايران » آورد ، اعيان دولتش را فرمود به « قاولوغه » زده كشتند ، و « آرشاك » را در زندان كرد ، آن هم متحمّل اذيّت و جفاى زندانبان‌ها شده ، در سال ( 381 ) ميلادى خود را مقتول ساخت .\r\nپسرش « باب » كه در « قسطنطنيه » [ سكونت 
  ] كرد و دين « عيسى » را قبول كرده بود ، از براى استرداد ممالك مورثه خود ، با « قشون يونانيان » رو به « ارمنستان » آورد .\r\nچون غالب ارامنه ، ميل به قبول « دين عيسى » نداشتند ، و باز از هجوم « ايرانيان »\r\n\r\n\r\n","description":"","footnote":"\r\n( 1 ) - در نقشه « اديل جواز » آمده است .\r\n","page_name":" 154 ","page_number":154},
  {"content":"\r\n\r\nمىترسيدند ، قرار گذاشتند كه « باب » را قبول ننمايند .\r\nو از براى اين كه ، در محاصره گرفتار گرسنگى نشوند ، و در هنگام فتح قلعه ، زنانشان اسير « يونانيان » نشود ، زنان خودشان را كشته ، از برج و باروهاى همين قلعه آويختند ، ولى تدبير آنها مانع دخول « باب » به قلعه نشد .\r\nاسم اين قلعه در كتب تواريخ يونانيان ، « آرسيساپوليس » است و « بحيره » را هم نسبت به اين شهر كرده ، چنانچه مذكور شد « ارسيساپالوس » ناميدند :\r\n« تاج الدّين عليشاه » وزير قلعه ، اين شهر را تعمير و تجديد كرد .\r\nامروز قصبچه ايست معتبر ، به قدر صد باب دكان ، و يك كاروان سرا ، و يك باب حمام ، و يك تلگرافخانه ، و يك ارك و يك مكتب به وضع جديد ساخته و معمور دارد ، مسكن چهار هزار نفس ، و مركز قضا ، و تابع ولايت « وان » است . ( انتهى )\r\n\r\nمنزل پانزدهم بيسگرى\r\nدهى است آباد ، مردمانش « كُرد يزيدى » ، در بى حيائى مشهور ، هشت ساعت راه دارد خيلى هموار ، و مركز ناحيه ( بارگيرى ) ، و سبب تسميه اين است كه كاروان مجبور است از پل رود « بند ماهى » عبور كند ، در قديم در سرِ اين پل ، از بارها باج مىگرفتند ، موسوم به بارگيرى شده است ، الآن اكراد و اتراك ، تخفيف به لفظ بارگيرى داده ، « بيسگرى » مىگويند . ( انتهى )\r\n\r\nاين قريه\r\nرودخانه‌اى دارد كه در بهار ، عبور از آن مشكل است ، پل بسيار بزرگى داشته ، يك چشمه او را گويا اهل همين ده خراب كرده‌اند ، اين رودخانه موسوم به « بند ماهى » است ، در مصّب آن ماهى بسيار صيد مىكنند ، پل خيلى با صنعتى دارد معروف به پل « بند ماهى » ، اين پل دو چشمه دار است ، از سطح آب تا به رأس قطع ناقص ، هر طاق هفده متر ارتفاع دارد ، پهنى هر كَمَر پانزده متر ، و طول پل پنجاه ، و عرض آن شش متر ، و از سنگِ تراشيده و امروز معمور است ، پايه وسط ، واقعه در زير دو طاق خالى است ، از دو طرف\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nپنجره دارد ، اگر چه اكنون راهش را بسته‌اند ، اما در قديم الّايام باج گيران در اين اطاق مسكون بوده‌اند ، اين پل را در سال هزار و هفتاد هجرى ، « امير احمد » نامى تعمير كرده است ، چون بعض سنگ‌هاى تاريخى افتاده فقط ( سه . . . . و ثما . . . و حمسه . . . . ) به خط كوفى خوانده مىشود . ( انتهى )\r\n\r\nمنزل شانزدهم محمودى\r\nاز شعباتِ كوهِ « الند » است ، هشت ساعت ، آبادى ندارد ، مرتعى است با صفا ، ميان درّهء وسيع ، يك پارچه آن درّه گُلْ است و رياحين ، حقير اكثر ييلاق‌هاى ايران را ديده‌ام ، به اين خوبى و اين وسعت ييلاق نديده بودم ، ييلاق ايلات « وان » و « خوى » اين جا است .\r\n\r\nدرّه محمودى\r\nييلاقى است خيلى واسع ، بهتر از ييلاق « لار » و « چمن سلطانيه » ، دو رودخانه معتبر از اين ييلاق به « درياچه وان » مىريزد ، در سمت جنوبى ييلاق ، قلعه‌اى است موسوم به « قلعهء خوشاب » ، عمارت عالى مخروبه‌اى دارد ، اين قلعه را « عمر بيك » نامى ، از امراى اكراد « محمودى » بنا نموده است ، اكنون مركز قضاى « محمودى » است ، در زمستان دو هزار خانه در اين قصبه جمع مىشود ، اما تابستان احدى نمانده به همين ييلاق مىكوچند . ( انتهى )\r\nروز ديگر كه منزلِ ما اوّل خاك عجم بود ، اين حاج بيچاره از طلوع آفتاب بدون بلد « 1 » واثر ، راه به كوه و صحرا قدم زدند ، و به جائى نرسيدند ، نيم ساعت به مغرب مانده ، بناى آمدن برف شد و كار مردم نزديك به هلاكت رسيد ، بى اختيار در همان صحرا منزل كرديم ، پنجاه روز از عيد رفته ، زمين برف ، آسمان برف ، نه آذوقهء مال ، « 2 » نه غذاى انسان ، هيمه و ذغال مقابل طلا ، طلا يعنى ، چه برابر جان شيرين بود ، نه جاى رفتن و نه پاى ماندن ( مبادا كار كس زين گونه مشكل ) اين مخلوق نابلد ، اناثا و ذكوراً ، مستعد مرگ و\r\n\r\n\r\n","description":"","footnote":"\r\n( 1 ) - راهنما\r\n( 2 ) - حيوان\r\n","page_name":" 156 ","page_number":156},
  {"content":"\r\n\r\nمنتظر تشريف فرمايى حضرت عزرائيل بودند ، چند نفر كه بالا پوششان معتبر نبود خشك شدند .\r\n از قيامت خبرى مىشنوى * دستى از دور بر آتش دارى \r\nاز تفضّلات الهى بودكه « محمود » نام ، از كسان « حاجى ملا عبد الكريم شيخ‌الاسلام سلماس » ، كه در ميان حاج داخل مستهلكين بود به استقبال آمده بود ، خدا او را هادى ما قرار داد ، فرداى آن شب ، قريب به ظهر ما را به راه معين معروف رسانيد .\r\n\r\nبه قشلاق مقورى\r\nاوّل خاك عجم رسيده ، سجده شكر بجا آورديم ، شب را در « قشلاق مقورى » ، دهى است مخصوص به آقايان عشريت مقورى ، واقعه در سر حدّ ، و بين الدّولتين متنازع فيه .\r\n\r\nبرخملو\r\nاز دهات محمد صادق خان دنيلى ، وارد شديم ده فرسخ بود ، از خوف جان رستيم ، و نفسى به آسودگى زديم .\r\nشاعر مىگويد .\r\n از مرگ حذر كردن ، دو روز روا نيست * روزى كه قضا باشد ، روزى كه قضا نيست\r\nروزى كه قضا باشد ، كوشش نكند سود * روزى كه قضا نيست درو مرگ روا نيست \r\nالقصّه شب را در آنجا مانده ، روز ديگر هشت فرسخ آمديم .\r\n\r\nمنزل هفدهم شروك\r\nدهى است از توابع « خوى » ، دخترى « خديجه » نام در نهايت صباحت و ملاحت ، « 1 » از بابت جا و مكان و آب و نان ، مهمان پذيرى نمود .\r\n\r\n\r\n","description":"","footnote":"\r\n( 1 ) - زيبايى و خوبرويى و نمكين\r\n","page_name":" 157 ","page_number":157},
  {"content":"\r\n\r\n\r\nمنزل هجدهم شهر خوى\r\nروز ديگر شش فرسخ وارد شهر « خوى » شديم .\r\nحاكم آنجا « محمد طاهر خان قزوينى » بود ، از كمال بى استقلالى و بى تسلطى ، نتوانست « حضرت مهد عليا » را ، كه در ممالك روم احترام سلطنت داشت ، در خاك خود استقبال و اكرام كند « 1 » ، لهذا در محله‌اى خارج شهر ، در خانهء « محمد حسن خان » ، سرهنگ توپخانه نزول اجلال فرمودند ، و حقير هم در ميان شهر ، خانهء « على آقا » برادرزادهء « جناب حاجى ميرزا آقاسى - سلمه اللَّه - » منزل كردم ، جوانى بيار محبّ و مخلصِ فقراء شهر « خوى » ، از بلاد معروفه آذربايجان است ، آثار غريبه كه دارد ، باغى است مشهور به « داغ باغى » ، اگر چه از عمارت و ساير لوازم سابق آن اثرى باقى نيست ، ليكن يك صد و نه اصله درخت چنار دارد ، گويا در « ايران » به آن صافى و تناورى درخت نباشد ، هر يك از آنها مثل ستونى است كه از پشم تراشيده باشد ، از قرار تقرير قدماى آن ملك ، هشتاد و پنج سال است كه غرس شده ، حالا جزو املاك « حاجى ميرزا آقاسى » ، صدر اعظم ايران است ، « ديگر حمام خان » ، فرشش مرمر است ، اكثر تكه‌هاى « 2 » فرش ، چهار ذرع طول دارد ، ديگر مسجد « حاجى مطّلب خان » ، چهار پنج هزار تومان مخارج كرده ، در وسط شهر بنا كرده ، به قول ظريفى همه چيز مسجد تمام است ، مگر پايه و بناى آن ، كوچه‌هاى شهر تمام بيد كاشته‌اند ، و خارج شهر نهايت صفا ، قلعهء بسيار محكمى داشت ، و على الحساب مخروبه است ، چهار شب در « خوى » مانده ، حركت نموديم .\r\n\r\nتوضيح\r\nاين شهر شهير ، [ اروميه 
  ] يكى از شهرهاى معموره ، تجارت گاه ممالك حدوديه « دولت عليه ايران » است . جز يك محلّه ، تمام شهر داخل در يك سورچينه‌اى « 3 » است ،\r\n\r\n\r\n","description":"","footnote":"\r\n( 1 ) - بى نظامىهاى شاه ما از اين جا ظاهر است ( در حق طاهر خان گفته‌اند در خوى ، آن كه در قزوين‌نجاست بود اين جا طاهر است ) .\r\n( 2 ) - به معنى قطعه‌ها\r\n( 3 ) - ديوار گلى\r\n","page_name":" 158 ","page_number":158},
  {"content":"\r\n\r\nخارج ديوار سور را ، يك رشته خندقِ عميق و عريض ، محيط است ، هواى اين شهر مايل به گرم و متعفّن است ، انجير و گلابى و انارش بهتر و لذيذتر است ، اهالى اين شهر همه سفيد گون و حنائى نژاداند ، و به اين جهت اين شهر را موسوم به « تركستان ايران » كرده‌اند ، مسكن پانزده هزار نفس است ، قدرى « ارامنه » هم دارد ، جوراب و دستكش‌هاى خوب مىبافند ، مس آلات را خوب مىسازند ، تلگراف خانه ، سرباز خانه ، توپخانه ، ارك بسيار عالى ، حمام‌هاى خوب ، مساجد معتبر ، بازارهاى معمور دارد ، خيابان « شجاع الدّوله » ، آب قطور « تپه باغى » ، اين شهر را مزين و معمور نموده است ، از مشاهير ، قبر « شمس تبريزى » در اين شهر زيارت مىشود . ( انتهى )\r\n\r\nمنزل نوزدهم المَاسراى :\r\nپنج ساعت ، كنار درياچهء ارومى [ اروميّه 
  ] واقع است .\r\n\r\nديزَج خَليل :\r\nده ساعت .\r\n\r\nمايان :\r\nشش ساعت .\r\n\r\nمنزل بيستم شهر تبريز\r\nسه ساعت ، در « ديزج خليل » ، حضرت مستطاب ، وليعهد صاحب اختيارِ آذربايجان - دام اقباله العالى - در كمال جلال ، « حضرت مهد عليا » را استقبال فرمودند ، از دور تعظيم كرد و احضارِ پهلوى تخت شد ، سه شب در عمارت اندرونى شهر ، و بعد از آن در باغ شمال منزل نمودند ، حقير هم در خانه « مهدى خان كدخدا » وارد شدم ، نهايت محبت كرد . بيست و ششم شهر جمادى الاول بود وارد « تبريز » شدم .\r\nپايان\r\nدر سال هزار و سيصد و شش ، بنا به امر حضرت اجلّ افخم ، « محمد حسن خان اعتماد السلطنه » ، خلف الصّدق صاحب سفرنامه ، از مسودّات « 1 » به بياض « 2 » كشيده شد .\r\n\r\n\r\n","description":"","footnote":"\r\n( 1 ) - پيش نويس ، نوشته‌اى كه اول مىنويسند سپس آن را پاكنويس مىكنند .\r\n( 2 ) - كتابچه‌اى كه در آن مطالب سودمند نويسند .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n . \r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n . \r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n . \r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n . \r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n . \r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n . \r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n . \r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n . \r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n . \r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n . \r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n . \r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n . \r\n","description":"","footnote":"","page_name":" 183 ","page_number":183},
  {"content":"\r\n . \r\n\r\n","description":"","footnote":"","page_name":" 184 ","page_number":184}
  ]