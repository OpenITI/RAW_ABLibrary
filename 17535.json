[
  {"content":"\r\n\r\nترجمه و شرح\r\nحفظ الصحه شيخ الرئيس\r\nتوسط :\r\nعبدالكريم بن محمد يحيى القزوينى\r\nدوره سوم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمشخصات كتاب :\r\nنام كتاب : ترجمه و شرح حفظ الصحه شيخ الرئيس ابوعلى سينا\r\nمترجم و شارح : عبدالكريم بن محمد يحيى القزوينى\r\nتاريخ كتابت : 1205 هجرى قمرى\r\nنسخه مادر : CD تهيه شده توسط دانشجويان دوره اول Ph . D طب سنتى براى درس متون پزشكى جهت ارائه به استاد آقاى دكتر ناصرى با تشكر فراوان از اين عزيزان\r\nديباچه : دكتر محمدمهدى اصفهانى\r\nناشر : مؤسسه مطالعات تاريخ پزشكى ، طب اسلامى و مكمل دانشگاه علوم پزشكى ايران با تشكر از همكارى هاى ارزنده آقاى دكتر اميرمهدى طالب\r\nتاريخ نشر : اسفند ماه 1387\r\nشماره نشر : 39 دوره سوم\r\nشماره انفرادى كتب : 64\r\nنوبت نشر : يكم\r\nشمارگان : 100 نسخه\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\n[ مقدمه ناشر 
  ]\r\nبسمه‌تعالى\r\nترجمه و شرح حفظ الصحه شيخ الرئيس اصل عربى اين رساله را قبلا در قالب يك مجموعه از رسائل شيخ الرئيس ابو على سينا ( تولد 370 وفات 428 هجرى ) در سال 1387 از روى نسخه خطى مادر در سلسله انتشارات مؤسسه مطالعات تاريخ پزشكى ، طب اسلامى منتشر كرده‌ايم ، اينك ترجمه و شرحى از آن اثر ارزشمند كه توسط حكيم عبد الكريم بن محمد يحيى القزوينى در قرن 12 هجرى قمرى نگارش يافته و تاريخ 1205 كتابت شده با خطى زيبا و خوانا در اختيار پژوهشگران طب سنتى قرار مىگيرد .\r\nمترجم و شارح به حق از تعدادى از روايات معصومين عليهم السلام در نگارش اين اثر ارزشمند بهره گرفته است .\r\nبه نظر مىرسد اين اثر با چنين ساختارى در نوع خود يكى از مفيدترين رسائلى است كه در سلسله انتشارات مؤسسه عرضه مىگردد . /\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" 1 ","page_number":7},
  {"content":"\r\n . \r\n","description":"","footnote":"","page_name":" 2 ","page_number":8},
  {"content":"\r\n . \r\n","description":"","footnote":"","page_name":" 3 ","page_number":9},
  {"content":"\r\n\r\nشرح حفظ الصحه شيخ\r\n\r\n[ مقدمه محقق 
  ]\r\nبسم اللّه الرّحمن الرّحيم\r\nحمد بيحد و سپاس افزون از عد حافظى را سزاست كه بسپردارى حمايت كامله‌اش اركان سست بنيان كاخ وجود كافهء انسان پى بقا و عاجزان پى دست و پا را از چنك امراض صعبهء نوائب دهر رهايى بخشيده بر مسند مكين و حصن حصين صحت و عافيت مىنشاند كريمى كه از مائده انعام راتبه خواران عالم امكان و دشت‌پمايان بيداى شهور و اعوام را هر صبح و شام بلكه على الدوام روزى مىرساند رحيمى كه كافهء بندكان عاصى را بمحض حكمت كامله و رحمت شامله بارسال رسل و انزال\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nكتب و صحف از مرض جهل و علت كفر مىرهاند صانعى كه پيكر نوع انسان را متلبس بحليه  خَلَقْنَا الْإِنْسانَ فِي أَحْسَنِ تَقْوِيمٍ  و زيور فاحسن صوره ساخته بشايستگى وصول باعلى مدارج كمال رسانيد عادلى كه به جهت حفظ صحت و تعديل مزاج انسانى چهار ركن بناى تركيب را به چهار ضد مختلف الطبايع مؤلّف كردانيد قادرى كه از خواص منافع و مضارّ اغذيه و ادويه در هر جزئى از اجزاء بسيط و مركب قدرى لايق بوديعت نهاد مدبّرى كه قانون زمان زندكى را بفصول و ابواب صبا و شباب و كهولت و شيخوخت ترتيب داد حكيمى كه بنا بر مقتضاى حكمت بالغه اسباب بقاى اشخاص و انواع را از ضروريات تغذيه و تنميه و توليد مهيّا كردانيد و علامات توالى نور و ظلمت روز و شب و تناسب حركت و\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nسكون افلاك و عناصر و تعاقب نوم و يقظهء غيب و شهود كه ستهء ضروريهء هست و بود عالم وجودند مقدّر فرمود تعالى شانه عن ان يبلغ الى كنهه العالمون او يحيط بوصفه الواصفون فيا احسن الخالقين وفقنا لادراك اثار حكمتك و يا خير النّاصرين ارشدنا بنور قدسك الى بلوغ معرفتك و تحيتى افزون از حوصلهء عدّ و احصا و ثناى بيرون از حيطهء حد و انتها سزاوار روضهء رضيّه طبيب قلوب و شافع ذنوب يعنى امى لقب نبوّت جسمى كه پىخط و سوادى از دفتر فضايلش يك قلم است و شقّ قمر از سر انكشت معجز نكارش يك رقم از پرتو انوار دبستان عرفانش سواد معرفت انبياى سلف سلام اللّه عليهم روشن\r\n\r\n","description":"","footnote":"","page_name":" 6 ","page_number":12},
  {"content":"\r\n\r\nو جناب رسالت انتساب عيسوى را ادعاى  وَ أُبْرِئُ الْأَكْمَهَ وَ الْأَبْرَصَ  از استشفا بآيات نبوتش ميسّر و مبرهن بيماران مرض كناه را بپشت‌كرمى شفاعتش عرق صحت از هر بن مو جاريست و عاصيان امت روسياه را از فيض دعوت روانبخش او بحيات ابد اميدوارى سلام من الرّحمن نحو جنابه فانّ سلامى لا يليق ببابه و وصى و ابن عم مصطفى رافع لواى والاى و لا منصوص بنص انّما مخصوص بآيهء هل اتى اسد اللّه الغالب على بن ابى طالب و يازده فرزند مطهّر و اسباط منوّر او كه بر هريك طبابت دار الشفاى دين مبين مسلّم است و وجود فيض ورودشان واحد ابعد واحد منشأ بقاى عالم صلوات اللّه و سلامه عليهم اجمعين الى يوم الدين اللّهمّ وفّقنا لولايتهم و متّعنا\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nفى الدّارين بشفاعتهم و احشرنا فى زمرتهم\r\nخامهء شكسته زبان در ساحت بيان بعرض اين مدعا صفحه‌آرا مىكردد كه هركاه قادر مختار خواهد كه يكى از عباد را به قدر حوصله و فراخور قابليت از ساير بندكان ممتاز سازد و امور جمهور را به كف كفايت او كذارد صرف قلوب و همم به نحوى كه شايد و بايد بجانب او مىنمايد و پادشاهى عادل را كه پيوسته مطمح نظر كيميا اثرش تربيت بندكان خاص و به قدر رتبه قامت قابليت هركس را بخلعت والاى برترى اختصاص دادنست بر تربيت او مىكمارد مصداق اين مقال عبارات احوال فرخنده مآل امير اعظم عدالت توام جلالت و متانت شيميست كه از بركت همت و الا نهمت منظر تربيت اعالى حضرت پادشاه\r\n\r\n","description":"","footnote":"","page_name":" 8 ","page_number":14},
  {"content":"\r\n\r\nجمجاه ملايك سپاه كردون باركاه كيتىسان سكندر شان دارا دربان ظل اللّهى لا زالت سفينة دولته جارية فى بحار الليالى و الأيام و آثار معدلته سارية فى اقاليم الشهور و الاعوام نهال همت بلندش به آب رحمت الهى در نشو و نماى برومندى و سرافرازيست و طاير عزم آسمان سيرش در فضاى نيكنامى بال‌كشاى عرش پروازى شهد لطف خطابش با طبيعت زمانه سازكار حدّت قهر و عتابش مصلح مزاج روزكار كشادكى جبين دولت قرينش مقدمهء جنود فتح و نصرت روشنى راى خورشيد آيينش انجمن‌افروز عرصهء دين و دولت هنكام رزم از برق تيغ معدلتش دشمن جان سوختهء ملك و ملت دل مىبازد و در وقت ريزش ابر سخا نيسان احسان\r\n\r\n","description":"","footnote":"","page_name":" 9 ","page_number":15},
  {"content":"\r\n\r\nكف دريا توامانش صدف دامان سائلان را لبريز كوهر مىسازد نخل برومند طبع مسعودش تربيت يافتهء چشمه‌سار شفقت شاهنشاهى جوهر فطرت فيض ورودش آب و رنك پذيرفتهء آفتاب مرحمت ظل اللّهى دست قابليتش كلدسته بند كمالات انسانى نظر رغبتش بر احراز سعادات دو جهانى پرتو چراغ دودمان بزرك نژادى مراعى طرز و طور كوچك دلى و درويش نهادى جوهر تيغ بسالت و شجاعت عماد كاخ متانت و مناعت اتاقه افر شوكت و فر قائد لشكر فتح و ظفر فيروز جنك معركهء نام و ننك مقام‌شناس آهنك طيش و درنك معمار بناى عدالت و داد صف‌آراى ميدان غزا و جهاد اعنى المختص بالطاف اعظم الملوك و السّلاطين الملحوظ به عين عنايت افحم الاكاسرة و الخواقين المذكور بحسن الذكر\r\n\r\n","description":"","footnote":"","page_name":" 10 ","page_number":16},
  {"content":"\r\n\r\nفى الآفاق و الأقطار رستم خان سپهسالار لا زال مستمدّا من تأييد الملك الجبّار و مصونا عن نوائب الليل و النّهار كه با وجود اشغال مقررهء مناصب عظيمه و اهتمام تمام در تمشيت مهام جسيمه كه لازمهء قرب آستان ملايك پاسبان و جان فشانى در راه دين و دولت ابد اقتران است همواره مجلس آن والاقدر بهى الأقبال محط رحال افاضل رجال و مجمع انس ارباب كمال بوده ذكر نكات دلپسند حقايق و حلّ رموز غامضهء دقايق بر السنه و افواه ساير و داير مىكردد و از جملهء ايامى كه اين معتكف زاويهء وحدت كزينى عبد الكريم بن محمد يحيى القزوينى در زمرهء حاضران آن محفل دلنشين و از خرمن فوايد آن مجلس پررنك و بوى خوشه‌چين بود بتقريب ذكر اشكال حفظ اعتدال مزاج و احتراز از امراض بطى العلاج اين كمترين و جازت\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nمبانى و كثرت فوايد و معانى رسالهء در النفيس للشيخ الرئيس را كه در خصوص اين مطلب سمت تأليف يافته معروض داشت اكرچه باعتبار طبع دقيقه شأس حقايق اقتباس عالى و فطرت جبلّى متعالى بيمن تتبع احاديث و ساير كتب علميه بلغت تازى آشنا و مربوطند ليكن به جهت آنكه نظر التفات عالى بر رسالهء مذكوره سبب انتفاع فارسىزبانان نيز كشته از فوايد مخفيهء آن سرّ مكتوم بهره‌ور كردند بمطالعهء ترجمهء آن رغبت و اين صادق العقيده را بتقديم اين خدمت مأمور فرمودند لهذا با قلّت بضاعت و عدم استطاعت امتثالا لامره العالى اين چند كلمه تلفيق و تتميق پذيرفت و چون ذات ملكى صفات عالى كه مرجع اصاغر و اعاليست پروردهء آب و هواى چمن هميشه بهار متابعت شريعت عزاى نبوى و پيوسته نشاةياب بادهء بيخمار رحيق مثوبات\r\n\r\n","description":"","footnote":"","page_name":" 12 ","page_number":18},
  {"content":"\r\n\r\nاخرويست فصلى را كه مؤلف رساله در بيان كيفيت شرب مدام ايراد نموده بود قابل نظر التفات ندانسته اسقاط نمود و چون مصنف ابواب اين رساله را بر سينزده باب مبتنى كرده و احوال و كيفيات آب را كه فى الحقيقه بنا بر مضمون آيهء شريفهء  وَ جَعَلْنا مِنَ الْماءِ كُلَّ شَيْءٍ حَيٍّ  آب حيوة مىتوان كفت اهمال و تكيه بر تصانيف مدوّنهء ديكر خود نموده درين رساله ايراد ننموده بود مناسب ديد كه قدرى از احوال مياه جاريه و راكده و عيون و انهار و منافع و مضارّ آنها را بر سبيل ايجاز و اختصار از كتب موثوق بها نقل نمايد كه هم تميّنا عدد ابواب موافق عدد حضرات معصومين چهارده شود و هم رساله خالى از آب و رنك نباشد و چون هوا از جملهء ستهء ضروريهء بقا بود مناسب ديد كه مجمل احوال آن را نيز در تلو احوال آب ذكر كرده ختم\r\n\r\n","description":"","footnote":"","page_name":" 13 ","page_number":19},
  {"content":"\r\n\r\nرساله به آن نمايد اميد كه مستحسن نظر فيض منظر عالى و ناظرين ديكر و سبب انتفاع آن والاشان و ساير مؤمنان كردد توقع از اخوان دينى آنكه اكر بر خللى يا زللى مطلع كردند باصلاح آن منت نهند و اللّه خير موفق و معين فى ذوى الكيفيات الى آخره\r\n\r\nباب اول در بيان صاحبان كيفيات\r\nبدانكه اول كيفياتى كه الله تعالى بحكمت بالغهء خود مدار كيفيات ديكر را بران كذاشته و مبدأ نمو ساخته چهار است حرارت و برودت در رطوبت و يبوست و اين چهار كيفيت را طبائع مفرده مىنامند و از اجتماع و امتزاج ايشان مركبات حاصل مىشود مثل آنكه آتش كرم و خشك است و هوا كرم و تر و آب سرد و تر و خاك سرد و خشك فى ذكر الأعتدال و تقدمه على ساير الطبايع و الفصول الى آخره\r\n\r\nباب دويم در بيان معنى اعتدال و تقدم آن بر ساير طبائع و فصول\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nبدانكه افضل و بهتر از حيثيت نشو و نما ازين طبائع چهارگانه مذكوره آنست معتدل باشد به اين معنى كه حرارت و رطوبت آن بافراط نباشد كه متعفن كردد و بسيار سرد و تر نباشد كه تحذير نمايد و بسيار سرد و خشك نباشد كه منجمد سازد و بسيار كرم و خشك نباشد كه بسوزاند بلكه بهتر اينست كه از هركدام بقدرى داخل شود كه مقاومت ضدّ خود تواند نمود و تركيب چنينى را معتدل حقيقى مىنامند و همچنين است فصول و ازمنه پس بهتر و افضل فصول و ازمنه فصل بهار است بسبب اعتدال روزكار و ابتداء نشو و نما و استعداد علوق در حيوانات و تساوى روز و شب و نموّ درختها و كياهها و ظهور بركها و شكوفها و اين اعتدال مذكور سبب تفضيل و تقديم او بر فصول ديكر است و بتحقيق كه چون اشاره اجمالى كرديم بذكر\r\n\r\n","description":"","footnote":"","page_name":" 15 ","page_number":21},
  {"content":"\r\n\r\nمعنى اعتدال حقيقى پس شروع مىنماييم در ذكر حال ابدان انسان و چيزى كه اكر حفظ نمايند آن را دايم ماند صحت ايشان الباب الثالث فى ذكر الأبدان و ما يحتاج اليه لحفظ الصحّة ذكرا مجملا الى آخره\r\n\r\nباب سيم در ذكر ابدان و آنچه محتاج اليه حفظ صحتست\r\nمجملا چون ابدان بنا بر آنچه الله تعالى بحكمت بالغهء خود از طبائع بران قرار داده است دائمة التحلل است به اين معنى كه حرارت غريزيه را در بدن انسان خلق كرده و هوا را نيز بر بدن انسان محيط ساخته و اين هر دو بتدريج بتحليل مىبرند اجزاء بدن انسانى را پس لا بد و ناچار است انسان را از بدل ما يتحللى كه قايم مقام آن تواند بود و سبب نشو و نما و بقا و اعتدال طبائع باشد چندانكه باقى تواند بود قوت انسان مراد آخر عمر است و اين اعتدال تمام به دو چيز حاصل مىشود يكى غذايى كه\r\n\r\n","description":"","footnote":"","page_name":" 16 ","page_number":22},
  {"content":"\r\n\r\nموافق طبع و بنيه و عادت و فصل باشد و غذا را به قدر احتياج از آنچه طبع او به آن راغب‌تر باشد ميل نمايد مراد اينست كه خواهش طبع را در كوارش غذا حفظ و صحت فى الجمله دخلى هست و ديكرى اخراج فضول متولده در بدن زيرا كه اكر فضول اخراج نشود خواهش غذا و اشتهاى صادق بهم نمىرسد و بدن انسانى به اين سبب از اعتدال منحرف و علل و امراض متولد مىشود و ما بيان مىكنيم جميع آنچه محتاج اليه حفظ صحت است ان شاء الله تعالى بدانكه حذقهء اطبّاء جهت حفظ صحت معاجين و تراكيب بسيارى تأليف نموده‌اند و اكثر آنها با جميع امزجه موافقت ندارد و چيزى كه اسهل از همه و با اكثر مزاجها موافق و تجربه شده است چنانچه صاحب جامع بغدادى در كتاب خود ذكر و از حضرت آدم على نبيّنا و عليه السّلام\r\n\r\n","description":"","footnote":"","page_name":" 17 ","page_number":23},
  {"content":"\r\n\r\nنقل نموده و ساير اطبّا نيز در كتب مدوّنهء خود نقل كرده‌اند آنست كه از اول نزول شمس ببرج حمل تا نزول آن ببرج سرطان هر روز يك درم رازيانه با يك درم قند كوبيده سفوف نمايند كه در ان سال از جميع امراض محفوظ و حواسش صحيح مىماند و باصره را تقويت عظيمى مىكند و محلل رياح غليظه و مفتح سدد و نافع از كزيدن حيوانات كزنده و مدر بول و نافع از وجع كلى و مثانه است و اطبا منافع بسيارى از براى رازيانه نقل نموده‌اند و اين مختصر كنجايش آن ندارد الباب الرّابع فى تدبير كل يوم الى آخره\r\n\r\nباب چهارم در تدبير هر روز\r\nواجبست كه بر خود لازم سازد كه چون صبح شود بعد از آنچه الله تبارك و تعالى برد واجب ساخته از نماز و وضو و مسواك ببهترين چوبها كه سنت سنيّهء پيغمبر است صلى الله عليه و آله و سنونات نافعه بجميع امراض\r\n\r\n","description":"","footnote":"","page_name":" 18 ","page_number":24},
  {"content":"\r\n\r\nدندان و دهن و لثه كه مناسب آن مرض و فصل باشد و ما ذكر آنها خواهيم نمود وقتىكه برسيم بموضعش و بعد از نماز و تسبيح و او را دو شكر آنچه الله تعالى انعام فرموده تأمل نمايد در آنچه ظاهر مىشود در دهن او كه اوّل اشياست بر آنچه در معدهء او هست از زيادتى و كمى اخلاط پس اگر خوش‌بو و خوش‌مزه باشد دلالت مىكند بر صحت بدن و غايت اعتدال و اكر مزهء دهن مايل بتلخى باشد دلالت مىكند بر زيادتى صفرا پس مناسب و سزاوار اينست كه كلقندى كه با قند ساخته شده باشد ميل نمايد و بعد از ان قليلى آب كرم ميل نمايد تا سبب انجدار مادهء صفرا باسفل معده شود و اكر بيابد خشكى در دهن يا بخار سوختهء دلالت مىكند بر زيادتى حرارت در معده پس صواب اينست كه سكنجبين سادهء سرد شده با يخ يا مثل آن ميل نمايد و اكر\r\n\r\n","description":"","footnote":"","page_name":" 19 ","page_number":25},
  {"content":"\r\n\r\nبيابد با آنچه مذكور شد از خشكى خشونتى در حلق و سينه پس بيامد كه بياشامد نبات كلاب يا شربت بنفشه و اكر آب دهن خود را زياده بيند قدرى مصطكى اضافه نمايد با كلقند عسلى و اكر با اين حال آروغ ترشى ظاهر شود جوارش كندرى با نارمشك يا جوارش عود ميل نمايد و به قدر يك ساعت حركت نمايد پاده يا سواره هركدام مقدور شود بعد از ان آنچه رغبت داشته باشد ميل نمايد الباب الخامس فى المسواك الخ\r\n\r\nباب پنجم در بيان مسواك و منفعت آن و اشجارى كه به جهت مسواك مناسبست و سنونى چند كه نافع است بهر مزاجى و منافع آن پاك كردن دندانست و سفيد كردن آن و پاك كردن كوشت بن دندان و منع كردن بخارات متصاعده از معده بدندان كه انواع امراض از آن متولد مىشود\r\nاما اشجارى كه به جهت مسواك مناسبست اولا چوبيست\r\n\r\n","description":"","footnote":"","page_name":" 20 ","page_number":26},
  {"content":"\r\n\r\nكه آن را شوك اليمانيّه مىنامند بعد از ان چوب زيتون و شاخ خرما و چوب غرب و اصل السوس و چوب بيد و چوب هلو يا شفتالو و مانند آن و موافق قول شيخ در قانون بهترين آنها و معتبر در چوب مسواك آنست كه در ان تلخى و قبضى باشد و چوب اراك اين دو صفت را دارد و آن چوبيست كه در مكهء معظّمه زادها اللّه شرفا و تعظيما بهم مىرسد و از آنجا به اطراف مىپرند و آنچه از سنونات مناسب هر مزاجى باشد مثل آنكه صاحب مزاج و موى بايد سنونش از عدس مقشر و نمك و عود و عفص باشد و صاحب مزاج صفراوى از ابيض و زبد البحر و جلنار و به ورق و عود و عروق السوس و اشنه و در قانون چنين است كه اكر برودت بر مزاج مستولى باشد مناسب چنان است كه بعود و دارچينى و زوفا و سعد و پر سياوشان و مصطكى و زراوند\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nمدحرج و امثال اينها سنون نمايند الباب السادس فى الرّياضة و منفعتها و كيفية استعمالها و ما يجب ان يستعمل عند تركها الى آخره\r\n\r\nباب ششم در رياضت و منفعت آن و چكونكى به عمل آوردن آن و آنچه واجبست كه كسى كه آن را تمام كرده باشد به عمل آورد\r\nبدانكه رياضت را بهرهء عظيمى در حفظ صحت هست و دخل عظيمى در ان دارد اوّل آنكه هرگاه بيايد كه در معدهء او چيزى از طعام روز كذشته يا شب كذشته باقيست كه قوت هاضمه از عهدهء آن برنيامده و آنچه دلالت بر اين معنى نمايد پنچ چيز است اول كسالت دويم سستى سيم تمطى كه آن عبارت از خميازهء تمام بدن است چهارم كمى اشتها پنجم زيادتى آب دهن پس بايد كه درين وقت رياضت بدهد بدن خود را بپياده رفتن يا سوارى كردن و چوكان باختن يا انواع بازى كردن يا غير آن از رياضات تا برانكيخته شود حرارت غريزى و نازل شود آن بقيهء\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nطعام روز كذشته از معده و دويم از منافع رياضت امتحان مرد و اسب و سوار و غير ذلك است و حد رياضت آن است كه بدن عرق كند و ثقل و سستى كه پيش از ان داشته بر طرف شود و خواهش صادق به غذا بهم رسد پس ترك رياضت نمايد و بحمام رود و آب بسيار بر خود بريزد و روغن كل سرخ بر بدن بمالد و زود بيرون آيد و طعام بخورد الباب السابع فى هيئة الحمّام و منفعته الخ\r\n\r\nباب هفتم در هيأت حمّام و منفعت آن و چكونكى استعمال آن و تدابير چندى كه واجبست در آن و بعد از بيرون آمدن از ان\r\nبدرستى كه بناى حمام مثل بنيهء آدميست به اين معنى كه چنانچه اساس آدمى كه سبب حيوة اوست مركب از سه چيز است استخوان و اخلاط و روح اساس حمام نيز مركب از سه چيز است سنك و آب و هوا و بهترين حمامات\r\n\r\n","description":"","footnote":"","page_name":" 23 ","page_number":29},
  {"content":"\r\n\r\nحمامى است كه سقفش مرتفع و بيوتش وسيع باشد و بر روى زمين ساخته شده باشد و روزنهء بسيار خصوصا بر طرف مشرق داشته باشد و آب و هواى آن خوب باشد و از حمامى كه به غير اين صفات باشد اجتناب نمايد و كرم كنند حمام را در فصل بهار به چوب كنجد و چوب پنبه و چوب عدس و اجتناب نمايد از حمامى كه كرم شده باشد بخاشاك و سركين و تدبير دخول حمام از براى مزاج معتدل آنست كه روغن بر بدن بمالد و سابقا مذكور شد كه روغن كل بهتر است و نوره بكشد اكر خواهد و اندك حركتى پيش از دخول حمام كند و مكث نمايد در هر خانهء از خانهاى حمام مكث معتدلى مخفى نماند كه مراد اينست كه چون اطباى سابق بناى حمامات را برين نحو مىكذاشته‌اند كه سه خانه داشته خانهء اول حرارت كمى داشته و ثانى از ان بيشتر و ثالث از همه كرمتر مىبوده دفعة به خانه ثالث نرود\r\n\r\n","description":"","footnote":"","page_name":" 24 ","page_number":30},
  {"content":"\r\n\r\nبلكه در خانهء اول و دويم اندك مكثى نمايد تا بدن فى الجمله استعدادى بجهة مقاومت حرارت بيت ثالث بهم رساند انتهى به اين دستور عمل مىنمايد كسى كه خونش صاف باشد و اكر خونش صاف نباشد و محتاج نباشد بفصد يعنى كدورت آن بمرتبهء نباشد كه ترقيق آن بفصد لازم باشد پس مناسب اينست كه آب نيم كرم بر بدن بريزد و بدنش را با پارچهء بمالد و اكر محتاج بفصد باشد بيرون نمايد فضول را به عرق و فصد و روغن ماليدن اكر تب نباشد و اكر ماندكى زيادى از سوارى داشته باشد روغن كل بر بدن بمالد چه كار روغن مذكور اينست كه ماندكى را بر طرف مىسازد و بشويد سر را به آب برك بسته و نمك كوبيده و پخته و خيسانيده باب برگ مورد تازه يا لعاب بزرقطونا يا طين نجاحى خيسانيده شده به آب برك مورد يا كلاب پس اكر بيابد در بدن خود يا سر خود حرارت يا خارش بسيارى پس بر بدن خود بمالد لعاب برزقطونا و كل خطمى\r\n\r\n","description":"","footnote":"","page_name":" 25 ","page_number":31},
  {"content":"\r\n\r\nخيسانيده و لعاب به‌دانه و اكر محتاج به تنوير باشد ازين لعابهاى مذكوره داخل نوره نمايد و بعد از برآمدن از حمام بخور نمايد با عودى كه در ميان كافور تربيت يافته باشد يا مشك و بر بدن خود بپاشد قدرى از صندل سرخ و سفيد و عود و كافور و بروغن بنفشه نيز تدهين نمايد و بعد از حمام شربت انار و شربت عناب يا شربت غوره ميل نمايد و از طعامهايى كه با عدس پخته شده باشد يا عدس داخل داشته باشد و سركه و زعفران يا شوربايى كه با چقندر پخته شده باشد يا قليهء نار كه ادويهء حاره داشته باشد و با كردن بره پخته شده باشد ميل نمايد و اكر خواب داشته باشد برهنه نخوابد بلكه خود را بپوشاند و اندك خواب كند و بعد از ان بحمام رود و آب نيم كرم بسيار بر بدن بريزد و زود برآيد مخفى نماند كه از جملهء اوقاتى كه اجتناب از حمام واجبست حالت امتلاى معده است و شيخ\r\n\r\n","description":"","footnote":"","page_name":" 26 ","page_number":32},
  {"content":"\r\n\r\nدرين رساله ذكر آن ننموده و بحسب حديث نيز احتراز از ان لازمست چنانچه شيخ صدوق رحمه اللّه در كتاب من لا يحضره الفقيه روايت مىنمايد باسناد خود از امام جعفر صادق عليه السّلام كه ثلث يهد من البدن و ربما قتلن دخول الحمام على البطنة و الغشيان على الأمتلاء و نكاح العجايز يعنى سه چيز است كه خراب مىكند بدن انسان را و بسا باشد كه اين سه چيز بكشند آدمى را يكى دخول حمام بر حالتى كه چيزى پرخورده باشد و مجامعت بر حال امتلاى معده و مقاربت زنان پير الباب الثامن فى اكل الطعام و وقته و ضارّه و نافعه و تقديمه و تأخيره و ترتيبه الخ\r\n\r\nباب هشتم در ميل نمودن طعام و وقت آن و مضار آن و نافع آن و آنچه از اغذيه بايد مقدم خورده شود و آنچه بايد مؤخر خورده شود و ترتيب اغذيه\r\nواجبست اينكه طعام در وقتى خورده شود كه معده از غذاى سابق\r\n\r\n","description":"","footnote":"","page_name":" 27 ","page_number":33},
  {"content":"\r\n\r\nخالى باشد و اشتهاى صادق بهم‌رسيده باشد و اكر بخلاف اين باشد اجتناب واجبست تا رغبت بهم رسد چه اكر خواهش نباشد و معده ممتلى باشد امراض متولد مىشود از جهة امتلاى معده مثل صرع و سكته و غير آن و واجبست در ميل نمودن طعام تقديم طعام سريع الهضم بر طعام بطىء الهضم چراكه آنچه سريع الهضم است هركاه در آخر ميل شود زود طبخ مىيابد و آنچه بطئ الهضم است در قعر معده مانده و هنوز هضم نشده مانع خروج آنست لا بد متغير و فاسد مىشود و بفساد او ما تحت آن هم فاسد مىشود و سبب امراض مىشود پس واجبست تقديم آنچه لطيف‌تر است بران غذايى كه غليظتر است مثل آنكه اول ماست يا شير يا آنچه نزديك به آن باشد از غذاها ميل و شورباها را بعد از ان ميل نمايد و از كوشتها هم بدستور آنچه لطيف‌تر باشد مقدم دارد و از حلواها\r\n\r\n","description":"","footnote":"","page_name":" 28 ","page_number":34},
  {"content":"\r\n\r\nآنچه از شكر و آرد مرتب شده باشد مقدم دارد بر آنچه از نشاسته باشد باعتبار ثقلى كه در نشاسته هست و همچنين نشاسته را بر حلوايى كه از خرما پخته شده باشد مخفى نماند كه شيخ صدوق رحمه الله در كتاب من لا يحضره الفقيه روايتى از حضرت پيغمبر صلّى اللّه عليه و آله نقل نموده كه عمل بمقتضاى آن دخل عظيمى در حفظ صحت دارد و ايراد آن درين مقام مناسب مىنمايد و آن اينست كه قال رسول اللّه صلّى اللّه عليه و إله من اراد البقاء و لا بقاء فليباكر الغداء و ليجوّد الحذاء و ليخفّف الرّداء و ليقلّ مجامعة النّساء قيل يا رسول اللّه ما خفّة الرّداء قال قلّة الدّين يعنى كفت رسول الله صلى الله عليه و آله كه كسى كه خواهد باقى ماند و حال آنكه نيست بقايى يعنى از براى غير اللّه تعالى\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nپس بايد كه زود چاشت كند و خوب كند كفش خود را ظاهر اينست كه كفش كنايه از زوجه باشد چنانچه مفهوم اكثر علماست ازين عبارت و سبك نمايد رداء خود را و معنى سبكى ردا را از حضرت پرسيدند آن حضرت بكمى قرض تفسير فرمودند و بايد كه كم كند مقاربت زنان را و مضمون اين حديث با زيادتى از حضرت امير المؤمنين صلوات الله و سلامه عليه به نظر رسيده و حاصل معنى آن اينست كه كسى كه خواهد بقا را و حال آنكه نيست بقائى پس بايد خوب كند كفش خود را يعنى زن خوب بكيرد و بايد وقتى غذا بخورد كه معده از غذاى سابق خالى باشد و آب بياشامد در وقتى كه تشنكى صادق بهم‌رسيده باشد و آب كم بياشامد و بعد از چاشت كردن واكشد و بعد از تعشى راه رود و نخوابد تا بخلا نرود و داخل شدن حمام در حين امتلاى معده بدترين علتهاست و حمام تابستان بهتر از حمام\r\n\r\n","description":"","footnote":"","page_name":" 30 ","page_number":36},
  {"content":"\r\n\r\nزمستان است و خوردن كوشت قديد در شب معين بر موتست و نزديكى با زن پير خراب‌كنندهء عمر دوستان است و واجبست اينكه ترتيب طعام من اوله الى آخره برين مثال باشد كه ابتدا كند اولا بنان و نمك به جهت متابعت سنت سنيّهء خير البشر كه فرموده است فيه شفاء لكلّ داء مخفى نماند كه در احاديث ائمّه اطهار صلوات اللّه و سلامه عليهم ما دام الليل و النهار نيز وارد شده است كه لو يعلم النّاس ما فى الملح لما داووا مرضاهم الّا به و از حضرت امير المؤمنين مرويست كه فرموده ابدؤا بالملح فى اوّل الطّعام فلو علم النّاس ما فى الملح لاختاروا على التّرياق المجرّب يعنى ابتدا كنيد بنمك در اول طعام پس اكر مىدانستند مردم چيزى را كه در نمك است هرآيينه اختيار مىكردند آن را\r\n\r\n","description":"","footnote":"","page_name":" 31 ","page_number":37},
  {"content":"\r\n\r\nبر ترياق مجرب انتهى بعد از نان با سفيدياجات يعنى شورباهايى كه ترشى نداشته باشد بعد از ان آنچه در آن ترشى باشد به جهت برانكيختن خواهش طعام بعد از ان قليه‌ها و بعد از ان حلواها كه چون حلوا ثقيل و بطئ الهضم است آخر اغذيه باشد مجملا قوانين اكل جمعى كه خواهند حفظ صحت نمايند تا بامراض صعبه كرفتار نشوند چهار است اول اختيار نوع غذا باعتبار كميت آن يعنى آنچه ميل مىنمايند از اغذيهء حقيقيهء معتاده باشد نه دوائيّه و غريبه و مقدار آن نسبت بهر كسى مختلف مىباشد پس هر كس را بايد كه به مقدار قوت هاضمه و عادت سابقه غذا ميل نمايد دويم رعايت وقت غذا و آن وقتى است كه معده از هضم غذاى سابق فارغ شده باشد اشتهاى صادق بهم‌رسيده باشد چه اگر اشتهاى صادق نباشد مورث امراض صبعه مثل\r\n\r\n","description":"","footnote":"","page_name":" 32 ","page_number":38},
  {"content":"\r\n\r\nصرع و سكته و غير مىكردد سيّم رعايت ترتيب غذا چنانچه سبق ذكر يافت چهارم تدارك خطايى كه از عدم رعايت اين امور واقع شود و اين تدارك يا بقى مىشود يا به چيز سهلى كه اعانت بر خروج نمايد مثل كلقند و اطريفل و غير آن يا بخواب يا بكرسنكى\r\n\r\n[ باب نهم در نوشيدن شراب 
  ]\r\nالباب التاسع فى شرب الشراب الخ هرچند در مقدمه بذكر سبب اسقاط باب كيفيت شرب شراب كه ارتكاب آن نامرضى طباع اولوا الالباب است اشارهء اجمالى سبق ذكر يافت ليكن درين مقام بدل ارتكاب ترجمهء عبارت صاحب رساله چنان مناسب نمود كه بايراد شمهء از آنچه عقلا و نقلا دلالت بر ردائت و ضرر آن دارد مبادرت رود كه چنان كه اين رساله بر ذكر ضوابط صحّت ابدان مبتنى است بر يك مسئلهء از قواعد حفظ ايمان نيز محتوى باشد\r\n\r\n","description":"","footnote":"","page_name":" 33 ","page_number":39},
  {"content":"\r\n\r\nاما دليل عقلى آنكه هرچند اطبا را از آنجا كه مقصود ايشان منافع اشياست قطع‌نظر از اباحت و حرمت شرعى كرده منافعى را كه بران مترتب مىكردد ايراد نموده‌اند اما ارباب تحقيق ايشان تصريح به اين معنى نيز فرموده‌اند كه منافع آن مشروطست بشروط متكثره از اقتصار بر حد خاص و شرب آن به وضع مخصوص و رعايت تدبيراتى كه در حالت شرب و قبل از ان و بعد از ان بحسب اختلاف اسباب داخله و خارجه از امزجه و اسنان و فصول و بلاد و غير ذلك و از خواصى كه مطلقا بر شرب شراب مترتب مىكردد آنست كه عقل را مغمور و اختيار را مقهور نموده از كثرت آشاميدن آن رغبت نمايد بر رغبت مىافزايد و طبيعت را مجبور بتجاوز از قدر مقدور و شروط مقرره مىنمايد و بدان سبب مورث احوال رديّه و امراض مزمنه مثل ضعف دماغ\r\n\r\n","description":"","footnote":"","page_name":" 34 ","page_number":40},
  {"content":"\r\n\r\nو سستى اعصاب و لغوه و رعشه و فالج و غير ذلك مىشود و بر تقدير آنكه آنچه از منافع آن بشروط مذكوره ذكر نموده‌اند اثر بادهء تقرب‌جويى و مستند بمزاح‌گويى نبوده باشد مشخص كه چيزى كه عقل و اختيار را باطل و منفعت خود را زايل سازد از نظر اعتبار ساقط و از درجهء قبول هابط خواهد بود و دلايل نقلى از قرآن و احاديث اهل بيت اخيار بر حرمت اين دختر نابكار افزون از شمار و بيرون از حوصلهء كفتار مثل بحر بيكنار است و چون ظرف اين مختصر كنجايش تقرير و تحرير آن ندارد بآيهء شريفهء انّه  رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ  اختصار مىنمايد پس هوشيار عاقل بايد كه زنك مرآت دل را بصيقل متابعت شريعت غرّا و محجه بيضا زدوده مداومت\r\n\r\n","description":"","footnote":"","page_name":" 35 ","page_number":41},
  {"content":"\r\n\r\nبر شراب طهورى كه از ائمه اطهار عليهم السلام ما دام اللّيل و النهار منقولست نمايد تا از لوث تدنّسات باطن او را پاكى حاصل كشته چهرهء حقايق و معارف درو جلوه‌كر كرد و بدانكه شيخ جليل القدر و المنزلة ثقة الأسلام محمد بن يعقوب كلينى قدس الله سره و زاد فى حظاير القدس السنه در كتاب اطعمه و اشربهء كتاب كافى بابى عقد كرده در بيان صفت شراب حلال و احاديث بسيارى نقل فرموده از آن جمله بترجمهء يك حديث اختصار مىنمايد كه باسناد خود از اسمعيل بن فضل هاشمى روايت مىنمايد كه كفت شكايت كردم به خدمت حضرت امام جعفر صادق عليه السلام از قراقرى كه مىرسيد مرا در معدهء من و ناكوارى طعام فرمودند كه چرا اخذ نمىكنى پندى را كه ما مىخوريم آن را و آن كوارا مىكند طعام را و قراقر را و بادها را از شكم بر طرف مىكند راوى كويد پس كفتم به آن حضرت كه وصف\r\n\r\n","description":"","footnote":"","page_name":" 36 ","page_number":42},
  {"content":"\r\n\r\nكن آن را از براى من فداى تو كردم پس فرمودند كه مىكيرى صاعى از مويز پس پاك مىكنى آن را از دانهء آن و چيزى كه در آنست پس مىشويى آن را به آب شستنى پاكى پس مىخيسانى آن را در مثل آن از آب يا آن‌قدر كه بپوشد روى آن را پس مىكذارى آن را در زمستان سه روز و سه شب در تابستان يك روز و يك شب پس هركاه بكذرد بران اين‌قدر زمان صاف مىكنى و صاف آن را مىكيرى و مىكذارى آن را در ظرفى و مىكيرى اندازهء آن را بچوبى پس طبخ مىكنى آن را طبخ هموارى تا برود و دو ثلث آن و باقى بماند يك ثلث آن پس مىريزى بران نصف رطل عسل و مىكيرى اندازهء آن را عسل را بعد از ان مىپزى تا برود اين زيادتى پس مىكيرى زنجبيل و خولنجان و دارچينى و قرنفل و مصطكى و مىكوبى اينها را در پارچهء مىاندازى آن پارچه را در ان و مىجوشانى جوشانيدنى پس پايين مىآورى آن را پس\r\n\r\n","description":"","footnote":"","page_name":" 37 ","page_number":43},
  {"content":"\r\n\r\nهرگاه سرد شود صاف مىكنى آن را و مىكيرى از آن در صبح و شام يعنى در هر صبح و شام قدرى از آن مىخورى راوى كويد پس كردم اين را كه حضرت فرموده بود پس بر طرف شد از من آنچه مىبافتم از آزار و اين شراب پاكيست كه متغير نمىشود و هرگاه بماند ان شاء الله تعالى الباب العاشر فى ماهيّة النوم و منافعه و كيفية استعماله\r\n\r\nباب دهم در بيان ماهيت خوابست و منافع آن و كيفيت خواب كردن\r\nخواب عبارتست از سكون حواس پنجگانه كه آن باصره و سامعه و لامسه و شامه و ذايقه باشد و اشتغال طبيعت و مشاهدهء روح چيزى را كه در قعر بدن است از مواد و اخلاط و غير آن چنانچه در فصل هفتم از تعليم سيم از كليات قانون شيخ در علامات غلبهء اخلاط بيان نموده كه از جمله علاماتى كه دلالت بر غلبهء هريك از اخلاط مىنمايد اينست كه صاحب آن خلط زايد در خواب چيز چندى بيند\r\n\r\n","description":"","footnote":"","page_name":" 38 ","page_number":44},
  {"content":"\r\n\r\nكه باعتبار رنك مناسبتى با آن خلط زايد داشته باشد مثلا هرگاه در خواب چيزهاى بسيار سرخ بيند مثل خون و اشياى سرخ رنك اين دلالت دارد بر زيادتى خون و همچنين در خواب ديدن چيزهاى زرد دلالت دارد بر زيادتى صفرا و همچنين آب و برف و باران و خنكى دلالت مىنمايد بر اينكه در مزاج آن شخص رطوبت و بلغم غالبست و ديدن چيزهاى سياه و تيره و خوفناك و بالجمله خوابهاى موحش دلالت مىنمايد كه سودا بر مزاج بينندهء آن غالبست و تولّد خواب از بخار رطب حار رطبيست كه مرتفع مىشود از معده بسوى دماغ پس مىپوشاند دماغ را و منع مىكند آن را از فعل خودش مثل بخارى كه صعود مىكند از زمين به هوا كه حايلست در ميان ماه و روشنى آفتاب كه منع مىكند اين روشنى را از كامل كردن فعلش و بر قدر ارتفاع اين رطوبت بخارى درازى\r\n\r\n","description":"","footnote":"","page_name":" 39 ","page_number":45},
  {"content":"\r\n\r\nخواب و كوتاهى اوست يعنى درازى و كوتاهى خواب تابع ارتفاع اين رطوبت بخاريست و مىبايد كه قيلوله در بهار و تابستان بيشتر باشد از قيلوله در پاييز و زمستان و اين از راه درازى روزها و كوتاهى شبهاست و بالجمله مىبايد كه خواب كردن به قدر احتياج و عادت باشد و همچنين بايد كه به عقب رياضت و چوكان بازى كه از اقسام رياضتست باشد و بايد كه خواب بعد از رسيدن طعام باسفل معده باشد و بايد كه بخوابد در مكان معتدل الهوا در كيفيات اربع يعنى كرمى و ترى و سردى و خشكى و همچنين معتدل در روشنى و تاريكى و اوّلا مىخوابد بر جانب چپ به قدر دو ساعت يا سه ساعت پس اكر حاجتى او را بكشاند بكرديدن بجانب ديكر پس مىكردد و اكر تشنه شده باشد در خواب پس بعد از بيدارى زود نبايد آب بياشامد بلكه مىخورد معتدل المزاج آب مخلوط بسكنجبين و صاحب\r\n\r\n","description":"","footnote":"","page_name":" 40 ","page_number":46},
  {"content":"\r\n\r\nصفرا آب نار ترش و شيرين و آب سيب و آب ريباس و صاحب سودا آب عسل و صاحب بلغم آب عسل با ادويهء حاره و شيخ در قانون كفته كه هركاه تشنه شوى در شب اوّلا آب مخور بلكه بيرون كن پاى خود را از لحاف كه اكر تشنكى كاذبست بر طرف مىشود و ميل به آب نمىشود و اكر تشنكى بعد از ان باقى باشد آب بخورد و مخفى نماند كه شيخ در كليات قانون بيان نموده كه افضل هيآت نائم آنست كه ابتداء بر جانب راست بخوابد و بعد از قدر زمانى برگردد بر جانب چپ و بر جانب راست خوابيدن موافق احاديثست و ظاهرش اينست كه درين رساله سهوى يا اسقاطى از كتّاب ناشى شده باشد و اللّه اعلم الباب الحادى عشر فى الفصد و الحجامة الخ\r\n\r\nباب يازدهم در فصد و حجامت و منفعت آنها و دلايل موجب آنها و اختيار ايام و مواضع براى آنها و چيزى كه بايد خورداز اطعمه و اشربه عقب فصد و حجامت\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nپس اكر بدن قوى باشد و فصد ضرور باشد در ترك فصد يك ساعت خطر عظيمى هست زيرا كه باعث علل و امراض مىشود و دلالت مىكند بر زيادتى خون و هيجان آن بحرارت بدن و سر و ثقل خصوصا در وقت سجده و سرخى روى و كونه و چشمها و شيرينى مزهء دهن پس اكر همه اين علامات در تمام بدن باشد بايد كه فصد بدن كنند و اكر اين علامات مذكوره در اعلاى بدن مثل سر و چشم و رو باشد فصد قيفال مىكند و اكر در اسافل بدن يا در كبد يا در ريه باشد فصد باسليق مىكند و شيخ در كتب ديكر بيان عروقى كه فصد مىكنند نموده و درين رساله حواله به آنها نموده و اختيار مىكند براى فصد روز معتدلى را در كرمى و سردى و بايد كه نزد او انواع رياحين باشد و قمر در روز فصد بايد كه در برج هوايى متصل بكوكب سعد\r\n\r\n","description":"","footnote":"","page_name":" 42 ","page_number":48},
  {"content":"\r\n\r\nو ناقص النور باشد و بيان آن خواهد آمد ان شاء الله تعالى در اختيارات اعمال در جاى خود و بايد كه موضع فصد را ماليد تا سرخ شود يا آب نيم كرمى مكرر برو ريخت تا پوست نرم شود و كمتر درد كند و بايد كه نيشتر بسيار تيز باشد و بازو را بايد بست بالاى موضع فصد به قدر چهار انكشت و بايد كه بسيار محكم نبندند پس اگر محتاج باخراج خون بسيار باشد يا خون تيره باشد بايد كه موضع فصد را گشاد كرد و اگر خواهد كه خون به قدر ضرورت بيايد بايد كه رك فصد را گشاد كشودن معتدلى تا به آسانى خون فاسد دفع شود و بايد كه دستمال را با گلاب و كافور تر كند تا سبب تسكين حرارت موضع فصد شود و بعد از فصد بايد كه آب انار و سيب بخورد و پرهيز كند از خوردن سكنجبين كه سبب غشى مىشود و از تخم نيمبرشت و كباب و ماء اللّحم و آنچه عامه قبل از فصد\r\n\r\n","description":"","footnote":"","page_name":" 43 ","page_number":49},
  {"content":"\r\n\r\nمىخورند احتراز نمايد كه سبب تخمه مىشود و بايد كه در روز فصد اكتفا كند بر تناول قليهء نار و مزوّرات ترش يا ترش و شيرين و حجامت كه سنت است و استعمال آن در دردسرى كه از غلبهء خون باشد يا درد دندان شديد و ورم لثه كه با سرخى چشم باشد و غير آن مناسبست و بايد كه دست حجام بسيار درشت نباشد و اطراف حجامت ناهموار و بد نباشد و موضع حجامت را اولا بسيار بمكد تا موضع حجامت تحذير بهم رساند و كم درد كند و بعد از فارغ شدن از حجامت كل سرخ خشك كوبيده با صندل بموضع حجامت بكذارند ؟ ؟ ؟\r\n؟ ؟ ؟ \r\nباب دوازدهم در اسهال و منفعت آن و تدبير هر استفراغى و هر خلطى و علامت آن\r\nآنچه دلالت بر زيادتى صفرا مىنمايد و زردى رنك بشره است و دوار سر خصوصا در وقت\r\n\r\n","description":"","footnote":"","page_name":" 44 ","page_number":50},
  {"content":"\r\n\r\nخلاى معده و تلخى مزهء دهن و خاريدن بدن و خشكى و غشى و آروغ دخانى كه از حلق متصاعد مىشود و درد سر و كمى رغبت به غذا و بسيارى تشنكى و خشكى دهن و بسيارى اين علامات و كمى آن دلالت بر بسيارى ماده و كمى آن مىنمايد پس هركاه بسيار شد اين علامات جوشانيده به اين صفت ميل نمايند هليله زرد 10 درم بليله 3 درم شاهتره 7 درم آمله 3 درم اجاص 20 دانه عناب 20 دانه تمر هندى 10 درم فلوس خيار سنبر 7 درم ترنجبين 20 درم يا كلقند بنفشه 3 درم موافق دستور بيزند و اگر نتواند خورد شربت آلو يا شربت كل مكرر يا شربت تمر هندى ميل نمايد و اكتفا نمايد بر اطعمه و اشربهء كه در باب فصد ذكر كرديم دلائل مرهء سودا كمودت رنكست و بدمزكى دهن و ترشى آن و فكرهاى غير متعارف به دو همّ و غم و اهتمام زياد در امور به غير سبب و باعثى و ديدن خوابهاى بد و هركاه اين علامات مذكوره بسيار\r\n\r\n","description":"","footnote":"","page_name":" 45 ","page_number":51},
  {"content":"\r\n\r\nشود جوشانيده به اين صفت ميل نمايد هليلج كابلى 10 م افتيمون 5 م تربد 2 م مويز طائفى 10 درم اگر نتواند خورد حبى ازين اجزا بسازد و ميل نمايد افتيمون 1 درم تربد نيم درم غاريفون 3 درم ايارج نيم درم و غذاى او از شورباهاى ساده و قليه‌ها و ماء اللحم باشد و از ترشيها اجتناب لازم داند و همچنين از چيزهايى كه از شير پخته شده باشد مثل شير برنج و فرنى و غيره و كوشتهاى بسيار ثقيل و كوشت اقسام ماهيها خصوصا ماهى شور و از جملهء حبوب از ماش و از جملهء سبزيها از كرنب و كرفس اجتناب لازم داند و آنچه دليل زيادتى بلغم است كسالت و سستى اعضا و سفيدى رنك و بيمزكى دهن با رطوبت زياد و كمى تشنكى و بسيارى خواب كه زياده از قدر طبيعى باشد و كسى كه اين علامات مذكوره درو بسيار باشد بايد ازين شربت ميل نمايد هليلج سياه 10 درم هليله زرد 5 درم تربد 1 درم مويز طائفى 5 درم اصل السوس 2 درم و اگر نتواند خورد حبى ازين اجزا\r\n\r\n","description":"","footnote":"","page_name":" 46 ","page_number":52},
  {"content":"\r\n\r\nترتيب داده ميل نمايد اياره 1 درم تربد نيم درم شحم الحنظل ربع درم غاريقون ربع درم و اكثر غذاى صاحب اين خلط بايد از قليه‌هاى جوجهء مرغ و كنجشك و كبك و طهوج و ساير طيور برى باشد كه ادويهء حاره داشته باشد و از غذاها و شربتهاى سرد و تر اجتناب لازم داند چندانكه اين علامات مذكورهء بلغم با او باشد بدين دستور عمل نمايد و چون آنچه آن ضرورى حفظ صحت است بيان كرديم مناسبست اينكه بيان كنيم از نجوم ايامى را كه مناسب هر كارى باشد الباب الثالث عشر فى ذكر اختيارات الأيّام الخ\r\n\r\nباب سيزدهم در ذكر اختيارات ايّام\r\nبهترين ايام در جميع اعمال از احكام نجومى روزيست كه قمر در درجات و بروجى باشد كه موافق عمل و متصل باشد بسعود يعنى مشترى و زهره و برى باشد از نظر منحوس پس هركاه از نظرات منحوسه يعنى مرنج و زحل برى باشد چنين وقتى\r\n\r\n","description":"","footnote":"","page_name":" 47 ","page_number":53},
  {"content":"\r\n\r\nاختيار شود در نهايت جودت و خوبى خواهد بود و اكر بخلاف اين باشد ردى خواهد بود و دلالت مىكند بر فساد امر و انتقاص او پس در فصد و حجامت بهتر اوقات وقتى است كه قمر در بروج هوائيّه يعنى جوزا و ميزان و دلو باشد سواى جوزا و بوده باشد ناقص النور يعنى از وسط ماه تا آخر باشد و در اوايل ماه نباشد و جوزا از براى حجامت خوبست و از براى فصد خوب نيست و در مسهل خوردن بهتر اوقات وقتيست كه قمر در حمل و ثور باشد و در امساك بطن كه ضدّ اسهالست بهتر اوقات وقتيست كه قمر در بروج ذوات الأجساد يعنى جوزا و سنبله و قوس و حوت باشد سواى سنبله و در ناخن چيدن بايد كه قمر در خانه زهره يا مرنج باشد و در داخل شدن حمام بايد كه قمر در بروج ذوات الأجساد نباشد بعد از آنكه بوده باشد مسعود و سوارى جهت صيد وقتى مناسبست\r\n\r\n","description":"","footnote":"","page_name":" 48 ","page_number":54},
  {"content":"\r\n\r\nكه قمر منصرف باشد از زهره و متصل باشد بمريخ و بوده باشد مريخ سليم از رجوع و احتراق و در چوكان‌بازى و غير آن از انواع بازيها بايد كه قمر در يكى از بروج منقلبه يعنى حمل و سرطان و ميزان و جدى باشد باب رابع عشر\r\n\r\nباب چهاردهم در بيان احوال آبها و نيك و بد و منافع و مضارّ آن\r\nبدانكه آب اكر چه غذا نيست اما بدرقه و سبب نفوذ و مصلح قوام غذاست و بهترين آبها آب چشمه‌ايست كه جارى باشد از غير اراضى معادن رديّه كه رايحه يا مزاج آن را تغيير دهد مثل كج و كبريت و مجراى آن و خاك سرخ يا سنك باشد و از مواضع مرتفعه آيد و آبش بسيار و مكشوف و منبعش دور و وزنش سبك باشد و طريق دانستن سبكى و سنكينى آب را اطبّا بسه طريق بيان كرده‌اند اول آنكه يك ظرف معيّن را پر كرده از هريك از آبها و به ميزان وزن نمايند هركدام كه سبكتر است\r\n\r\n","description":"","footnote":"","page_name":" 49 ","page_number":55},
  {"content":"\r\n\r\nبهتر است دويم آنكه پارچهاى پنبه كه مساوى باشند در وزن بآبهاى مختلف كه در وزن مساوى باشند تر كرده بعد از خشك شدن بكشند وزن هركدام كه سبكتر است آبش بهتر است سيم آنكه يك شخص معين بعد از غذاى معين از هريك از آبها به قدر معين بياشامد هركدام از آبها كه كواراتر و سبك‌تر است در معدهء او بهتر است و حق اين طريق آخر است چه دو طريق اول دلالت مىكند بر اينكه اجزاى ارضيهء آب سبك كمتر است و مجرد همين دلالت بر خوبى آب نمىكند كما لا يخفى و ديكر علامت بهترى آب آنست كه رو بجانب مشرق يا شمال بيايد و آبى كه رو بجانب مغرب يا جنوب آيد خوب نيست و همچنين آبهايى كه متحجر مىشود روى و بد است و بهترين و لطيف‌ترين آبها آب بارانست خصوصا باران نيسان على الخصوص بارانى كه با رعد باشد و طريق كرفتن باران نيسان چنانست كه سيد جليل متورع ابن طاوس اسكنه اللّه فى الجنان\r\n\r\n","description":"","footnote":"","page_name":" 50 ","page_number":56},
  {"content":"\r\n\r\nدر كتاب مهج الدعوات ايراد كرده است منقول از كتاب زاد العابدين تصنيف حسين بن ابى الحسن بن خلف كاشقرى ملقب بفضل حاصل مضمون حديث ملخصا آنكه راوى كفت كه نشسته بودم با بعضى از صحابه كه حضرت رسول صلّى اللّه عليه و آله داخل شد و سلام كرد ما جواب كفتيم حضرت فرمودند كه آيا تعليم كنم شما را دوايى كه تعليم كرده است مرا جبرئيل عليه السّلام چنانچه احتياج بطبيب و دواى او نباشد پس حضرت امير المؤمنين عليه السلام و سلمان فارسى رضى الله عنه و غير آنها كفتند كه چيست آن دوا پس حضرت رسول صلّى اللّه عليه و آله به حضرت على عليه السّلام فرمودند كه مىكيرى از آب باران نيسان و مىخوانى بر آن فاتحه الكتاب و آية الكرسى و قل هو الله احد و قل اعوذ برب الفلق و قل اعوذ برب الناس و قل يا ايّها الكافرون هريك هفتاد بار و در\r\n\r\n","description":"","footnote":"","page_name":" 51 ","page_number":57},
  {"content":"\r\n\r\nروايت ديكر كه منقول است از حضرت رسول صلى اللّه عليه و آله زيادتى هست و آن اينست كه مىخواند سورهء انا انزلناه و اللّه اكبر و لا إله الّا اللّه مىكويد و صلوات بر پيغمبر صلّى اللّه عليه و آله و آل او مىفرستد هركدام هفتاد بار و مىآشامد از ان آب در صبح و شام هفت روز متوالى حضرت رسول صلّى اللّه عليه و آله فرمود به حق آن خدايى كه فرستاده است مرا به حق به پيغمبرى بدرستى كه جبرئيل عليه السّلام كفت كه بدرستى كه برميدارد از كسى كه بياشامد ازين آب هر دردى را كه در جسد اوست عافيت مىدهد او را و بيرون مىبرد درد را از ركها و جسد و استخوان و جميع اعضاى او و محو مىكند كناهان او را از لوح محفوظ و قسم به خدا كه اكر فرزند نداشته باشد و فرزند خواهد و ازين آب بخورد فرزند بهم مىرسد و اكر زن نزايد و ازين آب بخورد خداى به او فرزندى عطا كند و اكر مرد عنين باشد\r\n\r\n","description":"","footnote":"","page_name":" 52 ","page_number":58},
  {"content":"\r\n\r\nو بخورد ازين آب قدرت بر مجامعت بهم مىرساند و اكر خواهى كه زن آبستن شود به پسر يا به دختر مىشود و اكر صداع داشته باشد و بخورد ازين آب ساكن مىشود صداع او و اكر درد چشم داشته باشد اين آب را در چشم بچكاند و بخورد از ان و بشويد چشم را به آن كه خوب مىشود چشمش باذن خدا و بيخ دندانها را قايم و محكم مىسازد و دهن را خوش‌بو مىكند و باعث اين مىشود كه از بيخ دندانها لعاب سيلان ننمايد و تخمه نمىشود هركاه طعام بسيار بخورد و از هوا آزارى به او نمىرسد و نمىرسد او را فالج و پشتش درد نمىآيد و نمىرسد او را زكام و درد دندان و شكايت نمىكند از معده و نمىرسد او را قولنج و محتاج نمىشود بحجامت و نمىرسد او را ناسور و نه خارشى و نه آبله و نه جنون و نه جذام و نه برص و نه رعاف و نه قى و نمىرسد او را كورى و نه لنكى و نه لالى و نه كرى و نمىرسد او را چشم او را آب سياه و نمىرسد او را\r\n\r\n","description":"","footnote":"","page_name":" 53 ","page_number":59},
  {"content":"\r\n\r\nدردى كه باعث فساد نماز و روزهء او بشود و نه وسوسه از جن و نه از شيطان و حضرت پيغمبر صلّى اللّه عليه و آله فرمودند كه جبرئيل عليه السّلام فرمود اينكه كسى كه بياشامد ازين آب و بوده باشد او رو همه كوفتهايى كه مىرسد بمردمان پس بدرستى كه اين آب شفاست از براى او از جميع كوفتها پس كفتم اى جبرئيل آيا نفع مىكند در غير چيزى كه كفتى از دردها جبرئيل عليه السلام فرمود قسم به حق كسى كه فرستاده ترا به حق به پيغمبرى كه كسى كه بخواند اين آيات مذكوره را برين آب پر مىكند خداى تعالى دل او را از نور و روشنى و مىاندازد الهام را در دل او و جارى مىسازد حكمت را بر زبان او و پر مىكند دل او را از فهم و بينايى چيزى را كه نداده و عطا نكرده مثل آن را باحدى از عالميان و مىفرستد بسوى او هزار آمرزش و هزار رحمت و بيرون مىبرد غش و خيانت و غيبت و حسد و ظلم و تكبر و بخل و حرص و غضب را از دل او و همچنين بيرون\r\n\r\n","description":"","footnote":"","page_name":" 54 ","page_number":60},
  {"content":"\r\n\r\nمىبرد از دل او عداوت و بغض و سخن‌چينى و بدى مردمان كفتن و اين شفاست از هر دردى انتهى و آب باران زود متعفن مىشود علاج آن آنست كه بجوشانند تا زود متعفن نشود و آب چاه قاطبة بد است و آب قنات نسبت به آب چشمهء جارى موصوف سابقا خوب نيست اما به از آب چاه و آب ايستاده است و آب ايستاده از هر قسم كه باشد بر معده ثقيل است و اكر تغييرى از ايستادن در مزهء آن بهم رسيده باشد مولد بلغم است و باعث مرض استسقاء و غير آن از امراض صعبيه مىكردد و آب كل‌آلود مولد سنك مثانه و سدّهاست اكر لا بد آشاميده شود در عقب آن بايد از مدرات مثل انار يا غير آن خورده شود ليكن آب كل آلود به جهت كسى كه تليين زيادى در طبعش باشد نفع دارد بسبب بطوء انحدار و آب معادن مطلقا به جهت آشاميدن بد است الّا معدن آهن كه آن تقويت جميع احشا و قواى شهوانيّه مىكند و آب معدن نوشادر\r\n\r\n","description":"","footnote":"","page_name":" 55 ","page_number":61},
  {"content":"\r\n\r\nطبيعت را روان مىكند و نشستن در آن آب و حقنه كردن همين خاصيت دارد و آبى كه از معدن شب يعنى زاج آيد به عكس نشادر حابس است و تدبير آبهاى غليظ برين نحو مىتواند بود كه بجوشانند تا ثلث بماند كه نفخش كم مىشود و زود از معده منحدر مىشود فاضل خجندى در تلويح كه يكى از مصنفات اوست در باب حفظ صحت در فصل كيفيت آب عبارتى كه ترجمهء آن اينست بيان نموده كه جوشانيده شدهء از آب بنا بر آنچه شهادت داده‌اند علما كم نفختر و زودتر از معده مىكذرد و جاهلان از معالجين كمان مىكنند كه بسبب جوشانيدن آب اجزاء لطيفهء آب منقلب به هوا مىشود و كثيفهء آن باقى مىماند و نمىدانند كه اين را سبب كثافت آب با زيادتى كيفيت سردى است يا مخلوط بودن اجزاى صغار آن‌چنانى كه قوت جدا كردن اتصال آب ندارند كه به آن قوت از جوهر آب جدا شوند و بدرستى كه هريك ازينها جدا مىشود بطيخ اما اول كه عبارت\r\n\r\n","description":"","footnote":"","page_name":" 56 ","page_number":62},
  {"content":"\r\n\r\nاز كم نمودن كيفيت باردهء آب باشد خود ظاهر و محتاج بيان نيست و اما ثانى به جهت اينكه طبخ متخلخل مىسازد اجزاء آب را آن‌چنان تخلخلى كه آسان مىشود بسبب آن جدا شدن اجزاء كثيفه كه در آبست و نيز چنانچه بعضى از اجلّهء اطبّا كفته‌اند كه سه من شاه آب را تقريبا در ديك آهن يا ديك سفال يا در ظرف شيشهء بجوشانند تا يكمن باقى ماند و بعد از ان از بالاى آتش بردارند و لمحهء بكذارند و بعد از ان بريزند در آن پنج درم قند با يك دانك انيسون كوفته و زمانى بكذارند تا اجزاى ارضيهء كثيفهء كه در آنست تبه نشيند و بعد از ان بهموارى صاف نموده بعد از سرد شدن بياشامند و آب كرم مفسد هضم است و تشنكى را نمىشاند و مواظبت بر آن مؤدى بدقّ و استسقا مىشود و اكر نيم كرم باشد غثيان مىآورد و اكر كرمتر از ان باشد اكر ناشتا بياشامند\r\n\r\n","description":"","footnote":"","page_name":" 57 ","page_number":63},
  {"content":"\r\n\r\nمعده را مىشويد و طبيعت را نرم مىسازد و اكر بسيار كرم باشد قولنج را تحليل مىدهد و بادها مىكشد و آبى كه بتابيدن آفتاب كرم شده باشد مناسب جمعيت كه كوفتهاى بلغمى داشته باشد مثل صرع و ماليخوليا و مانند اينها و آب شور در اول كه بياشامند طبيعت را نرم مىكند و و بعد از ان مىبندد بسبب خشكى كه در آنست و مولد چكه و جرب است و آب سرد اكر آشاميده شود كمتر از قدر خواهش به جهت صحت بدن و قوت معده و هضم طعام و كمى بول بهترين و موافق‌ترين آبها است ليكن در سرد كردن آب با يخ و يا برف از داخل و خارج اختلاف است شيخ را اعتقاد اينست كه اكر يخ از آب صافى و پاكى كرفته شده باشد كه مذكور شد تفاوتى ندارد و فاضل خجندى را اعتقاد اينست كه آب پرورش يافته ميان برف يا يخ بسيار بهتر است و مىكويد كه آب برف و يخ مثل آب ايستاده ثقيل است و آنچه مذكور شد متعلق است\r\n\r\n","description":"","footnote":"","page_name":" 58 ","page_number":64},
  {"content":"\r\n\r\nبجوهر آب اما وقت آشاميدن آن پس آن زمانيست كه تشنكى صادق بهم‌رسيده باشد و منع نكند از ان مانعى يعنى حالات و عوارضى كه منافى شرب آنست متحقق نباشد و اما مقدار آب پس بايد كه آشاميده شود به قدر آنچه بدرقكى غذا و تسكين حرارت نمايد و هركه در مزاج او حرارت بيشتر باشد او را احتياج به آب بيشتر است و كسانى كه بر مزاج ايشان برودت مستولى مىباشد مىبايد كه به قدر امكان از ان احتراز نمايند و اكر عياذا باللّه كسى را شرب سموم اتفاق افتاده باشد از شرب آب احتراز نمايد چه آب بسبب سرعت نفوذ و لطافتى كه دارد سبب انتشار سم در بدن مىشود مكر آب نيم كرم كه سبب قى و دفع سم مىكردد و بايد كه روغن كنجد و روغن زيتون در آب نيم كرم داخل سازند كه قى به سهولت ممكن شود و يا بطبخ تخم انجره و مسكه و روغن كاو استفراغ نمايند و طعام بسيار بايد خورد كه اكر سبب قى شود فهو المطلوب\r\n\r\n","description":"","footnote":"","page_name":" 59 ","page_number":65},
  {"content":"\r\n\r\nو الّا سبب كمى مضرت سم مىشود و نيز مناسبست كه حب الفار و كل محثوم را مساوى هم با روغن زيتون سرشته يك درم بخورند و بعضى كفته‌اند كه اكر مسموم فضلهء خروس را با آب نيم كرم بياشامد فورا سبب بيرون آمدن سم مىشود و بعد از آنكه در قى استقصا كرده باشد قدرى شير خورده باز قى نمايند و اكر در زير شكم اثرى محسوس شود حقنه بايد كرد و اكر معلوم باشد كه كدام زهر است بادويه مخصوصه معالجه بايد نمود چنان كه در مطولات مذكور است و كاه اتفاق مىافتد كه مسافر بمنزلى يا بلدى مىرسد كه غير آب شور و تلخ و بدمزه و ثقيل يافت نمىشود پس مناسب مىنمايد كه درين رساله تدبير شيرين نمودن آب و لطيف ساختن آن را بر سبيل ايجاز و اختصار ذكر نمايد و اين به چند طريق ممكن است دو قسم آن را از رشحات فيوض امواج بحار ذاخرهء الهى متفكرين در آثار ملكوت سموات و ارضين و مستنبطين از غرائب حكم و صنايع خالق زمان و زمين به آبيارى الهام رب العالمين\r\n\r\n","description":"","footnote":"","page_name":" 60 ","page_number":66},
  {"content":"\r\n\r\nاستنباط و تجربه نموده‌اند كه چنان كه حكمت ازلى و مصلحت لم يزلى بخار متصاعد از بحار را بغايت عذب و شيرين و بكام و زبان خشك لبان انس و جان و نباتات و درختان مىرساند ممكن است كه اكر سوخته‌جانى عاجز و بينوا و تشنه‌لبى بيچاره و بيدست و پا در دريا فكر بيابان نوردش در جولان و يا در صحرا در بحر عميق تدبير رفع تشنكى چون كرداب سركردان باشد فكر آسمان سيرش از سحاب رحمت الهى تعليم كرفته بدستيارى آتش جكرسوختهء آبى به روى كار آورده مصدوقهء هذا عذب فرات را بكام تشنه‌لبان رساند يكى از ان دو قسم بطريق قرع و انبيق است بدستور متعارف و ديكرى كه اسهل و قليل المؤنة زاست اينست كه هريك از مياه رديّه را كه خواهند لطيف و شيرين نمايند ظرف سركشادهء را از ان مملوّ ساخته چند پارچهء چوبى پاكيزه بر سر آن ظرف كذارند و قدرى پشم پاكيزه بر بالاى جوب بكذارند و در ته ظرف آتش افروزند و بعد از كذشتن اندك زمانى\r\n\r\n","description":"","footnote":"","page_name":" 61 ","page_number":67},
  {"content":"\r\n\r\nآن پشم را برداشته بيفشرند از ان آب لطيف و شيرين بهم مىرسد در غايت عذوبت و آنچه در ته ظرف مىماند بمرتبهء تلخ و شور و كثيف است كه چشيدن آن مقدور احدى نيست و از جملهء ضروريات بقا و اسباب حفظ صحت هواست كه كار آن دو چيز است يكى ترويح زيرا كه چون مزاج روح را بسبب احتباس حرارت و تغير عارض مىشود هواى خارج باستنشاق و تنفس بجوف مىرسد و تعديل و اصلاح آن مىنمايد دويم تنقيهء بدن از فضلات دخانيه زيرا كه در وقت رجوع هوا بعد از جذب آن بمشايعت او اجزاى دخانيّه بيرون مىرود و پر ظاهر است كه اگر هوا را بسبب عوارض غريبه فسادى عارض شود بسبب اختلاط با روح فساد آن بروح سرايت مىنمايد و اسباب فساد هوا آنست كه مخلوط شود ببادهاى متعفنه و بخارهايى كه در نيستانها و درياها و خندقها و صحراهاى خالى از آب و كياه بهم مىرسد خصوصا كه در آنجا معدن كبريت و زاج\r\n\r\n","description":"","footnote":"","page_name":" 62 ","page_number":68},
  {"content":"\r\n\r\nو مثل آنها باشد يا درختانى باشد كه خبيث‌الجوهرند مثل درخت كردو و انجير و غير ذلك پس درين صورت ملاحظهء صلاح و فساد هوا نمودن و بمنافع و مضار آن مطلع بودن از جملهء ضروريات حفظ صحّت است و تغيير هوا يا طبيعى است مثل انتقال از فصلى بفصلى ديكر و در فصول حرارت هوا هركاه بمرتبهء شدت نرسد چنان كه در بهاران سبب غلظت خون و اكر بمرتبهء اشتداد رسد چنان كه در تابستان است سبب غلبهء صفرا و تشنكى و زيادتى عرق و قلّت ادرار بول مىشود و در فصل خريف خلط سودا و در زمستان خلط بلغم بر بدن انسان غالبست و هواى بارد باعتبار تسديد مسام و حبس حرارت معين است بر هضم پس بر حافظ صحت لازم است كه در هر فصلى از اغذيه و اشربه كه باعث زيادتى آن خلط فاسد مىشود احتياط و بتدبيرات مناسب آن فصل عمل نمايد و يا غير طبيعى است و اين را اسباب مختلفه مىباشد مثل اينكه آبهاى متعفن مجاور هوا يا منقلب به هوا\r\n\r\n","description":"","footnote":"","page_name":" 63 ","page_number":69},
  {"content":"\r\n\r\nشود و بالجمله هرچه سبب ردائت كيفيت هوا باشد و تعفن هوا سبب و با و طاعون و غير آن از امراض قلبيه مىكردد و زيرا كه هواى متعفن اخلاط را فاسد و متعفن مىكرداند و تعفن اخلاط سرايت بدل و ازو سرايت بساير بدن مىكند و درين وقت مناسبست اجتناب به اين معنى كه اكر در جايى باشد كه خارج ازين بليّه باشد داخل نشود و اكر داخل باشد و فرار مقدور و ممكن باشد فرار نمايد و الّا به قدر مقدور هواى مجاور خود را تعديل نمايد و تنقيهء بدن از اخلاط رديّه و احتراز فواكه رطبه و بمحققات و ترشيها و اغذيهء محموده كه مورث اخلاط رديه نباشد مداومت نمايد و هواى خانه را بكافور و مشك و عود و سيب و به و نارنج و ترنج و كلاب مطيب نمايد و اللّه اعلم بالصّواب و اليه المرجع و المأب قد وقع الفراغ من تنميقه و اتفق جفاف القلم عن تسطيره بيمن مؤلّفه و مترجمه المحتاج الى عفو ربه الغنى عبد الكريم بن محمد يحيى القزوينى\r\n\r\n","description":"","footnote":"","page_name":" 64 ","page_number":70},
  {"content":"\r\n\r\nفى الشهر الثالث من السنة الخامسة من العشر الأوّل من الماة الثانية من الألف الثانى و المرجو من كرم الأخوان طلب الغفران و الصفح عما زلّت به القدم او طغى فيه القلم و الحمد للّه اولاد اخرا و الصلاة على محمد و آله\r\n\r\n","description":"","footnote":"","page_name":" 65 ","page_number":71},
  {"content":"\r\n . \r\n","description":"","footnote":"","page_name":" 66 ","page_number":72},
  {"content":"\r\n . \r\n\r\n","description":"","footnote":"","page_name":" 67 ","page_number":73}
  ]