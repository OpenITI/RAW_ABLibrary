[
  {"content":"\r\n\r\nطبقات\r\nجلد چهارم\r\nانصار در جنگ بدر و مسلمانان قديم از مهاجر و انصار كه در جنگ بدر نبوده اند\r\nمحمد بن سعد كاتب واقدى\r\n( 230 - 168 ه - . ق )\r\nترجمهء دكتر محمود مهدوى دامغانى\r\nانتشارات فرهنگ و انديشه\r\nتهران ، 1375\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nاين اثر ترجمه اى است از :\r\nمحمد بن سعد كاتب الواقدى ، الطبقات الكبير ،\r\nالقسم الثانى : فى البدريين من الانصار عنى بتصحيحه و طبعه ادوارد سخو ناظر مدرسه اللغات الشرقيه بمدينة برلين ، طبع فى مدينة ليدن ، مطبعه بريل ، 1322 ه - . ق .\r\nو فى المهاجرين و الانصار ممن لم يشهد بدرا و لهم ، اسلام قديم ، عنى بتصحيحه و طبعه البروفسور الدكتور يوليوس لبرت استاد اللغة العربيه بمدرسه اللغات الشرقيه بمدينه برلين ، طبع فى مدينه ليدن ، مطبعه بريل ، 1322 ه - . ق .\r\nانتشارات فرهنگ و انديشه\r\nتهران - خيابان استاد نجات اللهى ، كوچه بيمه ، پلاك 1 + 12 تلفن : 8808396\r\nمحمد بن سعد كاتب واقدى\r\nطبقات\r\nجلد چهارم\r\nترجمهء دكتر محمود مهدوى دامغانى\r\nچاپ اول : تابستان 1374 ، تهران\r\n2200 نسخه از اين كتاب در چاپخانهء چاپگستر به چاپ رسيد .\r\nاين كتاب با استفاده از تسهيلات حمايتى معاونت امور فرهنگى وزارت فرهنگ و ارشاد اسلامى به چاپ رسيده است .\r\nهمهء حقوق براى ناشر محفوظ است .\r\nشابك 9 - 0 - 90367 - 964 ( دوره 8 جلدى )\r\nISBN 964 - 90367 - 0 - 9 ( 8 vol sct )\r\nPrinted in iran\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n . \r\n","description":"","footnote":"","page_name":" فهرست 3 ","page_number":3},
  {"content":"\r\n . \r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n\r\n\r\nجلد چهارم\r\n( 1 )\r\n\r\nادامهء طبقهء نخست\r\n\r\nطبقهء دوّم از مهاجران و انصار كه اسلام ايشان قديمى و بيشتر ايشان به حبشه هجرت كرده بودند و در جنگ احد و جنگهاى ديگر شركت كرده‌اند\r\n\r\nاز مهاجران\r\n\r\nاز مهاجران ، از خاندان هاشم بن عبد مناف\r\n\r\nعباس بن عبد المطلب\r\nابن هاشم بن عبد مناف بن قصىّ بن كلاب بن مرّه بن كعب بن لؤىّ بن غالب بن فهر بن مالك بن نضر بن كنانة بن خزيمة بن مدركة بن الياس بن مضر بن نزار بن معدّ بن عدنان . مادر عباس ، نتيلة دختر خباب بن كليب بن مالك بن عمرو بن عامر بن زيد مناة بن عامر است . اين عامر همان ضحيان و پسر سعد بن خزرج بن تيم الله بن نمر بن قاسط بن هنب بن اقصى بن دعمى بن جديلة بن اسد بن ربيعة بن نزار بن معدّ بن عدنان است . كنيهء عباس ، ابو الفضل است .\r\nواقدى از خالد بن قاسم بياضى ، از شعبه آزاد كردهء ابن عباس نقل مىكند كه مىگفته است از عبد الله بن عباس شنيدم كه مىگفت * پدرم عباس سه سال پيش از آمدن اصحاب فيل متولد شد و از پيامبر ( ص ) سه سال بزرگتر بود . گفته‌اند ، فرزندان عباس به اين شرح بوده‌اند : فضل كه بزرگترين پسر اوست و كنيهء عباس از نام اوست و بسيار زيبا بوده و پيامبر ( ص ) در سفر حجّ خود ، او را بر مركوب و پشت سر خود سوار فرمود . او در طاعون\r\n\r\n","description":"","footnote":"","page_name":" 1 ","page_number":9},
  {"content":"\r\n\r\n( 1 ) عمواس در شام درگذشت و اعقابى از او باقى نمانده است . [ 1 
  ] عبد الله كه دانشمند بود و هموست كه به حبر مشهور است و پيامبر ( ص ) براى او دعا فرمودند و او در طائف درگذشته و اعقاب او باقى هستند . [ 2 
  ] عبيد الله كه مردى بخشنده و سخاوتمند و توانگر بود و در مدينه درگذشته است و نسل او باقى است . عبد الرحمن كه در شام درگذشته است و نسلى از او باقى نيست . قثم كه شبيه پيامبر ( ص ) بود و براى جهاد به خراسان رفت و در سمرقند درگذشت و نسلى از او باقى نيست . معبد كه در افريقا شهيد شد و نسل او باقى هستند و ام حبيبة دختر عباس كه مادرشان لبابة كبرى دختر حارث بن حزن بن بجير بن هزم بن رويبة بن عبد الله بن هلال بن عامر بن صعصعة بن معاوية بن بكر بن هوازن بن منصور بن عكرمة بن خصفة بن قيس بن عيلان بن مضر است و به كنيهء خود ام الفضل مشهور است .\r\nدربارهء اين فرزندان ام الفضل از عباس ، عبد الله بن يزيد هلالى [ 3 
  ] چنين سروده است :\r\n« هيچ بانوى نجيبى از مردى در كوه و دشت نمىشناسى كه همچون اين شش فرزند ام الفضل زاييده باشد ، گرامى باش به آن از نرينه و مادينه . » [ 4 
  ]\r\nهشام بن محمد بن سائب كلبى از قول پدرش براى ما نقل كرد كه مىگفته است * هرگز نديده‌ايم فرزندان پدر و مادرى گورهايشان از يك ديگر دور تر از گورهاى فرزندان عباس و ام الفضل باشد .\r\nعباس فرزندانى هم از غير ام الفضل داشته است كه عبارت‌اند از : كثير كه مردى فقيه و محدث بوده است و تمّام كه از نيرومندان روزگار خود بوده است و دو دختر به نام‌هاى صفيّه و اميمة كه مادرشان كنيز بوده است و حارث كه مادرش حجيلة دختر جندب بن ربيع بن عامر بن كعب بن عمرو بن حارث بن كعب بن عمرو بن سعد بن مالك بن حارث بن تميم بن سعد بن هذيل بن مدركة بن الياس بن مضر بن نزار است . نسل حارث باقى هستند و از جملهء ايشان سرىّ بن عبد الله فرماندار يمامه است ، امروز از نسل كثير و تمّام كسى باقى\r\n\r\n\r\n","description":"","footnote":"\r\n[ 1 
  ] . طاعون عمواس كه از نواحى شام است ، در سال هيجدهم هجرت به روزگار عمر اتفاق افتاده و شرح آن در غالب كتابهاى تاريخ آمده است - م .\r\n[ 2 
  ] . شرح حال عبد اللّه بن عباس بن تفصيل در صفحات آخر جلد دوم ضمن شرح حال جمع كنندگان قرآن آمده است - م .\r\n[ 3 
  ] . نام او را در معجم مرزبانى و الموتلف و المختلف آمدى و الشعر و الشعراى ابن قتيبه پيدا نكردم . در عقد الفريد ، ج 2 ، ص 468 مىنويسد فرماندار ارمنيه بوده است - م .\r\n[ 4 
  ] .\r\n ما ولدت نجيبة من مخل * بسجيل تعلمه او سهل\r\nكستّه من بطن ام الفضل * اكرم بها من كهلة و كهل \r\n","page_name":" 2 ","page_number":10},
  {"content":"\r\n\r\n( 1 ) نمانده است .\r\nواقدى از عبد الله بن يزيد هذلى ، از ابو البدّاح بن عاصم بن عدى بن عبد الرحمن بن عويم بن ساعده ، از پدرش نقل مىكند كه مىگفته است * چون به مكه آمديم سعد بن خيثمة و معن بن عدى و عبد الله بن جبير گفتند : اى عويم ما را به حضور رسول خدا ببر كه بر او سلام دهيم ، زيرا به او ايمان آورده‌ايم و هنوز او را نديده‌ايم . من همراه ايشان بيرون آمدم و گفتند كه پيامبر ( ص ) در خانهء عباس بن عبد المطلب است . پيش عباس رفتيم و سلام داديم و به او گفتيم چه هنگامى با پيامبر ملاقات خواهيم كرد . عباس گفت : كسانى از اقوام شما همراه شمايند كه با شما مخالف‌اند ، اكنون كار خود را پوشيده داريد تا اين حاجيان برگردند و ما بتوانيم با شما ملاقات كنيم و كار براى شما روشن شود و در كارى روشن و آشكار درآييد .\r\nپيامبر ( ص ) با آنان شب آخر اقامت حاجيان ( دوازدهم يا سيزدهم ذى حجة ) را قرار گذاشت كه پايين گردنه ( عقبه ) همان جا كه امروز مسجد است ، جمع شوند و فرمود ، هيچ خفته‌اى را بيدار نكنند و منتظر هيچ غايبى هم نشوند .\r\nهمچنين واقدى از عبيد بن يحيى ، از معاذ بن رفاعة بن رافع نقل مىكند كه مىگفته است * در آن شب كه شب دوازدهم بود ، انصار آن جا رفتند و پيامبر ( ص ) پيش از آنان آن جا حاضر شده بودند و فقط عباس همراه ايشان بود و هيچ كس ديگر از مردم همراه آن حضرت نبود . پيامبر ( ص ) در تمام كار خود به عباس اعتماد مىفرمود . چون انصار جمع شدند ، نخستين كس كه سخن گفت عباس بود كه گفت : اى گروه خزرج و معمولًا به اوس و خزرج كلمه خزرج اطلاق مىشد ، شما محمد ( ص ) را دعوت كرده‌ايد به آنچه خود مىدانيد و بدانيد كه محمد ( ص ) ميان قوم خود بسيار گرامى است و به خدا سوگند كسانى از ما كه بر آيين و گفتار اويند از او دفاع و حمايت مىكنند و كسانى هم كه با او هم عقيده نيستند به تعصب و شرف قومى از او دفاع و حمايت مىكنند ، و همانا همهء مردم از پذيرفتن تقاضاى محمد ( ص ) غير از شما سر برتافته‌اند . اكنون اگر شما اهل نيرو و چابكى و آشنا به امور جنگ هستيد و دشمنى تمام عرب را با خود اندك مىشمريد كه آنها به زودى همگان از يك كمان بر شما تير خواهند زد ، درست بينديشيد و در كار خود رايزنى كنيد و پراكنده مشويد و هماهنگ باشيد و بدانيد كه نيكوترين سخن راست‌تر آن است . ديگر آنكه براى من توصيف كنيد كه با دشمن خود چگونه جنگ مىكنيد . گويد ، انصار همه سكوت كردند و عبد اللّه بن عمرو بن حرام چنين گفت : به خدا سوگند ما اهل جنگيم براى آن پرورش يافته و در آن\r\n\r\n","description":"","footnote":"","page_name":" 3 ","page_number":11},
  {"content":"\r\n\r\n( 1 ) ورزيده شده‌ايم و آن را از پدران خود بزرگى از پس بزرگى به ميراث برده‌ايم . نخست چندان تير مىاندازيم تا تيرها تمام شود و سپس چندان نيزه مىزنيم كه نيزه‌ها شكسته شود .\r\nآنگاه با شمشير آخته پيش مىرويم و چندان شمشير مىزنيم تا هر كدام كه مرگش فرا رسيده باشد ، زودتر كشته شود ، چه از خود ما و چه از دشمن ما . عباس گفت : آرى شما مردان جنگ‌ايد ، آيا شما زره هم داريد ؟ گفتند : آرى همگان . در اين هنگام براء بن معرور به عباس گفت : آنچه گفتى شنيديم ، به خدا سوگند اگر در دلهاى ما چيز ديگرى غير از آنچه گفتيم باشد ، مىگفتيم . بلكه ما طالب راستى و وفا و جانبازى در راه رسول خدا ( ص ) هستيم . آنگاه پيامبر ( ص ) براى ايشان قرآن تلاوت فرمود و آنان را به سوى خداوند فرا خواند و به مسلمانى ترغيب و تشويق فرمود و يادآور شد كه براى چه كارى جمع شده‌اند . براء بن معرور در پاسخ پيامبر ( ص ) ايمان و تصديق انصار را به عرض رساند و پيامبر ( ص ) با ايشان بيعت فرمود و عباس دست پيامبر را در دست گرفته بود و در آن شب دربارهء بيعت آن حضرت با انصار تأكيد مىكرد .\r\nواقدى از ابو بكر بن عبد اللّه بن ابى سبرة ، از حارث بن فضل ، از سفيان بن ابى العوجاء نقل مىكند كه مىگفته است * كسى كه در شب بيعت عقبه حاضر بوده است برايم گفت كه در آن شب عباس بن عبد المطلب دست پيامبر را در دست گرفته بود و مىگفت : اى گروه انصار آهسته و پوشيده سخن گوييد كه بر ما جاسوسانى گماشته‌اند و بزرگان و سالخوردگان خود را پيش فرستيد كه آنان سخن ما را بشنوند كه ما از قوم شما بر شما بيم داريم و چون بيعت كرديد پراكنده شويد و به جايگاه خويش بازگرديد و كار خود را پوشيده بداريد و چه بهتر كه تا پايان اين موسم حج آن را آشكارا نكنيد كه شما مردانى هستيد كه براى پس از اين خواهيد بود . براء بن معرور گفت : اى ابو الفضل اكنون سخن ما را بشنو و عباس سكوت كرد .\r\nبراء گفت : به خدا سوگند آنچه را دوست دارى پوشيده داريم ما هم بر همان عقيده‌ايم و پوشيده مىداريم و آنچه را دوست داشته باشى اظهار كنيم آشكار مىسازيم و جانبازى مىكنيم و طالب خشنودى خداوند خود هستيم و ما داراى سلاح فراوان و اهل عزت و دفاع هستيم . قبلًا كه در بدبختى پرستش بتان سنگى بوديم از لحاظ دفاع و نيروى سلاح آن چنان بوديم ، تا چه رسد به امروز كه خداوند متعال ما را به كارى بينا ساخته است كه بر ديگران آن را پوشيده داشته است و ما را به وجود محمد ( ص ) تأييد فرموده است . اى رسول خدا دست فراز آر و نخستين كس كه دست در دست پيامبر ( ص ) نهاد براء بن معرور بود و هم\r\n\r\n","description":"","footnote":"","page_name":" 4 ","page_number":12},
  {"content":"\r\n\r\n( 1 ) گفته شده است نخستين كس ابو الهيثم بن تيهان يا اسعد بن زاره بوده‌اند .\r\nواقدى از ابو بكر بن عبد الله بن ابى سبرة ، از سليمان بن سحيم نقل مىكند كه مىگفته است * دو قبيلهء اوس و خزرج دربارهء اينكه شب بيعت عقبه كدام كس نخست با پيامبر ( ص ) بيعت كرده است با يك ديگر تفاخر مىكردند ، سرانجام گفتند هيچ كس به اين موضوع داناتر از عباس بن عبد المطلب نيست و از او پرسيدند . او گفت : آرى ، هيچ كس در اين باره از من داناتر نيست . نخستين كس كه در آن شب دست بر دست رسول خدا نهاد اسعد بن زراره بود .\r\nپس از او براء بن معرور و پس از او اسيد بن حضير . [ 1 
  ]\r\nعبد الله بن نمير و اسباط بن محمد و اسحاق بن يوسف ازرق از زكرياء بن ابى زائدة ، از عامر شعبى نقل مىكنند كه مىگفته است * پيامبر ( ص ) براى بيعت با هفتاد تن انصار در عقبه و زير درختى كه آن جا بود با عباس بن عبد المطلب كه مردى خردمند بود تشريف فرما شد .\r\nعباس گفت : سخنگوى شما سخن بگويد و خطبه را مختصر كند كه جاسوسانى از مشركان بر شما گمارده‌اند ، و اگر بر اين كار شما آگاه شوند ، شما را رسوا مىكنند . سخنگوى انصار كه ابو امامه اسعد بن زراره بود گفت : اى محمد ( ص ) نخست آنچه براى خداى خود از ما مىخواهى بخواه و سپس براى خود هر چه مىخواهى بگوى و پس از آن آنچه براى اصحاب خود مىخواهى بيان فرماى . آنگاه به ما خبر بده كه اگر چنان كنيم ، خداوند چه ثوابى به ما عنايت مىفرمايد و شما براى ما چه پاداشى منظور مىداريد ؟ پيامبر فرمود : براى پروردگار خود از شما مىخواهم كه او را بپرستيد و هيچ چيزى را شريك و همتاى او قرار ندهيد و براى خودم و يارانم از شما مىخواهم كه ما را پناه و يارى دهيد و از آنچه خود و خاندان خود را حفظ مىكنيد ما را هم حفظ و از ما دفاع كنيد . اسعد بن زراره گفت : چون اين چنين كنيم براى ما چه خواهد بود ؟ فرمود : بهشت . اسعد گفت : آنچه فرمودى براى تو خواهد بود . اسحاق بن يوسف مىگفته است ، شعبى هر گاه اين سخن را نقل مىكرد مىگفت :\r\nهرگز پيران و جوانان خطبه‌اى به اين كوتاهى و به اين بلاغت و رسايى نشنيده‌اند .\r\nعلى بن عيسى بن عبد الله بن حارث بن نوفل از پدرش عيسى ، از عمويش اسحاق ، از پدرش عبد الله بن حارث بن نوفل بن حارث بن عبد المطلب نقل مىكند * چون قريش براى جنگ بدر حركت كردند و به مرّ الظهران رسيدند ، ابو جهل از خواب برجست و فرياد\r\n\r\n\r\n","description":"","footnote":"\r\n[ 1 
  ] . اسعد و براء از قبيلهء خزرج‌اند و اسيد از قبيلهء اوس است . شرح حال هر سه در نقيبان دوازده‌گانهء انصار گذشت - م .\r\n","page_name":" 5 ","page_number":13},
  {"content":"\r\n\r\n( 1 ) برآورد كه اى گروه قريش واى بر شما و انديشهء شما . چه كار بدى كرديد كه بنى هاشم را پشت سر خود در مكه باقى گذاشتيد كه اگر محمد ( ص ) بر شما پيروز شود ، آنان هم در صدد پيروزى بر مكه بر مىآيند و اگر شما به محمد پيروز شويد ، آنها از نزديك انتقام خود را از فرزندان و خاندان شما خواهند گرفت . آنان را در شهر مهم خود باقى مگذاريد و رها مكنيد كه كنار خانه‌هاى شما باقى بمانند . بلكه بايد آنان را با خود بياوريد هر چند كارى در اين جنگ از ايشان ساخته نباشد . قريش به مكه برگشتند و عباس بن عبد المطلب و نوفل و طالب و عقيل را به زور و اجبار با خود آوردند . [ 1 
  ]\r\nهشام بن محمد بن سائب كلبى [ 2 
  ] از پدر خود ، از ابى صالح ، از ابن عباس نقل مىكند كه مىگفته است * افراد خانوادهء بنى هاشم و كسانى از ما كه در مكه بودند غالباً مسلمان شده بودند ، ولى اسلام خود را پوشيده مىداشتند و مىترسيدند آن را آشكار سازند كه مبادا ابو لهب و قريش ايشان را بگيرند و به بند و زندان اندازند . چنان كه بنى مخزوم ، سلمة بن هشام و عباس بن ابى ربيعه و كسان ديگرى را چنان كرده بودند ، و به همين جهت پيامبر ( ص ) روز جنگ بدر به ياران خود فرمود : هر كس از شما با عباس و طالب و عقيل و نوفل و ابو سفيان [ 3 
  ] رو به رو شد ايشان را نكشد كه آنان را به زور و اجبار بيرون آورده‌اند .\r\nرؤيم بن يزيد مقرى از هارون بن ابى عيسى شامى و احمد بن محمد بن ايوب از ابراهيم بن سعد و همگى از ابن اسحاق ، از حسين بن عبد الله بن عبيد الله بن عباس ، از عكرمه ، از قول ابو رافع آزاد كرده و خدمتكار پيامبر ( ص ) نقل مىكنند كه مىگفته است * من غلام عباس بن عبد المطلب بودم و اسلام در خانهء ما آمده بود . عباس و همسرش ام الفضل و من مسلمان شده بوديم . ولى عباس از قوم خود مىترسيد و دوست نمىداشت با ايشان مخالفت كند ، و اسلام خود را پوشيده مىداشت و اموال او ميان قريش پراكنده بود . او با ايشان در جنگ بدر بيرون آمد و حال آنكه عقيده‌اش همچنان بود .\r\nهمچنين رؤيم بن يزيد مقرى از هارون بن ابى عيسى و احمد بن محمد ، از ابراهيم بن\r\n\r\n\r\n","description":"","footnote":"\r\n[ 1 
  ] . طالب و عقيل پسران جناب ابو طالب و برادران امير المؤمنين على ( ع ) هستند . نوفل پسر حارث پسر عبد المطلب است .\r\nشرح حال عقيل و نوفل به زودى خواهد آمد - م .\r\n[ 2 
  ] . از دانشمندان بزرگ قرن دوم و آغاز قرن سوم هجرى ، در گذشته 204 يا 206 . واقدى و محمد بن سعد با او معاصر بوده‌اند . براى اطلاع از شرح حال او در كتابهاى فارسى ، ر ك : به مقدمهء فاضلانه استاد سيد محمد رضا جلالى نائينى بر كتاب الاصنام ، تهران ، 1348 . ص 75 - 3 - م .\r\n[ 3 
  ] . ابو سفيان برادر نوفل و پسر حارث و نوه عبد المطلب است ، شرح حالش به زودى در صفحات بعد خواهد آمد - م .\r\n","page_name":" 6 ","page_number":14},
  {"content":"\r\n\r\n( 1 ) سعد ، از ابن اسحاق ، از عباس بن عبد الله بن معبد ، از يكى از خويشاوندان خود ، از ابن عباس نقل مىكردند كه مىگفته است * پيامبر ( ص ) روز جنگ بدر به ياران خود فرمودند : مىدانم برخى از مردان بنى هاشم و ديگران را به زور به جنگ آورده‌اند و آنان نيازى به جنگ كردن با ما ندارند . هر يك از شما با هر كس از بنى هاشم روياروى شد او را نكشد و هر كس عباس بن عبد المطلب عموى پيامبر را ديد او را نكشد كه به يقين او را به اجبار و زور با خود بيرون آورده‌اند . گويد ، ابو حذيفه پسر عتبة بن ربيعه گفت : در اين جنگ پدران و پسران و برادران و خويشاوندان خود را بايد بكشيم ، ولى عباس را رها كنيم ؟ به خدا سوگند اگر من با او رو به رو شوم شمشير را در گوشت و استخوانش فرو مىنشانم . گويد ، اين سخن ابو حذيفه به اطلاع پيامبر ( ص ) رسيد و به عمر بن خطاب فرمود : اى ابو حفص ، و عمر مىگويد به خدا سوگند نخستين بار بود كه پيامبر مرا با كنيه‌ام مورد خطاب قرار دادند ، آيا بر چهرهء عموى پيامبر شمشير كشيده مىشود ؟ و بر روى او شمشير مىزنند ؟ عمر گفت :\r\nبگذاريد تا گردن ابو حذيفه را با شمشير بزنم كه به خدا سوگند منافق شده است .\r\nگويد ، ابو حذيفه هم از اين سخن خود پشيمان شد و مىگفت : به خدا سوگند هرگز از اين سخن خود كه آن روز گفتم از عذاب خدا ايمن نيستم مگر اينكه خداوند كفارهء آن را با شهادت و كشته شدن من بپذيرد . ابو حذيفه در جنگ يمامه شهيد شد .\r\nمحمد بن كثير از كلبى ، از ابى صالح ، از ابن عباس نقل مىكند كه مىگفته است * روز جنگ بدر همين كه پيامبر ( ص ) با مشركان روياروى شد ، فرمود : هر كس فردى از بنى هاشم را ديد و با او روياروى شد ، او را نكشد ، زيرا آنان را به زور آورده‌اند . ابو حذيفه پسر عتبه گفت : به خدا سوگند با هيچ مردى از ايشان روياروى نخواهم شد مگر اينكه او را خواهم كشت . اين سخن به اطلاع پيامبر ( ص ) رسيد و به او فرمودند : تو چنين گفته‌اى ؟ گفت : آرى اى رسول خدا بر من سخت و گران آمد كه ديدم پدر و عمو و برادرم كشته شدند و آن سخن را گفتم . پيامبر ( ص ) به او فرمودند : پدر و عمو و برادر تو به طور جدى براى جنگ با ما بيرون آمدند و خود مىخواستند و كسى ايشان را مجبور نكرده بود ، و حال آنكه آنان را به زور آورده‌اند و خودشان به ميل و رغبت نيامده‌اند .\r\nعلى بن عيسى بن عبد الله نوفلى از پدرش ، از عمويش اسحاق ، از پدرش عبد الله بن حارث نقل مىكند كه مىگفته است * روز جنگ بدر قريش افراد خاندان هاشم و همپيمانان ايشان را در خيمه‌اى جمع كردند و آنان را بيم دادند و كسانى را گماشتند كه با شدت از\r\n\r\n","description":"","footnote":"","page_name":" 7 ","page_number":15},
  {"content":"\r\n\r\n( 1 ) ايشان مواظبت كنند كه از جملهء ايشان حكيم بن حزام بود .\r\nواقدى از محمد بن صالح ، از عاصم بن عمر بن قتادة ، از محمود بن لبيد ، از قول عبيد بن اوس مقرّن كه از بنى ظفر است نقل مىكند كه مىگفته است * روز جنگ بدر عباس بن عبد المطلب و عقيل بن ابى طالب و دو تن از همپيمانان عباس را كه فهرى بودند ، اسير كردم و عباس و عقيل را در يك بند و ريسمان بستم و چون پيامبر ( ص ) آن دو را در آن حال ديدند ، به من لقب مقرن دادند و فرمودند : در اسير كردن آن دو فرشتهء بزرگوارى به تو كمك كرده است .\r\nرؤيم بن يزيد از هارون بن ابى عيسى شامى و احمد بن محمد از ابراهيم بن سعد و همگان ، از محمد بن اسحاق نقل مىكنند كه مىگفته است يكى از مشايخ ما از قول مقسم پدر قاسم ، از ابن عباس نقل مىكنند كه * عباس را كعب بن عمرو معروف به ابو اليسر كه از خاندان بنى سلمه است اسير كرد . ابو اليسر شخص كوچك اندامى بود و عباس مردى تناور و نيرومند . پيامبر ( ص ) پرسيدند اى ابو اليسر عباس را چگونه اسير كردى ؟ گفت : مردى كه شكل و هيأت او چنين و چنان بود و من قبلًا او را نديده بودم و بعد هم نديدم يارىام داد .\r\nپيامبر ( ص ) فرمودند : فرشتهء بزرگوارى تو را بر ضد او يارى داده است .\r\nكسى غير از محمد بن اسحاق در همين باره مىگويد * روز جنگ بدر ابو اليسر به عباس بن عبد المطلب رسيد كه همچون مجسمه و بتى ايستاده بود . ابو اليسر به او گفت :\r\nجزا دهندگان جزاى تو را بدهند ، آيا با پسر برادرت جنگ مىكنى . عباس گفت : محمد چه كرد آيا كشته شده است ؟ ابو اليسر گفت : خداوند گرامىتر و يارى دهنده‌تر است . عباس گفت :\r\nآرى هر چيز جز محمد تباهى است . اكنون مىخواهى چه كنى ؟ گفت : رسول خدا ( ص ) از كشتن تو منع فرموده است . عباس گفت : اين نخستين نيكى و پيوند او نيست .\r\nرؤيم بن يزيد مقرى و احمد بن محمد بن ايوب با همان اسناد ، از ابن اسحاق ، از عباس بن عبد الله بن معبد ، از يكى از بستگان خود ، از ابن عباس نقل مىكنند كه مىگفته است * چون مسلمانان روز بدر را به شب آوردند و اسيران در بند و زندان بودند ، پيامبر ( ص ) آن شب نتوانستند بخوابند . ياران آن حضرت گفتند : اى رسول خدا شما را چه مىشود كه نمىخوابيد ؟ فرمود : صداى نالهء عباس را در بند شنيدم . برخاستند و بندهاى عباس را گشودند و رسول خدا ( ص ) خوابيدند .\r\nكثير بن هشام از جعفر بن برقان ، از يزيد بن اصمّ نقل مىكند كه مىگفته است * عباس\r\n\r\n","description":"","footnote":"","page_name":" 8 ","page_number":16},
  {"content":"\r\n\r\n( 1 ) ميان اسيران بدر بود ، پيامبر ( ص ) آن شب نتوانستند بخوابند و بيدار ماندند . يكى از اصحاب گفت : اى رسول خدا چه چيز موجب بيدار خوابى شما شده است ؟ فرمودند : صداى نالهء عباس . مردى برخاست و بندهاى عباس را سست كرد . پيامبر فرمودند : چه شده است كه نالهء عباس را نمىشنوم . آن مرد گفت : من اندكى ريسمانهاى او را باز و سست كردم . فرمودند :\r\nاين كار را نسبت به همهء اسيران انجام بده .\r\nواقدى از محمد بن صالح ، از عاصم بن عمر بن قتاده ، از محمود بن لبيد نقل مىكند كه مىگفته است * هنگامى كه عباس بن عبد المطلب را با اسيران به مدينه آوردند ، براى او در جستجوى پيراهنى برآمدند و در تمام مدينه پيراهنى كه به تن او اندازه باشد نيافتند ، جز پيراهن عبد الله بن ابىّ ، كه آن را بر عباس پوشاندند و همان بر تن او بود .\r\nواقدى از سفيان بن عيينة ، از عمرو بن دينار ، از جابر بن عبد الله هم نقل مىكند كه مىگفته است * چون عباس بن عبد المطلب اسير شد ، پيراهنى كه به تن او اندازه باشد ، نيافتند ، جز پيراهن عبد الله بن ابىّ .\r\nرؤيم بن يزيد مقرى از هارون بن ابى عيسى و احمد بن محمد بن ايوب از ابراهيم بن سعد و همگى ، از ابن اسحاق نقل مىكنند * چون پيامبر ( ص ) از بدر به مدينه رسيدند ، به عباس فرمودند : فديه خودت و برادرزادگانت عقيل پسر ابو طالب و نوفل پسر حارث و همپيمان خودت عتبه بن عمرو بن جحدم را كه از خاندان حارث بن فهر است بپرداز كه تو مردى توانگرى . عباس گفت : اى رسول خدا من مسلمان بودم و مسلمانم و قريش مرا به اجبار و زور آوردند . فرمودند : خداوند به اسلام تو داناتر است . اگر آنچه مىگويى درست باشد ، خداوند تو را بر آن پاداش مىدهد ، اما ظاهر كار تو چنين است كه بر ضد ما بوده‌اى .\r\nپيامبر ( ص ) بيست وقيه طلا از او غنيمت به دست آورده بودند . عباس گفت : اى رسول خدا آن طلا را به حساب فديه من منظور فرماى . فرمودند : نه ، آن چيزى است كه خداوند به ما ارزانى فرموده است . عباس گفت : من مالى و ثروتى ندارم . فرمودند : آن مالى كه هنگام بيرون آمدن از مكه به ام الفضل دختر حارث ( همسر عباس ) پرداختى و هيچ كس جز شما دو تن با شما نبود و گفتى اگر در اين سفر كشته شدم اين مقدار به فضل و اين مقدار به عبد الله بپرداز كجاست ؟ عباس گفت : سوگند به كسى كه تو را بر حق مبعوث فرموده است ، هيچ كس اين موضوع را جز من و او نمىدانسته است و من به درستى مىدانم كه تو فرستادهء خداوندى .\r\nعباس فديه خود و برادر زاده و همپيمانش را پرداخت .\r\n\r\n","description":"","footnote":"","page_name":" 9 ","page_number":17},
  {"content":"\r\n\r\n( 1 ) اسماعيل بن عبد الله بن ابى اويس از اسماعيل بن ابراهيم بن عقبه برادرزادهء موسى بن عقبه ، از ابن شهاب ، از انس بن مالك روايت مىكند * مردى از انصار به رسول خدا گفت :\r\nبه ما اجازه فرماييد كه فديهء برادرزادهء خود عباس بن عبد المطلب را ببخشيم . فرمود : نه حتى يك درم آن را هم اجازه نمىدهم .\r\nعلى بن عيسى نوفلى از پدرش ، از عمويش اسحاق بن عبد الله ، از عبد الله بن حارث نقل مىكند كه مىگفته است * عباس فديهء خود و برادرزاده‌اش را هشتاد وقيه طلا پرداخت كرد و هم گويند هزار دينار پرداخت . گويند : عباس به مكه برگشت و فديهء خود و برادرزاده‌اش را فرستاد ، ولى فديهء همپيمانان خود را نفرستاد . پيامبر ( ص ) حسان بن ثابت را احضار فرمود و اين خبر را به او گفت . ابو رافع هم كه از سوى عباس فديه را آورده بود ، پيش عباس برگشت . عباس از او پرسيد پيامبر به تو چه فرمود ؟ او داستان را گفت . عباس گفت : چه سخنى از اين سخت‌تر است ؟ پيش از آنكه زين مركوب خود را پياده كنى سوار شو و باقى ماندهء فديه را ببر و فديهء همپيمان خود را هم پرداخت كرد .\r\nمحمد بن كثير از كلبى ، از ابى صالح ، از ابن عباس دربارهء اين آيه كه خداوند مىفرمايد : « اى پيامبر به كسانى از اسيران كه در دست شمايند بگو كه اگر خداوند در دلهاى شما نيكى را بداند به شما بهتر از آنچه از شما گرفته شده است مىدهد و شما را مىآمرزد و خداوند آمرزندهء مهربان است . » [ 1 
  ] مىگفته است * اين آيه دربارهء اسيران جنگ بدر نازل شده است كه عباس بن عبد المطلب و نوفل بن حارث و عقيل بن ابى طالب هم از ايشان بودند .\r\nعباس هم از اسيران بود و بيست وقيه طلا داشت كه از او گرفته شد . ابو صالح آزاد كردهء ام هانى مىگفته است ، از عباس شنيدم كه مىگفت : بيست وقيه طلاى مرا گرفتند . من با پيامبر سخن گفتم كه آن را از فديه من حساب كنند و ايشان نپذيرفتند . خداوند متعال به جاى آن بيست وقيه طلا بيست برده به من عنايت فرمود كه همگان براى من بازرگانى مىكردند ، و خداوند سرپرستى چاه زمزم را به من ارزانى فرمود كه آن را از تمام اموال مردم مكه بيشتر دوست مىدارم ، وانگهى از پروردگارم آرزو و اميد مغفرت دارم . پيامبر ( ص ) پرداخت فديهء عقيل را هم بر عهدهء من نهادند و گفتم : اى رسول خدا در اين صورت مرا در حالى رها خواهى فرمود كه از اين پس اگر زنده باشم مجبور خواهم بود از مردم گدايى كنم . فرمود :\r\n\r\n\r\n","description":"","footnote":"\r\n[ 1 
  ] . آيهء 71 سورهء هشتم - انفال - ، در تفاسير هم نقل شده است كه اين آيه دربارهء عباس و ياران او نازل شده است . ر ك :\r\nابو الفتوح رازى ، تفسير ، ج 5 ، چاپ مرحوم آقاى شعرانى ، ص 442 - م .\r\n","page_name":" 10 ","page_number":18},
  {"content":"\r\n\r\n( 1 ) اى عباس آن طلاها كجاست ؟ گفتم : كدام طلا ؟ فرمود : همان طلا كه روزى كه از مكه بيرون آمدى به ام الفضل دادى و گفتى نمىدانم در اين سفر چه بر سرم خواهد آمد و اين براى تو و فضل و عبد الله و عبيد الله و قثم باشد . گفتم : اى رسول خدا چه كسى اين خبر را به شما داد ؟\r\nبه خدا سوگند جز من و همسرم هيچ كس از اين موضوع آگاه نبود . فرمود : خداوند مرا آگاه كرد . گفتم : من گواهى مىدهم كه تو رسول بر حق خدايى و راستگويى و گواهى مىدهم كه پروردگارى جز خداوند نيست و تو رسول اويى و اين شأن نزول همان آيه است و خداوند متعال به جاى آن بيست وقيه طلا ، بيست برده به من ارزانى فرمود و من انتظار آمرزش از پروردگار خود دارم .\r\nهاشم بن قاسم پدر نضر از سليمان بن مغيرة ، از حميد بن هلال عدوى نقل مىكند كه مىگفته است * علاء بن حضرمى از بحرين براى پيامبر ( ص ) هشتاد هزار [ 1 
  ] فرستاد و هيچ‌گاه نه پس از آن و نه پيش از آن چنين مالى براى پيامبر ( ص ) نرسيده بود . دستور فرمود آن را روى بوريايى ريختند و نداى دعوت همگانى دادند و پيامبر ( ص ) كنار آن بوريا ايستادند و مردم چون مال را ديدند آمدند و در آن روزگار هنوز وزن و شمار معمول نبود و هر كس فقط مشتى بر مىداشت . عباس آمد و گفت : اى رسول خدا من در جنگ بدر فديه خودم و عقيل را پرداختم و عقيل مالى نداشت . اكنون از اين مال به من ارزانى فرماى . فرمود : بردار .\r\nعباس با گليمى كه بر دوش داشت نشست و چندان از آن مال در دامن خود ريخت كه از سنگينى آن نتوانست از جاى برخيزد . سر خود را به سوى رسول خدا بلند كرد و گفت : اى رسول خدا كمكم فرماى . پيامبر چنان لبخند زدند كه دندانهاى ايشان نمودار شد و فرمودند :\r\nدر اين مال رعايت ديگران را هم بكن و چندان كه ياراى برخاستن داشته باشى بردار . عباس چنان كرد و آن مال را برداشت و مىگفت : خداوند متعال وعدهء نخست خود را برآورد و نمىدانم در مورد وعدهء دوم چه خواهد فرمود . مقصودش اين بود آنچه اكنون به من رسيد بيشتر از آن است كه از من گرفته شده بود و نمىدانم در مورد آمرزش چه مىفرمايد .\r\nهشام بن محمد بن سائب از پدرش ، از ابو صالح ، از ابن عباس نقل مىكند كه مىگفته است * تمام اشخاص خاندان بنى هاشم كه در جنگ بدر همراه مشركان بودند ، مسلمان شدند و عباس فديهء خود و برادرزاده‌اش عقيل را پرداخت كرد و همگان به مكه برگشتند و\r\n\r\n\r\n","description":"","footnote":"\r\n[ 1 
  ] . معدود حذف شده ولى ظاهراً بايد دينار باشد نه درم - م .\r\n","page_name":" 11 ","page_number":19},
  {"content":"\r\n\r\n( 1 ) سپس به مدينه هجرت كردند .\r\nعلى بن عيسى نوفلى از اسحاق بن فضل ، از قول مشايخ خود نقل مىكند * عقيل پسر ابو طالب به پيامبر ( ص ) عرض كرد : كسانى از اشراف قريش و مكه را كه به حضور مىپذيرى و عذرشان را قبول مىكنى آيا ما هم از ايشانيم ؟ پيامبر فرمودند : حالا كه ابو جهل كشته شده است . عقيل گفت : راه براى شما صاف و هموار شد وانگهى هيچ كس از اهل بيت تو نمانده است مگر اينكه مسلمان شده است . فرمود : اگر چنين است به آنان بگو به من ملحق شوند و چون عقيل اين سخن را براى آنان گفت همگى بيرون آمدند و به مدينه رفتند . و هم گفته شده است كه عباس و نوفل و عقيل به مكه برگشتند و به ايشان چنين دستور داده شد كه بتوانند امور مربوط به آب رسانى و ميزبانى و سرپرستى حاجيان را عهده‌دار باشند و اين پس از مرگ ابو لهب بود . در دورهء جاهلى هم آب رسانى و ميزبانى و سرپرستى حاجيان بر عهدهء بنى هاشم بود . آنان بعدها همراه زنان و فرزندان خويش به مدينه هجرت كردند .\r\nعلى بن عيسى بن عبد الله از برادرش عباس نقل مىكند كه مىگفته است پير مردان قرشى مكه و كسان ديگرى غير از ايشان نقل مىكردند كه * عباس بن عبد المطلب و نوفل بن حارث هنگام جنگ خندق از مكه بيرون آمدند تا به حضور پيامبر برسند . ربيعة بن حارث بن عبد المطلب آن دو را تا ابواء [ 1 
  ] بدرقه كرد و چون خواست به مكه برگردد ، عمويش عباس و برادرش نوفل به دو گفتند : كجا به مركز شرك كه با رسول خدا جنگ مىكنند برمىگردى ، آنان پيامبر را تكذيب مىكنند و حال آنكه پيامبر نيرومند و شمار يارانش بسيار شده‌اند ، همراه ما بيا . ربيعه هم همراه ايشان رفت و هر سه در حالى كه مسلمان و مهاجر بودند به حضور پيامبر ( ص ) رسيدند .\r\nاسماعيل بن عبد الله بن ابى اويس مدنى از قول پدرش ، از عباس بن عبد الله بن معبد بن عباس نقل مىكند كه مىگفته است * عباس بن عبد المطلب و ابو هريره در كاروانى كه به آن كاروان ابى شمر مىگفتند بودند و روز فتح خيبر در جحفه فرود آمدند و به پيامبر ( ص ) خبر دادند كه آنان در جحفه‌اند و مىخواهند به حضور ايشان بيايند و پيامبر ( ص ) براى عباس و ابو هريره سهيم از غنايم خيبر پرداخت فرمودند .\r\nمحمد بن سعد مىگويد : اين سخن را به واقدى گفتم . گفت : اشتباه است ، هيچ يك از\r\n\r\n\r\n","description":"","footnote":"\r\n[ 1 
  ] . ابواء ، نام جايى در راه مكه و مدينه ، ميان آن و جحفه بيست و سه ميل است . اسپرنگر مىگويد : ابواء همان جايى است كه امروز به آن مستوره مىگويند . ر ك : دائرة المعارف الاسلاميه ، ج 1 ، ص 307 - م .\r\n","page_name":" 12 ","page_number":20},
  {"content":"\r\n\r\n( 1 ) اهل علم و روايت در اين شك ندارد كه هنگام فتح خيبر عباس در مكه بوده است و چون پيامبر ( ص ) خيبر را گشودند ، حجاج بن علاط سلمى به مكه آمد و به قريش اخبارى را كه آنها دوست مىداشتند و حقيقت نداشت گفت و اظهار داشت كه يهوديان خيبر بر پيامبر پيروز شده و گروهى از ياران رسول خدا كشته شده‌اند و قريش شاد شدند . عباس هم كه پنداشت اين خبر صحيح است ناراحت شد در خانهء خود را گشود و پسرش قثم را گرفت و بر سينهء خود نهاد و مىگفت :\r\n« اى قثم ، اى قثم اى كسى كه شبيه دارندهء كرامتى » . [ در چند صفحه قبل ملاحظه فرموديد كه گفت قثم شبيه پيامبر بوده است . 
  ] تا اينكه حجاج بن علاط به خانهء عباس آمد و به او از سلامتى پيامبر ( ص ) و فتح خيبر و اينكه خداوند اموال آن را به ايشان غنيمت داده است خبر داد و عباس سخت خشنود شد . جامهء خود را پوشيد و صبح زود وارد مسجد الحرام شد و طواف كرد و به قريش خبر داد كه حجاج خبر سلامتى پيامبر و فتح خيبر و غنيمتها را داده است و مشركان دل شكسته شدند و ايشان را خوش نيامد و دانستند كه حجاج به ايشان راست نگفته است . مسلمانانى كه در مكه بودند شاد شدند و به خانهء عباس آمدند و سلامتى پيامبر را به او شاد باش گفتند و عباس پس از اين به مدينه رفت و به پيامبر ( ص ) پيوست و رسول خدا ساليانه دويست خروار از محصول خيبر را براى او قرار دادند . عباس در فتح مكه همراه پيامبر ( ص ) بوده و سپس در جنگهاى حنين و طائف و تبوك هم همراه بوده است و در جنگ حنين كه مسلمانان نخست گريختند ، عباس همراه ديگر افراد خاندان پايدارى كردند . [ 1 
  ]\r\nاسماعيل بن عبد الله بن ابى اويس او عبد العزيز بن محمد ، از محمد بن عبد الله ، از عمويش ابن شهاب ، از كثير بن عباس بن عبد المطلب ، از پدرش نقل مىكند كه مىگفته است * در جنگ حنين همراه رسول خدا بودم . ابو سفيان پسر حارث بن عبد المطلب هم با من بود و ما از پيامبر ( ص ) جدا نمىشديم و آن حضرت سوار بر استرى سپيد بود كه فروة بن نفاثه جذامى تقديم كرده بود . چون مسلمانان و كافران روياروى شدند و مسلمانان روى به گريز نهادند ، رسول خدا ( ص ) استر خود را براى حمله به سوى كافران راند . من لگام را گرفته بودم و آن را مىكشيدم كه استر رم نكند و ابو سفيان بن حارث ركاب پيامبر ( ص ) را گرفته بود .\r\n\r\n\r\n","description":"","footnote":"\r\n[ 1 
  ] . در اين صورت روايت قبلى كه مربوط به جنگ خندق و پيش از خيبر است نيز نمىتواند درست باشد - م .\r\n","page_name":" 13 ","page_number":21},
  {"content":"\r\n\r\n( 1 ) پيامبر ( ص ) به من فرمودند : عباس ندا بده كه اى ياران بيعت شجره . عباس گويد : من مردى بلند آوايم و با تمام قدرت خود بانگ برداشتم كه ياران و اصحاب بيعت شجره كجاييد ؟ و به خدا سوگند همين كه ياران پيامبر صداى مرا شنيدند همگان همچون ماده گاوى كه به صداى گوساله‌اش به آن توجه مىكند بانگ برداشتند كه گوش به فرمانيم ، گوش به فرمان . و با كفار شروع به جنگ كردند . انصار نخست يك ديگر را با شعار اى گروه انصار ، اى گروه انصار فرا مىخواندند و سپس خاندان حارث بن خزرج يك ديگر را فرا مىخواندند و پيامبر ( ص ) همچنان كه سوار بر استر خود بود و براى جنگ با كافران خود را به هر سو مىكشاند ، فرمود : اكنون آتش و تنور جنگ تافته شد ، و سپس مشتى شن برگرفت و بر چهرهء كافران پاشاند و فرمود : سوگند به خداى محمد بايد بگريزيد و پراكنده شويد . عباس مىگويد : تا آن لحظه چون مىگريستم جنگ همچنان بر شدت و هيأت خود بود و به خدا سوگند همين كه پيامبر ( ص ) آن سنگ ريزه‌ها را بر روى ايشان پاشاند حدت و شدت كافران فرو نشست و كار پشت به ايشان كرد و خدايشان به هزيمت راند .\r\nعبد الوهاب بن عطاء از سعيد بن ابى عروبه ، از قتادة نقل مىكند كه مىگفته است * در جنگ حنين همين كه مردم نخست گريختند عباس كنار پيامبر ( ص ) بود و به او فرمودند :\r\nمردم را ندا بده ، و عباس مردى بلند آوا بود . پيامبر فرمودند : بگو اى گروه مهاجران ، اى گروه انصار و عباس شروع به صدا كردن خاندانهاى انصار كرد . پيامبر ( ص ) فرمودند : بگو اى ياران بيعت رضوان و درختى كه زير آن بيعت كرديد ، اى ياران سورهء بقره و همواره عباس جار مىزد تا آنكه مسلمانان همگان باز آمدند .\r\nزيد بن يحيى بن عبيد دمشقى مىگويد سعيد بن عبد العزيز ، از ابو عبد الله ايلى نقل مىكرد * در تبوك اسقف غزّه پيش پيامبر ( ص ) آمد و گفت : اى رسول خدا ، هاشم و عبد شمس كه هر دو بازرگان بودند ، در خانهء من درگذشتند و اين اموال ايشان است .\r\nپيامبر ( ص ) عباس را فراخواندند و فرمودند : اموال هاشم را ميان بزرگان خاندانش تقسيم كن ، و ابو سفيان بن حرب را فرا خواندند و فرمودند : اموال عبد شمس را ميان بزرگان خاندانش تقسيم كن .\r\nعلى بن عيسى بن عبد الله نوفلى از اسحاق بن فضل ، از سليمان بن عبد الله بن حارث بن نوفل نقل مىكند * چون عباس بن عبد المطلب و نوفل بن حارث به مدينه آمدند پيامبر ( ص ) ميان ايشان عقد برادرى بستند و به هر دو در يك محله زمينى براى احداث خانه دادند و\r\n\r\n","description":"","footnote":"","page_name":" 14 ","page_number":22},
  {"content":"\r\n\r\n( 1 ) ميان آن دو ديوارى بود و همسايه بودند . آن دو در دورهء جاهلى هم شريك در اموال يك ديگر و هم سخن و دوست بودند . زمين خانه‌اى كه پيامبر ( ص ) به نوفل داده بودند در محل ميدان قضا تا حدود مسجد پيامبر بوده و امروز در ميدان قضاست و رو به روى دار الاماره است كه به آن خانه مردان مىگويند . زمينى هم كه به عباس داده شده بود ، كنار آن و همان است كه در فاصلهء خانه مروان تا مسجد قرار گرفته و همان دار الاماره يا خانهء مروان است . همچنين زمين خانهء ديگرى را كه در محل بازار و معروف به جايگاه ابن عباس است به او دادند .\r\nاسباط بن محمد از هشام بن سعد ، از عبيد الله بن عباس نقل مىكند كه مىگفته است * عباس در خانهء خود ناودانى داشت كه بر مسير راه عمر بن خطاب بود . روز جمعه‌اى براى عباس دو جوجه كشته بودند و آب ريخته و آن را شسته بودند و آب آميخته با خون از ناودان فرو ريخت . اتفاق را عمر هم جامهء تميز پوشيده و عبور مىكرد و از آن آب بر او ريخت و عمر دستور داد آن ناودان را كندند و برگشت و آن لباس را بيرون آورد و لباسى ديگر پوشيد و آمد و با مردم نماز جمعه گزارد . عباس پيش او آمد و گفت : به خدا سوگند آن ناودان را پيامبر ( ص ) همان جا نهاده بودند . عمر به عباس گفت : و من از تو به جد مىخواهم كه بر پشت من سوار شوى و آن را همان جا نصب كنى كه رسول خدا نصب فرموده بودند و عباس چنان كرد .\r\nمحمد بن ربيعه كلابى و عبيد الله بن موسى عبسى هر دو گفتند موسى بن عبيدة ، از يعقوب بن زيد نقل مىكند * عمر بن خطاب روز جمعه براى نماز بيرون آمد و از ناودان خانهء عباس چند قطره آب بر لباس او چكيد ، عمر دستور داد آن ناودان را كه در راه او بود بردارند و كندند . عباس به او گفت : ناودان مرا كندى و حال آنكه به خدا سوگند آن را رسول خدا ( ص ) همان جا نهاده بود و به دست خويش آن را نصب فرموده بود . عمر گفت :\r\nاكنون براى نصب آن نردبانى جز من نخواهى داشت و كسى جز خودت و به دست خودت آن را نصب نخواهد كرد . گويد : عمر ، عباس را بر دوش خود گرفت و عباس پاهاى خود را بر شانه‌هاى عمر نهاد و ناودان را آن جا كه بود نصب كرد .\r\nيزيد بن هارون از ابو اميّة بن يعلى ، از سالم پدر نضر نقل مىكند كه مىگفته است * چون به روزگار عمر شمار مسلمانان بسيار و مسجد بر ايشان تنگ شد ، عمر خانه‌هاى اطراف مسجد جز خانهء عباس و حجره‌هاى همسران پيامبر ( ص ) را خريد . آن گاه عمر به\r\n\r\n","description":"","footnote":"","page_name":" 15 ","page_number":23},
  {"content":"\r\n\r\n( 1 ) عباس گفت : اى ابو الفضل مسجد مسلمانان براى ايشان تن و كوچك شده است ، من خانه‌هاى اطراف آن را خريدم كه مسجد مسلمانان را توسعه دهم غير از خانهء تو و حجره‌هاى همسران پيامبر ( ص ) ، در مورد حجره‌هاى ايشان چاره‌اى ندارم و مرا بر آن راهى نيست ، اما تو خانه‌ات را به من به فروش و بهاى آن از بيت المال مسلمانان پرداخت خواهد شد ، تا آنكه خانه‌ات را ضميمه مسجد كنم و مسجد مسلمانان گسترش و توسعه يابد .\r\nعباس گفت : هرگز چنين كارى را نخواهم كرد . عمر به او گفت : يكى از سه پيشنهاد مرا بپذير ، نخست اينكه آن را به هر قيمتى كه مىگويى به من به فروش و بهاى آن از بيت المال پرداخت خواهد شد ، يا آنكه قطعه زمينى از هر جاى مدينه كه بخواهى به تو مىدهم و آن را براى تو به هزينه بيت المال مسلمانان مىسازم ، يا آنكه خانه‌ات را در راه خدا به مسلمانان ببخش كه آن را ضميمه مسجد كنيم . عباس گفت : نه و هيچ كدام از سه پيشنهادت را نمىپذيرم . عمر گفت : در اين مورد هر كس را مىخواهى حكم قرار بده . گفت : ابىّ بن كعب . هر دو پيش ابىّ بن كعب رفتند و داستان را براى او گفتند . ابىّ گفت : اگر بخواهيد براى شما دو تن حديثى را كه از پيامبر ( ص ) شنيده‌ام بگويم ؟ گفتند : بگو . گفت : از پيامبر ( ص ) شنيدم مىفرمود كه خداوند متعال به داود وحى فرمود براى من خانه‌اى بساز كه در آن مرا ياد كنند . داود نقشه و محل بيت المقدس ( مسجد الاقصى ) را تعيين كرد و قضا را خانهء مردى از بنى اسرائيل در محدودهء آن قرار گرفت . داود از آن مرد خواست كه خانه را به او بفروشد و او خوددارى كرد . داود با خود گفت : خانه را با زور از او خواهم گرفت . خداوندش وحى فرمود كه اى داود دستور دامت كه براى من خانه‌اى بسازى كه در آن ياد كرده شوم ، اكنون اراده كرده‌اى در خانهء من زمين غصبى داخل كنى ، و حال آنكه غصب شايسته و سزاوار من نيست و عقوبت تو اين خواهد بود كه موفق به ساختن آن نمىشوى . داود عرضه داشت : پروردگارا آيا فرزندانم موفق مىشوند ؟ حق تعالى فرمود : آرى يكى از پسرانت موفق مىشود . عمر يقهء جامهء ابى بن كعب را گرفت و گفت : مسأله‌اى را پيش تو طرح كردم و تو مسألهء دشوارترى را طرح كردى و بايد از عهدهء اثبات آنچه گفتى برآيى . او را با خود به مسجد آورد و كنار گروهى از ياران پيامبر ( ص ) كه ابو ذر هم ميان ايشان بود نگه داشت و گفت : شما را به خدا سوگند مىدهم هر مردى كه از پيامبر ( ص ) موضوع بيت المقدس را كه خداوند به داود دستور فرموده شنيده است ، بگويد . ابو ذر گفت : من آن را از پيامبر شنيدم و دو تن ديگر هم گفتند از پيامبر شنيده‌ايم . در اين هنگام عمر ، ابىّ بن كعب را رها كرد و او رو به عمر كرد و\r\n\r\n","description":"","footnote":"","page_name":" 16 ","page_number":24},
  {"content":"\r\n\r\n( 1 ) گفت : اى عمر آيا به من در مورد جعل حديث پيامبر تهمت مىزنى ؟ عمر گفت : اى ابو منذر نه به خدا سوگند تو را متهم نمىسازم ، ولى خوش نمىداشتم و ظاهراً نمىتوانستم باور كنم كه اين حديث نبوى باشد .\r\nدر اين هنگام عمر به عباس گفت : برو كه متعرض تو و خانه‌ات نمىشوم . عباس گفت :\r\nاكنون كه چنين كردى من هم خانه‌ام را به مسلمانان بخشيدم . آن را ضميمه مسجد كن ولى اگر مىخواستى با من مخاصمه و دشمنى كنى نه . گويد : عمر زمين خانهء امروزى عباس را براى او تعيين كرد و آن را از درآمد بيت المال مسلمانان بنا كرد .\r\nسليمان بن حرب و عارم بن فضل از حماد بن سلمة ، از على بن زيد ، از يوسف بن مهران ، از ابن عباس نقل مىكند كه مىگفته است * عباس خانه‌اى كنار مسجد مدينه داشت .\r\nعمر گفت : اين خانه را به من ببخش يا به فروش تا آن را ضميمه مسجد كنم . عباس نپذيرفت .\r\nعمر گفت : مردى از ياران رسول خدا را ميان من و خود حكم قرار بده و به حكم ابى بن كعب راضى شدند . ابىّ به زيان عمر حكم كرد و عمر گفت : ميان ياران پيامبر نسبت به من هيچ كس گستاخ‌تر از ابىّ نيست . ابى گفت : آيا براى تو خير خواهى نكنم ؟ مگر داستان آن زن را نمىدانى كه چون داود مىخواست بيت المقدس را بسازد ، خانهء زنى را بدون رضايت و اذن او ضميمهء زمين آن كرد و چون ديوارها به قامت مردى رسيد توفيق بناى آن از داود سلب شد . داود عرض كرد : پروردگارا اكنون كه توفيق آن را از من سلب فرمودى ، فرزندانم پس از من اين توفيق را داشته باشند . پس از آن عباس به عمر گفت : آيا به نفع من حكم شد ؟\r\nگفت : آرى . عباس گفت : اكنون آن خانه از توست و من آن را براى خداوند قرار دادم .\r\nمحمد بن حرب مكى از سفيان بن عيينه ، از عمرو بن دينار ، از ابو جعفر محمد بن على ( ع ) نقل مىكند * عباس پيش عمر آمد و گفت : پيامبر ( ص ) بحرين را در اقطاع من قرار داده‌اند . عمر گفت : اين موضوع را چه كسى مىداند ؟ عباس گفت : مغيرة بن شعبه و او را آورد و گواهى داد . ولى عمر شهادت مغيره را نپذيرفت و آن را براى عباس قبول نكرد .\r\nعباس با عمر تندخويى و درشتى كرد و عمر به عبد الله پسر عباس گفت : اى عبد الله دست پدرت را بگير . [ او را از اين كار بازدار . 
  ] سفيان در مورد روايت بالا از كس ديگرى غير از عمرو بن دينار نقل مىكند كه عمر به عباس گفت : اى ابو الفضل به خدا سوگند من از مسلمانى تو بيشتر از آن خشنود شدم كه پدرم خطاب مسلمان مىشد و تسليم فرمان پيامبر مىگرديد .\r\nاسماعيل بن عبد الله بن ابى اويس از محمد بن طلحة بن عبد الرحمن بن طلحة بن\r\n\r\n","description":"","footnote":"","page_name":" 17 ","page_number":25},
  {"content":"\r\n\r\n( 1 ) عبد الله بن عثمان بن عبيد الله قرشى تيمى ، از اسحاق بن ابراهيم بن عبد الله بن حارثة بن نعمان ، از پدرش ، از عبد الله بن حارثه نقل مىكند كه مىگفته است * چون صفوان بن امية بن خلف جمحى به مدينه آمد ، پيامبر ( ص ) به او فرمودند : اى ابا وهب به خانهء چه كسى وارد شده‌اى ؟\r\nگفت : به خانهء عباس بن عبد المطلب . فرمودند : به خانهء كسى از قريش وارد شده‌اى كه قريش را از همگان بيشتر دوست مىدارد .\r\nهمان راوى از عبد العزيز بن محمد ، از يزيد بن عبد الله ، از هند دختر حارث ، از ام الفضل همسر عباس نقل مىكند كه مىگفته است * پيامبر ( ص ) به خانهء ايشان آمده‌اند و عباس بيمار و دردمند بوده و در محضر رسول خدا آرزوى مرگ كرده است ، و پيامبر ( ص ) به او فرموده‌اند : اى عمو تقاضاى مرگ مكن كه اگر نيكوكار باشى چون مرگت به تأخير افتد بر نيكى خود مىافزايى و براى تو بهتر خواهد بود ، و اگر گناهكار باشى در صورتى كه مرگت به تأخير افتد ، فرصت معذرت خواهى و پوزش از گناهت خواهى داشت و مرگ را آرزو مكن .\r\nمالك بن اسماعيل نهدى از كامل ، از حبيب ، يعنى پسر ابى ثابت نقل مىكند كه مىگفته است * گوش عباس از همهء مردم به آسمان نزديكتر بود . [ كنايه از بزرگى و برآمدگى گوش بيرونى است . 
  ]\r\nعبد الله بن نمير از اسرائيل ، از عبد الاعلى ، از سعيد بن جبير ، از ابن عباس نقل مىكند كه مىگفته است * ميان عباس و گروهى از مردم كدورت خاطرى بود . پيامبر ( ص ) فرمودند :\r\nهمانا عباس از من و من از عباسم .\r\nعبيد الله بن موسى عبسى و محمد بن كثير از اسرائيل ، از عبد الاعلى نقل مىكنند كه از سعيد بن جبير شنيده كه مىگفته است ابن عباس برايم نقل كرد * مردى به يكى از نياكان عباس كه در دورهء جاهلى مىزيسته است ، دشنام داده و عباس به صورت آن مرد سيلى زده است . قوم آن مرد جمع شده‌اند و گفته‌اند به خدا قسم كه به عباس همان‌گونه سيلى خواهيم زد ، و سلاح پوشيده‌اند و چون خبر به پيامبر ( ص ) رسيد ، آمدند و به منبر رفتند و نخست نيايش و ستايش خدا را به جا آوردند و سپس فرمودند : اى مردم چه كسى را در محضر خداوند از همه گرامىتر مىدانيد ؟ گفتند : شما را . فرمود : عباس از من است و من از عباسم .\r\nمردگان ما را دشنام مدهيد كه موجب آزار زندگان ما شويد . آن قوم آمدند و گفتند : اى رسول خدا از غضب شما به خدا پناه مىبريم و براى ما طلب آمرزش فرماى .\r\nعبد الوهاب بن عطاء از اسرائيل ، از عبد الاعلى ، از سعيد بن جبير ، از ابن عباس نقل\r\n\r\n","description":"","footnote":"","page_name":" 18 ","page_number":26},
  {"content":"\r\n\r\n( 1 ) مىكند كه مىگفته است * پيامبر ( ص ) به منبر رفتند و پس از نيايش و ستايش خداوند فرمودند : اى مردم چه كسى از اهل زمين در محضر الهى گرامىتر است ؟ گفتند : شما .\r\nفرمودند : عباس از من و من از عباسم ، عباس را ميازاريد كه مرا آزرده‌ايد ، و فرمودند :\r\nهر كس به عباس دشنام دهد مرا دشنام داده است .\r\nيزيد بن هارون از داود بن ابى هند ، از عباس بن عبد الرحمن نقل مىكند * مردى از مهاجران عباس بن عبد المطلب را ديد و به او گفت : اى ابو الفضل آيا مىدانى و اعتقاد دارى كه خداوند عبد المطلب و غيطلة زن كاهنه بنى سهم را در جهنم با يك ديگر جمع خواهد فرمود ؟ عباس از او گذشت كرد و پاسخى نداد . آن مرد مهاجر بار ديگر عباس را ديد و همان سخن را گفت ، باز هم عباس گذشت و سكوت كرد . آن مرد براى سومين بار كه عباس را ديد ، همان سخن را تكرار كرد . عباس دست برآورد و چنان سيلى به او زد كه بينى او درم شكست . آن مرد به همان حال به حضور پيامبر ( ص ) رفت و چون حضرت او را ديدند ، پرسيدند چه خبر است ؟ گفت : عباس . پيامبر ( ص ) به عباس پيام دادند به حضورشان آمد .\r\nپرسيدند از اين مرد مهاجر چه مىخواسته‌اى و اين چه كارى است كه نسبت به او كرده‌اى ؟\r\nعباس گفت : اى رسول خدا من مىدانم كه عبد المطلب در دوزخ است ، ولى اين مرد چون مرا مىديد مىگفت : اى ابو الفضل آيا اعتقاد دارى كه عبد المطلب بن هاشم و غيطلة كاهنه بنى سهم را خداوند با يك ديگر در دوزخ انداخته است ؟ و من چند بار از او گذشت كردم و به خدا سوگند اين بار نتوانستم خوددارى كنم و منظور او عبد المطلب نيست ، بلكه مقصودش آزار من است . پيامبر ( ص ) فرمودند : چرا بايد كسى از شما برادر خود را در كارى كه بر حق و درست هم باشد برنجاند ؟\r\nقبيصة بن عقبه از سفيان ، از موسى بن ابى عايشه ، از عبد الله بن ابى رزين ، از پدرش ، از على ( ع ) نقل مىكند كه مىفرموده است * به عباس گفتم : از پيامبر ( ص ) پرده‌دارى خانهء كعبه را براى ما بخواه و او از پيامبر چنان استدعايى كرد . فرمودند : بهترين چيز براى شما سقايت و آب رسانى است كه آن را به شمار وامىگذارم و بر اين كار خرده و خشم مگيريد .\r\nانس بن عياض ليثى و عبد الله بن نمير همدانى از عبيد الله بن عمر ، از نافع ، از ابن عمر نقل مىكنند * عباس بن عبد المطلب از پيامبر ( ص ) اجازه خواست كه شبهايى را كه حاجيان در منى هستند او براى عهده‌دارى سقايت و آب رسانى در مكه بماند و آن جا باشد و پيامبر ( ص ) اجازه فرمودندش .\r\n\r\n","description":"","footnote":"","page_name":" 19 ","page_number":27},
  {"content":"\r\n\r\n( 1 ) محمد بن فضيل از غزوان ، از ليث ، از مجاهدت نقل مىكند كه مىگفته است * پيامبر ( ص ) در حالى كه سوار بر ناقهء خود بودند طواف كردند و چوبدستى در دست داشتند كه هر گاه كنار حجر الاسود مىرسيدند با آن حجر را استلام مىفرمودند . آن گاه كنار ظرفهاى آب آمدند كه آب بنوشند ، عباس گفت : اى رسول خدا آيا براى شما آبى كه دست نخورده باشد بياوريم ؟ فرمودند : آرى و آوردند و نوشيدند . آن گاه كنار چاه زمزم آمدند و فرمودند : براى من يك سطل آب از چاه بالا بكشيد . چنان كردند و رسول خدا مقدارى از آن آب را مضمضه فرمودند و در سطل ريختند و فرمودند : اين آب را در چاه بريزيد . آن گاه فرمودند : شما عهده‌دار كارى شايسته‌ايد ، و سپس فرمودند : اگر نه اين است كه ممكن است با شما در اين باره بگو مگو كنند ، شخصاً پياده مىشدم و همراه شما از چاه آب بيرون مىكشيدم .\r\nفضل بن دكين از مندل بن على ، از حسين بن عبد الله بن عبيد الله بن عباس ، از جعفر بن تمّام نقل مىكند كه مىگفته است * مردى پيش ابن عباس آمد و گفت : اين آب مخلوط با كشمش و مويز كه به مردم مىنوشانيد ، آيا سنتى است كه از آن پيروى مىكنيد يا آنكه اين كار را از پذيرايى با شير و عسل بر خود آسان‌تر و سبك‌تر مىبينيد ؟ ابن عباس گفت :\r\nپيامبر ( ص ) پيش عباس كه مشغول آب دادن به مردم بود آمدند و فرمودند : به من هم آب بده . عباس كاسه‌هايى از همين آب مخلوط با كشمش و مويز پيش آورد . پيامبر ( ص ) كاسه‌اى برداشتند و نوشيدند و فرمودند : بسيار خوب است همين گونه بسازيد . ابن عباس مىگويد : اگر به جاى آن شير و عسل باشد هرگز نمىتواند جاى گفتار رسول خدا را بگيرد كه فرموده‌اند بسيار خوب است همين گونه انجام دهيد .\r\nمحمد بن فضيل از غزوان ، از حجاج ، از حكم ، از مجاهد نقل مىكند كه مىگفته است * از آبى كه خاندان عباس مىدهند بياشاميد كه از سنت حج است .\r\nسعيد بن منصور از اسماعيل بن زكرياى اسدى ، از حجاج بن دينار ، از حكم ، از حجيّة بن عدى ، از على بن ابى طالب ( ع ) نقل مىكند * عباس بن عبد المطلب از پيامبر ( ص ) پرسيد كه آيا مىتواند زكات خويش را پيش از موقع آن بپردازد ؟ و پيامبر ( ص ) در اين مورد به او اجازه فرمودند .\r\nيزيد بن هارون از حجاج ، از حكم بن عتيبة نقل مىكند * پيامبر ( ص ) عمر را براى جمع كردن زكات گسيل فرمود . عمر پيش عباس آمد و زكات مال او را خواست ، عباس\r\n\r\n","description":"","footnote":"","page_name":" 20 ","page_number":28},
  {"content":"\r\n\r\n( 1 ) گفت : زكات دو سال خود را به پيامبر ( ص ) پيش پرداخت كرده‌ام . عمر موضوع را به عرض پيامبر رساند و آن حضرت فرمودند : آرى عمويم راست مىگويد ، ما زكات دو سال او را از پيش دريافت كرده‌ايم .\r\nفضل بن دكين گويد ابو اسرائيل ، از حكم نقل مىكرد كه * پيامبر ( ص ) عمر را براى جمع كردن زكات گسيل فرمودند . او پيش عباس آمد و از او زكات مطالبه كرد . عباس به او درشتى كرد . او پيش على ( ع ) آمد و به وسيلهء او از پيامبر ( ص ) يارى خواست . پيامبر به عمر فرمودند : دستهاى تو كم بركت باد [ خداوند به دستهايت بركت دهاد [ 1 
  ] 
  ] مگر نمىدانى عموى انسان برادر و همتاى پدر اوست ؟ عباس زكات امسال خود را پيشاپيش با ما پرداخته است .\r\nعفان بن مسلم از حمّاد بن سلمة ، از ثابت ، از ابو عثمان نهدى نقل مىكند * پيامبر ( ص ) به عباس فرمودند : بيا اينجا بنشين كه تو همتا و برادر منى .\r\nمحمد بن حميد از معمر ، از قتاده نقل مىكند * بين عمر بن خطاب و عباس بگو مگويى بود و عباس از اندازه فزون گفت . عمر پيش پيامبر ( ص ) آمد و گفت : آيا مىبينيد كه عباس به من چنين و چنان مىكند ؟ مىخواستم پاسخش دهم منزلت او را پيش شما به ياد آوردم و از او دست برداشتم . پيامبر فرمودند : خدايت رحمت كناد . عموى انسان همتا و برادر پدر اوست .\r\nعبد الوهاب بن عطاء از شعبه ، از عمارة بن ابى حفصه ، از ابى مجلز نقل مىكند * پيامبر ( ص ) فرمودند : عباس همتا و برادر پدر من است ، هر كس او را بيازارد چنان است كه مرا آزرده است .\r\nعبد الله بن جعفر رقّى از ابو المليح ، از عبد الله وراق نقل مىكند * پيامبر فرمودند :\r\nعباس جسد مرا غسل ندهد كه او همچون پدر من است و پدر بر بدن برهنهء پسرش نبايد بنگرد .\r\nقبيصة بن عقبه از سفيان ، از موسى ، از ابى عايشه ، از عبد الله بن ابى رزين ، از ابى رزين ، از على عليه السّلام نقل مىكند كه فرموده است * به عباس گفتم : از پيامبر بخواه كه تو را براى جمع‌آورى زكات بگمارند و او خواست . پيامبر ( ص ) فرمودند : تو را بر چيزى كه آب شستشوى گناهان مردم است نمىگمارم .\r\n\r\n\r\n","description":"","footnote":"\r\n[ 1 
  ] . عبارت عربى « تربت يداك » است و اين عبارت هم براى مدح و تعجب و هم براى نكوهش به كار مىرود ، گرچه قرينه موجود است كه براى ستايش نيست ، ولى خواستم هر دو معنى شده باشد - م .\r\n","page_name":" 21 ","page_number":29},
  {"content":"\r\n\r\n( 1 ) محمد بن عبد الله اسدى و قبيصة بن عقبه هر دو از سفيان ، از محمد بن منكدر نقل مىكنند * عباس به پيامبر عرض كرد : اى رسول خدا آيا مرا به اميرى جايى نمىگماريد ؟\r\nفرمودند : نفسى كه آن را نجات دهى بهتر از امارتى است كه آن را حفظ نكنى . ابو سفيان حميرى واسطى كفشدوز هم از ضحاك بن حمزه نظير همين را نقل كرده است .\r\nعفان بن مسلم از حماد بن سلمه ، از شعيب بن حبحاب ، از ابو العالية نقل مىكند كه مىگفته است * عباس براى خود حجره‌اى ساخت . پيامبر فرمودند : ويرانش كن . گفت :\r\nاجازه مىفرماييد معادل ارزش آن را در راه خدا بدهم ؟ فرمودند : ويرانش كن .\r\nمحمد بن عبد الله انصارى و عبد الله بن بكر سهمى از ابو يونس حاتم بن ابى صغيره قشيرى ، از قول مردى از خاندان عبد المطلب نقل مىكردند كه مىگفته است * على بن عبد الله بن عباس پيش ما آمد و گفت : پدرم از قول پدرش عباس نقل مىكرد كه به حضور پيامبر ( ص ) رفته و گفته است اى رسول خدا من عموى توام ، سال من افزون و مرگم نزديك شده است چيزى به من بياموز كه خداوند در قبال آن بهره‌اى به من عنايت فرمايد . فرمودند :\r\nاى عباس تو عموى منى ، ولى من نمىتوانم در قبال امر خداوند و وظايف تو براى تو كارى كنم و چاره‌اى بسازم . ولى از پروردگار خود تقاضاى عفو و عافيت كن .\r\nعارم بن فضل از حماد بن زيد ، از ايوب نقل مىكند * عباس گفت : اى رسول خدا به من دعايى بياموز و از خدا چه بخواهم ، فرمودند : از خداوند عفو و عافيت بخواه .\r\nواقدى از عبد الله بن جعفر زهرى ، از عثمان بن محمد اخنسى و اسماعيل بن محمد بن سعد بن ابى وقاص نقل مىكند كه هر دو مىگفته‌اند * به هر كس از مردم كه برخورديم عباس بن عبد المطلب را از لحاظ عقل در دورهء جاهلى و اسلام بر همگان ترجيح مىداد .\r\nعثمان بن يمان بن هارون مكّى از ابو بكر بن ابى عون ، از عبد الله بن عيسى بن عبد الرحمن بن ابى ليلى ، از جدش نقل مىكند * در كوفه شنيدم على ( ع ) دو بار پياپى فرمود :\r\nاى كاش از عباس اطاعت مىكردم . گويد : عباس به على ( ع ) گفته بود بيا پيش رسول خدا برويم كه اگر خلافت از ماست معلوم شود و گر نه در مورد ما به مردم سفارش فرمايد . به حضور پيامبر رفتند و شنيدند در حالى هستند كه مىفرمايند خداوند يهود را لعنت كناد كه گورهاى پيامبران خود را سجده‌گاه خويش قرار دادند و از محضر آن حضرت برگشتند و چيزى نگفتند .\r\nمحمد بن عبد الله انصارى از قول پدرش ، از ثمامة بن عبد الله ، از انس بن مالك نقل\r\n\r\n","description":"","footnote":"","page_name":" 22 ","page_number":30},
  {"content":"\r\n\r\n( 1 ) مىكند كه مىگفته است * به روزگار حكومت عمر هر گاه گرفتار قحطى و بىبارانى مىشديم عمر با عباس بيرون مىآمد و به وسيلهء او طلب باران مىكرد و عمر مىگفت : پروردگارا در گذشته هر گاه خشكسالى بود به وجود مقدس پيامبرت به تو توسل مىجستيم و براى ما باران نازل مىفرمودى ، اكنون با عموى پيامبر خود به تو متوسل شده‌ايم ، خدايا ما را سيراب فرماى .\r\nعبد الوهاب بن عطاء از عمرو بن ابى مقدام ، از يحيى بن مقلة ، از پدرش ، از موسى بن عمر نقل مىكند كه مىگفته است * مردم گرفتار خشكسالى شدند . عمر بن خطاب براى طلب باران بيرون آمد ، دست عباس را گرفت و روى به قبله ايستاد و گفت : پروردگارا اين عموى پيامبرت ( ص ) است ، آمده‌ايم و با او به تو توسل مىجوييم براى ما باران فرو فرست . گويد ، هنوز برنگشته بودند كه براى ايشان باران آمد .\r\nواقدى از عبد الله بن محمد بن عمر بن حاطب ، از يحيى بن عبد الرحمن بن حاطب ، از پدرش نقل مىكند كه مىگفته است * عمر را ديدم كه دست عباس را گرفت و برخاست و گفت : خدايا ما عموى پيامبرت را كه سلام و درود خداوند بر او باد ، به پيشگاهت شفيع آورده‌ايم .\r\nواقدى از داود بن عبد الرحمن ، از محمد بن عثمان ، از ابن ابى نجيح نقل مىكند * عمر بن خطاب براى عباس در ديوان بيت المال هفت هزار درم مقررى ساليانه معين كرد .\r\nواقدى مىگويد : برخى هم گفته‌اند براى او به مناسبت خويشاوندى نزديك‌اش با پيامبر ( ص ) همان پنج هزار درمى را معين كرد كه براى شركت كنندگان در جنگ بدر مقرر ساخته بود و هيچ كس جز همسران رسول خدا ( ص ) را بر اهل بدر ترجيح نداد .\r\nيزيد بن هارون و عفان بن مسلم و سليمان بن حرب همگى از حماد بن سلمه ، از على بن زيد ، از حسن بصرى ، از احنف بن قيس نقل مىكنند كه مىگفته است از عمر شنيدم كه مىگفت * قريش سران و سالارهاى مردم‌اند كسى از ايشان از درى وارد نمىشود مگر اينكه مردم يا گروهى از مردم با او وارد مىشوند [ هر كارى را شروع كند با او شروع مىكنند . 
  ] ، و من نمىدانستم معنى سخن او چيست ، تا آنكه او را ضربت زدند و چون محتضر شد دستور داد صهيب سه روز با مردم نماز گزارد و دستور داد براى مردم سفره و غذا آماده دارند و آنان را اطعام كنند تا آنكه كسى را به خلافت برگزينند . گويد ، چون از دفن جنازهء او برگشتند و سفره نهادند و مردم از اندوهى كه داشتند دست به سوى سفره و خوراك دراز\r\n\r\n","description":"","footnote":"","page_name":" 23 ","page_number":31},
  {"content":"\r\n\r\n( 1 ) نكردند . عباس بن عبد المطلب گفت : اى مردم رسول خدا ( ص ) رحلت فرمودند و ما پس از آن حضرت خورديم و آشاميديم ، ابو بكر مرد و پس از او خورديم و آشاميديم . و از مرگ چاره نيست . از اين خوراك بخوريد و عباس دست دراز كرد و خورد و مردم دست دراز كردند و خوردند و آن گاه معنى سخن عمر را فهميدم كه مىگفت قريش سران مردم‌اند .\r\nمعلى بن اسد از وهيب ، از داود بن ابى هند ، از عامر نقل مىكند * عباس در كارى نسبت به عمر اصرار و پافشارى كرد و به عمر گفت : اى امير مؤمنان اگر عموى موسى ( ع ) پيش تو بيايد نسبت به او چه مىكنى ؟ گفت : به خدا سوگند نسبت به او نيكى خواهم كرد .\r\nعباس گفت : من عموى محمد پيامبر ( ص ) هستم . عمر گفت : ابى ابو الفضل نظر تو چيست ؟ و حال آنكه سوگند به خدا پدر تو در نظر من محبوب‌تر از پدرم خودم هست ، و به خدا مىدانم كه او در نظر رسول خدا محبوب‌تر از پدر من بوده است و به همين جهت است كه محبت رسول خدا را بر محبت خود برمىگزينم و ترجيح مىدهم .\r\nعارم بن فضل از حماد بن سلمه ، از على بن زيد ، از حسن بصرى نقل مىكند * يك بار پس از اينكه عمر بيت المال را ميان مردم بخش كرد ، چيزى از آن باقى ماند . عباس به عمرو مردم گفت : اگر عموى موسى ( ع ) ميان شما بود آيا او را گرامى مىداشتيد ؟ گفتند : آرى عباس گفت : من به گرامىداشت سزاوارترم زيرا كه عموى پيامبرتانم . عمر با مردم در اين باره گفتگو كرد و بقيه‌اى كه مانده بود به او پرداختند .\r\nفضل بن دكين از زهير بن معاويه ، از ليث ، از مجاهد ، از على بن عبد الله بن عباس نقل مىكند كه مىگفته است * عباس به هنگام مرگ خود هفتاد برده آزاد كرد .\r\nواقدى از خالد بن قاسم بياضى ، از شعبه آزاد كردهء ابن عباس نقل مىكند كه ابن عباس مىگفته است * عباس تا هنگام مرگ كشيده قامت بود . [ پشتش خميده نشده بود . 
  ] و مىگفت هنگامى كه عبد المطلب درگذشت از من راست‌قامت‌تر بود . عباس روز جمعه چهاردهم رجب سال سى و دوم هجرت به روزگار حكومت عثمان بن عفان در سن هشتاد و هشت سالگى درگذشت و او را در بقيع در مقبرهء خاندان هاشم دفن كردند . خالد بن قاسم مىگويد : على بن عبد الله بن عباس را هم راست قامت و خوش اندام ديدم و با آنكه پير سالخورده‌اى بود ، خميدگى در قامت نداشت .\r\nواقدى از ابن ابى حبيبه ، از داود بن حصين ، از عكرمه ، از ابن عباس نقل مىكند كه مىگفته است * عباس پيش از آنكه پيامبر ( ص ) به مدينه هجرت فرمايند ، مسلمان شده بود .\r\n\r\n","description":"","footnote":"","page_name":" 24 ","page_number":32},
  {"content":"\r\n\r\n( 1 ) واقدى از ابن ابى سبرة ، از حسين بن عبد الله ، از عكرمه ، از ابن عباس نقل مىكند كه مىگفته است * عباس در مكه پيش از جنگ بدر مسلمان شد . ام الفضل همسرش هم همان هنگام مسلمان شد و مقيم مكه بود و تمام اخبار را براى پيامبر ( ص ) مىنوشت و گزارش مىداد . او در مكه مايهء تقويت و يار و ياور مسلمانان بود و ايشان در كارهاى خود به او مراجعه مىكردند . عباس از پيامبر كسب اجازه كرد كه حضور ايشان برود و پيامبر برايش مرقوم فرمودند كه بودن تو در مكه بهتر است و او به فرمان رسول خدا مقيم مكه بود .\r\nواقدى از على بن على ، از سالم آزاد كردهء ابو جعفر محمد بن على ، از قول ايشان نقل مىكند * پيامبر ( ص ) روزى در جلسه‌اى در مدينه ضمن گفتگو دربارهء بيعت عقبه فرمودند :\r\nدر آن شب من به عمويم عباس مويّد شدم كه او تعهداتى از انصار مىگرفت و در قبال آن تعهداتى مىكرد .\r\nواقدى از عبد العزيز بن محمد ، از عباس بن عبد الله بن معبد نقل مىكند * چون عمر بن خطاب ديوان پرداخت مقررى مسلمانان را مدون ساخت ، نخست اسامى خاندان هاشم را نوشت و نخستين نام از بنى هاشم نام عباس بود و اين ترتيب همين گونه در تمام مدت حكومت عمر و عثمان رعايت مىشد .\r\nواقدى از موسى بن محمد بن ابراهيم ، از عباس بن عبد الله بن معبد ، از ابن عباس نقل مىكند كه مىگفته است * در دورهء جاهلى هم عباس سرپرست بنى هاشم بود .\r\nواقدى از يحيى بن علاء ، از عبد المجيد بن سهيل ، از نملة بن ابى نمله ، از پدرش نقل مىكند * چون عباس بن عبد المطلب درگذشت ، بنى هاشم مؤذن و بانگ زنى را فرستادند كه براى مردم مناطق بالاى مدينه جار بزند كه خداوند رحمت كناد هر كه را به تشييع جنازهء عباس بن عبد المطلب بيايد . گويد ، مردم جمع شدند و از آن مناطق آمدند .\r\nواقدى از ابن ابى سبرة ، از سعيد بن عبد الرحمن بن رقيش ، از عبد الرحمن بن يزيد بن حارثه نقل مىكند * در منطقهء قبا نخست جارزنى در حالى كه سوار بر خرى بود آمد و خبر درگذشت عباس را براى ما گفت . پس از او جارزن ديگرى هم آمد و او هم بر خر سوار بود .\r\nگفتم : آنكه اول آمد كه بود ؟ گفتند : اولى از وابستگان بنى هاشم و دومى فرستادهء عثمان بود .\r\nاو به تمام دهكده‌هايى كه انصار در آنها سكونت داشتند رفت و خبر داد تا به محلهء بنى حارثه و اطراف آن رسيد و مردم جمع شدند . زنها هم آمدند و چون پيكر عباس را در جايى كه جنازه‌ها را مىگذاشتند آوردند ، به واسطهء ازدحام مردم جا تنگ بود ، ناچار\r\n\r\n","description":"","footnote":"","page_name":" 25 ","page_number":33},
  {"content":"\r\n\r\n( 1 ) جنازه را به بقيع بردند . آن روز كه ما بر جنازهء عباس در بقيع نماز گزارديم ، هرگز جمعيتى آن چنان نديده بودم و هيچ كس از مردم نمىتوانستند به تابوت نزديك شوند . حتى بنى هاشم هم از آن جدا مانده بودند و چون كنار گور بسيار ازدحام شد خودم ديدم كه عثمان به گوشه‌اى رفت و پاسبانان را فرستاد تا مردم را كنار بزنند و براى بنى هاشم راه بگشايند و جنازه تسليم بنى هاشم شد و آنان وارد گور او شدند و جسدش را در گور نهادند . بر سرير او برد سياه رنگى ديدم كه از شدت ازدحام مردم قطعه قطعه شده بود .\r\nواقدى از عبيدة دختر نابل ، از عايشه دختر سعد نقل مىكند كه مىگفته است * ما در كوشك خود در ده ميلى مدينه بوديم كه فرستادهء عثمان آمد و گفت عباس درگذشته است .\r\nپدرم سعد و سعيد بن زيد بن عمرو بن نفيل و ابو هريره حركت كردند . عايشه مىگفته است ، پدرم روز بعد برگشت و گفت : از بسيارى مردم نتوانستيم به جنازه نزديك شويم و ما را كنار زدند و حال آنكه دوست مىداشتم تابوت او را بر دوش بكشم .\r\nواقدى از يعقوب بن محمد ، از محمد بن عبد الرحمن بن عبد الله بن ابى صعصعة ، از حارث بن عبد الله بن كعب ، از ام عمارة نقل مىكند كه مىگفته است * ما زنان انصار همگى در تشييع جنازهء عباس حاضر شديم و از نخستين كسانى بوديم كه بر او گريستيم . زنان مهاجران نخستين كه همگان مسلمان و بيعت كننده بودند ، نيز همراه ما حاضر بودند .\r\nواقدى از ابن ابى سبرة ، از عباس بن عبد الله بن سعيد نقل مىكند * چون عباس درگذشت عثمان به بازماندگانش پيام داد كه اگر ميل داشته باشيد به من اجازه دهيد در مراسم غسل او حاضر باشم و آنان به او اجازه دادند . حاضر شد و گوشهء خانهء نشست و جنازهء عباس را على عليه السّلام و عبد الله و عبيد الله و قثم پسران عباس غسل دادند ، و زنان بنى هاشم يك سال عزادار بودند .\r\nواقدى از عبد العزيز بن محمد ، از عباس بن عبد الله بن معبد ، از عكرمه ، از ابن عباس نقل مىكند * عباس وصيت كرد او را در بردى يمنى كفن كنند و گفت : پيامبر ( ص ) هم در چنان بردى كفن شدند .\r\nواقدى از ابن ابى سبرة ، از عبد المجيد بن سهيل ، از عيسى بن طلحه نقل مىكند كه مىگفته است * عثمان را ديدم در بقيع بر جنازهء عباس تكبير مىگويد و نماز مىگزارد و بقيع گنجايش مردم را نداشت و مردم به منطقهء حشان هم رسيده بودند و هيچ يك از مردان و زنان و كودكان از شركت در تشييع جنازهء عباس خوددارى نكرده بودند .\r\n\r\n","description":"","footnote":"","page_name":" 26 ","page_number":34},
  {"content":"\r\n\r\n( 1 )\r\n\r\nجعفر بن ابى طالب\r\nنام ابو طالب ، عبد مناف و پسر عبد المطلب بن هاشم بن عبد مناف بن قصى است . مادر جعفر فاطمه دختر اسد بن هاشم بن عبد مناف بن قصى است . جعفر داراى سه پسر است . عبد الله كه كنيهء جعفر هم از نام او گرفته شده و نسل جعفر هم از او باقى مانده است و محمد و عون كه از اين دو نسلى باقى نمانده است . اين هر سه پسر جعفر در حبشه و به هنگام هجرت او به آن سرزمين متولد شدند و مادرشان اسماء دختر عميس پسر معبد بن تيم بن مالك بن قحافة بن عامر بن ربيعة بن عامر بن معاوية بن زيد بن مالك بن نسر بن وهب الله بن شهران بن عفرس بن افتل است و تمم نسب قبيلهء خثعم به او مىرسد و او پسر انمار است .\r\nاسماعيل بن عبد الله بن ابى اويس از قول پدرش ، از عبيد الله بن محمد بن عمر بن على ، از پدرش نقل مىكند كه مىگفته است * سه پسر جعفر ، عبد الله و عون و محمد و دو برادر مادرى ايشان يحيى پسر على ( ع ) و محمد پسر ابو بكر ، مادرشان اسماء بنت عميس خثعمى است .\r\nواقدى از محمد بن صالح ، از يزيد بن رومان نقل مىكند * جعفر بن ابى طالب پيش از آنكه پيامبر ( ص ) به خانهء ارقم بروند و آن جا مردم را به اسلام دعوت كنند مسلمان شد .\r\nواقدى مىگويد : جعفر در هجرت دوم مسلمانان به حبشه هجرت كرد و همسرش اسماء بنت عميس همراهش بود و براى او عبد الله و عون و محمد را همان جا زاييد و جعفر همچنان در حبشه بود تا آنكه پيامبر ( ص ) به مدينه هجرت فرمودند و در سال هفتم هجرت هنگامى كه رسول خدا در خيبر بودند به حضورشان آمد . محمد بن اسحاق هم همين گونه مىگويد . واقدى مىگويد : براى ما روايت شده است كه امير مهاجران به حبشه جعفر بن ابى طالب بوده است .\r\nعبد الله بن نمير از اجلح ، از شعبى نقل مىكند * چون پيامبر ( ص ) از فتح خيبر بازگشتند جعفر به ديدار ايشان آمد . رسول خدا او را در آغوش گرفتند و ميان چشمانش را بوسيدند و فرمودند : نمىدانم از كدام يك بيشتر شاد باشم آمدن جعفر يا فتح خيبر .\r\nفضل بن دكين و محمد بن ربيعه كلابى هر دو از سفيان ، از اجلح نقل مىكنند كه از قول شعبى مىگفته است * همين كه جعفر از حبشه باز آمد پيامبر ( ص ) او را استقبال فرمودند\r\n\r\n","description":"","footnote":"","page_name":" 27 ","page_number":35},
  {"content":"\r\n\r\n( 1 ) و ميان ديدگانش را بوسيدند . فضل مىگويد : پيامبر ( ص ) او را در آغوش گرفتند و محمد بن ربيعه مىگويد : با او معانقه كردند . [ گردن به گردنش ساييدند و نهادند . 
  ]\r\nيزيد بن هارون و فضل بن دكين هر دو از مسعودى [ 1 
  ] ، از حكم بن عتيبه نقل مىكنند * چون جعفر و يارانش از حبشه بازگشتند . پس از فتح خيبر بود و پيامبر ( ص ) به ايشان هم سهمى از غنايم خيبر عطا فرمودند . محمد بن اسحاق مىگويد : پيامبر ( ص ) ميان جعفر و معاذ بن جبل عقد برادرى بستند . واقدى مىگويد : اين سخن اشتباه و سست است ، زيرا مسألهء ايجاد عقد برادرى پس از آمدن پيامبر به مدينه تا هنگام جنگ بدر بوده است و در جنگ بدر آيه ميراث نازل و ايجاد عقد برادرى قطع و متوقف شده است و در آن هنگام جعفر در مدينه نبوده و مقيم حبشه بوده است .\r\nفضل بن دكين از حفص بن غياث ، از جعفر بن محمد ، از پدرش نقل مىكند * دختركى از حمزه ميان مردان آمد . على ( ع ) دست او را گرفت و در كجاوه فاطمه ( ع ) نشاند و در مورد سرپرستى از او على ( ع ) و جعفر و زيد بن حارثه با يك ديگر اختلاف نظر و بگو و مگو داشتند ، به طورى كه صداى ايشان بلند و پيامبر ( ص ) از خواب بيدار شدند و فرمودند : بياييد در اين باره ميان شما قضاوت كنم . على ( ع ) گفت : دختر عموى من است و من او را بيرون كشيدم و سزاوارتر به سرپرستى اويم . جعفر گفت : دخترك عموى من است و خاله‌اش همسر من است . زيد گفت : دخترك برادر من است [ يعنى برادر شيرى 
  ] ، پيامبر ( ص ) نخست با هر سه ايشان سخنى فرمودند كه خشنود شدند و سپس حكم فرمودند پيش جعفر باشد و افزودند : خاله همتاى مادر است . جعفر برخاست و گرد پيامبر گشت . فرمودند : اين چه كارى است ؟ گفت : كارى است كه در حبشه ديده‌ام و نسبت به پادشاهان خود انجام مىدهند . خالهء آن دختر اسماء بنت عميس و مادرش سلمى بنت عميس است .\r\nاسماعيل بن عبد الله بن خالد سكّرى رقّى از محمد بن سلمه ، از محمد بن اسحاق ، از يزيد بن عبد الله بن قسيط ، از محمد بن اسامة بن زيد ، از پدرش اسامه نقل مىكند كه مىگفته است * شنيدم پيامبر ( ص ) به جعفر مىفرمودند : چهره و اندام تو چون چهره و اندام من و خلق و خوى تو شبيه خلق و خوى من است و تو از من و تبار منى .\r\nعبيد الله بن موسى از اسرائيل ، از ابى اسحاق ، از هبيرة بن يريم و هانى بن هانى از\r\n\r\n\r\n","description":"","footnote":"\r\n[ 1 
  ] . در جلد قبلى توضيح داده شد كه اين مسعودى در قرن دوم هجرى مىزيسته است و با مسعودى مورخ معروف اشتباه نشود - م .\r\n","page_name":" 28 ","page_number":36},
  {"content":"\r\n\r\n( 1 ) على ( ع ) نقل مىكند كه ضمن نقل حديث مربوط به دخترك حمزه مىگفته است * پيامبر به جعفر فرمودند : از لحاظ ظاهر و خلق و خوى شبيه منى . عبيد الله بن موسى از اسرائيل ، از ابى اسحاق ، از براء بن معرور ، از پيامبر ( ص ) هم نظير همين را نقل مىكند .\r\nهوذة بن خليفه از عوف ، از محمد بن سيرين نقل مىكند * چون على ( ع ) و جعفر و زيد دربارهء سرپرستى دخترك حمزه گفتگو داشتند ، پيامبر به جعفر فرمودند : هيأت ظاهرى بدن و خلق و خوى تو شبيه من است .\r\nعفان بن مسلم از حماد بن سلمه ، از ثابت نقل مىكند * پيامبر ( ص ) به جعفر فرمودند :\r\nاز لحاظ آفرينش و خلق و خوى شبيه منى .\r\nمعن بن عيسى از هشام بن سعد ، از جعفر بن عبد الله بن جعفر نقل مىكند * جعفر بن ابى طالب انگشتر در دست راست خود مىكرده است .\r\nوهب بن جرير مىگويد پدرم مىگفت از محمد بن ابى يعقوب شنيدم ، از حسن بن سعد ، از عبد الله بن جعفر نقل مىكرد كه مىگفته است * پيامبر ( ص ) لشكرى گسيل فرمودند و زيد بن حارثه را به فرماندهى گماشتند و گفتند : اگر زيد كشته و شهيد شد ، امير شما جعفر بن ابى طالب است و اگر جعفر كشته يا شهيد شد ، فرمانده شما عبد الله بن رواحه است . مسلمانان با دشمن روياروى شدند ، پرچم را زيد گرفت و چندان جنگ كرد كه شهيد شد و جعفر پرچم را گرفت و چندان جنگ كرد تا شهيد شد و پس از او عبد الله بن رواحه پرچم را گرفت و چندان نبرد كرد كه شهيد شد . آن گاه خالد بن وليد پرچم را گرفت و خداوند براى او پيروزى نصيب فرمود . چون خبر به پيامبر رسيد پيش مردم آمدند و نخست نيايش و ستايش خداوند را بجاآوردند و فرمودند : برادران شما با دشمن روياروى شدند ، زيد بن حارثه پرچم را گرفت و نبرد كرد تا شهيد شد ، و پس از او جعفر پرچم را گرفت و نبرد كرد تا شهيد شد ، و پس از او عبد الله بن رواحه پرچم را گرفت و نبرد كرد تا شهيد شد . آن گاه پرچم را شمشيرى از شمشيرهاى خداوند يعنى خالد بن وليد به دست گرفت و خداوند به دست او فتح و پيروزى نصيب فرمود .\r\nپيامبر ( ص ) سه روز به خاندان جعفر مهلت عزادارى دادند و آن گاه به خانهء جعفر آمدند و فرمودند : پس از امروز ديگر بر برادرم جعفر مگرييد ، و فرمودند پسران برادرم را پيش من بياوريد . عبد الله بن جعفر مىگويد : ما را همچون جوجگان به حضور آن حضرت آوردند . فرمودند : سلمانى بياوريد و چون آمد سرهاى ما تراشيده شد و پيامبر فرمودند :\r\n\r\n","description":"","footnote":"","page_name":" 29 ","page_number":37},
  {"content":"\r\n\r\n( 1 ) محمد شبيه عموى ما ابى طالب است اما عبد الله از لحاظ خلقت و خوى و عادت همچو من است . در كتاب ابن معروف به جاى نام عبد الله نام عون آمده است . گويد ، پيامبر ( ص ) دست عبد الله را در دست گرفتند و آن را بلند كردند و عرضه داشتند : پروردگارا خودت سرپرست خاندان جعفر باش و در دست عبد الله بركت بده و اين دعا را سه بار تكرار فرمودند . آن گاه مادرمان به حضور پيامبر آمد و از بىپدر شدن ما ياد كرد و در عين حال به احترام حضور رسول خدا تظاهر به شادى كرد . پيامبر فرمودند : آيا از فقر و تنگدستى بر ايشان بيم دارى و حال آنكه من در دنيا و آخرت ولىّ ايشانم .\r\nعبد الله بن ادريس از محمد بن اسحاق ، از يحيى بن عباد ، از پدرش نقل مىكند كه مىگفته است * پدر شيرى من كه از بنى قره است ، برايم مىگفت : گويى هم اكنون در جنگ موته به جعفر مىنگرم كه از اسب سرخ خود پياده شد و آن را پى كرد و سپس چندان نبرد كرد تا كشته شد .\r\nواقدى از محمد بن صالح ، از عاصم بن عمر بن قتادة و عبد الجبار بن عمارة ، از عبد الله بن ابى بكر بن محمد بن عمرو بن حزم و يكى از ايشان با تفصيل بيشترى نقل مىكرد * چون جعفر در جنگ موته پرچم را به دست گرفت ، شيطان پيش او آمد و زندگى را در نظرش جلوه‌گر و مرگ را براى او ناخوشايند نشان داد ، جعفر فرمود : هم اكنون كه بايد ايمان در دل مؤمنان استوار شود تو براى من زندگى اين جهانى را آرزو مىكنى ؟ و پاى پيش نهاد تا شهيد شد . پيامبر در مدينه بر او درود فرستادند و براى او دعا كردند و به مسلمانان فرمودند : براى برادرتان جعفر طلب آمرزش كنيد كه او شهيد شده است و وارد بهشت شد و او با دو بال ياقوت نشان به هر جاى بهشت كه بخواهد پرواز مىكند .\r\nواقدى از عبد الله بن محمد بن عمر بن على ، از پدرش نقل مىكند * پيامبر ( ص ) فرمودند : جعفر را به صورت فرشته‌اى در بهشت ديدم كه پرواز مىكرد و از جلو بالهاى او خون فرو مىچكيد . و زيد را در مرتبه‌اى پايين‌تر ديدم ، با خود گفتم نمىپنداشتم رتبه زيد پايين‌تر از جعفر باشد . جبرئيل از جانب حق تعالى آمد و گفت : مرتبهء زيد پايين‌تر از جعفر نيست ، ولى جعفر را به واسطهء خويشاوندى نزديك او با تو برترى داديم .\r\nفضل بن دكين و محمد بن عمر واقدى هر دو از ابو جعفر ، از نافع ، از ابن عمر نقل مىكنند كه مىگفته است * در قسمت قدامى بدن جعفر ميان دو شانه‌اش نود ضربهء نيزه و شمشير يافت شد يا خودمان يافتيم . واقدى گويد : نود و دو ضربه بود .\r\n\r\n","description":"","footnote":"","page_name":" 30 ","page_number":38},
  {"content":"\r\n\r\n( 1 ) اسماعيل بن عبد الله بن ابى اويس مىگفت پدرم ، از عبد الله بن عمر بن حفص ، از نافع ، از ابن عمر نقل مىكرد كه مىگفته است * من در جنگ موته حاضر بودم چون جعفر را از دست داديم به جستجوى او ميان كشتگان پرداختيم و او را پيدا كرديم كه در قسمت قدامى بدنش نود و چند ضربهء نيزه و تير بود .\r\nواقدى مىگويد يحيى بن عبد الله بن ابى قتاده ، از عبد الله بن ابى بكر نقل مىكرد كه مىگفت * در بدن جعفر بيش از شصت زخم يافت شد و نيزه‌اى در بدنش بود كه از سوى ديگر سر بر آورده بود .\r\nهمچنين واقدى از عبد الله بن محمد بن عمر بن على ، از پدرش نقل مىكند كه مىگفته است * مردى از روميان جعفر را ضربتى زد كه پيكرش دو نيم شد ، نيمى از آن روى شاخ تاكى افتاده بود و در همان نيمه سى يا سى و چند زخم ديده شد .\r\nيزيد بن هارون از اسماعيل بن ابى خالد ، از قول مردى نقل مىكند * پيامبر ( ص ) فرمودند : جعفر را در بهشت ديدم داراى دو بال خون آلوده بود و دستها و پاهايش [ يا جلو بالهايش 
  ] نيز خون آلوده بود .\r\nاسماعيل بن عبد الله بن ابى اويس از حسين ، از عبد الله بن حمزه ، از پدرش ، از جدش ، از على بن ابى طالب عليه السّلام [ 1 
  ] نقل مىكند كه مىگفته است * پيامبر ( ص ) فرمودند : براى جعفر بن ابى طالب دو بال است كه در بهشت همراه فرشتگان پرواز مىكند .\r\nسليمان بن حرب و عارم بن فضل هر دو از حماد بن زيد ، از عبد الله بن مختار نقل مىكنند * پيامبر ( ص ) فرمودند : امشب جعفر بن ابى طالب با گروهى از فرشتگان از كنار من گذشت . دو بال آغشته به خون داشت و جلو آنها سپيد بود .\r\nاسماعيل بن عبد الله بن ابى اويس از حسين بن عبد الله بن ضميرة ، از پدرش ، از جدش ، از على بن ابى طالب عليه السّلام نقل مىكند * پيامبر ( ص ) فرمودند : جعفر بن ابى طالب را دو بال است كه با آن دو همراه فرشتگان در بهشت پرواز مىكند .\r\nاحمد بن عبد الله بن يونس از ابو شهاب ، از هشام ، از حسن نقل مىكند كه مىگفته است * براى جعفر دو بال است كه در هر جاى بهشت بخواهد پرواز مىكند .\r\nسليمان بن حرب از حماد بن زيد ، از ايوب ، از حميد بن هلال ، از انس بن مالك نقل\r\n\r\n\r\n","description":"","footnote":"\r\n[ 1 
  ] . هر جا كه « عليه السّلام » ثبت شده در متن عربى طبقات بوده است و هر جا ( ع ) نوشته‌ام ، كمترين عرض ادب اين بنده است - م .\r\n","page_name":" 31 ","page_number":39},
  {"content":"\r\n\r\n( 1 ) مىكند كه مىگفته است * پيامبر ( ص ) پيش از آنكه خبر شهادت جعفر و زيد برسد خبر شهادت آن دو را با چشم گريان اعلان فرمود .\r\nمحمد بن عبيد و فضل بن دكين هر دو از زكرياء بن ابى زائدة ، از عامر نقل مىكنند * چون جعفر بن ابى طالب در جنگ موته در بلقاء [ 1 
  ] شهيد شد . پيامبر ( ص ) عرض كردند :\r\nپروردگارا جانشين جعفر در خاندان او باش به بهترين نوعى كه براى يكى از بندگان نيكوكار خود باشى .\r\nعبد الله بن نمير و محمد بن عبيد از اسماعيل بن ابى خالد ، از عامر نقل مىكنند * چون جعفر شهيد شد پيامبر ( ص ) به همسرش پيام دادند پسران جعفر را پيش من بفرست . چون آنان را آوردند پيامبر فرمودند : پروردگارا همانا جعفر با بهترين پاداش به حضورت آمد ، خداوندا خود جانشين او براى فرزندانش باش به بهترين گونه كه نسبت به بنده‌اى از بندگان نيكوكارت رفتار مىفرمايى .\r\nعبد الله بن نمير از يحيى بن سعيد ، از عمرة ، از عايشه نقل مىكند كه مىگفته است * چون خبر شهادت جعفر و زيد و عبد الله بن رواحه رسيد ، پيامبر ( ص ) در خانه نشست و آثار اندوه در چهره‌شان ديده مىشد . عايشه مىگويد : من از لاى در سر مىكشيدم و مىنگريستم مردى آمد و گفت : اى رسول خدا زنان جعفر همچنان مىگريند . فرمودند : برو آنان را از اين كار منع كن . گويد ، آن مرد رفت و برگشت و گفت : من آنان را نهى كردم ، ولى نپذيرفتند . پيامبر فرمودند : براى بار دوم برو آنها را نهى كن . او رفت و باز آمد و گفت :\r\nبه خدا سوگند گوش نمىدهند و نمىپذيرند . فرمودند : برو آنان را نهى كن . عايشه مىگويد ، رفت باز هم برگشت و گفت : نپذيرفتند . خيال مىكنم پيامبر ( ص ) چنين فرمودند : كه برو و بر دهانشان خاك بپاش [ با پرخاش آرامشان كند . 
  ] عايشه گويد ، به آن مرد گفتم : خداوند بينى تو را به خاك بمالد . مثل اينكه از عهدهء اين كار بر نمىآيى ، و من هم نمىخواهم رسول خدا را ترك كنم و در اين حال ايشان را تنها بگذارم .\r\nعبد الله بن نمير از محمد بن اسحاق ، از عبد الرحمن بن قاسم ، از پدرش ، از عايشه نقل مىكند كه مىگفته است * چون خبر شهادت جعفر رسيد آثار اندوه را در چهرهء پيامبر ( ص ) ديديم . مردى پيش ايشان آمد و گفت : اى رسول خدا زنها مىگريند . فرمود : پيش ايشان\r\n\r\n\r\n","description":"","footnote":"\r\n[ 1 
  ] . امروز در خاك اردن هاشمى است - م .\r\n","page_name":" 32 ","page_number":40},
  {"content":"\r\n\r\n( 1 ) برگرد و آنان را ساكت كن . آن مرد دوباره آمد و همان سخن را گفت . فرمودند : برگرد و ايشان را ساكت كن ، بار سوم آمد و همان سخن را گفت . فرمودند : برو و اگر نپذيرفتند به آنان پرخاش كن . عايشه مىگويد : با خود گفتم به خدا سوگند نفس خود را رها نمىكنى مگر اينكه مطيع و فرمانبردار رسول خدا باشى .\r\nفضل بن دكين و احمد بن عبد الله بن يونس ، از محمد بن طلحة ، از حكم ، از عبد الله بن شداد بن هاد ، از اسماء بنت عميس نقل مىكنند كه مىگفته است * چون جعفر شهيد شد پيامبر ( ص ) به من فرمودند : سه روز آرام بگير و بعد هر چه مىخواهى بكن . واقدى مىگويد :\r\nپيامبر ( ص ) براى جعفر ساليانه پنجاه خروار از محصول خيبر را مقرر فرمودند .\r\nعبد الله بن نمير و محمد بن عبيد هر دو از زكرياء بن ابى زائدة ، از عامر نقل مىكنند * چون على ( ع ) با اسماء بنت عميس ازدواج فرمود ، روزى دو پسر اسماء محمد بن جعفر و محمد بن ابو بكر به يك ديگر فخر فروشى مىكردند و هر يك به ديگرى مىگفت : من از تو گرامىترم و پدرم از پدر تو بهتر است . على ( ع ) به اسماء فرمود : ميان ايشان داورى كن . اسماء گفت : ميان اعراب جوانى بهتر از جعفر و كامل مردى بهتر از ابو بكر نديده‌ام . على ( ع ) فرمودند : چيزى براى من باقى نگذاشتى . اسماء گفت : به خدا آن سه تنى كه تو كهترين ايشان باشى هر سه برگزيدگانند . فرمود : اگر چيز ديگرى مىگفتى از تو دلگير مىشدم .\r\nعفان بن مسلم از وهيب بن خالد ، از خالد كفشدوز ، از عكرمه ، از ابو هريره نقل مىكند كه مىگفته است * پس از پيامبر ( ص ) هيچ كس كفش بر پاى نكرد و نعلين نپوشيد و بر شتران راهوار سوار نشد و دستار بر سر نبست كه برتر از جعفر باشد .\r\nمعن بن عيسى از ابن ابى ذئب ، از ابو سعيد مقبرى ، از ابى هريره نقل مىكند كه مىگفته است * بهترين مردم براى بينوايان جعفر بن ابى طالب بود ، ما را با خود مىبرد و آنچه در خانه‌اش بود به ما مىخوراند . گاهى مشك روغن را براى ما مىآورد ، چيزى در آن نبود .\r\nآن را باژگونه مىكرد و با چوب آنچه در آن بود بيرون مىكشيد و ما به آن انگشت مىزديم .\r\n\r\n","description":"","footnote":"","page_name":" 33 ","page_number":41},
  {"content":"\r\n\r\n( 1 )\r\n\r\nعقيل بن ابى طالب\r\nبرادر تنى جعفر و بزرگترين پسر ابو طالب پس از طالب است كه از طالب نسلى باقى نمانده است و او ده سال از عقيل بزرگتر بوده و عقيل ده سال از جعفر و جعفر ده سال از على ( ع ) بزرگتر بوده است . على ( ع ) كوچكترين پسران ابو طالب و از لحاظ مسلمانى نخستين ايشان است .\r\nعقيل بن ابى طالب پسرى به نام يزيد دارد كه كنيه‌اش از نام او ابو يزيد است و پسرى ديگر به نام سعيد . مادر اين دو ، ام سعيد دختر عمرو بن يزيد بن مدلج از خاندان عامر بن صعصعه است . و جعفر اكبر و ابو سعيد احول كه نامش همين است و مادرشان ام البنين دختر ثغر است . ثغر همان عمرو بن هصار بن كعب بن عامر بن عبد بن ابو بكر است و اين ابو بكر همان عبيد بن كلاب بن ربيعة بن عامر بن صعصعة است . مادر ثغر ، اسماء دختر سفيان و خواهر ضحاك بن سفيان بن عوف بن كعب بن ابو بكر است و ضحاك از اصحاب رسول خدا ( ص ) است . و مسلم بن عقيل ، همان كسى است كه حسين بن على عليهما السلام او را از مكه به كوفه اعزام فرمود كه براى ايشان از مردم بيعت بگيرد و او در كوفه به خانهء هانى بن عروة مرادى وارد شد و عبيد الله بن زياد ، مسلم بن عقيل و هانى بن عروه را گرفت و هر دو را كشت و به دار كشيد و شاعر در اين باره چنين سروده است :\r\n« اگر نمىدانى مرگ چيست در بازار به هانى و پسر عقيل بنگر ، جسدى را مىبينى كه مرگ رنگ آن را دگرگون ساخته است . و جريان خونى كه در هر سو روان است . [ 1 
  ] »\r\nپسران ديگر عقيل عبارت‌اند از عبد الله و عبد الرحمن و عبد الله اصغر كه مادرشان كنيزى به نام خليله است . و على كه مادر او هم كنيز است و نسلى از او باقى نيست . و جعفر اصغر و حمزه و عثمان و محمد و دخترانى به نامهاى رملة و ام هانى و اسماء و فاطمة و امّ قاسم و زينب و ام نعمان كه مادران ايشان كنيزكان هستند .\r\nگويند ، عقيل بن ابى طالب از كسانى از بنى هاشم است كه آنان را مشركان به زور با خود به جنگ بدر آوردند و او در آن جنگ حضور داشت و اسير شد و مالى نداشت و\r\n\r\n\r\n","description":"","footnote":"\r\n[ 1 
  ] .\r\n فان كنت لا تدرين ما لموت فانظرى * الى هانى فى السوق و ابن عقيل\r\nترى جسدا قد غيّر الموت لونه * و نضح دم قد سال كل مسيل \r\n","page_name":" 34 ","page_number":42},
  {"content":"\r\n\r\n( 1 ) عباس بن عبد المطلب فديه او را پرداخت .\r\nعلى بن عيسى نوفلى از ابان بن عثمان ، از معاوية بن عمار ذهبى نقل مىكند كه مىگفته است از ابو عبد الله جعفر بن محمد ( ع ) شنيدم كه مىگفت * پيامبر ( ص ) روز جنگ بدر فرمودند : بنگريد چه كسانى از خاندان من و بنى هاشم با مشركان‌اند . على ( ع ) آمد و عباس و نوفل و عقيل را ديد و برگشت . عقيل فرياد برآورد كه اى پسر مادر على همانا به خدا سوگند ما را ديدى ، و على ( ع ) پيش پيامبر برگشت و گفت : اى رسول خدا من عباس و نوفل و عقيل را ديدم . پيامبر ( ص ) آمدند و كنار عقيل ايستادند و فرمودند : اى ابا يزيد ، ابو جهل كشته شد .\r\nگفت : در اين صورت در تهامه ديگر نزاعى نخواهد شد . اگر مىخواهى اين قوم را بكش و گر نه بر دوشهايشان سوار شو .\r\nعلى بن عيسى از اسحاق بن فضل ، از مشايخ خود نقل مىكند * همان روز بدر عقيل به پيامبر گفت : چه كسانى از اشراف و بزرگان قريش را كشته‌ايد ؟ فرمودند : ابو جهل كشته شده است . گفت : هم اكنون دامنه براى تو هموار شد .\r\nگويند ، عقيل به مكه برگشت و همان جا مقيم بود تا آنكه در آغاز سال هشتم هجرت به حضور رسول خدا ( ص ) هجرت كرد ، و در جنگ موته همراه مسلمانان بود و سپس بيمار شد و از او در فتح مكه و طائف و خيبر و حنين نامى برده نشده است [ 1 
  ] و پيامبر ( ص ) براى او ساليانه يكصد و چهل خروار از محصول خيبر را مقرر فرمودند .\r\nفضل بن دكين از قيس بن ربيع ، از جابر ، از عبد الله بن محمد بن عقيل نقل مىكند كه مىگفته است * در جنگ موته عقيل انگشترى به دست آورد كه بر آن تصويرهايى كنده شده بود ، آن را به حضور پيامبر آورد و ايشان آن را به او بخشيدند . قيس مىگفته است : بعد هم من آن انگشتر را ديدم .\r\nمحمد بن حميد از معمر ، از زيد بن اسلم نقل مىكند * عقيل بن ابى طالب نخ و سوزنى آورد و به همسرش گفت : جامه‌هاى خود را با اين بذوز . چون پيامبر ( ص ) دستور فرمودند منادى ندا دهد كه نبايد هيچ كس نسبت به سوزنى غل و غش كند تا چه رسد به بيش از آن ، عقيل به همسرش گفت : سوزنت را از دست دادى .\r\nفضل بن دكين از عيسى بن عبد الرحمن سلمى ، از ابو اسحاق نقل مىكند * پيامبر ( ص )\r\n\r\n\r\n","description":"","footnote":"\r\n[ 1 
  ] . در صورتى كه هجرت عقيل در سال هشتم بوده بديهى است كه نامى از او در جنگ خيبر نبايد باشد كه فتح خيبر پيش از آن بوده است - م .\r\n","page_name":" 35 ","page_number":43},
  {"content":"\r\n\r\n( 1 ) به عقيل فرمودند : اى ابا يزيد من تو را به دو جهت دوست مىدارم و دوستى من براى تو دو برابر است ، يك دوستى براى خويشاوندى تو و دوستى ديگر به مناسبت اينكه مىدانم عمويم ابو طالب تو را دوست مىداشت .\r\nمحمد بن بكر برشانى از ابن جريج ، از عطاء نقل مىكند كه مىگفته است * عقيل بن ابى طالب را ديدم كه پيرى فرتوت شده و گويى پيرمرد اعراب بود و در همان حال با سطلهاى بزرگ از چاه آب مىكشيد .\r\nگويد : در آن جا آبشخورها و دلوهايى بود و گروهى از مردان ايشان را پس از آن ديدم كه خدمتكارى با ايشان نبود ، رداهاى خود را جمع مىكردند و مىپيچيدند و در حالى كه پيراهن به تن داشتند آب مىكشيدند و پايين دامن پيراهنهاى ايشان خيس و آكنده از آب بود ، پيش از حج و روزهاى منى و پس از آن همچنان آب مىكشيدند . [ 1 
  ] گويند ، عقيل بن ابى طالب پس از اينكه كور شده بود به روزگار حكومت معاويه درگذشت . فرزندزادگان و نسل او امروز هم ( قرن سوم هجرى ) باقى هستند و خانه‌اى كنار بقيع از او باقى مانده كه بزرگ و فراخ است و گروه زيادى در آن زندگى مىكنند .\r\n\r\nنوفل بن حارث\r\nابن عبد المطلب بن هاشم بن عبد مناف بن قصى . مادرش غزيّة دختر قيس بن طريف بن عبد العزى بن عامرة بن عميرة بن وديعة بن حارث بن فهر است . نوفل فرزندانى به اين شرح داشته است : حارث كه كنيهء نوفل هم از نام اوست . به روزگار پيامبر ( ص ) حارث مردى بوده است كه پسرش عبد الله در زمان حيات رسول خدا متولد شده است . حارث از اصحاب آن حضرت شمرده مىشود و رواياتى نقل كرده است . عبد الله پسر نوفل كه شبيه پيامبر ( ص ) بوده است و نخستين كسى است كه در حكومت معاويه قضاوت مدينه را بر عهده داشته است ، و ابو هريره مىگويد اين نخستين قاضى است كه در اسلام ديده‌ام . عبد الرحمن و ربيعه و دو تن ديگر از پسران نوفل هستند كه نسلى از آن دو باقى نمانده است . و سعيد كه مردى فقيه بوده است و مغيره و ام سعيد و ام مغيرة و ام حكيم كه مادر همگى ظريبه دختر سعيد بن\r\n\r\n\r\n","description":"","footnote":"\r\n[ 1 
  ] . چنين تصور مىكنم كه برشائى صحيح باشد نه برشانى . ر ك : جمهرة انساب العرب ، ص 317 و فهارس آن كتاب كه ظاهراً بر شاء لقب بانويى بوده كه فرزندانش منسوب به آن كلمه‌اند - م .\r\n","page_name":" 36 ","page_number":44},
  {"content":"\r\n\r\n( 1 ) قشيب است . نام قشيب جندب است و نسب او را چنين گفته‌اند : جندب پسر عبد الله پسر رافع پسر نضلة پسر محضب پسر صعب پسر مبشّر پسر دهمان پسر نصر پسر زهران پسر كعب پسر حارث پسر كعب پسر عبد الله پسر مالك پسر نصر پسر ازد . مادر ظريبه هم ام حكيم دختر سفيان بن امية بن عبد شمس بن عبد مناف بن قصى . او خاله سعد بن ابى وقاص است . گروه بسيارى از فرزندزادگان نوفل امروز در مدينه و بصره و بغداد باقى هستند .\r\nهشام بن محمد سائب كلبى از قول پدرش نقل مىكند * چون مشركان مكه افراد بنى هاشم را به زور براى جنگ بدر با خود بيرون بردند ، نوفل هم با آنان بود و چنين سرود :\r\n« جنگ با احمد بر من حرام است كه پيوند خويشاوندى او به من نزديك است . اگر قبيلهء فهر بر ضد او دسته بندى و اجتماع كرده است ، بدون ترديد خداوند ناصر محمد ( ص ) خواهد بود . [ 1 
  ] »\r\nهشام مىگويد : معروف بن خرّبوذ هم براى نوفل بن حارث چنين سروده است :\r\n« به قريش بگو بر ضد محمد ( ص ) دسته بندى و اجتماع كنند كه بدون ترديد خداوند ناصر اوست . [ 2 
  ] »\r\nنوفل بن حارث هنگامى كه مسلمان شد اين ابيات را سرود :\r\n« به خود باشيد آيين شما براى خودتان ، من از شما نيستم و از آيين پير مردان بزرگ بيزارى جستم . سوگند به جان تو دين من چيزى نيست كه آن را بفروشم و اكنون كه مسلمان شده‌ام هيچ گاه كافر نخواهم شد . گواهى مىدهم كه پيامبر محمد ( ص ) هدايت و بينشها را از جانب خداى خود آورده است . و رسول خدا به پرهيزگارى فرا مىخواند و رسول خدا شاعر نيست . بر اين اعتقاد زندگى مىكنم هم بر اين يقين و اعتقاد مبعوث خواهم شد و با همين عقيده در گور جاى خواهم گرفت . [ 3 
  ] »\r\n\r\n\r\n","description":"","footnote":"\r\n[ 1 
  ] .\r\n حرام علىّ حرب احمد اننى * ارى احمداً منى قريباً أواصره\r\nو ان تك فهر البّت و تجمعت * عليه فان اللّه لا شك ناصره \r\n[ 2 
  ] . از شرح حال معروف بن خربوذ نتوانستم چيزى پيدا كنم . در الشعر و الشعراء و عقد الفريد و الموتلف و المختلف آمدى و معجم الشعراى مرزبانى و الاعلام زركلى و اسد الغابه نامش نيامده است - م .\r\n[ 3 
  ] .\r\n فقل لقريش ايلبى و تحزبى * عليه فان الله لا شك ناصره\r\nاليكم اليكم اننى لست منكم * تبرأت من دين الشيوخ الاكابر\r\nلعمرك ما دينى بشىء ابيعد * و ما انا اذا سلمت يوماً بكافر\r\nشهدت على ان النّبى محمداً * انى بالهدى من ربه و البصائر\r\nو إنّ رسول اللّه يدعو الى التقى * و ان رسول الله ليس بشاعر \r\n","page_name":" 37 ","page_number":45},
  {"content":"\r\n\r\n( 1 ) على بن عيسى نوفلى از قول پدرش ، از عمويش اسحاق بن عبد الله بن حارث ، از قول عبد الله بن حارث بن نوفل نقل مىكند كه مىگفته است * چون نوفل بن حارث در جنگ بدر اسير شد پيامبر ( ص ) به او فرمودند : فديه خود را بپرداز . گفت : مالى ندارم كه فديه خود را بپردازم . فرمودند : با نيزه‌هايى كه در جده دارى فديه خود را پرداخت كن . گفت : گواهى مىدهم كه تو رسول خدايى و فديه خود را با همان نيزه‌ها كه هزار نيزه بود پرداخت .\r\nنوفل هنگامى كه مسلمان شد مسن ترين مرد بنى هاشم بود ، از عموهايش حمزه و عباس بزرگتر بود و از برادرانش ربيعه و ابو سفيان و عبد شمس پسران حارث هم بزرگتر بود .\r\nنوفل پس از مسلمانى به مكه برگشت و سپس او و عباس به هنگام جنگ خندق به حضور رسول خدا هجرت كردند . پيامبر ( ص ) ميان او و عباس بن عبد المطلب عقد برادرى بستند و در دورهء جاهليت هم آن دو شريك يك ديگر و دوستدار هم بودند و نسبت به يك ديگر صفا داشتند . پيامبر ( ص ) قطعه زمينى كنار مسجد مدينه به او و عباس دادند و ميان آن دو فقط ديوارى فاصله بود . خانهء نوفل در محل دار القضاى مدينه به جانب مسجد و مقابل دار الامارهء امروز كه به خانهء مروان معروف است قرار داشته است .\r\nهمچنين پيامبر ( ص ) زمين خانهء ديگر نوفل را كه در راه دروازهء مدينه و نزديك بازار بوده است به او بخشيدند كه محل نگهدارى شتران نوفل بود و در زندگى خود آن را ميان پسران خويش بخش كرد و بازماندگان و اعقاب نوفل تا به امروز همان جا زندگى مىكنند .\r\nنوفل همراه رسول خدا در جنگهاى فتح مكه و حنين و طائف شركت داشت و در جنگ حنين با رسول خدا پايدارى كرد و در جانب راست پيامبر بود و هم در جنگ حنين سه هزار نيزه در اختيار پيامبر گذارد و آن حضرت به او مىگفتند : گويى مىبينم كه نيزه‌هاى تو بر پشت دشمنان فرو مىنشيند . نوفل يك سال و سه ماه پس از حكومت عمر در گذشت .\r\nعمر بر جنازه‌اش نماز گزارد و تا بقيع او را تشييع كرد و او را در گورستان بقيع دفن كردند .\r\n\r\nربيعة بن حارث\r\nبرادر تنى نوفل است و كنيه‌اش ابو اروى بوده است . فرزندانش عبارت‌اند از : محمد ، عبد الله ،\r\n\r\n\r\n","description":"","footnote":"\r\n[ 
  ]\r\n على ذاك احيا ثم ابعث موقتاً * و اثوى عليه ميتاً فى المقابر \r\n","page_name":" 38 ","page_number":46},
  {"content":"\r\n\r\n( 1 ) عباس ، حارث كه از حارث نسلى باقى نمانده است و اميّة و عبد شمس و عبد المطلب است . و اروى يا هند بزرگ و هند كوچك كه مادر ايشان ام حكيم دختر زبير بن عبد المطلب است . و اروى كوچك كه مادرش كنيزى بوده است . و آدم پسر ربيعه كه دوران شير خوارى و كودكى خود را ميان قبيلهء هذيل سپرى كرد و در جنگى كه بنى ليث با هذيل كردند ، سنگى به آن كودك كه جلو خيمه‌ها بود برخورد و سرش را درم كوفت و كشته شد . او همان كسى است كه پيامبر ( ص ) روز فتح مكه فرمودند : همانا تمام خونهاى دورهء جاهلى زير پاست و نخستين خونى كه آن را رها مىكنم خون پسر ربيعة بن حارث بن عبد المطلب است .\r\nهشام بن محمد بن سائب مىگويد : پدرم و بنى هاشم نام اين كودك را در كتاب خود نياورده‌اند ، بلكه همين اندازه گفته‌اند كه پسرك كوچكى بوده است و نام او ثبت نشده است و خيال مىكنيم كسانى كه نام او را آدم نوشته‌اند در كتابها خوانده‌اند كه پيامبر فرموده است :\r\nدم ( خون ) پسر ربيعة را رها مىكنم و الفى براى آن افزوده‌اند و پنداشته‌اند آدم بن ربيعه صحيح است . يكى از راويان نام او را تمام و ديگرى اياس گفته‌اند و خداوند داناتر است .\r\nگويند : ربيعة بن حارث هم دو سال از عمويش عباس بزرگتر بوده است .\r\nهنگامى كه مشركان قريش از مكه براى جنگ بدر بيرون آمدند ، ربيعة در شام بود و به اين جهت با آنان در جنگ بدر شركت نكرد و پس از آن به مكه آمد ، و چون عباس و نوفل براى هجرت به حضور رسول خدا حركت كردند و اين هنگام جنگ خندق بود ، ربيعه آن دو را تا منطقهء ابواء بدرقه كرد و خواست از آن جا به مكه بازگردد . آن دو به او گفتند كجا ، به خانهء شرك برمىگردى ؟ كه با رسول خدا جنگ مىكنند و او را تكذيب مىنمايند ، و حال آنكه پيامبر نيرومند شده است و شمار يارانش بسيار شده‌اند . با ما باش و او هم همراه ايشان در حالى كه هر سه مسلمان بودند ، در مدينه به حضور پيامبر پيوست و هجرت كرد .\r\nپيامبر ( ص ) براى ربيعة بن حارث ساليانه يكصد خروار از محصول خيبر را مقرر فرمودند .\r\nربيعه در فتح مكه و جنگ حنين و طائف همراه پيامبر بود و روز حنين از كسانى بود كه با پيامبر ( ص ) ايستادگى و پايدارى كرد . او در مدينه در محله بنى حديله براى خود خانه ساخت و از پيامبر ( ص ) روايت نقل كرده است . ربيعه هم به روزگار حكومت عمر بن خطاب و پس از مرگ دو برادرش نوفل و ابو سفيان در مدينه درگذشت .\r\n\r\n","description":"","footnote":"","page_name":" 39 ","page_number":47},
  {"content":"\r\n\r\n( 1 )\r\n\r\nعبد الله بن حارث\r\nاو هم برادر تنى ربيعه و نوفل است و نام او نخست عبد شمس ( بنده خورشيد ) بوده است .\r\nعلى بن عيسى نوفلى از پدرش ، از عمويش اسحاق بن عبد الله ، از جدش عبد الله بن حارث بن نوفل و از اسحاق بن فضل ، از قول مشايخ خود نقل مىكند * عبد شمس پسر حارث بن عبد المطلب پيش از فتح مكه از آن شهر هجرت كرد و مسلمان شد و به حضور پيامبر رسيد و ايشان نام او را به عبد الله تغيير دادند . او در يكى از جنگهاى پيامبر ( ص ) كه همراه ايشان بود در منطقهء صفراء [ 1 
  ] درگذشت و پيامبر ( ص ) پيراهن خود را كفن او كردند و او را به خاك سپردند و فرمودند : سعادتمندى بود كه سعادت او را فرا گرفت ، از عبد الله نسلى باقى نيست .\r\n\r\nابو سفيان بن حارث\r\nاو هم برادر تنى عبد الله و ربيعه و نوفل است . فرزندان ابو سفيان عبارت‌اند از : جعفر كه مادرش جمانة دختر ابو طالب است . و ابو الهيّاج كه نامش عبد الله است و جمانه و حفصه يا حميده كه مادرشان فغمة دختر همّام بن افقم بن ابى عمرو بن ظويلم بن جعيل بن دهمان بن نصر بن معاويه است و هم گفته‌اند كه مادر حفصه هم جمانة دختر ابى طالب بوده است . و عاتكه كه مادرش ام عمرو دختر مقوم بن عبد المطلب است . و اميّة ( در اينجا نام زن است . ) كه مادر او كنيزكى بوده است و هم گفته‌اند مادر او هم فغمه است . و ام كلثوم كه مادرش كنيزكى است . اعقاب ابو سفيان بن حارث از ميان رفته‌اند و هيچ كس از ايشان باقى نمانده است . ابو سفيان شاعر بود و ياران پيامبر ( ص ) را هجو مىگفت و سخت از مسلمانى دورى مىكرد و نسبت به هر كس كه مسلمان مىشد سخت‌گيرى مىكرد و برادر شيرى پيامبر ( ص ) بود كه حليمه چند روزى او را هم شير داده بود . او چون هم سن و سال پيامبر بود ، نخست با آن حضرت مهربان بود و چون ايشان مبعوث شدند ، با آن حضرت دشمنى ورزيد و پيامبر و\r\n\r\n\r\n","description":"","footnote":"\r\n[ 1 
  ] . صفراء ، دهكده‌اى آباد و پر آب و نخلستان كه ميان آن و بدر يك منزل فاصله است . ر ك : ياقوت ، معجم البلدان ، ج 5 ، ص 367 - م .\r\n","page_name":" 40 ","page_number":48},
  {"content":"\r\n\r\n( 1 ) ياران را هجو گفت و بيست سال همچنان دشمن رسول خدا بود و از هيچ جنگى از جنگهاى قريش بر ضد پيامبر غيبت و تخلف نكرد و چون اسلام بحران قريش را پشت سر گذاشت و رسول خدا سال فتح مكه به سوى آن شهر حركت فرمود ، خداوند محبت اسلام را در دل ابو سفيان افكند . او مىگويد : پيش همسر و فرزندانم رفتم و گفتم آماده بيرون رفتن از مكه بشويد كه به زودى محمد فرا خواهد رسيد . آنان گفتند : فداى تو شويم چرا بينا نمىشوى و نمىبينى كه عرب و عجم از محمد ( ص ) پيروى كرده‌اند و تو همچنان در دشمنى او موضع گرفته‌اى و حال آنكه از همهء مردم به يارى دادن او سزاوارترى . گويد : به غلام خود كه نامش مذكور بود گفتم شتابان براى من چند شتر و اسبم را آماده كن . آن گاه از مكه بيرون آمديم و آهنگ تشرف به حضور پيامبر كرديم و به راه خود ادامه داديم تا به ابواء رسيديم و فرود آمديم . در آن هنگام مقدمهء سپاهيان پيامبر ( ص ) كه آهنگ مكه داشتند به ابواء رسيده بودند . من ترسيدم جلوتر بروم كه پيامبر ( ص ) خون مرا حلال اعلان فرموده بود . من از راه كناره گرفتم و در حالى كه دست پسرم جعفر را گرفته بودم پياده راه افتاديم و همان روزى كه پيامبر به ابواء رسيدند ، حدود يك ميل پياده رفتيم و روياروى پيامبر قرار گرفتيم و ايشان چهرهء خود را سوى ديگر برگرداندند ، من به آن سو رفتم باز چهرهء خود را برگرداندند و اين كار را چند بار تكرار فرمودند . همهء كسانى كه دور و نزديك بودند مرا دريافتند و فرو گرفتند و با خود گفتم پيش از آنكه به پيامبر ملحق شوم كشته خواهم شد ، ولى رحمت و نيكى او را متذكر شدم و همين موجب شد خوددار باشم و گمان مىكردم پيامبر از خبر مسلمان شدن من خوشحال خواهند شد . مسلمان شدم و همراه ايشان بودم و در فتح مكه و حنين شركت كردم و روز حنين همين كه با دشمن روياروى شديم ، من در حالى كه شمشير آخته در دست داشتم ، از اسب خود پياده شدم و پيامبر ( ص ) به من نگاه مىفرمود و شايد تصور نمىكرد كه مىخواهم جان خود را فداى او كنم . در اين هنگام عباس گفت : اى رسول خدا اين برادر و پسر عموى شما ابو سفيان بن حارث است از او راضى شويد . پيامبر فرمود : چنين كردم خداوند همه دشمنيها و ستيزه‌هايى را كه نسبت به من انجام داد بخشيد ، و سپس به من توجه فرمود و گفت : برادرم ، و به جان خودم سوگند كه پايش را در ركاب بوسيدم .\r\nعبيد الله بن موسى از عمرو بن ابى زائدة ، از ابو اسحاق نقل مىكند كه مىگفته است * ابو سفيان بن حارث بن عبد المطلب ، اصحاب پيامبر ( ص ) را هجو مىگفت و چون مسلمان شد اين ابيات را سرود :\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n( 1 ) « سوگند به جان تو آن روز كه پرچم بر دوش مىكشيدم تا سواران بت لات بر سواران محمد ( ص ) پيروز شوند ، همچون شبروى بودم كه سرگردان در سياهى شب خود بود و امروز آغاز رهنمون شدن و هدايت پذيرفتن من است . راهنمايى غير از نفس من مرا به خدا هدايت و راهنمايى كرد همانى كه گفته بودم دور كردم تمام دور كردن را . [ 1 
  ] » پيامبر فرمودند :\r\nبلكه ما شما را دور رانديم .\r\nعبيد الله بن موسى از اسرائيل ، از ابو اسحاق ، از براء نقل مىكند * كسى از او پرسيد .\r\nاى ابو عماره شما روز حنين گريختيد ؟ براء گفت : گواهى و شهادت مىدهم كه رسول خدا ( ص ) نگريخت . ابو سفيان بن حارث بن عبد المطلب لگام قاطرى را كه پيامبر سوار بود به دست داشت و همين كه مشركان پيامبر را احاطه كردند ، از استر پياده شد و شروع به گفتن اين كلمات فرمود :\r\n« من پيامبرى هستم كه دروغ نگفته است من پسر عبد المطلبم » و در آن روز ديده نشد كه هيچ كس از مردم پايدارتر و استوارتر از خود پيامبر باشد .\r\nعلى بن عيسى نوفلى از پدرش ، از اسحاق بن عبد الله بن حارث ، از پدرش عبد الله بن حارث بن نوفل نقل مىكند كه مىگفته است * ابو سفيان بن حارث شبيه پيامبر بوده است و چون به شام مىآمد ، هر كس او را مىديد مىگفت : اين پسر عموى محمد ( ص ) است و اين براى شباهت او بود .\r\nابو سفيان هم در شعر خود مىگويد :\r\n« راهنمايى غير از نفس من مرا راهنمايى كرد و همان كس كه او را سخت دور راندم مرا به خدا دلالت فرمود . از او مىگريزم و از محمد دورى مىجويم در عين حال اگر نسبت خود را به او پنهان كنم و نگويم باز مرا به نام او مىخوانند . [ 2 
  ] » يعنى به سبب شباهت به او شناخته مىشوم . و گويد : ابو سفيان بن حارث و پسرش جعفر در حالى كه عمامه‌هاى خود را به روى خود بسته بودند ، به سوى پيامبر ( ص ) حركت كردند و چون به حضورش رسيدند ، گفتند : اى\r\n\r\n\r\n","description":"","footnote":"\r\n[ 1 
  ] . لعمرك انى يوم احمل رايةً * لتغلب خيل اللات خيل محمد دكا لمدلج الحيران اظلم ليله * فهذا او انى اليوم اهدى و اهتدى هدانى هاد غير نفسى و دلّنى * على الله من طردت كل مطرد\r\n[ 2 
  ] . هدانى هاد غير نفسى و دلّنى * على الله من طردت كل مطرد افر و انأى جاهدا عن محمد * و ادعى و ان لم انتسب بمحمد\r\n","page_name":" 42 ","page_number":50},
  {"content":"\r\n\r\n( 1 ) رسول خدا سلام بر تو باد . پيامبر ( ص ) فرمودند : چهره‌هاى خود را بگشاييد تا شناخته شويد .\r\nآنان نسب خود را گفتند و چهره‌هاى خود را گشودند و گفتند : گواهى مىدهم كه خدايى جز خداوند يكتا نيست و تو رسول خدايى . پيامبر فرمودند : اى ابو سفيان كجا و چه هنگام توانستى مرا طرد كنى و برانى ؟ ابو سفيان عرض كرد : اى رسول خدا سرزنشى نيست .\r\nفرمودند : آرى اى ابو سفيان هنگام سرزنش نيست . و سپس به على بن ابى طالب فرمودند : به پسر عمويت چگونگى وضو گرفتن و سنت را بياموز و او را پيش من بياور . على ( ع ) چنان كرد و سپس او را به حضور پيامبر برد و ابو سفيان همراه ايشان نماز گزارد و پيامبر به على دستور فرمودند ميان مردم ندا دهند كه خدا و رسول خدا از ابو سفيان راضى شدند ، از او راضى شويد .\r\nگويد : ابو سفيان و پسرش جعفر در فتح مكه و جنگ حنين و طائف همراه پيامبر ( ص ) بودند و در جنگ حنين هنگامى كه مردم گريختند آن دو ايستادگى و پايدارى كردند . آن روز بر تن ابو سفيان چند جامهء كوتاه از برد بود و بر سرش عمامه برد بود و بردى هم بر كمرش بسته بود و لگام استر رسول خدا را در دست داشت و چون گرد و غبار فرو نشست پيامبر به او توجه فرمودند و پرسيدند : اين كيست كه لگام استر را گرفته است ؟\r\nابو سفيان گفت : برادرت ابو سفيان است . پيامبر فرمودند : خدا را آرى تو برادر منى .\r\nپيامبر ( ص ) مكرر مىفرمودند : ابو سفيان برادر و از خويشاوندان نيك من است و خداوند متعال در عوض حمزه او را به من عنايت فرموده است و پس از آن به ابو سفيان شير خدا و شير رسول خدا مىگفتند .\r\nابو سفيان در جنگ حنين اشعار بسيارى سروده است كه به مناسبت بسيارى آن از نقل همهء آن خوددارى كرديم و از جمله اشعارى است كه به اين مضمون سروده است . « همانا گروههاى كعب و عامر در بامداد جنگ حنين كه درماندگى همگانى شده بود به خوبى دانستند كه من مرد جنگم و بر آن سوار و پيشاپيش رسول خدا ايستادگى كردم و تكان نخوردم به اميد پاداش الهى و خداوند واسع است و همه چيز به زودى به سوى خداوند متعال باز مىگردد . [ 1 
  ] » گويند ، رسول خدا ( ص ) براى ابو سفيان بن حارث ساليانه يكصد خروار\r\n\r\n\r\n","description":"","footnote":"\r\n[ 1 
  ] . لقد علمت افناء كعب و عامر * غداة حنين حين عمّ التضعضع بانّى اخو الهيجاء اركب حدها * امام رسول الله لا أتتعتع رجاء ثواب الله و الله واسع * اليه تعالى كل امر سيرجع\r\n","page_name":" 43 ","page_number":51},
  {"content":"\r\n\r\n( 1 ) از محصول خيبر را مقرر فرموده بودند .\r\nعفان بن مسلم و عارم بن فضل از حماد بن مسلمة ، از على بن زيد ، از سعيد بن مسيب نقل مىكنند كه مىگفته است * ابو سفيان بن حارث نيمى از روز را نماز مىگزارد تا هنگامى كه نمازگزاردن در آن هنگام مكروه بود و باز از ظهر تا هنگام نماز عصر همچنان پيوسته نماز مىگزارد . روزى على ( ع ) او را ديد كه زودتر برگشته است . به او فرمود : چه شده است كه امروز زودتر از روزهاى ديگر برگشته‌اى ؟ گفت : پيش عثمان بن عفان بودم و دخترى از دخترهايش را خواستگارى كردم ، پاسخى نداد ساعتى پيش او نشستم باز هم پاسخ نداد .\r\nعلى فرمود : من كسى را كه از او به تو نزديك‌تر است به ازدواج تو در مىآورم و دختر خود را به همسرى او در آورد .\r\nيزيد بن هارون و عفان بن مسلم هر دو از حماد بن سلمة ، از هشام بن عروة ، از پدرش نقل مىكردند * پيامبر ( ص ) فرموده‌اند : ابو سفيان بن حارث سيد جوانمردان بهشت است .\r\nابو سفيان در سالى حج گزارد و چون سلمانى در منى سرش را تراشيد زگيلى بر سرش بود كه بريده شد و ابو سفيان در گذشت . يزيد بن هارون مىگفت : معتقد بودند كه منزلت او چون شهيد است . عفان بن مسلم مىگفت : درگذشت و اميدوار بودند اهل بهشت باشد .\r\nفضل بن دكين مىگفت سفيان ، از ابو اسحاق نقل مىكرد * چون مرگ ابو سفيان بن حارث فرا رسيد به خويشاوندان خود گفت : بر من گريه مكنيد كه من از هنگامى كه مسلمان شدم آلوده به گناهى نشده‌ام . و گفته‌اند ، ابو سفيان در مدينه پس از مرگ برادرش نوفل بن حارث در گذشت و فاصلهء مرگ آن دو سه ماه و هفده روز بود و هم گفته‌اند در سال بيستم درگذشته و عمر بر او نماز گزارده است . او را كنار خانهء عقيل بن ابى طالب در گورستان بقيع دفن كردند . ابو سفيان سه روز پيش از آنكه بميرد شخصاً گور خويش را كند و روز سوم گفت : پروردگارا مرا پس از مرگ رسول خدا و پس از مرگ برادرم زنده مگذار و مرا از پى ايشان ببر و آن روز هنوز آفتاب غروب نكرده بود كه درگذشت . خانهء ابو سفيان نزديك خانهء عقيل بن ابى طالب بود و آن همان خانه‌اى است كه به دار الكراحى معروف است و ديوار به ديوار خانهء على بن ابى طالب عليه السّلام بوده است .\r\n\r\n","description":"","footnote":"","page_name":" 44 ","page_number":52},
  {"content":"\r\n\r\n( 1 )\r\n\r\nفضل بن عباس بن عبد المطلب\r\nابن هاشم بن عبد مناف بن قصىّ . كنيه‌اش ابو محمد است و مادرش ام الفضل كه نامش لبابة كبرى و دختر حارث بن حزن بن بجير بن هزم بن رؤيبة بن عبد الله بن هلال بن عامر بن صعصعة بن معاوية بن بكر بن هوازن بن منصور بن عكرمه بن حصفة بن قيس بن عيلان بن مضر است . فضل بن عباس فقط دخترى به نام ام كلثوم داشته است كه مادرش صفيه دختر محمية بن جزء بن حارث بن عريج بن عمرو زبيدى از قبيلهء سعد العشيره مذحج است .\r\nفضل بن عباس بزرگترين فرزند عباس بود و در فتح مكه و جنگ حنين همراه پيامبر بود و در حنين هنگامى كه مردم گريختند ، او از جمله خويشاوندان و يارانى بود كه پايدارى كردند در حجة الوداع هم همراه پيامبر بود و آن حضرت او را پشت سر خود بر ناقه سوار كرده بودند و به او ردف پيامبر مىگفتند .\r\nعفان بن مسلم از سكين بن عبد العزيز ، از قول پدرش نقل مىكرد كه مىگفته است از عباس شنيدم كه مىگفت * در عرفات پسرم فضل پشت سر پيامبر ( ص ) سوار بود و از زير چشم به زنها نگاه مىكرد و پيامبر ( ص ) چند بار با دست خويش چهرهء او را برگرداندند و آن جوان همچنان به زنان مىنگريست . پيامبر به او فرمودند : اى برادر زاده امروز روزى است كه هر كس گوش و چشم و زبان خود را از گناه حفظ كند ، گناهانش آمرزيده مىشود .\r\nهشام بن عبد الملك پدر وليد طيالسى از قول عكرمه بن عمار ، از عبد الله بن عبيد نقل مىكرد كه * پيامبر ( ص ) روز عرفه فضل را كه مردى خوش اندام و زيبا بود و بر زنان از فتنه او بيم مىرفت پشت سر خويش سوار فرمود . گويد ، فضل مىگفت : پيامبر ( ص ) پيوسته تا به هنگام سنگ زدن عقبه آخر لبيك مىگفت .\r\nكثير بن هشام از ضحاك بن مخلد ، از فرات بن سلمان ، از عبد الكريم ، از سعيد بن جبير ، از ابن عباس ، از فضل بن عباس نقل مىكند * در حجة الوداع پشت سر پيامبر بر ناقه سوار بوده و مىگفته است كه پيامبر ( ص ) پيوسته تا هنگامى كه جمرهء عقبه را رمى فرمود لبيك مىگفت .\r\nضحاك بن مخلد پدر عاصم شيبانى از ابن جريج ، از عطاء ، از ابن عباس نقل مىكند كه مىگفته است * پيامبر ( ص ) از مشعر تا منى فضل بن عباس را پشت سر خود سوار\r\n\r\n","description":"","footnote":"","page_name":" 45 ","page_number":53},
  {"content":"\r\n\r\n( 1 ) فرمودند . همو مىگويد كه فضل برايم نقل كرد كه پيامبر ( ص ) پيوسته تا هنگام رمى جمره لبيك مىگفتند .\r\nگويند : فضل بن عباس از كسانى است كه در مراسم غسل پيامبر ( ص ) شركت داشته است و هم در دفن آن حضرت حضور داشته است و پس از رحلت پيامبر براى جهاد به شام رفت و در منطقهء اردن در طاعون عمواس در سال هيجدهم هجرت و به روزگار خلافت عمر بن خطاب درگذشت .\r\n\r\nجعفر بن ابو سفيان\r\nابن حارث بن عبد المطلب بن هاشم بن عبد مناف بن قصى . مادرش جمانة دختر ابو طالب است و مادر جمانه فاطمه دختر اسد بوده است . جعفر بن ابو سفيان دخترى به نام ام كلثوم داشته كه همسر سعيد بن نوفل بن حارث بن عبد المطلب است و براى او فرزند آورده است .\r\nاز جعفر بن ابو سفيان اعقابى باقى نمانده است .\r\nجعفر بن ابو سفيان همراه پدرش بود كه به حضور پيامبر ( ص ) آمدند و هر دو مسلمان شدند . او هم در فتح مكه و جنگهاى حنين و طائف همراه پيامبر ( ص ) بود و در جنگ حنين هنگامى كه مردم گريختند او پايدارى كرد و از كسانى از خويشاوندان و ياران پيامبر است كه ايستادگى كردند . جعفر تا هنگام رحلت رسول خدا همراه پدرش در التزام آن حضرت بود و در اواسط حكومت معاوية بن ابى سفيان در گذشت .\r\n\r\nحارث بن نوفل\r\nابن حارث بن عبد المطلب بن هاشم بن عبد مناف بن قصى . مادرش ظريبه دختر سعيد بن قشيب است . نام اصلى قشيب ، جندب بن عبد الله بن رافع بن نضلة بن محضب بن صعب بن مبشر بن دهمان از قبيلهء ازد است . حارث بن نوفل داراى پسرى به نام عبد الله است كه مردم بصره به او لقب ببّة داده بودند و به روزگار عبد الله بن زبير او را به فرماندارى خود برگزيدند .\r\nپسر ديگرى هم به نام محمد اكبر و دو پسر ديگر به نامهاى ربيعه و عبد الرحمن دارد ، و دخترانى به نامهاى رملة و امّ الزبير كه مادر مغيره است ، و ظريبه داشته است كه مادر\r\n\r\n","description":"","footnote":"","page_name":" 46 ","page_number":54},
  {"content":"\r\n\r\n( 1 ) همهء ايشان هند دختر ابو سفيان بن حرب است . پسران ديگرى هم به نامهاى عتبه و محمد اصغر و حارث و دو دختر ديگر به نامهاى ريطة و ام الحارث داشته است كه مادر ايشان ام عمرو دختر مطلب بن ابى وداعة بن ضبيره سهمى است . پسر ديگرى به نام سعيد داشته است كه مادرش كنيزى بوده است .\r\nحارث بن نوفل به روزگار رسول خدا ( ص ) مردى بالغ بود و از اصحاب پيامبر است و هنگامى كه پدرش اسلام آورد او هم مسلمان شد و از آن حضرت رواياتى نقل كرده است .\r\nپسرش عبد الله بن حارث به روزگار پيامبر ( ص ) متولد شد و او را به حضور ايشان آورد و ايشان كام طفل را برداشتند . پيامبر ( ص ) حارث را به فرماندارى برخى از نواحى مكه گماشتند و سپس ابو بكر و عمر و عثمان او را به فرماندارى مكه منصوب كردند .\r\nحفص بن عمر بصرى حوضى از همام بن يحيى ، از ليث ، از علقمه بن مرثد ، از عبد الله بن حارث ، از قول پدرش نقل مىكند كه مىگفته است * پيامبر ( ص ) چگونگى دعا براى ميت در نماز ميت را به آنان آموخته و فرموده‌اند چنين بگوييد : « پروردگارا مردگان و زندگان ما را بيامرز . خدايا ميان ما را اصلاح فرماى و دلهاى ما را مهربان فرماى . پروردگارا اين بندهء تو فلان پسر فلان ، ما از او جز خوبى چيزى نمىدانيم و تو داناتر به اويى خدايا ما را و او را بيامرز . » حارث مىگويد ، گفتم : من كوچكترين فرد قوم هستم و اگر خيرى نمىدانستم چه كنم ؟ فرمودند : چيزى جز آنچه مىدانى مگو .\r\nعلى بن عيسى از پدرش نقل مىكند * حارث بن نوفل به بصره رفت و براى خود آن جا خانه‌اى ساخت و به هنگام حكومت عبد الله بن عامر بن كريز ساكن بصره شد و در آخر حكومت عثمان در همان بصره در گذشت .\r\n\r\nعبد المطلب بن ربيعة\r\nابن حارث بن عبد المطلب بن هاشم بن عبد مناف بن قصىّ . مادرش ام الحكم دختر زبير بن عبد المطلب بن هاشم بن عبد مناف بن قصىّ است . عبد المطلب بن ربيعه پسرى به نام محمد داشته است كه مادرش ام البنين دختر حمزة بن مالك بن سعد بن حمزه بن مالك معروف به ابو شعيرة بن منبّه بن سلمة بن مالك بن عذر بن سعد بن دافع بن مالك بن جشم بن حاشد بن جشم بن خيوان بن نوف بن همدان است . اين ام البنين خواهر قيس بن حمزه است ، حمزة بن\r\n\r\n","description":"","footnote":"","page_name":" 47 ","page_number":55},
  {"content":"\r\n\r\n( 1 ) مالك از افرادى است كه از طرف معاويه به هنگام رأى حكمين حضور داشته است .\r\nهشام بن محمد بن سائب مىگويد : پدرم به من خبر داد كه حمزة بن مالك از يمن همراه چهار صد برده به شام كوچ كرد و همه را آزاد كرد و تمام ايشان در شام مدعى بودند كه نسب ايشان به همدان مىرسد و به همين جهت عراقيها خوش نمىداشتند كه با شاميها ازدواج كنند ، زيرا دغل كارى مىكنند و بسيارى از افراد نسب خود را بيهوده به آنان مىرسانند . عبد المطلب بن ربيعه دخترى هم به نام اروى داشته است كه مادرش دختر عمير بن مازن است .\r\nهشام بن محمد بن سائب مىگويد : پدرم محمد بن سائب ، محمد پسر عبد المطلب را ديده است و از قول او روايت نقل كرده است . عبد المطلب بن ربيعه هم به روزگار پيامبر ( ص ) مردى بالغ بوده است و از آن حضرت روايت نقل كرده است .\r\nيعقوب بن ابراهيم بن سعد از پدرش ، از صالح بن كيسان ، از ابن شهاب ، از عبد الله بن عبد الله بن حارث بن نوفل بن حارث بن عبد المطلب نقل مىكند * عبد المطلب بن ربيعة بن حارث بن نوفل مىگفته است : ربيعه بن حارث و عباس بن عبد المطلب با يك ديگر گفتند مناسب است اين دو نوجوان يعنى من و فضل بن عباس را به حضور پيامبر فرستيم تا آن دو را به سرپرستى جمع آورى زكات بگمارد و آنچه مردم مىپردازند بپردازند و سودى هم به ايشان رسد . گويد : در همان حال كه ايشان در اين باره گفتگو مىكردند ، على بن ابى طالب عليه السّلام رسيد و پرسيد چه كارى مىخواهيد انجام دهيد ؟ گفتند : چنين تصميمى داريم .\r\nفرمود : اين كار را مكنيد كه رسول خدا ( ص ) به خدا سوگند اين كار را نخواهند كرد . گفتند :\r\nچرا اين كار را نكند و اين سخن تو از رشگ بردن تو بر ماست . و به خدا سوگند تو خود با رسول خدا چندان مصاحبت كردى كه به دامادى ايشان نائل شدى و ما بر تو رشگ نبرديم .\r\nعلى ( ع ) فرمود : من ابو الحسن هستم ، بفرستيدشان . و على ( ع ) خوابيد . و چون پيامبر ( ص ) نماز ظهر را گزاردند ما زودتر از ايشان خود را بر در حجره رسانديم و ايستاديم و چون پيامبر ( ص ) آمدند با محبت گوشهاى ما را گرفتند و فرمودند : آنچه در دل داريد بگوييد .\r\nپيامبر وارد حجره شدند و ما هم وارد شديم و در آن روز در خانهء زينب دختر جحش بودند . گويد : با ايشان سخن گفتيم كه اى رسول خدا به حضورتان آمده‌ايم كه ما را بر جمع‌آورى زكات بگماريد و آنچه مردم از زكاتى كه جمع مىكنند مىپردازند ما هم مىپردازيم و آنچه به ايشان سود مىرسد به ما هم سود برسد . گويد : پيامبر ( ص ) سكوت\r\n\r\n","description":"","footnote":"","page_name":" 48 ","page_number":56},
  {"content":"\r\n\r\n( 1 ) فرمودند و چون خواستيم دوباره سخنى بگويم به سقف حجره نگريستند و سرشان را بالا گرفتند . زينب از پشت پرده اشاره كرد و ما را از سخن گفتن نهى كرد . آن گاه پيامبر ( ص ) روى به ما كردند و فرمودند : زكات و صدقه شايستهء محمد ( ص ) و خاندان او نيست كه كثافات و چرك دست مردم است . سپس فرمودند : محميّة بن جزء را كه سرپرست عشريه‌هاى زمينها بود و ابو سفيان بن حارث را احضار كنيد و چون آن دو آمدند به محميه فرمودند : دخترت را به ازدواج فضل پسر عباس درآور . و به ابو سفيان فرمودند : دخترت را به همسرى عبد المطلب بن ربيعه در آور و چنان كردند و به محميه فرمودند : كابين هر دو را از خمس بپرداز .\r\nمحمد بن عمر و على بن عيسى بن عبد الله نوفلى مىگويند * عبد المطلب بن ربيعه تا روزگار حكومت عمر در مدينه ساكن بود و سپس به دمشق كوچك كرد و آن جا خانه‌اى براى خود ساخت و به روزگار حكومت يزيد بن معاويه مرد ، و يزيد بن معاويه را وصى خود قرار داد و او هم وصيت او را پذيرفت .\r\n\r\nعتبة بن ابى لهب\r\nنام اصلى ابو لهب عبد العزّى است و پسر عبد المطلب بن هاشم بن عبد مناف بن قصى است .\r\nمادر عتبة ، ام جميل دختر حرب بن امية بن عبد شمس بن عبد مناف بن قصى است . عتبه داراى پسران و دخترانى به اين شرح است : ابو على و ابو الهيثم و ابو غليظ كه مادرشان عتبة دختر عوف بن عبد مناف بن حارث بن منقذ بن عمرو بن معيص بن عامر بن لوىّ است . عمرو و يزيد و ابو خداش و عباس و ميمونه كه مادرشان ام عباس دختر شراحيل بن اوس بن حبيب بن وجيه از قبيلهء حمير و از خاندان ذو الكلاع است و از كنيزان اسير شدهء دورهء جاهلى است .\r\nعبيد الله و محمد و شيبه كه در كودكى در گذشته‌اند و ام عبد الله كه مادرشان ام عكرمة دختر خليفة بن قيس از خاندان جدرة ازد است كه همپيمان بنى ديل بن بكر هستند . عامر كه مادرش هالة از قبيلهء حمر بن حارث بن عبد مناف بن كنانه است . ابو واثلة كه مادرش از خولان است و عبيد كه مادرش كنيز است و اسحاق كه مادرش كنيزى سياه بوده است و ام عبد الله كه مادرش كنيزى به نام خولة بوده است .\r\nعلى بن عيسى بن عبد الله نوفلى از حمزة بن عتبه بن ابراهيم لهبى ، از ابراهيم بن عامر\r\n\r\n","description":"","footnote":"","page_name":" 49 ","page_number":57},
  {"content":"\r\n\r\n( 1 ) بن ابى سفيان بن معتب و مشايخ ديگرى از بنى هاشم ، از ابن عباس ، از عباس نقل مىكنند كه مىگفته است * چون پيامبر ( ص ) هنگام فتح مكه وارد آن شهر شدند به من فرمودند : عباس دو برادرزاده‌ات عتبه و معتب كجايند آنها را نمىبينم ؟ گفتم : آنان با ديگر مشركان قريش از شهر بيرون رفته و كناره گرفته‌اند . فرمودند : برو آن دو را پيش من بياور . من سوار شدم و به عرنة [ 1 
  ] رفتم و گفتم : رسول خدا شما را فرا خوانده‌اند . آن دو شتابان سوار شدند و به حضور پيامبر آمدند . رسول خدا آن دو را به اسلام دعوت كردند و پذيرفتند و مسلمان شدند .\r\nآن گاه رسول خدا برخاستند و دست آن دو را به دست گرفتند و در حالى كه ميان آن دو حركت مىفرمودند آنان را به ملتزم يعنى فاصله ميان در كعبه و حجر الاسود بردند و ساعتى دعا فرمودند و برگشتند و در چهرهء ايشان شادى نمايان بود . عباس مىگويد ، گفتم : اى رسول خدا ، خدايت شاد و مسرور بداراد كه در چهرهء شما شادى مىبينم . فرمودند : آرى از خداوند متعال مسألت و استدعا كردم كه گناهان اين دو پسر عموى مرا ببخشد و آن دو را به من عفو فرمود . [ 2 
  ]\r\nحمزة بن عتبه مىگويد : آن دو هماندم همراه رسول خدا به جنگ حنين رفتند و در آن جنگ همراه افراد خانواده و يارانى كه پايدارى كردند ، آن دو هم مقاومت و ايستادگى كردند و چشم معتب آن روز صدمه ديد . هيچ كس از مردان بنى هاشم پس از فتح مكه در آن شهر غير از عتبه و معتب باقى نماندند .\r\n\r\nمعتب بن ابى لهب\r\nبرادر تنى عتبه است . معتب فرزندانى به اين شرح داشته است : عبد الله و محمد و ابو سفيان و موسى و عبيد الله و سعيد و خالدة كه مادرشان عاتكه دختر ابو سفيان بن حارث بن عبد المطّلب است و مادر عاتكه هم ام عمرو دختر مقوم بن عبد المطلب بن هاشم است .\r\nابو مسلم و مسلم و عباس كه از مادرهاى مختلف بوده‌اند و عبد الرحمن كه مادرش از حميراست . داستان مسلمان شدن معتب را ضمن داستان مسلمان شدن برادرش عتبه نوشتيم .\r\n\r\n\r\n","description":"","footnote":"\r\n[ 1 
  ] . عرنة ، صحرايى كنار صحراى عرفات است و گفته شده است به محل مسجد عرفات عرنه اطلاق شده است . ياقوت ، معجم البلدان ، ج 6 ، ص 159 - م .\r\n[ 2 
  ] . بنابر اين روايت ابو بكر احمد بن حسين بيهقى در دلائل النبوة ، ج 2 ، ص 74 در مورد عتبه صحيح نيست و شايد همان عتيبة صحيح باشد . - م .\r\n","page_name":" 50 ","page_number":58},
  {"content":"\r\n\r\n( 1 )\r\n\r\nاسامة الحبّ بن زيد\r\nابن حارثه بن شراحيل بن عبد العزّى بن امرؤ القيس بن عامر بن نعمان بن عامر بن عبد ود بن عوف بن كنانة بن عوف بن عذرة بن زيد اللات بن رفيدة بن ثور بن كلب .\r\nاسامه مورد محبت بسيار پيامبر ( ص ) بوده است . كنيهء او ابو محمد و مادرش ام ايمن پرستار و كنيز پيامبر ( ص ) است كه نام اصلى او بركة بوده است . پدر اسامه يعنى زيد بن حارثه به روايت برخى از دانشمندان نخستين مسلمان است و او هيچ گاه از پيامبر ( ص ) جدا نشد .\r\nاسامه در مكه متولد شد و همان جا رشد و نمو كرد و دينى جز اسلام را نمىشناخت و به آيين ديگرى توجه نكرد و با رسول خدا به مدينه هجرت كرد و پيامبر ( ص ) اسامه را سخت دوست داشت و مانند يكى از افراد خانوادهء آن حضرت بود .\r\nعفان بن مسلم و هاشم بن عبد الملك يعنى ابو الوليد طيالسى و يحيى بن عبّاد مىگويند شريك ، از عباس بن ذريح يعنى بهىّ ، از عايشه نقل مىكنند كه مىگفته است * پاى اسامة به چهارچوبه در گير كرد و به زمين خورد و پاشنهء در چهره‌اش را دريد . پيامبر به من فرمودند :\r\nخون از چهرهء اسامه پاك كن . عايشه مىگويد : پيامبر ( ص ) شروع به مكيدن محل زخم اسامه كردند و آب دهان خود را بيرون انداختند [ يا بر محل زخم آب دهان خود را ماليدند . 
  ] و فرمودند : اگر اسامه دختركى مىبود او را جامه مىپوشاندم و زينت مىكردم تا بتوانم او را بفروشم [ شايد اشاره به زشتى چهره اسامه است و پيامبر با محبت چنين شوخى مىفرموده‌اند 
  ] .\r\nيحيى بن عباد از يونس بن ابى اسحاق ، از ابو السفر نقل مىكند كه مىگفته است * روزى رسول خدا با عايشه نشسته بودند و اسامه هم حاضر بود . پيامبر ( ص ) به چهرهء اسامه نگريستند و خنديدند و فرمودند : اگر اسامه دختر بود مىتوانستم بر او زيور بپوشانم و او را بيارايم تا بتوانم او را بفروشم [ شوهر دهم 
  ] .\r\nهوذة بن خليفه از سليمان تيمى ، از ابو عثمان نهدى ، از اسامة نقل مىكند كه مىگفته است * پيامبر ( ص ) من و حسن [ يعنى حضرت امام حسن مجتبى 
  ] را مىگرفت و مىگفت :\r\nخداوندا من اين هر دو را دوست مىدارم اين دو را دوست بدار . عارم بن فضل هم از معتمر بن سليمان ، از پدرش ، از ابو عثمان ، از اسامة همين گونه نقل مىكند .\r\n\r\n","description":"","footnote":"","page_name":" 51 ","page_number":59},
  {"content":"\r\n\r\n( 1 ) عارم از معتمر ، از پدرش ، از ابو تميمه ، از ابو عثمان نهدى ، از ابو عثمان ، از اسامه نقل مىكند كه مىگفته است * پيامبر ( ص ) مرا روى يك زانوى خود و حسن بن على ( ع ) را روى زانوى ديگر خود مىنشاندند . سپس هر دو را در آغوش مىگرفتند و مىگفتند : پروردگارا به اين دو مهر و محبت فرماى كه من نسبت به هر دو مهربانم .\r\nعبد الله بن زبير حميرى از سفيان بن عيينة ، از اسماعيل بن ابى خالد ، از قيس بن ابى حازم نقل مىكند * پيامبر ( ص ) چون آگاه شدند كه در جنگ موته [ پس از شهادت اميران سه‌گانه 
  ] پرچم به خالد بن وليد سپرده شده است ، فرمودند : اى كاش پرچم به مردى داده مىشد كه پدرش كشته شده است ، يعنى اسامة بن زيد .\r\nيزيد بن هارون از اسماعيل بن ابى خالد ، از قيس بن ابى حازم نقل مىكند * پس از شهادت زيد بن حارثه ، اسامه در محضر پيامبر برخاست و از چشمهايش اشك فرو مىريخت . فرداى آن روز هم آمد و همان جا ايستاد . پيامبر ( ص ) فرمودند : امروز هم از تو همان را خواهم ديد كه ديروز ديدم ؟ [ ظاهراً منع اسامه از گريستن است 
  ] .\r\nسفيان بن عيينة از زهرى ، از عروة ، از عايشه نقل مىكند كه مىگفته است * مجزز مدلجى به حضور پيامبر آمد ، اسامه و زيد را ديد كه خوابيده‌اند و بر سرشان قطيفه‌اى كشيده‌اند و پاهاى آنها از قطيفه بيرون است ، مجزز گفت : اين پاها بسيار شبيه يك ديگر است گويى يكى از ديگرى است . عايشه مىگويد : پيامبر ( ص ) از اين سخن بسيار شاد شدند و پيش من آمدند در حالى كه از شادى چهرهء ايشان مىدرخشيد .\r\nهشام بن عبد الملك طيالسى از ليث بن سعد ، از ابن شهاب ، از عروة ، از عايشه نقل مىكند كه مىگفته است * پيامبر ( ص ) پيش من آمدند شادان بودند و چهره‌شان از شادى مىدرخشيد و به من فرمودند : مىدانى هم اكنون مجزز به زيد بن حارثه و اسامة بن زيد نگريست و گفت : اين پاها چنان شبيه يك ديگر است كه گويى يكى از آن ديگرى است .\r\nمحمد بن سعد مىگويد ، كس ديگرى غير از هشام مىگفت : يعنى پيامبر ( ص ) از شباهت زياد ميان اسامه و زيد خوشحال شدند .\r\nيزيد بن هارون از حماد بن سلمة ، از هشام بن عروة ، از پدرش نقل مىكند * پيامبر ( ص ) حركت از عرفات به مشعر را به خاطر منتظر ماندن براى رسيدن اسامه قدرى به تأخير انداختند ، در اين هنگام پسرى سياه و داراى بينى پهن ( اسامة ) آمد ، يمنيها گفتند : براى خاطر همين ما معطل شده‌ايم . گويد ، اهل يمن از همين جهت بعد كافر شدند . ابن سعد\r\n\r\n","description":"","footnote":"","page_name":" 52 ","page_number":60},
  {"content":"\r\n\r\n( 1 ) مىگويد ، به يزيد بن هارون گفتم : يعنى چه كه اهل يمن به اين سبب كافر شدند ؟ گفت : از دين برگشتن آنان به روزگار ابو بكر براى اين بود كه فرمان رسول خدا ( ص ) را كوچك شمرده بودند .\r\nعفان بن مسلم از حماد بن سلمة ، از قيس بن سعد ، از عطاء ، از ابن عباس ، از اسامة بن زيد نقل مىكند كه مىگفته است * هنگامى كه پيامبر ( ص ) در حجة الوداع از عرفات به مشعر حركت فرموده‌اند ، اسامه پشت سر ايشان بر ناقهء آن حضرت سوار بوده است . اسامه مىگويد : پيامبر ( ص ) چنان لگام ناقه را كشيده بودند كه نزديك بود گوشهاى حيوان به جلو زين برسد و مىفرمودند : اى مردم بر شما باد به آرامش و وقار كه نيكى و خوبى در تند راندن شتر نيست .\r\nعفان بن مسلم از حماد بن سلمه ، از على بن زيد ، از يوسف بن مهران ، از ابن عباس نقل مىكند كه مىگفته است * رسول خدا در حجة الوداع در حالى كه اسامة بن زيد پشت سر ايشان سوار بود پيش ما آمدند و از همين شربت به ايشان داديم نوشيدند و فرمودند : آفرين بر شما خوب ساخته‌ايد همين گونه بسازيد .\r\nعفان بن مسلم از همام بن يحيى ، از قتاده ، از عروة ، از عامر شعبى نقل مىكند كه * اسامة بن زيد به او گفته است غروب روز عرفه كه پيامبر به مشعر حركت فرموده‌اند ، اسامه پشت سر ايشان بر ناقه سوار بوده است و مىگفته است : تا رسيدن به مشعر الحرام شتر پيامبر حتى يك قدم تند و به حالت دويدن قدم بر نداشته است .\r\nيحيى بن عباد از حماد بن سلمه ، از ايوب ، از نافع ، از ابن عمر نقل مىكند كه مىگفته است * پيامبر ( ص ) روز فتح مكه در حالى وارد شهر شدند كه اسامة بن زيد پشت سرشان بر ناقه سوار بود ، و شتر را در سايه كعبه خواباندند . ابن عمر مىگفته است : جلو رفتم و ديدم كه پيامبر ( ص ) و بلال و اسامه وارد كعبه شدند ، به بلال كه پشت در كعبه ايستاده بود گفتم :\r\nپيامبر ( ص ) كجا نماز گزاردند ؟ گفت : همين روياروى تو ميان دو ستون نمازگزاردند .\r\nعبد الملك بن عمرو و ابو عامر عقدى و موسى بن مسعود و ابو حذيفه نهدى همگان از زهير بن محمد ، از عبد الله بن محمد بن عقيل ، از پسر اسامة بن زيد ، از اسامه نقل مىكنند كه مىگفته است * پيامبر ( ص ) جبهء پنبه‌اى مصرى كه نسبتاً ضخيم بود و از چيزهايى بود كه دحيه كلبى به ايشان داده بود به من پوشاندند ، من آن را به همسرم پوشاندم . پيامبر به من فرمودند : چرا آن جامهء مصرى را نمىپوشى ؟ گفتم : اى رسول خدا آن را به زنم پوشانده‌ام .\r\n\r\n","description":"","footnote":"","page_name":" 53 ","page_number":61},
  {"content":"\r\n\r\n( 1 ) فرمودند : به او بگو زير آن چيزى قرار دهد و بپوشد كه مىترسم برآمدگيهاى بدنش را نشان دهد . [ 1 
  ] گويد : عبد الله بن جعفر رقى هم از عبيد الله بن عمر ، از ابن عقيل ، از محمد بن اسامه ، از پدرش همين روايت را نقل كرده است .\r\nابو الوليد هشام طيالسى از ليث بن سعد ، از عبيد الله بن مغيرة نقل مىكند * حكيم بن حزام حله‌اى را كه از سيف ذى يزن بود براى رسول خدا هديه فرستاد و در آن هنگام حكيم بن حزام هنوز مشرك بود و آن را به پنجاه دينار خريده بود . رسول خدا فرمودند : ما از مشركان هديه‌اى نمىپذيريم ، ولى اكنون كه آن را فرستاده‌اى ، به بهايى كه خريده‌اى مىخريم ، آن را به چند خريده‌اى ؟ گفت : به پنجاه دينار و پيامبر با پرداخت بها ، آن را گرفتند و يك روز آن را پوشيدند كه جمعه بود و براى خطبه بر منبر نشستند و چون از منبر فرود آمدند آن را به اسامه بن زيد پوشاندند .\r\nمعن بن عيسى از مالك بن انس و ابو بكر بن عبد الله بن ابى اويس و خالد بن مخلد از سليمان بن بلال و عبد الله بن مسلمة بن قعنب از عبد العزيز بن مسلم و همگى ، از عبد الله بن دينار ، از قول عبد الله بن عمر نقل مىكنند كه مىگفته است * پيامبر ( ص ) لشكرى را روانه فرمود و اسامة بن زيد را برايشان فرماندهى داد . برخى از مردم دربارهء فرماندهى اسامه اعتراض كردند . پيامبر فرمودند : اگر دربارهء فرماندهى اسامه اعتراض مىكنيد قبلًا هم در بارهء فرماندهى پدرش اعتراض داشتيد و حال آنكه به خدا سوگند كه پدرش از محبوب‌ترين مردم در نظر من و شايسته براى فرماندهى بود و اين اسامه هم پس از پدرش از محبوب‌ترين افراد در نظر من است .\r\nعفان بن مسلم از وهيب بن خالد و معلى بن اسد ، از عبد العزيز بن مختار ، از موسى بن عقبه ، از سالم ، از قول پدرش [ يعنى عبد الله بن عمر 
  ] نقل مىكند كه مىگفته است * چون پيامبر ( ص ) اسامه را به فرماندهى منصوب فرمود ، مطلع شد كه مردم اين كار را عيب دانسته و دربارهء فرماندهى او اعتراض دارند . سالم مىگفته است ، پيامبر ( ص ) ميان مردم به پا ايستادند و فرمودند : شما از اسامه خرده‌گيرى و دربارهء فرماندهى او اعتراض مىكنيد . قبلًا هم اين كار را در مورد پدرش كرديد و حال آنكه او براى فرماندهى شايسته و محبوب‌ترين مردم در نظر من بود و اين پسرش هم پس از او از محبوب‌ترين مردم در نظر من است . نسبت\r\n\r\n\r\n","description":"","footnote":"\r\n[ 1 
  ] . در متن عربى « غلاله » است كه به معنى تشكچه‌هايى است كه زنها زير لباس مىپوشيده‌اند كه لباس آنان گشاد و دور از بدنشان باشد - م .\r\n","page_name":" 54 ","page_number":62},
  {"content":"\r\n\r\n( 1 ) به او خيرانديش باشيد كه او از نيكان شماست . سالم مىگفته است ، هيچ گاه نشنيدم عبد الله بن عمر اين حديث را نقل كند ، مگر اينكه مىگفت : منظور از محبوب‌ترين مردم يعنى غير از فاطمه ( ع ) . [ 1 
  ]\r\nمحمد بن عبد الله انصارى از صالح بن ابىّ اخضر ، از زهرى ، از عروة ، از اسامة بن زيد نقل مىكند كه مىگفته است * پيامبر ( ص ) او را به فرماندهى لشكرى به ناحيه‌اى مأمور فرمودند . ولى پيش از آنكه حركت كند و برود پيامبر ( ص ) رحلت فرمودند و ابو بكر خليفه شد . گويد ، ابو بكر به اسامه گفت : پيامبر با تو در اين مورد چه عهدى فرمودند ؟ اسامه گفت :\r\nدستور فرمودند كه صبح زود بر ابنى [ 2 
  ] حمله كنم و بلا فاصله باز گردم .\r\nعبد الوهاب بن عطاء از عمرى [ 3 
  ] ، از نافع ، از ابن عمر نقل مىكند * پيامبر ( ص ) لشكرى را روانه فرمود كه ابو بكر و عمر هم در آن لشكر بودند و اسامة بن زيد را به فرماندهى گماشتند و مردم به مناسبت نوجوانى اسامه به فرماندهى او اعتراض كردند . چون اين خبر به رسول خدا رسيد ، به منبر رفتند و نخست ستايش و نيايش خدا را به جاى آوردند و فرمودند : مردم دربارهء فرماندهى اسامة بن زيد اعتراض مىكنند و همانا قبلًا هم دربارهء فرماندهى پدرش اعتراض كردند و حال آنكه هر دو شايستهء فرماندهى هستند و او از محبوب‌ترين مردم در نظر من است و پدرش هم همچنان بود و غير از فاطمه از محبوب‌ترين مردم در نظر من بود ، دربارهء اسامه به شما سفارش به خير و نيكى مىكنم .\r\nفضل بن دكين از حنش [ 4 
  ] ، از قول پدرش نقل مىكند كه مىگفته است * پيامبر ( ص ) اسامة بن زيد را در حالى كه هيجده ساله بود به فرماندهى گماشتند .\r\nابو اسامه حماد بن اسامه از هشام بن عروة ، از پدرش نقل مىكند كه مىگفته است\r\n\r\n\r\n","description":"","footnote":"\r\n[ 1 
  ] . حضرت ختمى مرتبت فرموده‌اند از بهترين و محبوب‌ترين مردم ، و بديهى است كه محبت شخص نسبت به مردم قابل مقايسه با محبت شخص نسبت به افراد خانواده و فرزندان نيست ، و اصلًا از اين گفتار رسول خدا نمىتوان بهره‌بردارى كرد كه اسامه از ام سلمه رضوان الله تعالى عليها برتر و محبوب‌تر باشد تا چه رسد به حضرت فاطمه زهرا و حضرت امير المؤمنين على و حسنين عليهم السلام - م .\r\n[ 2 
  ] . ابنى ، بر وزن حلبى ، نام جايى در بلقاى شام است و دهكده‌اى از دهكده‌هاى موته است . ر ك : ياقوت ، معجم البلدان ، ج 1 ، ص 92 - م .\r\n[ 3 
  ] . پانزده تن از دانشمندان با لقب عمرى در الاعلام زركلى ذكر شده‌اند ، احتمالًا عبد الرحمن بن عبد الله عمرى در گذشته بعد از 194 هجرى است كه در الاعلام ، ج 4 ، ص 85 آمده است - م .\r\n[ 4 
  ] . حنش صنعانى دمشقى ، از تابعيهاى شجاع و فرمانده بوده و در سال صدم هجرت در افريقيه در گذشته است . ر ك : ذهبى ، ميزان الاعتدال ، ذيل شمارهء 2369 - م .\r\n","page_name":" 55 ","page_number":63},
  {"content":"\r\n\r\n( 1 ) * پيامبر ( ص ) اسامه را به فرماندهى منصوب فرمودند و به او دستور دادند كه به ابنى در ساحل دريا حمله كند . هشام مىگويد : هر گاه پيامبر ( ص ) كسى را فرماندهى مىدادند به او اعلام مىفرمودند و مردم را همراه او گسيل مىداشتند . گويد ، سران و گزيدگان مردم از جمله عمر همراه اسامه بيرون رفتند ، و مردم دربارهء فرماندهى اسامه اعتراض كردند . پيامبر ( ص ) سخنرانى كردند و فرمودند : مردم دربارهء فرماندهى دادن به اسامه اعتراض كرده‌اند همان گونه كه در مورد پدرش اعتراض كردند ، و هر آينه او شايسته براى فرماندهى است و محبوب‌ترين مردم پس از پدرش در نظر من است ، و اميدوارم از نيكان شما باشد دربارهء او خير انديشى كنيد . گويد ، پيامبر ( ص ) بيمار شدند و همواره مىفرمودند لشكر اسامه را حركت دهيد ، لشكر اسامه را روانه كنيد . گويد ، اسامه حركت كرد تا به منطقهء جرف [ 1 
  ] رسيد . همسرش فاطمه دختر قيس به او پيام داد شتاب مكن كه حال پيامبر ( ص ) وخيم شده است و او از جاى خود حركت نكرد [ 2 
  ] ، تا آنكه پيامبر ( ص ) رحلت فرمودند و او پيش ابو بكر آمد و گفت :\r\nهنگامى كه پيامبر ( ص ) مرا روانه فرمودند وضع ديگرى بود ، اكنون مىترسم كه اعراب مرتد شوند و اگر ايشان از دين برگردند بايد نخست با ايشان جنگ كرد و اگر مرتد نشوند من خواهم رفت كه سران و گزيدگان مسلمانان با من هستند . گويد ، ابو بكر خطبه خواند و ستايش و نيايش خدا را به جا آورد و گفت : به خدا سوگند اگر پرندگان شكارى مرا در ربايند بهتر از اين است كه پيش از اجراى فرمان رسول خدا به كار ديگرى اقدام كنم . و ابو بكر ، اسامه را به آبل [ 3 
  ] گسيل داشت و از اسامه اجازه گرفت كه عمر را اجازه دهد پيش ابو بكر بمانند و او اجازه داد . گويد ، ابو بكر به اسامه دستور داد در جنگ دست و پا و كمر دشمن را ببرد و قطع كند تا دشمنان را بترساند . اسامه رفت و بر آنان حمله كرد و گروه بسيارى را زخمى كرد و آنان را سخت به بيم انداخت و به سلامت و در حالى كه غنيمت به دست آورده بودند بازگشتند . گويد ، عمر مىگفت : به حضور هيچ كس غير از اسامه به عنوان امارت نرفته‌ام و اين به آن جهت بود كه به هنگام رحلت رسول خدا ( ص ) اسامه امير بود . گويد ، چون اسامه و\r\n\r\n\r\n","description":"","footnote":"\r\n[ 1 
  ] . جرف ، نام جايى در سه ميلى مدينه به سوى شام است . عمر بن خطاب آنجا مزارعى داشته است . ر ك : ياقوت ، معجم البلدان ، ج 3 ، ص 87 - م .\r\n[ 2 
  ] . خوانندگان عزيز ملاحظه مىفرمايند ، لشكرى كه پيامبر مكرر دستور به اعزام آن مىدهند با پيام همسر اسامه كه لابد سوگلى او هم بوده است ، بايد متوقف شود و فرمان آن حضرت اجرا نشود « تو خود حديث مفصل بخوان از اين مجمل » - م .\r\n[ 3 
  ] . آبل ، نام چهار منطقه و در اين جا مقصود جايى در اردن است . ياقوت ، معجم ، ج 1 ، ص 52 - م .\r\n","page_name":" 56 ","page_number":64},
  {"content":"\r\n\r\n( 1 ) همراهانش حركت كردند و نزديك شام رسيدند مه بسيار شديدى ايشان را فرو گرفت ، آنچنان كه از انظار پوشيده ماندند و توانستند حمله كنند و آنچه مىخواستند ، انجام دادند .\r\nگويد ، خبر رحلت رسول خدا ( ص ) و حملهء اسامه به سرزمينهاى روم در يك روز به اطلاع هرقل رسيد و روميان گفتند حتى مرگ پيامبرشان آنان را از هجوم به سرزمين ما باز نمىدارد .\r\nعروه در دنباله سخنان خود مىگفت : هيچ سپاهى ديده نشد كه از سپاه اسامه سالم‌تر بازگردد . يزيد بن هارون هم از حماد بن سلمة ، از هشام بن عروة ، از پدرش روايتى همين‌گونه آورده است و افزوده است كه ابو بكر و عمر و ابو عبيده جراح هم در آن سپاه بودند و پيامبر ( ص ) اسامه را برايشان فرماندهى داد .\r\nگويد ، فاطمه دختر قيس كه همسر اسامه بود براى او نوشت حال پيامبر ( ص ) وخيم شده است و نمىدانم چه پيش آيد ، اگر مصلحت مىبينى كه بمانى بمان . اسامه همچنان در جرف ماند تا آنكه پيامبر ( ص ) رحلت فرمودند . گويد ، به اسامه دستور داده شده بود با دشمن سخت برخورد كند و پاى ايشان را از آن منطقه قطع و كوتاه كند ، و در همين هنگام اعراب هم مرتد شدند .\r\nواقدى از عبد الله بن يزيد بن قسيط ، از پدرش ، از محمد بن اسامة بن زيد ، از قول پدرش اسامه نقل مىكند كه مىگفته است * به پيامبر ( ص ) خبر رسيد كه مردم اعتراض مىكنند كه چرا اسامه را به فرماندهى مهاجران و انصار گماشته‌اند . آن حضرت از خانه بيرون آمدند و بر منبر نشستند ، نخست ستايش و نيايش خداوند را به جا آوردند و سپس فرمودند :\r\nاى مردم لشكر اسامه را روانه كنيد و به جان خودم سوگند اگر دربارهء فرماندهى او سخنى گفته‌ايد پيش از آن هم دربارهء فرماندهى پدرش سخن گفتيد و حال آنكه او شايسته براى فرماندهى است ، پدرش هم شايسته فرماندهى بود . گويد ، لشكر اسامه در جرف اردو زد و مردم جمع شدند و بيرون مىرفتند . در اين هنگام حال پيامبر ( ص ) وخيم شد . اسامه و مردم توقف كردند كه ببينند خداوند در مورد پيامبر چه تقديرى مىفرمايد . اسامه مىگويد : چون حال پيامبر وخيم شد از اردوگاه بيرون آمدم و مردم هم همراه من آمدند و پيامبر ( ص ) سخت بىحال بودند و سخن نمىگفتند ، دستهاى خود را به آسمان بلند كردند و سپس\r\n\r\n","description":"","footnote":"","page_name":" 57 ","page_number":65},
  {"content":"\r\n\r\n( 1 ) به سوى من اشاره فرمودند و فهميديم كه براى من دعا مىفرمايند . [ 1 
  ]\r\nكثير بن هشام از جعفر بن برقان ، از قول حضرمى كه مردى از يمامه است نقل مىكند كه مىگفته است * پيامبر ( ص ) اسامه را دوست مىداشتند و پيش از او هم پدرش را دوست مىداشتند و همين كه اسامه در كار جنگ ورزيده شد او را به فرماندهى گروهى منصوب و اعزام فرمودند و او با دشمن برخورد و جنگ كرد و شجاعت و شهامتى از او نقل كردند .\r\nاسامه مىگويد : قبلًا مژده رسان خبر فتح را براى پيامبر ( ص ) آورده بود و چون من به حضور رسيدم چهرهء ايشان از شادى مىدرخشيد . مرا نزديك خود فراخواندند و گفتند : بگو و من شروع به سخن گفتن كردم و گفتم همين كه دشمن گريختند به مردى از ايشان رسيدم و با نيزه به او حمله‌ور شدم گفت لا إله الا الله ، من به او نيزه زدم و كشتمش . در اين هنگام چهرهء پيامبر ( ص ) دگرگون شد و به من فرمودند : اى اسامه واى بر تو چرا با شنيدن لا إله الا الله چنان كردى و اين سخن را تكرار فرمودند و مرتب مىگفتند ، به طورى كه دوست مىداشتم كه اى كاش تا آن روز هر كارى انجام داده‌ام به حساب نيايد و آن روز تازه مسلمان مىشدم و به خدا سوگند پس از شنيدن آن سخن از پيامبر ( ص ) هرگز با كسى كه لا إله الا الله بگويد جنگ نخواهم كرد .\r\nعفان بن مسلم از ابو عوانه ، از سليمان اعمش ، از ابراهيم تيمى ، از پدرش نقل مىكند * اسامة بن زيد مىگفت : من هرگز با مردى كه لا إله الا الله بگويد جنگ نخواهم كرد . سعد بن مالك گفت : به خدا سوگند من هم هرگز با مردى كه لا إله الا الله بگويد جنگ نخواهم كرد .\r\nمردى به آن دو گفت : مگر خداوند نفرموده است « با آنان جنگ كنيد تا فتنه‌اى باقى نماند و تمام دين از آن خداوند باشد . [ 2 
  ] » ؟ گفتند : ما آن قدر جنگ كرده‌ايم كه فتنه‌اى باقى نماند و دين از خداوند باشد .\r\nفضل بن دكين از حفص بن غياث ، از جعفر بن محمد ، از پدرش نقل مىكند * اسامة به حضور پيامبر مىآمد و دربارهء كارهايى شفاعت مىكرد و پيامبر شفاعت او را مىپذيرفتند .\r\nيك بار در مورد اجراى حدى سخن گفت و پيامبر فرمودند : دربارهء اجراى حد شفاعت مكن .\r\nهشام بن عبد الملك پدر وليد طيالسى از ليث بن سعد ، از ابن شهاب ، از عروه ، از عايشه نقل مىكند * زنى دزدى كرده بود و مسأله از نظر قريش بسيار مهم بود و گفتند چه\r\n\r\n\r\n","description":"","footnote":"\r\n[ 1 
  ] . آيا از رفتار حضرت ختمى مرتب چنين استنباط نمىشده است كه امر به تعجيل مىفرمايند ؟ ! - م .\r\n[ 2 
  ] . بخشى از آيهء 193 سورهء دوم - بقره - م .\r\n","page_name":" 58 ","page_number":66},
  {"content":"\r\n\r\n( 1 ) كسى دربارهء او با رسول خدا ( ص ) سخن بگويد و سرانجام گفتند كسى جز اسامة بن زيد جرأت اين كار را ندارد . اسامه با پيامبر سخن گفت و پيامبر به او فرمودند : براى چه و به چه مناسبت در مورد اجراى حدى از حدود خداوند شفاعت مىكنى ؟ سپس پيامبر ( ص ) برخاستند و خطبه‌اى ايراد فرمودند و گفتند : همانا پيش از شما كسانى كه تباه و نابود شدند به اين جهت بود كه اگر شخص قدرتمند و خانواده دارى دزدى مىكرد رهايش مىكردند و هر گاه شخص ضعيفى دزدى مىكرد دربارهء او حدّ را اجرا مىكردند ، و به خدا سوگند مىخورم كه اگر فاطمه دختر محمد دزدى كند دستش را قطع خواهم كرد .\r\nمحمد بن اسماعيل بن ابى فديك از هشام بن سعد ، از زيد بن اسلم نقل مىكند * عمر بن خطاب در پرداخت مقررى مهاجران نخستين و فرزندان ايشان را بر ديگران برترى داد و به اسامة بن زيد بيشتر از عبد الله بن عمر پرداخت . عبد الله بن عمر مىگويد ، مردى به من گفت : امير مؤمنان كسى را بر تو برترى داده است كه سن او از تو بيشتر نيست و پيش از تو هجرت نكرده است و در هيچ جنگى هم كه تو شركت نداشته باشى شركت نكرده است . عبد الله مىگويد ، با پدرم گفتگو كردم ، گفت : او چه كسى است ؟ گفتم : اسامة بن زيد .\r\nگفت : به خدايى خدا سوگند راست مىگويى . اين كار را كردم ، زيرا زيد بن حارثه در نظر پيامبر ( ص ) از عمر محبوب‌تر بود و اسامة بن زيد هم از عبد الله بن عمر محبوب‌تر بود و به اين جهت چنين كردم .\r\nخالد بن مخلد بجلى از عبد الله بن عمر ، از نافع ، از ابن عمر ، نقل مىكند كه مىگفته است * عمر بن خطاب براى اسامة بن زيد همان مقدار مقررى تعيين كرد كه براى شركت كنندگان در جنگ بدر يعنى چهار هزار درم و براى من سه هزار و پانصد درم . گفتم :\r\nچرا براى اسامة بيش از من تعيين كرديد و او در هيچ جنگى حضور نداشته مگر اينكه من هم حضور داشته‌ام . گفت : او در نظر رسول خدا از تو محبوب‌تر بود و پدرش هم در نظر رسول خدا از پدرت محبوب‌تر بود .\r\nمسلم بن ابراهيم از قرة بن خالد ، از محمد بن سيرين نقل مىكند كه مىگفته است * به روزگار عثمان خرما بن به هزار درم ارزيابى مىشد ، اسامه خرمابنى را سوراخ كرد و شيره آن را بيرون كشيد و براى مادرش برد . به او گفتند : تو كه مىبينى خرما بن هزار درم ارزش پيدا كرده است چرا چنين كردى ؟ گفت : مادرم خواسته بود و او هر چه از من بخواهد كه بتوانم انجام دهم ، انجام مىدهم .\r\n\r\n","description":"","footnote":"","page_name":" 59 ","page_number":67},
  {"content":"\r\n\r\n( 1 ) كثير بن هشام از جعفر بن برقان نقل مىكند كه مىگفته است از يزيد بن اصم شنيدم كه مىگفت * ميمونه خويشاوندى داشت و متوجه شد كه لنگ او پايين‌تر از ناف و شكمش بسته شده است ، ميمونه او را سخت سرزنش كرد . آن مرد گفت : من اسامة بن زيد را ديدم كه شكمش از لنگ او بيرون افتاده بود . ميمونه گفت : دروغ مىگويى البته اسامة شكمش چاق و بزرگ بود و ممكن است گاهى لنگ او پايين‌تر از شكمش افتاده باشد [ توصيه شديد شده است كه ازار و لنگ مرد از زير سينه او باشد تا ساق پايش 
  ] .\r\nعبد الوهاب بن عطاء عجلى از هشام دستوايى ، از يحيى بن ابى كثير ، از عمر بن حكم بن ثوبان ، از قول برده‌اى از بردگان قدامة بن مظعون نقل مىكند يكى از بردگان اسامة بن زيد برايش نقل كرده است كه * اسامه مزرعه‌اى در وادى القرى داشت و گاه سوار مىشد و آن جا مىرفت و روزهاى دوشنبه و پنجشنبه روزه مىگرفت . به او گفتم : با آنكه پير و سالخورده شده‌اى باز هم در سفر روزه مىگيرى ؟ گفت : پيامبر ( ص ) را ديدم كه روزهاى دوشنبه و پنجشنبه روزه مىگرفتند و مىفرمودند : اعمال روزهاى دوشنبه و پنجشنبه عرضه مىشود .\r\nعلى بن عبد الله بن جعفر از سفيان بن عيينة ، از عمر ، از قول ابو جعفر محمد بن على [ يعنى حضرت باقر عليه السّلام 
  ] نقل مىكند كه مىفرموده‌اند حرملة آزاد كردهء اسامه نقل مىكرد كه * اسامه مرا به حضور على ( ع ) فرستاد و گفت : به ايشان سلام برسان و بگو اسامه مىگويد اگر شما در كام شير برويد دوست مىدارم همراه شما باشم ، ولى اين كارى كه مىخواهيد انجام دهيد اعتقادى به آن ندارم . حرمله گويد : به حضور على رفتم و چيزى به من عنايت نكرد و بعد كه پيش حسن و عبد الله بن جعفر رفتم از بخشش خود ناقهء مرا گران‌بار كردند . [ 1 
  ]\r\nهشام بن محمد بن سائب كلبى از پدرش نقل مىكند كه مىگفته است * اسامة بن زيد با هند دختر فاكه بن مغيرة بن عبد الله بن عمرو بن مخزوم و درّه دختر عدى بن قيس بن حذافة بن سعد بن سهم ازدواج كرد كه براى او محمد و هند را زاييد . همچنين با فاطمه دختر قيس و خواهر ضحاك بن قيس فهرى ازدواج كرد كه براى او جبير و زيد و عايشه را زاييد ، و هم با\r\n\r\n\r\n","description":"","footnote":"\r\n[ 1 
  ] . با آنكه بنا نيست بىمهريها مورد بررسى قرار گيرد ، ولى ملاحظه مىكنيد كه امثال اسامه دستور رسول خدا را براى حركت آن گونه انجام مىدهد و نسبت به يارى دادن على ( ع ) آن هم در مقابل طلحه و زبير يا معاويه اين گونه پيام مىدهد - م .\r\n","page_name":" 60 ","page_number":68},
  {"content":"\r\n\r\n( 1 ) ام الحكم دختر عتبة بن ابى وقاص و دختر ابى حمدان سهمى و برزه دختر ربعى كه از بنى عذره است و از خانوادهء بنى زراح ازدواج كرد و او براى اسامه حسن و حسين را زاييد .\r\nواقدى از يعقوب بن عمر ، از نافع عدوى ، از ابو بكر بن عبد الله بن ابى جهم نقل مىكند كه مىگفته است * پيامبر ( ص ) اسامة بن زيد را دوست مىداشتند و چون چهارده ساله شد با زنى به نام زينب دختر حنظلة بن قسامه ازدواج كرد و سپس او را طلاق داد . پيامبر ( ص ) بعدها مىفرمودند : چه كسى حاضر است او را راهنمايى كنم به زنى زيبا و كم خوراك و خودم به منزلهء پدر زن او خواهم بود ؟ پيامبر ( ص ) در اين هنگام به نعيم بن عبد الله نحّام نگاه كردند .\r\nاو گفت : مثل اينكه منظورتان اين است كه من با او ازدواج كنم ؟ فرمودند : آرى ، و نعيم با او ازدواج كرد و ابراهيم بن نعيم را براى او زاييد و ابراهيم در جنگ حره كشته شد . [ يعنى لشكركشى يزيد بن معاويه به مدينهء منوره 
  ] واقدى مىگويد : هيچ گاه از فرزندان اسامه از زن و مرد در هيچ دوره بيش از بيست تن نبوده‌اند و مىگويد ، هنگام رحلت پيامبر ( ص ) اسام بيست سال داشته است . [ 1 
  ]\r\nانس بن عياض از يونس بن يزيد ، از ابن شهاب نقل مىكند كه مىگفته است * هنگامى كه اسامه در جرف درگذشت جنازه‌اش را به مدينه آوردند . واقدى مىگويد :\r\nاسامه پس از رحلت پيامبر ( ص ) در وادى القرى [ 2 
  ] زندگى مىكرد ، بعد به مدينه آمد و در جرف زندگى مىكرد و همان جا در اواخر حكومت معاوية بن ابى سفيان درگذشت .\r\n\r\nابو رافع آزاد كردهء رسول خدا ( ص )\r\nنامش اسلم و بردهء عباس بن عبد المطلب بود كه او را به پيامبر ( ص ) بخشيد و چون مژده مسلمان شدن عباس را به پيامبر ( ص ) دادند او را آزاد فرمودند .\r\nرؤيم بن يزيد مقرئ از هارون بن ابى عيسى و احمد بن محمد بن ايوب ، از ابراهيم بن سعد ، از محمد بن اسحاق نقل مىكنند كه مىگفته است ، حسين بن عبد الله بن عبيد الله بن عباس ، از قول عكرمة آزاد كردهء ابن عباس ، از قول ابو رافع نقل مىكرد كه مىگفته است\r\n\r\n\r\n","description":"","footnote":"\r\n[ 1 
  ] . در روايات قبلى ديديد كه سن او را به هنگام اعزام لشكر اسامه هيجده سال نقل كردند - م .\r\n[ 2 
  ] . وادى القرى ، از دشتهاى ميان مدينه و شام كه از اعمال مدينه شمرده مىشود و داراى دهكده‌هاى بسيارى است ، در سال هفتم با جنگ گشوده شده است . ر ك : ياقوت ، معجم البلدان ، ج 8 ، ص 375 - م .\r\n","page_name":" 61 ","page_number":69},
  {"content":"\r\n\r\n( 1 ) * من بردهء عباس بودم و اسلام در خانهء ما آمده بود ، عباس و همسرش مسلمان شده بودند .\r\nمن هم مسلمان شدم ، ولى چون عباس از قوم خود بيم داشت و خوش نمىداشت كه با ايشان مخالفت كند ، اسلام خود را پوشيده مىداشت و بسيارى از اموال او در دست قومش پراكنده بود . و ابو لهب دشمن خدا از شركت در جنگ بدر خوددارى كرده بود و به جاى خود عاص بن هشام بن مغيره را روانه كرده بود و همهء كسانى كه نرفته بودند كسى را به جاى خود فرستاده بودند . چون خبر كشته شدن قريشيان در بدر كه خداوند ايشان را خوار و زبون فرمايد به مكه رسيد ما در خود احساس نيرو و قدرت كرديم و من مردى ناتوان بودم و كنار چاه زمزم تير مىتراشيدم و به خدا سوگند همچنان كه نشسته بودم و تير مىتراشيدم و ام الفضل همسر عباس هم كنار ما نشسته بود و خبر شكست قريش ما را خشنود كرده بود ، ناگهان ابو لهب فاسق كه گويى براى فتنه انگيزى گام بر مىداشت آمد و بر روى طنابهاى حجره زمزم نشست و پشت او به پشت من بود و در همان حال مردم بانگ برداشتند كه ابو سفيان بن حارث بن عبد المطلب از بدر رسيده است . ابو لهب خطاب به او گفت : اى برادر زاده پيش من بيا كه به جان خودم سوگند خبر درست پيش تو است . ابو رافع مىگويد :\r\nابو سفيان بن حارث كنار ابو لهب نشست و مردم هم ايستاده بودند . ابو لهب پرسيد اى برادر زاده براى من بگو كه كار چگونه بود ؟ گفت : به خدا سوگند چيزى جز اين نبود كه چون با مسلمانان روياروى شديم چنان شانه‌هاى خود را در اختيار ايشان گذاشتيم كه به هر گونه خواستند ما را كشتند و اسير كردند و به خدا سوگند با وجود اين مردم را سرزنش نمىكنم كه مردانى سپيد چهره را ميان آسمان و زمين سوار بر اسبهاى ابلق مىديديم كه هيچ چيز ياراى ايستادگى در برابرشان نداشت .\r\nابو رافع مىگويد ، ريسمانهاى خيمه را با دست خود بلند كردم و گفتم : به خدا سوگند آنان فرشتگان بوده‌اند . ابو لهب دست بلند كرد و ضربه سختى به چهرهء من زد . من به او حمله‌ور شدم ، او مرا بلند كرد و بر زمين زد و روى بدنم نشست و شروع به زدن من كرد و من مردى ضعيف و ناتوان بودم . در اين هنگام ام الفضل برخاست و چوبى از چوبهاى حجره زمزم را برداشت و چنان بر سر ابو لهب كوفت كه شكاف بزرگى در سر او ايجاد كرد و گفت :\r\nاكنون كه مولاى او حضور ندارد ، او را ناتوان شمرده‌اى ؟ و ابو لهب برخاست و خوار و\r\n\r\n","description":"","footnote":"","page_name":" 62 ","page_number":70},
  {"content":"\r\n\r\n( 1 ) زبون رفت و به خدا سوگند هفت شب بيشتر زنده نبود كه خداوند او را گرفتار عدسه [ 1 
  ] كرد و آن بيمارى او را كشت و دو پسرش دو يا سه شب جسدش را انداخته بودند و دفن نمىكردند . آن چنان كه لاشه‌اش در خانه متعفن شد و قريش از عدسه و مسرى بودن آن به اندازهء طاعون مىترسيدند . سرانجام مردى از قريش به آنان گفت : شرم نمىداريد كه جسد پدرتان در خانه متعفن شده است و او را دفن نمىكنيد ؟ گفتند : از سرايت اين بيمارى مىترسيم . گفت : حركت كنيد ما هم با شما هستيم . و از دور مقدارى آب بر بدن ابو لهب پاشاندند و به او دست نزدند و سپس بردند و در منطقهء بالاى مكه كنار ديوارى نهادند و چندان سنگ بر او ريختند كه زير سنگها پوشيده شد . گويند ، پس از جنگ بدر ابو رافع به مدينه هجرت كرد و همراه پيامبر ( ص ) زندگى مىكرد و در جنگهاى احد و خندق و ديگر جنگها همراه آن حضرت بود . پيامبر ( ص ) كنيز خود سلمى را به ازدواج او در آوردند و سلمى در جنگ خيبر همراه شوهرش بود ، و براى او عبيد الله بن ابى رافع را زاييد و او دبير على بن ابى طالب عليه السّلام بود .\r\nفضل بن دكين از حمزه زيات ، از حكم نقل مىكند كه مىگفته است * پيامبر ( ص ) ارقم پسر ابى الارقم را به سرپرستى كارگزاران زكات گماشتند . او به ابو رافع گفت : آيا موافقى با من همكارى كنى و مرا يارى دهى و براى تو سهم كارگزاران زكات را تعيين كنم ؟\r\nابو رافع گفت : بايد به عرض پيامبر برسانم و چون موضوع را به ايشان گفت ، فرمودند : اى ابو رافع براى خاندان ما زكات حلال نيست و آزاد كردهء خانواده از خانواده شمرده مىشود .\r\nمحمد بن عبد الله اسدى و قبيصة بن عقبه نقل مىكنند سفيان ، از عبد الله بن عثمان بن خثيم ، از اسماعيل بن عبيد الله بن رفاعه زرقى ، از پدرش ، از پدر بزرگش نقل مىكرده است كه پيامبر مىفرموده‌اند * خليفهء ما و آزاد كردهء ما و خواهرزادهء ما از خود ما شمرده مىشوند .\r\nواقدى مىگويد : ابو رافع در مدينه پس از كشته شدن عثمان بن عفان در گذشت و اعقاب او باقى هستند .\r\n\r\n\r\n","description":"","footnote":"\r\n[ 1 
  ] . عدسه يا عدسة بيمارى جلدى كه به صورت دانه‌هايى چون عدس ظاهر مىشده و كشنده و بسيار مسرى بوده است .\r\nر ك : ابن دريد ، جمهرة اللغه ، ج 2 ، چاپ حيدر آباد دكن ، 1345 قمرى ، ص 262 - م .\r\n","page_name":" 63 ","page_number":71},
  {"content":"\r\n\r\n( 1 )\r\n\r\nسلمان فارسى\r\nابو معاويه ضرير از اعمش ، از ابو ظبيان ، از جرير بن عبد الله ، همچنين اعمش ، از ابو سفيان ، از قول مشايخ خود نقل مىكند * كنيهء سلمان ، ابو عبد الله بوده است .\r\nاسماعيل بن ابراهيم اسدى از عوف ، از ابو عثمان نهدى نقل مىكند * سلمان به او گفته است : آيا رامهرمز را مىشناسى ؟ گفتم : آرى . گفت : من از مردم آن شهرم .\r\nمحمد بن عبد الله اسدى از سفيان ، از عبيد ، از عامر بن واثله ، از قول سلمان نقل مىكند كه مىگفته است * من از مردم جىّ [ 1 
  ] هستم .\r\nيوسف بن بهلول از عبد الله بن ادريس ، از محمد بن اسحاق ، از عاصم بن عمر بن قتادة ، از محمد بن لبيد ، از ابن عباس نقل مىكند كه مىگفته است * سلمان داستان و سرگذشت خود را شخصاً براى من چنين گفت :\r\nمن مردى اصفهانى و از روستايى به نام جىّ بودم و پدرم دهقان و سالار سرزمين خود بود و من در نظر پدرم از محبوب‌ترين بندگان خدا بودم و چندان به من محبت داشت كه مرا در خانه نگهدارى مىكرد ، همچنان كه دوشيزگان را در خانه نگه مىدارند . در آيين مجوسى چندان كوشش كردم تا به مقام مواظبت از آتشى رسيدم كه همواره آن را بر افروخته مىداريم . پدرم مزرعه‌اى داشت و چون در آن هنگام سرگرم ساختمان تازه‌اى در خانهء خود بود مرا خواست و گفت : پسركم مىبينى اين ساختمان مرا سخت گرفتار كرده است ، تو به مزرعه برو و زود بازگرد كه اگر دير برگردى دلگير مىشوم و تو براى من از همه چيز مهم‌ترى .\r\nمن بيرون آمدم و از كنار صومعهء مسيحيان گذشتم و صداى نيايش ايشان را شنيدم و وارد صومعه شدم تا ببينم چه مىكنند و همچنان آن جا درنگ كردم و آنچه از نيايش ايشان ديدم مرا خوش آمد و با خود گفتم اين آيين برتر و بهتر از آيين ماست ، و تا هنگام غروب خورشيد همچنان پيش آنان بودم و نه به مزرعه پدرم رفتم و نه به خانه برگشتم . آن چنان كه پدرم كسى را به جستجوى من فرستاده بود . همين كه از نيايش و نماز آنان خوشم آمد\r\n\r\n\r\n","description":"","footnote":"\r\n[ 1 
  ] . جىّ ، به گفتهء ابن حوقل از روستاهاى بسيار آباد اصفهان است . ر ك : صورة الارض ، چاپ بيروت ، ص 309 - م .\r\n","page_name":" 64 ","page_number":72},
  {"content":"\r\n\r\n( 1 ) پرسيدم منطقهء اصلى اين آيين كجاست ؟ گفتند : در شام . سپس بيرون آمدم و نزد پدرم برگشتم . پرسيد پسركم كجا بودى ؟ من كه با تو گفته بودم كه تأخير نكنى . گفتم : از كنار مردمى گذشتم كه در صومعه‌اى نماز مىگزاردند از كار و نماز آنان خوشم آمد و چنين دانستم كه آيين ايشان از آيين ما بهتر است . پدرم گفت : پسركم آيين تو و نياكانت از آيين ايشان برتر و بهتر است . گفتم : به خدا سوگند هرگز چنين نيست . پدرم بيمناك شد و زنجير بر پاى من نهاد و مرا زندانى كرد . من به مسيحيان پيام دادم كه آيين ايشان را پسنديده‌ام و گفتم : هر گاه كاروانى از شام رسيد مرا آگاه كنيد . اتفاقاً گروهى از بازرگانان شام آمده بودند و چون هنگام عزيمت ايشان فرا رسيد به من خبر دادند و بند از پاى خود گسستم و بيرون آمدم و با ايشان به شام رفتم . چون به شام رسيدم پرسيدم عالم ايشان كجاست ؟ به من گفته شد اسقف كه در صومعه زندگى مىكند و سرپرست آن است . من پيش او رفتم و داستان خود را به او گفتم و افزودم كه دوست دارم در خدمت تو باشم و همراه تو نماز بگزارم و آموزش ببينم كه به آيين تو راغب شده‌ام . گفت : همين جا باش و من همراه او بودم و او مردى بد دين بود كه به مسيحيان دستور پرداخت صدقه مىداد و چون اموال جمع مىشد براى خود اندوخته مىكرد به طورى كه هفت كوزه درم و دينار اندوخته بود .\r\nچون او درگذشت و مسيحيان جمع شدند تا او را دفن كنند ، گفتم : مىدانيد كه اين دوست شما مرد بدآيينى بود ؟ و به آنان خبر دادم كه در مورد صدقات ايشان چگونه رفتار مىكرد . آنان گفتند : نشانه و دليل اين گفتار تو چيست ؟ گفتم : آن را به شما نشان خواهم داد و گنجينهء او را بيرون آوردم كه هفت كوزه انباشته از زر و سيم بود ، و چون ايشان آن گنجينه را ديدند گفتند : به خدا سوگند هرگز جسدش را دفن نمىكنيم و جسدش را بر چوبه‌اى به دار كشيدند و سنگبارانش كردند و كشيش ديگرى آوردند و به جاى او نشاندند . سلمان مىگويد : مردى را نديده بودم كه نمازهاى پنجگانه را به خوبى او بگزارد . او سخت راغب به آخرت و در دنيا بسيار زاهد و پارسا بود و همهء آداب و عبادات شبانه و روزانه را چنان كه شايد و بايد انجام مىداد و من آن چنان او را دوست مىداشتم كه پيش از او هيچ كس را چنان دوست نداشته‌ام . و چون مرگش فرا رسيد ، به او گفتم : مىبينى كه فرمان خدا در مورد تو فرا مىرسد به من چه فرمان مىدهى و در مورد چه كسى به من سفارش مىكنى ؟ گفت :\r\nپسركم هيچ كس از مردم را كه به راه و روش من باشد نمىشناسم مگر مردى در موصل و ديگر مردمان دگرگونه شده‌اند و هلاك گرديده‌اند . و چون درگذشت نزد آن مرد به موصل\r\n\r\n","description":"","footnote":"","page_name":" 65 ","page_number":73},
  {"content":"\r\n\r\n( 1 ) رفتم و به او گفتم كه آن كشيش به من سفارش كرده است كه به او بپيوندم و همراه او زندگى كنم . مدتى هم با او بودم و او هم چون دوست خويش بود و چون مرگ او فرا رسيد ، گفتم :\r\nمىبينى كه فرمان خدا براى تو فرا مىرسد ، مرا به چه كسى سفارش مىكنى ؟ گفت : پسركم كسى را كه بر آيين ما باشد نمىشناسم جز مردى در نصيبين [ 1 
  ] كه فلانى است به او ملحق شو .\r\nمن نزد او رفتم كه در نيكى همچون دو تن ديگر بود و داستان خود را به او گفتم و مدتى با او بودم و چون مرگ او فرا رسيد ، گفتم : فلانى مرا به فلان و او به تو ارجاع داد . اكنون تو چه كسى را سفارش مىكنى ؟ گفت : پسركم به خدا سوگند كسى را كه بر آيين ما باشد نمىشناسم مگر مردى را در عمّوريه [ 2 
  ] كه از سرزمين روم است . اگر مىتوانى پيش او برو ، و چون او درگذشت به آن مرد كه در عموريه بود پيوستم و داستان خود را به او گفتم . گفت : همين جا باش و نزد او ماندم كه او هم مانند دوستانش بود . براى من اندكى مال فراهم شد و توانستم چند ماده گاو و چند گوسپند براى خود فراهم كنم و چون مرگ او نزديك شد ، گفتم : مرا به چه كسى سفارش مىكنى ؟ گفت : پسركم به خدا سوگند به روى زمين كسى را نمىشناسم كه بر آيين ما باشد تا بگويم كه پيش او به روى . ولى زمان ظهور پيامبرى كه به آيين حنفى ابراهيم مبعوث خواهد شد فرا رسيده است . او در سرزمينى كه داراى نخلستان كه ميان دو منطقهء شوره‌زار و سنگلاخ قرار دارد ، اگر بتوانى پيش او به روى برو و او را نشانه‌هايى است كه پوشيده نخواهد ماند از جمله اينكه خوراك صدقه را نمىخورد و هديه را مىخورد و ميان دو كتف او مهر نبوت قرار دارد كه چون آن را ببينى خواهى شناخت .\r\nچون آن مرد درگذشت ، گروهى از مسافران قبيلهء كلب را ديدم و از سرزمين ايشان پرسيدم و چون به من خبر دادند ، گفتم : اين گوسپندان و ماده گاوهايم را به شما مىدهم كه مرا با خود به سرزمين خويش ببريد . پذيرفتند و مرا با خود آوردند ولى همين كه به وادى القرى رسيديم بر من ستم كردند و مرا به عنوان برده به مردى يهودى فروختند . چون در سرزمين ايشان نخلستانها را ديدم اميدوار شدم همان سرزمينى باشد كه براى من وصف\r\n\r\n\r\n","description":"","footnote":"\r\n[ 1 
  ] . نصيبين ، از شهرهاى بزرگ جزيره [ ميان دجله و فرات 
  ] و مركز اصلى قبيلهء بزرگ ربيعه است كه رودخانه هرماس از وسط آن شهر مىگذرد . ر ك : ابن فقيه ، مختصر البلدان ، ص 29 - م .\r\n[ 2 
  ] . عمّوريه ، شهرى بزرگ و داراى دژ استوارى است ، بيشتر مردمش ترك هستند . چند چشمه و نهر در آن جارى است و به دست معتصم گشوده شد . ر ك : تقويم البلدان ، ترجمهء عبد المحمد آيتى ، ص 435 - م .\r\n","page_name":" 66 ","page_number":74},
  {"content":"\r\n\r\n( 1 ) كرده‌اند و پيش همان مرد يهودى بودم تا آنكه مردى از يهود بنى قريظه آمد و مرا از او خريد و با خود بيرون و به مدينه آورد . به خدا سوگند همين كه سرزمين مدينه را ديدم شناختم و دانستم همان شهرى است كه براى من وصف كرده‌اند و نزد همان مرد يهودى بودم و در نخلستانهاى بنى قريظه كار مىكردم . در اين هنگام خداوند متعال پيامبر خود را مبعوث فرموده بود . ولى من آگاه نشدم تا هنگامى كه به مدينه هجرت كرد و در منطقهء قباء منزل فرمود و ميان قبيلهء عمرو بن عوف ساكن شد . روزى كه من بالاى درخت خرمايى بودم و صاحب من پايين درخت نشسته بود يكى از پسر عموهاى يهودش آمد و كنارش ايستاد و گفت : فلانى خداوند بنى قيله را نابود كناد كه هم اكنون در قبا اطراف مردى را گرفته‌اند كه از مكه آمده است و مىپندارند كه پيامبر است ، به خدا سوگند همين كه اين سخن را شنيدم چنان به لرز افتادم كه درخت خرما به لرزه در آمد و بيم آن بود كه روى صاحب خود سقوط كنم . شتابان از درخت فرود آمدم و به آن مرد گفتم : چه مىگويى چه خبر است ؟\r\nصاحب من دست بلند كرد و سيلى سختى به صورتم زد و گفت : تو را با اين خبر چه كار است ؟ بر سر كار خود برگرد . گفتم : منظورى نداشتم خواستم خبرى را كه از او شنيدم بپرسم .\r\nگفت : به كار خود مشغول باش و من به كار خود پرداختم و از او كناره گرفتم .\r\nچون غروب شد آنچه خوراكى داشتم جمع كردم و بيرون آمدم و خود را به حضور رسول خدا رساندم . ايشان در قباء همراه تنى چند از ياران خود نشسته بود ، گفتم : شنيده‌ام شما چيزى نداريد و ياران شما هم با شمايند و همگى غريب و نيازمنديد ، مقدارى خوراكى صدقه داشتم و چون از وضع شما آگاه شدم چنين فهميدم كه از همه سزاوارتريد و آن را براى شما آوردم و آن را حضور ايشان گذاشتم . پيامبر ( ص ) به ياران خود فرمود : بخوريد و خود دست نگه داشت . با خود گفتم اين يك نشانه و برگشتم .\r\nپس از آنكه پيامبر ( ص ) به شهر مدينه منتقل شدند باز چيزى جمع كردم و به حضورش رفتم ، سلام دادم و گفتم : چنين ديدم كه شما از خوراكهاى صدقه چيزى نمىخوريد اكنون هديه‌اى فراهم ساختم و فقط براى بزرگداشت شما تقديم مىكنم و صدقه نيست . پيامبر ( ص ) خود و يارانش از آن خوردند و من با خود گفتم اين دو نشانه و برگشتم .\r\nمدتى گذشت و به حضور آن حضرت رسيدم كه در بقيع براى تشييع جنازه‌اى بود . يارانش هم اطراف ايشان بودند و پيامبر دو برد بر تن داشت يكى را ازار كرده بود و ديگرى را ردا .\r\nمن سلام دادم و برگشتم كه بر شانهء ايشان نگاه كنم ، متوجه شدند كه چه منظورى دارم و\r\n\r\n","description":"","footnote":"","page_name":" 67 ","page_number":75},
  {"content":"\r\n\r\n( 1 ) رداى خود را از دوش كنار زدند و من به مهر نبوت نگريستم و همان‌گونه بود كه دوستم براى من تعريف و توصيف كرده بود . من در حالى كه مىگريستم لبهاى خود را بر آن نهادم و مىبوسيدم . فرمود : برگرد و بازگشتم و برابر ايشان نشستم و داستان خود را همين گونه كه براى تو گفتم براى ايشان نقل كردم كه آن را بسيار خوش داشت و دوست مىداشت كه براى ياران خود بيان فرمايد . و من مسلمان شدم ، ولى بردگى و كار مرا از حضور آن حضرت بازداشت . آن چنان كه در جنگهاى بدر و احد نتوانستم شركت كنم . آن گاه پيامبر ( ص ) به من فرمودند : با صاحب خود قراردادى براى آزادى خود بنويس و از صاحب خود خواستم و چندان اصرار كردم كه با من قراردادى نوشت كه سيصد خرمابن براى او بكارم و چهل وقيه نقره بپردازم تا آزاد شوم . آن گاه پيامبر ( ص ) به مسلمانان فرمودند : برادر خود را با دادن نهال خرما يارى دهيد و هر كس هر چه توانست به من نهال خرما داد . سى نهال و بيست و پانزده و ده نهال ، هر كس هر چه يارا داشت . پيامبر به من فرمودند : براى نهالها گودبردارى كن و چون آماده شد خودت آنها را در گود مگذار و مرا آگاه كن تا خودم آنها را بنشانم و من به گودبردارى پرداختم . ياران ياريم دادند و سيصد گود آماده شد و مردم نهالهايى را كه گفته بودند ، آوردند . آنگاه رسول خدا به تن خويش بيامد و نهالها را در گودها نشاند و به دست خويش خاكها را هموار فرمود و از نشاندن تمام سيصد اصله فارغ شد . سوگند به كسى كه جان سلمان در دست اوست كه حتى يك نهال هم نمرد و خشك نشد . پرداخت پول بر عهدهء من باقى بود . روزى همچنان كه پيامبر ميان ياران خود نشسته بود مردى از ياران ، طلايى به اندازهء تخم مرغى به حضور ايشان از بابت زكات تقديم كرده بود و آن را از معادن به دست آورده بود . پيامبر ( ص ) فرموده بودند : اين مرد بينواى فارسى كه قرارداد آزادى خود را نوشته بود چه كرده است ؟ او را پيش من بياوريد و مرا فراخواندند . چون به حضور ايشان رسيدم فرمودند : با اين طلا آنچه بر عهده دارى بپرداز . گفتم : اى رسول خدا اين چگونه كفايت تعهد مرا مىكند ؟ فرمودند : خداوند به زودى با همين آن را پرداخت خواهد فرمود .\r\nابن اسحاق مىگويد : يزيد بن ابى حبيب در مورد اين حديث مىگفته است كه پيامبر ( ص ) آن قطعه زر را روى زبان خود گذاشتند و سپس به من فرمودند : برو تعهد خود را پرداخت كن . و سپس دنبالهء حديث در روايت ابن عباس و يزيد بن ابى حبيب يكسان است كه سلمان مىگفته است سوگند به كسى كه جانم در دست اوست ، آن طلا معادل همان چهل\r\n\r\n","description":"","footnote":"","page_name":" 68 ","page_number":76},
  {"content":"\r\n\r\n( 1 ) وقيه بود كه بر عهده داشتم و پرداختم ، و چون سلمان تعهد خود را پرداخت آزاد شد و در جنگ خندق و ديگر جنگهاى رسول خدا در حالى كه مسلمان آزاده‌اى بود شركت كرد تا آنكه خداوند جانش را بستاند .\r\nيوسف بن بهلول از عبد الله بن ادريس ، از محمد بن اسحاق ، از عاصم بن عمر بن قتاده ، از قول مردى از قبيلهء عبد القيس ، از قول عمر بن عبد العزيز نقل مىكند كه مىگفته است * كسى براى او از قول خود سلمان نقل كرده است كه ضمن بيان سرگذشت خود براى پيامبر ( ص ) گفته است كه آن كشيش عمّوريه به او گفته است اگر مردى را در فلان سرزمين شام ديدى كه در هر سال فقط يك شب از بيشه‌اى بيرون مىآيد و به بيشهء مقابل آن مىرود و باز سال ديگر در همان شب بيرون مىآيد و مردم به او متوسل مىشوند و براى ايشان دعا مىكند و بيماريهاى آنان شفا و بهبود مىيابد ، اگر توانستى او را ببينى از او در مورد آنچه مىخواهى بپرس . سلمان گويد : من هم همراه مردم ميان آن دو بيشه نشستم و چون شب موعود فرا رسيد آن مرد از يك بيشه بيرون آمد و مردم بر من پيشى گرفتند و او وارد بيشه ديگر شد و نزديك بود به او دسترس نيابم و فقط دستم به شانه‌اش رسيد كه گرفتم . او به سوى من برنگشت و فرمود : چه نيازى دارى ؟ گفتم : مىخواهم دربارهء آيين ابراهيم حنيف از تو بپرسم . گفت : از چيزى مىپرسى كه مردم از آن نمىپرسند همانا به زودى پيامبرى از ناحيهء كعبه ظهور مىكند ، خود را به او برسان . و من برگشتم . سلمان مىگويد : چون اين قسمت را براى پيامبر ( ص ) عرض كردم ، فرمود : اگر راست گفته باشى عيسى بن مريم ( ع ) را ملاقات كرده‌اى .\r\nعفان بن مسلم از حماد بن سلمة ، از على بن زيد ، از ابو عثمان نهدى ، از سلمان نقل مىكند كه مىگفته است * با صاحب خود قراردادى نوشتم كه اگر پانصد نهال خرما برايش بكارم كه نخشكد آزاد باشم ، و اين موضوع را به پيامبر ( ص ) گفتم . فرمودند : چون خواستى بكارى مرا خبر كن و ايشان را آگاه ساختم و آن حضرت به دست خود نهالها را كاشتند و فقط يك نهال را من كاشتم . تمام نهالها غير از همان نهالى كه به دست خود كاشته بودم گرفت و سر سبز شد و خوشه بست .\r\nعبيد الله بن موسى از اسرائيل ، از ابو اسحاق ، از ابو قره كندى ، از سلمان فارسى نقل مىكند كه مىگفته است * من از فرزندان بزرگان و سرداران ايرانى بودم ، در مكتبخانه دو پسر بچه ديگر هم با من بودند كه چون از پيش معلم خود برمىگشتند نزد كشيشى مىرفتند .\r\n\r\n","description":"","footnote":"","page_name":" 69 ","page_number":77},
  {"content":"\r\n\r\n( 1 ) من هم با ايشان رفتم . كشيش گفت : مگر شما را از اينكه كسى را پيش من بياوريد نهى نكرده بودم ؟ ولى من همچنان پيش او آمد و شد داشتم . آن چنان كه در نظرش از آن دو بهتر و محبوب‌تر شدم . به من گفت : اگر خانواده‌ات پرسيدند چرا تأخير كردى بگو معلم مرا معطل كرد . و اگر معلم پرسيد بگو خانواده‌ام مرا معطل كردند . گويد ، آن كشيش از شهر ما كوچ كرد ، گفتم من هم با تو خواهم بود و همراه او رفتم و او در دهكده‌اى فرود آمد و زنى هم پيش او آمد و شد داشت . چون مرگش فرا رسيد و محتضر شد ، گفت : اى سلمان بالاى سرم را حفر كن . حفر كردم و كيسه‌اى انباشته از درم بيرون آوردم . گفت : روى سينه‌ام بريز . چنان كردم و او درگذشت . من نخست به فكر افتادم كه آن پولها را در كيسه‌اش بريزم و از روى سينه‌اش بردارم ، ولى به فكرم رسيد كه راهبان و كشيشها را آگاه كنم و چون آمدند به ايشان گفتم از اين مرد مالى باقى مانده است . جوانانى از آن دهكده گفتند : اين مال از پدر ما بوده است كه كنيز او پيش اين مرد آورده است و آن را برداشتند .\r\nمن به رهبانان گفتم : مرد عالمى را به من معرفى كنيد كه از او پيروى كنم . گفتند : امروز در سراسر زمين مردى را عالم‌تر از مردى كه در حمص است نمىشناسيم . من پيش او رفتم و داستان خود را براى او گفتم . گفت : چيزى تو را جز طلب علم به اينجا نياورده است ، ولى من مردى دانشمندتر از كسى كه سالى يك بار به بيت المقدس مىآيد ، نمىشناسم و اگر هم اكنون به روى خواهى ديد كه خر او بر در مسجد الحرام است . گويد ، رفتم و همچنان ديدم كه خرش بر در بيت المقدس بسته است . من بر در مسجد الحرام نشستم و چون آمد داستان خود را به او گفتم . گفت : چيزى تو را جز طلب علم اينجا نياورده است . گفتم : آرى . گفت : بنشين و رفت و تا سال ديگر نيامد و چون سال بعد آمد ، گفتم : اى بندهء خدا دربارهء من چه كردى ؟\r\nگفت : تو هنوز اين جايى ؟ گفتم : آرى . گفت : به خدا سوگند امروز من در همهء عالم مردى دانشمندتر از كسى كه در سرزمين تيماء ظهور كرده است ، نمىشناسم و اگر هم اكنون بر وى او را خواهى يافت و سه نشانه دارد . غذاى هديه‌اى را مىپذيرد و مىخورد و خوراك صدقه را نمىخورد و كنار غضروف شانه‌اش در سمت راست خاتم نبوت قرار دارد كه به اندازهء تخم كبوترى است و رنگ آن همرنگ پوست اوست .\r\nگويد ، افتان و خيزان بلنديها و پستيها را درنورديدم و چون از كنار قومى از اعراب گذشتم ، مرا به بردگى گرفتند و فروختند و زنى از مدينه مرا خريد و آن جا شنيدم كه دربارهء پيامبر ( ص ) گفتگو مىكنند . زندگى همراه با سختى و كمبود بود . روزى به آن زن كه صاحب\r\n\r\n","description":"","footnote":"","page_name":" 70 ","page_number":78},
  {"content":"\r\n\r\n( 1 ) من بود گفتم يك روز به من مرخصى بده . موافقت كرده . من يك پشته هيزم جمع كردم و فروختم و خوراكى فراهم ساختم . گرچه بسيار كم بود به حضور پيامبر بردم و پيش او نهادم .\r\nفرمود : اين چيست ؟ گفتم : صدقه است به ياران خود فرمود بخوريد و خود از آن چيزى نخورد . گفتم اين يك نشانه از نشانه‌ها . پس از آن مدتى صبر كردم و باز به صاحب خود گفتم يك روز به من مرخصى بده . گفت : آرى ، و باز پشته‌اى هيزم جمع كردم و به بيشتر از پشتهء قبل فروختم و خوراكى فراهم ساختم و به حضور پيامبر بردم و برابر ايشان كه با ياران خود نشسته بود نهادم . فرمود : اين چيست ؟ گفتم : هديه است . پيامبر ( ص ) دست به سوى آن دراز كرد و به ياران خود فرمود با نام خدا شروع كنيد و بخوريد . آنگاه پشت سر آن حضرت ايستادم ، چون رداى خود را كنار زد و مهر نبوت آشكار شد ، گفتم : گواهى مىدهم كه تو رسول خدايى . فرمود : چگونه ؟ و من آنچه را كه آن مرد گفته بود گفتم و سپس پرسيدم اى رسول خدا آيا آن مرد به بهشت خواهد رفت ؟ با توجه به اينكه او براى من نقل كرد كه شما پيامبر هستيد . فرمود : هرگز جز نفس مسلمان و تسليم فرمان الهى وارد بهشت نخواهد شد .\r\nاسماعيل بن ابراهيم اسدى از يونس ، از حسن بصرى نقل مىكند * پيامبر ( ص ) فرموده است : سلمان نخستين مسلمان ايرانى است [ سلمان پيشگام ايرانيان است 
  ] .\r\nمحمد بن اسماعيل بن ابى فديك از كثير بن عبد الله مزنى ، از پدرش ، از جدش نقل مىكند * پيامبر ( ص ) در جنگ احزاب حدود حفر خندق را از محل كوشك شيخان به سوى محلهء بنى حارثه تا منطقهء مذاد تعيين فرمودند و حفر هر چهل ذراع را به ده نفر واگذار فرمودند . انصار و مهاجران در مورد سلمان فارسى كه مردى نيرومند بود با يك ديگر گفتگو داشتند . مهاجران مىگفتند : سلمان از ماست ، و انصار مىگفتند : سلمان از ماست . پيامبر ( ص ) فرمودند : سلمان از خاندان ماست .\r\nعمرو بن عوف مىگويد : من و سلمان و حذيفة بن يمان و نعمان بن مقرن مزنى و شش تن از انصار در ناحيهء ذباب شروع به كندن خندق كرديم با آنكه به خاك مرطوب رسيديم ، ولى از كف خندق سنگ سپيد آتش‌زنه‌اى آشكار شد ، به طورى كه تيشهء آهنى ما شكست و كار بر ما سخت شد . عمرو بن عوف مىگويد ، به سلمان گفتم : برو بالاى خندق و موضوع را به پيامبر ( ص ) بگو و براى پيامبر ( ص ) خيمه‌اى تركى زده بودند . سلمان به حضور پيامبر رفت و گفت كه اى رسول خدا سنگ آتش‌زنهء سپيدى از دل خاك آشكار شده و تيشهء ما را\r\n\r\n","description":"","footnote":"","page_name":" 71 ","page_number":79},
  {"content":"\r\n\r\n( 1 ) شكسته است و كار بر ما سخت و دشوار شده است يا بايد از آن نقطه بگذريم و دور بزنيم و فاصلهء اندكى خواهد بود يا آنكه خودتان دستورى صادر فرماييد . و ما دوست نداريم خندق از خط سير و نقشه‌اى كه شما داده‌ايد تغيير كند . پيامبر فرمودند : كلنگ خودت را به من بده و كلنگ سلمان را گرفتند و پيش ما آمدند . ما بر لبهء خندق ايستاده بوديم . پيامبر ( ص ) براى كندن سنگ وارد خندق شدند و ضربتى به سنگ زدند كه شكاف برداشت و برقى زد كه ميان دو كرانهء مدينه را روشن كرد و پيامبر ( ص ) تكبير گفتند و ما هم تكبير گفتيم . سپس ضربهء دوم را زدند و برقى از آن سنگ بيرون جست كه همچون چراغى كه در خانهء تاريكى روشن كنند ميان دو كرانهء مدينه را روشن كرد ، و رسول خدا ( ص ) تكبير گفت و ما هم تكبير گفتيم . سپس ضربهء سوم را زد و همچنان برقى از آن جست و تكبير گفت و ما هم تكبير گفتيم . و پيامبر ( ص ) از خندق بالا آمدند و چون رسول خدا نزديك سلمان رسيدند ، سلمان گفت : اى رسول خدا چيزى ديدم كه هرگز نظير آن را نديده‌ام . پيامبر ( ص ) به مردم توجه فرمودند و پرسيدند آيا شما هم چيزى ديديد ؟ گفتند : آرى پدر و مادرمان فداى تو باد .\r\nديديم كه شما ضربه مىزديد و برقى همچون موج بيرون مىجهد و شما تكبير مىگوييد و ما هم تكبير گفتيم ، پرتو و نور ديگرى نديديم . فرمود : راست مىگوييد ضربهء نخست را كه زدم برقى جهيد كه ديديد و در اثر آن برق كاخهاى حيره و مدائن خسرو براى من همچون دندانهاى سگ آشكارا شد و جبريل به من خبر داد كه امت من بر آنها چيره خواهد شد .\r\nآن گاه ضربهء دوم را زدم و برقى جست كه آن را ديديد و در اثر آن كاخهاى سرخ سرزمين روم همچون دندانهاى سگ براى من آشكارا شد و جبريل به من خبر داد كه امت من بر آنها دست خواهد يافت . سپس ضربهء سوم را از دم و برقى جست كه آن را ديديد و در اثر آن كاخهاى صنعاء همچون دندانهاى سگ براى من آشكار شد و جبريل به من خبر داد كه امت من بر آنها دست خواهد يافت و مژده باد بر شما كه پيروزى خواهد بود ، مژده باد . و اين سخن خود را سه بار تكرار فرمودند و مسلمانان شاد شدند و گفتند : وعده‌اى است كه راستگوى نيكوكار مىدهد وعدهء پيروزى و گشايش پس از محاصرهء . و چون لشكرهاى احزاب را ديدند چنين گفتند كه خداوند از قول ايشان فرموده است : « و چون مؤمنان احزاب را ديدند ، گفتند اين همان چيزى است كه خدا و رسولش به ما وعده داده‌اند و نيفزود ايشان را مگر ايمان و تسليم ، از مؤمنان مردانى هستند كه آنچه را با خداوند پيمان بسته بودند به\r\n\r\n","description":"","footnote":"","page_name":" 72 ","page_number":80},
  {"content":"\r\n\r\n( 1 ) راستى برآوردند . . . تا آخر آيه . [ 1 
  ] »\r\nواقدى از قول سفيان بن عيينة ، از ايوب ، از ابن سيرين نقل مىكند * پيامبر ( ص ) ميان سلمان فارسى و ابو الدرداء عقد برادرى بستند .\r\nابو عامر عقدى از شعبه ، از سليمان بن مغيرة ، از حميد بن هلال نقل مىكند كه مىگفته است * ميان سلمان و ابو درداء عقد برادرى بسته شد . ابو درداء در شام ساكن شد و سلمان در كوفه سكونت كرد . [ 2 
  ]\r\nواقدى مىگويد سفيان بن عيينه ، از عاصم احول ، از انس نقل مىكند * چون پيامبر ( ص ) به مدينه آمدند ميان سلمان و ابو حذيفه عقد برادرى بستند .\r\nواقدى از موسى بن محمد بن ابراهيم بن حارث ، از پدرش ، همچنين واقدى از محمد بن عبد الله ، از زهرى نقل مىكند * هر دو هر گونه عقد برادرى بعد از جنگ بدر را انكار مىكرده‌اند و مىگفته‌اند جنگ بدر ميراث بردن از يك ديگر را قطع كرد و سلمان پيش از جنگ بدر و پس از آن برده بوده است و پس از آزادى در سال پنجم هجرت در جنگ خندق ( احزاب ) شركت كرد .\r\nعبد الله بن نمير از اعمش ، از ابو صالح نقل مىكند كه مىگفته است * سلمان فارسى در خانهء ابو الدرداء ساكن شد و هر گاه ابو الدرداء مىخواست نماز مستحبى گزارد يا روزهء مستحبى بگيرد سلمان او را منع مىكرد . ابو الدرداء گفت : آيا مرا از اينكه براى پروردگار خودم روزهء مستحبى بگيرم و نماز مستحبى بگزارم منع مىكنى ؟ سلمان گفت : همانا چشم تو را بر تو حقى است و خانواده‌ات را بر تو حقى است هم روزه مستحبى بگير و هم گاهى افطار كن و هم نماز شب بگزار و هم گاهى بخواب . چون اين خبر به عرض پيامبر ( ص ) رسيد ، فرمودند : سلمان آكنده از علم است .\r\nاسحاق بن يوسف ازرق ، از ابن عون ، از محمد بن سيرين نقل مىكند كه مىگفته است * سلمان روز جمعه‌اى به منزل ابو الدرداء رفت ، گفتند : خواب است . گفت : او را چه شده\r\n\r\n\r\n","description":"","footnote":"\r\n[ 1 
  ] . آيات 24 - 23 سورهء سى و سوم - احزاب - م .\r\n[ 2 
  ] . عويمر بن زيد بن قيس ، از خاندان بلحارث خزرج و از انصار است . صوفيه او را از اصحاب صفه دانسته‌اند و معروف به زهد و پارسايى است . در سال 32 هجرت در دمشق درگذشت . نشانه‌اى از گور او و همسرش او درداء كنار يكى از دروازه‌هاى دمشق باقى است . براى اطلاع از منابع و مآخذ ر ك : مقاله جفرى در دانشنامهء ايران و اسلام ، ص 1033 - م .\r\n","page_name":" 73 ","page_number":81},
  {"content":"\r\n\r\n( 1 ) است ؟ گفتند : شبهاى جمعه تا صبح عبادت مىكند و روز جمعه را روزه مىگيرد . سلمان دستور داد روز جمعه‌اى غذايى تهيه كردند و پيش ايشان رفت و به ابو الدرداء گفت : بخور ، گفت : روزه دارم . چندان اصرار كرد كه ابو الدرداء روزهء خود را گشود و غذا خورد . آن گاه به محضر رسول خدا آمدند و موضوع را گفتند . پيامبر ( ص ) به ابو الدرداء فرمودند : عويمر ، سلمان از تو داناتر است و در حالى كه دست به زانوى ابو الدرداء مىزدند سه بار اين سخن را تكرار فرمودند ، و گفتند : هيچ گاه از ميان شبها ، شب جمعه را به نمازگزاردن مستحبى و شب زنده‌دارى و روز جمعه را به روزهء مستحبى گرفتن اختصاص مده .\r\nعفان بن مسلم از ابو عوانه ، از قتاده نقل مىكند * سلمان به خانهء ابو الدرداء آمد .\r\nهمسرش ام الدرداء به سلمان شكايت برد كه ابو الدرداء همه شب شب زنده‌دار است و همه روز روزه‌دار . سلمان شب را در خانهء ابو الدرداء ماند و چون خواست براى شب زنده‌دارى برخيزد نگذاشت و ابو الدرداء خوابيد و چون صبح شد غذايى فراهم ساخت و چندان اصرار كرد كه ابو الدرداء روزه گشود . سپس ابو الدرداء به حضور پيامبر ( ص ) آمد و رسول خدا به او فرمودند : عويمر ، سلمان از تو داناتر است ، چندان با شتاب متاز كه نفست قطع شود و چندان آرام مران كه ديگران از تو پيشى گيرند ، ميانه رو و همراه مسافران باش ، دو بخش از شب و روز را به عبادت مشغول باش .\r\nمحمد بن عبد الله اسدى از مسعر ، از عمرو بن مرّة ، از ابو البخترى نقل مىكند * از على ( ع ) دربارهء سلمان پرسيدند . فرمود : علم اول و آخر را داده شده است ، و آنچه پيش اوست كسى به آن نمىرسد .\r\nحجاج بن محمد از ابن جريج ، از زاذان نقل مىكند كه مىگفته است * از على ( ع ) در مورد سلمان فارسى پرسيدند ، فرمود : او مردى از خود ما و خانوادهء ماست و براى شما همچون لقمان حكيم است . علم اول و آخر را مىداند و كتاب اول و آخر را خوانده است و درياى بىكرانه‌اى است .\r\nحماد بن عمرو نصيبى از زيد بن رفيع ، از معبد جهنى ، از يزيد بن عميرة سكسكى كه شاگرد معاذ است نقل مىكند * معاذ به او دستور داده است از چهار تن علم بياموزد كه يكى از ايشان سلمان فارسى بوده است .\r\nوكيع بن جراح از اعمش ، از شمر بن عطيّه ، از قول مردى از بنى عامر ، از قول دايى او نقل مىكند كه مىگفته است * چون سلمان پيش عمر آمد ، عمر به مردم گفت : بياييد همگان\r\n\r\n","description":"","footnote":"","page_name":" 74 ","page_number":82},
  {"content":"\r\n\r\n( 1 ) به استقبال سلمان برويم .\r\nعبيد الله بن موسى از اسرائيل ، از اسماعيل بن سميع ، از عمار دهنى ، از سالم بن ابى الجعد نقل مىكند * عمر مقررى ساليانهء سلمان را شش هزار درم تعيين كرده بود . همين راوى با همين سلسله اسناد از مالك بن عمير نقل مىكند كه مىگفته است * مقررى سلمان چهار هزار درم بوده است .\r\nفضل بن دكين و عبد الله بن جعفر رقى هم از مسلم بطين نقل مىكنند * مقررى سلمان چهار هزار درم بوده است .\r\nعبد الله بن جعفر رقى از ابو المليح ، از ميمون نقل مىكند كه مىگفته است * مقررى سلمان چهار هزار درم و مقررى عبد الله بن عمر سه هزار و پانصد درم بوده است . گويد من گفتم : اهميت اين مرد ايرانى چيست كه چهار هزار درم بگيرد و حال آنكه پسر امير مؤمنان سه هزار و پانصد درم مىگيرد ؟ گفتند : سلمان در جنگهايى در التزام پيامبر بوده كه عبد الله بن عمر در آن شركت نداشته است .\r\nاسماعيل بن عبد الله بن زرارة جرمى از جعفر بن سليمان ، از هشام بن حسان ، از حسن بصرى نقل مىكند كه مىگفته است * مقررى سلمان پنج هزار درم بود در حالى كه بر سىهزار تن فرماندهى داشت در عباى كهنه‌اى براى مردم خطبه مىخواند كه نيمى از آن را زير خود مىگسترد و نيمى از آن را بر خود مىانداخت و هر گاه مقررى او را مىدادند انفاق مىكرد و از دستمزد كار خود زندگى مىكرد .\r\nفضل بن دكين از يزيد بن مردانبه ، از خليفة بن سعيد مرادى ، از عمويش نقل مىكند كه مىگفته است * سلمان فارسى را در مداين ديدم كه در يكى از خيابانها در حالى كه پشته‌اى نى بر دوش دارد حركت مىكند . پشته سنگين بود و سلمان را به زحمت انداخته بود و از صاحب بار عقب ماند . صاحب بار بازوى او را گرفت و حركت داد و گفت : نميرى تا فرماندارى و امارت جوانان را درك كنى .\r\nمسلم بن ابراهيم از سلام بن مسكين ، از ثابت نقل مىكرد * سلمان به هنگام فرماندارى مداين در حالى كه شلوارك كوتاهى و عبايى پوشيده بود پيش مردم مىآمد و چون مردم او را مىديدند مىگفتند « گرگ آمد گرگ آمد . [ 1 
  ] » و سلمان مىپرسيد چه\r\n\r\n\r\n","description":"","footnote":"\r\n[ 1 
  ] . « گرگ آمد گرگ آمد » به همين صورت در متن عربى آمده است و سلمان كه خود ايرانى بوده است معنى آن را به صورت استفهام انكارى پرسيده است ؟ ضمناً كلمهء « اندرورد » فارسى و به معنى شلوارك است و در متن عربى آمده\r\n","page_name":" 75 ","page_number":83},
  {"content":"\r\n\r\n( 1 ) مىگويند ؟ مىگفتند : تو را به بازيچه‌اى تشبيه مىكنند و سلمان مىگفت : اهميتى ندارد و گناهى بر ايشان نيست خير و نيكى در پس از امروز ( يعنى در آخرت ) است .\r\nعبد الله بن جعفر رقى از ابو المليح ، از حبيب بن ابى مرزوق ، از هريم نقل مىكند كه مىگفته است * سلمان فارسى را بر خرى برهنه سوار ديدم كه پيراهن كم ارزشى كه داراى دامن نسبتاً تنگ و كوتاه بود پوشيده بود و پاهاى سلمان بلند و پر مو بود و دامن پيراهنش نزديك زانويش بود و بچه‌ها پشت سرش راه افتاده بودند . من به بچه‌ها گفتم : نمىخواهيد از امير فاصله بگيريد ؟ سلمان گفت : رهايشان كن كه خير و شر در فرداى قيامت است .\r\nكثير بن هشام از جعفر بن برقان ، از حبيب بن ابى مرزوق ، از ميمون بن مهران ، از قول مردى از عبد القيس نقل مىكند كه مىگفته است * همراه سلمان فارسى در يكى از لشكركشيها بودم و او فرمانده لشكر بود . بر گروهى از جوانان سپاهى گذشت كه خنديدند و به مسخره گفتند : امير شما همين است ؟ گفتم : اى ابو عبد الله مىبينى اينها چه مىگويند ؟ گفت :\r\nرهايشان كن كه خير و شر از اين پس خواهد بود و اگر مىتوانى خاك بخورى بخور و بر دو تن امير مباش ، و از نفرين مظلوم و مضطر بترس كه نفرين ايشان مستجاب مىشود .\r\nمسلم بن ابراهيم از سلام بن مسكين ، از ثابت نقل مىكند كه مىگفته است * سلمان بر مداين امير بود . مردى از شام از قبيلهء تيم الله آمد كه يك بار انجير داشت . سلمان شلوارك و عبايى بر تن داشت ، آن مرد سلمان را نمىشناخت ، گفت : بيا اين بار را بردار . سلمان بار را برداشت و مردم كه او را مىشناختند گفتند : اين شخص امير است . آن مرد به سلمان گفت : من تو را نشناختم . سلمان گفت : بايد بار را به خانه‌ات برسانم .\r\nوهب بن جرير بن حازم از قول پدرش ، از قول پير مردى از بنى عبس ، از پدرش نقل مىكند كه مىگفته است * به بازار رفتم و يك بار علف به يك درم خريدم . سلمان را ديدم و او را نمىشناختم . او را به باربرى اجير كردم و بار علف را بر دوش او نهادم . از كنار گروهى گذشت كه گفتند : ابو عبد الله اجازه بده بار را ما ببريم . گفتم : اين كيست ؟ گفتند : سلمان يار پيامبر ( ص ) . گفتم : تو را نشناختم خدايت عافيت بدهد بار را به زمين بگذار . نپذيرفت تا بار را به خانه‌ام رساند و گفت : من در مورد تو نيت خود را خالص كرده بودم و آن را به زمين نمىگذارم تا به خانه‌ات برسانم .\r\n\r\n\r\n","description":"","footnote":"\r\n[ 
  ] . است - م .\r\n","page_name":" 76 ","page_number":84},
  {"content":"\r\n\r\n( 1 ) عفان بن مسلم و روح بن عبادة هر دو از حماد بن سلمه ، از خالد بن سلمه ، از عطاء بن سائب ، از ميسرة نقل مىكنند * چون ايرانيان براى سلمان به خاك مىافتادند او سر فرود مىآورد و مىگفت : براى خدا خشوع مىكنم .\r\nكثير بن هشام از جعفر بن برقان نقل مىكند كه مىگفته است * به من خبر رسيده است كه به سلمان گفته‌اند چرا اميرى و فرماندهى را ناخوش مىدارى و از چه چيزى آن ناراحتى ؟\r\nگفت : از شيرينى انتصاب آن و از تلخى عزل از آن ناراحتم .\r\nوكيع بن جراح از هشام بن غازى ، از عبادة بن نسىّ نقل مىكند كه مىگفته است * سلمان در حالى كه امير مردم بود عبايى ژنده بر تن داشت .\r\nمعن بن عيسى از مالك بن انس نقل مىكند كه * سلمان فارسى خانه نداشت و هر جا بود زير سايبانها فرود مىآمد . مردى به او گفت : آيا براى تو حجره‌اى بسازم كه از تابش آفتاب و سختى سرما در امان باشى ؟ گفت : آرى و چون آن مرد پشت كرد سلمان او را فرا خواند و با صداى بلند گفت : آن را چگونه مىخواهى بسازى . گفت : چنان مىسازم كه اگر برخيزى سرت به سقف آن بخورد و اگر دراز بكشى پايت از هر سو به ديوار برسد . سلمان گفت : آرى همين گونه بساز .\r\nابو داود سليمان بن داود طيالسى و يحيى بن عباد هر دو از شعبه ، از سماك ، از حميد [ 1 
  ] نقل مىكنند كه مىگفته است * همراه دايى خود در مداين پيش سلمان رفتيم مشغول بافتن حصير بود و شنيدم سلمان مىگفت : معمولًا مواد حصيرى را به يك درم مىخرم و آن را مىسازم و به سه درم مىفروشم با يك درم مواد حصير بعدى را مىخرم و يك درم را صرف هزينهء خانواده‌ام مىكنم و يك درم را صدقه مىدهم و اگر شخص عمر بن خطاب هم از اين كار مرا منع كند از آن دست بر نمىدارم .\r\nوهب بن جرير از شعبه ، از حبيب بن شهيد ، از عبد الله بن بريده نقل مىكند * هر گاه پولى به دست سلمان مىرسيد گوشت مىخريد و محدثان را دعوت مىكرد و همراه او غذا مىخوردند .\r\nفضل بن دكين از ابو الاحوص ، از حصين ، از ابراهيم تيمى نقل مىكند * چون خوراكى برابر سلمان مىنهادند ، مىگفت : سپاس خداوندى را كه هزينهء ما را كفايت و روزى\r\n\r\n\r\n","description":"","footnote":"\r\n[ 1 
  ] . در چاپ جديد بيروت نام اين راوى « نعمان بن حميد » آمده است .\r\n","page_name":" 77 ","page_number":85},
  {"content":"\r\n\r\n( 1 ) را پسنديده و نيكو فرمود .\r\nهمين راوى از سفيان ، از اعمش ، از ابراهيم تيمى ، از حارث بن سويد نقل مىكند * چون سلمان غذا مىخورد مىگفت : سپاس خداوندى را كه هزينهء ما را كفايت و روزى ما را وسعت داد .\r\nابو الوليد هشام طيالسى از شعبه ، از ابو اسحاق ، از حارثة بن مضرب نقل مىكند كه مىگفته است * شنيدم سلمان مىگفت : من از ترس بدگمانى آب زلال هم براى خادم فراهم مىسازم [ 1 
  ] محمد بن عبد الله اسدى از سفيان ، از ابو جعفر فراء ، از ابو ليلى كندى نقل مىكند * بردهء سلمان به او گفت : با من قراردادى براى آزادىام بنويس . سلمان پرسيد : چيزى دارى ؟ گفت : نه . پرسيد : از كجا مىخواهى فراهم آورى ؟ گفت : از مردم گدايى خواهم كرد .\r\nسلمان گفت : آيا مىخواهى آبى را كه از دست مردم مىچكد به من بخورانى ؟\r\nابو الوليد هشام طيالسى از شعبه ، از ابى جعفر ، از ابو ليلى نقل مىكند كه مىگفته است * يكى از بردگان به سلمان گفت : با من قراردادى براى آزادىام بنويس . گفت : آيا خودت مالى دارى ؟ گفت : نه . سلمان گفت : آيا مىگويى چكيده آب دست مردم را بياشامم . گويد :\r\nعلف چهارپاى سلمان دزديده شد به كنيز يا بردهء خود گفت : اگر نه اين است كه از قصاص مىترسم مىزدمت .\r\nعفان بن مسلم از وهيب بن خالد ، از ايوب ، از ابو قلابه نقل مىكند كه مىگفته است * مردى پيش سلمان رفت و ديد خود سلمان مشغول خمير كردن است . از او پرسيد خادم كجاست ؟ گفت : او را براى كارى فرستاديم و خوش نداشتيم كه دو كار را براى او جمع كنيم . آن مرد به سلمان گفت : فلان كس به تو سلام مىرساند . سلمان گفت : چند روز است كه تو آمده‌اى ؟ گفت : سه روز . گفت : اگر سلام او را به من تبليغ نمىكردى همچون امانتى بود كه آن را پرداخت نكرده باشى .\r\nعبد الله بن نمير از حجاج ، از ابو اسحاق ، از عمرو بن ابى قرة نقل مىكند كه سلمان مىگفته است * در مساجد شما براى شما پيشنمازى نمىكنيم و با زنان شما ( يعنى اعراب ) ازدواج نمىكنيم . [ 2 
  ]\r\n\r\n\r\n","description":"","footnote":"\r\n[ 1 
  ] . اين خبر را نفهميدم ، به تقريب معنى كردم ، راهنمايى اهل فضل مايه سپاس است .\r\n[ 2 
  ] . منظور روايت را نفهميدم كه چيست ، عمرو بن ابى قره را در ميزان الاعتدال ذهبى و جامع الرواة اردبيلى و اعلام زركلى\r\n","page_name":" 78 ","page_number":86},
  {"content":"\r\n\r\n( 1 ) احمد بن عبد الله بن يونس از اسرائيل ، از ابو اسحاق و همچنين از كس ديگرى غير از ابو اسحاق نقل مىكند كه * سلمان همواره به خود مىگفت : « بمير [ 1 
  ] » .\r\nابو معاويه ضرير از اعمش ، از ابو سفيان ، از مشايخ او نقل مىكند كه مىگفته‌اند * سعد بن ابى وقاص به عيادت سلمان رفت و سلمان گريست . سعد به او گفت : اى ابا عبد الله چه چيز تو را به گريه واداشته است ؟ رسول خدا رحلت فرمودند و از تو خشنود بودند و تو پس از مرگ ياران خود را ملاقات مىكنى و كنار كوثر به حضور آن حضرت خواهى رسيد .\r\nسلمان گفت : به خدا سوگند از بيم مرگ يا از حرص به زنده ماندن گريه نمىكنم ، ولى رسول خدا ( ص ) با ما عهد فرمود كه بايد زاد و توشه شما در جهان همچون زاد و توشه مسافر ( بسيار مختصر ) باشد و حال آنكه بر اطراف من اين چيزهاى سياه وجود دارد و بر گرد او ديگ كوچكى و آفتابه‌اى و پياله‌اى بود . سعد بن ابى وقاص به او گفت : ما را نصيحتى فرماى كه پس از تو به آن عمل كنيم . گفت : اى سعد هر گاه مىخواهى هر تصميمى بگيرى و هر گاه مىخواهى حكمى صادر كنى و هر گاه مىخواهى چيزى قسمت كنى خداوند را فرا ياد خويش آر .\r\nعفان بن مسلم از حماد بن سلمه ، از على بن زيد ، از سعيد بن مسيب نقل مىكند * سعد بن مسعود و سعد بن مالك براى عيادت به حضور سلمان رفتند . سلمان گريست .\r\nگفتند : اى ابو عبد الله چه چيز تو را به گريه واداشته است ؟ گفت : سفارشى كه پيامبر ( ص ) به ما فرمود و هيچ يك از ما آن را رعايت نكرد ، پيامبر فرمود : بايد زاد و توشه و خواستهء هر يك از شما از دنيا چون زاد و توشه مسافر باشد .\r\nهمين راوى از حماد بن سلمه ، از جبلة بن عطيه ، از رجاء بن حيوة نقل مىكند * ياران سلمان به او گفتند : ما را نصيحتى كن . فرمود : هر كدام از شما كه مىتوانيد در حال حجّ يا عمره يا جنگ در راه خدا بميريد يا هنگام خواندن و نقل قرآن جان ببازيد چنان كنيد و نبايد هيچ يك از شما در حال خيانت و تبهكارى بميرد .\r\nحفص بن عمر حوضى از يزيد بن ابراهيم ، از حسن بصرى ، و عمرو بن عاصم ، از ابو الأشهب ، از حسن بصرى نقل مىكنند * چون سلمان محتضر و مرگش نزديك شد ، گريست . به او گفته شد : چه چيزى تو را به گريه واداشته است ؟ گفت : هر آينه به خدا سوگند از\r\n\r\n\r\n","description":"","footnote":"\r\n[ 
  ] نديدم ، احتمالًا ساخته و پرداختهء تعصبهاى قومى است - م .\r\n[ 1 
  ] . در متن عربى همين كلمه « بمير » آمده است و ابن سعد توضيح داده است كه معنى آن چيست - م .\r\n","page_name":" 79 ","page_number":87},
  {"content":"\r\n\r\n( 1 ) بىتابى براى مرگ يا حرص براى دنيا نمىگريم ، ولى براى سفارشى كه پيامبر به ما فرمود مىگريم و بيم دارم كه مبادا سفارش پيامبرمان را عمل نكرده باشم كه آن حضرت به ما فرمودند : همانا زاد و توشهء هر يك از شما از دنيا بايد چون زاد و توشهء مسافر باشد .\r\nعمرو بن عاصم مىگويد ابو الأشهب ، از حسن بصرى نقل مىكرد * امير مداين در بيمارى سلمان از او عيادت كرد . سلمان به او گفت : اى امير چنان باش كه هر گاه قصدى كردى و هر گاه خواستى با زبان خود حكم و فرمانى صادر كنى و هر گاه خواستى چيزى تقسيم كنى خدا را فراياد آور ، و اكنون هم برخيز و برو . گويد ، استاندار مداين در آن هنگام سعد بن مالك بود . [ 1 
  ]\r\nابو معاويه روشندل [ ضرير ، كور 
  ] از محمد بن سوقه ، از شعبى نقل مىكند * چون مرگ سلمان فرا رسيد به همسرش [ بانويى كه در خانه‌اش بود . 
  ] گفت : آن كيسه كوچكى را كه پيش تو نهاده‌ام بياور . گويد : آن كيسه را كه در آن مشك بود آوردم . سلمان گفت :\r\nقدحى آب هم بياور ، مشك و عبير را در آن ريخت و با دست خود هم زد و به من گفت :\r\nبرگرد من بپاش كه گروهى از آفريدگان خداوند براى ديدن من مىآيند كه بوى خوش را مىبويند و خوراك نمىخورند و سپس در حجره را ببند و پايين برو . گويد : چنان كردم .\r\nاندكى بيرون حجره نشستم ، صدايى نرم شنيدم و چون وارد حجره شدم ديدم سلمان درگذشته است .\r\nعبد الله بن نمير از اجلح ، از عامر شعبى نقل مىكند * در فتح جلولاء كيسه‌اى مشك و عبير نصيب سلمان شد و آن را به همسر خود سپرد و چون مرگش فرا رسيد به همسرش گفت : آن كيسهء كوچك را بياور . مشك و عبير را در آب حل كرد و گفت : اطراف من بپاش كه هم اكنون زائرانى به ديدن من خواهند آمد . همسرش مىگويد : چنان كردم و چيزى نگذشت كه سلمان درگذشت .\r\nعبيد الله بن موسى از شيبان ، از فراس ، از شعبى نقل مىكند كه مىگفته است جزل براى من ، از قول بقيرة همسر سلمان نقل مىكرد كه مىگفته است * چون مرگ سلمان فرا رسيد در بالا خانه‌اى بود كه چهار در داشت . مرا فرا خواند و گفت : اى بقيره همهء درها را بگشاى كه من امروز زائرانى دارم كه نمىدانم از كدام در پيش من خواهند آمد ، سپس مقدارى\r\n\r\n\r\n","description":"","footnote":"\r\n[ 1 
  ] . سعد بن مالك ، همان سعد بن ابى وقاص است و اين موضوع كه به هنگام مرگ سلمان حاكم مداين بوده باشد به شدت مورد ترديد است - م .\r\n","page_name":" 80 ","page_number":88},
  {"content":"\r\n\r\n( 1 ) مشك و عبير كه داشت خواست و گفت : آن را در تنور گرم كن و چنان كردم . گفت : آن را گرد بسترم بپاش و سپس پايين برو و اندكى صبر كن و بيا به بسترم بنگر . گفت : چنان كردم و چون در اتاق سركشيدم ديدم قبض روح شده است و گويى ميان بستر خود خفته بود و مطالبى نظير اين هم نقل كرده بود .\r\nعارم بن فضل از حماد بن زيد و از معلى بن اسد ، از وهيب بن خالد ، از عطاء بن سائب نقل مىكردند * چون مرگ سلمان فرا رسيد كيسهء كوچك مشكى را كه از بلنجر [ 1 
  ] به دست آورده بود خواست و دستور داد آن را گرم و ذوب كنند و بر اطراف بسترش بپاشند و گفت :\r\nامشب فرشتگانى نزد من مىآيند كه بوى خوش را مىبويند ، ولى خوراكى نمىخورند .\r\nموسى بن اسماعيل از حماد بن سلمه ، از على بن زيد ، از سعيد بن مسيب ، از عبد الله بن سلام [ 2 
  ] نقل مىكند * سلمان به او گفته است : اى برادر هر كدام زودتر مرديم در خواب ديگرى ظاهر شويم . گويد ، به عبد الله بن سلام گفتند : مگر چنين چيزى ممكن است ؟ گفت :\r\nآرى كه روح مؤمن پس از مرگ آزاد است و در هر جاى زمين كه بخواهد گردش مىكند و روح كافر در زندان است . سلمان درگذشت . عبد الله بن سلام مىگويد : نيمروزى كه براى خواب قيلوله بر تخت خود دراز كشيده بودم همين كه خوابم برد ، سلمان آمد و گفت : سلام و رحمت خدا بر تو . گفتم : سلام و رحمت خدا بر تو باد . اى ابو عبد الله منزل نو را چگونه يافتى ؟ گفت : نيك و پسنديده و بر تو باد به توكل كه چه بسيار خوب چيزى است و سه بار اين سخن را تكرار فرمود .\r\nمعن بن عيسى از ابو معشر ، از محمد بن كعب ، از مغيرة بن عبد الرحمن بن حارث بن هشام نقل مىكند * سلمان پيش از عبد الله بن سلام در گذشت ، عبد الله او را در خواب ديد و از او پرسيد اى ابو عبد الله چگونه‌اى ؟ گفت : خوبم . گفت : كدام عمل را برتر يافتى ؟ گفت :\r\nتوكل را چيز عجيبى ديدم . [ 3 
  ]\r\n\r\n\r\n","description":"","footnote":"\r\n[ 1 
  ] . بلنجر ، شهرى در ناحيهء دربند خزران داخل باب الابواب است . ر ك : ترجمهء تقويم البلدان عبد المحمد آيتى ، ص 633 - م .\r\n[ 2 
  ] . عبد الله بن سلام ، از اشراف و بزرگ‌زادگان يهود كه همين كه پيامبر ( ص ) به مدينه هجرت فرمودند مسلمان شد و به سال چهل و سوم هجرت درگذشت . ر ك : ابن اثير ، اسد الغابه ، ج 3 ، ص 177 - م .\r\n[ 3 
  ] . خواجه شيراز چه نيكو گفته است :\r\nرند عالم سوز را با مصلحت بينى چه كار * كار ملك است آن كه تدبير و تامل بايدش تكيه بر تقوى و دانش در طريقت كافرى است * راهرو گر صد هنر دارد توكل بايدش\r\n","page_name":" 81 ","page_number":89},
  {"content":"\r\n\r\n( 1 ) واقدى مىگويد : سلمان به هنگام حكومت عثمان در مداين درگذشته است . [ 1 
  ]\r\n\r\nاز خاندان بنى عبد شمس بن عبد مناف\r\n\r\nخالد بن سعيد بن عاص\r\nابن اميه بن عبد شمس بن عبد مناف بن قصى . مادرش ام خالد دختر خبّاب بن عبد ياليل [ 2 
  ] بن ناشب بن غيرة بن سعد بن ليث بن بكر بن عبد منات [ 3 
  ] بن كنانه است . فرزندان خالد بن سعيد به اين شرح‌اند : پسرى به نام سعيد كه در حبشه متولد شد و در كودكى درگذشت . دخترى به نام امة كه در حبشه متولد شد و بعدها زبير بن عوام با او ازدواج كرد و او براى زبير دو پسر به نامهاى عمرو و خالد زاييد و پس از زبير هم سعيد بن عاص او را به همسرى گرفت . مادر اين دو همينة دختر خلف بن اسعد بن عامر بن بياضة بن سبيع بن جعثمه بن سعد بن مليح بن عمرو از قبيلهء خزاعه است . امروز ( قرن سوم هجرى ) از خالد بن سعيد نسلى باقى نمانده است .\r\nواقدى مىگويد جعفر بن محمد بن خالد بن زبير ، از محمد بن عبد الله بن عمرو بن عثمان برايم نقل كرد * خالد بن سعيد زودتر از همهء برادران خود مسلمان شد و نخست انگيزهء او براى مسلمان شدن چنين بود كه در خواب ديد بر لبهء آتشى كه وسعت آن را فقط خداوند مىداند ، ايستاده است و پدرش او را به سوى آتش مىراند و پيامبر ( ص ) كمربند او را محكم گرفته‌اند و از سقوط او در آتش جلوگيرى مىكنند . خالد از خواب خود ترسيد و مىگفت : به خدا سوگند مىخورم كه اين خواب راست است . ابو بكر را ديد و خواب را بر او نقل كرد . ابو بكر گفت : براى تو ارادهء خير شده است . اين رسول خدا ( ص ) است ، هم اكنون از او پيروى كن كه به زودى مسلمان مىشوى و او تو را از در افتادن در آتش حفظ مىكند و پدرت در آتش خواهد افتاد .\r\n\r\n\r\n","description":"","footnote":"\r\n[ 1 
  ] . ملاحظه مىفرماييد كه واقدى سال مرگ سلمان را تعيين نكرده است . اين اثير در اسد الغابه ، ج 2 ، ص 332 مىگويد : در اواخر حكومت عثمان در سال سى و پنج هجرت درگذشته است و هم گفته‌اند در سال سى و ششم و برخى هم گفته‌اند به روزگار حكومت عمر درگذشته است . در دائرة المعارف اسلام هم همين 35 يا 36 هجرى را نقل كرده‌اند - م .\r\n[ 2 ، 3 
  ] . يا ليل و منات نام دو بت از بتهاى اعراب كه با افزودن كلمهء عبد اشخاص را نامگذارى مىكرده‌اند ، نام منات در قرآن مجيد هم آمده است . ر ك : كلبى ، الاصنام ، ترجمهء دكتر سيد محمد رضا جلالى نائينى ، چاپ تابان ، تهران ، 1348 ، صفحات 13 ، 14 ، 95 - م .\r\n","page_name":" 82 ","page_number":90},
  {"content":"\r\n\r\n( 1 ) خالد بن سعيد ، پيامبر ( ص ) را كه در محلهء اجياد بودند ملاقات كرد و گفت : اى محمد تو به چه دعوت مىكنى ؟ فرمودند : به سوى خداوند يكتا كه شريكى ندارد و اقرار به اينكه محمد بنده و رسول اوست و اينكه عبادت بتهاى سنگى را كه هيچ نمىشنوند و نمىبينند و سود و زيانى نمىرسانند و كسى را كه آنها را بپرستد از كسى كه نپرستد تشخيص نمىدهند كنار بگذارى . خالد گفت : گواهى مىدهم كه پروردگارى جز خداى يگانه نيست و تو رسول خدايى . پيامبر ( ص ) از اسلام او شاد شدند و خالد از حضور ايشان رفت . پدرش از مسلمانى او آگاه شد و ديگر پسران خود را كه مسلمان نشده بودند و بندهء خود رافع را به جستجوى او فرستاد و او را پيدا كردند و پيش پدر آوردند . سعيد كه معروف به ابى احيحة بود او را به سختى زد و چوبدستى خود را بر سر او شكست و گفت : آيا با آنكه مىبينى كه محمد با قوم خود مخالفت مىكند و بر خدايان ايشان و پدران ايشان كه بر آن آيين بوده‌اند عيب مىگيرد از او پيروى مىكنى ؟ خالد گفت : خداوند راست مىفرمايد و من از او پيروى مىكنم .\r\nابى احيحة بيشتر خشمگين شد و سخت او را دشنام داد و گفت : اى ناكس هر كجا مىخواهى برو كه من به تو روزى و خوراك نخواهم داد . خالد گفت : اگر تو به من روزى ندهى ، تا هر گاه كه زنده باشم او مرا روزى خواهد داد . سعيد ، خالد را بيرون كرد و به پسران خود گفت : هيچ يك از شما نبايد با او سخن بگويد و بايد با او همين گونه رفتار كنيد كه من رفتار كردم . خالد به حضور رسول خدا برگشت و در خدمت و همراه آن حضرت بود .\r\nواقدى از عبد الحكيم بن عبد الله بن ابى فروة ، از عبد الله بن عمرو بن سعيد بن عاص نقل مىكند كه براى عمرو بن شعيب چنين مىگفته است كه * خالد بن سعيد سوم يا چهارمين شخصى است كه مسلمان شده است و مسلمان شدن او هنگامى بود كه رسول خدا ( ص ) هنوز پوشيده مردم را دعوت مىكرد . خالد همراه پيامبر بود و در نواحى خلوت مكه به تنهايى نماز مىگزارد و چون اين خبر به پدرش رسيد او را فرا خواند و با او سخن گفت كه آيين محمد ( ص ) را ترك كند . خالد گفت : تا هنگام مرگ آيين او را رها نخواهم كرد . پدرش با چوبدستى خود چندان بر سرش زد كه آن را بر سر او شكست و دستور داد او را زندانى كنند و بر او سخت گرفت و او را تشنه و گرسنه گذاشت ، آن چنان كه در گرماى مكه سه روز آب نچشيد . خالد فرصتى يافت و گريخت و اطراف مكه پنهان شد تا آنكه هجرت دوم ياران پيامبر ( ص ) به حبشه صورت گرفت و او نخستين كس بود كه به آن سو هجرت كرد .\r\nوليد بن عطاء بن أغرّ مكّى و احمد بن محمد بن وليد ازرقى هر دو از عمرو بن يحيى بن\r\n\r\n","description":"","footnote":"","page_name":" 83 ","page_number":91},
  {"content":"\r\n\r\n( 1 ) سعيد اموى ، از پدرش ، از عمويش خالد بن سعيد نقل مىكند * سعيد بن عاص بن اميه بيمار شد و گفت : اگر خداوند مرا از بستر اين بيمارى بلند كند ديگر خداى محمد ( ص ) در مكه پرستش نخواهد شد ، در همان حال خالد بن سعيد مىگفت : پروردگارا او را از اين بيمارى بلند مفرماى .\r\nواقدى از جعفر بن محمد بن خالد بن زبير بن عوام ، از ابراهيم بن عقبه نقل مىكند كه مىگفته است از ام خالد دختر خالد بن سعيد شنيدم كه مىگفت * پدرم پنجمين مسلمان بود .\r\nپرسيدم چه كسى پيش از او بوده است ؟ گفت : على ( ع ) و ابو بكر و زيد بن حارثه و سعد بن ابى وقاص [ 1 
  ] . و مىگفت : پدرم پيش از هجرت اول اصحاب پيامبر ( ص ) به حبشه مسلمان شد و در هجرت دوم اصحاب به حبشه او هم آن جا هجرت كرد و ده و چند سال مقيم حبشه بود و من آن جا متولد شدم . در سال هفتم هجرت در خيبر به حضور پيامبر برگشتيم و رسول خدا با مسلمانان گفتگو فرمود و از غنايم خيبر براى ما سهمى معين شد . ما همراه رسول خدا به مدينه برگشتيم و همان جا مانديم و پدرم در عمرة القضا همراه پيامبر بود و سپس با عمويم در فتح مكه و جنگ تبوك شركت داشت و پدرم از سوى رسول خدا به عنوان كارگزار صدقات و جمع‌آورى زكات به يمن رفت و هنگامى كه پيامبر ( ص ) رحلت فرمودند پدرم در يمن بود .\r\nواقدى از جعفر بن محمد بن خالد ، از محمد بن عبد الله بن عمرو بن عثمان بن عفان نقل مىكند كه مىگفته است * خالد بن سعيد پس از مراجعت از حبشه همراه رسول خدا در مدينه زندگى مىكرد و نامه‌هاى پيامبر ( ص ) را مىنوشت و نامه‌اى كه براى مردم طائف و نمايندگان ثقيف نوشته شد به خط اوست و خالد براى مذاكرات صلح ميان پيامبر و ايشان آمد و شد مىكرد .\r\nواقدى از ابراهيم بن جعفر ، از پدرش نقل مىكند كه مىگفته است از عمر بن عبد العزيز به هنگام حكومتش شنيدم كه مىگفت * هنگامى كه رسول خدا ( ص ) رحلت فرمودند كارگزار و عامل ايشان در يمن خالد بن سعيد بود .\r\nواقدى همچنين از محمد بن صالح ، از موسى بن عمران بن منّاح نقل مىكند كه مىگفته است * هنگامى كه رسول خدا رحلت فرمودند خالد بن سعيد كارگزار ايشان براى\r\n\r\n\r\n","description":"","footnote":"\r\n[ 1 
  ] . ظاهراً مقصود مردان هستند ، و از اسلام جناب خديجه رضوان الله تعالى عليها غافل بوده است - م .\r\n","page_name":" 84 ","page_number":92},
  {"content":"\r\n\r\n( 1 ) زكات و صدقات قبيلهء مذحج بود . [ 1 
  ]\r\nواقدى از جعفر بن محمد ، از خالد بن زبير بن عوّام ، از ابراهيم بن عقبه ، از ام خالد دختر خالد بن سعيد نقل مىكند كه مىگفته است * خالد همراه زنش همينة دختر خلف بن اسعد خزاعى به حبشه هجرت كرد و همان جا سعيد و ام خالد كه همان امة است متولد شدند و امه همسر زبير بن عوام است . ابو معشر هم همين گونه مىگويد . ولى موسى بن عقبه و محمد بن اسحاق نام همينة را امينة نوشته‌اند .\r\nمحمد بن عمر واقدى از جعفر بن محمد بن خالد بن زبير بن عوام ، از ابراهيم بن عقبه نقل مىكند كه مىگفته است از ام خالد دختر خالد بن سعيد شنيدم كه مىگفت * پدرم پس از اينكه براى حكومت با ابو بكر بيعت شده بود به مدينه آمد ، و به على و عثمان گفت : آيا شما فرزندان عبد مناف راضى شديد كه كس ديگرى غير از شما به حكومت برسد ؟ و عمر اين سخن او را براى ابو بكر نقل كرد . ابو بكر چيزى در دل نگرفت ، ولى عمر آن سخن را در دل گرفت و نسبت به خالد بدبين بود . گويد ، خالد همچنان سه ماه در مدينه بود و با ابو بكر بيعت نكرده بود تا آنكه ابو بكر از كنار خانهء خالد عبور و به خالد سلام كرد . خالد گفت : آيا دوست دارى كه با تو بيعت كنم ؟ ابو بكر گفت : دوست دارم تو هم چيزى را بپذيرى كه مسلمانان پذيرفته‌اند . خالد گفت : امشب خواهم آمد و با تو بيعت خواهم كرد و آن شب در حالى كه ابو بكر بر منبر نشسته بود ، خالد آمد و با او بيعت كرد و ابو بكر دربارهء او نيك‌انديش بود و او را حرمت مىداشت ، و چون ابو بكر لشكرهايى به شام گسيل داشت او را به فرماندهى گماشت و براى او پرچمى بسته شد و پرچم را به خانهء خالد بن سعيد آوردند .\r\nعمر با ابو بكر سخن گفت كه تو خالد را كه آن سخن را گفته است به فرماندهى مىگمارى ؟ و چندان پا فشارى كرد كه ابو بكر ابو ارواى دوسى را به خانهء خالد فرستاد و گفت : به او بگو خليفهء رسول خدا به تو مىگويد پرچم ما را برگردان . خالد پرچم را بيرون آورد و به ابو ارواى داد و گفت : به خدا سوگند نه انتصاب شما مرا خشنود كرد و نه عزل شما ناراحت ، همانا كسى كه قابل سرزنش و نكوهيده است غير از توست . گويد ، هماندم ابو بكر پيش پدرم آمد و پوزش خواهى كرد و او را سوگند داد كه دربارهء عمر سخنى نگويد و به خدا سوگند\r\n\r\n\r\n","description":"","footnote":"\r\n[ 1 
  ] . از قبايل بزرگ عرب و ساكن نواحى يمن ، نام اصلى مذحج ، مالك بن ادد است . براى اطلاع بيشتر ر ك : ابن جزم ، جمهرة انساب العرب ، ص 476 - م .\r\n","page_name":" 85 ","page_number":93},
  {"content":"\r\n\r\n( 1 ) پدرم تا هنگامى كه مرد بر عمر رحمت مىآورد . [ 1 
  ]\r\nواقدى از عبد الله بن يزيد ، از سلمة بن ابى سلمة بن عبد الرحمن بن عوف نقل مىكند كه * چون ابو بكر ، خالد بن سعيد را عزل كرد يزيد بن ابو سفيان را بر سپاه خود گماشت و پرچم را به او سپرد .\r\nواقدى از موسى بن محمد بن ابراهيم بن حارث ، از پدرش نقل مىكند * چون ابو بكر خالد بن سعيد را عزل كرد ، خالد در مورد شرحبيل بن حسنة [ 2 
  ] به ابو بكر سفارش كرد و او يكى از فرماندهان بود . ابو بكر به شرحبيل گفت : مواظب خالد بن سعيد باش و حرمت او را نگه دار و حق او را آن چنان بگزار كه اگر او فرمانده مىبود دوست مىداشتى حق تو را آن چنان بگزارد و تو ارزش و مكانت او را در اسلام مىشناسى و پيامبر ( ص ) هنگامى كه رحلت فرمودند خالد از سوى ايشان ولايتدار بود . من هم نخست او را فرمانده ساختم و سپس مصلحت ديدم او را عزل كنم و شايد اين عزل براى دين او بهتر باشد . خودم هرگز بر امارت و فرماندهى غبطه نخورده‌ام ، من او را مختار كردم كه يكى از فرماندهان را براى فرماندهى اين سپاه برگزيند و او تو را برگزيد و بر ديگران و بر پسر عموى خود ترجيح داد .\r\nچون كارى پيش آمد كه نيازمند رأى اشخاص خيرخواه و پرهيزگار شدى ، نخست با ابو عبيدة بن جراح و سپس با معاذ بن جبل و سپس با خالد مشورت كن كه نزد ايشان خيرخواهى و نصيحت خواهى يافت ، و از استبداد رأى بر حذر باش و رأى ايشان را بپذير و مبادا كه هيچ خبرى را از ايشان پوشيده دارى .\r\nواقدى مىگويد : به موسى بن محمد گفتم منظور ابو بكر از اينكه به شرحبيل گفته است خالد بن سعيد تو را بر غير تو برگزيده است چيست ؟ گفت : پدرم برايم نقل كرد كه چون ابو بكر ، خالد بن سعيد را عزل كرد براى او نوشت كدام يك از اين فرماندهان را بهتر مىدانى ؟ در پاسخ نوشت فرماندهى پسر عمويم از لحاظ قرابت و خويشاوندى او براى من بهتر است ، ولى فرماندهى شرحبيل از اين جهت كه برادر دينى من است و از لحاظ مصلحت دينى ، بهتر است . شرحبيل برادر دينى من است و به روزگار رسول خدا مرا براى پيروزى بر پسر عمويم يارى داده است و بهتر مىدانم كه فرماندهى بر عهدهء شرحبيل بن حسنه باشد .\r\n\r\n\r\n","description":"","footnote":"\r\n[ 1 
  ] . ملاحظه مىفرماييد كه اين كينه‌توزيها با تعاليم اسلامى سازگار نيست و نمىتوان براى آن محملى پيدا كرد - م .\r\n[ 2 
  ] . شرحبيل بن حسنة ، حسنه نام مادر اوست ، از اصحاب رسول خداست و در دورهء حكومت ابو بكر و عمر گاه فرماندهى سپاه را بر عهده داشت و در نواحى شام فرماندارى مىكرد . ر ك : ابن اثير ، اسد الغابه ، ج 2 ، ص 391 - م .\r\n","page_name":" 86 ","page_number":94},
  {"content":"\r\n\r\n( 1 ) واقدى از عبد الحميد بن جعفر ، از پدرش نقل مىكند كه مىگفته است * خالد بن سعيد در فتح اجنادين و فحل و مرج الصفّر شركت كرد . [ 1 
  ] گويد ، ام حكيم دختر حارث بن هشام همسر عكرمة بن ابى جهل بود و عكرمه در جنگ اجنادين كشته شد . آن بانو چهار ماه و ده روز عده نگه داشت . يزيد بن ابو سفيان از او خواستگارى كرد . قبلًا هم خالد بن سعيد به او پيام داده و خواستگارى كرده بود و ام حكيم تقاضاى خالد را پذيرفت و خالد با مهريهء چهار صد دينارى او را به عقد خود درآورد . چون مسلمانان در مرج الصفر فرود آمدند خالد تصميم گرفت با ام حكيم عروسى كند . ام حكيم گفت : مناسب است عروسى را به تأخير افكنى تا خداوند اين لشكرها را پراكنده فرمايد . خالد گفت : دل من به من خبر مىدهد كه در اين جنگ كشته مىشوم . گفت : خود دانى و خالد كنار پلى در صفر كه معروف به پل ام حكيم شده است با او عروسى كرد و فرداى آن روز به ياران خود وليمه داد و هنوز آنان از خوراك فارغ نشده بودند كه روميان صفهاى خود را پشت سر يك ديگر مرتب كردند و مردى از ايشان كه نشان و حمايل بسته بود به ميدان آمد و هماورد خواست . ابو جندل پسر سهيل بن عمرو براى مبارزه بيرون آمد كه ابو عبيدة بن جراح او را منع كرد و حبيب بن مسلمه به جنگ او رفت و او را كشت و به جايگاه خود برگشت . در اين هنگام خالد بن سعيد به جنگ رفت و كشته شد . ام حكيم جامه‌هاى خود را بر خويش استوار بست و زرهى پوشيد كه حلقه‌هاى آن چهره‌اش را هم پوشانده بود . مسلمانان و روميان كنار رودخانه جنگى سخت كردند و هر دو گروه پايدارى به خرج دادند و جنگ تن به تن بود نه تيرى مىانداختند و نه نيزه مىزدند و نه سنگى پرتاب مىكردند ، بلكه فقط صداى برخورد شمشيرها به يك ديگر و افتادن دستها و سرها و بدنها شنيده مىشد . ام حكيم در آن روز با ستون خيمه‌اى كه خالد در آن خيمه با او عروسى كرده بود هفت تن از دشمن را كشت . جنگ مرغزار صفّر در محرم سال چهاردهم هجرى و به روزگار حكومت عمر بن خطاب بود .\r\nعبيد الله بن موسى از موسى بن عبيده ، از قول پيرمردان قبيلهء خود نقل مىكرد كه مىگفته‌اند * خالد بن سعيد بن عاص كه از مهاجران بود ، مردى از مشركان را در جنگ كشت و جامه‌هاى او را كه حرير و ديبا بود پوشيد و مردم شروع به نگاه كردن او كه با عمر\r\n\r\n\r\n","description":"","footnote":"\r\n[ 1 
  ] . اجنادين كه به صورت جمع و تثنيه ضبط شده در منطقه‌اى در فلسطين است . فحل به كسر ، نام منطقه‌اى در شام است و صفّر جايى و مرغزارى ميان دمشق و جولان است و براى هر سه مورد ياقوت حموى در معجم البلدان توضيح بيشتر داده است - م .\r\n","page_name":" 87 ","page_number":95},
  {"content":"\r\n\r\n( 1 ) بود كردند . عمر گفت : چه چيز را نگاه مىكنيد ؟ هر كس مىخواهد عملى مثل عمل خالد بن سعيد انجام دهد و لباسى را كه او پوشيده است ، بپوشد .\r\nاحمد بن محمد بن وليد ازرقى از عمرو بن يحيى ، از پدر بزرگش ، از خالد بن سعيد نقل مىكند كه مىگفته است * پيامبر ( ص ) او را همراه گروهى از قريش پيش پادشاه حبشه گسيل فرمودند و آنان نزد او رفتند . يكى از همسران خالد هم همراه او بود كه همان جا زاييد و خداوند به او دخترى عنايت كرد كه همان جا رشد كرد و زبان گشود . گويد ، سپس خالد با همراهان خود برگشت و هنگامى به حضور پيامبر رسيدند كه آن حضرت از جنگ بدر فارغ شده بودند . خالد در حالى كه همان دختركش همراه او بود به حضور پيامبر آمد و گفت : اى رسول خدا سعادت نداشتيم كه در جنگ بدر همراه شما باشيم . فرمودند : اى خالد آيا خوشحال نيستى كه براى مردم يك هجرت است و براى شما پاداش دو هجرت ؟ عرض كرد : آرى خوشحالم فرمودند : براى شما چنين است .\r\nآن گاه خالد به دخترك خود گفت : پيش عمو جانت رسول خدا ( ص ) برو و بر ايشان سلام كن . دخترك رفت و از پشت سر پيامبر ( ص ) خود را به آن حضرت نزديك ساخت .\r\nپيراهنى زرد بر تن داشت كه آن را به پيامبر نشان داد و گفت : ببين پيراهن من چه زيبا و قشنگ است به سلامتى و خوشى بر تن من كهنه و پاره شود . [ 1 
  ]\r\n\r\nعمرو بن سعيد\r\nابن عاص بن امية بن عبد شمس بن عبد مناف بن قصىّ . مادرش صفيّه دختر مغيرة بن عبد الله بن عمرو بن مخزوم است و نسلى از او باقى نمانده است . [ فرزندى نداشته است . 
  ]\r\nواقدى از عبد الحكيم بن عبد الله بن ابى فروة ، از عبد الله بن عمرو بن سعيد بن عاص نقل مىكند * چون خالد بن سعيد مسلمان شد و پدرش بر سر او آورد آنچه آورد و او از دين خود برنگشت و در التزام رسول خدا بود تا آنكه در هجرت دوم به حبشه هجرت كرد ، بر پدرش سخت آمد و خشم و اندوه او چنان شد كه گفت در مزرعهء خود گوشه‌نشينى خواهم كرد تا فحش به پدرانم و عيب و سرزنش كردن خدايان خودم را نشنوم . اين براى من\r\n\r\n\r\n","description":"","footnote":"\r\n[ 1 
  ] . اين روايت با آنچه كه قبلًا گفت كه خالد و همراهانش در سال هفتم هجرت و در خيبر به حضور رسول خدا رسيده‌اند سازگار نيست . وانگهى قبلًا گفت كه او دخترى غير از امة ( ام خالد ) نداشته است - م .\r\n","page_name":" 88 ","page_number":96},
  {"content":"\r\n\r\n( 1 ) بهتر و دوست داشتنىتر از زندگى و توقف ميان اين از دين برگشتگان است ، و در مزرعهء خود كه در ظريبه [ 1 
  ] و حدود طائف است گوشه‌نشين شد . پسرش عمرو بن سعيد بر آيين او بود و پدر او را دوست مىداشت و شيفته‌اش بود .\r\nواقدى مىگويد مغيرة بن عبد الرحمن حزامى برايم نقل كرد * سعيد ( ابو احيحة ) اين دو بيت را سرود كه مضمونش چنين است :\r\n« اى عمرو كاش مىدانستم كه چون جوانى برومند شوى و دستهايت استوار و مسلح شود آيا كار اين قوم را رها مىكنى كه در آن غمها و اندوههاست يا خشم و كينه‌اى را كه در سينه آشكار است مىگشايى . [ 2 
  ] »\r\nواقدى سپس دنبالهء سخن عبد الحكيم را چنين نقل مىكند كه چون ابو احيحه به مزرعهء خود در ظريبه رفت ، عمرو بن سعيد هم مسلمان شد و به حبشه هجرت كرد و به برادر پيوست .\r\nواقدى از جعفر بن محمد بن خالد ، از محمد بن عبد الله بن عمرو بن عثمان نقل مىكند كه مىگفته است * عمرو بن سعيد اندكى پس از مسلمان شدن برادرش خالد مسلمان شد و او هم در هجرت دوم به حبشه همراه همسرش فاطمه دختر صفوان بن امية بن محرث بن شقّ بن رقبة بن مخدج كنانى به آن سرزمين رفت . محمد بن اسحاق هم نام و نسب اين بانو را همين گونه آورده است .\r\nواقدى از جعفر بن محمد بن خالد ، از ابراهيم بن عقبه ، از ام خالد دختر خالد بن سعيد نقل مىكند كه مىگفته است * عمويم عمرو بن سعيد دو سال پس از رفتن پدرم به حبشه در حبشه به ما ملحق شد و همان جا بود تا آنكه در سال هفتم هجرت همراه ياران با دو كشتى از حبشه بازگشتند و در خيبر به حضور پيامبر رسيدند . عمرو بن سعيد سپس همراه پيامبر ( ص ) در جنگهاى فتح مكه و حنين و طائف و تبوك شركت كرد و چون مسلمانان به سوى شام رفتند عمرو بن سعيد هم همراه لشكر مسلمانان رفت و در جنگ اجنادين شهيد شد و آن جنگ به روزگار حكومت ابو بكر در جمادى الاولى سال سيزدهم هجرت بود و فرمانده مردم عمرو بن عاص بود .\r\n\r\n\r\n","description":"","footnote":"\r\n[ 1 
  ] . ياقوت در معجم البلدان ، ج 6 ، ص 85 ، همين قدر گفته كه ظريبه از نواحى طائف است و اشعار ديگرى از ابان بن سعيد و برادرش خالد نقل كرده است - م .\r\n[ 2 
  ] .\r\n الا ليت شعرى عنك يا عمرو سائلا * اذا شبّ و اشتدّت يداه و سلّحا\r\nأ تترك امر القوم فيه بلابل * و تكشف غيظا كان فى الصدر موجحا \r\n","page_name":" 89 ","page_number":97},
  {"content":"\r\n\r\n( 1 )\r\n\r\nاز همپيمانان خاندان عبد شمس بن عبد مناف\r\n\r\nابو احمد بن جحش\r\nابن رئاب بن يعمر بن صبرة بن مرة بن كبير بن غنم بن دودان بن اسد بن خزيمه است . نام او عبد الله و مادرش اميمة دختر عبد المطلب بن هاشم بن عبد مناف بن قصى است .\r\nواقدى از محمد بن صالح ، از يزيد بن رومان نقل مىكند كه مىگفته است * ابو احمد همراه دو برادرش عبد الله و عبيد الله پيش از آنكه پيامبر ( ص ) وارد خانهء ارقم بشوند و از آن جا دعوت به اسلام فرمايند مسلمان شد .\r\nواقدى از عمر بن عثمان جحشى ، از پدرش نقل مىكند كه مىگفته است * ابو احمد بن جحش همراه برادرش عبد الله و خويشاوندانش به مدينه هجرت كرد و همگى در خانهء مبشر بن عبد المنذر فرود آمدند . ابو سفيان بن حرب خانهء ابو احمد را در مكه به پسر علقمه عامرى به چهار صد دينار فروخت . هنگام فتح مكه پس از اينكه پيامبر ( ص ) وارد مكه شدند و از خطبه و سخنرانى خود فارغ شدند . ابو احمد در حالى كه بر شتر نر خود سوار بود بر در مسجد ايستاد و فرياد بر آورد كه اى فرزندان عبد مناف شما را به خدا سوگند مىدهم كه رعايت پيمان مرا بكنيد و شما را به خدا سوگند مىدهم كه خانهء مرا براى من بازستانيد . پيامبر ( ص ) عثمان بن عفان را فراخواندند و آهسته به او سخنى فرمودند . عثمان پيش ابو احمد رفت و آهسته با او چيزى گفت و ابو احمد از شتر خود پياده شد و همراه ديگران نشست و ديگر شنيده نشد كه تا هنگام مرگ خود دربارهء خانه‌اش سخنى بگويد .\r\nخاندان ابو احمد مىگفته‌اند : پيامبر ( ص ) به او پيام داده‌اند كه در مقابل اين خانه‌ات براى تو خانه‌اى در بهشت خواهد بود . ابو احمد در مورد فروش خانه‌اش اين ابيات را براى ابو سفيان سروده بود :\r\n« پيمان خودت را كه ميان ما بود بريدى و پيش آمدها مايه پشيمانى است . آيا شبهاى دههء اول ذى حجه را كه در آن مصالحه بود به ياد نياوردى . پيمان ميان من و تو چنان بود كه آزار و گناهى نباشد . و حال آنكه خانهء پسر عمويت را فروخته‌اى كه غرامت خود را باز خريد كنى . برو ، برو خانه را ببر و همچون طوق كبوتر لكه و طوق ننگ بر گردنت بسته\r\n\r\n","description":"","footnote":"","page_name":" 90 ","page_number":98},
  {"content":"\r\n\r\n( 1 ) شد . در اين كار مرتكب آزار ( قطع پيوند خويشاوندى ) شدى و بدترين خوى مهترى را نشان دادى . من به جايگاهى پناهنده شده‌ام كه در آن مقام سلامت است . پيمان تو مانند پيمانى كه ابن عمرو براى ابن مامه بست نبود . » همچنين در همين باره اين دو بيت را سروده است :\r\n« اى بنى امامه چگونه بايد من ميان شما خوار و زبون شوم و حال آنكه من پسر شمايم و همپيمان دههء اول ذى حجه شما هستم . كسى غير از شما مرا فرا خواند و پيش او رفتم و شما را براى پيشامدهاى سخت روزگار اندوختم . [ 1 
  ] »\r\nگويد ، اسود بن مطلب ابو احمد را دعوت كرده بود كه با او پيمان ببندد و گفته بود در قبال خون و مال يك ديگر دفاع خواهيم كرد و ابو احمد نپذيرفته و با حرب بن اميه پدر ابو سفيان پيمان بسته بود و معمولًا پيمانها را در دههء اول ذى حجه مىبستند و مانند دو نفر كه بخواهند معامله كنند به يك ديگر دست مىدادند و قرار پيمان بستن را هم پيش از ذى حجه مىنهادند .\r\n\r\nعبد الرحمن بن رقيش\r\nابن رئاب بن يعمر بن صبرة بن مرّة بن كبير بن غنم بن دودان بن اسد بن خزيمه است . در جنگ احد شركت كرد . او برادر يزيد بن رقيش است كه در جنگ بدر شركت كرده است .\r\n\r\n\r\n","description":"","footnote":"\r\n[ 1 
  ] .\r\n اقطعت عقدك بيننا * و الجاريات الى ندامه\r\nالا ذكرت ليالى العشر * التى فيها القسامة\r\nعقدى و عقدك قائم * ان لا عقوق و لا اثامه\r\nدار ابن عمك بعتها * بشرى بها عنك الغرامة\r\nاذهب بها اذهب بها * طوقتها طوق الحمامه\r\nو جريت فيه الى العقوق * و أسوإ الخلق الزعامه\r\nقد كنت اوى الى ذرى * فيه المقامه و السلامه\r\nما كان عقدك مثل ما ع * قد ابن عمرو لابن مامه\r\nابنى امامة كيف اخذل فيكم * و انا ابنكم و حليفكم فى العشر\r\nو لقد دعانى غيركم فاتيته * و خبأتكم لنوائب الدهر \r\n","page_name":" 91 ","page_number":99},
  {"content":"\r\n\r\n( 1 )\r\n\r\nعمرو بن محصن\r\nابن حرثان بن قيس بن مرة بن كبير بن غنم بن دودان بن اسد بن خزيمه . او در جنگ احد شركت كرد و برادر عكاشة بن محصن است كه در جنگ بدر شركت كرده است .\r\n\r\nقيس بن عبد الله\r\nاز خاندان اسد بن خزيمه است . از مسلمانان قديمى است كه در مكه مسلمان شد و در هجرت دوم به حبشه همراه همسر خود بركة دختر يسار ازدى كه خواهى ابى تجراه است به حبشه هجرت كرد . قيس بن عبد الله پدر شيرى ( رضاعى ) عبيد الله بن جحش است و با او به حبشه هجرت كرده است . عبيد الله بن جحش در حبشه مسيحى شد و همان جا درگذشت و قيس بن عبد الله بر مسلمانى خود پايدار ماند .\r\n\r\nصفوان بن عمرو\r\nاز خاندان سليم بن منصور و از قبيلهء قيس عيلان است كه همپيمان خاندان كبير بن غنم بن دودان بن اسد بن خزيمه بودند . و همگى همپيمان خاندان عبد شمس . او در جنگ احد شركت داشت و برادر مالك و مدلاج و ثقف پسران ديگر عمرو است و برادرانش در جنگ بدر شركت كردند .\r\n\r\nابو موسى اشعرى\r\nنام و نسب او چنين است : عبد الله بن قيس بن سليم بن حضار بن حرب بن عامر بن عنز بن بكر بن عامر بن عذر بن وائل بن ناجية بن جماهر بن اشعر . نام اصلى اشعر ، نبت است . نسب او چنين است : نبت بن ادد بن زيد بن يشجب بن يعرب بن قحطان . مادر ابو موسى ظبية دختر وهب و از قبيلهء عكّ است . اين بانو مسلمان شد و در مدينه درگذشت .\r\n\r\n","description":"","footnote":"","page_name":" 92 ","page_number":100},
  {"content":"\r\n\r\n( 1 ) واقدى و دانشمندان ديگرى غير از او براى ما نقل كردند كه مىگويند * ابو موسى اشعرى به مكه آمد و با سعيد بن عاص بن امية يعنى ابو احيحة پيمان بست ، و در همان شهر مسلمان شد و به حبشه هجرت كرد و سپس همراه مسلمانان با دو كشتى از حبشه بازگشتند و در آن هنگام پيامبر ( ص ) در خيبر بودند .\r\nعبيد الله بن موسى از اسرائيل ، از ابو اسحاق ، از ابو بردة پسر ابو موسى اشعرى ، از قول ابو موسى نقل مىكرد كه مىگفته است * پيامبر ( ص ) به ما فرمان دادند تا همراه جعفر بن ابى طالب به حبشه و سرزمين نجاشى برويم و چون اين خبر به اطلاع قريش رسيد ، عمرو بن عاص و عمارة بن وليد را با هدايايى كه براى نجاشى جمع كرده بودند ، پيش او گسيل داشتند و ما و ايشان با هم پيش نجاشى رسيديم .\r\nواقدى از خالد بن الياس ، از ابو بكر بن عبد الله بن ابى جهم نقل مىكرد * ابو موسى نه از مهاجران به حبشه است و نه پيمانى با قريش داشته است . او در مكه در آغاز اسلام مسلمان شد و سپس به سرزمينهاى اقوام خود برگشت و همان جا بود تا آنكه همراه گروهى از اشعريها به حضور پيامبر آمد و آمدن ايشان همزمان با بازگشت جعفر طيار و يارانش بود كه با دو كشتى برگشته بودند و همگى در خيبر به حضور پيامبر رسيدند . مردم مىگفتند ابو موسى همراه كشتىنشينان بوده است ، و حال آنكه چنان است كه گفتيم ، يعنى آمدن او همزمان با آمدن ايشان بوده است . موسى بن عقبه و محمد بن اسحاق و ابو معشر هم او را از هجرت كنندگان به حبشه نمىدانند .\r\nمحمد بن عبد الله انصارى و عبد الله بن بكر بن حبيب سهمى هر دو از قول حميد طويل ، از انس بن مالك نقل مىكنند كه مىگفته است * پيامبر ( ص ) فرمودند : اقوامى خواهند آمد كه از شما رقيق القلب‌ترند [ مهربان‌ترند 
  ] و در آن هنگام اشعريها آمدند كه ابو موسى هم همراهشان بود و چون نزديك مدينه رسيدند اين رجز را مىخواندند . « فردا محبوبهاى خود محمد و گروهش را ملاقات مىكنيم . [ 1 
  ] »\r\nمحمد بن سعد مىگويد از قول ابى اسامة ، از يزيد بن عبد الله بن ابى بردة بن ابى موسى برايم نقل كردند كه ابو موسى مىگفته است * از يمن همراه پنجاه و چند تن از قوم خود هجرت كرديم و ما سه برادر بوديم ، ابو موسى و ابو رهم و ابو بردة . كشتى اى كه بر آن سوار\r\n\r\n\r\n","description":"","footnote":"\r\n[ 1 
  ] .\r\n غدا نلقى الا حبّه * محمّدا و حزبه \r\n","page_name":" 93 ","page_number":101},
  {"content":"\r\n\r\n( 1 ) بوديم ما را به حبشه و سرزمين نجاشى برد كه جعفر بن ابى طالب و يارانش هم آن جا بودند .\r\nو همگان با همان كشتى براى رفتن به حضور پيامبر حركت كرديم و در فتح خيبر به حضور آن حضرت رسيديم . گويد ، پيامبر ( ص ) براى هيچ كس كه در جنگ خيبر حاضر نبوده است ، غنيمتى منظور نفرمودند ، مگر براى جعفر و همراهانش كه در آن كشتى بودند كه براى ايشان سهمى منظور كرده و فرمودند : براى شما ثواب دو هجرت است نخست هجرت به سرزمين نجاشى و سپس هجرت شما به حضور من .\r\nابو موسى مىگويد : من و يارانم كه در آن كشتى بوديم در مدينه كنار بقيع بطحان فرود آمديم و همه شب تنى چند از ما در نماز عشاء شركت مىكرديم و نوبت داشتيم . گويد :\r\nشبى من و تمام يارانم به حضور پيامبر رسيديم اتفاقاً ايشان كارى داشتند و هنگامى كه زمان زيادى از شب گذشته بود ، بيرون آمدند و با ما نماز گزاردند و چون نماز گزارده آمد ، پيامبر ( ص ) فرمودند : آرام باشيد تا سخنى بگويم . مژده باد شما را كه يكى از نعمتهاى خداوند بر شما اين است كه در اين ساعت كسى از مردم غير از شما نماز نگزارد يا فرمود :\r\nاين نماز را كسى غير از شما نگزارده است و ما در حالى كه از شنيدن اين سخن پيامبر بسيار شاد بوديم ، بازگشتيم . ابو موسى گويد : براى من پسرى متولد شد كه او را به حضور رسول خدا آوردم ، او را ابراهيم نامگذارى فرمودند و كامش را با خرمايى برداشتند و او بزرگترين پسرم بود .\r\nعبد الله بن ادريس و عفان بن مسلم از شعبه ، از سماك نقل مىكنند كه مىگفته است * از عياض اشعرى شنيدم دربارهء اين آيه كه خداوند مىفرمايد : « به زودى خداوند قومى را خواهد آورد كه دوستشان مىدارد و آنان هم خدا را دوست مىدارند . [ 1 
  ] » مىگفت ، پيامبر ( ص ) فرمودند : ايشان قوم اين مرد يعنى ابو موسى اشعرى هستند .\r\nاحمد بن عبد الله بن يونس از نعيم بن يحيى تميمى نقل مىكند * پيامبر ( ص ) فرموده‌اند : ابو موسى سالار سوار كاران است .\r\n\r\n\r\n","description":"","footnote":"\r\n[ 1 
  ] . بخشى از آيهء 54 سورهء پنجم - مائده - است . ضمناً جهت استحضار خوانندگان گرامى توضيح مىدهم كه در روايات ديگرى به سلمان و ايرانيان تعبير و تفسير شده است ، براى اطلاع بيشتر ر ك : زمخشرى ، تفسير كشاف ، ج 1 ، چاپ انتشارات آفتاب ، تهران ، ص 621 و طبرسى ، مجمع البيان ، ج 3 و 4 ، بيروت ، 1379 قمرى ، ص 208 ، و به بحث مستوفاى شيخ الطائفه طوسى رضوان الله تعالى عليه در تبيان ، ج 3 ، صفحات 547 - 546 كه روايات مختلف را مورد بررسى قرار داده است - م .\r\n","page_name":" 94 ","page_number":102},
  {"content":"\r\n\r\n( 1 ) عبد الله بن نمير از مالك بن مغول ، از عبد الله بن بريده ، از پدرش نقل مىكند كه * رسول خدا فرموده‌اند : به عبد الله بن قيس يعنى ابو موسى اشعرى مزمارى از مزمارهاى خاندان داود ( ع ) داده شده است . [ كنايه از صوت خوش است . 
  ]\r\nيزيد بن هارون هم از محمد بن عمرو ، از ابى سلمه ، از ابو هريره نقل مىكند * پيامبر ( ص ) وارد مسجد شدند و صداى قرائت مردى را شنيدند پرسيدند اين كيست ؟ گفته شد : ابو موسى است . فرمودند : همانا به اين شخص مزمارى از مزمارهاى خاندان داود عنايت شده است .\r\nسفيان بن عيينة از زهرى ، از عروه ، از عايشه يا از عمرة ، از عايشه نقل مىكند * پيامبر ( ص ) صداى قرائت ابو موسى را شنيدند و همان جمله را فرمودند .\r\nابو الوليد هشام طيالسى از ليث بن سعد ، از ابن شهاب ، از عبد الرحمن بن كعب بن مالك نقل مىكند * رسول خدا ( ص ) شنيدند ابو موسى مىخواند و فرمودند : به اين برادر شما از مزامير خاندان داود عنايت شده است .\r\nاسماعيل بن ابراهيم اسدى از سليمان تيمى ، از اسماعيل ، از ابو عثمان نقل مىكند كه مىگفته است * ابو موسى اشعرى با ما نماز مىگزارد [ پيشنمازى مىكرد . 
  ] و اگر بگويم هرگز آواى بربط و چنگى را بهتر از آن شنيده‌ام ، نشنيده‌ام .\r\nيزيد بن هارون و عفان بن مسلم از حماد بن سلمه ، از ثابت ، از انس بن مالك نقل مىكنند * ابو موسى اشعرى شبى برخاست و نماز شب گزارد و بسيار خوش صوت بود .\r\nهمسران پيامبر ( ص ) هم به قرآن خواندنش گوش مىدادند ، و چون صبح شد و به او گفتند كه بانوان صداى قرآن خواندنت را گوش دادند ، گفت : اگر مىدانستم ، نيكوتر مىخواندم و آنها را بيشتر به وجد مىآوردم .\r\nيعقوب بن اسحاق حضرمى از شعبه ، از سعيد بن ابى بردة ، از پدرش ، از جدش نقل مىكند كه مىگفته است * پيامبر ابو موسى و معاذ را به يمن گسيل فرموده‌اند .\r\nعبد الوهاب بن عطاء از سعيد بن قتادة ، از سعيد بن ابى بردة ، از پدرش نقل مىكند كه مىگفته است * پدرم ابو موسى به من مىگفت : پسر جان كاش ما را با پيامبرمان مىديدى كه جامه‌هاى مويين بر تن داشتيم و چون باران مىآمد بوى بز از ما به مشام مىرسيد .\r\nابو اسامه حماد بن اسامة و وهب بن جرير بن حازم هر دو از هشام دستوائى ، از قتاده ، از انس بن مالك نقل مىكنند كه مىگفته است * ابو موسى مرا پيش عمر فرستاد ، عمر پرسيد\r\n\r\n","description":"","footnote":"","page_name":" 95 ","page_number":103},
  {"content":"\r\n\r\n( 1 ) ابو موسى در چه حال بود ؟ گفتم : او را در حالى ترك كردم كه به مردم قرآن مىآموخت .\r\nعمر گفت : ابو موسى مرد بزرگى است ولى اين سخن را به او مگو . سپس پرسيد عربها در چه حال بودند ؟ گفتم : منظورت اشعريهايند ؟ گفت : نه منظورم مردم بصره‌اند . گفتم : اگر اين سخن را بشنوند بر ايشان گران خواهد آمد . گفت : به آنها مگو كه عربهاى باديه‌نشين هستند مگر اينكه خداوند به مردى جهاد را نصيب فرمايد . وهب در حديث خود مىگفته است :\r\nجهاد در راه خدا را .\r\nعثمان بن عمر از يونس ، از زهرى ، از ابو سلمه نقل مىكند * عمر هر گاه ابو موسى را مىديد مىگفت : ما را به ياد خداوند انداز و او براى عمر قرآن مىخواند .\r\nعارم بن فضل از حماد بن زيد ، از ايوب ، از محمد نقل مىكند * عمر بن خطاب مىگفت : در شام چهل مردند كه هر يك از ايشان اگر عهده‌دار كار ملت شود به خوبى از عهده بر مىآيد و به آنان پيام داد گروهى از ايشان آمدند كه ابو موسى اشعرى هم همراهشان بود . عمر گفت : من به شما پيام دادم بياييد تا تو را به سوى قومى فرستم كه شيطان ميان ايشان اردو زده است . ابو موسى گفت : مرا مفرست . عمر گفت : آنجا جهاد و پيكار است و ابو موسى را به بصره گسيل داشت .\r\nمالك بن اسماعيل نهدى از حبان ، از مجالد ، از شعبى نقل مىكند * عمر وصيت كرد پس از مرگ او ابو موسى را تا يك سال به فرمانداريش باقى بدارند . [ 1 
  ]\r\nابو قطن عمرو بن هيثم از شعبه ، از ابى مسلمه ، از ابى نضرة نقل مىكند * عمر به ابو موسى گفت : ما را به شوق پروردگارمان بياور و او شروع به قرآن خواندن كرد . در اين هنگام گفتند : وقت نماز فرا رسيد ، عمر گفت : مگر الآن در نماز نيستيم ؟\r\nكثير بن هشام از جعفر بن برقان ، از حبيب بن ابى مرزوق نقل مىكند كه مىگفته است * به ما خبر رسيده است كه عمر بن خطاب مكرر به ابو موسى اشعرى مىگفت : پروردگار ما را فرايادمان آور و ابو موسى براى او قرآن مىخواند و در قرآن‌خوانى بسيار خوش صوت بود .\r\nعبد الوهاب بن عطاء عجلى از حميد طويل ، از ابو رجاء ، از ابو مهلب نقل مىكند كه مىگفته است * از ابو موسى بر منبر شنيدم كه مىگفت : هر كس را خداوند علمى آموخته\r\n\r\n\r\n","description":"","footnote":"\r\n[ 1 
  ] . هنگام مرگ عمر ابو موسى فرماندار كوفه بوده است ، و گفته‌اند فرماندار بصره . وصيت عمر هم ظاهراً در مورد عموم فرماندارانش بوده است . ر ك : نويرى ، نهاية الارب ، ج 19 ، چاپ مصر ، 1975 ، ص 398 و ترجمهء آن به قلم اين بنده - م .\r\n","page_name":" 96 ","page_number":104},
  {"content":"\r\n\r\n( 1 ) است آن را به ديگران بياموزد و هرگز چيزى را كه به آن علم ندارد نگويد تا از متكلفان نباشد و از دين بيرون نرود .\r\nعبد الوهاب بن عطاء از محمد بن زبير ، از بلال بن ابى بردة ، از پدرش و عمويش از قول يكى از كنيزان ابو موسى نقل مىكند * ابو موسى مىگفته است : اگر دو سال خراج عراق را به من بدهند كه شرابى حرام بياشامم خشنود نخواهم شد .\r\nعبد الوهاب بن عطاء از عوف ، از قسامة بن زهير نقل مىكند * ابو موسى براى مردم در بصره خطبه خواند و گفت : اى مردم گريه كنيد و اگر گريه نمىكنيد تظاهر به گريستن كنيد كه مردم دوزخى چندان اشك مىريزند كه اشك چشم ايشان خشك مىشود سپس چندان خون گريه مىكنند كه اگر كشتى باشد در آن به حركت خواهد آمد .\r\nعارم بن فضل از حماد بن سلمه ، از حميد ، از عبد الله بن عبيد بن عمير نقل مىكند * عمر بن خطاب براى ابو موسى اشعرى نوشت كه عربها هلاك شدند براى من گندم و خوراك بفرست . ابو موسى براى عمر مقدار زيادى فرستاد و براى او نوشت من براى تو گندم فرستادم در عين حال اگر امير مؤمنان صلاح بداند براى مردم شهرها بنويسد كه روزى جمع شوند و براى طلب باران بيرون شوند . عمر براى مردم شهرها نوشت ، و ابو موسى هم بيرون رفت و دعاى طلب باران خواند ، ولى نماز باران نگزارد .\r\nموسى بن اسماعيل از سليمان بن مسلم يشكرى ، از قول دايى خود بشير بن ابى اميه ، از پدرش نقل مىكند * ابو موسى اشعرى به اصفهان رفت و اسلام را بر ايشان عرضه داشت ، نپذيرفتند . پرداخت جزيه را به ايشان پيشنهاد كرد پذيرفتند و صلح كردند ، ولى فرداى آن روز پيمان شكنى كردند . ابو موسى با آنان جنگ كرد و چيزى نگذشت كه به لطف خدا با سرعت بر آنان پيروز شدند .\r\nموسى بن اسماعيل از سليمان بن مسلم يشكرى ، از قول مادرش ام عبد الرحمن دختر صالح ، از پدر بزرگش نقل مىكند كه مىگفته است * او از دوستان ابو موسى بوده و با او در پيكار اصفهان حضور داشته است و مىگويد : ابو موسى هر گاه باران مىآمد در باران مىايستاد تا خيس مىشد . گويى اين كار را خوش مىداشت .\r\nابو اسامه حماد بن اسامه و يزيد بن هارون و عبد الصمد بن عبد الوارث هر سه مىگويند كه ابو هلال ، از حميد بن هلال ، از ابو غلاب يونس بن جبير ، از انس بن مالك نقل مىكرد كه مىگفته است * هنگامى كه ابو موسى اشعرى در بصره بود گفت : كارهاى مرا رو به راه كنيد\r\n\r\n","description":"","footnote":"","page_name":" 97 ","page_number":105},
  {"content":"\r\n\r\n( 1 ) زيرا فلان روز بيرون خواهم شد . من شروع به فراهم كردن كارهاى او كردم . ابو موسى در آن روز پيش من آمد و هنوز مقدارى از كارهاى او باقى مانده بود . گفت : اى انس من امروز خواهم رفت . گفتم : خوب است بمانى تا بقيهء كارهايت را رو به راه كنم . گفت : من به خانوادهء خود گفتم كه امروز بيرون خواهم رفت و اگر به آنان دروغ بگويم به من دروغ خواهند گفت و اگر به آنان خيانت كنم به من خيانت مىكنند و اگر بر خلاف وعده رفتار كنم بر خلاف وعده رفتار خواهند كرد ، و در حالى كه برخى از كارهاى او تمام نشده بود حركت كرد و رفت .\r\nعفان بن مسلم از سليمان بن مغيره ، از حميد بن هلال ، از ابى بردة ، از قول مادرش نقل مىكند * ابو موسى هنگام رفتن از بصره فقط ششصد درم داشت كه مستمرى خانواده‌اش بود .\r\nيزيد بن هارون و عفان بن مسلم هر دو از حماد بن سلمه ، از ثابت ، از انس بن مالك نقل مىكنند كه مىگفته است * شبها به هنگام خواب ابو موسى شلواركى مىپوشيد تا مبادا در خواب كشف عورت او بشود .\r\nعفان بن مسلم و سليمان بن حرب و موسى بن اسماعيل همگى از حماد بن زيد ، از زبير بن خريت ، از ابو لبيد نقل مىكنند * ما قاطعيت گفتار ابو موسى را به قصابى تشبيه مىكرديم كه همه استخوانها را بدون خطا از مفصلها جدا مىكند و چيزى فرو نمىگذارد .\r\nعفان بن مسلم و احمد بن اسحاق حضرمى هر دو از عبد الواحد بن زياد ، از عاصم كلابى احول ، از كريب بن حارث ، از ابى بردة بن قيس نقل مىكند كه مىگفته است * در بيمارى طاعونى كه پيش آمد به ابو موسى گفتم : ما را به پناهگاه و منطقهء دور افتاده‌اى ببر .\r\nابو موسى گفت : به خداوند پناه مىبرم نه پناهگاه .\r\nعفان بن مسلم و عمرو بن عاصم كلابى و يعقوب بن اسحاق حضرمى هر سه از سليمان بن مغيرة ، از حميد بن هلال از ابى بردة نقل مىكنند كه مىگفته است * ابو موسى گفت :\r\nمعاويه براى من چنين نوشت :\r\n« سلام بر تو ، اما بعد عمرو بن عاص با من بيعت كرده است ، به ترتيبى كه بيعت كرده است به خدا سوگند مىخورم كه اگر تو هم با من همان‌گونه كه او بيعت كرده است ، بيعت كنى دو پسرت را يكى بر كوفه و ديگرى را بر بصره مىگمارم و هيچ درى بر روى تو بسته نخواهد شد و همهء خواسته‌هاى تو برآورده مىشود . من به دست خود براى تو نامه نوشتم و تو هم به دست و خط خودت برايم نامه بنويس . »\r\nابو برده مىگويد ، پدرم گفت : اى پسركم من پس از رحلت رسول خدا ( ص ) خط\r\n\r\n","description":"","footnote":"","page_name":" 98 ","page_number":106},
  {"content":"\r\n\r\n( 1 ) معجم را آموخته‌ام [ يعنى آداب نقطه گذارى بر روى حروف و خوشنويسى 
  ] ولى با خطى كج و معوج همچون عقربها براى معاويه چنين نوشت :\r\n« اما بعد تو دربارهء مهمترين كار امت محمد ( ص ) براى من نامه نوشتى مرا به آنچه به من پيشنهاد كرده‌اى نيازى نيست . »\r\nابو برده مىگويد : پس از اينكه معاويه به حكومت رسيد پيش او رفتم . هيچ درى به روى من بسته نشد و هيچ حاجتى نداشتم مگر اينكه برآورده شد .\r\nعمرو بن عاصم كلابى و عفان بن مسلم هر دو از سليمان بن مغيرة ، از حميد بن هلال ، از ابى برده نقل مىكنند كه مىگفته است * هنگامى كه معاويه گرفتار قرحه و دمل شده بود پيش او رفتم . گفت : اى برادرزاده نزديك بيا و اين قرحه را نگاه كن . نزديك شدم و به آن نگاه كردم كه به آن ميل زده بودند . گفتم : اى امير مؤمنان چيزى نيست و بر تو باكى نخواهد بود . در اين هنگام يزيد بن معاويه پيش پدرش آمد و معاويه به او گفت : اگر عهده‌دار كار مردم شدى در مورد اين مرد سفارش به نيكى كن كه پدرش براى من دوستى همچون برادر بود و كلمات ديگرى نظير همينها گفت و افزود كه من فقط در جنگ نظرى داشتم كه او مخالف بود . [ 1 
  ]\r\nعمرو بن عاصم از سليمان بن مغيره ، از حميد بن هلال ، از ابى بردة نقل مىكند كه مىگفته است * ابو موسى همزاد و تابعى داشت كه پس از مسلمان شدن او را رها كرده بود ، و به من گفت : ممكن است من از ميان بروم و احاديث من محفوظ نماند تو بنويس . گفتم : رأى خوبى است و شروع به نوشتن احاديث او كردم . پس از مدتى حديثى نقل كرد ، خواستم همان گونه كه مىنوشتم بنويسم با ديدهء شك و ترديد به من نگاه كرد و گفت : مثل اينكه احاديث مرا مىنويسى . گفتم : آرى . گفت : آنچه نوشته‌اى پيش من بياور . آوردم همه را پاك و محو كرد و گفت : همان گونه كه من حفظ كرده‌ام تو هم احاديث را حفظ كن . [ 2 
  ]\r\nسليمان بن حرب و موسى بن اسماعيل هر دو از ابو هلال ، از قتاده نقل مىكردند كه مىگفته است * به ابو موسى خبر رسيد گروهى چون لباس مرتبى ندارند نمىتوانند در نماز\r\n\r\n\r\n","description":"","footnote":"\r\n[ 1 
  ] . ملاحظه مىفرماييد كه معاويه نسبت به ابو موسى چه مىگويد ، بديهى است كه بايد در داستان حكميت چگونه به سود معاويه رفتار كند - م .\r\n[ 2 
  ] . اعتقاد به داشتن همزاد و تابع و تابعه براى شاعران و شكوفا شدن هنر ايشان در ادب فارسى هم كم و بيش ديده مىشود ، مثلًا رودكى مىگويد گرچه دو صد تابعه فريشته دارى . . . - م .\r\n","page_name":" 99 ","page_number":107},
  {"content":"\r\n\r\n( 1 ) جمعه شركت كنند . ابو موسى از آن پس فقط با يك عبا پيش مردم ظاهر مىشد .\r\nفضل بن دكين از قيس بن ربيع ، از يونس بن عبد الله جرمى ، از قول مشايخ خود نقل مىكند كه مىگفته‌اند * هنگامى كه معاويه در نخيله بود ، ابو موسى در حالى كه عمامهء سياه و جامهء سياه پوشيده و عصاى سياهى به دست داشت پيش او آمد .\r\nمعاذ بن معاذ از ابو عون ، از حسن بصرى نقل مىكرد كه مىگفته است * ابو موسى و عمرو بن عاص كه حكميت را بر عهده داشتند يكى از ايشان در جستجوى دنيا بود و ديگرى در جستجوى آخرت ! ؟\r\nروح بن عبادة از مثنى قصير ، از محمد بن منتشر ، از مسروق بن اجدع نقل مىكند كه مىگفته است * به هنگام اجتماع حكمين براى صدور رأى با ابو موسى بودم و خيمهء من هم كنار خيمهء او بود . شبى گروه زيادى از مردم به معاويه پيوسته بودند . صبحگاهان ابو موسى دامن خيمهء خود را بالا زد و گفت : اى مسروق بن اجدع . گفتم : آرى گوش به فرمانم . گفت :\r\nامارت راستى آن چيزى است كه با رأى و مشورت فراهم آمده باشد و همانا پادشاهى چيزى است كه آن را با شمشير به دست آورده باشند .\r\nيزيد بن هارون از حماد بن سلمه ، از قتاده نقل مىكند * ابو موسى مىگفت : براى قاضى شايسته نيست قضاوت كند تا آنكه حق براى او همچون شب از روز واضح و آشكار شود ، و چون اين خبر به عمر بن خطاب رسيد ، گفت : ابو موسى راست مىگويد .\r\nمحمد بن عبد الله انصارى از عمران بن حدير ، از سميط بن عبد الله سدوسى نقل مىكند * ابو موسى ضمن ايراد خطبه‌اى گفت : قبيلهء باهله چون پاچه بودند و ما ايشان را بازو و ساعد قرار داديم . در اين هنگام مردى برخاست و گفت : آيا پست‌ترين خاندانهاى باهله را براى تو بگويم ؟ گفت : آرى چه كسانى هستند ؟ گفت : خاندانهاى عكّ و اشعريها . ابو موسى گفت : آنان و پدر تو نياكان من هستند ، اى كسى كه به امير خود دشنام دادى جلو بيا . گويد :\r\nخيمه‌اى براى او زدند و شامگاه و صبحگاه هم يك كاسه غذا براى او مىبردند و اين زندان ابو موسى بود .\r\nابو الوليد هشام طيالسى از حماد بن سلمه ، از قتادة ، از ابى مجلز نقل مىكند كه ابو موسى مىگفته است * من در خانهء تاريك غسل مىكنم و از خداى خود آزرم مىكنم و پشتم را خميده نگه مىدارم .\r\nعبد الوهاب بن عطاء از سعيد ، از قتاده نقل مىكند كه مىگفته است * ابو موسى در\r\n\r\n","description":"","footnote":"","page_name":" 100 ","page_number":108},
  {"content":"\r\n\r\n( 1 ) خانهء تاريك غسل مىكرد و خود را جمع مىنمود و پشت خود را خميده نگه مىداشت تا هنگامى كه جامه‌اش را بپوشد سراپا نمىايستاد .\r\nهمين راوى از اسماعيل بن مسلم ، از ابن سيرين نقل مىكرد كه ابو موسى مىگفته است * من در خانه‌اى تنها غسل مىكنم و آزرم از پروردگارم مانع آن است كه پشت خود را راست نگه دارم .\r\nقبيصة بن عقبه از سفيان ، از مغيرة بن زياد ، از عبادة بن نسىّ نقل مىكند * ابو موسى گروهى را ديد كه بدون لنگ وارد آب شدند ، گفت : اگر بميرم و زنده شوم و اين كار سه بار تكرار شود براى من بهتر است كه چنين كارى را انجام دهم .\r\nجرير بن عبد الحميد از منصور ، از ابو عمرو شيبانى نقل مىكند * ابو موسى مىگفت :\r\nاگر بينى من انباشته از بوى مردار شود ، براى من بهتر و خوشتر است از اينكه بينى من از بوى زنان انباشته شود .\r\nعبد الوهاب بن عطاء عجلى از سعيد ، از قتادة ، از قزعة آزاد كردهء زياد ، از عبد الرحمن آزاد كردهء ابن برثن مىگويد * ابو موسى و زياد پيش عمر آمدند . عمر در دست زياد انگشترى زرين ديد و گفت : عجب شما حلقه‌هاى زرين به دست مىكنيد . ابو موسى گفت :\r\nانگشتر من آهنى است . عمر گفت : آن يكى بدتر و كثيف‌تر است ، هر كس از شما مىخواهد انگشتر به دست كند ، انگشتر سيمين به دست كند .\r\nفضل بن دكين و احمد بن عبد الله بن يونس هر دو از زهير بن معاويه ، از عبد الملك بن عمير نقل مىكنند كه مىگفته است * ابو موسى را ديدم كه از اين در وارد شد در حالى كه دو جامهء نو بافت حيره پوشيده بود . زهير مىگويد : عبد الملك به در كندة [ 1 
  ] اشاره كرد . احمد بن عبد الله مىگويد ، به زهير گفتم : مقصودت ابو موسى اشعرى است ؟ گفت : آرى .\r\nروح بن عباده از حسين معلم ، از عبد الله بن بريده نقل مىكند * ابو موسى را توصيف مىكرده كه مردى كوته قامت لاغر اندام و كوسه بوده است .\r\nموسى بن اسماعيل از حماد بن سلمه ، از عاصم ، از ابى وائل ، از ابو موسى نقل مىكند * پيامبر ( ص ) فرمودند : پروردگارا روز قيامت مقام ابو عامر عبيد را بر بسيارى ترجيح بده ، و ابو عامر در جنگ اوطاس [ 2 
  ] شهيد شد و ابو موسى قاتل او را كشت . ابو وائل مىگفته است :\r\n\r\n\r\n","description":"","footnote":"\r\n[ 1 
  ] . ظاهراً كندة از درهاى مسجد كوفه است - م .\r\n[ 2 
  ] . جنگ اوطاس ، نام ديگر جنگ حنين است و اوطاس نام يكى از دشتهاى سرزمين قبيلهء هوازن است . ر ك : واقدى ،\r\n","page_name":" 101 ","page_number":109},
  {"content":"\r\n\r\n( 1 ) اميدوارم خداوند ابو موسى را در آتش كه جايگاه قاتل ابو عامر است با او جمع نفرمايد .\r\nعفان بن مسلم از غسان بن برزين ، از سيّار بن سلامه نقل مىكند * چون مرگ ابو موسى فرا رسيد پسرانش را فرا خواند و گفت : دقت كنيد هنگامى كه مردم هيچ كس را براى تشييع جنازه‌ام خبر مكنيد و پشت سر جنازه‌ام نه صدايى شنيده شود و نه چراغى روشن گردد و بايد آرام و كنار زانوهاى من در تابوت گام برداريد .\r\nعفان بن مسلم از شعبه ، از ابن عمير ، از ربعى بن حراش نقل مىكند * چون ابو موسى در مرض مرگ خود بيهوش شد . دختر دومى كه همسر او مادر ابى برده است ، گريست .\r\nابو موسى به خود آمد و گفت : از هر كس كه چهره بخراشد و بانگ بلند به گريه برآرد و جامه بر تن به درد بيزارى مىجويم .\r\nعفان بن مسلم از شعبه ، از منصور ، از ابراهيم ، از يزيد بن اوس نقل مىكند * چون ابو موسى بيهوش شد ، افراد خانواده‌اش بر او گريستند . به هوش آمد و گفت : مگر نمىدانيد كه پيامبر ( ص ) چه فرموده است ؟ گويد ، به همسرش گفتند : چنين گفته است . از او پرسيد ، گفت : يعنى از چهره خراشاندن و بلند گريستن و جامه دريدن منع فرموده است . [ 1 
  ]\r\nاسحاق بن يوسف ازرق از جريرى ، از ابو العلاء بن شجير ، از قول يكى از كسانى كه گور ابو موسى را كنده است نقل مىكرد كه * ابو موسى گفته است : گور مرا گود بكنيد .\r\nموسى بن اسماعيل از حماد بن سلمه ، از سعيد جريرى ، از قسامة بن زهير هم همين گونه نقل مىكند كه * ابو موسى گفته است : گور مرا گود بكنيد .\r\nواقدى از خالد بن الياس ، از ابى بكر بن عبد الله بن ابى جهم نقل مىكند * ابو موسى در سال پنجاه و دوم هجرت در گذشته است .\r\nمحمد بن سعد ( مؤلف ) مىگويد : از برخى دانشمندان شنيده‌ام كه ابو موسى ده سال پيش از آن يعنى در سال چهل و دوم در گذشته است .\r\nواقدى از قيس بن ربيع ، از ابى برده پسر ابو موسى نقل مىكند كه مىگفته است * ابو موسى در حكومت معاوية بن ابى سفيان به سال پنجاه و دوم هجرت درگذشته است . [ 2 
  ]\r\n\r\n\r\n","description":"","footnote":"\r\n[ 
  ] مغازى ، ج 3 ، ص 7 - 886 - م .\r\n[ 1 
  ] . سه روايت ديگر هم با اسناد مختلف و به همين مضمون بود كه ترجمه نشد - م .\r\n[ 2 
  ] . سكوت ابن سعد در مسأله حكميت با توجه به اهميت آن جاى دقت و تأمل است - م .\r\n","page_name":" 102 ","page_number":110},
  {"content":"\r\n\r\n( 1 )\r\n\r\nمعيقيب بن ابى فاطمه دوسى\r\nاز قبيلهء ازد و همپيمان خاندان عبد شمس بن عبد مناف بن قصى است كه هم پيمان سعيد بن عاص يا عتبة بن ربيعه بوده‌اند . از مسلمانان قديمى است كه در مكه اسلام آورد و در روايت موسى بن عقبه و محمد بن اسحاق و ابو معشر و واقدى از هجرت كنندگان به حبشه در هجرت دوّم است .\r\nواقدى از خالد بن الياس ، از ابو بكر بن عبد الله بن ابى جهم نقل مىكند كه * او همپيمانى معيقيب را با خاندان عتبة بن ربيعه انكار مىكرده است . واقدى مىگويد : معيقيب پس از آنكه اسلام آورد از مكه بيرون رفت . برخى گفته‌اند به حبشه هجرت كرده است و برخى گفته‌اند به سرزمينهاى قوم خود رفته است و سپس با ابو موسى اشعرى و همراه ديگر اشعريها به حضور پيامبر ( ص ) آمده و آن حضرت در خيبر بوده‌اند . او پس از حضور در خيبر تا روزگار عثمان زنده بوده است .\r\nاسماعيل بن ابراهيم از محمد بن اسحاق ، از عاصم بن عمر بن قتادة ، از محمود بن لبيد [ 1 
  ] نقل مىكند كه مىگفته است * يحيى بن حكم مرا بر جرش [ 2 
  ] فرماندار كرد و چون آن جا رفتم برايم از قول عبد الله بن جعفر بن ابى طالب نقل كردند كه براى آنان گفته است كه رسول خدا فرموده‌اند : از بيمار گرفتار به جذام همان گونه بگريزيد و بترسيد كه از جانور درنده ، هر گاه او در دره‌اى فرود آمد شما در درهء ديگرى فرود آييد . من به آنان گفتم : به خدا سوگند اگر اين حديث را عبد الله بن جعفر براى شما نقل كرده باشد ، دروغ نگفته است . چون يحيى مرا از فرماندارى جرش عزل كرد به مدينه آمدم و عبد الله بن جعفر را ديدم و گفتم :\r\nاى ابو جعفر اين حديثى كه مردم جرش از تو نقل مىكنند چيست ؟ گفت : به خدا سوگند ياوه گفته‌اند . من چنين حديثى براى ايشان نقل نكرده‌ام و خودم ديدم كه عمر ظرفى كه در آن آب بود براى معيقيب مىآورد و جذام در معيقيب پيش رفته بود . او از آن ظرف آب\r\n\r\n\r\n","description":"","footnote":"\r\n[ 1 
  ] . محمود بن لبيد ، از قبيلهء بنى عبد الاشهل اوس و از انصار و متولد به روزگار حضرت ختمى مرتبت است ، ولى او را از تابعين مىشمرند . از شاگردان ابن عباس است و در سال نود و ششم هجرت درگذشته است . ر ك : ابن اثير ، اسد الغابه ، ج 4 ، ص 333 . - م .\r\n[ 2 
  ] . جرش ، از توابع يمن است و گفته‌اند شهرى بزرگ است . معجم البلدان ، ج 3 ، ص 84 - م .\r\n","page_name":" 103 ","page_number":111},
  {"content":"\r\n\r\n( 1 ) مىخورد و آن گاه عمر ظرف آب را از دست او مىگرفت و دهان خود را بر همان جاى ظرف مىنهاد كه او از آن جا آب نوشيده بود و از آن آب مىنوشيد . دانستم كه عمر اين كار را براى رضاى خدا انجام مىدهد تا بيمارى به او سرايت نكند . گويد : عمر از هر كس كه مىشنيد از طبّ اطلاع دارد براى معالجهء معيقيب استمداد و تقاضا مىكرد . دو مرد از يمن پيش عمر آمدند و از آنان پرسيد آيا راهى براى معالجه اين مرد صالح داريد ؟ كه اين بيمارى جذام با سرعت در او پيش مىرود . گفتند : امكان معالجه او فراهم نيست ، ولى مىتوانيم دواهايى بدهيم و علاجى كنيم كه بيمارى متوقف بماند و پيشروى نكند . عمر گفت : اين خود بسيار مهم است كه بيمارى در همين حال متوقف بماند . گفتند : آيا در سرزمين شما حنظل ( هندوانهء ابو جهل ) مىرويد ؟ گفت : آرى . گفتند : مقدارى براى ما فراهم كنيد . عمر دستور داد براى ايشان دو زنبيل بزرگ حنظل جمع كردند . آن دو نخست حنظلها را از ميانه دو نيمه كردند و سپس معيقيب را دراز كردند و هر يك از ايشان يك پاى او را در دست گرفتند و به كف هر يك از پاهاى او چندان حنظل ماليدند كه كاملًا ساييده شد و ما ديديم كف پاهاى او سبز پر رنگ شد . آن گاه او را رها كردند و به عمر گفتند : پس از اين ديگر هرگز بيمارى او پيشرفت نخواهد كرد . و به خدا سوگند پس از آن تا هنگام مرگ معيقيب بيمارى جذام او پيشروى نكرد .\r\nيعقوب بن ابراهيم بن سعد زهرى از پدرش ، از صالح بن كيسان نقل مىكند كه مىگفته است ، ابو زياد از قول خارجة بن زيد نقل مىكرد كه * عمر آنان را براى غذا دعوت كرده بود و معيقيب هم كه دچار جذام بود ، همراه ايشان بوده است . گويد : معيقيب هم با آنان شروع به غذا خوردن كرد ، عمر به او گفت : فقط از جلو خودت و نيمه ظرف كه سوى توست غذا بخورد و اگر كسى ديگر غير از تو گرفتار اين بيمارى بود ، با من در يك مجموعه غذا نمىخورد و ميان من و او به اندازه يك نيزه فاصله مىبود .\r\nواقدى از عبد الرحمن بن ابى زياد ، از پدرش ، از خارجة بن زيد نقل مىكرد * براى عمر سفره شام گستردند كه با مردم غذا بخورد . معيقيب بن ابى فاطمه دوسى كه از اصحاب پيامبر و مهاجران به حبشه بود ، آمد . عمر به او گفت : نزديك بيا و بنشين و به خدا سوگند اگر كس ديگرى غير از تو گرفتار جذام بود ، نزديكتر از فاصله يك نيزه با من نمىنشست . [ 1 
  ]\r\n\r\n\r\n","description":"","footnote":"\r\n[ 1 
  ] . ابن اثير در اسد الغابه ، ج 4 ، ص 403 ، ضمن بيان رواياتى از معيقيب مىگويد : برخى گفته‌اند در پايان خلافت عثمان و برخى گفته‌اند در سال چهلم و پايان خلافت حضرت على ( ع ) درگذشته است - م .\r\n","page_name":" 104 ","page_number":112},
  {"content":"\r\n\r\n( 1 )\r\n\r\nصبيح آزاد كردهء ابى احيحة سعيد بن عاص بن اميّة بن عبد شمس\r\nواقدى از قول برخى از اصحاب خود نقل مىكند * صبيح آزاد كردهء سعيد بن عاص آماده شد كه به بدر برود ولى بيمار شد و نتوانست كه بود و ابو سلمة بن عبد الاسد مخزومى سوار بر شتر او شد . اما صبيح در جنگ احد و ديگر جنگهاى رسول خدا همراه بود . محمد بن اسحاق و ابو معشر و عبد الله بن محمد بن عمارة انصارى هم همين گونه نقل كرده‌اند .\r\n\r\nاز خاندان اسد بن عبد العزّى بن قصىّ\r\n\r\nسائب بن عوّام\r\nابن خويلد بن اسد بن عبد العزّى بن قصىّ . مادرش صفيه دختر عبد المطلب بن هاشم است .\r\nسائب برادر تنى زبير است . [ 1 
  ] در جنگهاى احد و خندق و تمام جنگهاى ديگر همراه رسول خدا ( ص ) بود . در جنگ يمامه به سال دوازدهم هجرت در حكومت ابو بكر صديق شهيد شد و نسلى از او باقى نمانده است .\r\n\r\nخالد بن حزام\r\nابن خويلد بن اسد بن عبد العزّى بن قصىّ . مادرش داراى كنيهء ام حكيم و نامش فاخته دختر زهير بن حارث بن اسد بن عبد العزّى بن قصى است . از مسلمانان قديمى است كه در مكه مسلمان شد و به سرزمين حبشه هجرت كرد .\r\nواقدى از مغيرة بن عبد الرحمن حزامى ، از قول پدرش نقل مىكند * خالد بن حزام در هجرت دوم مسلمانان به حبشه به سوى آن سرزمين حركت كرد و ميان راه او را مار گزيد و پيش از آنكه وارد حبشه شود در گذشت و آيهء زير شأن نزولش دربارهء اوست كه مىفرمايد :\r\n\r\n\r\n","description":"","footnote":"\r\n[ 1 
  ] . يعنى پسر عمه پيامبر ( ص ) است - م .\r\n","page_name":" 105 ","page_number":113},
  {"content":"\r\n\r\n( 1 ) « و هر كس از خانه‌اش بيرون آيد در حال هجرت به سوى خدا و رسولش و دريابد او را مرگ ، لازم باشد اجرش بر خدا و خدا آمرزندهء مهربان است . [ 1 
  ] »\r\nواقدى مىگويد : اصحاب خودمان را نديدم كه در مورد هجرت خالد به حبشه اتفاق نظر داشته باشند . موسى بن عقبه و محمد بن اسحاق و ابو معشر هم او را از مهاجران به حبشه نمىدانند و خداوند داناتر است . ضحاك بين عثمان و مغيرة بن عبد الرحمن حزامى كه هر دو از علما و راويان هستند از اعقاب اويند\r\n\r\nاسود بن نوفل\r\nابن خويلد بن اسد بن عبد العزّى بن قصىّ . مادرش ام ليث دختر مسافر بن ابى عمرو بن امية بن عبد شمس است و به كنيه‌اش ابو ليث معروف است . او هم از پيشگامان مسلمانان است كه در مكه مسلمان شد و در هجرت دوم مسلمانان به حبشه به آن جا هجرت كرد . موسى بن عقبه و محمد بن اسحاق و واقدى او را از مهاجران به حبشه نوشته‌اند ، ولى ابو معشر او را در زمرهء ايشان ياد نكرده است . موسى بن عقبه در مورد نام او اشتباه كرده است و او را نوفل بن خويلد گفته است و حال آنكه آن كس كه مسلمان شده و به حبشه هجرت كرده است ، اسود بن نوفل است . محمد بن عبد الرحمن بن نوفل بن اسود بن نوفل كه كنيه‌اش ابو الاسود است از فرزندزادگان اوست ، و او همان كسى است كه به يتيم عروة بن زبير هم معروف است و اهل علم و روايت بوده است . براى اسود بن نوفل نسلى باقى نمانده است .\r\n\r\nعمرو بن اميّة\r\nابن حارث بن اسد بن عبد العزّى بن قصىّ . مادرش عاتكه دختر خالد بن عبد مناف بن كعب بن سعد بن تيم بن مرّة است . از مسلمانان قديمى است كه در مكه مسلمان شد و در هجرت دوم حبشه به آن سرزمين هجرت كرد و به روايت همگان همان جا در گذشت و نسلى از او باقى نمانده است .\r\n\r\n\r\n","description":"","footnote":"\r\n[ 1 
  ] . بخشى از آيه 100 سوره چهارم - نساء - برخى از مفسران شأن نزول آيه را در مورد ضمرة بن عيص گفته‌اند ، ر ك :\r\nابو الفتوح رازى ، تفسير ، ج 3 ، ص 481 - م .\r\n","page_name":" 106 ","page_number":114},
  {"content":"\r\n\r\n( 1 )\r\n\r\nيزيد بن زمعة\r\nابن اسود بن مطلب بن اسد بن عبد العزى بن قصىّ . مادرش قريبه كبرى دختر ابى امية بن مغيرة بن عبد الله بن عمر بن مخزوم است . او هم از مسلمانان قديمى است كه در مكه مسلمان شده و به روايت همگان در هجرت دوم به حبشه به آن جا هجرت كرد و در جنگ طائف شهيد شد . اسبش كه معروف به جناح ( بال ) بود رم كرد و او را داخل حصار طائف برد و كشتندش .\r\nگفته شده است به آنان گفت : به من امان دهيد تا با شما سخن گويم . نخست او را امان دادند و سپس تير باران كردند و كشتند .\r\n\r\nاز خاندان عبد الدار بن قصىّ\r\n\r\nابو الروم بن عمير بن هاشم\r\nابن عبد مناف بن عبد الدار بن قصى . مادرش روميه است . ابو الروم برادر پدرى مصعب بن عمير است .\r\nواقدى مىگويد : او هم از مسلمانان قديمى است كه در مكه مسلمان شده است و در هجرت دوم به حبشه هجرت كرده است . موسى بن عقبه و محمد بن اسحاق در روايت خود او را از هجرت كنندگان به حبشه مىدانند و در جنگ احد شركت كرد ، و پس از آن درگذشت و نسلى از او باقى نمانده است .\r\nواقدى مىگويد عبد الرحمن بن ابى زناد ، از پدرش نقل مىكرد * ابو الروم از مهاجران به حبشه نيست و اگر از ايشان مىبود همراه آنانى كه پيش از جنگ بدر برگشته بودند در آن جنگ شركت مىكرد ، ولى در جنگ احد شركت كرد .\r\n\r\nفراس بن نضر\r\nابن حارث بن علقمه بن كلدة بن عبد مناف بن عبد الدار بن قصىّ . مادرش زينب دختر نباش بن\r\n\r\n","description":"","footnote":"","page_name":" 107 ","page_number":115},
  {"content":"\r\n\r\n( 1 ) زراره از خاندان اسد بن عمرو بن تميم است . او هم از مسلمانانى است كه از دير باز در مكه مسلمان شد و به روايت همگان در هجرت دوم به حبشه هجرت كرده است .\r\nموسى بن عقبه و ابو معشر در مورد نام او اشتباه كرده‌اند و نضر بن حارث بن علقمه نوشته‌اند و حال آنكه نضر بن حارث در جنگ بدر در همان حال كه كافر بود ، اعدام شده است . [ 1 
  ] و به روايت محمد بن اسحاق و واقدى كسى كه مسلمان شده و به حبشه هجرت كرده است فراس پسر نضر بن حارث است . فراس در جنگ يرموك شهيد شد و نسلى از او باقى نمانده است .\r\n\r\nجهم بن قيس\r\nابن عبد بن شرحبيل بن هاشم بن عبد مناف بن عبد الدار بن قصىّ . مادرش رهيمة است و برادر مادرى او جهيم بن صلت بن مخرمة بن مطلب بن عبد مناف بن قصىّ است . جهم بن قيس هم از دير باز در مكه مسلمان شد و به روايت همگان در هجرت دوم مسلمانان به حبشه همراه همسر خود كه حريملة دختر عبد الاسود بن خزيمة بن قيس بن عامر بن بياضه خزاعى است ، بوده است و دو پسرش عمر و خزيمه هم همراهانشان بوده‌اند . حريمله دختر عبد الاسود در حبشه درگذشته است .\r\n\r\nاز همپيمانان خاندان عبد الدار\r\n\r\nابو فكيهة\r\nگفته‌اند او از قبيلهء ازد بوده است . برخى هم گفته‌اند از بردگان خاندان عبد الدار بوده است . در مكه مسلمان شد و او را سخت شكنجه مىدادند كه از دين خود برگردد و او نمىپذيرفت و گروهى از بنى عبد الدار او را در گرماى سخت نيمروز در بند و زنجير مىآوردند و بر او\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد اعدام نضر ، ر ك : ترجمهء مغازى ، ج 1 ، ص 79 - م .\r\n","page_name":" 108 ","page_number":116},
  {"content":"\r\n\r\n( 1 ) جامه‌اى مىپوشاندند و او را بر روى شنهاى گرم و سوزان مىانداختند و سنگى سنگين بر پشتش مىنهادند و او بيهوش مىشد . همواره در اين شكنجه بود تا هنگامى كه ياران پيامبر ( ص ) در هجرت دوم به حبشه رفتند و او هم همراه ايشان بيرون شد .\r\n\r\nاز خاندان زهرة بن كلاب\r\n\r\nعامر بن ابى وقاص\r\nابن وهيب بن عبد مناف بن زهرة بن كلاب . مادرش حمنة دختر سفيان بن اميه بن عبد شمس است . او برادر تنى سعد بن ابى وقاص است .\r\nواقدى از ابو بكر بن اسماعيل بن محمد بن سعد بن ابى وقاص ، از قول پدرش نقل مىكند كه مىگفته است * عامر بن ابى وقاص پس از اينكه ده تن مسلمان شده بودند ، مسلمان شد و او يازدهمين مسلمان است . و مادرش چنان بر سرش فرياد مىزد و چندان او را آزار مىداد كه هيچ يك از قريشيان چنان آزارى نديدند تا آنكه به حبشه هجرت كرد .\r\nواقدى از عبد الله بن جعفر ، از اسماعيل بن محمد بن سعد ، از عامر بن سعد ، از قول پدرش نقل مىكند كه مىگفته است * از تير اندازى ( يا از رمى جمره ) برگشتم و ديدم مردم گرد مادرم حمنة دختر سفيان بن امية بن عبد شمس و برادرم عامر كه مسلمان شده بود جمع شده‌اند . گفتم : مردم چه كار دارند ؟ گفتند : اين مادرت هست كه برادرت عامر را گرفته است و سوگند مىخورد كه زير سايه نخواهد رفت و خوراكى نخواهد خورد و آشاميدنى نخواهد آشاميد تا آنكه عامر مسلمانى را رها كند . سعد جلو آمد و به مادرش گفت : مادرجان بيا سوگند بخور و با من پيمان ببند . مادرش گفت : براى چه كار ؟ سعد گفت : به اينكه زير سايه‌اى نروى و خوراكى نخورى و آشاميدنى نياشامى تا نشيمنگاه خويش را در آتش ببينى . گفت :\r\nمن با پسر نيكو كارم پيمان مىبندم و سوگند مىخورم و خداوند متعال اين آيه را در اين مورد نازل فرمود :\r\n« و اگر بكوشند با تو كه به من شرك آورى چيزى را كه تو را بر آن آگاهى نيست پس فرمان\r\n\r\n","description":"","footnote":"","page_name":" 109 ","page_number":117},
  {"content":"\r\n\r\n( 1 ) مبر آن دو را [ يعنى پدر و مادر را 
  ] و مصاحبت كن با آنان در دنيا به طريق پسنديده . . . تا آخر آيه . [ 1 
  ] »\r\nعامر بن ابى وقاص در جنگ احد شركت كرده است .\r\n\r\nمطلب بن ازهر\r\nابن عبد عوف بن عبد بن حارث بن زهرة بن كلاب . مادرش بكيرة دختر عبد يزيد بن هاشم بن مطلب بن عبد مناف بن قصى است . در مكه مسلمان شد و در هجرت دوم به حبشه هجرت كرد و همسرش رملة دختر ابى عوف بن ضبيرة بن سعيد بن سعد بن سهم است . مطلب داراى پسرى به نام عبد الله است كه مادرش رملة دختر ابى عوف است و در حبشه به هنگام هجرت دوم متولد شده است .\r\n\r\nطليب بن ازهر\r\nبرادر تنى مطلب است . او هم در مكه مسلمان شد ، و به روايت محمد بن اسحاق و محمد بن عمر واقدى به حبشه هجرت كرده است . ولى موسى بن عقبه و ابو معشر او را از مهاجران به حبشه نمىدانند . طليب داراى پسرى به نام محمد است كه مادرش رملة دختر ابى عوف بن ضبيره است . طليب پس از مرگ برادر خود مطلب با همسرش رملة ازدواج كرده است .\r\n\r\nعبد الله اصغر\r\nابن شهاب بن عبد الله بن حارث بن زهرة بن كلاب . مادرش دختر عتبة بن مسعود بن رئاب بن عبد العزى بن سبيع بن جعثمة بن سعد بن مليح و از قبيلهء خزاعه است . نام عبد الله قبلًا عبد الجان بود و چون اسلام آورد رسول خدا او را عبد الله نامگذارى فرمودند . او هم از دير باز در مكه مسلمان شد و به سرزمين حبشه هجرت كرد . واقدى و محمد بن سائب كلبى\r\n\r\n\r\n","description":"","footnote":"\r\n[ 1 
  ] . بخشى از آيهء 14 سورهء سى و يكم - لقمان - كه قسمتى از آن عيناً در آيهء 7 سورهء بيست و نهم - عنكبوت - هم آمده است . ابو الفتوح رازى هم روايتى نظير همين روايت آورده است ، تفسير ، ج 9 ، ص 7 - م .\r\n","page_name":" 110 ","page_number":118},
  {"content":"\r\n\r\n( 1 ) هر دو او را از مهاجران به حبشه مىدانند ، عبد الله اصغر از حبشه به مكه برگشت و پيش از هجرت به مدينه در مكه درگذشت . عبد الله اصغر پدر بزرگ مادرى زهرى است و پدر بزرگ پدرى زهرى ، عبد الله اكبر است كه برادر عبد الله اصغر است و او نه مسلمان شده و نه هجرت كرده است و در جنگ بدر و احد هم همراه مشركان بوده است . او يكى از چهار نفرى است كه در جنگ احد پيمان بستند كه اگر با پيامبر ( ص ) روياروى شوند ، آن حضرت را حتماً بكشند و جان بر سر آن كار نهند . سه نفر ديگر ، ابىّ بن خلف ، و ابن قميئة و عتبة بن ابى وقاص بودند .\r\n\r\nعبد الله بن شهاب\r\nاين شخص هم برادر تنى عبد الله اصغر و عبد الله اكبر است . او در مكه مسلمان شد و پيش از هجرت مسلمانان به حبشه درگذشته است .\r\nزهرى فقيه معروف كه نام و نسبش محمد بن مسلم بن عبيد الله بن عبد الله بن شهاب است از فرزندزادگان اوست . [ 1 
  ]\r\n\r\nاز همپيمانان خاندان زهرة بن كلاب\r\n\r\nعتبة بن مسعود\r\nابن غافل بن حبيب بن شمخ بن فار بن مخزوم بن صاهلة بن كاهل بن حارث بن تميم بن سعد بن هذيل بن مدركة . مادرش ام عبد دختر عبد ود بن سوىّ بن قريم بن صاهلة بن كاهل است ، و مادر مادرش هند دختر عبد بن حارث بن زهرة بن كلاب است . او برادر تنى عبد الله بن مسعود است . او از دير باز در مكه مسلمان شد و در هجرت دوم مسلمانان به حبشه هجرت كرد و در اين مورد همگان اتفاق نظر دارند و سپس به مدينه برگشت و در جنگ احد شركت كرد .\r\n\r\n\r\n","description":"","footnote":"\r\n[ 1 
  ] . محمد بن مسلم ، معروف بن ابن شهاب زهرى متولد به سال 58 و در گذشته به سال 124 هجرى است ، مورد كمال توجه مروانيان و داراى تأليفاتى است . ر ك : عمر رضا كحاله ، معجم المصنفين ، ج 11 ، ص 21 - م .\r\n","page_name":" 111 ","page_number":119},
  {"content":"\r\n\r\n( 1 ) واقدى از ابراهيم بن اسماعيل بن ابى حبيبه ، از داود بن حصين نقل مىكند * عتبة بن مسعود در جنگ احد حاضر بوده است . واقدى مىگويد : عتبه پس از آن در تمام جنگهاى ديگر همراه پيامبر ( ص ) بود و به روزگار حكومت عمر بن خطاب در مدينه درگذشت و عمر بر جنازه‌اش نماز گزارد .\r\nعبد الله بن ادريس و يزيد بن هارون هر دو از مسعودى پسر عبد الرحمن بن عبد الله نقل مىكنند كه مىگفته است از قاسم بن عبد الرحمن شنيدم كه مىگفت * عمر بن خطاب براى نماز گزاردن بر جنازهء عتبة بن مسعود منتظر آمدن مادرش ام عبد شد و او از منزل بيرون آمده و جلوتر از جنازه رفته بود .\r\nفضل بن دكين از حفص بن غياث ، از اعمش ، از خيثمه نقل مىكند * چون خبر مرگ عتبه برادر عبد الله بن مسعود به او رسيد گريست و گفت : اشك رحمتى است كه خداوند قرار داده است و آدمى نمىتواند از آن خوددارى كند ، در اختيار آدمى نيست .\r\n\r\nشرحبيل بن حسنة\r\nحسنه نام مادر اوست كه از بنى عدى است . پدرش عبد الله بن مطاح بن عمرو بن كنده و همپيمان بنى زهره است و كنيه‌اش ابو عبد الله بوده است . شرحبيل از كسانى است كه در هجرت دوم به حبشه هجرت كرده است . محمد بن اسحاق مىگويد : حسنه مادر شرحبيل همسر سفيان بن معمر بن حبيب بن وهب بن حذافه بن جمح بوده و از او دو پسر به نام خالد و جنادة داشته است . سفيان بن معمر به حبشه هجرت كرد و همسرش حسنه و دو پسر خود خالد و جنادة و همچنين پسر زنش شرحبيل را با خود بردند و اين در هجرت دوم مسلمانان به حبشه بود .\r\nواقدى مىگويد * سفيان بن معمر بن حبيب جمحى برادر مادرى شرحبيل بن حسنه است و مادر شرحبيل مادر سفيان هم هست و همسر او نبوده است و سفيان همراه مادرش حسنه و برادرش شرحبيل و دو پسر خود جنادة و خالد به حبشه هجرت كرده است .\r\nابو معشر ، شرحبيل و مادرش را از هجرت كنندگان به حبشه از خاندان جمح دانسته است ولى سفيان بن معمر و هيچ يك از پسران او را ننوشته است . و موسى بن عقبه هيچ يك از ايشان حتى شرحبيل را از مهاجران به حبشه نمىداند .\r\n\r\n","description":"","footnote":"","page_name":" 112 ","page_number":120},
  {"content":"\r\n\r\n( 1 ) واقدى مىگويد * شرحبيل و پدرش همپيمان بنى زهرة بوده‌اند و به سبب انتساب ايشان به سفيان بن معمر جمحى آن دو را هم جمحى گفته‌اند . شرحبيل از اصحاب بلند پايهء حضرت ختمى مرتبت است و در خدمت ايشان در چند جنگ حاضر بوده است و او يكى از فرماندهانى است كه به روزگار ابو بكر براى اعزام به شام براى او پرچم فرماندهى بسته شده است . شرحبيل بن حسنه در طاعون عمواس كه به سال هيجدهم و در حكومت عمر بن خطاب بوده ، درگذشته است و به هنگام مرگ شصت و هفت ساله بوده است .\r\n\r\nاز خاندان تيم بن مرّة\r\n\r\nحارث بن خالد\r\nابن صخر بن عامر بن كعب بن سعد بن تيم بن مرّه . مادرش از مردم يمن است . حارث از كسانى است كه از دير باز در مكه مسلمان شده و همراه همسر خود ريطة دختر حارث و خواهر صبيحة بن حارث بن جبيلة بن عامر بن كعب بن سعد بن تيم در هجرت دوم مسلمانان به حبشه هجرت كرده است . ريطة در حبشه براى حارث ، موسى و عايشه و زينب و فاطمه را زاييده است . موسى بن حارث به روايات همگان در حبشه درگذشته است .\r\nموسى بن عقبه و ابو معشر مىگويند * اين خانواده از حبشه به قصد رفتن به مدينه بيرون آمدند و كنار يكى از آبهاى ميان راه از آب آن چاه آشاميدند و هنوز از آن جا حركت نكرده بودند كه ريطه و فرزندانش غير از فاطمه همان جا در گذشتند .\r\n\r\nعمرو بن عثمان\r\nابن عمرو بن كعب بن سعد بن تيم بن مرّة . از كسانى است كه از دير باز در مكه مسلمان شده و در هجرت دوم به حبشه هجرت كرده است و در جنگ قادسيه شهيد شده است .\r\n\r\n","description":"","footnote":"","page_name":" 113 ","page_number":121},
  {"content":"\r\n\r\n( 1 )\r\n\r\nاز بنى مخزوم بن يقظة بن مرّة\r\n\r\nعياش بن ابى ربيعة\r\nابن مغيرة بن عبد الله بن عمر بن مخزوم . مادرش اسماء دختر مخربة بن جندل بن ابير بن نهشل بن دارم و از خاندان تميم است . عياش برادر مادرى ابو جهل است .\r\nواقدى از محمد بن صالح ، از يزيد بن رومان نقل مىكند كه مىگفته است * عياش بن ابى ربيعة پيش از آنكه پيامبر ( ص ) به خانهء ارقم بروند و آنجا دعوت خود را آشكار فرمايند ، مسلمان شده است .\r\nابن اسحاق و واقدى مىگويند * عياش بن ابى ربيعه در هجرت دوم مسلمانان به حبشه همراه همسر خود اسماء دختر سلمة بن مخربة بن اجدل آن جا هجرت كرد و همسرش در حبشه براى او عبد الله بن عياش را زاييد . موسى بن عقبه و ابو معشر در كتاب خود عياش را از مهاجران به حبشه ننوشته‌اند .\r\nابن اسحاق و واقدى مىگويند * عياش از حبشه به مكه برگشت و در مكه بود تا ياران پيامبر عازم هجرت به مدينه شدند و او همراه عمر بن خطاب به مدينه هجرت كرد .\r\nچون در منطقهء قباء منزل كردند برادران مادرى او ابو جهل و حارث پسران هشام آمدند و چندان اصرار كردند كه او را به مكه برگرداندند . چون به مكه رسيدند ، او را در بند و زندانى كردند . عياش سپس گريخت و به مدينه آمد و تا هنگام رحلت رسول خدا ( ص ) همان جا بود و سپس براى جهاد به شام رفت و پس از آن به مكه برگشت و همان جا بود تا درگذشت . [ 1 
  ]\r\nپسرش عبد الله از مدينه بيرون نيامد .\r\n\r\nسلمة بن هشام\r\nابن مغيرة بن عبد الله بن عمر بن مخزوم . مادرش ضباعة دختر عامر بن قرط بن سلمة بن\r\n\r\n\r\n","description":"","footnote":"\r\n[ 1 
  ] . براى اطلاع بيشتر از چگونگى برگرداندن عياش به مكه ، ر ك : بيهقى ترجمهء دلائل النبوه ، ج 2 ، ص 145 - 143 ، و به ابن اثير ، اسد الغابة ، ج 4 ، ص 161 ، ضمنا تاريخ درگذشت او در اين دو كتاب هم نيامده است . - م .\r\n","page_name":" 114 ","page_number":122},
  {"content":"\r\n\r\n( 1 ) قشير بن كعب بن ربيعه است . او از دير باز در مكه مسلمان شد و به روايت ابن اسحاق و واقدى به حبشه هجرت كرده است ، ولى موسى بن عقبه و ابو معشر اين مطلب را نقل نكرده‌اند .\r\nابن اسحاق و واقدى مىگويند * سلمة بن هشام از سرزمين حبشه به مكه بازگشت و ابو جهل او را به زندان انداخت و مىزد و گرسنگى و تشنگى مىداد ، و پيامبر براى او دعا مىفرمودند .\r\nعفان بن مسلم از حماد بن سلمة ، از على بن زيد ، از عبيد الله بن ابراهيم قرشى و ابراهيم ، از ابو هريره نقل مىكند * پيامبر در تعقيب هر نماز چنين دعا مىفرمود : پروردگارا سلمة بن هشام و عياش بن ابى ربيعه و وليد و مسلمانان ناتوان را كه چاره‌اى ندارند و راهى نمىيابند نجات بده و برهان .\r\nفضل بن دكين از ابن عيينه ، از زهرى ، از سعيد بن مسيب ، از ابو هريرة نقل مىكند كه مىگفته است * چون پيامبر سر از ركوع نماز صبح بر مىداشت مىگفت : پروردگارا وليد بن وليد و سلمة بن هشام و عياش بن ابى ربيعة و مستضعفانى را كه در مكه‌اند برهان ، پروردگارا سخت بر قبيلهء مضر پاى بنه ، پروردگارا سالهايى چون قحط سالهاى يوسف ( ع ) بر آنان بياور .\r\nاسماعيل بن عبد الله بن ابى اويس از ابراهيم بن اسماعيل بن ابى حبيبة ، از داود بن حصين نقل مىكند كه مىگفته است * پيامبر ( ص ) در سپيده دم [ شايد در نماز صبح 
  ] دعا فرمود و چنين عرضه داشت :\r\nپروردگارا عياش بن ابى ربيعه و وليد بن وليد و سلمة بن هشام را نجات بده ، پروردگارا مؤمنان مستضعف را برهان ، خداوندان قبايل عضل و لحيان و رعل و ذكوان و عصيّة را از رحمت خود دور فرماى كه نسبت به خدا و رسولش سرپيچى و عصيان كردند .\r\nواقدى مىگويد * پيامبر ( ص ) براى سلمة بن هشام و عياش بن ابى ربيعه كه از مهاجران حبشه و در مكه زندانى بودند ، دعا مىفرمودند . وليد بن وليد مشرك بود و با همكيشان خود در جنگ بدر شركت كرد ، اسير شد و نخست فديه خود را پرداخت ، آنگاه مسلمان شد و به مكه برگشت . قومش با او در افتادند و او را در مكه همراه عياش بن ابى ربيعه و سلمة بن هشام زندانى كردند و رسول خدا ( ص ) او را هم در دعا به آن دو ملحق فرمودند .\r\nسلمة بن هشام بعد گريخت و در مدينه به پيامبر ( ص ) پيوست و اين پس از جنگ خندق بود . مادرش ضباعة اين دو بيت را سرود :\r\n\r\n","description":"","footnote":"","page_name":" 115 ","page_number":123},
  {"content":"\r\n\r\n( 1 ) « خدايا اى پروردگار كعبه‌اى كه از هر عيب مبرى است ، سلمة را بر هر دشمن پيروز فرماى ، در كارهاى مبهم او را دو دست است با دستى عطا مىكند و با دست ديگر نعمت بخشنده است . [ 1 
  ] »\r\nسلمه همواره تا هنگام رحلت پيامبر ( ص ) با ايشان بود و هنگامى كه ابو بكر لشكريان را براى جنگ با روميان به شام فرستاد ، همراه مسلمانان بيرون شد و سلمة بن هشام در مرج الصفّر در محرم سال چهاردهم هجرت و آغاز خلافت عمر بن خطاب شهيد شد .\r\n\r\nوليد بن وليد بن مغيرة\r\nابن عبد الله بن عمر بن مخزوم . مادرش اميمة دختر وليد بن عشى بن ابى حرملة بن عريج بن جرير بن شق بن صعب از قبيلهء بجيلة است .\r\nواقدى از ابراهيم بن جعفر ، از پدرش نقل مىكند كه مىگفته است * وليد بن وليد مشرك و بر آيين قوم خود بود و همراه ايشان به جنگ بدر رفت و در آن جنگ اسير مسلمانان شد . عبد الله بن جحش يا سليط بن قيس كه از انصار بود او را اسير كردند . دو برادرش خالد و هشام پسران وليد براى پرداخت فديه‌اش آمدند ، و عبد الله بن جحش از ارزان رها كردن او خوددارى كرد تا آنكه با پرداخت چهار هزار درم او را آزاد كردند .\r\nخالد بن وليد نمىخواست آن مبلغ را پرداخت كند . هشام به او گفت : آرى كه او پسر مادر تو نيست [ 2 
  ] ، به خدا سوگند اگر هر چه براى آزادى او بخواهد خواهم پرداخت . گفته شده است پيامبر ( ص ) فقط با آنكه به جاى فديه او جامه‌هاى جنگى پدرش وليد بن مغيره را بدهند موافقت فرمودند و خالد بن وليد اين پيشنهاد را نپذيرفت ، ولى هشام بن وليد پذيرفت كه وليد برادر تنى او بود . جامه‌هاى جنگى وليد بن مغيرة و اسلحهء او عبارت بود از زرهى فراخ و نقره نشان و شمشير و كلاهخود كه صد دينار ارزش داشت و هر دو برادر اطاعت كردند و پرداختند و چون آن جامه و سلاح را تسليم كردند و وليد بن وليد را با خود از مدينه\r\n\r\n\r\n","description":"","footnote":"\r\n[ 1 
  ] .\r\n اللهم رب الكعبة المسلّمة * اظهر على كل عدو سلمة\r\nله يدان فى الامور المبهمة * كف بها يعطى و كف منعمة \r\n[ 2 
  ] . وليد برادر پدرى خالد بوده است و هشام برادر تنى و پدر و مادرى - م .\r\n","page_name":" 116 ","page_number":124},
  {"content":"\r\n\r\n( 1 ) بيرون بردند ، هنگامى كه به منطقهء ذو الحليفه [ 1 
  ] رسيدند ، وليد بن وليد از دست آن دو گريخت و به حضور پيامبر آمد و مسلمان شد .\r\nخالد گفت : اى كاش پيش از آنكه براى تو فديه پرداخت شود و پيش از آنكه يادگار پدر ما را از دست ما بيرون كنى اگر قصد داشتى مسلمان شوى مسلمان مىشدى و از محمد ( ص ) پيروى مىكردى . گفت : تا فديهء من همچون فديهء افراد ديگر قوم من پرداخت نمىشد ، مسلمان نمىشدم تا قريش نگويند از بيم پرداخت فديه‌اش مسلمان شد . آن دو سپس همراه خالد به مكه آمدند . ميان راه ظاهراً در امان بود و همين كه به مكه رسيدند او را همراه تنى چند از بنى مخزوم كه پيش از وليد مسلمان شده بودند و عياش بن ابى ربيعة و سلمة بن هشام كه هر دو از مهاجران به حبشه هم بودند با آنان زندانى بودند به زندان افكندند . پيش از جنگ بدر پيامبر ( ص ) براى سلمه بن هشام و عياش دعا مىفرمودند و پس از جنگ بدر براى وليد بن وليد هم دعا مىفرمودند و آن حضرت مدت سه سال براى اين سه تن دعا مىفرمودند .\r\nوليد بن وليد از بند گريخت و خود را به مدينه و حضور پيامبر ( ص ) رساند . آن حضرت از او دربارهء عياش بن ابى ربيعه و سلمة بن هشام پرسيدند . گفت : از ايشان جدا شدم در حالى كه در سختى و تنگى بودند ، هر دو در يك بندند و پاى يكى به پاى ديگرى بسته است . پيامبر فرمودند : برو به مكه و آن گاه به خانهء قين برو كه مسلمان شده است و در خانهء او پنهان شو و در صدد دست‌يابى به عياش و سلمه باش و به آن دو بگو كه فرستادهء منى و بگو رسول خدا به شما دستور مىدهد حركت كنيد و بيرون آييد . وليد مىگويد : چنين كردم ، و آن دو بيرون آمدند و من هم بيرون آمدم و از ترس تعقيب و گرفتارى آنان را با شتاب مىآوردم تا پشت سنگلاخهاى مدينه رسيديم .\r\nواقدى مىگويد يحيى بن مغيرة بن عبد الرحمن بن حارث بن هشام مىگويد * چون وليد بن وليد از مدينه پيش عياش بن ابى ربيعه و سلمة بن هشام آمد و آن دو با او از مكه بيرون آمدند ، قريش آگاه شدند و خالد بن وليد همراه گروهى به تعقيب آن سه تن رفت و تا منطقهء عسفان پيشروى كرد و از ايشان هيچ خبر و نشانى نيافت . آن سه تن نخست از كنارهء دريا و سپس از منطقهء و راه امجّ به مدينه رفتند ، يعنى همان راهى كه پيامبر ( ص ) هنگام\r\n\r\n\r\n","description":"","footnote":"\r\n[ 1 
  ] . ذو الحليفه ، منطقه‌اى نزديك مدينهء منوره و حدود مسجد شجره است - م .\r\n","page_name":" 117 ","page_number":125},
  {"content":"\r\n\r\n( 1 ) هجرت پيموده بودند .\r\nواقدى از محمد بن عبد الله ، از زهرى همچنين از ابراهيم بن جعفر ، از پدرش نقل مىكند كه هر دو مىگفته‌اند * سلمة بن هشام و عياش بن ابى ربيعه و وليد بن وليد براى هجرت به سوى پيامبر ( ص ) بيرون آمدند . گروهى از قريش آنان را تعقيب كردند كه به مكه برگردانند و به آنان دست نيافتند . چون آن سه تن پشت سنگلاخهاى مدينه رسيدند ، يكى از انگشتان وليد قطع شد و او بيتى سرود كه مضمون آن چنين است :\r\n« تو انگشتى بيش نيستى كه به خون آغشته شدى و آنچه به آن رسيدى در راه خدا بود . [ 1 
  ] »\r\nگويد ، در مدينه رگ قلبش پاره شد و درگذشت و ام سلمه دختر ابى اميه مخزومى او را با اين بيت مرثيه گفت كه مضمون آن چنين است :\r\n« اى چشم من بر وليد بن وليد بن مغيره گريه كن كه وليد پدر كودكان خردسال و جوانمرد قبيله بود . [ 2 
  ] »\r\nپيامبر ( ص ) فرمودند : اى ام سلمه چنين مگو و اين آيه را بخوان « و آمد بيهوشى مرگ بر حق ، اين است آنچه از آن مىگريختى . [ 3 
  ] »\r\nواقدى مىگويد : يحيى بن منذر كه از فرزندزادگان ابو دجانه است نقل مىكرد كه ام سلمه مىگفته است * هنگامى كه وليد بن وليد درگذشت ، سخت بر او بيتابى كردم كه براى مرگ هيچ كس تا آن هنگام چنان بيتابى نكرده بودم و گفتم چنان بر او گريه خواهم كرد كه زنان اوس و خزرج آن را نقل كنند و مىگفتم مرد غريبى است كه در سرزمين غربت درگذشته است . از پيامبر ( ص ) اجازه خواستم اجازه فرمودند ، خوراكى فراهم ساختم و زنان را جمع كردم و همان بيت را خواندم . گويد ، چون رسول خدا ( ص ) آن را شنيد فرمود : وليد را بر خود مهربان و دلسوز گرفته‌ايد [ بسيار به او علاقه‌منديد 
  ] .\r\nواقدى مىگويد : دربارهء سرانجام وليد بن وليد بن ابى المغيرة روايت ديگرى هم گفته‌اند و روايت كرده‌اند . ولى همان روايت نخست در نظر ما صحيح‌تر است . گفته‌اند :\r\n\r\n\r\n","description":"","footnote":"\r\n[ 1 
  ] .\r\n هل انت الا اصبع دميت * و فى سبيل الله ما لقيت \r\n[ 2 
  ] .\r\n يا عين فابكى للوليد بن الوليد بن المغيرة * كان الوليد بن الوليد ابو الوليد فتى العشيرة \r\n[ 3 
  ] . آيهء 19 سورهء پنجاهم - ق - م .\r\n","page_name":" 118 ","page_number":126},
  {"content":"\r\n\r\n( 1 ) وليد بن وليد و ابو جندل پسر سهل بن عمرو از زندان مكه گريختند و از مكه بيرون آمدند و خود را به ابو بصير كه كنار دريا و بر سر راه كاروانهاى قريش بود ، رساندند و با او بودند .\r\nقريش براى پيامبر پيام فرستادند و آن حضرت را به حرمت خويشاوندى سوگند دادند كه ابو بصير و همراهان او را به مدينه احضار فرمايد و گفتند : ما به آنان نيازى نداريم .\r\nپيامبر ( ص ) براى ابو بصير مرقوم فرمودند كه با همراهان خود به حضور ايشان بازگردد . نامهء رسول خدا هنگامى به دست ابو بصير رسيد كه در شرف مرگ بود و شروع به خواندن نامه كرد و همچنان كه نامه در دست او بود درگذشت . يارانش بر او نماز گزاردند و او را همان جا دفن كردند و كنار گورش مسجدى ساختند و يارانش كه هفتاد تن بودند و وليد بن وليد بن مغيرة هم با ايشان بود به سوى مدينه حركت كردند و چون پشت سنگلاخ مدينه رسيدند وليد به زمين خورد و انگشت او چنان صدمه ديد كه از پوست آويخته ماند . محل زخم را بست و خطاب به انگشت خود همان شعر قبل را خواند و چون وارد مدينه شد از همان بيمارى درگذشت . اعقاب وليد بن وليد هنوز باقى هستند از جمله ايشان ايوب بن سلمة بن عبد الله بن وليد است . وليد بن وليد پسرى داشت كه نامش را وليد گذاشته بود . پيامبر فرمودند : شما به اين كلمه وليد عشق مىورزيد . وليد پسرش را عبد الله نامگذارى كرد .\r\nواقدى پس از نقل اين موضوع باز هم مىگويد كه همان روايت اول در نظر ما استوارتر از گفتار كسانى است كه مىگويند او از همراهان ابو بصير بوده است .\r\n\r\nهاشم بن ابى حذيفة\r\nابن مغيرة بن عبد الله بن عمر بن مخزوم . مادرش ام حذيفه دختر اسد بن عبد الله بن عمر بن مخزوم است . اكنون نسلى از او باقى نيست . او هم از كسانى است كه از دير باز در مكه مسلمان شده است و به روايت ابن اسحاق و واقدى در هجرت دوم به سرزمين حبشه هجرت كرده است . ابن اسحاق نام او را هشام نوشته است و اين اشتباهى است كه از ابن اسحاق سر زده است . به روايت هشام بن محمد بن سائب كلبى و واقدى و خاندان مخزوم نام او هاشم است . موسى بن عقبه و ابو معشر او را از مهاجران به حبشه نمىدانند . هاشم بن ابى حذيفه درگذشت و نسلى از او باقى نمانده است .\r\n\r\n","description":"","footnote":"","page_name":" 119 ","page_number":127},
  {"content":"\r\n\r\n( 1 )\r\n\r\nهبار بن سفيان\r\nابن عبد الاسد بن هلال بن عبد الله بن عمر بن مخزوم . مادرش دختر عبد بن ابى قيس بن عبد ود بن نضر بن مالك بن حسل بن عامر بن لوىّ است كه خواهر عمرو بن عبد ود است كه به دست على ( ع ) در جنگ خندق كشته شده است . هبّار بن سفيان از مسلمانانى است كه از دير باز در مكه مسلمان شده و به روايت همگان به حبشه هجرت كرده است و در جنگ اجنادين در شام كشته شده است .\r\n\r\nعبد الله بن سفيان\r\nبرادر تنى هبّار است . نسلى از او باقى نمانده است . او هم در مكه مسلمان شده است و در هجرت دوم مسلمانان به حبشه در روايت همگان هجرت كرده است . عبد الله بن سفيان در جنگ يرموك در خلافت عمر بن خطاب شهيد شده است . [ 1 
  ]\r\n\r\nاز همپيمانان و آزاد كردگان و وابستگان بنى مخزوم\r\n\r\nياسر بن عامر بن مالك\r\nابن كنانة بن قيس بن حصين بن وذيم بن ثعلبة بن عوف بن حارثة بن عامر اكبر بن بام بن عنس .\r\nعنس نامش زيد بن مالك بن ادد بن يشجب بن عريب بن زيد بن كهلان بن سباء بن يشجب بن يعرب بن قحطان است ، و قحطان كسى است كه تمام نسب مردم يمن به او مىرسد .\r\nخاندان مالك بن ادد از قبيلهء مذحج شمرده مىشوند . ياسر بن عامر و دو برادرش حارث و مالك از يمن به جستجوى برادرشان به مكه آمدند . حارث و مالك به يمن برگشتند و ياسر در مكه ماند و با ابو حذيفة بن مغيره همپيمان شد و ابو حذيفه يكى از كنيزان خود را كه نامش\r\n\r\n\r\n","description":"","footnote":"\r\n[ 1 
  ] . براى اطلاع از جنگ يرموك ، ر ك : نهايه الارب ، ج 19 ، ص 121 - م .\r\n","page_name":" 120 ","page_number":128},
  {"content":"\r\n\r\n( 1 ) سميّه دختر خياط بود به همسرى ياسر در آورد كه عمار از او متولد شد و ابو حذيفه او را آزاد كرد . ياسر و پسرش عمار همراه ابو حذيفه بودند تا ابو حذيفه درگذشت و خداوند اسلام را آورد . ياسر و سميه و عمار و برادرش عبد الله بن ياسر مسلمان شدند . ياسر پسرى بزرگتر از عمار و عبد الله به نام حريث داشت كه بنو ديل در دورهء جاهلى او را كشتند و چون ياسر مسلمان شد ، بنى مخزوم او را گرفتند و شكنجه مىدادند كه از دين برگردد .\r\nمسلم بن ابراهيم و ابو قطن عمرو بن هيثم هر دو از قاسم بن فضل ، از عمرو بن مره جملى ، از سالم بن ابى جعد ، از عثمان بن عفان نقل مىكنند كه مىگفته است * در حالى كه پيامبر دست مرا گرفته بودند و در مكه قدم مىزديم ، به جايى رسيديم كه عمار و پدر و مادرش را شكنجه مىدادند . ياسر گفت : روزگار چنين است . پيامبر ( ص ) به او فرمودند : شكيبا و پايدار باش ، و سپس عرضه داشت : پروردگارا خاندان ياسر را بيامرز و همانا كه آمرزيده‌اى .\r\nفضل بن عنبسه خزاز واسطى از شعبه ، از ابى بشر ، از يوسف مكى نقل مىكند * پيامبر ( ص ) از كنار عمار و پدر و مادرش كه آنان را شكنجه مىدادند ، عبور كردند و فرمودند : اى خاندان عمار صبر كنيد كه وعده‌گاه شما بهشت است . [ 1 
  ]\r\n\r\nحكم بن كيسان\r\nاز بردگان آزاد كردهء بنى مخزوم است . حكم همراه كاروان قريش بود كه عبد الله بن جحش به آن كاروان در نخله حمله برد و او را اسير كرد [ 2 
  ] واقدى مىگويد على بن يزيد ، از قول پدرش ، از عمه‌اش ، از مادرش كريمه دختر مقداد ، از قول پدرش نقل مىكند كه مقداد مىگفته است * من حكم بن كيسان را اسير گرفتم . فرماندهء ما خواست گردنش را بزند ، گفتم : رهايش كن او را به حضور پيامبر ببريم ، و او را حضور ايشان برديم . پيامبر ( ص ) او را به اسلام دعوت فرمودند ، او در پذيرفتن اسلام درنگ كرد . عمر گفت : اى رسول خدا براى چه با اين گفتگو مىكنى ؟ به خدا سوگند هرگز اين مسلمان نخواهد شد بگذار گردنش را بزنم و در جهنم به مادرش ملحق شود . پيامبر ( ص ) به عمر اعتنا نفرمود تا آنكه حكم بن كيسان مسلمان شد . عمر مىگفته است : چون او مسلمان\r\n\r\n\r\n","description":"","footnote":"\r\n[ 1 
  ] . مادر عمار به دست مشركان مكه شهيد شد و در منابع ديگرى هم كه جستجو كردم به تاريخ مرگ ياسر بر نخوردم - م .\r\n[ 2 
  ] . اين حمله در ماه رجب سال دوم هجرت بوده است - م .\r\n","page_name":" 121 ","page_number":129},
  {"content":"\r\n\r\n( 1 ) شد سخت ناراحت شدم و گفتم چگونه در مورد فرمان رسول خدا ( ص ) بگو مگو مىكردم آن هم در مورد كارى كه او از من به آن داناتر بود و با خود مىگفتم مقصودم خيرخواهى براى خدا و رسولش بود . عمر همچنين مىگويد : حكم بن كيسان مسلمان شد و اسلامى نيكو و پسنديده داشت و در راه خدا جهاد مىكرد و در جنگ بئر معونه شهيد شد و پيامبر ( ص ) از او خشنود بودند و او وارد بهشت شد .\r\nواقدى مىگويد محمد بن عبد الله ، از زهرى نقل مىكند * حكم بن كيسان به پيامبر ( ص ) گفت : اسلام چيست ؟ فرمود : خداوند يكتا را كه شريك ندارد پرستش كنى و گواهى دهى كه محمد بنده و رسول اوست . گفت : همانا مسلمان شدم . پيامبر ( ص ) به اصحاب خود نگاه كرد و فرمود : اگر چند لحظه پيش سخن شما را پذيرفته و او را كشته بودم وارد آتش مىشد .\r\n\r\nاز خاندان عدىّ بن كعب\r\n\r\nنعيم نحّام بن عبد الله بن اسيد\r\nابن عبد عوف بن عبيد بن عويج بن عدى بن كعب . مادرش دختر ابى حرب بن خلف بن صداد بن عبد الله از خاندان عدى بن كعب است . نعيم پسرى به نام ابراهيم داشته است كه مادرش زينب دختر حنظلة بن قسامة بن قيس بن عبيد بن طريف بن مالك بن جدعان بن ذهل بن رومان از قبيلهء طى است . دخترى هم به نام امة داشته است كه مادرش عاتكه دختر حذيفة بن غانم است و به همسرى نعمان بن عدى بن نضله در آمده و براى او فرزند آورده است .\r\nواقدى از يعقوب بن عمر ، از نافع عدوى ، از ابو بكر بن عبد الله بن ابى جهم عدوى نقل مىكند كه مىگفته است * نعيم بن عبد الله پس از آنكه ده تن مسلمان شده بودند ، مسلمان شد و اسلام خود را پوشيده مىداشت . چون پيامبر ( ص ) فرموده بودند : به هنگام معراج وارد بهشت شدم و صداى سرفه نعيم را شنيدم او ملقب به نحّام ( سرفه كننده ) شد . نعيم در مكه چون داراى شرف و بزرگوارى بود همواره خويشاوندانش بر گرد او بودند و چون مسلمانان به مدينه هجرت كردند او خواست هجرت كند ، قوم به او در آويختند و گفتند : هر دينى را كه مىخواهى داشته باش و نزد خودمان مقيم باش و او تا سال ششم هجرت در مكه\r\n\r\n","description":"","footnote":"","page_name":" 122 ","page_number":130},
  {"content":"\r\n\r\n( 1 ) ماند و سپس همراه چهل تن از افراد خانوادهء خود به مدينه هجرت كرد . پيامبر ( ص ) با او معانقه فرمودند و او را بوسيدند .\r\nواقدى از عبد الرحمن بن ابى الزناد ، از هشام بن عروة ، از پدرش نقل مىكند كه مىگفته است * نعيم بن عبد الله معمولا خوراك اشخاص فقير بنى عدى را همه ماهه فراهم مىكرد .\r\nواقدى مىگويد * نعيم هنگام صلح حديبيه به مدينه هجرت كرد و پس از آن در جنگهاى ديگر همراه رسول خدا بود و در ماه رجب سال پانزدهم هجرت در جنگ يرموك شهيد شد .\r\n\r\nمعمر بن عبد الله\r\nابن نضلة بن عوف بن عبيد بن عويج بن عدى بن كعب . مادرش از اشعرىهاست . او از كسانى است كه در آغاز اسلام در مكه مسلمان شد و به روايت همگان در هجرت دوم مسلمانان به حبشه هجرت كرد ، و سپس به مكه برگشت و مقيم آن شهر شد . نخست هجرت خود را به مدينه به تأخير انداخت و سپس به آن شهر هجرت كرد و گفته‌اند هنگامى كه رسول خدا در حديبيه بودند به ايشان پيوست و در مورد او و خراش بن اميه كعبى اختلاف نظر است . معمر در حجة الوداع پيشاپيش پيامبر ( ص ) پياده حركت مىكرد و حديثى هم از پيامبر ( ص ) نقل كرده است .\r\nيزيد بن هارون از محمد بن اسحاق ، از محمد بن ابراهيم ، از سعيد بن مسيب ، از معمر بن عبد الله نقل مىكند كه مىگفته است * از پيامبر ( ص ) شنيدم مىفرمودند : هيچ كس جز شخص خطا كار احتكار نمىكند .\r\nواقدى از عبد الحميد بن جعفر ، از محمد بن يحيى بن حبان نقل مىكند كه مىگفته است * در عمرة القضا ، معمر بن عبد الله سر پيامبر ( ص ) را تراشيد .\r\n\r\nعدىّ بن نضلة\r\nابن عبد العزى بن حرثان بن عوف بن عبيد بن عويج بن عدى بن كعب . مادرش دختر\r\n\r\n","description":"","footnote":"","page_name":" 123 ","page_number":131},
  {"content":"\r\n\r\n( 1 ) مسعود بن حذافه بن سعد بن سهم است . عدى بن نضله و دو پسر به نامهاى نعمان و نعيم و دخترى به نام آمنه داشته است كه مادرشان دختر نعجة بن خويلد بن امية بن معمور بن حيان بن غنم بن مليح از قبيلهء خزاعه است .\r\nعدى بن نضله از دير باز در مكه مسلمان شد و به روايت همگان به حبشه هجرت كرد و نخستين كسى است كه در حبشه درگذشته است و نخستين كسى است كه بر طبق احكام اسلامى از او ارث برده شده است و پسرش نعمان بن عدى از او ارث برده است . عمر بن خطاب ، نعمان بن عدى را بر دشت ميشان فرماندار كرده بود ، نعمان شعر مىگفت و از جمله اشعارى به اين مضمون سروده است :\r\n« آيا كسى به خنساء خبر مىبرد كه دوست او در ميشان در شيشه باده مىآشاماند . هر گاه بخواهم دهقانان قريه و رقاصه‌اى كه در هر راه به زانو مىنشيند براى من آواز مىخوانند .\r\nاگر تو همنشين منى مرا با باده و جام بزرگ سيراب گردان و با جام كوچك رخنه‌دار مياشامان . شايد امير مؤمنان را خوش نيايد كه ما در كوشك و خانه‌اى ويران همنشينى كنيم . [ 1 
  ] »\r\nواقدى مىگويد خالد بن ابى بكر بن عبيد الله بن عبد الله بن عمر بن خطاب نقل مىكرد كه * شنيدم سالم بن عبد الله اين ابيات را مىخواند . گويد ، چون اين اشعار او به اطلاع عمر بن خطاب رسيد ، گفت : آرى به خدا سوگند مرا خوش نيامد و هر كس او را ديد به او خبر دهد كه من او را عزل كردم . مردى از قوم عدى پيش نعمان آمد و خبر عزل او را داد . نعمان نزد عمر آمد و گفت : به خدا سوگند من آنچه در شعر سروده‌ام انجام نداده‌ام ، بلكه مردى شاعرم و چيزى در گفتار خود يافتم و شعرى سرودم . عمر گفت : به خدا سوگند خورده‌ام كه تا هنگامى كه زنده باشم تو نبايد براى من عهده‌دار كارى باشى و حال آنكه چنان شعرى سروده‌اى .\r\n\r\n\r\n","description":"","footnote":"\r\n[ 1 
  ] .\r\n الا هل اتى الخنساء ان خليلها * بميسان يسقى فى زجاج و حنتم\r\nاذا شئت غنتنى دهاقين قرية * و رقاصه تجثو على كل منسم\r\nفان كنت ندمانى فبالاكبر اسقنى * و لا تسقنى بالاصغر المتثلم\r\nلعلّ امير المؤمنين يسوءه * تنادمنا فى الجوسق المتهدّم \r\n","page_name":" 124 ","page_number":132},
  {"content":"\r\n\r\n( 1 )\r\n\r\nعروة بن ابى اثاثة\r\nابن عبد العزى بن حرثان بن عوف بن عبيد بن عويج بن عدى بن كعب . محمد بن عمر واقدى نام او و كنيه پدرش را همين‌گونه آورده است . مادرش نابغه دختر خزيمه و از خاندان عنزة است و عمرو بن عاص بن وائل سهمى برادر مادرى اوست . عروه هم از كسانى است كه از دير باز در مكه مسلمان شد و به روايت موسى بن عقبه و ابو معشر و واقدى به حبشه هجرت كرده است ، ولى ابن اسحاق او را از مهاجران به حبشه نياورده است .\r\n\r\nمسعود بن سويد\r\nابن حارثه بن نضلة بن عوف بن عبيد بن عويج بن عدى بن كعب . مادرش عاتكه دختر عبد الله بن نضلة بن عوف است . اسلام او هم قديمى است و در جنگ موته در جمادى الاولى سال هشتم هجرت شهيد شد .\r\n\r\nعبد الله بن سراقة\r\nابن معتمر بن انس بن اذاة بن رياح بن عبد الله بن قرط بن رزاح بن عدى بن كعب بن لوىّ .\r\nمادرش دختر عبد الله بن عمير بن اهيب بن حذافة بن جمح است .\r\nواقدى از عبد الجبار بن عمارة ، از عبد الله بن ابى بكر بن محمد بن عمرو بن حزم نقل مىكند كه مىگفته است * عبد الله بن سراقة همراه برادر خود عمرو از مكه به مدينه هجرت كرد و هر دو در خانهء رفاعة بن عبد المنذر منزل كردند .\r\nابن اسحاق به تنهايى مىگويد * عبد الله بن سراقة همراه برادرش عمرو در جنگ بدر شركت كرده است .\r\nموسى بن عقبه و ابو معشر و واقدى و عبد الله بن عمر مىگويند * عبد الله بن سراقة در جنگ بدر حضور نداشته است ، ولى در احد و خندق و تمام جنگهاى ديگر همراه رسول خدا بوده است . ابن اسحاق مىگويد : عبد الله بن سراقة در گذشته و فرزندى از او باقى نيست [ 1 
  ]\r\n\r\n\r\n","description":"","footnote":"\r\n[ 1 
  ] . ابن اثير هم در اسد الغابه ، ج 3 ، ص 171 ، به تاريخ مرگ عبد الله بن سراقة دست نيافته است - م .\r\n","page_name":" 125 ","page_number":133},
  {"content":"\r\n\r\n( 1 )\r\n\r\nعبد الله بن عمر\r\nعبد الله بن عمر بن خطاب بن نفيل بن عبد العزّى بن رياح بن عبد الله بن قرط بن رزاح بن عدى بن كعب بن لوىّ بن غالب بن فهر است . مادرش زينب دختر مظعون بن حبيب بن وهب بن حذافة بن جمح بن عمرو بن هصيص است .\r\nعبد الله بن عمر در مكه به هنگام مسلمان شدن پدرش مسلمان شد و در آن هنگام هنوز بالغ نشده بود و همراه پدر خويش به مدينه هجرت كرد . كنيهء او ابو عبد الرحمان است .\r\nاو را دوازده پسر و چهار دختر بوده است . مادر ابو بكر و ابو عبيدة و واقد و عبد الله و عمر و حفصة و سودة ، صفيّه دختر ابو عبيد بن مسعود بن عمرو بن عمير بن عوف بن عقدة بن غيرة بن عوف بن كَسِىّ است و كَسِىّ همان ثقيف است . مادر پسر ديگرش عبد الرحمان ، ام علقمه دختر علقمة بن ناقش بن وهب بن ثعلبة بن وائلة بن عمرو بن شيبان بن محارب بن فهر است .\r\nكنيهء عبد الله بن عمر از همين پسر او همين پسر او و ابو عبد الرحمان است . مادر سه پسر ديگرش سالم و عبيد الله و حمزه كنيزى است . همچنين مادر فرزندان ديگرش زيد و عايشه و بلال و ابو سلمه و قلابه كنيزند . هر چند گفته شده كه مادر زيد ، سهلة دختر مالك بن شحاح از خاندان زيد بن جشم بن حبيب بن عمرو بن غنم بن تغلب است .\r\nيزيد بن هارون از ابو معشر ، از نافع ، از ابن عمر نقل مىكند كه مىگفته است * روز جنگ بدر سيزده ساله بودم و چون مرا به پيامبر ( ص ) نشان دادند مرا برگرداند . در جنگ احد چهارده ساله بودم باز هم همين كه مرا به پيامبر ( ص ) نشان دادند مرا برگرداند . ولى در جنگ خندق كه پانزده سال داشتم ، چون پيامبر ( ص ) مرا ديدند پذيرفتند . يزيد بن هارون مىگويد : بايد در جنگ خندق ابن عمر شانزده ساله بوده باشد . زيرا ميان جنگ احد و جنگ خندق جنگ بدر كوچك هم بوده است . [ 1 
  ]\r\nعبد الله بن نمير همدانى و محمد بن عبيد طنافسى از قول عبيد الله بن عمر ، از نافع ، از ابن عمر نقل مىكنند كه مىگفته است * پيامبر ( ص ) در جنگ احد چون از من سان ديدند مرا كه چهارده ساله بودم برگرداندند و اجازهء شركت در جنگ ندادند ، ولى روز جنگ\r\n\r\n\r\n","description":"","footnote":"\r\n[ 1 
  ] . براى اطلاع از اين جنگ كه به بدر الموعد هم معروف است به مغازى ، ج 1 ، ص 285 مراجعه فرماييد - م .\r\n","page_name":" 126 ","page_number":134},
  {"content":"\r\n\r\n( 1 ) خندق كه پانزده ساله بودم چون مرا سان ديدند اجازه شركت در جنگ دادند . نافع مىگويد :\r\nهنگامى كه عمر بن عبد العزيز خليفه بود پيش او رفتم و اين حديث را براى او نقل كردم .\r\nگفت : معلوم مىشود پانزده سالگى آغاز بلوغ و كبيرى است و براى كارگزاران خود نوشت براى پسران پانزده ساله مقررى و وظيفه بپردازند و كمتر از آن را در زمرهء فرزندان و عائله به حساب آورند .\r\nوكيع بن جراح از عمرى ، از نافع ، از ابن عمر نقل مىكند كه مىگفته است * روز جنگ احد مرا به پيامبر ( ص ) عرضه داشتند چهارده ساله بودم ، اجازهء شركت در جنگ به من ندادند و روز جنگ خندق كه پانزده ساله بودم چون مرا بر آن حضرت عرضه داشتند ، اجازه فرمودند .\r\nابو قطن عمرو بن هيثم از مسعودى ، از قاسم بن عبد الرحمان نقل مىكرد * مردى به عبد الله بن عمر گفت : شما كيستيد ؟ گفت : شما چه مىگوييد ؟ آن مرد گفت : ما مىگوييم شما در زمرهء اسباط هستيد و شما همان وسط هستيد . ابن عمر گفت : سبحان الله ، سبط و اسباط در بنى اسرائيل معمول بوده است . [ 1 
  ] امت وسط هم [ 2 
  ] به تمام امت محمد ( ص ) اطلاق مىشود ولى ما مردمى متوسط از قبيلهء مضر هستيم و هر كس جز اين بگويد ، همانا دروغ مىگويد و گناه مىكند .\r\nعبد الله بن نمير از عاصم احول ، از قول كسى كه براى او نقل كرده بود مىگفت * هر كس به عبد الله بن عمر مىنگريست و او را مىديد ، نشانى از پيروى كردن از آثار پيامبر ( ص ) را در او مىديد .\r\nفضل بن دكين و مالك بن اسماعيل نهدى و موسى بن داود همگى از زهير بن معاويه نقل مىكنند كه محمد بن سوقه مىگفته است به خاطر دارم كه ابو جعفر محمد بن على ( ع ) مىگفت * هيچ كس از اصحاب پيامبر ( ص ) چون حديثى از آن حضرت مىشنيد به اندازهء ابن عمر مواظب نبود كه چيزى بر آن نيفزايد يا از آن كم نكند و هيچ گونه تغييرى در آن ندهد .\r\nعبد الله بن نمير از هشام بن عروة ، از پدرش عروة بن زبير نقل مىكرد كه مىگفته است * مردى از ابن عمر چيزى پرسيد و او گفت : نمىدانم . عروه مىگفته است : چون آمد\r\n\r\n\r\n","description":"","footnote":"\r\n[ 1 ، 2 
  ] . به آيات 136 و 140 سورهء دوم - بقره - و آيهء 143 همان سوره مراجعه شود و در كتب تفسير ذيل آيات مذكور توضيح داده شده است - م .\r\n","page_name":" 127 ","page_number":135},
  {"content":"\r\n\r\n( 1 ) مرد رفت من با خود گفتم از عبد الله بن عمر در مورد چيزى سؤال شد كه آن را نمىدانست و خود اقرار كرد و گفت آن را نمىدانم .\r\nابو معاويه ضرير و يعلى و محمد پسران عبيد همگى از اعمش ، از ابراهيم نقل مىكنند * عبد الله مىگفته است : بهترين جوانان قريش در خويشتن دارى از دنيا ابن عمر است .\r\nاسماعيل بن ابراهيم از ايوب ، از محمد نقل مىكند كه مىگفته است * شنيده‌ام عبد الله بن عمر همواره مىگفته است هر گاه ياران و دوستان خود را مىبينم در كارى اتفاق نظر دارند ، بيم دارم با آنان مخالفت كنم از ترس اينكه مبادا به آنان ملحق نشوم .\r\nهمچنين اسماعيل با همين سلسله سند نقل مىكند * مردى مىگفت : بار خدايا تا هر گاه مرا زنده مىدارى عبد الله بن عمر را باقى بدار كه به او اقتدا كنم . زيرا من هيچ كس را به امور اوليه داناتر از او نمىدانم .\r\nهمچنين همين راوى با همين سلسله سند مىگويد * مردى مىگفت : هيچ كس از ما نيست كه چون فتنه‌اى پيش آمده است در آن نيفتاده باشد و اگر بخواهم مىتوانم درباره‌اش چيزى بگويم غير از عبد الله بن عمر .\r\nيزيد بن هارون مىگويد شعبه ، از عبد الله بن ابى السفر ، از شعبى نقل مىكند كه مىگفته است * يك سال با ابن عمر همنشين بودم و نشنيدم كه حديثى از رسول خدا ( ص ) نقل كند .\r\nيزيد بن هارون و روح بن عبادة هر دو از عمران بن حدير ، از ابو مجلز نقل مىكردند كه ابن عمر به مردم مىگفته است * از من كناره بگيريد ، من با كسى بودم كه از من داناتر بود و اگر مىدانستم چندان زنده مىمانم كه شما از من قضاوت مىخواهيد و مسأله مىپرسيد براى شما چيزى مىآموختم .\r\nمعن بن عيسى از عبد الله بن مؤمل ، از عبد الله بن ابى مليكه ، از عايشه نقل مىكند كه مىگفته است * هيچ كس سنت پيامبر ( ص ) را در امر خانه همچون ابن عمر پيروى نمىكرد .\r\nمعن بن عيسى از مالك بن انس ، از يحيى بن سعيد ، از سعيد بن مسيب نقل مىكرد كه مىگفته است * شبيه‌ترين فرزندان عمر بن خطاب به او عبد الله بود و شبيه‌ترين فرزندان عبد الله به او سالم پسرش بود .\r\nفضل بن دكين از زهير بن معاويه ، از يزيد بن ابى زياد ، از عبد الرحمان بن ابى ليلى نقل مىكند كه ابن عمر به او گفته است * در يكى از سرمايه‌ها كه پيامبر ( ص ) اعزام فرمود همراه بودم . گروهى از مردم از ميدان كناره گرفتند و گريختند من هم از آنان بودم . سپس با\r\n\r\n","description":"","footnote":"","page_name":" 128 ","page_number":136},
  {"content":"\r\n\r\n( 1 ) يك ديگر گفتيم چه كنيم كه به هر حال از ميدان جنگ گريختيم و سزاوار غضب و خشم خدا شديم . گفتيم به مدينه مىرويم ، شب را آنجا مىمانيم و فردا برمىگرديم و كسى ما را نخواهد ديد . چون وارد مدينه شديم گفتيم بهتر است خود را به پيامبر ( ص ) نشان دهيم اگر توبه ما پذيرفته و راهى براى آن باشد ، در مدينه مىمانيم و اگر چنان نبود خواهيم رفت . پيش از نماز صبح بر سر راه پيامبر ( ص ) نشستيم و چون از حجره بيرون آمدند ، برخاستيم و گفتيم : ما گريختگانيم . فرمود : نه كه حمله كنندگانيد . [ 1 
  ] ما نزديك رفتيم و دستش را بوسيديم و فرمود كه ما گروه مسلمانانيم .\r\nمحمد بن عبد الله اسدى از سفيان ، از عبد الله بن محمد بن عقيل ، از ابن عمر نقل مىكند * پيامبر ( ص ) به او بردى ابريشمى بخشيده‌اند و به اسامة بن زيد دو حلهء مصرى بخشيده‌اند و فرموده‌اند : آنچه از جامه كه به زمين كشيده شود در آتش خواهد بود . [ 2 
  ]\r\nهشام بن وليد طيالسى از ليث بن سعد ، از نافع ، از ابن عمر نقل مىكند * پيامبر ( ص ) سريه‌اى به ناحيهء نجد فرستاد كه عبد الله بن عمر هم ميان ايشان بود . سهم هر يك از شركت كنندگان از غنايم آن سريه دوازده شتر شد و علاوه بر آن هر كدام يك شتر ديگر هم برداشتند و رسول خدا ( ص ) همان گونه تصويب فرمود و در آن تغييرى نداد .\r\nروح بن عبادة از اسود بن شيبان ، از خالد بن سمير ، از موسى بن طلحة نقل مىكند كه مىگفته است * خداوند عبد الله بن عمر را رحمت فرمايد كه ظاهر و باطنش يكسان بود و به خدا سوگند من او را چنين مىپندارم كه همواره بر همان عهد رسول خداوند باقى است و پس از رحلت پيامبر ( ص ) هيچ تغييرى نكرده و در فتنه نيفتاده است . به خدا سوگند كه قريش در فتنهء نخستين خود او را گول نزد و فريب نداد و من با خود گفتم كه اين شخص در مورد كشته شدن پدرش هم فقط بر پدر اندوهگين مىشود .\r\nعفان بن مسلم از حماد بن سلمه ، از ابو سنان ، از يزيد بن موهب نقل مىكند * عثمان بن عفان به عبد الله بن عمر گفت : ميان مردم قضاوت كن . گفت : هرگز ميان دو تن قضاوت نخواهم كرد و براى دو تن امامت نخواهم كرد . عثمان گفت : براى من هم قضاوت را بر عهده نمىگيرى ؟ گفت : نه كه به من خبر رسيده است قاضيان سه گروه هستند ، گروهى كه به نادانى قضاوت مىكنند و در آتش‌اند و گروهى كه ستم مىكنند و به هواى نفس گرايش مىيابند ،\r\n\r\n\r\n","description":"","footnote":"\r\n[ 1 ، 2 
  ] . هر دو حديث براى توضيح در كتابهاى غريب الحديث از جمله در نهاية ابن اثير نقل شده است و با توجه به آن ترجمه شد . متن حديث اول در نهايه ذيل مادهء « عكر » صحيح‌تر ضبط شده است - م .\r\n","page_name":" 129 ","page_number":137},
  {"content":"\r\n\r\n( 1 ) آنان هم در آتش‌اند . گروهى كه اجتهاد و كوشش مىكنند و رأى صحيح هم مىدهند ، آنان را در آن كار نه پاداشى است و نه گناهى . عثمان گفت : پدرت قضاوت مىكرد . گفت : آرى او قضاوت مىكرد . ولى چون چيزى بر او دشوار مىشد از پيامبر ( ص ) مىپرسيد و اگر چيزى بر پيامبر ( ص ) دشوار مىبود از جبريل مىپرسيد ، و من كسى را نمىيابم كه از او بپرسم ، آيا نشنيده‌اى كه پيامبر ( ص ) فرموده‌اند : هر كس به خدا پناه برد به بهترين پناهگاه پناه برده است ؟ عثمان گفت : آرى شنيده‌ام . عبد الله بن عمر گفت : من به خدا پناه مىبرم از اينكه تو مرا به كارى بگمارى . عثمان او را معاف داشت و گفت : اين موضوع را به هيچ كس مگو .\r\nعارم بن فضل از حماد بن زيد ، از ايوب ، از نافع ، از ابن عمر نقل مىكند كه مىگفته است * به روزگار پيامبر ( ص ) خواب ديدم كه قطعه‌اى از پارچهء حريرى در دست من است و چنان بود كه به هر جاى بهشت كه مىخواستم بروم همان پارچه مرا با خود به پرواز در مىآورد و آن جا مىبرد ، بعد هم در خواب ديدم دو تن آمدند و خواستند مرا به دوزخ ببرند ، فرشته‌اى برابر آن دو ايستاد و به من گفت : مترس ، و آن دو مرا رها كردند . حفصه خواب مرا براى پيامبر ( ص ) نقل كرده بود و ايشان فرموده بودند : عبد الله مرد خوبى است به شرطى كه نماز شب بگزارد . گويد ، عبد الله با آنكه گاهى نماز شب مىگزارد ولى از آن پس بسيار نماز شب مىگزارد .\r\nيحيى بن عبّاد از حمّاد بن سلمه ، از ايوب ، از نافع ، از خود عبد الله بن عمر نقل مىكند * او معمولًا پس از نماز صبح در مسجد پيامبر ( ص ) مىنشست تا آفتاب بر مىآمد و در آن مدت نماز نمىگذارد سپس به بازار مىرفت كارهايش را انجام مىداد و چون مىخواست به خانه و پيش خانوادهء خود برگردد باز به مسجد مىآمد و در آن دو ركعت نماز مىگزارد و آنگاه به خانهء خويش مىرفت .\r\nمحمد بن مصعب قرقسانى از اوزاعى ، از خصيف ، از مجاهد نقل مىكرد كه مىگفته است * تا هنگامى كه ابن عمر جوان بود مردم اقتداى به او را رها كرده بودند ، ولى چون سالخورده شد به او اقتدا كردند .\r\nواقدى از مالك بن انس [ 1 
  ] نقل مىكرد كه مىگفته است * امير المؤمنين ابو جعفر [ 2 
  ] به\r\n\r\n\r\n","description":"","footnote":"\r\n[ 1 
  ] . مالك بن انس مدنى يكى از پيشوايان مذاهب اسلامى و امام مذهب مالكى است . متولد 93 و در گذشته به سال 179 هجرى است ، به عمر رضا كحاله ، معجم المؤلفين ، ج 8 ، ص 168 ، مراجعه شود - م .\r\n[ 2 
  ] . يعنى منصور دوانيقى دومين خليفهء بنى عباس متولد 95 و درگذشته 158 هجرى كه 22 سال حكومت كرد . به خير الدين\r\n","page_name":" 130 ","page_number":138},
  {"content":"\r\n\r\n( 1 ) من گفت : چگونه از ميان اقوال مختلف قول عبد الله بن عمر را برگزيده‌اند ؟ گفتم : اى امير او از ميان اصحاب باقى مانده بود و در نظر مردم هم داراى فضيلت و دانش بود و افراد پيش از خود را هم مىديديم كه به قول او استناد مىكنند ، ما همچنين كرديم . گفت : آرى گفتار او را بگير هر چند با گفتار على و ابن عباس هم مخالف باشد .\r\nكثير بن هشام از جعفر بن برقان ، از زهرى ، از سالم ، از پدرش نقل مىكند * پيامبر ( ص ) فرموده‌اند : شايسته نيست كسى كه مالى دارد و مىتواند در آن مورد وصيت كند سه شب را به صبح آورد مگر اينكه وصيتش نوشته و پيش او باشد . ابن عمر مىگفته است : پس از آنكه اين سخن را از پيامبر ( ص ) شنيدم هيچ شب را به صبح نياوردم مگر آنكه وصيت من كنار من بود .\r\nكثير بن هشام از جعفر بن برقان [ 1 
  ] ، از ميمون بن مهران ، از نافع نقل مىكند كه مىگفته است * براى عبد الله بن عمر بيست و چند هزار درم رسيد ، از همان مجلس برنخاست تا همه آن پول و چيزى را كه بر آن افزوده بود بخشيد و به ديگران عطا كرد و آنچه داشت تمام شد . در اين هنگام يكى از كسانى كه عبد الله بن عمر به او چيزى مىداد آمد . ابن عمر از يكى از حاضران كه چيزى به او داده بود وام گرفت و به تازه وارد داد . ميمون بن مهران مىگويد ، برخى مىگفتند : ابن عمر بخيل است و به خدا سوگند دروغ مىگفتند . او در آنچه براى او سودمند بود بخيل نبود .\r\nوكيع بن جراح از حماد بن سلمه ، از ابو ريحانة نقل مىكند [ 2 
  ] * ابن عمر با كسانى كه مىخواستند با او همسفر شوند شرط مىكرد كه دادن فطريه و گفتن اذان و فراهم كردن پروارى براى قربانى بر عهدهء او باشد .\r\nاسماعيل بن ابراهيم از ايوب ، از نافع نقل مىكند كه مىگفته است * ابن عمر هيچ گاه در سفر روزه نمىگرفت ، ولى هنگامى كه در حضر بود كمتر اتفاق مىافتاد كه روزه نباشد ، مگر هنگامى كه بيمار بود يا تازه از سفر آمده بود . او مردى كريم بود و دوست مىداشت در\r\n\r\n\r\n","description":"","footnote":"\r\n[ 
  ] زركلى ، الاعلام ، ج 4 ، ص 259 مراجعه فرماييد - م .\r\n[ 1 
  ] . از راويان متوسط قرن دوم هجرى و در گذشته به سال 154 هجرى است . به ذهبى ، ميزان الاعتدال ، ج 1 ، ص 402 ، ذيل شمارهء 1490 - م .\r\n[ 2 
  ] . نام اين شخص عبد الله و نام پدرش مطر و از راويان قرن اول و دوم هجرى و متوسط القدر است ، به ذهبى ، ميزان الاعتدال ، ج 2 ، چاپ مصر ، 1382 ق ، ص 506 ، مراجعه شود - م .\r\n","page_name":" 131 ","page_number":139},
  {"content":"\r\n\r\n( 1 ) خانهء او مردم غذا بخورند و اطعام شوند ، و مىگفت : اگر در سفر به رخصتى كه خداوند فرموده است روزه نگيرم برايم خوشتر از آن است كه روزه بگيرم .\r\nعارم بن فضل از حماد بن زيد ، از خالد حذّاء نقل مىكرد * ابن عمر با همنشينان خود شرط مىكرد شترى كه نجاست خوار باشد ، همراه نداشته باشند و در اذان گفتن با او شركت و ستيز نكنند و بدون اجازهء او روزه نگيرند .\r\nمسلم بن ابراهيم از جويرية بن اسماء ، از نافع ، از عبد الله بن عمر نقل مىكرد كه * در سفر روزه نمىگرفته است ، ولى دوستى از بنى ليث داشت كه روزه مىگرفت و عبد الله بن عمر او را از آن كار منع نمىكرد ، ولى به او دستور مىداد هزينهء سحرى خوردنش را او بر عهده داشته باشد .\r\nفضل بن دكين از هشام بن سعد ، از ابو جعفر قارى نقل مىكرد كه مىگفته است * همراه ابن عمر از مكه به مدينه رفتم ديگچه‌اى داشت كه در آن تريد بود . پسرانش و همراهانش و هر كس مىآمد كنار آن جمع مىشدند و چنان بود كه برخى ايستاده از آن مىخوردند و شتر مخصوصى هم داشت كه بر آن دو مشك آكنده از آب و نبيذ بود و هر مرد قدحى همراه داشت كه در آن آرد تف داده با روغن آميخته بود و آنچه مىخواست مىخورد و كاملًا سير مىشد .\r\nفضل بن دكين از مسعر ، از معن نقل مىكرد كه مىگفته است * هر گاه ابن عمر خوراكى فراهم مىساخت اگر مردى كه داراى هيئت مرتبى بود عبور مىكرد شخصاً او را دعوت نمىكرد ، ولى يكى از پسرانش يا برادرزاده‌هايش او را دعوت مىكردند و چون مرد مسكين و بينوايى عبور مىكرد شخصاً او را دعوت مىكرد و حال آنكه ايشان او را دعوت نمىكردند . ابن عمر مىگفت : اينان كسى را كه اشتهايى به اين خوراك ندارد دعوت مىكنند و كسى را كه خواهان و در آرزوى آن است رها مىكنند و دعوت نمىكنند .\r\nفضل بن دكين از سفيان ، از قول مردى ، از مجاهد نقل مىكند * ابن عمر دوست مىداشته است زاد و توشه‌اش خوب و خورد و خوراكش پسنديده باشد .\r\nمحمد بن عمر واقدى از يحيى بن عمر نقل مىكند كه مىگفته است * به نافع گفتم :\r\nآيا ابن عمر نانى كه از آرد بيخته و سپيد تهيه شده باشد و خوراكهاى نرم مىخورد ؟ گفت :\r\nابن عمر مرغ بريان و جوجه و خرما و روغن مخلوط و سرخ شده در ديگهاى سنگى مىخورد .\r\n\r\n","description":"","footnote":"","page_name":" 132 ","page_number":140},
  {"content":"\r\n\r\n( 1 ) يزيد بن هارون از محمد بن مطرّف ، از زيد بن اسلم نقل مىكرد كه مىگفته است * در روزگار فتنه هر اميرى كه مىآمد ابن عمر پشت سرش نماز مىگزارد و زكات مال خويش را به او مىداد .\r\nمسلم بن ابراهيم از حميد بن مهران كندى ، از سيف مازنى نقل مىكرد * ابن عمر مىگفته است : من در فتنه جنگ نمىكنم و پشت سر هر كس كه پيروز شود نماز مىگزارم .\r\nعبيد الله بن موسى از اسرائيل و فضل بن دكين و زهير بن معاويه و همگى از جابر ، از نافع نقل مىكردند * ابن عمر نخست در مكه همراه حجاج بن يوسف نماز مىگزارد و به او اقتدا مىكرد و چون حجاج نماز اول وقت را به تأخير انداخت ، عبد الله در نماز حاضر نشد و از شهر مكه هم بيرون رفت .\r\nابو داود سليمان طيالسى از شعبه ، از سعد بن ابراهيم نقل مىكند كه مىگفته است از حفص بن عاصم شنيدم كه مىگفت * ابن عمر از يكى از كنيزان آزاد كردهء خود ياد كرد و گفت : خدايش بيامرزاد اگر او مىبود ، براى ما خوراكهايى اين چنين و آن چنان مىساخت .\r\nمعلّى بن اسد از محمد بن حمران ، از ابو كعب ، از انس بن سيرين نقل مىكرد * مردى براى ابن عمر كيسه‌اى چرمى آورد . ابن عمر پرسيد در اين كيسه چيست ؟ گفت : چيزى است كه اگر غذايت هضم نشود و اندكى از آن بخورى غذايت هضم مىشود . ابن عمر گفت : من چهار ماه است كه هرگز شكم خويش را آكنده از خوراك نكرده‌ام .\r\nعمرو بن هيثم از مالك بن مغول ، از نافع نقل مىكرد * مردى براى ابن عمر چيزى كه براى گوارش [ 1 
  ] سودمند است آورد ، ابن عمر پرسيد اين چيست ؟ گفت : غذا را هضم مىكند . ابن عمر گفت : يك ماه است كه من خوراكى سير نخورده‌ام با اين دارو چه كنم .\r\nابو بكر بن عبد الله بن اويس مدنى از سليمان بن بلال ، از جعفر بن محمد ، از نافع نقل مىكند * براى عبد الله بن عمر مال فرستاده مىشد و مىپذيرفت و مىگفت : از كسى چيزى مطالبه و سؤال نمىكنم و آنچه را هم كه خداوند روزى من قرار داده است ، رد نمىكنم .\r\nفضل بن دكين از حاتم بن اسماعيل ، از جعفر بن محمد ، از نافع نقل مىكند * مختار ثقفى براى ابن عمر اموالى مىفرستاد و او مىپذيرفت و مىگفت : از كسى چيزى مطالبه و سؤال نمىكنم و آنچه را هم كه خداوند روزى من قرار داده است ، رد نمىكنم .\r\n\r\n\r\n","description":"","footnote":"\r\n[ 1 
  ] . در متن عربى كلمهء « جوارش » معرب گوارش آمده است ، يعنى معجونى كه براى هضم غذا مىساخته‌اند . به فرهنگ فارسى معنى مراجعه فرماييد - م .\r\n","page_name":" 133 ","page_number":141},
  {"content":"\r\n\r\n( 1 ) حماد بن مسعدة از ابن عجلان ، از قعقاع بن حكيم نقل مىكند كه مىگفته است * عبد العزيز بن هارون [ 1 
  ] براى ابن عمر نوشت نيازهاى خود را براى من بنويس . عبد الله بن عمر براى او نوشت شنيدم پيامبر مىفرمود : نخست به كسانى كه از عائلهء تو هستند بپرداز و مىفرمود : دست زبرين بالاتر و بهتر از دست زيرين است ، و من دست بالا را دست بخشنده و دست پايين را دست سؤال كننده مىدانم و از تو چيزى مطالبه نمىكنم ، در عين حال روزىاى را كه خداوند از سوى تو به من برساند بر نمىگردانم .\r\nمعن بن عيسى از مالك بن انس ، از زيد بن اسلم ، از قول پدرش نقل مىكند كه * به او گفته شده است : به نظر تو چگونه است كه عبد الله بن عمر عهده‌دار كارى از كارهاى مردم شود ؟ و اسلم پاسخ داده است : هيچ كس از در اين مسجد وارد يا از آن خارج نمىشود كه شايسته‌تر از عبد الله بن عمر براى كارگزارى پدرش باشد .\r\nمعن بن عيسى از مالك بن انس نقل مىكند كه مىگفته است * به من خبر رسيده كه عبد الله بن عمر مىگفته است اگر همهء افراد امت محمد ( ص ) بر حكومت من متفق شوند جز دو تن هرگز با آن دو جنگ نخواهم كرد . [ 2 
  ] همين راوى با همين سند مىگويد كه عبد الله بن عمر به مردى گفت : ما جنگ كرديم تا آنكه دين خدا استوار شد و فتنه‌اى باقى نماند و اكنون شما مىجنگيد تا دين براى غير خدا استوار شود و فتنه مستقر گردد .\r\nمسلم بن ابراهيم از سلام بن مسكين نقل مىكند كه حسن بصرى مىگفت * چون عثمان بن عفان كشته شد به عبد الله بن عمر گفتند : تو سرور مردم و پسر سرور مردمى ، بيرون بيا تا از مردم براى تو بيعت بگيريم . گفت : به خدا سوگند اگر بتوانم نمىخواهم به سبب من به اندازهء يك خون گرفتن ، خون به زمين ريخته شود . گفتند : بيرون مىآيى يا تو را در بسترت بكشيم . همان سخن را به ايشان گفت . حسن بصرى مىگفته است : او را به طمع انداختند و ترساندند و از او نتيجه‌اى نگرفتند تا آنكه به خدا ملحق شد . [ 3 
  ]\r\n\r\n\r\n","description":"","footnote":"\r\n[ 1 
  ] . به احتمال قوى نام پدر عبد العزيز ، هارون نيست و ظاهراً عبد العزيز بن مروان بن حكم پدر عمر بن عبد العزيز است كه مردى توانگر و از دولتمردان اموى است - م .\r\n[ 2 
  ] . با آنكه قرار نيست در اين گونه موارد و صحت ادعاى راويان بررسى شود ، ولى براى خوانندگان گرامى روشن است كه تحمل افرادى به اين نرمى از سوى زورگويان اموى و مدعيان جانشينى پيامبر ( ص ) بسيار طبيعى است و از بزرگداشت آنان غافل نبوده‌اند - م .\r\n[ 3 
  ] . در كتب تاريخ هيچ گونه گرايش نسبى به بيعت با ابن عمر پس از كشته شدن عثمان ذكر نشده است ، ابو موسى اشعرى در حكميت چنين پيشنهادى به عمرو عاص كرد كه نپذيرفت - م .\r\n","page_name":" 134 ","page_number":142},
  {"content":"\r\n\r\n( 1 ) مسلم بن ابراهيم از اسود بن شيبان ، از خالد بن سمير نقل مىكند * به ابن عمر گفتند :\r\nچه خوب است عهده‌دار كار مسلمانان شوى كه همهء مردم به حكومت تو راضى شده‌اند . به آنان گفت : اگر مردى در مشرق مخالفت كند نظر شما چيست ؟ گفتند : اگر يك مرد مخالفت كند كشته مىشود و كشته شدن يك تن براى صلاح امت چيزى نيست . گفت : به خدا سوگند دوست نمىدارم اگر همهء امت محمد ( ص ) چوبهء نيزه‌اى را به دست گيرند و من بن آن را و مردى از مسلمانان كشته شود و همهء دنيا و آنچه در آن است از من باشد .\r\nعفان بن مسلم از وهيب ، از ايوب ، از ابو العاليه براء نقل مىكند كه مىگفته است * بدون آنكه ابن عمر متوجه باشد ، پشت سرش حركت مىكردم . او با خود مىگفت :\r\nشمشيرهايشان را بر دوش نهاده و يك ديگر را مىكشند و مىگويند اى عبد الله بن عمر بيا بيعت كن .\r\nعفان بن مسلم از ابو عوانه ، از مغيره ، از قطن نقل مىكند * مردى پيش ابن عمر آمد و گفت : هيچ كس براى امت محمد از تو بدتر نبوده است . گفت : چرا ؟ به خدا سوگند خونشان را نريختم و جماعت آنان را پراكنده نساختم و اتحاد آنان را نشكستم . گفت : اگر تو مىخواستى حتى دو تن هم در مورد تو مخالفت نمىكردند . گفت : دوست نداشتم حكومت را به دست آورم يكى بگويد آرى و ديگرى بگويد نه .\r\nمعن بن عيسى از مالك بن انس ، از نافع ، از ابن عمر نقل مىكند * هر گاه به نماز جمعه مىرفته است ، بر سر و چشم خود روغن مىزده و عطر به كار مىبرده است مگر آنكه محرم بوده و استعمال آن حرام بوده است .\r\nمعن بن عيسى از ابو ذئب ، از ابن شهاب نقل مىكند * ابن عمر در عيدها بوى خوش و عطر به كار مىبرد .\r\nمعن بن عيسى از مالك بن انس ، از ربيعة بن عبد الرحمان نقل مىكرد * مقررى ابن عمر از بيت المال سه هزار درم بود .\r\nفضل بن دكين از سعيد بن عبيد ، از بشير بن يسار نقل مىكند * هيچ كس در سلام دادن نمىتوانست به عبد الله بن عمر پيشى بگيرد .\r\nفضل بن دكين از عمرى ، از نافع ، از ابن عمر نقل مىكند * به بردگان و غلامانش مىگفت : هر گاه براى من نامه مىنويسيد نخست نام خود را بنويسيد و خودش هم هر گاه نامه مىنوشت نخست نام خود را مىنوشت .\r\n\r\n","description":"","footnote":"","page_name":" 135 ","page_number":143},
  {"content":"\r\n\r\n( 1 ) روح بن عبادة هم از اسامة بن زيد ، از نافع نقل مىكند * ابن عمر به بردگان خويش در خيبر نامه نوشت و به آنان فرمان داد هر گاه براى او نامه مىنويسند نخست نام خودشان را بنويسند .\r\nعبد الله بن جعفر رقى از ابو المليح ، از ميمون بن مهران نقل مىكند * عبد الله بن عمر براى عبد الملك بن مروان [ 1 
  ] نامه نوشت . نخست نام خود را نوشت و سپس اين آيه را ، كه « خداوند كه خدايى جز او نيست همانا همهء شما را در روز قيامت كه هيچ شكى در آن نيست جمع مىكند و كيست كه از خدا راست سخن‌تر باشد . [ 2 
  ] » ، به من خبر رسيده است كه مسلمانان براى بيعت با تو اجتماع كرده‌اند ، من هم در آن چيزى كه مسلمانان در آمده‌اند ، در آمدم و السلام .\r\nكثير بن هشام از جعفر بن برقان ، از حبيب بن ابى مرزوق نقل مىكند كه مىگفته است * به من خبر رسيده است كه عبد الله بن عمر براى عبد الملك بن مروان كه در آن هنگام خليفه بود نامه نوشت و نخست نام خود را نوشت كه از عبد الله بن عمرو به عبد الملك بن مروان . كسانى كه در اطراف عبد الملك بودند گفتند : نام خودش را پيش از نام تو نوشته است . عبد الملك گفت : همين كار هم از ابو عبد الرحمان كارى بسيار مهم است . [ 3 
  ]\r\nكثير بن هشام از جعفر بن برقان ، از ميمون بن مهران نقل مىكند * عبد الله بن عمر هر گاه به پدر خويش هم نامه مىنوشت نخست نام خود را مىنوشت كه از عبد الله بن عمر به عمر بن خطاب .\r\nفضل بن دكين از عمرى ، از نافع نقل مىكند كه مىگفته است * در خانهء ابن عمر در حالى كه لنگ بر كمر داشت ، بر بدنش نوره و دارو مىكشيدم و چون تمام مىشد ، بيرون مىرفتم و او قسمتهاى بدنش را كه زير لنگ بود شخصاً نوره مىكشيد .\r\nروح بن عباده هم از اسامه بن زيد ، از نافع نقل مىكند كه مىگفته است * در خانه به بدن ابن عمر طلايه مىكشيدم و چون به حدود عورت مىرسيدم شخصاً عهده‌دار مىشد .\r\n\r\n\r\n","description":"","footnote":"\r\n[ 1 
  ] . عبد الملك بن مروان دومين خليفه مروانى متولد 26 و در گذشتهء 86 هجرى است و مدت بيست و يك سال حكومت كرد . او عبد الله و مصعب پسران زبير را به وسيله حجاج از ميان برداشت . به سيوطى ، تاريخ الخلفا ، مصر ، چاپ 1389 ق ، ص 214 مراجعه شود - م .\r\n[ 2 
  ] . آيهء 87 از سورهء چهارم - نساء - م .\r\n[ 3 
  ] . يعنى همين كه حاضر شده است براى من نامه بنويسد بسيار مهم است - م .\r\n","page_name":" 136 ","page_number":144},
  {"content":"\r\n\r\n( 1 ) عمرو بن عاصم كلابى از همام بن يحيى ، از نافع نقل مىكند كه مىگفته است * ابن عمر فقط يك بار نوره كشيد . آن هم به من و يكى از بردگانش دستور داد چنان كرديم .\r\nخالد بن مخلد از عبد الله بن عمر ، از نافع نقل مىكند كه * ابن عمر براى نوره كشيدن به حمام نمىرفت ، ولى در خانه‌اش نوره مىكشيد .\r\nمحمد بن عمر بن ربيعة كلابى از عبد الله بن سعيد بن ابى هند ، از نافع نقل مىكند كه مىگفته است * صاحب حمام ابن عمر را طلايه مىكشيد و چون به حدود عانه مىرسيد ، شخصا و به دست خويش عهده دار مىشد .\r\nحجاج بن نصير از سالم بن عبد الله عتكى ، از بكر بن عبد الله نقل مىكند كه مىگفته است * همراه ابن عمر به حمام رفتم او لنگى بست من هم لنگى بستم . گويد : من جلو رفتم و او از پى من مىآمد . در دوم حمام را گشودم و داخل شدم . او هم از پى من داخل شد ، و چون در سوم را گشودم ، ابن عمر برخى از مردان را برهنهء مادرزاد ديد . دست بر ديدگانش نهاد و گفت : سبحان الله اين گناه زشت و بزرگى در اسلام است و به سرعت برگشت و جامه‌هايش را پوشيد و رفت . گويد : صاحب حمام مردم را بيرون كرد و حمام را شست و پيام فرستاد كه اى ابا عبد الرحمان در حمام كسى نيست . ابن عمر آمد من هم همراهش بودم .\r\nهمچنان من جلو رفتم و او هم از پى من آمد چون به گرمخانهء دوم رفتم ، او هم از پى آمد .\r\nسپس به گرمخانهء سوم رفتم او هم از پى من آمد و چون دست به آب زد آن را بسيار گرم ديد گفت : حمام چه خانه و جايگاه بدى است كه حيا و آزرم از آن رخت بربسته است و چه خانهء خوبى است كه هر كس بخواهد پند بگيرد ، پند مىگيرد .\r\nعارم بن فضل از حماد بن سلمه ، از محمد بن اسحاق ، از دينار پدر كثير نقل مىكند * ابن عمر بيمار شد . براى او حمام توصيه كردند . او با لنگ وارد حمام شد . ناگاه چشم او به عورت مردان افتاد پشت كرد و گفت : مرا بيرون ببريد .\r\nيعقوب بن اسحاق حضرمى از سكين بن عبد العزيز عبدى ، از قول پدرش نقل مىكند كه مىگفته است * پيش عبد الله بن عمر رفتم و كنيزى مشغول تراشيدن موهاى بدنش بود و ابن عمر گفت : نوره پوست را نازك مىكند .\r\nفضل بن دكين از مندل ، از ابو سنان ، از زيد بن عبد الله شيبانى نقل مىكند كه مىگفته است * ابن عمر را ديدم كه چون براى نماز مىرفت ، چنان آرام حركت مىكرد كه اگر مورچه‌اى پا به پاى او حركت مىكرد ، مىگفتم از او پيشى نخواهد گرفت .\r\n\r\n","description":"","footnote":"","page_name":" 137 ","page_number":145},
  {"content":"\r\n\r\n( 1 ) فضل بن دكين از سفيان و زهير بن معاويه ، از ابو اسحاق ، از عبد الرحمان بن سعد نقل مىكند كه مىگفته است * پيش ابن عمر بودم ، يكى از پاهايش بىحس شده بود [ به اصطلاح خواب رفته بود . 
  ] گفتم : اى ابو عبد الرحمان پايت چه شده است ؟ گفت : پى آن جمع شده است و در اينجا درد مىكند . اين قسمت روايت فقط در حديث زهير آمده است . گويد ، به ابن عمر گفتم : نام محبوب‌ترين مردم در نظر خود را بر زبان آور . ابن عمر گفت : يا محمد ( ص ) و پاى خويش را دراز كرد . [ 1 
  ]\r\nفضل بن دكين از عبيد بن عبد الملك اسدى ، از ابو شعيب اسدى نقل مىكند كه مىگفته است * ابن عمر را در منى ديدم كه سرش را تراشيده بود و سلمانى مشغول تراشيدن موهاى ساقهاى دستش بود و مردم كه چنين ديدند به او مىنگريستند . ابن عمر همين كه ديد مردم به او مىنگرند گفت : اين كار سنت نيست ، ولى من مردى هستم كه به حمام نمىروم .\r\nمردى گفت : اى ابو عبد الرحمان چه چيزى تو را از رفتن به حمام باز مىدارد ؟ گفت : خوش نمىدارم كه عورتم ديده شود . گفت : كافى است كه لنگ ببندى . گفت : خوش ندارم چشم من به عورت ديگران بيفتد .\r\nمحمد بن عبد الله اسدى از عمرو بن ثابت ، از حبيب ابن ابى ثابت نقل مىكند كه مىگفته است * خودم ديدم ابن عمر سرش را تراشيد و سپس بر آن ماده خوشبوى خلوق ماليد .\r\nابو الوليد هشام طيالسى از ابو عوانة ، از ابى بشر ، از يوسف بن ماهك نقل مىكند كه مىگفته است * ابن عمر را در مروه ديدم كه سرش را تراشيد و سپس به سلمانى گفت :\r\nموهاى بدنم زياد است و نوره نمىكشم آيا آن را مىتراشى ؟ گفت : آرى . ابن عمر برخاست و او موهاى سينه‌اش را تراشيد . مردم گردن كشيده و بر او مىنگريستند ، ابن عمر گفت : اى مردم اين سنت و مستحب نيست ، ولى موهاى بدنم مرا آزار مىداد .\r\nمحمد بن عبيد طنافسى از عبيد الله بن عمر ، از نافع نقل مىكند * ابن عمر شنيد يكى از فرزندانش عربى را نادرست مىخواند او را زد .\r\nهمين راوى با همين اسناد مىگويد * ابن عمر نزد يكى از افراد خانواده‌اش ابزار بازى چهارده مهره را ديد آن را برداشت و بر سر او زد .\r\nفضل بن دكين از ابو اسرائيل ، از فضيل ، از ابو الحجاج نقل مىكند * ابن عمر در منى\r\n\r\n\r\n","description":"","footnote":"\r\n[ 1 
  ] . هنوز در بسيارى از شهرها و دهكده‌هاى خراسان معمول است كه به هنگام خواب رفتن پا مىگويند « و خز برم كربلا » برخيز به كربلا برويم و هماندم از جا برمىخيزند - م .\r\n","page_name":" 138 ","page_number":146},
  {"content":"\r\n\r\n( 1 ) سر خود را تراشيد و سپس به سلمانى گفت موهاى گردنش را هم بتراشد . مردم جمع شدند و به او مىنگريستند . ابن عمر گفت : اى مردم اين كار سنت و مستحب نيست ، ولى من رفتن به حمام را ترك كرده‌ام ، زيرا از كارهاى ظريف و غير ضرورى زندگى است .\r\nفضل بن دكين از حاتم بن اسماعيل ، از عيسى بن ابى عيسى ، از مادرش نقل مىكند كه مىگفته است * ابن عمر از من آب خواست ، در قدحى بلور برايش آب آوردم از آشاميدن آن خوددارى كرد ، در كاسه‌اى معمول كه از چوب خرما بود ، برايش آب آوردم آشاميد .\r\nهمچنين براى وضوى خود آب خواست ، آفتابه و لگن آوردم از وضو گرفتن خوددارى كرد ، كوزهء آبى آوردم وضو گرفت .\r\nفضل بن دكين از حفص بن غياث ، از قول پير مردى نقل مىكرد * شاعرى پيش ابن عمر آمد ، و ابن عمر دو درم به او داد . و چون به او گفتند كه چرا چنين كردى ؟ گفت :\r\nخواستم به اين وسيله آبروى خويش را حفظ كنم .\r\nفضل بن دكين از ابو معشر ، از سعيد مقبرى نقل مىكند * ابن عمر مىگفته است :\r\nكارى ندارم ولى به بازار مىروم كه به مردم سلام دهم و مردم به من سلام دهند .\r\nابو الوليد هشام طيالسى از شريك ، از محمد بن قيس نقل مىكند كه مىگفته است * ابن عمر را ديدم در حالى كه نشسته بود يك پاى خود را روى پاى ديگر نهاده است .\r\nهشام پدر وليد طيالسى از ابو عوانه ، از ابو بشر ، از نافع نقل مىكند * در جنگ نهاوند ابن عمر گرفتار آماس شد . چند دانه سير را به نخى مىكشيد و آن را ميان شورباى خود مىنهاد و مىپخت و همين كه شوربا مزه سير مىگرفت حبه‌هاى آن را با نخ مىكشيد و دور مىانداخت و سپس شورباى خود را مىنوشيد .\r\nمسلم بن ابراهيم از بشر بن كثير اسدى ، از نافع نقل مىكند * ابن عمر هر گاه از سفر مىآمد نخست كنار مرقد پيامبر ( ص ) و گور ابو بكر و عمر مىرفت و مىگفت : سلام بر تو اى رسول خدا ، سلام بر تو اى ابا بكر ، سلام بر تو پدر جان .\r\nعبد الرحمان بن مقاتل قشيرى از عبد الله بن عمر عمرى ، از نافع نقل مىكند * ابن عمر هر گاه از سفر مىآمد نخست به مسجد و سپس كنار مرقد پيامبر مىآمد و به رسول خدا سلام مىداد .\r\nمسلم بن ابراهيم از هشام دستوايى ، از قاسم بن ابى بزّه ، از عبد الله بن عطاء نقل مىكند كه مىگفته است * ابن عمر از كنار هيچ كس نمىگذشت مگر آنكه بر او سلام مىكرد . روزى\r\n\r\n","description":"","footnote":"","page_name":" 139 ","page_number":147},
  {"content":"\r\n\r\n( 1 ) از كنار مردى زنگى گذشت و بر او سلام داد . مرد زندگى پاسخى نداد . گفتند : اى ابو عبد الرحمان اين مرد زنگى طمطمانى است . پرسيد طمطمانى يعنى چه ؟ گفتند : همين تازگى از كشتى پياده شده و بيرون آمده است . گفت : من از خانه‌ام كه بيرون آمده‌ام براى اين است كه به مردم سلام دهم يا بر من سلام دهند . [ 1 
  ]\r\nمحمد بن عبد الله انصارى و روح بن عباده هر دو از ابن عون ، از نافع نقل مىكنند * روز جنگ خانهء عثمان ابن عمر براى دفاع از عثمان دو بار زره بر تن پوشيد .\r\nحماد بن مسعده از ابن عجلان ، از ابو جعفر قارى نقل مىكند كه مىگفته است * با ابن عمر همنشين بوده است و هر گاه مردى به ابن عمر سلام مىداد او در پاسخ مىگفت : سلام عليكم .\r\nهمين راوى از ابن عجلان ، از محمد بن يحيى بن حبان ، از عمويش واسع بن حبان نقل مىكند كه مىگفته است * ابن عمر در نماز دوست مىداشت همهء اعضايش رو به قبله باشد و انگشت شست خود را هم رو به قبله نگه مىداشت .\r\nعفان بن مسلم از حماد بن سلمه ، از يحيى بن سعيد ، از محمد بن مينا نقل مىكند * عبد العزيز بن مروان هنگام فتنه براى عبد الله بن عمر اموالى فرستاد و پذيرفت .\r\nعفان بن مسلم از جويرية بن اسماء ، از عبد الرحمان سراج نقل مىكند كه پيش نافع گفته است * حسن بصرى شانه و روغن زدن موهاى سرش را خوش نمىداشته است . نافع خشمگين شده و گفته است : ابن عمر در هر روز دو بار به موهاى خود روغن مىزد .\r\nسليمان بن حرب از حماد بن زيد ، از ايوب ، از نافع نقل مىكند كه مىگفته است * ابن عمر وصيت و هديهء هيچ كس را رد نكرد مگر هديه و وصيت مختار را كه نپذيرفت .\r\nعمرو بن عاصم كلابى از سلام بن مسكين ، از عمران بن عبد الله نقل مىكند كه مىگفته است * عمه‌ام رمله دويست دينار براى ابن عمر فرستاد ، پذيرفت و براى او دعاى خير كرد .\r\nاز هر بن سعد سمّان از ابن عون ، از نافع نقل مىكند كه مىگفته است * ابن عمر از مكه به مدينه سه روزه رفت و به اين سبب بود كه از او براى صفيه استمداد كرده بودند .\r\nعمرو بن عاصم از همّام ، از نافع نقل مىكند * ابن عمر و يكى از پسرانش را در اثر عقرب‌گزيدگى ، و ردخوانى كردند و خودش و يكى از پسرانش را در اثر لقوه و لرزش\r\n\r\n\r\n","description":"","footnote":"\r\n[ 1 
  ] . طمطمانى ، به معنى جاشو و خدمه كشتى و كسى كه به زبان مردم ديگر آشنا نيست و لهجه‌اش نامفهوم است به كار رفته است . به النهايه ابن اثير مراجعه شود .\r\n","page_name":" 140 ","page_number":148},
  {"content":"\r\n\r\n( 1 ) اعضاء داغ كردند .\r\nعارم بن فضل از حماد بن زيد ، از سلمة بن علقمه ، از نافع نقل مىكند * در شب عرفه صفيه [ 1 
  ] دو گرده نان به ابن عمر داد و چون ابن عمر خواست بخوابد صفيه آمد و تذكر داد كه آن نان را بخورد . نافع مىگويد : ابن عمر كسى پيش من فرستاد و من خوابيده بودم ، بيدارم كرد و گفت : بنشين و از اين نان بخور .\r\nعارم بن فضل از حماد بن زيد ، از يحيى بن عتيق ، از محمد نقل مىكند * ابن عمر مىگفته است : گاه هر سه روز يك بار يك روز روزه نمىگيرم [ سه روز پياپى روزه مىگيرم و يك روز افطار مىكنم . 
  ] و اگر بتوانم بر روزه گرفتن خود مىافزايم .\r\nهمين راوى از حماد بن زيد نقل مىكند كه مىگفته است يكى از دوستانم از ابو غالب نقل مىكند * ابن عمر هر گاه به مكه مىرفت در خانه‌هاى خاندان عبد الله بن خالد بن اسيد منزل مىكرد و سه روز ميهمان آنان بود و سپس كسى به بازار مىفرستاد تا آنچه را مورد نياز اوست براى او خريد كنند .\r\nهمين راوى از حماد بن زيد ، از حجاج صواف ، از ايوب ، از نافع نقل مىكند كه مىگفته است * معمولا ابن عمر هنگامى كه مىنشست پاى راستش را روى پاى چپش مىنهاد .\r\nعارم بن فضل از حماد بن زيد ، از يحيى بن ابى اسحاق نقل مىكند كه مىگفته است * از سعيد بن مسيب دربارهء روزهء روز عرفه پرسيدم ، گفت : ابن عمر آن روز را روزه نمىگرفت . پرسيدم كسان ديگرى غير از او چه مىكردند ؟ گفت : براى تو همان ابن عمر كافى است كه شيخ تو باشد .\r\nعارم بن فضل از حماد بن زيد ، از ايوب ، از نافع نقل مىكند * ابن عمر همواره سعى مىكرد به تنهايى غذاى شب خود را نخورد .\r\nهمين راوى با همين سلسله سند نقل مىكند * ابن عمر اظهار داشت : اشتهاى ماهى دارم . براى او ماهى سرخ كردند و همين كه برابرش نهادند سائلى آمد . ابن عمر دستور داد همان ماهى را به او دادند .\r\nباز همين راوى با همين سلسله سند نقل مىكند * ابن عمر بيمار بود ، براى او پنج يا\r\n\r\n\r\n","description":"","footnote":"\r\n[ 1 
  ] . يعنى صفيه دختر ابو عبيد ثقفى كه همسر بزرگ ابن عمر بوده است - م .\r\n","page_name":" 141 ","page_number":149},
  {"content":"\r\n\r\n( 1 ) شش خوشه انگور به يك درم خريده شد و پيش او آوردند . در اين هنگام سائلى آمد ، دستور داد همان انگور را به او بدهند . نافع مىگويد ، به ابن عمر گفتند : ما خودمان چيزى به اين سائل مىدهيم ، نپذيرفت . گويد : بعد همان انگورها را از آن سائل خريديم .\r\nموسى بن اسماعيل از عبد الله بن مبارك ، از معمر ، از عبد الله بن مسلم برادر زهرى نقل مىكند كه مىگفته است * ابن عمر در راه يك دانه خرما پيدا كرد برداشت و اندكى از آن را گاز زد و سپس فقيرى ديد و آن را به او داد .\r\nموسى بن اسماعيل از فضل بن ميمون ، از معاوية بن قره ، از سالم بن عبد الله بن عمر نقل مىكند * ابن عمر مىگفته است : از هيچ چيز پس از اسلام آن قدر خوشحال نيستم كه در دل من هيچ يك از اين خواهشهاى گوناگون وجود ندارد .\r\nمعلى بن اسد از عبد العزيز بن مختار ، از على بن زيد ، از سعيد بن مسيب نقل مىكند كه مىگفته است * عبد الله بن عمر به من گفت : آيا مىدانى چرا نام پسرم را سالم نهاده‌ام ؟ گفتم :\r\nنه . گفت : به نام سالم آزاد كردهء ابو حذيفه . سپس گفت : مىدانى چرا نام پسر ديگرم را واقد نهاده‌ام ؟ گفتم : نه . گفت : به نام واقد بن عبد الله يربوعى . [ 1 
  ] سپس گفت : آيا مىدانى چرا نام پسر ديگرم را عبد الله نهاده‌ام ؟ گفتم : نه . گفت : به نام عبد الله بن رواحة .\r\nمعلى بن اسد از وهيب بن خالد ، از موسى بن عقبه ، از سالم بن عبد الله نقل مىكند كه مىگفته است * عبد الله بن عمر دستور مىداد هر جمعه جامه‌هاى او را بخور دهند و خوشبو سازند ، ولى چون مىخواست براى انجام دادن حج يا عمر به مكه برود ، دستور مىداد كه جامه‌هايش را بخور ندهند و خوشبو نسازند .\r\nحفص بن عمر حوضى از حكم بن ذكوان ، از شهر بن حوشب نقل مىكند * حجاج بن يوسف ثقفى روزى در مسجد خطبه مىخواند و ابن عمر هم در مسجد بود . حجاج خطبه را چندان طول داد كه ظهر و وقت نماز گذشت . ابن عمر بانگ برداشت كه اى مرد وقت نماز است بنشين . حجاج توجهى نكرد ، ابن عمر بر جاى خود نشانده شد و دو بار ديگر هم بانگ برداشت كه نماز و او را بر جاى خود نشاندند . بار چهارم ابن عمر به مردم گفت : اگر من برخيزم شما هم برمىخيزيد ؟ گفتند : آرى . ابن عمر برخاست و گفت : نماز و به حجاج گفت گويا تو را به نماز نيازى نيست . حجاج ناچار از منبر فرود آمد و نماز گزارد و پس از نماز ابن\r\n\r\n\r\n","description":"","footnote":"\r\n[ 1 
  ] . از اصحاب پيامبر ( ص ) كه همپيمان خطاب پدر عمر بن خطاب بوده است و در حكومت عمر درگذشته است . به ابن عبد البر ، استيعاب ، ج 3 ، ص 638 ، در حاشيهء الاصابه ابن حجر مراجعه فرماييد - م .\r\n","page_name":" 142 ","page_number":150},
  {"content":"\r\n\r\n( 1 ) عمر را خواست و پرسيد چه چيزى تو را به انجام دادن اين كار واداشت ؟ گفت : ما اين جا براى نماز گزاردن مىآييم ، هر گاه وقت نماز فرا مىرسد نماز را به موقع بگزار سپس هر چه مىخواهى پريشان گويى كن .\r\nعبد الله بن عمر و ابو معمر منقرى از على بن علاء خزاعى ، از ابو عبد الملك آزاد كردهء ام مسكين دختر عاصم بن عمر نقل مىكردند كه مىگفته است * خودم ابن عمر را ديدم كه از خانه بيرون آمد و شروع به سلام دادن كرد و از كنار مردى زندگى عبور كرد و گفت : سلام بر تو اى مرد سياه . گويد : در اين هنگام كنيزكى آراسته شروع به نگاه كردن به ابن عمر كرد .\r\nابن عمر به كنيزك گفت : به پير مردى سالخورده كه او را لرزش اعضا فرو گرفته و لذت خوردن و بهره‌ورى جنسى را از دست داده است چرا مىنگرى ؟\r\nيحيى بن عباد از يعقوب بن عبد الله ، از جعفر بن ابى مغيره ، از سعيد بن جبير ، از عبد الله بن عمر نقل مىكند * ابن عمر ميل به خوردن انگور پيدا كرد و به افراد خانوادهء خود گفت :\r\nبراى من انگور بخريد . خوشه‌اى انگور برايش خريدند و به هنگام افطار پيش او آوردند . در اين هنگام سائلى بر در خانه آمد و چيزى خواست . ابن عمر به كنيزك خود گفت : اين خوشهء انگور را به اين سائل بده . كنيزك گفت : سبحان الله اين چيزى است كه خودت ميل خوردن آن را داشتى ما به سائل چيزى بهتر از اين خوشهء انگور مىدهيم . ابن عمر گفت : اى كنيز همين خوشه را به او بده و او خوشهء انگور را به سائل داد .\r\nهمين راوى با همين اسناد نقل مىكند * ابن عمر يكى از بردگان خويش را به مادرش بخشيد و در بازار از كنار ميش پر شيرى كه آن را مىفروختند گذشت و به غلام گفت : اين را به حساب تو مىخرم و خريد . ابن عمر خوش مىداشت با شير افطار كند ، از شير همان ميش ظرفى آوردند و به هنگام افطار پيش او گذاشتند . ابن عمر گفت : اين شير آن گوسپند است و گوسپند از حساب آن غلام خريده شده است و آن غلام و درآمد او صدقه در راه مادرش است برداريد كه مرا نيازى به اين شير نيست .\r\nيحيى بن عباد از حماد بن سلمه ، از سماك بن حرب نقل مىكند كه مىگفته است * براى ابن عمر در سبويى از سفال آب آوردند از آن وضو گرفت ، و خيال مىكنم خوش نمىداشت كه آب بر دستش بريزند .\r\nيحيى بن عباد از فليح بن سليمان ، از نافع نقل مىكند كه مىگفته است * روز جمعه‌اى دو جامه را براى ابن عمر بخور بوى خوش دادم . براى نماز جمعهء همان روز پوشيد و دستور\r\n\r\n","description":"","footnote":"","page_name":" 143 ","page_number":151},
  {"content":"\r\n\r\n( 1 ) داد جمع كردند . فرداى آن روز به طرف مكه حركت كرد و همين كه خواست وارد مكه شود آن دو را كه به صورت حله و برد بود طلب كرد تا بپوشد . از آن دو بوى مشگ احساس كرد و از پوشيدن آن منصرف شد .\r\nيحيى بن عباد از فليح ، از نافع نقل مىكند * ابن عمر براى احرام بستن و براى وارد شدن به مكه و براى وقوف در عرفات غسل مىكرد .\r\nعمرو بن هيثم پدر قطن از شعبه ، از خبيب بن عبد الرحمان ، از حفص بن عاصم نقل مىكند * ابن عمر مىگفته است : هر چه مىتوانيد از گوشه‌گيرى و عزلت بهره بگيريد .\r\nعمرو بن هيثم از مسعودى [ 1 
  ] ، از عبد الملك بن عمير ، از قزعة نقل مىكند كه مىگفته است * جامه‌هاى بافت هرات براى ابن عمر هديه آوردند نپذيرفت و گفت : فقط بيم از كبر و غرور مانع از پوشيدن آن است .\r\nعمرو بن هيثم از عبد الله بن عون ، از نافع نقل مىكند كه مىگفته است * ابن عمر يكى از دختران كوچك خود را بوسيد و آن گاه دهان خويش را آب كشيد .\r\nقبيصة بن عقبه از سفيان ، از عبد الله بن جابر ، از نافع نقل مىكند * ابن عمر نمازهاى خود را با يك وضو مىگزارد . ابن عمر مىگفته است : شمشيرى از پدرم به ارث برده‌ام كه با آن در جنگ بدر شركت كرده است و پايين نيام آن داراى نقره بسيارى است .\r\nهمين راوى از سفيان ، از ابو وازع نقل مىكند كه مىگفته است * به ابن عمر گفتم : تا خداوند تو را براى مردم باقى بدارد ، مردم در خير و نيكى خواهند بود . ابن عمر خشمگين شد و گفت : خيال مىكنم عراقى هستى و نمىدانى كه چرا اين برادرت در خانه‌اش را روى خود بسته است .\r\nقبيصة بن عقبه از سفيان ، از زيد بن اسلم نقل مىكند كه مىگفته است * پدرم مرا پيش ابن عمر فرستاد ، ديدم چون نامه مىنويسد چنين مىنويسد « بسم الله الرحمان الرحيم ، اما بعد . »\r\nيحيى بن حليف بن عقبه از ابن عون ، از محمد نقل مىكند * كسى نزد ابن عمر چنين نامه نوشت : « بسم الله الرحمان الرحيم براى فلانى » ، ابن عمر گفت : دست نگه دار كه نام خدا\r\n\r\n\r\n","description":"","footnote":"\r\n[ 1 
  ] . قبلًا در جلد دوم و سوم توضيح داده شد كه اين مسعودى ، عبد الرحمان بن عبد الله بن مسعود از راويان قرن دوم هجرى است و نبايد او را با مسعودى مورخ قرن چهارم و مسعودى شافعى و ديگران اشتباه كرد . براى اطلاع در مورد قزعه هم كه چندان مورد اعتماد نيست به ذهبى ، ميزان الاعتدال ، شمارهء 6894 مراجعه فرماييد - م .\r\n","page_name":" 144 ","page_number":152},
  {"content":"\r\n\r\n( 1 ) فقط براى خود اوست .\r\nهشام پدر وليد طيالسى از ابو عوانه ، از ابو بشر ، از يوسف بن ماهك نقل مىكند كه مىگفته است * همراه ابن عمر پيش عبيد بن عمير رفتيم و او براى ياران خود قصه مىگفت ، نگاه كردم و ديدم از چشمهاى ابن عمر اشك فرو مىريزد .\r\nموسى بن مسعود پدر ابو حذيفه نهدى از عكرمة بن عمار ، از عبد الله بن عبيد بن عمير ، از پدرش نقل مىكند كه مىگفته است * اين آيه را خواندم : « چگونه است آنگاه كه از هر امتى گواهى آريم و تو را بر اين امت به گواهى خواهيم . [ 1 
  ] » ، ابن عمر چندان گريست كه ريش و گريبانش از اشك خيس شد . كسى كه كنار ابن عمر بود ، بعدها مىگفت : مىخواستم به عبيد بگويم كوتاه كن و آهسته بخوان كه اين پير مرد را اذيت كردى .\r\nخالد بن مخلد از سليمان بن بلال ، از يحيى بن سعيد ، از قاسم بن محمد نقل مىكند كه مىگفته است * ابن عمر را به هنگام دعا ديدم كه دستهايش را چنان بلند كرده بود كه برابر دوشهايش بود .\r\nهمين راوى از عبد الله بن عمر [ 2 
  ] ، از نافع نقل مىكند كه مىگفته است * ابن عمر به سبب برف مجبور شد شش ماه در آذربايجان توقف كند و در آن مدت نماز را شكسته مىگزارد .\r\nهمين راوى از عبد الله بن عمر ، از سالم پدر نضر نقل مىكند كه مىگفته است * مردى به ابن عمر سلام داد . ابن عمر پرسيد اين كيست ؟ گفتند : اين از همنشينان توست .\r\nميان پيشانى و دو چشم آن مرد اثر سجده بود . ابن عمر از او پرسيد اين چيست ، از چه هنگامى ظاهر شده است . من كه با پيامبر ( ص ) و پس از او با ابو بكر و عمر و عثمان مصاحبت داشته‌ام آيا ميان چشمهاى من چنين نشانى مىبينى .\r\nو باز همين راوى از عبد الله بن عمر ، از نافع نقل مىكند * ابن عمر هيچ گاه عمره گزاردن در ماه رجب را ترك نمىكرد .\r\nخالد بن مخلد از عبد الله بن عمر ، از نافع نقل مىكند * ابن عمر خانهء خود را وقف بر\r\n\r\n\r\n","description":"","footnote":"\r\n[ 1 
  ] . آيهء 41 سورهء چهارم - نساء - م .\r\n[ 2 
  ] . خوانندگان ارجمند توجه دارند كه اين عبد الله بن عمر كه مكرر از او روايت نقل شده است نوادهء برادر عبد الله بن عمر است يعنى پسر عمر پسر حفص پسر عاصم پسر عمر بن خطاب است . به ذهبى ، ميزان الاعتدال ، شمارهء 4472 مراجعه فرماييد - م .\r\n","page_name":" 145 ","page_number":153},
  {"content":"\r\n\r\n( 1 ) اولاد كرد كه نه فروخته و نه به كسى بخشيده شود و هر كس از فرزندان و اعقابش كه در آن خانه سكونت مىكرد از آن بيرون كرده نمىشد . خود ابن عمر هم پس از آن وقف در همان خانه مىنشست .\r\nهمين راوى با همين سلسله راويان نقل مىكند * ابن عمر از كنار يهوديان گذشت و بر آنان سلام كرد . گفتند : اينان يهودى هستند ، گفت : شما سلام مرا پاسخ دهيد و به خودم برگردانيد .\r\nو باز همين راوى از قول همين راويان نقل مىكند * اگر در مجالس كسى براى ابن عمر برمىخاست و جا خالى مىكرد ، آن جا نمىنشست .\r\nو همين راوى از قول همين راويان نقل مىكند كه * ابن عمر خيار و كدو و خربزه و نظاير آن را خوش نمىداشت و كثيف مىشمرد ، زيرا به آن كودكى مىدادند كه مدفوع انسان و حيوان بود .\r\nوليد بن مسلم از سعيد بن عبد العزيز ، از سليمان بن موسى ، از نافع وابستهء ابن عمر نقل مىكرد كه مىگفته است * ابن عمر صداى نىلبك چوپانى را شنيد . انگشت بر گوشهاى خود نهاد و شتابان از آن راه كناره گرفت و مىپرسيد نافع صدا را مىشنوى ؟ و مىگفتم آرى و همچنان به راه خود ادامه داد تا من گفتم : ديگر نمىشنوم . آن گاه انگشت از گوش خود برداشت و به راه برگشت و گفت : خودم ديدم كه پيامبر ( ص ) بانگ نىلبك چوپانى را شنيد و همين گونه رفتار فرمود .\r\nزيد بن يحيى بن عبيد دمشقى از ابو معيد حفص بن غيلان ، از سليمان بن موسى ، از نافع ، از ابن عمر نقل مىكند كه مىگفته است * چون زيد در جنگ يمامه كشته شد ، عمر بن خطاب اموال او را به ايشان داده است . نافع مىگويد : عبد الله بن عمر از آن مال وام مىداد و گاه براى خود از آن محل وام مىگرفت و در سفرها و جهادى كه مىرفت با آن مال براى آنان بازرگانى مىكرد .\r\nمحمد بن عمر واقدى از معاوية بن ابى مزرد نقل مىكند كه مىگفته است * خودم ابن عمر را مىديدم كه هر روز شنبه صبح زود پياده و پاى برهنه در حالى كه كفشهايش را در دست داشت به مسجد قباء مىرفت . ميان راه چون از كنار خانهء عمرو بن ثابت عتوارى كه از خانواده‌هاى كنانة بودند مىگذشت ، مىگفت : اى عمرو زود بيا و چاشتى بياور و در همان حال كه هر دو پياده مىرفتند چاشتى مىخوردند .\r\n\r\n","description":"","footnote":"","page_name":" 146 ","page_number":154},
  {"content":"\r\n\r\n( 1 ) خلف بن تميم از اسماعيل بن ابراهيم بن مهاجر نقل مىكند كه مىگفته است پدرم از قول مجاهد نقل مىكرد كه مىگفته است * همواره با عبد الله بن عمر مسافرت مىكردم .\r\nهر كارى را كه مىتوانست انجام دهد خودش انجام مىداد و به ما وا نمىگذاشت و مكرر مىديدم پاى بر ذراع شتر من مىنهاد تا من سوار شوم .\r\nمحمد بن مصعب قرقسانى از عبد الله بن عمر ، از نافع نقل مىكند كه مىگفته است * ابن عمر ابزار بازى نرد و چهارده مهره را مىشكست .\r\nمحمد بن مصعب از اوزاعى ، از ابن عمر نقل مىكند كه مىگفته است * با پيامبر ( ص ) بيعت كردم و هرگز آن را نگسستم و تا امروز تغيير و تبديلى در آن نداده‌ام ، و هرگز با فتنه انگيزى بيعت نكرده‌ام و هيچ مؤمن خفته‌اى را از خوابگاهش بيدار نكرده‌ام . [ 1 
  ]\r\nعبد الله بن جعفر رقى از ابو المليح ، از ميمون نقل مىكند * ابن عمر مىگفته است : من از جنگ دست كشيدم و پشيمان نيستم و كسى كه در راه حق و به حق جهاد كند برتر است .\r\nهمين راوى با همين راويان نقل مىكند * ابن عمر سوره بقره را در چهار سال آموخت .\r\nباز همين راوى با همين راويان نقل مىكند * معاويه مىخواست بداند آيا ابن عمر آهنگ جنگ و ستيز دارد يا نه . با عمرو عاص دسيسه كردند و عمرو عاص به ابن عمر گفت :\r\nاى ابو عبد الرحمان چه چيز تو را از اينكه خروج كنى باز مىدارد ، خروج كن ما با تو بيعت مىكنيم كه تو از اصحاب پيامبرى و پسر امير المؤمنين عمرى و از همه به حكومت شايسته‌ترى . ابن عمر گفت : آيا همهء مردم در اين سخن كه تو مىگويى موافق‌اند ؟ گفت : آرى جز تنى چند . ابن عمر گفت : اگر كسى به جز سه تن از صحرانشينان منطقهء هجر باقى نمانده باشند ، مرا به حكومت نيازى نيست . عمرو دانست كه ابن عمر قصد خروج و آهنگ جنگ ندارد و به او گفت : آيا موافقى با كسى كه ممكن است به زودى همگان با او بيعت كنند بيعت كنى و در عوض آن چندان زمين و اموال براى تو مقرر شود كه پس از آن خودت و هيچ يك از فرزندانت نيازى نداشته باشيد ؟ ابن عمر گفت : اف بر تو باد از خانهء من بيرون برو و ديگر هم پيش من ميا ، واى بر تو دين من وابسته به درم و دينار شما نيست و اميدوارم با دست پاك و سپيد از دنيا بيرون روم .\r\n\r\n\r\n","description":"","footnote":"\r\n[ 1 
  ] . قبلًا در چند صفحه پيش بيعت نامهء كتبى ابن عمر را با عبد الملك بن مروان كه يكى از كارگزارانش حجاج بن يوسف ثقفى بوده است ملاحظه فرموديد - م .\r\n","page_name":" 147 ","page_number":155},
  {"content":"\r\n\r\n( 1 ) كثير بن هشام از فرات بن سلمان ، از ميمون و عبد الله بن جعفر رقى ، از ابو المليح ، از ميمون نقل مىكنند كه مىگفته است * از نافع پرسيدم آيا ابن عمر ميهمانى همگانى داد ؟\r\nگفت : اين كار را فقط يك بار انجام داد و آن وقتى بود كه پاى يكى از ناقه‌هايش شكست و آن را كشت و به من گفت : مردم مدينه را دعوت كن به خانهء من بيايند . گفتم : سبحان الله به چه چيزى مىخواهى دعوت كنى و حال آنكه نان ندارى ؟ گفت : از خداوند آمرزش مىخواهم ، خواهى گفت اين گوشت و آبگوشت پخته است هر كس بخواهد مىخورد و هر كس نخواهد نمىخورد .\r\nعبد الله بن جعفر از ابو المليح ، از ميمون بن مهران نقل مىكند كه مىگفته است * به خانهء ابن عمر رفتم و تمام اثاث خانه‌اش از فرش و لحاف و تشك و ديگر چيزها را تقويم كردم به صد درم نمىرسيد . يك بار ديگر هم رفتم و تقويم كردم معادل قيمت اين طيلسان من نبود . ابو المليح مىگويد : پس از مرگ ميمون طيلسان او را در باقى ميراث او به صد درم فروختيم . معمولًا آن طيلسانها كردى بود و يك مرد سى سال آن را مىپوشيد و بعد هم آن را پشت و رو مىكردند .\r\nعبد الله بن جعفر از ابو المليح ، از ميمون بن مهران ، از نافع نقل مىكند كه مىگفته است * ابن عمر معمولًا هر شب افراد خانوادهء خود را كنار ديگچهء خود جمع مىكرد و چه بسا كه در آن ميان صداى مسكينى را مىشنيد و بر مىخاست و سهميهء خود را از نان و گوشت بر مىداشت و به فقير مىداد و بر مىگشت و آنچه در ديگچه بود تمام شده بود و اگر تو كه مخاطب منى چيزى در آن ديگ ديدى ابن عمر هم مىديد و با همين حال فردايش را روزه مىگرفت .\r\nعبد الله بن جعفر از ابو المليح از حبيب بن ابى مرزوق نقل مىكند * ابن عمر آرزوى خوردن ماهى داشت . همسرش صفيه يك ماهى فراهم آورد و آن را بسيار خوب پخت و پيش ابن عمر آورد . در همين حال ابن عمر صداى مسكينى را بر در خانه شنيد . گفت : اين ماهى را به او بدهيد . صفيه گفت : تو را به خدا سوگند مىدهم خود را از آن باز مدار و چيزى از آن بخور . گفت : همين ماهى را به او بدهيد . صفيه گفت : ما او را راضى مىكنيم . گفت :\r\nخود دانيد . به مسكين گفتند : ابن عمر مدتى است در آرزوى خوردن ماهى است . گفت : به خدا سوگند كه من هم اشتهاى آن را دارم چانه زدند و سرانجام يك دينار به او دادند . صفيه به ابن عمر گفت : او را راضى كردم . ابن عمر خودش از آن فقير پرسيد كه آيا اينها تو را\r\n\r\n","description":"","footnote":"","page_name":" 148 ","page_number":156},
  {"content":"\r\n\r\n( 1 ) راضى كردند و بهاى ماهى را با رضايت گرفتى ؟ گفت : آرى . ابن عمر گفت : از ماهى هم به او بدهيد .\r\nعبد الله بن جعفر رقى از معتمر بن سليمان ، از قرة بن خالد روايت مىكند * ابن عمر به اين بيت تمثل مىجست : « شراب و باده را به هزينهء نديمان دوست مىدارد و در عين حال خوش ندارد كه پول از او جدا شود . [ 1 
  ] »\r\nكثير بن هشام از جعفر بن برقان ، از ميمون بن مهران نقل مىكند * همسر ابن عمر را مورد سرزنش قرار دادند و گفتند : چرا با اين پير مرد بيشتر مدارا نمىكنى ؟ گفت : چه كارش كنم هيچ خوراكى براى او ساخته نمىشود مگر اينكه كسى را دعوت كند كه آن را بخورد .\r\nآن زن براى فقيرانى كه چون ابن عمر از مسجد بيرون مىآمد بر سر راهش مىنشستند خوراك فرستاد و پيام داد بر سر راهش ننشينند . چون ابن عمر به خانه آمد گفت : به فلان و به همان خبر دهيد كه اين جا بيايند . آن دو از كسانى بودند كه همسر ابن عمر براى آنان خوراك فرستاد و پيام داده بود كه اگر شما را دعوت كرد نياييد . ابن عمر گفت : معلوم مىشود مىخواهيد امشب غذا نخورم و آن شب را شام نخورد .\r\nكثير بن هشام از حماد بن سلمه از ابو الزبير ، از عطاء آزاد كرده و وابستهء ابن سباع نقل مىكند كه مىگفته است * از ابن عمر دو هزار درم وام خواستم . براى من دو هزار درم كامل فرستاد ، چون وزن كردم و بر شمردم دويست درم بيشتر بود ، با خود گفتم ابن عمر خواسته است مرا بيازمايد و به او گفتم : اى ابو عبد الرحمان اين مبلغ دويست درم بيشتر است . گفت :\r\nآن از خودت باشد .\r\nمحمد بن يزيد بن خنيس مكى از عبد العزيز بن ابى روّاد ، از نافع نقل مىكند كه مىگفته است * عبد الله بن عمر هر گاه به چيزى از اموالش شيفته مىشد و آن را خوش مىداشت همان را در راه خداوند مصرف مىكرد . شبى كه براى حج گزاردن مىرفتيم او بر شترى گزينه كه آن را گران خريده بود سوار بود و چون از هموار حركت كردن و آرام به زمين نشستن آن شتر خوشش آمد از آن پياده شد و گفت : اى نافع لگام و پالانش را بردار و بر او جل بينداز و با خون گردنش علامت گذارى كن و او را در شتران قربانى قرار بده .\r\nمحمد بن يزيد بن خنيس مىگويد از عبد العزيز بن ابى رواد شنيدم كه مىگفت\r\n\r\n\r\n","description":"","footnote":"\r\n[ 1 
  ] .\r\n يحبّ الخمر من مال الندامى * و يكره ان تفارقه الفلوس \r\n","page_name":" 149 ","page_number":157},
  {"content":"\r\n\r\n( 1 ) * عبد الله بن عمر كنيزكى داشت و چون بر او بسيار شيفته شد و از او بسيار خوشش آمد آزادش كرد و به عقد ازدواج يكى از بردگان آزاد كردهء خود در آورد . محمد بن يزيد مىگويد : برخى از مردم مىگفتند ، آن برده آزاد كردهء ابن عمر ، نافع بوده است . آن كنيز پسرى زاييد ، نافع مىگفته است ابن عمر آن پسر را به آغوش مىگرفت و مىبوسيد و مىگفت : بوى همان كنيزكى را كه آزاد كرده بود مىدهد .\r\nهمين راوى از همين راويان نقل مىكند * ابن عمر هر گاه از بردگان خويش چيزى مىديد كه خوشش مىآمد آنان را آزاد مىكرد . بردگانش اين موضوع را فهميده بودند . نافع مىگويد : برخى از بردگانش را مىديدم كه چه بسا دامن به كمر زده و ملازم مسجد شده است و همين كه ابن عمر او را در اين حال خوب مىديد آزادش مىكرد . ياران ابن عمر مىگفتند :\r\nاى ابو عبد الرحمان آنان با تو خدعه و مكر مىكنند ، مىگفت : هر كس در راه خدا و با خدا ما را فريب دهد فريب مىخوريم .\r\nو باز همين راوى از همين راويان روايت مىكند كه نافع مىگفته است * با عبد الله بن عمر وارد كعبه شدم او به سجده افتاد و شنيدم در سجده مىگفت : خدايا تو مىدانى كه اگر بيم از تو نبود در فرماندهى و براى حكومت اين جهانى براى قوم خود يعنى قريش ايجاد زحمت مىكرديم .\r\nو همين راوى با همين راويان از نافع روايت مىكند كه مىگفته است * ضمن طواف بر گرد كعبه عروة بن زبير به عبد الله بن عمر رسيد و از دختر ابن عمر خواستگارى كرد و او در آن حال هيچ پاسخ نداد . عروه گفت : خيال نمىكنم با اين موضوع موافق باشد ولى ناچار دوباره اين كار را انجام مىدهم . نافع مىگويد : ما پيش از عروه به مدينه رسيديم و او پس از ما به مدينه آمد و چون پيش ابن عمر آمد و سلام داد . ابن عمر به او گفت : در آن هنگام كه در طواف به من رسيدى و دربارهء دخترم سخن گفتى چون خدا را برابر خود مىديدم مانع از آن بود كه درباره‌اش به تو پاسخ بدهم ، اكنون عقيده‌ات چيست آيا هنوز هم به آن نيازمندى ؟ عروه گفت : هيچ گاه چون اكنون خواهان اين موضوع نبوده‌ام . نافع مىگويد ، ابن عمر به من گفت : دو برادر تنى آن دختر را حاضر كن ، عروه به من گفت : هر كس از پسران زبير را هم كه ديدى از سوى من دعوت كن . ابن عمر گفت : ما را به آنان نيازى نيست . عروه گفت : پس فلان آزاد كردهء ما را دعوت كن . ابن عمر گفت : او كه به تو دور تر از آنان است ، و همين كه برادران آن دختر آمدند ، ابن عمر نخست ستايش خدا را بر زبان آورد و سپس\r\n\r\n","description":"","footnote":"","page_name":" 150 ","page_number":158},
  {"content":"\r\n\r\n( 1 ) گفت : اينك عروة كه او را مىشناسيد پيش شماست و از خواهرتان سوده خواستگارى مىكند و من او را بر همان عهدى كه خداوند از مردان گرفته است كه زنان را با نيكى و به صورت پسنديده نگه دارند يا با نيكى و احسان آنان را رها سازند و با مهريه و شرايط عادى كه مردان زنان را بر خود حلال مىكنند به ازدواج او در مىآورم . آن گاه خطاب به عروة گفت : آيا همين طور است و با همين شرايط ؟ عروه گفت : آرى . ابن عمر گفت : در پناه بركت و فرخندگى خداوند او را به همسرى تو درآوردم . عبد العزيز مىگويد ، نافع مىگفت : و چون عروة بن زبير خواست وليمة عروسى بدهد كسى پيش ابن عمر فرستاد و او را دعوت كرد . ابن عمر آمد و گفت : اگر ديروز به من خبر داده بودى امروز را روزه نمىگرفتم حالا عقيدهء تو چيست بنشينم يا بروم ؟ گفت : به خوشى برو ، و ابن عمر برگشت .\r\nهمچنين محمد بن يزيد بن خنيس [ 1 
  ] از عبد العزيز بن ابى رواد ، از نافع نقل مىكند كه مىگفته است * مردى از ابن عمر مسأله‌اى پرسيد . ابن عمر سرش را پايين انداخت و پاسخى نداد به طورى كه مردم پنداشتند آن مسأله را نشنيده است ، ناچار آن مرد گفت : خدايت رحمت كناد مگر مسأله مرا نشنيدى ؟ گفت : چرا شنيدم ، ولى مثل اينكه شما خيال مىكنيد خداوند در مورد پاسخ مسائل شما از ما نمىپرسد ، خدايت رحمت كناد ما را راحت بگذار تا در مورد سؤال تو بينديشيم اگر پاسخى پيدا كرديم خواهيم گفت و گر نه به تو مىگوييم كه آن را نمىدانيم .\r\nاسماعيل بن عبد الله بن ابى اويس مدنى از قول پدرش ، از عاصم بن محمد ، از پدرش نقل مىكند كه مىگفته است * هيچ گاه نديدم ابن عمر نام پيامبر ( ص ) را ببرد مگر اينكه چشمانش پر اشك مىشد .\r\nعبد الله بن مسلمه بن قعنب حارثى از مالك بن انس ، از حميد بن قيس ، از مجاهد نقل مىكند كه مىگفته است * همراه ابن عمر بودم و مردم شروع به سلام دادن به او كردند تا كنار مركوب خود رسيد و به من گفت : اى مجاهد مردم مرا دوست مىدارند و بر فرض كه به آنان سيم و زر هم ببخشم چيزى بر اين محبت نخواهم افزود .\r\nهمين راوى از قول همين راويان نقل مىكند كه مجاهد مىگفته است * ابن عمر چند\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد محمد بن يزيد كه از مردم مكه و وابستگان بنى مخزوم و از راويان متوسط الحال است به شمارهء 8324 و در مورد عبد العزيز كه گوناگون هم درباره‌اش سخن گفته‌اند به ذهبى ، ميزان الاعتدال ، شمارهء 5101 مراجعه فرماييد - م .\r\n","page_name":" 151 ","page_number":159},
  {"content":"\r\n\r\n( 1 ) درم وام داشت ، و وام خويش را با درمهايى با عيار بيشتر پرداخت . طلبكار گفت : اين درمها از درم‌هاى من سره‌تر است . گفت : مىدانم ولى من اين چنين خوشتر دارم و آسوده‌ترم .\r\nعبد الله بن مسلمه بن قعنب از مالك بن انس ، از پير مردى نقل مىكند كه مىگفته است * به روزگار حكومت ابن زبير مقدارى خرما به غارت رفته بود و ما از آن خريده و سركه ساخته بوديم . مادرم كسى را پيش ابن عمر فرستاد تا بپرسد ، من هم همراه فرستاده رفتم و چون از ابن عمر پرسيد گفت : آن سركه را دور بريزيد .\r\nيحيى بن عباد از شعبه ، از ابى بشر ، از يوسف بن ماهك نقل مىكند كه مىگفته است * ابن عمر را پيش عبيد بن عمير [ 1 
  ] ديدم كه قصه مىگفت و از چشمهاى ابن عمر اشك فرو مىريخت .\r\nاحمد بن عبد الله بن يونس از ابو بكر بن عياش ، از عاصم بن ابى النجود نقل مىكند * مروان بن حكم به ابن عمر گفت : دست دراز كن تا با تو بيعت كنيم كه تو سرور و پسر سرور عربى . ابن عمر به او گفت : با مردم مشرق چه كنم ؟ مروان گفت : چندان آنان را خواهى زد تا بيعت كنند . گفت : به خدا سوگند دوست ندارم در قبال هفتاد سال حكومت به خاطر من يك تن كشته شود . گويد : مروان اين بيت را مىخواند :\r\n« فتنه‌اى مىبينم كه ديگهايش مىجوشد و پادشاهى پس از ابو ليلى براى كسى است كه پيروز شود . [ 2 
  ] »\r\nمقصود از ابو ليلى در اين بيت معاويه پسر يزيد بن معاويه است كه پس از پدرش چهل روز حكومت كرد و پدرش از مردم براى او بيعت گرفته بود . [ 3 
  ]\r\nاحمد بن يونس از ابو شهاب ، از يونس ، از نافع نقل مىكند * به روزگار حكومت ابن زبير و خوارج و خشبيه [ 4 
  ] به ابن عمر مىگفتند : آيا با اين گروهها كه برخى ، برخى ديگر را مىكشند نماز مىگزارى ؟ گفت : هر كس بگويد به نماز بشتاب پاسخ مىدهمش و هر كس بگويد به رستگارى بشتاب پاسخش مىدهم ، ولى هر كس بگويد به ريختن خون برادر\r\n\r\n\r\n","description":"","footnote":"\r\n[ 1 
  ] . از راويانى است كه درست شناخته شده نيست ، به ذهبى ، ميزان الاعتدال ، شمارهء 5434 ، مراجعه شود - م .\r\n[ 2 
  ] .\r\n انى ارى فتنة تغلى مراجلها * و الملك بعد ابى ليلى لمن غلبا \r\n[ 3 
  ] . براى اطلاع بيشتر از شرح حال معاوية بن يزيد بن معاويه سومين حاكم اموى به تاريخ يعقوبى ، ج 2 ، ص 255 ، مراجعه فرماييد . برخى از مورخان هم مدت حكومت او را چهار ماه دانسته‌اند - م .\r\n[ 4 
  ] . در ملل و نحل شهرستانى نام اين گروه نيامده است ولى در لسان العرب ، ذيل لغت خشب آمده است كه گروهى از جهميه‌اند - م .\r\n","page_name":" 152 ","page_number":160},
  {"content":"\r\n\r\n( 1 ) مسلمانت و گرفتن مال او بشتاب مىگويم نه و پاسخش نمىدهم .\r\nاحمد بن عبد الله بن يونس از ابو شهاب ، از حجاج بن ارطاة ، از نافع ، از ابن عمر نقل مىكند كه مىگفته است * در جنگ عراق شركت كرده و با يكى از دهقانان جنگ كرده و او را كشته است و جامه و سلاحش را برگرفته و آن را به او بخشيده‌اند و سپس پيش پدرش آمده و آن را به او تسليم كرده است .\r\nهمين راوى از ابو شهاب ، از حبيب بن شهيد نقل مىكند * از نافع پرسيدند ابن عمر در خانه‌اش چه مىكند ؟ گفت : كسى نمىتواند چون او عمل كند ، فقط براى هر نماز تجديد وضو مىكند و در فاصلهء دو نماز فقط قرآن مىخواند .\r\nسعيد بن منصور از سفيان بن عيينة ، از عمرو بن دينار نقل مىكند * ابن عمر مىگفته است : پس از رحلت پيامبر ( ص ) هيچ خشتى بر خشتى ننهادم و هيچ درخت خرمايى نكاشتم .\r\nهمين راوى با همين اسناد مىگويد * ابن عمر مىخواست ازدواج نكند . خواهرش حفصه به او گفت : ازدواج كن ، اگر زن و فرزندانت بميرند پاداش داده مىشوى و اگر پس از تو باقى بمانند براى تو دعا مىكنند .\r\nاحمد بن محمد ازرقى از عمرو بن يحيى ، از جدش نقل مىكند كه مىگفته است * از ابن عمر مسأله‌اى پرسيدند ، گفت : نمىدانم ، و چون مرد سؤال كننده رفت و خود فتوا داد و گفت : ابن عمر چه خوب كرد از چيزى كه نمىدانست پرسيده شد و گفت نمىدانم .\r\nعبد الوهاب بن عطاء از ابن عون نقل مىكند * ابن عمر به معاويه نيازى داشت و خواست براى او نامه بنويسد و نخست نام خود را نوشت ، چندان اصرار كردند كه سرانجام نوشت « بسم الله الرحمان الرحيم به معاويه » .\r\nهمين راوى از اسامة بن زيد ، از نافع نقل مىكند * ابن عمر مىگفته است : من به بازار مىروم و كارى ندارم مگر اينكه به مردم سلام دهم يا مردم به من سلام دهند .\r\nموسى بن اسماعيل از كثير بن نباته حدانى ، از قول پدرش نقل مىكند * براى ابن عمر هديه‌اى از بصره فرستاده شد آن را پذيرفت . گويد : از يكى از بردگانش پرسيدم آيا ابن عمر در جستجوى خلافت است ؟ گفت : نه او در پيشگاه خداوند گرامىتر از اين است . گويد :\r\nابن عمر را در حال روزه ديدم كه دو جامهء رنگ شده با گل سرخ بر تن داشت و براى خنك شدن بر جامهء خود آب مىپاشيد .\r\n\r\n","description":"","footnote":"","page_name":" 153 ","page_number":161},
  {"content":"\r\n\r\n( 1 ) سليمان بن حرب از حماد بن زيد ، از عبد الرحمان سراج از نافع نقل مىكند * ابن عمر روزى آب خواست براى او در قدحى بلور آب آوردند و چون آن را ديد نياشاميد .\r\nهمين راوى از جرير بن حازم نقل مىكند كه مىگفته است * سالم پسر عبد الله بن عمر را ديدم كه آب خواست و براى او در قدحى نگين‌دار آب آوردند ، همين كه دست دراز كرد كه آن را بگيرد متوجه شد و دست خود را كنار كشيد و آب نخورد . من گفتم : چه چيز مانع از آب خوردن شد ؟ گفت : سخنى كه از پدرم در مورد ظرفهاى نگين‌دار شنيدم . من پرسيدم مگر ابن عمر در ظرف نگين‌دار آب نمىآشاميد ؟ خشمگين شد و گفت : ابن عمر در كاسهء نگين‌دار آب بياشامد ؟ به خدا سوگند كه ابن عمر از آبى كه در ظرفهاى مسى بود وضو نمىگرفت . گفتم : پس از چه ظرفى وضو مىگرفت ؟ گفت : از كوزه يا كاسه‌هاى چوبى .\r\nهمين راوى از حماد بن زيد ، از على بن زيد ، از حسن ، از حنتف بن سجف نقل مىكند كه مىگفته است * به ابن عمر گفتم : چه چيز مانع تو از بيعت با اين مرد يعنى ابن زبير است ، گفت : به خدا سوگند من بيعت ايشان را جز هياهوى كودكانه نمىبينم ، آيا مىدانى هياهوى كودكانه چيست ؟ آيا كودكان را نديده‌اى كه دست بر زمين يا « مدفوع » خود مىنهند و مادرش به او مىگويد هياهو مكن [ 1 
  ] قبيصة بن عقبه از هارون بربرى ، از عبد الله بن عبيد ابن عمير نقل مىكند كه مىگفته است * مثل داستان ما در اين فتنه مثل كسانى است كه نخست در جادّه‌اى كه آن را مىشناسند حركت مىكنند ، در همان حال ناگاه ابر تاريكى آنان را فرو مىگيرد ، گروهى به سمت چپ و گروهى به سمت راست مىروند و ما هم راه را گم مىكنيم ، ولى همان جا مىايستيم تا ابر بر طرف شود و راه اصلى را پيدا كنيم و بشناسيم و در آن به حركت خود ادامه دهيم ، همانا اين جوانان قريش براى اين دنيا و رسيدن به حكومت با يك ديگر ستيز مىكنند و يك ديگر را مىكشند و به خدا سوگند من به چيزى كه آنان براى آن يك ديگر را مىكشند ، به اندازهء نعلين خود اهميت نمىدهم .\r\nاحمد بن محمد بن وليد ازرقى از سفيان بن عيينه ، از ابن ابى نجيح ، از مجاهد نقل مىكند كه مىگفته است * عبد الله بن عمر در حالى كه بيست ساله بود ، در فتح مكه حضور\r\n\r\n\r\n","description":"","footnote":"\r\n[ 1 
  ] . اين موضوع در كتابهاى شرح مشكلات احاديث به گونهء ديگر و با چند وجه آمده است ، ولى به هر حال يعنى بيعت نافرجام و كارى كه كودكان آن را بر عهده دارند . لطفاً به ابن اثير ، نهاية ، ج 4 ، ص 95 و زمخشرى ، الفائق ، ج 2 ، ص 370 ، مراجعه فرماييد - م .\r\n","page_name":" 154 ","page_number":162},
  {"content":"\r\n\r\n( 1 ) داشت . بر اسبى سركش سوار بود و نيزه‌اى سنگين همراه داشت و بردى كوتاه پوشيده بود و براى اسب خود علف درو مىكرد . پيامبر ( ص ) او را در آن حال ديد و براى او دعاى خير فرمود .\r\nهمين راوى از مسلم بن خالد ، از ابن ابى نجيح ، از مجاهد نقل مىكند * ابن عمر در حالى كه بيست ساله بود در فتح مكه حضور داشت .\r\nمحمد بن ربيعه كلابى از موسى معلم نقل مىكند كه مىگفته است * خودم ابن عمر را ديدم كه دعوتى را پذيرفت و در حالى كه روى تشكى كه بر آن ملافه گلفا مىكشيده بودند نشستند . چون غذا آورده و نهاده شد ، نخست بسم الله گفت و دست به طرف غذا برد . سپس دست خود را كنار كشيد و گفت : من روزه دارم و پذيرفتن اين دعوت هم لازم بود .\r\nفضل بن دكين از ابو جعفر رازى ، از يحيى بكّاء نقل مىكرد كه مىگفته است * خودم ابن عمر را ديدم كه در رداء و ازارى نماز مىگزارد و با دست خود چنين مىكرد و در اين هنگام ابو جعفر رازى دست خويش را زير بغل خود برد و سپس گفت : ديدم با انگشت خويش چنين مىكرد و ابو جعفر انگشتش را در بينى خويش كرد .\r\nعفان از حماد بن سلمه ، از على بن زيد ، از قزعة عقيلى نقل مىكند * ابن عمر در حالى كه محرم بود احساس سرما كرد و به من گفت : پارچه‌اى بر من بيفكن و من چادرى چهارگوش كه داراى نقش و نگار بود بر او افكندم و خوابيد . چون بيدار شد به نقش و نگار آن جامه نگريست نشانه‌هاى برجستهء آن ابريشمى بود ، گفت : اگر همين گلهاى ابريشمى نبود پوشيدن اين جامه هم مانعى نداشت .\r\nموسى بن اسماعيل از جويرية بن اسماء ، از نافع نقل مىكند كه مىگفته است * گاهى بر ابن عمر روپوشى مىديدم كه پانصد درم ارزش داشت .\r\nمطرف بن عبد الله از عبد الله بن عمر ، از نافع نقل مىكند * ابن عمر شخصاً جامه خز نمىپوشيد ، ولى آن را كه بر تن يكى از فرزندان خود مىديد ، او را از آن منع نمىكرد .\r\nعمرو بن هيثم مىگويد پيش مالك بن انس از قول نافع اين روايت را خواندم كه * ابن عمر جامهء رنگ شده با گل سرخ و زعفران مىپوشيد .\r\nعبيد الله بن موسى از اسامة بن زيد ، از نافع نقل مىكند كه مىگفته است * ابن عمر بدون بستن لنگ وارد هيچ آب و حمامى نمىشد .\r\nفضل بن دكين از زهير ، از ابو اسحاق نقل مىكند كه مىگفته است * بر پاى ابن عمر\r\n\r\n","description":"","footnote":"","page_name":" 155 ","page_number":163},
  {"content":"\r\n\r\n( 1 ) نعلينى ديده است كه هر كدام دو بند داشته است و همو مىگفته است او را ميان صفا و مروه در حال سعى ديدم كه دو جامهء سپيد بر تن داشت و چون به جاى مسيل مىرسيد آهسته مىدويد كه از رفتن معمولى تندتر بود و چون از آن مىگذشت به طور معمولى راه مىرفت و هر گاه به صفا يا مروه مىرسيد اندكى رو به قبله مىايستاد .\r\nفضل بن دكين و احمد بن عبد الله بن يونس هر دو از زهير ، از زيد بن جبير نقل مىكنند كه مىگفته است * پيش ابن عمر رفتم و ديدم دو خيمه و سرا پرده دارد و نعلينى به پا داشت كه داراى دو بند بود كه يكى ميان شست پا و انگشت چهارمش قرار مىگرفت . نعلينى بود كه موى نداشت و پنجهء آن كمى برجسته بود و ما به آنها نعلين حمصى [ منسوب به يكى از شهرهاى شام 
  ] مىگوييم .\r\nعفان بن مسلم و هشام پدر وليد طيالسى هر دو از شعبه ، از جبلة بن سحيم نقل مىكردند كه مىگفته است * ابن عمر را ديدم پيراهنى خريد و آن را پوشيد ، نپسنديد و خواست پس بدهد ، پيراهن از رنگ زرد ريش او رنگ رفته بود ، و به همان سبب پيراهن را نگه داشت و پس نداد .\r\nعمرو بن عاصم كلابى از همام بن يحيى ، از عبيد الله بن عمر ، از قول نافع يا سالم پسر ابن عمر نقل مىكند * در سفر معمولًا ابن عمر بالاى پيراهن ازار هم مىپوشيد .\r\nمعلى بن اسد از عبد الرحمان بن عريان نقل مىكند كه مىگفته است ، از ازرق بن قيس شنيدم كه مىگفت * كمتر اتفاق افتاد كه ابن عمر را ببينم و گشاده ازار نباشد و ازارش معمولا از نوع حله و برد بود .\r\nعفان بن مسلم از حفص بن غياث ، از اعمش ، از ثابت بن عبيد نقل مىكند كه مىگفته است * هرگز نديدم ابن عمر پيراهنش را دگمه بزند .\r\nقاسم بن مالك مزنى كوفى از جميل بن زيد طايى نقل مىكند كه مىگفته است * ازار ابن عمر را ديدم كه بالاتر از قوزك پا و پايين‌تر از عضلهء ساق پايش بود و بر تن او دو جامه زرد هم ديدم و نيز ريش او را ديدم كه زرد كرده بود .\r\nوكيع بن جراح از موسى معلم ، از ابو المتوكل تاجى نقل مىكند كه مىگفته است * گويى هم اكنون مىبينم كه ابن عمر در حالى كه دو جامه بر تن داشت راه مىرفت و عضلهء ساق پايش زير ازارش بود و بالاى ازار پيراهن پوشيده بود .\r\nخالد بن مخلد از يحيى بن عمير نقل مىكند كه مىگفته است * سالم پسر عبد الله بن\r\n\r\n","description":"","footnote":"","page_name":" 156 ","page_number":164},
  {"content":"\r\n\r\n( 1 ) عمر را ديدم كنار پدرم ايستاد و پيراهنى بر تن داشت كه بالاتر از ساق پايش بود . پدرم كنار پيراهنش را به دست گرفت و به چهرهء سالم نگريست و گفت : گويى اين پيراهن همچون پيراهن عبد الله بن عمر است .\r\nفضل بن دكين از صدقة بن سليمان عجلى نقل مىكند * پدرم مىگفته است : ابن عمر را ديدم مردى ديدنى و شايسته بود و ريش خود را با خضاب زرد رنگ مىكرد و پيراهنى دستوانى [ 1 
  ] بر تن داشت كه بلندى آن تا نيمهء ساق پايش بود .\r\nوكيع بن جراح از موسى بن دهقان نقل مىكرد كه مىگفته است * ابن عمر را ديدم از ارش تا نيمهء ساقش بود .\r\nهمين راوى از عمرى ، از نافع نقل مىكند * ابن عمر عمامه مىبست و دنباله‌اش را ميان شانه‌اش مىآويخت .\r\nهمين راوى از قول همين راويان نقل مىكند * چون ابن عمر به سجده مىرفت دستهايش را از جبه‌اش بيرون مىآورد .\r\nهمين راوى از نضر پدر ابو لؤلؤة نقل مىكرد كه مىگفته است * بر سر ابن عمر عمامه سياه ديدم .\r\nيزيد بن هارون از شعبه ، از حيان بارقى نقل مىكند كه مىگفته است * گاهى ابن عمر را مىديدم فقط در ازارى كه به خود بسته است نماز مىگزارد و فتوى مىدهد و چيز ديگرى بر تن ندارد .\r\nهمين راوى از شريك ، از عمران نخلى نقل مىكند كه مىگفته است * ابن عمر را ديدم در حالى كه فقط ازار بر تن دارد نماز مىگزارد .\r\nعبد الله بن نمير از عثمان بن ابراهيم حاطبى نقل مىكند كه مىگفته است * ابن عمر را ديدم كه سبيل خود را كوتاه كرده بود و عمامه مىبست و آن را از پشت سرش مىآويخت .\r\nمحمد بن عبد الله انصارى مىگويد * از عبد الله بن ابى عثمان قرشى پرسيدم آيا ابن عمر را ديده‌اى كه ازارش تا نيمهء ساقش باشد ؟ گفت : اين را نمىدانم . ولى خودم او را ديدم كه دامن پيراهنش را كاملًا جمع كرده بود .\r\nعفان بن مسلم از ابو عوانه ، از عبد الله بن حنش نقل مىكند كه مىگفته است * بر تن\r\n\r\n\r\n","description":"","footnote":"\r\n[ 1 
  ] . نسبت به دستوا از شهرهاى نزديك اهواز ، به منتهى الارب ، ذيل كلمهء دست مراجعه فرماييد - م .\r\n","page_name":" 157 ","page_number":165},
  {"content":"\r\n\r\n( 1 ) عبد الله بن عمر دو برد معافرى [ 1 
  ] ديدم و ازارش تا نيمهء ساق پايش بود .\r\nمسلم بن ابراهيم از حمران بن عبد العزيز قيسى ، از ابو ريحانه نقل مىكند كه مىگفته است * ابن عمر را در مدينه ديدم كه ازارش آويخته بود و به بازارهاى مدينه مىآمد و مىگفت : اين كالا چگونه به فروش مىرود و آن يكى چگونه ؟\r\nخلاد بن يحيى كوفى از سفيان ، از كليب بن وائل نقل مىكند كه مىگفته است * ابن عمر را ديدم دنبالهء عمامه‌اش را از پشت سرش مىآويخت .\r\nسليمان بن عبد الرحمان دمشقى از وليد بن مسلم ، از زهير بن محمد ، از زيد بن اسلم نقل مىكند كه مىگفته است * ابن عمر را ديدم در حالى كه به جاى ازار حله‌اى بسته بود و نماز مىگزارد و مىگفت : پيامبر ( ص ) را ديدم كه اين چنين نماز مىگزارد .\r\nمحمد بن عمر واقدى از عثيم بن نسطاس نقل مىكند كه مىگفته است * ابن عمر هيچ گاه بند و دگمه‌هاى پيراهنش را نمىبست .\r\nهشام پدر وليد طيالسى از ابو عوانة ، از ابو بشر ، از نافع نقل مىكند * ابن عمر مهر و خاتمى داشت كه آن را پيش پسرش ابو عبيد نهاده بود و هر گاه مىخواست مهر كند آن را مىگرفت و مهر مىكرد .\r\nيحيى بن خليف بن عقبه بصرى از ابن عون نقل مىكند * پيش نافع سخن از مهر و خاتم ابن عمر رفت ، گفت : معمولًا انگشتر و خاتم خود را به دست نمىكرد و پيش صفيه بود و هر گاه مىخواست مهر كند مرا مىفرستاد آن را برايش مىآوردم .\r\nاسماعيل بن ابراهيم اسدى از خالد حذّاء ، از ابن سيرين نقل مىكند كه مىگفته است * نقش نگين مهر ابن عمر « عبد الله بن عمر » بود . عبد الله بن ادريس از حصين ، از مجاهد هم همين گونه نقل كرده است و معلى بن اسد از عبد العزيز بن مختار ، از خالد ، از ابن سيرين نيز همين گونه آورده است .\r\nعمرو بن عاصم كلابى از همام ، از ابان ، از انس نقل مىكرده است * عمر بن خطاب از اينكه روى نگين مهرها جملات عربى كنده شود نهى كرده بود . ابان مىگويد : اين موضوع را به ابن سيرين گفتم . گفت : نقش نگين عبد الله بن عمر « للّه » بود .\r\nعبد الحميد بن عبد الرحمان حمّانى از جعفر بن برقان ، از ميمون بن مهران ، از ابن عمر\r\n\r\n\r\n","description":"","footnote":"\r\n[ 1 
  ] . معافر ، نام يكى از قبيله‌ها و محلات يمن است و اين بردها و پارچه‌ها منسوب به آن است ، به معجم البلدان ، ج 8 ، ص 92 ، مراجعه شود - م .\r\n","page_name":" 158 ","page_number":166},
  {"content":"\r\n\r\n( 1 ) نقل مىكند كه مىگفته است * موى سبيل خود را مىتراشد و ازارش تا نيمهء ساق پايش بوده است .\r\nهمين راوى از عثمان بن ابراهيم حاطبى هم نقل مىكند كه مىگفته است * ابن عمر را ديدم كه ازارش تا نيمهء ساق پايش بود و موى سبيل و شارب خود را كاملًا كوتاه مىكرد .\r\nمحمد بن كناسه اسدى از عثمان بن ابراهيم بن محمد بن حاطب نقل مىكند كه مىگفته است * كودك بودم ، ابن عمر مرا در دامن خود نشاند و ديدم موى شارب خود را كوتاه كرده بود . محمد بن كناسه مىگويد : مادر عثمان بن ابراهيم دختر قدامة بن مظعون [ 1 
  ] بود .\r\nيعلى و محمد پسران عبيد طنافسى هم از همين عثمان نقل مىكنند كه مىگفته است * ابن عمر را ديدم كه چنان موى سبيل خود را مىتراشيد كه گويى موها را از بن كنده‌اند .\r\nيعلى از حاطبى نقل مىكند كه مىگفته است * هر گاه ابن عمر را ديدم گشاده ازار بود .\r\nيزيد بن هارون از عاصم بن محمد ، از پدرش نقل مىكند كه مىگفته است * ابن عمر را ديدم چنان موى سبيل خويش را كوتاه كرده بود كه سپيدى پوستش ديده مىشد .\r\nمحمد بن اسماعيل بن ابى فديك از ضحاك بن عثمان نقل مىكند * از يحيى بن سعيد پرسيدم آيا كسى از اهل علم را مىشناسى كه موى سبيل و شاربش را كوتاه كند ؟ گفت : نه فقط عبد الله بن عمر و عبد الله بن عامر بن ربيعة را ديدم كه چنين مىكردند .\r\nفضل بن دكين از عاصم بن محمد بن زيد عمرى ، از پدرش نقل مىكند كه مىگفته است * ابن عمر چنان موى سبيل خود را كوتاه مىكرد كه سپيدى پوست ديده مىشد .\r\nهشام پدر وليد طيالسى از عبد الرحمان بن عبد الله بن دينار ، از پدرش نقل مىكرد * ابن عمر چنان موى شارب خود را مىكشيد كه كنده مىشد و آن را رها مىكرد و دور مىانداخت .\r\nمحمد بن عبد الله انصارى مىگويد * از عبد الله بن ابى عثمان قرشى پرسيدم آيا ديدى كه ابن عمر موى شارب خويش را كوتاه كند ؟ گفت : آرى . گفتم : خودت ديدى ؟ گفت : آرى .\r\nخالد بن مخلد بجلى از سليمان بن بلال ، از عبد الله بن دينار هم نقل مىكند كه مىگفته است * خود ديدم كه ابن عمر موى شارب خويش را كاملًا كوتاه مىكرد .\r\nعبد الله بن جعفر رقى از ابو المليح نقل مىكند * ميمون بن مهران موى شارب خويش\r\n\r\n\r\n","description":"","footnote":"\r\n[ 1 
  ] . قدامة برادر عثمان بن مظعون و دايى حفصه و عبد الله بن عمر است و شوهر صفيه دختر خطاب خواهر عمه است ، به ابن اثير ، اسد الغابه ، ج 4 ، ص 199 ، مراجعه فرماييد - م .\r\n","page_name":" 159 ","page_number":167},
  {"content":"\r\n\r\n( 1 ) را كوتاه مىكرد و مىگفت : ابن عمر اين چنين مىكرده است .\r\nاسماعيل بن عبد الله بن زراره جرمى رقى از خالد بن حارث ، از ابن عون ، از نافع ، از ابن عمر نقل مىكند * آنچه از دو سوى سبيل را كه بلند مىشد كوتاه مىكرد .\r\nكثير بن هشام از جعفر بن برقان ، از حبيب بن ريان نقل مىكرد كه مىگفته است * خود ديدم ابن عمر چنان موهاى سبيل و شارب خود را كوتاه مىكرد كه گويى آن را مىتراشيد و معمولًا ازارش تا نيمهء ساقهاى پايش بود . مىگويد : چون اين موضوع را براى ميمون بن مهران گفتم ، گفت : حبيب بن ريان راست گفته است ابن عمر اين چنين بود .\r\nاز هر بن سعد سمّان از ابن عون ، از نافع نقل مىكند كه مىگفته است * ابن عمر هر دو سوى موى سبيل خود را كوتاه مىكرد و نافع با دست خود به گوشه‌هاى سبيل خويش اشاره مىكرد .\r\nقبيصة بن عقبة از سفيان ، از محمد بن عجلان ، از عثمان بن عبيد الله بن ابى رافع هم نقل مىكند كه مىگفته است * ابن عمر موهاى سبيل خود را چنان كوتاه مىكرد كه انگار از ته تراشيده بود .\r\nمحمد بن عمر واقدى از عيسى بن جعفر و حفص از نافع نقل مىكنند * ابن عمر معمولا موى ريش خود را كوتاه نمىكرد مگر در حج يا عمره .\r\nعبيد الله بن موسى از ابن ابى ليلى ، از نافع نقل مىكند كه مىگفته است * ابن عمر به اندازهء يك قبضه ريش خود را باقى مىگذاشت و آنچه را بيش از يك قبضه بود ، كوتاه مىكرد .\r\nمحمد بن عمر واقدى هم از عبد الله بن عمر ، از نافع نقل مىكرد * ابن عمر آنچه از موى ريش خود را كه بيشتر از يك قبضه بود ، كوتاه مىكرد و نافع براى نشان دادن اين موضوع دست بر چانه خود مىنهاد .\r\nمحمد بن عمر از ثورى ، از عبد الكريم جزرى نقل مىكند كه سلمانى ابن عمر به او گفته است * آنچه را بلندتر از يك قبضه بوده است از ريش ابن عمر كوتاه مىكرده است .\r\nانس بن عياض ليثى از حارث بن عبد الرحمان بن ابى ذباب دوسى نقل مىكند كه مىگفته است * ابن عمر را ديدم كه ريش خود را زرد مىكرد .\r\nهمين راوى از نوفل بن مسعود هم نقل مىكند كه مىگفته است * ابن عمر را ديدم ريش خود را با مواد معطر زرد رنگ مىكرد و نعلينش داراى دو بند بود .\r\n\r\n","description":"","footnote":"","page_name":" 160 ","page_number":168},
  {"content":"\r\n\r\n( 1 ) عبد الله بن نمير از عبيد الله بن عمر ، از نافع هم نقل مىكند * ابن عمر ريش خود را زرد رنگ مىكرد .\r\nهمين راوى از عبد الله عمرى ، از نافع ، از ابن عمر نقل مىكند * به موهاى خود مادهء معطر چرب و سياه مىزده و رنگ سپيد آن را تغيير مىداده است .\r\nابو بكر بن عبد الله بن ابى اويس از سليمان بن بلال ، از زيد بن اسلم نقل مىكند * عبد الله بن عمر ريش خود را با مواد زرد رنگ مىكرد و چنان بود كه زردى ريش او جامه‌اش را هم زرد مىكرد . به او گفته شد چرا موهاى خود را چنين زرد مىكنى ؟ گفت :\r\nخودم رسول خدا را ديدم كه موهاى خود را با رنگ زرد رنگ مىفرمود .\r\nعبيد الله بن موسى از اسرائيل ، از عبد العزيز بن حكيم نقل مىكند كه مىگفته است * ابن عمر را ديدم موهايش را زرد مىكرد .\r\nفضل بن دكين از شريك ، از محمد بن قيس نقل مىكند كه مىگفته است * ابن عمر را ديدم در حالى كه ريش خود را زرد كرده بود و بندها و تكمه‌هاى پيراهنش گشوده بود و يك پايش را روى پاى ديگر برگردانده بود و عمامه‌اش از جلو و عقب آويخته بود ولى نفهميدم كدام دنباله از ديگرى بلندتر بود .\r\nفضل بن دكين از سفيان بن عيينة نقل مىكرد كه مىگفته است از سليمان احول شنيدم مىگفت * ابن عمر چنان ريش خود را زرد مىكرد كه گريبان پيراهنش زرد مىشد .\r\nعبد الله بن نمير از عبيد الله بن عمر ، از سعيد مقمرى ، از ابن جريج يعنى عبيد بن جريج نقل مىكند كه مىگفته است * به ابن عمر گفتم : چرا ريش خود را با رنگ زرد خضاب مىكنى ؟ گفت : خودم پيامبر ( ص ) را ديدم كه با رنگ زرد موهاى ريش خود را خضاب مىفرمود . گفتم : چرا اين نعلينهاى سبتية [ 1 
  ] را مىپوشى ؟ گفت : خود ديدم كه رسول خدا از همين نوع برپا مىكرد و خوش مىداشت و در حالى كه بر پايش بود وضو مىگرفت .\r\nعبد الله بن مسلمة بن قعنب حارثى از عبد الله بن زيد بن اسلم ، از پدرش نقل مىكند * ابن عمر موهاى ريش خود را با زعفران رنگ مىكرد . از او پرسيدند : چرا چنين مىكنى .\r\nگفت : پيامبر ( ص ) چنين مىفرمود يا آنكه چنين گفت كه خود احساس كردم پيامبر ( ص ) رنگ كردن موى ريش خود را با زعفران دوست مىداشت .\r\n\r\n\r\n","description":"","footnote":"\r\n[ 1 
  ] . سبتيه ، نسبت به سبت به معنى چرم دباغى شده از پوست گاو است و توانگران مىپوشيده‌اند و به همين جهت به ابن عمر اعتراض شده است . به النهايه ، ج 2 ، ص 330 مراجعه فرماييد - م .\r\n","page_name":" 161 ","page_number":169},
  {"content":"\r\n\r\n( 1 ) همين راوى از عبد العزيز بن محمد در آوردى ، از زيد بن اسلم نقل مىكند كه مىگفته است * ابن عمر ريش خود را با رنگ زرد چنان رنگ مىكرد كه گريبان پيراهنش هم زرد مىشد . به او گفتند چرا چنين مىكنى ؟ گفت : خودم رسول خدا را ديدم كه موى ريش خود را زرد مىكردند و اين رنگ را دوست مىداشتند . ابن عمر گاهى تمام جامه‌هاى خود حتى عمامه‌اش را هم با همان رنگ زرد ، رنگ مىكرد .\r\nمحمد بن عمر واقدى از عثيم بن نسطاس نقل مىكند كه مىگفته است * ابن عمر را ديدم كه ريش خود را زرد مىكرد و بندها و تكمه‌هاى پيراهنش را نمىبست و يك بار از كنار ما گذشت ، فراموش كرد سلام كند ، برگشت و گفت : فراموش كردم ، سلام بر شما باد .\r\nهشام پدر وليد طيالسى از عبد الرحمان بن عبد الله بن دينار ، از پدرش نقل مىكند * ابن عمر با ماده رنگى و رس موى ريش خود را زرد مىكرد آن چنان كه گريبان جامه‌اش كاملًا رنگى و زرد مىشد .\r\nعبد الله بن مسلمة بن قعنب از عبد العزيز بن محمد ، از محمد بن زيد نقل مىكند كه مىگفته است * ابن عمر را ديدم با مواد معطر و زعفران موى خويش را زرد مىكرد .\r\nمحمد بن عبد الله انصارى و عبد الوهاب بن عطاء هر دو از ابن جريج ، از عطاء نقل مىكردند كه مىگفته است * ابن عمر را ديدم كه موى ريش خود را زرد مىكرد .\r\nعمرو بن هيثم پدر قطن از ابن ابى ذئب ، از عثمان بن عبيد الله نقل مىكند كه مىگفته است * وقتى كه به مكتب خانه مىرفتم ، ابن عمر را مىديدم كه ريش خود را زرد كرده است .\r\nخالد بن مخلد بجلى از عبد الله بن عمر ، از نافع نقل مىكند كه مىگفته است * ابن عمر ريش خود را با زعفران ورس آميخته با مشگ و عنبر زرد مىكرد .\r\nكثير بن هشام از جعفر بن برقان ، از موسى بن ابى مريم نقل مىكند * ابن عمر موى ريش خود را با رنگ زرد چنان خضاب مىبست كه زردى بر جامه‌اش اثر مىگذاشت .\r\nعبد الوهاب بن عطاء از عبد الله عمرى ، از سعيد بن ابى سعيد ، از ابن جريج نقل مىكرد كه به ابن عمر گفته است * مىبينم ريشت را زرد مىكنى و حال آنكه مردم با رنگهاى ديگر خضاب مىبندند ؟ گفت : پيامبر را ديدم كه موهاى ريش خود را زرد مىكرد .\r\nقاسم بن مالك مزنى از جميل بن زيد طايى نقل مىكند كه مىگفته است * خودم ابن عمر را ديدم كه ريش خود را زرد مىكرد\r\n\r\n","description":"","footnote":"","page_name":" 162 ","page_number":170},
  {"content":"\r\n\r\n( 1 ) محمد بن عبد الله انصارى مىگويد * از عبد الله بن ابى عثمان قرشى پرسيدم آيا خودت ابن عمر را در حالى كه ريش خود را با رنگ زرد خضاب كند ديدى ؟ گفت : در آن حال او را نديدم ، ولى ريش او را زرد رنگ ديدم و زرد پر رنگ نبود و اندكى به زردى مىزد . [ 1 
  ]\r\nمحمد بن عبد الله اسدى از سفيان ، از محمد بن عجلان ، از نافع نقل مىكرد * ابن عمر هر گاه قصد حج يا عمره داشت مدتى موى ريش خود را كوتاه نمىكرد .\r\nعبد الوهاب بن عطاء عجلى از ابن جريج ، از نافع نقل مىكرد * ابن عمر يك يا دو بار در سفرهاى حج خويش سر خود را نتراشيد . موهاى اطراف و پشت سرش را كوتاه كرد و موهاى جلو سرش ريخته بود . ابن جريج مىگويد : به نافع گفتم آيا موهاى ريش خود را هم كوتاه كرد ؟ گفت : اندكى از اطراف آن .\r\nهمين راوى از عمرى ، از نافع نقل مىكند * ابن عمر يك سال نتوانست حج گزارد ، در مدينه قربانى كرد و سر خود را تراشيد .\r\nعبد الله بن نمير و ابو اسامة هر دو از هشام بن عروة نقل مىكنند كه مىگفته است * ابن عمر را در حالى كه زلف داشت ديدم . عبد الله بن نمير در حديث خود گفته است : زلف ابن عمر چندان بلند بود كه به شانه‌هايش مىرسيد . هشام بن عروه مىگفته است : مرا در مروه پيش ابن عمر بردند او مرا بوسيد و همان روز ديدم كه موهاى خود را كوتاه كرد .\r\nعمرو بن عاصم از همّام ، از قتادة ، از على بن عبد الله بارقى نقل مىكند كه مىگفته است * هنگامى كه ابن عمر بر كعبه طواف مىكرد ، بى مو بودن جلو سرش را ديدم .\r\nيزيد بن هارون از عوّام بن حوشب ، از حبيب بن ابى ثابت نقل مىكند كه ابن عمر مىگفته است * چون پس از جنگ صفين هنگام صدور رأى حكميت در محل دومة الجندل فرا رسيد ، معاويه از آن بيم داشت كه على و معاويه هر دو را از حكومت كنار نهند . معاويه بر شترى بختى كه بسيار بزرگ بود سوار شد و آمد و گفت : چه كسى در خلافت طمع بسته و به سوى آن گردن دراز مىكند ؟ ابن عمر مىگويد : تا آن روز نسبت به دنيا طمعى نبسته بودم ، ولى آن روز نخست تصميم گرفتم بگويم كسى بر آن طمع بسته است كه تو و پدرت را چندان ضربه زده است تا مسلمان شده‌ايد ، سپس نعمتهاى بهشت را به\r\n\r\n\r\n","description":"","footnote":"\r\n[ 1 
  ] . آيا نقل اين همه روايت در اين مورد ضرورتى داشته است ؟ !\r\n","page_name":" 163 ","page_number":171},
  {"content":"\r\n\r\n( 1 ) ياد آوردم و متذكر ميوه‌هاى بهشتى شدم و از حكومت روى برگرداندم .\r\nمحمد بن عبد الله اسدى از مسعر بن كدام ، از ابى حصين نقل مىكند * معاويه گفت :\r\nچه كسى از ما سزاوارتر و شايسته‌تر براى حكومت است . گويد ، عبد الله بن عمر مىگفت :\r\nمىخواستم بگويم كسى به آن سزاوارتر است كه تو را و پدرت را براى مسلمان شدن ضربه زده است ، ولى آنچه را كه در بهشت است فرا ياد آوردم و ترسيدم موجب تباهى گردد .\r\nعارم بن فضل از حماد بن زيد ، از معمر ، از زهرى نقل مىكند * چون كار حكومت معاويه استقرار يافت ، معاويه گفت : چه كسى براى اين كار شايسته‌تر از من است . گويد ، ابن عمر مىگفت : نخست آماده شدم تا برخيزم و بگويم سزاوارتر به حكومت كسى است كه بر تو و پدرت در حالى كه كافر بوديد ضربت مىزد ، و سپس ترسيدم نسبت به من گمانى ديگر غير از آنچه هستم ببرد .\r\nهمين راوى از حماد بن زيد ، از ايوب ، از نافع نقل مىكند * معاويه صد هزار درم براى ابن عمر فرستاد ، ولى چون خواست براى پسرش يزيد بيعت بگيرد ، ابن عمر گفت : خيال مىكنم به همين منظور آن پول را فرستاده است كه در اين صورت به راستى دين من در نظر من ارزان خواهد بود .\r\nفضل بن دكين و محمد بن عبد الله اسدى هر دو از سفيان ، از محمد بن منكدر نقل مىكنند * چون با يزيد بن معاويه بيعت شد و اين خبر به ابن عمر رسيد ، گفت : اگر خير است به آن خشنود شديم و اگر شر است صبر و شكيبايى مىكنيم .\r\nمحمد بن عبد الله انصارى از صخر بن جويريه ، از نافع نقل مىكند كه مىگفته است * چون مردم مدينه بر يزيد بن معاويه شوريدند و او را از خلافت خلع كردند ، عبد الله بن عمر پسران خود را جمع كرد و گفت : ما با اين مرد بر بيعت خدا و رسول خدا بيعت كرده‌ايم ، و من از پيامبر ( ص ) شنيده‌ام كه مىفرمود : روز قيامت براى كسى كه مكر و خدعه كند ، رايتى نصب مىشود و ندا داده مىشود كه اين نشان مكر و خدعه فلان است و از بزرگترين مكرها كه فقط از شرك به خدا كمتر است اين است كه كسى با كسى در قبال بيعت با خدا و رسول خدا بيعت كند و سپس بيعت شكنى كند . بنابر اين هيچ كس از شما يزيد را از خلافت خلع نكند و هيچ يك از شما در اين كار شتاب نكند كه در آن صورت ميان من و او\r\n\r\n","description":"","footnote":"","page_name":" 164 ","page_number":172},
  {"content":"\r\n\r\n( 1 ) جدايى خواهد بود [ 1 
  ] اسماعيل بن ابراهيم اسدى از ايوب ، از نافع نقل مىكند * چون معاويه به مدينه آمد بر منبر رسول خدا سوگند خورد كه ابن عمر را خواهد كشت ، و چون معاويه به مكه آمد گروهى از مردم از او ديدن كردند . عبد الله بن صفوان هم به ديدن او آمد و گفت : آمده‌اى كه عبد الله بن عمر را بكشى . معاويه سه بار گفت : چه كسى اين موضوع را گفته است .\r\nهمين راوى از ابن عون ، از نافع نقل مىكند * چون معاويه به مدينه آمد بر منبر پيامبر ( ص ) سوگند خورد كه ابن عمر را خواهد كشت . نافع مىگويد : خويشاوندان شروع به آمدن پيش ما كردند . عبد الله بن صفوان هم آمد و همراه ابن عمر داخل حجره‌اى شد . من بر در خانه ايستاده بودم . ابن صفوان به ابن عمر مىگفت : آيا معاويه را به حال خود باقى مىگذارى تا تو را بكشد ؟ به خدا سوگند اگر هيچ كس جز خودم و خانواده‌ام با من همراهى نكنند در راه حفظ تو با معاويه جنگ خواهم كرد . ابن عمر به او گفت : آيا در حرم خداوند صبر و شكيبايى نكنم . نافع مىگويد : در آن شب دو بار صداى مناجات آهسته ابن عمر را شنيدم و چون معاويه به مكه رسيد مردم به ديدنش رفتند . عبد الله بن صفوان هم به ديدارش رفت و گفت : چه خبر است . براى چه اين جا آمده‌اى ، براى كشتن عبد الله بن عمر آمده‌اى ؟\r\nمعاويه گفت : به خدا سوگند او را نخواهم كشت .\r\nمحمد بن عبد الله اسدى از سفيان ، از عبد الله بن دينار نقل مىكند * چون مردم گرد عبد الملك بن مروان جمع شدند و بر حكومت او راضى شدند ، عبد الله بن عمر براى او چنين نوشت : اما بعد من با بندهء خدا عبد الملك كه امير المؤمنين است ، به سخن شنوى و فرمانبردارى بيعت كردم . بر طبق سنت خدا و رسول خدا و به اندازه‌اى كه ياراى آن را دارم و فرزندان من هم به اين موضوع اقرار دارند .\r\nمعاذ بن معاذ عنبرى از ابن عون نقل مىكند كه مىگفته است * شنيدم مردى براى محمد مىگفت كه وصيت عمر بن خطاب پيش ام المؤمنين حفصه بود و چون حفصه درگذشت ، عبد الله بن عمر وصى پدر شد و چون مرگ ابن عمر فرا رسيد آن را به پسرش عبد الله واگذار كرد و پسر ديگر خود سالم را در آن دخالت نداد و مردم او را در اين مورد سرزنش مىكردند . گويد ، عبد الله پسر عبد الله بن عمر و عبد الله پسر عمرو بن عثمان پيش\r\n\r\n\r\n","description":"","footnote":"\r\n[ 1 
  ] . بديهى است كه چنين مردى از سوى دولتمردان اموى به شدت حمايت مىشده است - م .\r\n","page_name":" 165 ","page_number":173},
  {"content":"\r\n\r\n( 1 ) حجاج بن يوسف ثقفى رفتند . حجاج گفت : تصميم داشتم گردن عبد الله بن عمر را بزنم .\r\nعبد الله پسر ابن عمر گفت : همانا به خدا سوگند اگر اين كار را كرده بودى خداوند تو را واژگونه در آتش جهنم مىآويخت و سرت ميان آتش قرار مىگرفت . حجاج مدتى سر خود را پايين انداخت . راوى اين روايت مىگويد من با خود گفتم هم اكنون دستور كشتن عبد الله را صادر خواهد كرد ، ولى حجاج سر برداشت و گفت : كدام خاندان قريش از همه گرامىتر است و سخن را تغيير داد .\r\nمسلم بن ابراهيم از اسود بن شيبان ، از خالد بن سمير نقل مىكند كه مىگفته است * حجاج فاسق بر منبر خليفه مىخواند ضمن سخن گفت : ابن زبير كتاب خدا را تحريف كرد . ابن عمر سه بار گفت : دروغ مىگويى او ياراى چنين كارى نداشت ، تو هم اگر با او بودى نمىتوانستى چنين كارى كنى . حجاج به ابن عمر گفت : ساكت باش كه تو پيرى خرف شده‌اى و عقلت از ميان رفته است و ممكن است به زودى چنين پيرى را بگيرند و گردنش را بزنند و لاشه‌اش را در حالى بيضه‌هايش ورم كرده باشد كودكان اطراف بقيع به اين سو و آن سو كشند .\r\nاسماعيل بن ابراهيم اسدى از ايوب ، از نافع نقل مىكند كه * ابن عمر وصيتى نكرده است .\r\nاز هر بن سعد سمان از ابن عون ، از نافع نقل مىكند * چون بيمارى ابن عمر سنگين شد گفتند : وصيت كن ، گفت : چه وصيتى كنم ، در زمان زندگى خويش كارهايى انجام داده‌ام كه خدا به آن داناتر است ، اكنون هم در مورد باقى ماندهء خودم كسى را سزاوارتر از همين بازماندگان خويش نمىدانم و هيچ كس را با آنان شريك نمىسازم .\r\nعارم بن فضل از حماد بن زيد ، از ايوب ، از نافع نقل مىكند * ابن عمر بيمار شد به او گفتند : وصيت كن ، گفت : خدا داناتر است كه نسبت به اموال خودم چه كرده‌ام ، اما در مورد زمين و مزارع خود دوست نمىدارم كه كسى را با فرزندان خود در آن شريك كنم .\r\nابو بكر بن عبد الله بن ابى اويس از سليمان بن بلال ، از عبد الرحمان بن عبد الله بن ابى عتيق ، از نافع نقل مىكند * ابن عمر همواره مىگفت : پروردگارا مرگ مرا در مكه قرار مده .\r\nيزيد بن هارون و فضل بن دكين هر دو از فضيل بن مرزوق ، از عطيه عوفى نقل مىكنند كه مىگفته است * از يكى از بردگان آزاد كردهء ابن عمر دربارهء سبب مرگ ابن عمر پرسيدم . گفت : مردى از شاميان پيكان نيزه‌اش را به پاى او زد ، حجاج به عيادتش آمد و گفت : اگر بدانم چه كسى سر نيزه‌اش به پاى تو خورده است ، گردنش را مىزنم . عبد الله بن\r\n\r\n","description":"","footnote":"","page_name":" 166 ","page_number":174},
  {"content":"\r\n\r\n( 1 ) عمر گفت : اين تو بودى كه به من سر نيزه زدى . حجاج گفت : چگونه ؟ گفت : همان روزى كه اسلحه وارد حرم خدا كردى .\r\nيزيد بن هارون از عوام بن حوشب ، از عياش عامرى ، از سعيد بن جبير نقل مىكند * چون ابن عمر در مكه پايش زخمى شد و به زمين افتاد ، بيم آن داشت كه شدت درد او را از انجام دادن بقيهء اعمال باز دارد . به ابن ام الدهماء گفت : به من كمك كن تا بقيهء مناسك خويش را انجام دهم ، و چون دردمندى او سخت شد ، و خبر به حجاج رسيد ، براى ديدار و عيادت آمد و مىگفت : اگر بدانم نيزهء چه كسى به تو خورده است ، چنين و چنان مىكنم و چون چند بار اين سخن را تكرار كرد ، عبد الله بن عمر گفت : تو بودى كه موجب اين كار شدى ، در روزى كه نبايد اسلحه حمل كرد اسلحه حمل كردى . چون حجاج بيرون رفت ، ابن عمر گفت : بر هيچ چيز دنيا كه از دست مىدهم جز سه چيز متأسف نيستم ، تشنگى روزهء روزهاى بسيار گرم و سختى عبادت شبانه و اينكه با اين گروه سركش كه بر ما وارد شده‌اند پيكار نكردم .\r\nوهب بن جرير بن حازم از قول پدرش نقل مىكند كه مىگفته است از ابو بكر بن عبد الله بن عوذ الله كه پير مردى از بنى مخزوم بود شنيدم كه * چون پاى ابن عمر زخمى شد ، حجاج به عيادتش آمد و سلام داد و ابن عمر در بستر بود ، پاسخ سلامش را داد . حجاج گفت : اى ابو عبد الرحمان آيا مىدانى چه كسى پاى تو را مجروح كرد ؟ گفت : نه . گفت : به خدا سوگند اگر بدانم چه كسى چنين كرده است ، او را مىكشم . ابن عمر سر خويش را به زير افكند و سكوت كرد و نه سخنى گفت و و نه به حجاج نگريست . حجاج كه چنين ديد با حال خشم برخاست و شتابان بيرون رفت و چون به صحن خانه رسيد به كسانى كه پشت پسرش بودند نگريست و گفت : اين مرد چنين مىپندارد كه ما بايد به همان عهد نخستين پايدار باشيم .\r\nفضل بن دكين از اسحاق بن سعيد ، از پدرش نقل مىكند كه مىگفته است * من پيش ابن عمر بودم كه پايش زخمى شده بود و حجاج به عيادتش آمد و گفت : حال شما چگونه است ، همانا اگر بدانيم چه كسى تو را زخمى كرده است او را عقوبت مىكنيم . آيا تو خود مىدانى چه كسى چنين كرده است ؟ گفت : آن كسى مرا زخمى كرد كه فرمان داد داخل حرم سلاح بياورند و حال آنكه حمل اسلحه در حرم جايز و حلال نيست .\r\nفضل بن دكين از اشرس بن عبيد نقل مىكند كه مىگفته است * از سالم پسر عبد الله بن عمر پرسيدم كه زخم پدرش چگونه بوده است . گفت : من به پدرم گفتم : اين خونى كه بر\r\n\r\n","description":"","footnote":"","page_name":" 167 ","page_number":175},
  {"content":"\r\n\r\n( 1 ) پهلوى ناقه روان است چيست ؟ گفت : من نفهميده‌ام شتر را بخوابان . من شتر را خواباندم و او پايش را از ركاب بيرون آورد و پايش به سبب لزج بودن خون به ركاب چسبيده بود و گفت :\r\nنفهميدم چه شده است .\r\nسليمان بن حرب از هاد بن زيد ، از ايوب نقل مىكند كه مىگفته است * به نافع گفتم :\r\nآغاز بيمارى ابن عمر كه منجر به مرگش شد چه بود ؟ گفت : زبانهء محمل ميان دو انگشت پايش رفت و اين در ازدحام مردم به هنگام رمى جمرات بود و بيمار شد . حجاج براى عيادتش آمد . همين كه وارد خانه شد و ابن عمر او را ديد ، چشم برهم نهاد . حجاج شروع به سخن گفتن كرد و ابن عمر پاسخ نداد ، حجاج پرسيد چه كسى چنين كرد . به چه كسى گمان مىبرى و ابن عمر همچنان پاسخ نداد . حجاج بيرون آمد و گفت : مثل اينكه اين شخص معتقد است كه من بر همان حال نخست ام يا مرا در اين كار دست بوده است .\r\nفضل بن دكين از عبد العزيز بن سياه ، از حبيب بن ابى ثابت نقل مىكند كه مىگفته است * به من خبر رسيده كه ابن عمر در بيمارى مرگ خود مىگفته است : بر هيچ چيز دنيا اندوه نمىخورم جز اينكه با گروه سركش جنگ نكردم .\r\nسليمان بن حرب از شعبه ، از عبد العزيز بن ابى رواد ، از نافع نقل مىكند * ابن عمر وصيت كرد مردى او را غسل دهد و آن مرد نخست مشگ بر بدن او ماليد .\r\nمحمد بن عمر واقدى از خالد بن ابى بكر ، از سالم نقل مىكند * ابن عمر در مكه درگذشت و او را در فخّ [ 1 
  ] دفن كردند و اين در سال هفتاد و چهارم هجرى بود و ابن عمر به هنگام مرگ هشتاد و چهار ساله بود .\r\nفضل بن دكين نقل مىكرد * عبد الله بن عمر در سال هفتاد و سه درگذشته است .\r\nمحمد بن عمر واقدى از عبد الله بن نافع ، از پدرش نقل مىكرد كه مىگفته است * سر نيزه يكى از ياران حجاج به پاى ابن عمر خورد و محل زخم چركين شد و چون حاجيان از مكه رفتند زخم ابن عمر دهان گشود و بدتر شد . گويد : چون او را فرود آوردند و بسترى شد ، حجاج براى عيادتش آمد و گفت : اى ابو عبد الرحمان سرنيزهء چه كسى به پاى تو خورد ؟ گفت : تو مرا كشتى . حجاج گفت : به چه سبب ؟ گفت : تو بودى كه فرمان دادى در حرم خدا اسلحه با خود آورند و سرنيزهء يكى از همراهان تو به من اصابت كرد ، و چون\r\n\r\n\r\n","description":"","footnote":"\r\n[ 1 
  ] . براى اطلاع در مورد فخّ كه از نواحى حومهء مكه است و مقبرة مهاجران به بحث مستوفاى ابو الوليد از رقى در اخبار مكه ، ج 2 ، چاپ مكه ، و به ترجمه آن مراجعه فرماييد - م .\r\n","page_name":" 168 ","page_number":176},
  {"content":"\r\n\r\n( 1 ) مرگ ابن عمر فرا رسيد ، وصيت كرد او را داخل منطقهء حرم دفن نكنند و بيرون از حرم به خاك سپارند ، ولى اين كار عملى نشد . حجاج بر پيكرش نماز گزارد و او را داخل منطقهء حرم به خاك سپردند .\r\nمحمد بن عمر واقدى از شرحبيل بن ابى عون ، از پدرش نقل مىكند * عبد الله بن عمر به هنگام مرگ به پسرش سالم گفت : پسركم چون من مردم مرا بيرون از منطقهء حرم دفن كن ، زيرا خوش نمىدارم پس از هجرت از مكه در آن دفن شوم . سالم گفت : پدر جان اگر بتوانيم اين كار را انجام خواهيم داد . ابن عمر گفت : درست گوش كن من به تو چنين مىگويم ، تو مىگويى اگر بتوانيم . سالم گفت : حجاج بر ما چيره مىشود و بر تو نماز خواهد گزارد ، ابن عمر سكوت كرد .\r\nمحمد بن عمر واقدى از معمر ، از زهرى ، از سالم نقل مىكند كه مىگفته است * پدرم وصيت كرد او را بيرون از حرم دفن كنيم ، ولى نتوانستيم و او را در فخّ در مقبرهء مهاجران دفن كرديم .\r\nمحمد بن عمر واقدى از عبد الله بن عمر ، از نافع نقل مىكند * چون حاجيان از مكه رفتند و ابن عمر در مكه بسترى شد ، هنگام مرگ وصيت كرد داخل حرم دفن نشود ، ولى از بيم حجاج نتوانستند اين كار را انجام دهند . گويد ، او را در فخّ در گورستان مهاجران در طرف ذو طوى به خاك سپرديم و ابن عمر در مكه به سال هفتاد و چهار هجرت درگذشت .\r\n\r\nخارجة بن حذافة\r\nابن غانم بن عامر بن عبد الله بن عبيد بن عويج بن عدى بن كعب . مادرش فاطمة دختر عمرو بن بجرة بن خلف بن صداد از خاندان عدى بن كعب است . خارجة را فرزندانى به اين شرح بوده است : عبد الرحمان و ابان و مادر اين دو زنى از قبيلهء كنده است و عبد الله و عون كه مادرشان كنيزى است .\r\nخارجة به هنگام حكومت عمرو بن عاص در مصر از سوى او قاضى مصر بود .\r\nسحرگاهى كه مردى خارجى براى ضربت زدن به عمرو به مسجد آمد ، قضا را عمرو براى نماز صبح نيامد و به خارجة دستور داد با مردم نماز بگزارد . آن مرد كه از فرقهء خوارج بود ، پيش آمد و به تصور اينكه خارجة ، عمرو عاص است او را ضربت زد . و چون او را گرفتند و\r\n\r\n","description":"","footnote":"","page_name":" 169 ","page_number":177},
  {"content":"\r\n\r\n( 1 ) پيش عمرو عاص بردند ، به او گفتند : عمرو عاص را ضربت نزده‌اى و خارجة را ضربت زده‌اى . او گفت : من اراده كرده بودم عمرو را ضربت بزنم و خداوند خارجة را اراده فرموده بود و اين سخن او به صورت مثل درآمده است . [ 1 
  ]\r\nيزيد بن هارون از محمد بن اسحاق ، از يزيد بن ابى حبيب ، از عبد الله بن راشد زوفى ، از قول خارجة بن حذافة نقل مىكند كه مىگفته است * پيامبر ( ص ) براى گزاردن نماز صبح آمدند و گفتند : ديشب خداوند با مقرر داشتن يك نماز مستحبى چنان شما را يارى داده است كه براى شما بهتر از شتران سرخ موى است . گفتيم : اى رسول خدا آن چه نمازى است ؟\r\nفرمودند : نماز وتر است كه در فاصلهء ميان نماز عشاء و نماز صبح گزارده مىشود .\r\n\r\nاز خاندان سهم بن عمرو بن هصيص بن كعب\r\n\r\nعبد الله بن حذافة\r\nابن قيس بن عدى بن سعد بن سهم بن عمرو بن هصيص . مادرش تميمه دختر حرثان از خاندان حارث بن عبد منات بن كنانة است . عبد الله برادر خنيس بن حذافة است كه شوهر حفصه دختر عمر بن خطاب پيش از پيامبر ( ص ) بوده است . خنيس در جنگ بدر شركت داشته است و عبد الله در آن حاضر نبوده است ، ولى عبد الله هم از كسانى است كه از پيشگامان مسلمانان در مكه است . به روايت محمد بن اسحاق و واقدى ، عبد الله از مهاجران هجرت دوم به حبشه است ، ولى موسى بن عقبه ، و ابو معشر نام او را ضمن مهاجران به حبشه ثبت نكرده‌اند . عبد الله بن حذافة نامهء پيامبر ( ص ) را براى خسرو پادشاه ايران برد .\r\nيعقوب بن ابراهيم بن سعد زهرى از پدرش ، از صالح بن كيسان نقل مىكند كه از ابن شهاب ، از عبيد الله بن عبد الله بن عتبه ، از ابن عباس نقل مىكند * پيامبر ( ص ) نامهء خود را براى خسرو همراه عبد الله بن حذافة فرستادند و دستور دادند او را به امير بحرين بدهد . امير بحرين آن نامه را براى خسرو فرستاد . خسرو پس از اينكه نامه را خواند آن را پاره كرد . ابن شهاب مىگويد ، مسيب مىگفت : پيامبر ( ص ) براى خاندان ساسانى نفرين كرد كه خداوند\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين مورد مراجعه كنيد به ابن عبد البرّ ، استيعاب ، ج 1 ، ص 421 ، در حاشيهء همان صفحه از الاصابة ابن حجر عسقلانى - م .\r\n","page_name":" 170 ","page_number":178},
  {"content":"\r\n\r\n( 1 ) پادشاهى آنان را از ميان بردارد . [ 1 
  ]\r\nموسى بن اسماعيل از ابو عوانه ، از مغيره ، از ابو وائل نقل مىكند كه مىگفته است * عبد الله بن حذافة برخاست و گفت : اى رسول خدا پدر من كيست ؟ فرمود : پدرت حذافة است و مادرت نجيب و پاكدامن بوده است و فرزند از بسترى است كه در آن متولد مىشود .\r\nمادر حذافة گفت : پسرم امروز نسبت به مادرت كارى بس بزرگ انجام دادى ، فكر نكردى كه اگر پيامبر به گونهء ديگرى پاسخ مىداد چه مىشد ؟ گفت : مىخواستم آنچه در دل دارم روشن شود .\r\nمحمد بن عمر واقدى از ابن ابى ذئب ، از زهرى نقل مىكند * پيامبر ( ص ) عبد الله بن حذافة سهمى را مأمور فرمود كه براى مردم در منى بگويد كه اى مردم رسول خدا مىگويد :\r\nايام اقامت در منى ايام خوردن و آشاميدن و ياد كردن خداوند است . محمد بن عمر واقدى مىگويد : روميان عبد الله بن حذافة را به اسيرى گرفتند . عمر بن خطاب براى آزادى او نامه‌اى به كنستانتين سالار روميان نوشت و او عبد الله را آزاد كرد . عبد الله بن حذافة در خلافت عثمان درگذشت .\r\nيزيد بن هارون از محمد بن عمرو ، از ابو سلمه ، از ابو هريرة نقل مىكند كه مىگفته است * عبد الله بن حذافة برخاست و پرسيد اى رسول خدا پدر من كيست ؟ فرمود : پدر تو حذافة بن قيس است .\r\nعثمان بن عمر بصرى از يونس ، از زهرى ، از ابو سلمه نقل مىكند * عبد الله بن حذافة براى نماز برخاست و قرائت خود را بسيار بلند خواند . پيامبر فرمودند : اى ابو حذافة اين چنين مخوان ، لازم نيست صداى خود را به گوش من برسانى . به گوش خدا برسان .\r\nيزيد بن هارون از محمد بن عمرو ، از عمر بن حكم بن ثوبان ، از ابو سعيد خدرى نقل مىكند * عبد الله بن حذافة از شركت كنندگان در جنگ بدر و آدمى شوخ طبع بود . محمد بن عمر واقدى مىگويد : عبد الله بن حذافة در جنگ بدر شركت نكرده است .\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد اين نامه و اسناد آن به وثائق ، چاپ 1365 ص 109 ، و استاد محترم على احمدى ، مكاتيب الرسول ، ج 1 ، قم ، 1339 ، ص 92 مراجعه شود - م .\r\n","page_name":" 171 ","page_number":179},
  {"content":"\r\n\r\n( 1 )\r\n\r\nبرادرش قيس بن حذافة\r\nابن قيس بن عدى بن سعد بن سهم . مادرش تميمة دختر حرثان از خاندان حارث بن عبد منات بن كنانه است . محمد بن عمر واقدى نام او را همين گونه نوشته است ، ولى هشام بن محمد بن سائب كلبى مىگويد : نامش حسان و كنيه‌اش ابو قيس است .\r\nمحمد بن عمر واقدى مىگويد : او از پيشگامان مسلمانان در مكه است و به روايت ابن اسحاق و واقدى از كسانى است كه در هجرت دوم مسلمانان به حبشه شركت داشته است ، ولى موسى بن عقبه و ابو معشر نامش را در زمرهء مهاجران به حبشه نياورده‌اند .\r\n\r\nهشام بن عاص\r\nابن وائل بن هاشم بن سعيد بن سهم . مادرش ام حرمله دختر هشام بن مغيرة بن عبد الله بن عمر بن مخزوم است . او هم از كسانى است كه از دير باز در مكه مسلمان شد و در هجرت دوم به حبشه رفت و چون شنيد كه پيامبر ( ص ) به مدينه هجرت فرموده‌اند ، به مكه برگشت تا به مدينه برود و به پيامبر ملحق شود ، ولى پدر و خويشانش او را در مكه زندانى كردند و او پس از جنگ خندق خود را به مدينه به حضور پيامبر ( ص ) رساند و در جنگهاى پس از خندق شركت داشت . او از برادرش عمرو بن عاص كوچكتر بود و نسلى از او باقى نمانده است .\r\nعفان بن مسلم و عمرو بن عاصم كلابى هر دو از حماد بن سلمه ، از محمد بن عمرو ، از ابو سلمة ، از ابو هريره نقل مىكنند * پيامبر فرموده‌اند : هر دو پسر عاص يعنى هشام و عمرو مؤمن‌اند .\r\nعمرو بن حكّام بن ابى الوضّاح از شعبة ، از عمرو بن دينار ، از ابو بكر بن محمد بن عمرو بن حزم ، از عمويش ، از قول پيامبر ( ص ) نقل مىكند كه فرموده‌اند * هر دو پسر عاص مؤمن‌اند . [ 1 
  ]\r\n\r\n\r\n","description":"","footnote":"\r\n[ 1 
  ] . جاى بسى خوشبختى است كه راوى يك روايت ابو هريره بازرگان حديث و ديگرى شعبه است ! - م .\r\n","page_name":" 172 ","page_number":180},
  {"content":"\r\n\r\n( 1 ) عبد الله بن مسلمة بن قعنب از عبد العزيز بن ابى حازم ، از پدرش ، از عمرو بن شعيب ، از پدرش نقل مىكند كه هشام و عمرو پسران عاص مىگفته‌اند * به روزگار رسول خدا براى ما مجلس و اتفاقى بهتر از آنچه اكنون مىگوييم ، پيش نيامده است ، و بر آن مجلس همواره غبطه مىخوريم و چنين بود كه روزى گروهى را ديديم كنار حجره‌هاى پيامبر نشسته‌اند و برخى از آيات قرآن را با برخى ديگر مقايسه و رد مىكنند ، همين كه ايشان را ديديم ، از آنان كناره گرفتيم . قضا را پيامبر ( ص ) از پشت ديوار حجره سخنان ايشان را شنيده بود و در حالى كه خشمگين بودند و نشان خشم در چهرهء ايشان آشكار بود ، بيرون آمدند و كنار آنان ايستادند و فرمودند : اى قوم ! امتهاى پيش از شما هم همين گونه گمراه شدند كه با پيامبران خويش اختلاف نظر پيدا كردند و بخشهايى از كتاب آسمانى خود را با بخشهاى ديگر آن رد كردند . قرآن براى اين نازل نشده است كه بخشى از آن را با بخشى ديگرش بكوبيد ، بلكه بخشى از آن بخش ديگر را تصديق مىكند . بنابر اين آنچه از آن را شناختيد و دانستيد به آن عمل كنيد و آنچه از آن كه بر شما مشتبه مىشود به آن ايمان آوريد ، و سپس به من و برادرم توجه فرمودند و بسيار خوشحال شديم و بر خود باليديم كه ما را همراه ايشان نديدند .\r\nعلى بن عبد الله بن جعفر از سفيان بن عيينة نقل مىكند * به عمرو بن عاص گفتند : تو بهترى يا برادرت هشام ؟ گفت : به شما در مورد او و خودم خبر مىدهم كه ما هر دو جانهاى خود را به خداوند عرضه كرديم ، خداوند او را پذيرفت و مرا نپذيرفت و رها فرمود . سفيان مىگويد : هشام بن عاص در جنگ يرموك يا جنگ ديگرى كشته شد .\r\nعفان بن مسلم و وهب بن جرير بن حازم و سليمان بن حرب هر سه از جرير بن حازم نقل مىكنند كه مىگفته است * گروهى از قريش در همين جاى مسجد الحرام و پشت كعبه نشسته بودند . در همان هنگام عمرو بن عاص كه مشغول طواف بود از برابر ايشان گذشت .\r\nآنان گفتند : در نظر شما عمرو بهتر و فاضل‌تر است يا برادرش هشام ؟ چون عمرو عاص طواف خود را تمام كرد ، پيش آن گروه آمد و ايستاد و گفت : وقتى مرا ديديد چه گفتيد ؟ من فهميدم كه چيزى گفتيد . گفتند : دربارهء تو و برادرت هشام سخن مىگفتيم و از خود مىپرسيديم آيا هشام برتر است يا عمرو . گفت : در اين مورد از آگاه‌ترين شخص بپرسيد ، خودم براى شما مىگويم . من و هشام هر دو در جنگ يرموك شركت كرديم ، آن شب را هر دو شب زنده‌دارى و از خداوند مسألت كرديم كه شهادت را نصيب ما فرمايد و چون آن\r\n\r\n","description":"","footnote":"","page_name":" 173 ","page_number":181},
  {"content":"\r\n\r\n( 1 ) شب را به صبح رسانديم ، شهادت بهرهء او شد و من محروم گرديدم . آيا همين موضوع كافى نيست كه فضيلت او را بر من ، براى شما آشكار سازد ؟ سپس گفت : چرا اين نوجوانان را از مجالس و انجمنهاى خويش دور مىكنيد ، چنين مكنيد ، به آنان جا دهيد و آنان را به خود نزديك سازيد و براى آنان حديث بخوانيد و احاديث را به آنان بفهمانيد . درست است كه امروز در زمرهء كودكان و نوجوانان هستند ، ولى به زودى بزرگان قوم خواهند شد ، همچنان كه ما روزگارى از كودكان قوم بوديم و امروز از بزرگان قوم خود هستيم .\r\nمحمد بن عمر واقدى از ثور بن يزيد ، از زيد ، از زياد نقل مىكند كه مىگفته است * هشام بن عاص روز جنگ اجنادين بانگ برداشت كه اى گروه مسلمانان اين كوردلان ختنه ناشده را بر شمشير ياراى مقاومت نيست ، چنان كنيد كه من مىكنم ، و خود را ميان دشمن انداخت و تنى چند از ايشان را كشت تا كشته شد .\r\nهمچنين محمد بن عمر واقدى از مخرمة بن بكير ، از ام بكر دختر مسور بن مخرمة نقل مىكند كه مىگفته است * هشام بن عاص بن وائل مردى صالح بود ، روز جنگ اجنادين از مسلمانان اندكى سستى و عقب‌نشينى از مقابل دشمن ديد ، مغفر از چهرهء خود برداشت و شروع به پيشروى در قلب دشمن كرد و فرياد مىكشيد : اى گروه مسلمانان پيش من آييد من هشام بن عاصم ، آيا از بهشت مىگريزيد ؟ و چندان جنگ كرد تا كشته شد .\r\nهمچنين واقدى از عبد الملك بن وهب ، از جعفر بن يعيش ، از زهرى ، از عبيد الله بن عبد الله بن عتبة نقل مىكند كه مىگفته است * يكى از حاضران در جنگ برايم نقل كرد كه هشام بن عاص ضربتى به فردى از غسان زد كه ريه‌اش بيرون ريخت و ديگر غسانيان بر هشام حمله آوردند و چندان بر او شمشير زدند كه او را كشتند . گويد ، جسدش زير دست و پاى اسبها افتاده بود و برادرش عمرو عاص حمله كرد و پاره‌هاى تن او را جمع كرد و به خاك سپرد .\r\nمحمد بن عمرو واقدى از ثور بن يزيد ، از خلف بن معدان نقل مىكند * چون در جنگ اجنادين روميان گريختند . به جايى پناه بردند كه چنان تنگ بود كه فقط يك تن مىتوانست از آن بگذرد و روميان همين كه از آن تنگه گذشتند ، كنار آن به مقاومت پرداختند . در اين هنگام هشام بن عاص پيش رفت و چندان جنگ كرد كه كشته شد و كنار همان تنگه بر زمين افتاد و راه عبور را بست و چون مسلمانان كنار آن تنگه رسيدند ، توقف كردند و بيم داشتند كه اسبان بدن هشام را زير دست و پا پاره پاره كنند و بكوبند . عمرو بن\r\n\r\n","description":"","footnote":"","page_name":" 174 ","page_number":182},
  {"content":"\r\n\r\n( 1 ) عاص گفت : اى مردم خداوند او را به شهادت رساند و روحش را فرا برد . اين پيكر اوست مترسيد اسب بر او برانيد و نخست خود اسب راند و مسلمانان از پى او چنان كردند و پيكر هشام پاره پاره شد . چون هزيمت و جنگ تمام شد و مسلمانان به لشكرگاه خويش برگشتند ، عمرو بن عاص خود را به پيكر برادر رساند و اندامها و پاره‌هاى گوشت و استخوانهايش را جمع كرد و در سفره‌اى چرمى نهاد و به خاك سپرد .\r\nمحمد بن عمر واقدى از عبد الله بن عمر ، از زيد بن اسلم نقل مىكند * چون خبر كشته شدن هشام به عمر بن خطاب رسيد ، گفت : خدايش رحمت كناد چه ياور خوبى براى اسلام بود .\r\nمحمد بن عمر واقدى از ابو بكر بن عبد الله بن ابى سبرة ، از اسحاق بن عبد الله بن ابى فروة ، از يزيد بن ابى مالك ، از ابو عبيد الله اودى و هم از ابو معشر ، از محمد بن قيس و از ثور بن يزيد ، از خالد بن معدان نقل مىكند كه همگى مىگفته‌اند * نخستين جنگ و برخورد ميان مسلمانان و روميان جنگ اجنادين بود كه در جمادى الاولى سال سيزدهم و به روزگار خلافت ابو بكر اتفاق افتاد و فرماندهء مردم در آن جنگ عمرو بن عاص بود .\r\n\r\nابو قيس بن حارث\r\nابن قيس بن عدى بن سعد بن سهم . مادرش كنيزى حضرمى است . او هم از پيشگامان مسلمانان در مكه بود . در هجرت دوم مسلمانان به حبشه هجرت كرد و چون از حبشه برگشت ، در جنگ احد و جنگهاى ديگر همراه پيامبر ( ص ) شركت كرد . او در جنگ يمامه شهيد شد و جنگ يمامه به سال دوازدهم هجرت و خلافت ابو بكر صديق بود .\r\n\r\nعبد الله بن حارث\r\nابن قيس بن عدى بن سعد بن سهم . مادرش بانويى معروف به ام الحجاج از خاندان شنوق بن مرة بن عبد منات بن كنانه است .\r\nمحمد بن اسحاق مىگويد : عبد الله بن حارث شاعر بود و هموست كه به مبرق مشهور است و اين به مناسبت اين بيت است كه سروده است :\r\n\r\n","description":"","footnote":"","page_name":" 175 ","page_number":183},
  {"content":"\r\n\r\n( 1 ) « هر گاه من درخششى چون برق نداشته باشم و نترسم صحراهاى گستردهء زمين و دريا هم براى من تنگ است و گنجايش مرا ندارد . [ 1 
  ] » عبد الله بن حارث هم از مهاجران به حبشه است و در جنگ يمامه به سال دوازدهم هجرت و به روزگار خلافت ابو بكر صديق شهيد شده است .\r\n\r\nسائب بن حارث\r\nابن قيس بن عدى بن سعد بن سهم . مادرش ام الحجاج از خاندان شنوق بن مرة بن عبد منات بن كنانة است . او هم از مهاجران هجرت دوم حبشه است و در جنگ طائف شركت كرد و پس از آن در جنگ فحل كه در اردن بود شهيد شد . نسلى از او باقى نمانده است . جنگ فحل در ذى قعدهء سال سيزدهم و اول خلافت عمر اتفاق افتاده است . [ 2 
  ]\r\n\r\nحجاج بن حارث\r\nابن قيس بن عدى بن سعد بن سهم . مادرش ام الحجاج از خاندان شنوق بن مرة بن عبد منات بن كنانه و از مهاجران هجرت دوم حبشه است . او هم در جنگ يرموك در رجب سال پانزدهم شهيد شد و از او هم نسلى باقى نمانده است .\r\n\r\nتميم يا نمير بن حارث\r\nابن قيس بن عدى بن سعد بن سهم . مادرش دختر حرثان بن حبيب بن سواءة بن عامر بن صعصعه است . محمد بن اسحاق به تنهايى نام او را بشر نوشته است . او هم از مهاجران هجرت دوم به حبشه است .\r\n\r\n\r\n","description":"","footnote":"\r\n[ 1 
  ] .\r\n اذا انا لم ابرق فلا يسعننى * من الارض بر ذو فضاء و لا بحر \r\n[ 2 
  ] . عبد الله ، سائب ، حارث برادران تنى يك ديگرند و سه تن بعد هم برادران پدرى اين سه تن هستند - م .\r\n","page_name":" 176 ","page_number":184},
  {"content":"\r\n\r\n( 1 )\r\n\r\nسعيد بن حارث\r\nابن قيس بن عدى بن سعد بن سهم . مادرش دختر عروة بن سعد بن حذيم بن سلامان بن سعد بن جمح است و هم گفته‌اند كه دختر عبد عمرو بن عروة بن سعد است . سعيد از مهاجران به حبشه در هجرت دوم است و در جنگ يرموك در رجب سال پانزدهم شهيد شد .\r\n\r\nمعبد بن حارث\r\nابن قيس بن عدى بن سعد بن سهم . مادرش دختر عروة بن سعد بن حذيم بن سلامان بن سعد بن جمح است و هم گفته‌اند دختر عبد عمرو بن عروه است . هشام بن محمد كلبى نام او را معبد ثبت كرده است و محمد بن عمر واقدى نامش را معمر نوشته است .\r\n\r\nسعيد بن عمرو تميمى\r\nبرادر مادرى و از همپيمانان ايشان است . مادرش دختر حرثان بن حبيب بن سواءة بن عامر بن صعصعه است . موسى بن عقبه و محمد بن اسحاق نام اين شخص را سعيد نوشته‌اند و ابو معشر و واقدى معبد نوشته‌اند . اين شخص هم از مهاجران هجرت دوم به حبشه است .\r\n\r\nعمير بن رئاب\r\nابن حذافة بن سعيد بن سهم . واقدى نسب او را اين چنين آورده است و هشام بن محمد بن سائب كلبى به صورت عمير بن رئاب بن حذيفة بن مهشم بن سعد بن سهم نقل كرده است .\r\nمادرش ام وائل دختر معمر بن حبيب بن وهب بن حذافة بن جمح است . واقدى گفته است :\r\nعمير از مهاجران هجرت دوم حبشه است و اين موضوع را همگان در روايات خويش\r\n\r\n","description":"","footnote":"","page_name":" 177 ","page_number":185},
  {"content":"\r\n\r\n( 1 ) آورده‌اند . عمير در عين التمر [ 1 
  ] به شهادت رسيد و نسلى از او باقى نمانده است .\r\n\r\nاز همپيمانان بنى سعد\r\n\r\nمحميّة بن جزء\r\nابن عبد يغوث بن عويج بن عمرو بن زبيد اصغر . نام اصلى زبيد ، منبّه بوده است و چون شمار عموها و پسر عموهايش زياد شد گفت : چه كسى مرا يارى و نصرت مىدهد تا با بنى اود جنگ كنم ، آنان همگى به او پاسخ مثبت دادند و به همين سبب زبيد نام گرفتند . ابن زبيد ، اصغر پسر ربيعة بن سلمة بن مازن بن ربيعة بن منبّه است و منبّه معروف به زبيد اكبر بوده است و نسب خاندان بزرگ سعد العشيرة كه از شاخه‌هاى قبيلهء مذحج هستند به او مىرسد .\r\nمادر محمية بن جزء معروف به هند است و نامش خولة و دختر عوف بن زهير بن حارث بن حماطة و از خاندان ذو حليل از قبيلهء حمير است . محمية برادر مادرى ام الفضل لبابة دختر حارث همسر عباس بن عبد المطلب و مادر پسران اوست .\r\nمحمد بن عمر واقدى و على بن محمد بن عبد الله بن ابى سيف قرشى مىگويند * محمية همپيمان بنى سهم بوده است . ولى هشام بن محمد بن سائب كلبى مىگويد : او هم پيمان بنى جمح بوده است .\r\nدختر محميه همسر فضل پسر عباس بن عبد المطلب بوده و براى او ام كلثوم را زاييده است . محميه در مكه از دير باز مسلمان شده و به روايت همگان از مهاجران هجرت دوم به حبشه است و نخستين جنگى كه در آن شركت كرده است جنگ مريسيع است كه همان جنگ بنى المصطلق است .\r\nمحمد بن عمر واقدى از ابو بكر بن عبد الله بن ابى سبرة ، از ابو بكر بن عبد الله بن ابى جهم نقل مىكند * پيامبر ( ص ) در جنگ مريسيع محميه را به سرپرستى غنايم و تقسيم آن ميان مسلمانان و جمع‌آورى خمس گماشت و پيامبر ( ص ) مقرر فرمود خمس همهء غنايم جدا شود و محميه عهده‌دار اين كار بود .\r\n\r\n\r\n","description":"","footnote":"\r\n[ 1 
  ] . عين التمر ، نام شهرى در مغرب كوفه و نزديك انبار است كه در سال دوازدهم هجرت با جنگ و به دست خالد بن وليد گشوده شد ، ر ك : معجم البلدان ، ج 6 ، ص 253 - م .\r\n","page_name":" 178 ","page_number":186},
  {"content":"\r\n\r\n( 1 ) محمد بن عمر واقدى از محمد بن عبد الله ، از زهرى ، از عروة بن زبير و عبد الله بن عبد الله بن حارث نقل مىكند كه آن دو مىگفته‌اند * پيامبر ( ص ) محمية بن جزء زبيدى را به سرپرستى خمس غنايم منصوب فرمود و آنچه از خمس به دست مىآمد پيش او جمع مىشد .\r\n\r\nاز خاندان جمح بن عمرو بن هصيص بن كعب\r\n\r\nعمير بن وهب بن خلف\r\nابن وهب بن حذافة بن جمح . كنيه‌اش ابو اميه و مادرش ام سخيلة دختر هاشم بن سعيد بن سهم است .\r\nعمير پسرى به نام وهب بن عمير داشته كه سالار بنى جمح بوده است و دو پسر ديگر به نامهاى امية و ابىّ كه مادر هر سه رقيقة يا خالده دختر كلدة بن خلف بن وهب بن حذافة بن جمح است .\r\nعمير بن وهب در جنگ بدر همراه مشركان بود و او را به عنوان پيشاهنگ فرستادند تا همراهان پيامبر ( ص ) را بررسى كند و شمار آنان و ساز و برگ ايشان را تخمين بزند و خبر بياورد و او همان گونه رفتار كرد . عمير بن وهب بسيار مايل بود كه قريش را از رويارويى و جنگ با پيامبر ( ص ) باز دارد و نگذارد جنگ بدر صورت گيرد و چون جنگ در گرفت پسرش وهب اسير شد . رفاعة بن رافع بن مالك زرقى او را اسير كرد . عمير به مكه برگشت ، صفوان بن اميه همراه او در حجر اسماعيل نشست و گفت : اگر به مدينه به روى و محمد را بكشى پرداخت وام تو و هزينهء عائله‌ات بر عهدهء من خواهد بود و تا هنگامى كه زنده باشم از آنان نگهدارى مىكنم و براى تو چنين و چنان خواهم كرد . عمير با او توافق كرد و گفت : من براى رفتن پيش محمد بهانهء هم دارم و خواهم گفت براى پرداخت فديهء آزادى پسرم آمده‌ام . عمير به مدينه رفت و در حالى كه شمشير همراه خود داشت وارد مسجد شد .\r\nپيامبر ( ص ) هم در مسجد بودند و همين كه او را ديدند فرمودند : قصد مكر و خدعه دارد و خداوند مانع او از انجام دادن قصدش خواهد بود . عمير پيش رفت تا به پيامبر ( ص ) سلام دهد . پيامبر فرمودند : چرا اسلحه همراه دارى ؟ گفت : وقتى داخل مسجد شدم فراموش كردم كنار بگذارم . پرسيدند براى چه آمده‌اى ؟ گفت : آمده‌ام فديهء پسرم را بپردازم . فرمودند : در\r\n\r\n","description":"","footnote":"","page_name":" 179 ","page_number":187},
  {"content":"\r\n\r\n( 1 ) حجر اسماعيل با صفوان بن اميه چه قرار گذاشتى ؟ عمير پرسيد چه قرارى گذاشته‌ام ؟\r\nفرمودند : قرار گذاشتى مرا بكشى و در قبال آن او چه چيزهايى به تو بدهد و وام تو را بپردازد و هزينهء عائله تو را بر عهده بگيرد . عمير گفت : گواهى مىدهم كه خدايى جز خداى يگانه نيست و گواهى مىدهم كه تو رسول خدايى ، و اى رسول خدا به خدا سوگند كه بر اين راز كسى جز من و صفوان آگاه نبوده است و من مىدانم كه خداوند تو را از آن آگاه كرده است . پيامبر ( ص ) فرمودند : نسبت به اين برادر خود آسان بگيريد و اسيرش را آزاد كنيد .\r\nپسرش وهب بدون دريافت فديه‌اى از او آزاد شد و عمير به مكه برگشت و به صفوان بن اميه نزديك نشد و صفوان دانست كه او مسلمان شده است . اسلام عمير اسلامى پسنديده بود . او سپس به مدينه هجرت كرد و در جنگ احد و جنگهاى ديگر همراه پيامبر ( ص ) شركت كرد .\r\nعفان بن مسلم از حماد بن سلمه ، از ثابت ، از عكرمة نقل مىكند كه مىگفته است * عمير در جنگ بدر زخمى شد و ميان كشتگان در افتاد ، كسى كه او را زخمى كرده بود ، شمشير را بر شكمش چنان زده بود كه صداى برخورد آن را با سنگريزه‌ها از سوى ديگر شنيده بود . عمير بر اثر نسيم و سردى هوا در شب به هوش آمد و افتان و خيزان از معركه بيرون شد و خود را به مكه رساند و از آن زخم بهبودى يافت . پس از آن روزى در حجر اسماعيل ( ع ) با صفوان بن اميه نشسته بود . عمير گفت : به خدا سوگند من داراى بازوى استوار و كارد و شمشير بسيار تيز و در دويدن ورزيده‌ام ، اگر موضوع عائله‌ام و وامى كه دارم نبود مىرفتم و محمد را غافلگير مىكردم و مىكشتم . صفوان گفت : پرداخت وام و هزينهء عائله تو بر عهدهء من خواهد بود . عمير شمشير خود را برداشت و به مدينه رفت و چون وارد مسجد شد عمر بن خطاب او را ديد و به سوى او رفت و حمايل شمشيرش را در دست گرفت و او را به حضور پيامبر آورد . عمير بانگ برداشت با كسى كه آمده است كه به دين شما درآيد اين چنين رفتار مىشود ؟ پيامبر ( ص ) فرمودند : اى عمر او را رها كن . عمير گفت :\r\nروزتان خوش باد . عمر گفت : خداوند به جاى اين لفظ چيز بهترى به ما عنايت كرده و آن سلام است . آن گاه پيامبر ( ص ) به او فرمودند : موضوع تو و صفوان چيست ، و سپس آنچه را با يك ديگر گفته بودند به عمير خبر دادند و فرمودند : تو گفتى اگر هزينهء عائله‌ام و وامى كه دارم نبود مىرفتم و محمد را غافلگير مىكردم و مىكشتم ، و صفوان گفت : پرداخت هزينهء عائله و وام تو بر عهدهء من است . عمير پرسيد چه كسى اين موضوع را به تو خبر داد ؟ و به خدا سوگند شخص سومى همراه ما نبود . پيامبر فرمودند : جبرئيل به من خبر داد . عمير گفت :\r\n\r\n","description":"","footnote":"","page_name":" 180 ","page_number":188},
  {"content":"\r\n\r\n( 1 ) آرى تو از اهل آسمان خبر مىدادى و تصديق نمىكرديم و اينك از اهل زمين خبر مىدهى گواهى مىدهم كه خدايى جز خداى يگانه نيست و همانا محمد بنده و رسول اوست .\r\nمحمد بن عمر واقدى مىگويد : عمير بن وهب پس از مرگ عمر بن خطاب هم زنده بود .\r\n\r\nحاطب بن حارث\r\nابن معمر بن حبيب بن وهب بن حذافة بن جمح . مادرش قتيلة دختر مظعون بن حبيب بن وهب بن حذافة بن جمح است . او هم از كسانى است كه از دير باز در مكه مسلمان شد و در هجرت دوم به حبشه هجرت كرد و همسرش فاطمه دختر محلل بن عبد الله بن ابى قيس بن عبد ود بن نصر بن مالك بن حسل بن عامر بن لوى همراهش بود .\r\nموسى بن عقبه و محمد بن اسحاق و هشام بن محمد بن سائب نام همسر حاطب را فاطمه دختر محلل نوشته‌اند و هشام مىگفته است كنيهء او ام جميل بوده است . دو پسر حاطب هم به نام محمد و حارث در هجرت به حبشه همراهش بودند . حاطب در حبشه درگذشت و همسرش و دو پسرش را در سال هفتم هجرت در يكى از كشتيهاى مسلمانان به مدينه آوردند .\r\nهمهء اين امور را موسى بن عقبه و محمد بن اسحاق و ابو معشر و محمد بن عمر واقدى در روايات خود آورده‌اند . حاطب پسر ديگرى هم به نام عبد الله داشت كه مادرش كنيزى به نام جهيرة بود .\r\n\r\nخطاب بن حارث\r\nبرادر تنى حاطب است . او هم از پيشگامان مسلمانان و مهاجران به حبشه در هجرت دوم است . همسرش فكيهة دختر يسار ازدى كه خواهر ابى تجراة است ، همراهش بود . خطاب هم در حبشه درگذشت و همسرش در يكى از دو كشتى مسلمانان در سال هفتم برگردانده شد .\r\nخطاب را پسرى به نام محمد بوده است .\r\n\r\n","description":"","footnote":"","page_name":" 181 ","page_number":189},
  {"content":"\r\n\r\n( 1 )\r\n\r\nسفيان بن معمر\r\nابن حبيب بن وهب بن حذافة بن جمح . هشام بن محمد بن سائب گفته است مادر سفيان از مردم يمن بوده و چيز ديگرى بر اين نيفزوده و نسب او را هم ننوشته است .\r\nمحمد بن عمر واقدى گفته است : مادر سفيان بن معمر ، حسنة است و همين بانو مادر شرحبيل هم هست . محمد بن اسحاق مىگويد : حسنة مادر شرحبيل همسر سفيان بن معمر است و از او دو پسر داشته است كه خالد و جنادةاند .\r\nسفيان هم از پيشگامان مسلمانان در مكه است و در هجرت دوم به حبشه همراه خالد و جنادة و حسنه همسرش و پسر همسرش شرحبيل به حبشه هجرت كرده است . اين موضوع در روايت محمد بن اسحاق و محمد بن عمر واقدى آمده است و ما اين موضوع را از روايت آن دو نقل كرديم ، ولى موسى بن عقبه و ابو معشر نام سفيان و هيچ يك از پسرانش را جزء مهاجران به حبشه نياورده‌اند .\r\n\r\nنبيه بن عثمان\r\nابن ربيعة بن وهبان بن حذافة بن جمح . محمد بن عمر واقدى گفته است كه نبيه از پيشگامان مسلمانان در مكه است و در هجرت دوم به حبشه هجرت كرده است ، ولى در روايت محمد بن اسحاق كسى كه به حبشه هجرت كرده است پدر نيمه عثمان بوده است و خدا داناتر است .\r\nموسى بن عقبه و ابو معشر در روايت خود هيچ يك از اين دو تن را جزء مهاجران به حبشه نياورده‌اند .\r\n\r\n","description":"","footnote":"","page_name":" 182 ","page_number":190},
  {"content":"\r\n\r\n( 1 )\r\n\r\nاز خاندان عامر بن لوى\r\n\r\nسليط بن عمرو\r\nابن عبد شمس بن عبد ود بن نصر بن مالك بن حسل بن عامر بن لوى . مادرش خولة دختر عمرو بن حارث بن عمرو و از قبيلهء عبس يمن است . سليط را پسرى است كه نام او هم سليط است و مادرش قهطم دختر علقمه بن عبد الله بن ابى قيس بن عبد ود بن نصر بن مالك بن حسل بن عامر بن لوى است . به روايت محمد بن اسحاق و محمد بن عمر واقدى ، سليط از مسلمانان قديمى مكه و از مهاجران نخستين به حبشه در هجرت دوم است و همسرش فاطمه دختر علقمه همراهش بوده است [ 1 
  ] ، و موسى بن عقبه و ابو معشر او را از مهاجران به حبشه نمىدانند .\r\nسليط در جنگ احد و جنگهاى پس از آن همراه پيامبر ( ص ) بود و پيامبر ( ص ) در محرم سال هفتم هجرت همراه او نامه‌اى براى هوذة بن على حنفى فرستادند . [ 2 
  ] سليط بن عمرو به سال دوازدهم هجرت در خلافت ابو بكر صديق در جنگ يمامة شهيد شد .\r\n\r\nبرادرش سكران بن عمرو\r\nابن عبد شمس بن عبد ود بن نصر بن مالك بن حسل بن عامر بن لوى . مادرش حبّى دختر قيس بن ضبيس بن ثعلبة بن حبان بن غنم بن مليح بن عمرو و از قبيلهء خزاعه است . سكران پسرى به نام عبد الله داشته است كه مادرش سوده دختر زمعة بن قيس بن عبد شمس بن عبد ود بن نصر بن مالك بن حسل بن عامر بن لوى است . سكران بن عمرو هم از مسلمانان قديمى است كه در مكه مسلمان شد و به نقل همگان خود و همسرش سوده در هجرت دوم به حبشه هجرت كردند .\r\n\r\n\r\n","description":"","footnote":"\r\n[ 1 
  ] . ظاهراً همان قهطم صحيح است نه فاطمه . نام قهطم دختر علقمه در اسد الغابه ، ج 5 ، ص 535 و الاصابة ، ج 4 ، ص 391 آمده است و در صفحه 384 ، همان جلد فاطمه را مادر قهطم دانسته است - م .\r\n[ 2 
  ] . براى اطلاع بيشتر در مورد اين نامه و متن آن به الوثائق ، تهران ، چاپ 1365 ، ص 120 مراجعه فرماييد - م .\r\n","page_name":" 183 ","page_number":191},
  {"content":"\r\n\r\n( 1 ) موسى بن عقبه و ابو معشر مىگويند : سكران در حبشه درگذشته است ، ولى محمد بن اسحاق و محمد بن عمر واقدى مىگويند : سكران از حبشه به مكه بازگشت و پيش از آنكه هجرت به مدينه صورت گيرد در مكه درگذشت . پس از مرگ او پيامبر ( ص ) با همسرش سوده ازدواج فرمود . اين نخستين بانويى است كه پيامبر پس از مرگ خديجه دختر خويلد بن اسد بن عبد العزى بن قصى با او ازدواج فرموده است .\r\n\r\nمالك بن زمعة\r\nابن قيس بن عبد شمس بن عبد ود بن نصر بن مالك بن حسل بن عامر بن لوى . مالك برادر سوده همسر پيامبر ( ص ) است و از مسلمانان قديمى است كه از مهاجران هجرت دوم به حبشه است و همسرش عميرة دختر سعدى بن وقدان بن عبد شمس بن عبد ود بن نصر بن مالك بن حسل بن عامر بن لوى نيز همراهش بوده است . اين موضوع مورد اتفاق همهء سيره نويسان است . مالك درگذشت و نسلى از او باقى نمانده است .\r\n\r\nابن ام مكتوم\r\nمردم مدينه مىگويند نام او عبد الله بوده است ، ولى مردم عراق و هشام بن محمد بن سائب كلبى مىگويند نام او عمرو بوده است . ولى نسب او مورد اتفاق همگان است و چنين مىنمايد كه نام پدرش قيس بن زائدة بن اصمّ بن رواحة بن حجر بن عبد بن معيص بن عامر بن لوى است . مادرش عاتكه و معروف به ام مكتوم و دختر عبد الله بن عنكشة بن عامر بن مخزوم بن يقظة است . ابن ام مكتوم نابينا بود . او از مسلمانان قديمى مكه است و اندكى پس از جنگ بدر به مدينه هجرت كرد و در خانهء قاريان قرآن منزل كرد و اين خانه همان خانهء مخرمة بن نوفل است . ابن ام مكتوم براى پيامبر در مدينه اذان مىگفت و با بلال همراهى مىكرد و پيامبر ( ص ) در بيشتر جنگها او را به جانشينى خود در مدينه منصوب مىفرمود و او با مردم نماز مىگزارد .\r\nيزيد بن هارون از محمد بن سالم ، از شعبى نقل مىكند كه مىگفته است * پيامبر ( ص ) سيزده جنگ انجام دادند و در همهء اين جنگها در غياب خود ابن ام مكتوم را به مدينه\r\n\r\n","description":"","footnote":"","page_name":" 184 ","page_number":192},
  {"content":"\r\n\r\n( 1 ) گماشتند و او را در حالى كه كور بود ، امام جماعت مردم بود و با ايشان نماز مىگزارد .\r\nوكيع بن جراح و محمد بن عبد الله اسدى و يحيى بن عبّاد همگى از يونس بن ابى اسحاق ، از شعبى نقل مىكنند كه مىگفته است * پيامبر ( ص ) ابن ام مكتوم را كه كور بود در غياب خود بر مدينه مىگماشتند و او عهده‌دار امامت جماعت بود .\r\nمحمد بن عبد الله اسدى از سفيان ، از اسماعيل و جابر از شعبى نقل مىكند كه مىگفته است * پيامبر ( ص ) در جنگ تبوك ابن ام مكتوم را بر مدينه گماشت و او امام جماعت مردم بود .\r\nعمرو بن عاصم از همّام ، از قتاده نقل مىكرد * پيامبر ( ص ) ابن ام مكتوم را با آنكه كور بود دوباره به جانشينى خود در مدينه گماشت .\r\nعفان بن مسلم از عبد الواحد بن زياد ، از مجالد ، از شعبى و از عبد الله بن جعفر رقى ، از عيسى بن يونس ، از مجالد ، از شعبى نقل مىكند كه مىگفته است * چون پيامبر ( ص ) براى جنگ بدر از مدينه بيرون رفتند ابن ام مكتوم را بر مدينه گماشتند و او در حالى كه كور بود ، با مردم نماز مىگزارد . [ 1 
  ]\r\nمحمد بن سعد مىگويد براى ما روايتى هم نقل شده است كه * ابن ام مكتوم پيش از آنكه پيامبر ( ص ) به مدينه هجرت فرمايند به مدينه هجرت كرده است و مدتها پيش از جنگ بدر بوده است .\r\nعبيد الله بن موسى از اسرائيل ، از ابو اسحاق ، از براء نقل مىكند كه مىگفته است * نخستين كس از مهاجران كه به مدينه و پيش ما آمد مصعب بن عمير از خاندان عبد الدار بود . به او گفتيم : پيامبر چه فرمودند ؟ گفت : ايشان هنوز در مكه‌اند ، ولى ياران آن حضرت از پى من خواهند آمد پس از او عمرو بن ام مكتوم كه كور بود آمد . به او گفتند : پيامبر ( ص ) و يارانش چه مىكنند ؟ گفت : همگان از پى من مىآيند .\r\nعفان بن مسلم از شعبة ، از ابو اسحاق نقل مىكند كه مىگفته است از براء شنيدم كه مىگفت * نخستين كسان از اصحاب پيامبر ( ص ) كه به مدينه و پيش ما آمدند مصعب بن عمير و ابن ام مكتوم بودند كه هر دو براى مردم قرآن مىخواندند .\r\nعفان بن مسلم از حماد بن سلمه ، از ابو ظلال نقل مىكند كه مىگفته است * پيش انس\r\n\r\n\r\n","description":"","footnote":"\r\n[ 1 
  ] . روايات در اين مورد با يك ديگر تعارض دارد و نبايد به آن قناعت كرد . واقدى در مغازى در اين مورد بهتر رسيدگى كرده است و مناسب است مباحث او را در نظر بگيريم - م .\r\n","page_name":" 185 ","page_number":193},
  {"content":"\r\n\r\n( 1 ) بن مالك بودم از من پرسيد چشمت از چه هنگامى كور شده است ؟ گفتم : در كودكىام كور شده است . انس گفت : جبرئيل به حضور پيامبر آمد ابن ام مكتوم هم در محضر ايشان بود ، از ابن ام مكتوم پرسيد چه هنگامى كور شده‌اى ؟ گفت : پسر بچه‌اى بودم . گفت : خداوند تبارك و تعالى مىفرمايد چون چشم بنده‌ام را از او بگيرم پاداشى جز بهشت براى او نمىيابم .\r\nانس بن عياض ليثى از هشام بن عروة ، از پدرش ، از ابن ام مكتوم نقل مىكند كه مىگفته است * با آنكه كور بودم مؤذن پيامبر ( ص ) بودم .\r\nاسماعيل بن عبد الله بن ابى اويس از عبد العزيز بن محمد ، از هشام بن عروة ، از پدرش ، از عايشه نقل مىكند كه مىگفته است * ابن ام مكتوم با وجود آنكه كور بود مؤذن پيامبر ( ص ) بود .\r\nيزيد بن هارون از حجاج ، از قول پير مردى از اهل مدينه ، از قول يكى از پسران مؤذنان پيامبر نقل مىكرد كه مىگفته است * معمولًا بلال اذان مىگفت و سپس ابن ام مكتوم اقامه مىگفت ، گاهى هم ابن ام مكتوم اذان مىگفت و بلال اقامه مىگفت .\r\nمعن بن عيسى از مالك بن شهاب ، از سالم بن عبد الله بن عمر نقل مىكرد * پيامبر مىفرمودند : بلال معمولا هنوز صبح نشده اذان مىگويد ، بخوريد و بياشاميد تا هنگامى كه ابن ام مكتوم اذان بگويد . گويد ، چون ابن ام مكتوم كور بود معمولا اذان نمىگفت تا ديگران به او بگويند سپيده دميد ، سپيده دميد .\r\nفضل بن دكين از ابن عيينة ، از زهرى ، از سالم بن عبد الله ، از پدرش نقل مىكرد كه پيامبر ( ص ) مىفرموده‌اند : معمولا بلال هنوز شب است كه اذان مىگويد ، بخوريد و بياشاميد تا هنگامى كه ابن ام مكتوم اذان بگويد . معن بن عيسى از مالك بن انس ، از عبد الله بن دينار ، از ابن عمر هم همين گونه روايت مىكند .\r\nاسماعيل بن عبد الله بن ابى اويس از عبد العزيز بن محمد دراوردى ، از موسى بن عبيده پدر عبد العزيز ربذى ، از نافع ، از ابن عمر نقل مىكند كه مىگفته است * بلال بن رباح و ابن ام مكتوم هر دو براى پيامبر ( ص ) اذان مىگفتند ، و معمولًا بلال هنوز سپيده ندميده اذان مىگفت و مردم را بيدار مىكرد و ابن ام مكتوم درست هنگام سپيده دم اذان مىگفت و پيامبر مىفرمودند : بخوريد و بياشاميد تا هنگامى كه ابن ام مكتوم اذان بگويد .\r\nيحيى بن عباد از يعقوب بن عبد الله ، از عيسى بن جارية ، از جابر بن عبد الله انصارى نقل مىكند كه مىگفته است * ابن ام مكتوم به حضور پيامبر آمد و گفت : خانهء من به مسجد\r\n\r\n","description":"","footnote":"","page_name":" 186 ","page_number":194},
  {"content":"\r\n\r\n( 1 ) دور است و من كورم در عين حال بانگ اذان را مىشنوم . فرمودند : چون بانگ اذان را شنيدى هر گونه كه هست هر چند افتان و خيزان خود را به مسجد برسان .\r\nعبيد الله بن موسى از اسرائيل ، از زياد بن فياض ، از ابراهيم نقل مىكند * ابن ام مكتوم به حضور پيامبر ( ص ) آمد و از عصا كش خود گله كرد . و گفت : ميان من و مسجد فاصله است و در راه چند درخت است . پيامبر فرمودند : اقامه را مىشنوى ؟ گفت : آرى . اجازه نداد كه در نماز جماعت شركت نكند .\r\nيحيى بن عباد از يعقوب بن عبد الله ، از عيسى بن جاريه ، از جابر بن عبد الله انصارى نقل مىكند * پيامبر دستور فرمودند سگهاى مدينه را بكشند . ابن ام مكتوم به حضورشان آمد و گفت : اى رسول خدا خانهء من دور افتاده و من كورم ، سگى دارم . پيامبر ( ص ) چند روزى به او اجازه دادند و سپس به او فرمودند سگش را از بين ببرد .\r\nابو معاويه ضرير از هشام بن عروة ، از پدرش نقل مىكند * پيامبر ( ص ) همراه گروهى از مردان قريش نشسته بود از جمله عتبة بن ربيعه و تنى چند از سران قريش حضور داشتند .\r\nپيامبر ( ص ) به آنان مىفرمود : آيا اين سنت‌ها كه من آورده‌ام پسنديده نيست ؟ و آنان مىگفتند : چرا سوگند به خونها . در اين حال ابن ام مكتوم آمد و پيامبر ( ص ) سرگرم با آنان بود . ابن ام مكتوم از چيزى پرسيد و پيامبر ( ص ) روى از او برگرداندند و خداوند اين آيات را نازل فرمود : « عبوس و ترشرو گشت ، چون آن مرد نابينا به حضورش آمد . » يعنى ابن ام مكتوم ، « اما آنكه ثروتمند است . » يعنى عتبه و يارانش « تو به او توجه مىكنى و آن كس كه به سوى تو مىشتابد و او از خدا مىترسد از توجه به او خوددارى مىكنى . » يعنى ابن ام مكتوم . [ 1 
  ]\r\nيزيد بن هارون از جويبر ، از ضحاك دربارهء اين آيات مىگويد كه مىگفته است * پيامبر ( ص ) سرگرم دعوت مردى از قريش به اسلام بود . در اين هنگام ابن ام مكتوم كه كور بود آمد و شروع به سؤال كردن از پيامبر ( ص ) كرد . پيامبر چهره ترش كرد و روى از او برگرداند و به همان مرد روى آورد و هر چه ابن ام مكتوم پرسيد پيامبر ( ص ) همچنان روى از او برگرداند . خداوند در اين مورد بر پيامبر عتاب كرد و آن آيات را نازل فرمود . چون اين آيات نازل شد ، پيامبر ( ص ) او را فراخواند و گرامى داشت و دو بار او را در مدينه به\r\n\r\n\r\n","description":"","footnote":"\r\n[ 1 
  ] . در اين مورد از دير باز ميان علما و مفسران بزرگ شيعه با اهل سنت اختلاف است ، براى اطلاع بيشتر به بحث شيخ طوسى در تفسير تبيان ، ج 10 ، صفحات 268 - 270 و به تفسير برهان ، ج 4 ، قم ، 1394 ، ص 8 - 427 مراجعه شود - م .\r\n","page_name":" 187 ","page_number":195},
  {"content":"\r\n\r\n( 1 ) جانشينى خود گماشت .\r\nعبيد الله بن موسى از اسرائيل ، از جابر نقل مىكند كه مىگفته است * از عامر پرسيدم آيا شخص كور مىتواند امام جماعت باشد ؟ گفت : مگر پيامبر ( ص ) ابن ام مكتوم را به جانشينى خود در مدينه نگماشتند .\r\nمحمد بن عمر واقدى از عبد الله بن نوح حارثى ، از ابو عفير يعنى محمد بن سهل بن ابى حثمة نقل مىكند * پيامبر ( ص ) هنگامى كه براى جنگ قرقرة الكدر با بنى سليم و غطفان بيرون رفت ، ابن ام مكتوم را بر مدينه گماشت و ابن ام مكتوم با مردم مدينه نماز جمعه مىگزارد و كنار منبر و در حالى كه منبر سمت چپ او قرار داشت براى مردم خطبه مىخواند . همچنين در جنگ با بنى سليم در منطقهء بحران و قرع و نيز در جنگ احد و جنگهاى حمراء الاسد و بنى نضير و خندق و بنى قريظه و بنى لحيان و غابة و ذو قرد و هم در عمره حديبيه او را به جانشينى خويش در مدينه گماشت .\r\nمحمد بن عمر واقدى از اسامة بن زيد ليثى ، از عبد الله بن يزيد وابستهء اسود ، از محمد بن عبد الرحمان بن ثوبان ، از زيد بن ثابت نقل مىكند * پيامبر ( ص ) مىفرموده‌اند : ابن ام مكتوم هنوز شب است كه اذان مىگويد ، بخوريد و بياشاميد تا هنگامى كه بلال اذان بگويد .\r\nقبيصة بن عقبه از يونس بن ابى اسحاق ، از ابى اسحاق ، از عبد الله بن معقل نقل مىكند * ابن ام مكتوم در مدينه به خانهء زنى يهودى كه عمهء مردى از انصار بود منزل كرد . آن زن در عين حال كه با ابن ام مكتوم مهربان بود ، ولى به خدا و رسول خدا دشنام مىداد . ابن ام مكتوم او را زد و كشت . شكايت پيش پيامبر بردند . ابن ام مكتوم گفت : اى رسول خدا به خدا سوگند هر چند با من مهربان بود ، ولى با دشنام دادن به خدا و رسول خدا مرا آزار مىداد .\r\nو او را زدم و كشتم . پيامبر فرمود : خدا او را از رحمت خويش دور دارد كه خود خون خويش را تباه كرد .\r\nعبيد الله بن موسى مىگويد اسرائيل ، از زياد بن فياض ، از ابو عبد الرحمان نقل مىكند * چون اين آيه نازل شد : « هرگز مؤمنانى كه از جنگ باز مىنشينند برابر با مجاهدان نيستند . »\r\nابن ام مكتوم عرضه داشت : پروردگارا من چه كنم ؟ و نازل شد كه « مؤمنان بدون عذر » [ 1 
  ]\r\n\r\n\r\n","description":"","footnote":"\r\n[ 1 
  ] . آيهء 95 سورهء چهارم - نساء - م .\r\n","page_name":" 188 ","page_number":196},
  {"content":"\r\n\r\n( 1 ) عفان بن مسلم از حماد بن سلمه ، از ثابت ، از عبد الرحمان بن ابى ليلى نقل مىكند * چون آيهء فوق نازل شد ، ابن ام مكتوم عرضه داشت : پروردگارا عذر مرا بپذير و در آن باره چيزى نازل فرما و خداوند « بدون عذر » را نازل فرمود كه ميان آن آيه قرار گرفت .\r\nگويد : ابن ام مكتوم پس از نزول اين آيه ، به جنگ مىرفت و مىگفت : رايت را به من بدهيد كه من كورم و ياراى گريز ندارم و مرا ميان دو صف قرار دهيد .\r\nعفان بن مسلم و وهب بن جرير هر دو از شعبه و عفان از قول شعبه ، از براء نقل مىكنند * چون اين آيه نازل شد كه « مؤمنانى كه از جنگ و جهاد باز مىنشينند با مجاهدان برابر نيستند . » پيامبر ( ص ) زيد بن ثابت را فرا خواندند و او استخوان شانه‌اى آورد و آن آيه را نوشت . در اين هنگام ابن ام مكتوم آمد و از كورى خود شكايت كرد ، و اين بخش از آيه كه « بدون آنان كه عذر دارند » نازل شد .\r\nسليمان پدر داود طيالسى ، از شعبه ، از سعد بن ابراهيم ، از پدرش ، از قول زيد بن ثابت نقل مىكند كه * چون آيهء فوق نازل شد پيامبر ( ص ) استخوان شانه‌اى خواستند و مرا فراخواندند و فرمودند : آيهء را بنويس . ابن ام مكتوم آمد و كورى خود را متذكر شد و « بدون آنان كه عذر دارند . » بعد نازل شد .\r\nسعيد بن منصور از عبد الرحمان بن ابى الزياد ، از پدرش ، از خارجة بن زيد ، از زيد بن ثابت نقل مىكند كه مىگفته است * كنار پيامبر ( ص ) نشسته بودم ، حالت وحى بر ايشان عارض شد و آن حضرت بالاى زانوى من افتاد و هرگز چيزى به آن سنگينى تحمل نكرده بودم و چون به حال معمولى برگشتند ، فرمودند : اى زيد بنويس ، و من بر استخوان شانه‌اى شروع به نوشتن كردم و چنين نوشتم : « يكسان نيستند مؤمنانى كه از جهاد باز مىنشينند و مجاهدانى كه در راه خدا جهاد مىكنند . » در اين هنگام ابن ام مكتوم همين كه فضيلت مجاهدان را شنيد برخاست و گفت : اى رسول خدا در مورد كسانى كه نمىتوانند جهاد كنند چگونه است ؟ هنوز سخن او تمام نشده بود كه دوباره حالت وحى به پيامبر ( ص ) دست داد و همچنان سنگينى بدن ايشان بر زانوى من افتاد و همان سنگينى بار نخست را احساس كردم . سپس پيامبر به حال خود برگشتند و فرمودند : اى زيد آن آيه را بخوان و چون خواندم ، فرمودند : بنويس « بدون آنان كه عذر دارند » . زيد مىگفته است : خداوند اين بخش از آيه را پس از بخش اول نازل فرمود و گويى هم اكنون مىبينم كه آن را بر كنارهء آن استخوان افزوده‌ام .\r\n\r\n","description":"","footnote":"","page_name":" 189 ","page_number":197},
  {"content":"\r\n\r\n( 1 ) يعقوب بن ابراهيم بن سعد زهرى از پدرش ، از صالح بن كيسان ، از ابن شهاب نقل مىكند كه مىگفته است سهل بن سعد ساعدى برايم نقل كرد كه * مروان بن حكم را ديدم در مسجد نشسته است ، رفتم كنارش نشستم . او از قول زيد بن ثابت نقل كرد كه مىگفته است پيامبر بر من املاء فرمودند كه بنويس : « يكسان نيستند مؤمنانى كه از جهاد باز مىنشينند و مجاهدانى كه در راه خدا جهاد مىكنند . » ، در همان حال كه املاء مىفرمودند ابن ام مكتوم كه كور بود آمد و گفت : اى رسول خدا اگر مىتوانستم جهاد كنم جهاد مىكردم . گويد ، خداوند متعال حالت وحى را بر پيامبر چيره فرمود و بدن آن حضرت بر زانوى من افتاد و چندان سنگين بود كه تلاش مىكردم زانويم نشكند . آن گاه به حال عادى برگشتند و خداوند اين بخش را « بدون آنان كه عذر دارند » نازل فرمود .\r\nعفان بن مسلم از بشر بن مفضل ، از عبد الرحمان بن اسحاق ، از زهرى ، از سهل بن سعد ، از مروان حكم ، از زيد بن ثابت از پيامبر ( ص ) نظير همين را نقل مىكند . [ 1 
  ]\r\nعفان بن مسلم از يزيد بن زريع ، از سعيد بن ابى عروبة ، از قتاده ، از انس بن مالك نقل مىكند كه مىگفته است * روز جنگ قادسيه همراه ابن ام مكتوم رايتى سياه بود و زرهى كه از خودش بود بر تن داشت .\r\nمسلم بن ابراهيم از ابو هلال راسبى ، از قتادة ، از انس بن مالك نقل مىكند كه مىگفته است * روز جنگ قادسيه ابن ام مكتوم بيرون آمد در حالى كه زره بلندى بر تن داشت .\r\nموسى بن اسماعيل از ابو هلال ، از قتادة ، از انس نقل مىكند كه مىگفته است * عبد الله بن زائدة يعنى ابن ام مكتوم روز جنگ قادسيه در حالى كه زره بلند و استوارى بر تن داشت جنگ مىكرد .\r\nمحمد بن عمر واقدى از معمر ، از قتاده ، از انس نقل مىكرد كه مىگفته است * ابن ام مكتوم در حالى كه پرچم را بر دوش داشت در جنگ قادسيه شركت كرد . محمد بن عمر واقدى مىگويد : پس از قادسيه ابن ام مكتوم به مدينه برگشته و همان جا درگذشته است و مطلبى دربارهء او پس از روزگار حكومت عمر بن خطاب شنيده نشده است .\r\n\r\n\r\n","description":"","footnote":"\r\n[ 1 
  ] . نظير همين روايات در مورد اين آيه در طبرسى ، تفسير مجمع البيان ، ج 3 و 4 ، ص 96 ، و ابو الفتوح رازى ، تفسير ، ج 3 ، ص 476 آمده است - م .\r\n","page_name":" 190 ","page_number":198},
  {"content":"\r\n\r\n( 1 )\r\n\r\nاز خاندان فهر بن مالك\r\n\r\nسهل بن بيضاء\r\nبيضاء نام مادر اوست . پدرش وهب بن ربيعة بن هلال بن مالك بن ضبّة بن حارث بن فهر بن مالك است . بيضاء نامش دعد است و او دختر جحدم بن عمرو بن عائش بن ظرب بن حارث بن فهر است .\r\nسهل در مكه مسلمان شد و اسلام خود را پوشيده داشت و قريش در جنگ بدر او را همراه خود بردند و او در جنگ بدر همراه مشركان بود و اسير شد . عبد الله بن مسعود گواهى داد كه در مكه ديده است سهل نماز مىگزارد و او را آزاد كردند .\r\nكسى كه اين داستان را براى سهيل بن بيضاء نقل كرده ، اشتباه كرده است زيرا سهيل بن بيضاء پيش از عبد الله بن مسعود مسلمان شده و اسلام خود را پوشيده نداشته است و به مدينه هجرت كرده و در جنگ بدر همراه پيامبر ( ص ) بوده است ، و در اين موضوع هيچ شك و ترديد نيست و كسى كه در مورد سهيل اين موضوع را گفته ، او را با برادرش سهل اشتباه كرده است . چون سهيل از برادرش سهل مشهورتر بوده است و اين داستان مربوط به سهل است . سهل مقيم مدينه بود و در برخى از جنگها همراه پيامبر ( ص ) شركت كرد و پس از رحلت پيامبر ( ص ) هم زنده بوده است .\r\n\r\nعمرو بن حارث بن زهير\r\nابن ابى شداد بن ربيعة بن هلال بن مالك بن ضبّة بن حارث بن فهر بن مالك . مادرش هند دختر مضرب بن عمرو بن وهب بن حجير بن عبد بن معيص بن عامر بن لوى است . عمرو هم از مسلمانان قديمى است كه در مكه مسلمان شد و در هجرت دوم به روايت محمد بن اسحاق و محمد بن عمر واقدى به حبشه هجرت كرد ، ولى موسى بن عقبه و ابو معشر نام او را در زمرهء مهاجران به حبشه ننوشته‌اند .\r\n\r\n","description":"","footnote":"","page_name":" 191 ","page_number":199},
  {"content":"\r\n\r\n( 1 )\r\n\r\nعثمان بن عبد غنم بن زهير\r\nابن ابى شداد بن ربيعة بن هلال بن مالك بن ضبّة بن حارث بن فهر بن مالك . هشام بن محمد كلبى در كتاب نسب نام او را عامر و كنيه‌اش را ابو نافع نوشته است . مادرش دختر عبد عوف بن عبد بن حارث بن زهره و عمهء عبد الرحمان بن عوف است . او را دو پسر به نامهاى نافع و سعيد بوده كه مادرشان برزة دختر مالك بن عبيد الله بن شهاب بن عبد الله بن حارث بن زهره است . او هم از مسلمانان قديمى مكه است كه به روايت ابن اسحاق و واقدى و موسى بن عقبه و ابو معشر در هجرت دوم به حبشه هجرت كرده است ، و پس از آن درگذشته و نسلى از او باقى نمانده است .\r\n\r\nسعيد بن عبد قيس\r\nابن لقيط بن عامر بن امية بن حارث بن فهر بن مالك . او هم از مسلمانان قديمى مكه است كه به روايت واقدى و ابن اسحاق و موسى بن عقبه و ابو معشر در هجرت دوم به حبشه هجرت كرده است .\r\n\r\nاز خاندانهاى ديگر اعراب\r\n\r\nعمرو بن عبسة\r\nابن خالد بن حذيفة بن عمرو بن خلف بن مازن بن مالك بن ثعلبة بن بهثة بن سليم بن منظور بن عكرمة بن خصفة بن قيس بن عيلان بن مضر . كنيه‌اش ابو نجيح بوده است .\r\nيزيد بن مروان از جرير بن عثمان ، از سليم بن عامر ، از عمرو بن عبسه نقل مىكند كه مىگفته است * در بازار عكاظ به حضور پيامبر رسيدم و گفتم : چه كسى در اسلام از شما پيروى كرده است ؟ فرمودند : يك آزاد و يك برده و كسى جز ابو بكر و بلال همراه ايشان نبود ، و به من فرمودند : اينك برو تا هنگامى كه خداوند امور را براى پيامبر خود فراهم فرمايد .\r\n\r\n","description":"","footnote":"","page_name":" 192 ","page_number":200},
  {"content":"\r\n\r\n( 1 ) معن بن عيسى از معاوية بن صالح ، از ابو يحيى سليم بن عامر و ضمرة و ابو طلحة نقل مىكند كه آنان مىگفته‌اند از ابو امامة باهلى شنيده‌اند كه از قول عمرو بن عبسة نقل مىكرده كه مىگفته است * به حضور پيامبر ( ص ) كه در بازار عكاظ بودند رسيدم و پرسيدم اى رسول خدا در اسلام چه كسانى با شما همراهى كرده‌اند ؟ فرمودند : اكنون همراه من فقط دو مردند ، ابو بكر و بلال . عمرو بن عبسه مىگفته است : من در اين هنگام مسلمان شدم و خود را چهارمين مسلمان مىدانم . مىگويد ، به پيامبر ( ص ) گفتم : آيا همراه شما باقى بمانم يا به قوم خويش پيوندم ؟ فرمودند : پيش قوم خود برو و اميد است كه خداوند به زودى عهد خود را برآورد و اسلام را نيرومند فرمايد . عمرو مىگويد ، آن گاه پيش از فتح مكه به حضور پيامبر رسيدم و سلام دادم و گفتم : اى رسول خدا من عمرو بن عبسة سلمى هستم ، دوست دارم از شما در مورد چيزهايى كه مىدانى و من نمىدانم بپرسم و اين براى من سود بخش است و براى شما زيانى ندارد .\r\nسليمان بن حرب از حماد بن سلمه ، از يعلى بن عطاء ، از يزيد بن طلق ، از عبد الرحمان بن بيلمانى ، از عمرو بن عبسة نقل مىكند كه مىگفته است * به حضور پيامبر ( ص ) رسيدم و گفتم : اى رسول خدا چه كسانى مسلمان شده‌اند ؟ فرمودند : آزادى و برده‌اى يا فرمودند :\r\nبرده‌اى و آزادى يعنى ابو بكر و بلال . عمرو مىگفته است : من چهارمين مسلمانم .\r\nمحمد بن عمر واقدى از عبد الرحمان بن عثمان اشجعى ، از اياس بن سلمة بن اكوع ، از عمرو بن عبسه نقل مىكند كه مىگفته است * من سومين يا چهارمين مسلمانم . [ 1 
  ]\r\nهشام بن عبد الملك پدر وليد طيالسى از قول عكرمة بن عمار ، از قول شداد بن عبد الله پدر عمار كه درك محضر تنى چند از اصحاب پيامبر را كرده است نقل مىكند كه مىگفته است * ابو امامة به عمرو بن عبسه گفت : تو مردى خردمند از بنى سليم هستى ، چگونه و به چه دليل مدعى هستى كه چهارمين مسلمانى ؟ گفت : من در دورهء جاهلى مردم را در گمراهى مىديدم و به بتها اعتقادى نداشتم ، در همان حال شنيدم مردى اخبارى از مكه نقل مىكرد و مىگفت : كسى در مكه سخنانى تازه مىگويد . سوار بر مركب خود شدم و به مكه آمدم و ناگاه به رسول خدا برخوردم و آن هنگامى بود كه پيامبر ( ص ) پوشيده زندگى\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه اين گونه روايات استوار نيست و بايد به كتابهاى سيره مراجعه كرد در اين موضوع كه خديجه ( رض ) و على ( ع ) پيش از ديگران مسلمان شده‌اند ترديدى نيست و براى اطلاع بيشتر ، به بحث مفصل ابن سيد الناس در عيون الاثر ، ج 1 ، چاپ بيروت ، ص 91 - 98 مراجعه شود - م .\r\n","page_name":" 193 ","page_number":201},
  {"content":"\r\n\r\n( 1 ) مىفرمود و قوم او هم نسبت به او دو گروه بودند . چاره انديشى كردم و به حضور پيامبر راه يافتم و پرسيدم شما كيستى و بر چيستى ؟ فرمودند : من پيامبرم . گفتم : پيامبر يعنى چه ؟\r\nفرمودند : يعنى فرستادهء خدا . گفتم : يعنى خداوند تو را فرستاده است ؟ فرمودند : آرى . گفتم :\r\nبه چه چيز ؟ فرمودند : به اينكه خداوند را يگانه بدانند و چيزى را انباز و همتاى او قرار ندهند و بتها را بشكنند و پيوند خويشاوندى را رعايت كنند . گفتم : چه كسى در اين موضوع با شما يار و همراه است ؟ فرمودند : آزادى و برده‌اى و در آن حال فقط ابو بكر و بلال همراه ايشان بودند . گفتم : من هم از شما پيروى مىكنم و همراه خواهم بود . فرمودند : تو امروز توانايى انجام دادن اين كار را ندارى . اكنون به اهل خود ملحق شو و چون شنيدى كه من دعوت خويش را آشكارا ساخته‌ام پيش من باز آى . من پيش اهل خود برگشتم و پيامبر ( ص ) به مدينه هجرت فرمودند و من كه مسلمان شده بودم همواره در صدد كسب اخبار بودم تا آنكه سوارانى از مدينه پيش ما آمدند . پرسيدم آن مرد مكى كه پيش شما آمده است چه مىكند و سرانجامش چه شده است ؟ گفتند : قومش مىخواستند او را بكشند نتوانستند و از آن كار عاجز ماندند . من مردم را رها كردم و سوار بر مركب خود شدم و شتابان خود را به مدينه رساندم و به حضورش رسيدم و گفتم : اى رسول خدا مرا مىشناسى ؟ فرمود : آرى ، مگر تو همان نيستى كه در مكه پيش من آمدى ؟ گفتم : آرى و اينك از آنچه خدا به تو آموخته است و من نمىدانم به من بياموز . فرمود : چون نماز صبح را گزاردى ديگر تا طلوع آفتاب نماز مگزار و چون آفتاب دميد نماز مگزار كه آفتاب ميان دو شاخ شيطان مىدمد و در آن هنگام كافران براى خورشيد سجده مىكنند و چون آفتاب به اندازهء يك يا دو نيزه بر آمد ، نماز بگزار كه نماز آن هنگام مورد مشاهده فرشتگان است و چون سايهء نيزه در قبال خورشيد راست و مستقيم شد نماز ظهر بگزار و پس از آن نماز مگزار كه هنگام سجده كردن و عبادت دوزخ است . و چون سايه درازتر شد تا هنگام نماز عصر مىتوانى نماز بگزارى و پس از آنكه نماز عصر را گزاردى ديگر تا غروب خورشيد نماز مگزار كه خورشيد همچنان ميان دو شاخ شيطان غروب مىكند و در آن هنگام هم كافران براى خورشيد سجده مىكنند . آنگاه گفتم : اى رسول خدا براى من از وضو ، بگوييد . فرمود :\r\nهر كس از شما كه هنگام وضويش فرا رسد و مضمضه كند و آب دهان بيرون بريزد و آب به بينى خود بكشد و بيرون بريزد گناهان و خطاهاى دهان و بينى او فرو مىريزد و چون صورت خود را همان گونه كه خداوند فرمان داده است بشويد گناهان چهره‌اش همراه آب\r\n\r\n","description":"","footnote":"","page_name":" 194 ","page_number":202},
  {"content":"\r\n\r\n( 1 ) از اطراف چهره‌اش فرو مىريزد و چون دستهاى خويش را تا آرنج بشويد خطاهاى دستهايش از سر انگشتانش همراه آب فرو مىريزد و چون پاهاى خود را تا قوزك بشويد همان گونه كه خداوند فرمان داده است ، خطاهاى پاهايش با آب از سر انگشتان پايش فرو مىريزد و چون برخيزد و اقامه بگويد و حمد و ثناى خدا را چنان كه شايسته و بايسته اوست به جا آورد و دو ركعت نماز بگزارد از گناهان خود بيرون مىآيد همچون روزى كه مادرش او را زاييده است .\r\nابو امامة به او گفت : اى عمرو بن عبسة بنگر چه مىگويى ، آيا تو خود اين موضوع را از پيامبر ( ص ) شنيدى كه به آدمى همهء اين الطاف را عنايت مىشود ؟ عمرو گفت : اى ابو امامه من پير شده‌ام و استخوانم پوك و مرگم نزديك شده است و مرا نيازى نيست كه بر خدا و رسولش دروغ ببندم و چنين نيست كه اين موضوع را از رسول خدا يك يا دو يا سه بار شنيده باشم كه از آن حضرت هفت يا هشت بار يا بيشتر از اين شنيده‌ام .\r\nمحمد بن عمر واقدى از حجاج بن صفوان ، از ابن ابى حسين ، از شهر بن حوشب ، از عمرو بن عبسة سلمى نقل مىكند كه مىگفته است * در دورهء جاهلى از بتهاى قوم خويش روى گردان شدم و دانستم كه باطل است . با يكى از نويسندگان و اهل كتاب تيماء برخوردم و به او گفتم : من مردى از قبيله‌اى هستم كه بتهاى سنگى را عبادت مىكنند و گاه اتفاق مىافتد كه قبيله در جايى فرود مىآيد كه بتى و خدايى همراه ندارد ، در آن حال مردى از قبيله بيرون مىرود و چهار سنگ با خود مىآورد . سه سنگ را براى اجاق و ديگ خود استفاده مىكند و يكى را كه بهتر باشد خداى خود قرار مىدهد و همان را مىپرستد و چه بسا كه اگر سنگ بهترى بيابد آن يكى را رها مىكند و چون به منزل ديگرى فرود آيد ، سنگى ديگر را مىپرستد و معتقدم كه آن سنگ خدايى باطل و ياوه است كه نه سودى مىرساند و نه زيانى دارد ، تو مرا به چيزى به از اين راهنمايى كن . گفت : از مكه مردى برخواهد خاست كه از بتهاى قوم خويش روى برمىگرداند و به خداى ديگرى فرا مىخواند ، هر گاه اين خبر را شنيدى از او پيروى كن كه او بهترين دين را خواهد آورد . و از آن هنگام كه اين سخن را به من گفت من همتى جز مكه نداشتم و هر كس كه پيش من مىآمد مىپرسيدم آيا در مكه خبر تازه‌اى نيست و مىگفتند : نه . تا آنكه يك بار به مكه رفتم و پرسيدم ، گفتند : آرى ، خبر تازه‌اى پيش آمده است ، مردى از بتها و الهه‌هاى قوم خويش برگشته است و به چيز ديگر فرا مىخواند . من پيش قبيلهء خود برگشتم و ساز و برگ و مركبم را آماده ساختم و به مكه\r\n\r\n","description":"","footnote":"","page_name":" 195 ","page_number":203},
  {"content":"\r\n\r\n( 1 ) برگشتم و در خانه‌اى كه منزل مىكردم فرود آمدم و از او پرسيدم ، معلوم شد مخفى و پوشيده زندگى مىكند و ديدم قريش بر او سخت دشمن‌اند . چاره انديشى كردم و توانستم به حضورش برسم گفتم : شما كيستى و چيستى ؟ گفت : پيامبرم . گفتم : چه كسى تو را فرستاده است ؟ فرمود : خدا . گفتم : براى چه چيزى فرستاده شده‌اى ؟ فرمود : براى پرستش خداوند يگانه و يكتا كه هيچ شريكى براى او وجود ندارد و به حفظ خونها و شكستن بتها و رعايت پيوند خويشاوندى و در امان بودن راهها . گفتم : به چه چيزهاى خوبى فرستاده شده‌اى ، من به تو ايمان آوردم و تو را تصديق كردم ، آيا فرمان مىدهى كه همين جا همراه تو بمانم يا برگردم ؟ فرمود : مگر نمىبينى مردم آنچه را كه من آورده‌ام خوش نمىدارند ؟ تو نمىتوانى اين جا بمانى . ميان قوم خود باش و چون شنيدى كه به محل هجرت خود رفته‌ام پيش من بيا .\r\nمن ميان قوم خويش بودم تا آن حضرت به مدينه رفت ، و من هم به مدينه رفتم و گفتم : اى رسول خدا آيا مرا مىشناسى ؟ فرمود : آرى ، تو همان مرد سلمى هستى كه در مكه پيش من آمدى و آن پرسشها را كردى و من آن پاسخها را دادم . من آن مجلس را غنيمت شمردم و دانستم كه هيچ گاه چنين آسوده نخواهم بود و امكان اينكه پيامبر براى من اين اندازه فارغ باشد نخواهد بود . گفتم : اى رسول خدا كدام ساعات شبانه روز براى اجابت دعا بهتر است ؟\r\nفرمود : ثلث آخر شب تا هنگامى كه آفتاب برآيد و در آن هنگام نماز مورد مشاهده و پذيرفته است و چون خورشيد را ديدى كه مانند سپرى سرخ طالع شد از نماز خوددارى كن كه خورشيد ميان دو شاخ شيطان طلوع مىكند و در آن ساعت كافران بر خورشيد نماز مىبرند ، و چون خورشيد به اندازهء يك يا دو نيزه برآمد باز تاب آن هنگام كه سايهء مرد در آفتاب به اندازهء خود او گردد ، نماز مشهود و پذيرفته است . پس از آن از نماز خواندن خوددارى كن كه ساعت سجده كردن جهنم است ، و چون سايه افزون و بيشتر شد ، تا هنگام غروب خورشيد ساعت پذيرش نماز است و چون خورشيد را ديدى كه همچون سپرى قرمز در حال غروب است ، از نمازگزاردن خوددارى كن . سپس پيامبر ( ص ) دربارهء وضوء توضيح دادند و فرمودند : چون وضو بگيرى و دستها و روى و پاهاى خود را بشويى پس از آن چون بنشينى مايهء پاكيزگى و طهارت توست و اگر برخيزى و نماز بگزارى و خداى خودت را چنان كه شايسته است ياد كنى چون از نماز خويش فارغ شوى از گناهان پاك مىشوى ، همچون روزى كه مادر تو را زاييده است .\r\nمحمد بن عمر واقدى مىگويد * پس از اينكه عمرو بن عبسه در مكه مسلمان شد به\r\n\r\n","description":"","footnote":"","page_name":" 196 ","page_number":204},
  {"content":"\r\n\r\n( 1 ) سرزمين قوم خويش بنى سليم برگشت و در منطقهء صفه و حاذة كه از سرزمينهاى آن قبيله بود ساكن شد و همچنان مقيم آن جا بود و پس از جنگهاى بدر و احد و خندق و حديبية و خيبر به مدينه و حضور پيامبر باز آمد .\r\n\r\nابو ذر\r\nنامش جندب بن جنادة بن كعيب بن صعير بن وقعة بن حرام بن سفيان بن عبيد بن حرام بن غفار بن مليل بن ضمره بن بكر بن عبد مناة بن كنانة بن خزيمة بن مدركة بن الياس بن مضر است .\r\nمحمد بن عمر واقدى از موسى بن عبيده نقل مىكند كه نعيم بن عبد الله مجمّر ، از قول پدرش نقل مىكرده است * نام ابو ذر جندب و نام پدرش جنادة است . خود واقدى و هشام بن محمد بن سائب كلبى و كسان ديگرى از دانشمندان غير از آن دو همين گونه گفته‌اند .\r\nواقدى مىگويد از ابو معشر نجيح شنيدم كه مىگفت * نام ابو ذر برير و نام پدرش جنادة است .\r\nهاشم بن قاسم كتانى ابو نضر از سليمان بن مغيره ، از حميد بن هلال ، از عبد الله بن صامت غفارى ، از قول ابو ذر نقل مىكند كه مىگفته است * از ميان قوم خود غفار بيرون آمديم ، آنان خون‌ريزى در ماه‌هاى حرام را حلال و روا مىدانستند . من و برادرم انيس و مادرمان بيرون آمديم و به راه خود ادامه داديم و سرانجام پيش دايى خود فرود آمديم . او ما را گرامى داشت و نسبت به ما نيكويى كرد ، ولى قوم او بر ما رشك و حسد بردند و به دايى ما گفتند : چون تو از خانهء خويش بيرون مىروى ، انيس پيش زن و فرزندت آمد و شد مىكند . دايى ما پيش ما آمد و آنچه را به او گفته بودند ، پيش ما فاش و آشكار ساخت . من گفتم : با اين سخن نيكيهاى گذشته خود را تيره كردى و از اين پس نبايد با يك ديگر باشيم . ما چند شترى را كه داشتيم جمع كرديم و بارهاى خود را بر آن نهاديم و سوار شديم و در اين حال دايى ما جامه بر خود پيچيده بود و مىگريست . ما حركت كرديم و به راه خود ادامه داديم و در حومهء مكه فرود آمديم . انيس برادرم با كسى در مورد نسب خويش شرط بندى كرد كه دو برابر شمار شتران ما پرداخت شود و چون آن دو پيش كاهن رفتند و نسب خويش را بيان كردند ، كاهن به نفع انيس قضاوت كرد و انيس با دو برابر شمار شتران ما برگشت .\r\n\r\n","description":"","footnote":"","page_name":" 197 ","page_number":205},
  {"content":"\r\n\r\n( 1 ) راوى اين روايت مىگويد ، ابو ذر به من گفت : اى برادر زاده من سه سال پيش از آنكه به حضور پيامبر برسم نماز مىگزاردم . پرسيدم براى چه كسى نماز مىگزاردى ؟ گفت : براى خدا . گفتم : هنگام نماز به كدام سو روى مىكردى ؟ گفت : به هر سوى كه خدايم راهنمايى مىفرمود ، من از هنگام نماز عشاء تا هنگام سحر نماز مىخواندم و سپس همچون جامه و گليم به زمين مىافتادم تا آنكه تابش آفتاب مرا بيدار مىكرد . برادرم انيس گفت : مرا در مكه كارى است تو كارهاى مرا بر عهده بگير تا من برگردم . انيس رفت و مدتى تأخير كرد و سپس آمد . پرسيدم چه چيز تو را در مكه بازداشته بود ؟ گفت : مردى را در مكه ديدم كه بر آيين تو بود و مىپنداشت كه خداوند او را فرستاده است . پرسيدم مردم درباره‌اش چه مىگفتند ؟\r\nگفت : مىگويند شاعر يا كاهن يا ساحر است . انيس كه خود را از شاعران بود ، گفت : به خدا سوگند من گفتار كاهنان را شنيده‌ام ، سخن او چون سخن كاهنان نيست و سخن او را با انواع شعر شاعران سنجيدم با هيچ كدام منطبق نيست و بسيار بعيد است كه سخن او شعر باشد و به خدا سوگند كه او راست مىگويد و مردم مكه دروغ مىگويند . من به انيس گفتم : اكنون تو كارهاى مرا بر عهده بگير تا من به مكه روم و بنگرم موضوع چيست . گفت : آرى ، ولى از مردم مكه بر حذر باش كه آنان نسبت به او ستيزه گر و دشمن‌اند . من به راه افتادم و چون به مكه رسيدم به مردى از ايشان كه او را از مستضعفان پنداشتم گفتم : اين كسى كه او را صابى و از دين برگشته مىخوانند كجاست ؟ ناگاه آن مرد به من اشاره كرد و گفت : اين صابى و از دين برگشته است و تمام اهل آن وادى با سنگ و كلوخ و استخوان بر من حمله آوردند و من مدهوش در افتادم . چون از جاى خود برخاستم سراپا سرخ و همچون پارچه‌اى گلگون بودم .\r\nبه چاه زمزم پناه بردم ، آب آشاميدم و خونها را از خود شستم و اى برادرزادهء من سى شبانه روز همان جا بودم و هيچ خوراكى جز آب زمزم نداشتم و چندان فربه شدم كه چينهاى شكم من بر هم افتاد و هيچ‌گونه احساس گرسنگى نمىكردم .\r\nشبى مهتابى كه چون روز روشن بود و خداى خواب گران را بر مردم مكه چيره فرموده بود و هيچ كس جز دو زن مشغول طواف نبود ، آن دو زن از كنار من گذشتند و اساف و نائله [ 1 
  ] را فرا مىخواندند . من به ايشان گفتم : آن دو بت با يك ديگر تماس جنسى نامشروع داشته‌اند ، ولى اين سخن من آن دو را از آنچه مىگفتند بازنداشت . چون دوباره از\r\n\r\n\r\n","description":"","footnote":"\r\n[ 1 
  ] . نام دو بت معروف كه معتقد بوده‌اند درون خانهء كعبه زن و مردى زنا كرده‌اند و به صورت سنگ مسخ شده‌اند . به هشام كلبى ، الاصنام ، ترجمهء استاد محترم سيد محمد رضا جلالى نائينى ، تهران ، نشر نو ، 1364 ش ، ص 105 مراجعه شود - م .\r\n","page_name":" 198 ","page_number":206},
  {"content":"\r\n\r\n( 1 ) كنار من گذشتند ، گفتم : اين اساف و نائله در نظر من چون چوب هستند و من به آنان كنيه و لقبى نمىدهم . آن دو زن شروع به هياهو كردند و گفتند : اى كاش كسى از وابستگان ما اين جا مىبود و بازگشتند . در همين حال پيامبر ( ص ) و ابو بكر كه از كوه صفا پايين مىآمدند به آن دو زن رسيدند و پرسيدند چرا ناراحت هستيد شما را چه مىشود ؟ گفتند : مردى از دين برگشته ميان كعبه و پرده‌هاى آن است . پيامبر پرسيد چه چيزى به شما گفت ؟ گفتند :\r\nسخنى گفت كه دهان پر كن است . در اين هنگام پيامبر ( ص ) و همراهش آمدند و به حجر الاسود دست كشيدند و بر كعبه طواف كردند و سپس پيامبر ( ص ) نماز گزارد و چون نمازش تمام شد من به حضورش رسيدم و نخستين كس بودم كه به آيين اسلام بر او سلام دادم . پاسخ فرمود و بر سلام من چنين جواب داد كه بر تو باد رحمت خدا ، و پرسيد از كدام قبيله‌اى ؟ گفتم : از غفار . پيامبر دست خود را بر روى خود نهاد ، من با خود گفتم گويا از اينكه از قبيلهء غفارم ناراحت شد ، دست دراز كردم تا دست پيامبر را در دست بگيرم ، همراهش دست مرا كنار زد كه به حالات او از من داناتر بود و گفت : چند وقت است كه اين جايى ؟\r\nگفتم : حدود سى شبانه روز . گفت : چه كسى به تو خوراك مىداد ؟ گفتم : هيچ خوراكى جز آب زمزم نداشتم و چندان فربه شده‌ام كه چينهاى شكمم بر هم افتاده است و هيچ گونه احساس گرسنگى نكردم . پيامبر ( ص ) فرمودند : آرى ، آب زمزم فرخنده است و همچون خوراك سير كننده است . در اين هنگام ابو بكر گفت : اى رسول خدا به من اجازه فرماى تا امشب او را خوراكى دهم . پيامبر اجازه فرمود و چون پيامبر و ابو بكر حركت كردند من هم همراهشان رفتم . ابو بكر درى را گشود و براى ما كشمش طايف آورد و همان كشمش نخستين خوراكى بود كه من در مكه خوردم ، و مدتى همان جا ماندم و پيامبر ( ص ) را مكرر ملاقات مىكردم . پيامبر فرمودند : من مأمورم به سرزمينى كه داراى نخلستان است بروم و گمان مىكنم آن جا يثرب باشد ، آيا اينك تو پيام مرا به قوم خود مىرسانى شايد كه خداوند براى آنان سودى قرار دهد و به تو هم در قبال اسلام آنان پاداش دهد . من از مكه بيرون آمدم و چون برادر خود انيس را ديدم ، گفت : چه كردى ؟ گفتم : آنچه لازم بود انجام دادم و مسلمان شدم و تصديق كردم . انيس گفت : من هم از آيين تو روىگردان نيستم ، همانان مسلمان شدم و تصديق مىكنم . چون پيش مادر خويش رفتيم گفت : من هم از آيين شما روىگردان نيستم و من هم اسلام آوردم و تصديق كردم . ما سوار شدم و پيش قوم خود برگشتيم و نيمى از ايشان پيش از آنكه پيامبر ( ص ) به مدينه برسند مسلمان شدند و ايماء بن رحضة كه سالار\r\n\r\n","description":"","footnote":"","page_name":" 199 ","page_number":207},
  {"content":"\r\n\r\n( 1 ) بنى غفار بود در نماز ، امامت آنان را بر عهده داشت . ديگران گفتند : چون پيامبر به مدينه بيايد مسلمان خواهيم شد و آنان هم مسلمان شدند . پس از ايشان قبيلهء اسلم هم به حضور پيامبر رسيدند و گفتند : اى رسول خدا ما هم با همان شرايط كه برادران بنى غفار ما مسلمان شده‌اند مسلمان مىشويم . پيامبر ( ص ) فرمودند : قبيلهء غفار را خداوند غفران عنايت كناد و قبيلهء اسلم را خداوند سالم بداراد . [ 1 
  ]\r\nمحمد بن عمر واقدى از ابو بكر بن عبد الله بن ابى سبرة ، از يحيى بن شبل ، از خفاف بن ايماء بن رحضة نقل مىكند كه مىگفته است * ابو ذر نخست مردى راهزن بود و سخت شجاع بود . آن چنان كه به تنهايى راهزنى مىكرد و هنگام سپيده دم بر گله‌ها هجوم مىبرد و غارت مىكرد و بر پشت اسب خود مىگريخت يا چنان پياده مىدويد كه گويى يوزپلنگ است ، و گاه به قبايل شبيخون مىزد و هر چه مىتوانست مىگرفت . خداوند مهر اسلام را بر دل او افكند و چون شنيد پيامبر ( ص ) مبعوث شده است به مكه رفت و پيامبر ( ص ) در آن هنگام پوشيده مردم را دعوت مىفرمود و او نخست در صدد بر آمد كسى را پيدا كند تا او را به حضور پيامبر ببرد ، ولى كسى را پيدا نكرد و سرانجام پرسان پرسان بر در خانهء پيامبر ( ص ) رسيد و اجازه خواست و وارد شد . در آن هنگام ابو بكر كه يكى دو روز پيش از آن مسلمان شده بود در محضر پيامبر بود و مىگفت : اى رسول خدا اسلام را پوشيده نمىداريم و به زودى آن را آشكار خواهيم ساخت ، و پيامبر ( ص ) پاسخى به او نمىداد . ابو ذر مىگويد : من پرسيدم كه اى محمد به چه چيز فرامىخوانى ؟ فرمود : به پرستش خداى يگانه كه شريكى ندارد و به طرد بتها و اينكه گواهى دهى كه من فرستادهء خدايم . من گفتم : گواهى مىدهم كه خدايى جز خداى يگانه نيست و نيز گواهى مىدهم كه تو فرستادهء خدايى . سپس گفتم : اى رسول خدا من اينك پيش قوم خود بر مىگردم و منتظر خواهم بود چه هنگامى اجازهء جهاد داده مىشود كه به شما ملحق شوم ، زيرا اكنون مىبينم كه تمام قوم تو بر ضد تو متفق‌اند .\r\nپيامبر ( ص ) فرمود : نيكو انديشيده‌اى و بازگرد .\r\nابو ذر پايين گردنهء غزال مقيم شد و راه كاروانهاى قريش را مىبست و آنان را فرو مىگرفت و مىگفت : چيزى از كالاهاى شما را پس نخواهم داد مگر آنكه گواهى دهيد كه خدايى جز خداى يگانه نيست و محمد ( ص ) فرستاده خداوند است . اگر گواهى مىدادند\r\n\r\n\r\n","description":"","footnote":"\r\n[ 1 
  ] . بسيار مناسب است كه براى اطلاع از روايات مختلف شيعيان در مورد اسلام ابو ذر ( رض ) به بحث مستوفاى علامه مجلسى در بحار الانوار ، ج 22 ، ص 393 - 437 مراجعه شود - م .\r\n","page_name":" 200 ","page_number":208},
  {"content":"\r\n\r\n( 1 ) آنچه را از ايشان گرفته بود باز مىداد و اگر خوددارى مىكردند چيزى به آنان پس نمىداد .\r\nابو ذر بر همين حال بود تا پيامبر ( ص ) به مدينه هجرت فرمود و پس از تمام شدن جنگ بدر و احد به مدينه آمد و همراه پيامبر ( ص ) بود .\r\nمحمد بن عمر واقدى از نجيح پدر معشر نقل مىكند كه مىگفته است * ابو ذر در دورهء جاهلى هم خدا را پرستش مىكرد و مىگفت خدايى جز خداى يگانه نيست ، و بتها را پرستش نمىكرد . پس از اينكه به پيامبر وحى و آن حضرت مبعوث شد ، مردى از اهل مكه پيش ابو ذر رفت و گفت : مردى در مكه همين سخن را مىگويد كه تو مىگويى و مىگويد خدايى جز خداى يگانه نيست و گمان مىكند كه پيامبر است . ابو ذر پرسيد از كدام خاندان است ؟ گفت : از قريش است . ابو ذر مقدارى كندر برداشت و همان را توشهء خود قرار داد و به مكه آمد . در مكه ديد كه ابو بكر از مردم با كشمش پذيرايى مىكند . همانجا نشست و همراه ايشان از آن كشمش خورد . فرداى آن روز از مردم پرسيد آيا از كسى از مردم مكه چيز تازه‌اى ديده‌اند ؟ مردى از بنى هاشم گفت : آرى ، مرا پسر عمويى است كه مىگويد خدايى جز خداى يگانه نيست و گمان مىكند كه پيامبر است . ابو ذر گفت : مرا پيش او راهنمايى كن ، و آن مرد او را پيش پيامبر برد ، در آن حال پيامبر ( ص ) روى سكويى خوابيده و بر چهرهء خويش پارچه‌اى كشيده بود . ابو ذر آن حضرت را بيدار كرد و چون پيامبر بيدار شد ، ابو ذر گفت : بامدادت خوش باد ، و پيامبر در پاسخ فرمود : سلام بر تو باد . ابو ذر گفت :\r\nآنچه از شعر سروده‌اى براى من بخوان . پيامبر فرمود : من شعر نمىگويم آنچه براى تو خواهم خواند قرآن است كه من نگفته‌ام و آن را خداوند فرموده است . ابو ذر گفت : بر من بخوان ، و پيامبر ( ص ) سوره‌اى از قرآن براى او تلاوت فرموده است . ابو ذر گفت : گواهى مىدهم كه خدايى جز خداى يگانه نيست و گواهى مىدهم كه محمد رسول خداوند است . پيامبر از ابو ذر پرسيدند از كدام قبيله‌اى ؟ گفت : از بنى غفارم . پيامبر ( ص ) تعجب فرمود ، زيرا قبيلهء غفار راهزن بودند و چشم به ابو ذر دوخته و از او در تعجب بود ، زيرا مىدانست كه آنان چنان‌اند . سپس فرمود : آرى كه خداوند هر كه را بخواهد هدايت مىفرمايد . در همين حال كه ابو ذر در حضور پيامبر ( ص ) بود ، ابو بكر آمد و پيامبر خبر مسلمان شدن ابو ذر را به او دادند .\r\nابو بكر به ابو ذر گفت : تو ديروز ميهمان من نبودى ؟ گفت : چرا . گفت : اينك هم با من بيا . او با ابو بكر به خانه‌اش رفت و ابو بكر بر او دو جامهء رنگ كرده داد و ابو ذر چند روزى در مكه ماند . يك روز زنى را ديد كه بر كعبه طواف مىكند و بهترين دعا را مىخواند و مىگويد : به\r\n\r\n","description":"","footnote":"","page_name":" 201 ","page_number":209},
  {"content":"\r\n\r\n( 1 ) من چنين و چنان عطا كن و در آخر دعاى خود بتهاى اساف و نائله را مورد خطاب قرار داد .\r\nابو ذر گفت : اين چه سخن است يكى از آن دو بت با ديگرى زنا كرده است ، آن زن به ابو ذر در آويخت و گفت : تو از دين برگشته‌اى . گروهى از جوانان آمدند و ابو ذر را زدند و گروهى از بنى بكر به يارى ابو ذر آمدند و گفتند : چرا اين دوست ما را مىزنيد و حال آنكه از دين برگشتگان خود را آزاد گذارده‌ايد ؟ ديگران آنان را صلح دادند . ابو ذر به حضور پيامبر آمد و گفت : من قريش را رها نخواهم كرد كه مرا زدند و از ايشان انتقام خواهم گرفت و از مكه رفت و مقيم عسفان شد و هر كاروان از قريش كه حامل گندم بود و مىرسيد كنار گردنهء غزال بر آنان حمله مىكرد و بارهايشان را فرود مىآورد و گندمى را كه جمع مىكرد به قوم خود مىگفت : هيچ كس حق ندارد دانه‌اى از آن برمىدارد مگر اينكه معتقد شود و بگويد كه خدايى جز خداى يگانه وجود ندارد و آنان لا إله الا الله مىگفتند و جوالهاى گندم را برمىداشتند .\r\nمحمد بن عمر واقدى از ابو بكر بن عبد الله بن ابى سبرة ، از موسى بن عقبه ، از عطاء بن ابى مروان ، از پدرش ، از ابو ذر نقل مىكند كه مىگفته است * من پنجمين مسلمانم .\r\nهمچنين واقدى از نجيح ، از محمد بن قيس ، از حكّام بن ابى الوضاح بصرى نقل مىكند كه مىگفته است * ابو ذر چهارمين يا پنجمين مسلمان است .\r\nعمرو بن حكّام بصرى از مثنى بن سعيد قسّام قصير ، از ابو حمزه ضبعى نقل مىكند كه مىگفته است * ابن عباس دربارهء آغاز مسلمان شدن ابو ذر چنين براى ايشان نقل كرده است كه چون به ابو ذر خبر رسيد مردى در مكه مبعوث شده و مىپندارد پيامبر است ، برادر خود را به مكه فرستاد و گفت : برو خبر اين مرد را براى من بياور و بنگر كه درباره‌اش و از خودش چه مىشنوى . آن مرد به مكه آمد و سخن پيامبر ( ص ) را شنيد و پيش برادر برگشت و به ابو ذر گفت : پيامبر به كارهاى پسنديده فرمان مىدهد و از كارهاى ناروا نهى مىكند و به انجام دادن مكارم اخلاق فرمان مىدهد . ابو ذر گفت : اين براى من بسنده نيست . ابو ذر خود بيرون آمد در حالى كه كوله پشتى كوچكى داشت كه در آن آب و توشه خود را نهاده بود ، و چون به مكه رسيد ترسيد پيش از آنكه با پيامبر ملاقات كند از كسى دربارهء ايشان چيزى بپرسد . چون شب فرا رسيد در گوشه‌اى از مسجد الحرام نشست به اين خيال كه شب را همان جا بگذراند . چون پاسى از شب گذشت على ( ع ) از كنار او گذشت و پرسيد از كدام قبيله‌اى ؟ گفت : مردى از بنى غفارم . فرمود : برخيز و به خانهء خود بيا . گويد ، على ( ع ) ابو ذر را به\r\n\r\n","description":"","footnote":"","page_name":" 202 ","page_number":210},
  {"content":"\r\n\r\n( 1 ) خانهء خود برد و هيچ يك از ديگرى چيزى نپرسيد . فرداى آن شب ابو ذر همچنان به جستجوى رسول خدا پرداخت و او را نيافت و خوش نداشت كه از كسى چيزى پرسد و همان گوشهء مسجد الحرام برگشت و دراز كشيد . چون پاسى از شب گذشت على ( ع ) از كنارش گذشت و فرمود : مگر وقت آن نرسيده است كه منزل و خانه خود را بشناسى ؟ و او را با خود به خانه برد و همچنان هيچ يك از ديگرى چيزى نپرسيد . صبح روز سوم ابو ذر از على ( ع ) پيمان گرفت كه اگر رازى را كه در جستجوى آن است به او بگويد آشكار نسازد و على ( ع ) چنان تعهد فرمود . ابو ذر گفت : به من خبر رسيده است مردى در مكه بيرون آمده كه مىپندارد پيامبر است . من برادر خود را فرستادم تا خبر او و آنچه را از او مىشنود براى من بياورد ، ولى خبرى كه مرا كفايت كند نياورد . اينك خود آمده‌ام تا او را ببينم . على فرمود :\r\nمن پيشاپيش حركت مىكنم و تو از پى من بيا اگر چيزى ديدم كه بر تو ترسيدم حالت كسى را به خود مىگيرم كه گويى آب به زمين مىريزد و پيش تو بر مىگردم و اگر كسى را نديدم تو همچنان از پى من بيا و به همان خانه كه من وارد مىشوم ، وارد شو . چنان كردند و او از پى على ( ع ) به همان خانه در آمد و به حضور پيامبر رسيد و خبر خويش را گفت و سخن پيامبر را شنيد و همان دم مسلمان شد و به پيامبر عرضه داشت : به چه كارى مرا فرمان مىدهيد ؟\r\nفرمودند : پيش قوم خود برگرد تا خبر و فرمان من به تو برسد . ابو ذر گفت : سوگند به كسى كه جان من در دست اوست برنمىگردم تا آنكه در مسجد الحرام فرياد برآورم و اسلام خود را آشكار سازم . ابو ذر وارد مسجد شد و با صداى بلند بانگ برداشت كه « اشهد ان لا إله الا الله و اشهد ان محمداً عبده و رسوله » ، مشركان بانگ برداشتند كه اين مرد از دين برگشت ، و چندان او را زدند كه مدهوش در افتاد . عباس بن عبد المطلب آمد و خود را بر ابو ذر افكند و گفت : اى گروه قريش شما كه اين مرد را كشتيد . شما كه بازرگان‌ايد و راه تجارت شما از كنار قبيلهء بنى غفار مىگذرد ، مىخواهيد راه بازرگانى شما قطع شود ؟ آنان دست از ابو ذر برداشتند ، او روز دوم هم به مسجد آمد و همان گونه رفتار كرد و باز او را چندان زدند كه مدهوش در افتاد و عباس همان گونه رفتار كرد . و اين آغاز اسلام ابو ذر بود .\r\nمحمد بن عمر واقدى از قول كسى ، از اسماعيل بن ابى حكيم ، از سليمان بن يسار نقل مىكند كه مىگفته است * ابو ذر در آغاز اسلام خود به يكى از پسر عموهايش مىگفت : اى پسر كنيزك ، و پيامبر به او فرمودند : هنوز حالت اعرابى و جاهلى تو از ميان نرفته است .\r\nمحمد بن اسحاق مىگويد * پيامبر ( ص ) ميان ابو ذر غفارى و منذر بن عمرو كه از\r\n\r\n","description":"","footnote":"","page_name":" 203 ","page_number":211},
  {"content":"\r\n\r\n( 1 ) افراد بنى ساعده است عقد برادرى بست و او عقد برادرى را تا پاى مرگ پذيرفت ، ولى محمد بن عمر واقدى اين موضوع را انكار كرده و گفته است موضوع بستن عقد برادرى تا پيش از جنگ بدر بوده و پس از آنكه آيات مربوط به ميراث نازل شد ، منتفى گرديد و ابو ذر پس از اينكه مسلمان شد ، به سرزمين قوم خود برگشت و همان جا مقيم بود تا جنگ بدر و احد و خندق گذشت و سپس به مدينه و حضور پيامبر رسيد .\r\nمحمد بن فضيل از مطرف ، از ابى الجهم ، از خالد بن وهبان كه پسر خالهء ابو ذر است نقل مىكند كه ابو ذر مىگفته است * پيامبر به من فرمودند : اى ابو ذر در چه حال خواهى بود هنگامى كه با اميرانى برخورد كنى كه غنايم و مال خدا را به خود اختصاص دهند ؟ گفتم :\r\nسوگند به كسى كه تو را به حق مبعوث فرموده است ، در آن حال با شمشير خود چندان ضربه مىزنم تا نوبت او برسد . فرمودند : آيا به كارى بهتر از اين راهنماييت كنم ؟ صبر و شكيبايى كن تا به من ملحق شوى .\r\nهشيم از حصين ، از زيد بن وهب نقل مىكند كه مىگفته است * از ربذه گذشتم ناگاه به ابو ذر برخوردم ، گفتم : چه چيز موجب شده در اين جا منزل كنى ؟ گفت : در شام بودم با معاويه در مورد اين آيه كه مىفرمايد « آنان كه سيم و زر را مىاندوزند و آن را در راه خدا انفاق نمىكنند . [ 1 
  ] » اختلاف پيدا كرديم . او مىگفت : اين آيه در مورد اهل كتاب نازل شده است ، و من گفتم : در مورد ما و ايشان نازل شده است و در اين باره ميان من و او بگو مگويى صورت گرفت ، او نامه به عثمان نوشت و از من شكايت كرد . عثمان براى من نوشت تا به مدينه آيم و چون به مدينه آمدم مردم درباره‌ام بسيار سخن گفتند ، گويى پيش از آن مرا نديده بودند و چون اين سخنان به گوش عثمان رسيد ، گفت : اگر مىخواهى از ما فاصله بگير و به جاى نزديكى برو و اين موضوع سبب شد كه عثمان مرا اين جا منزل دهد و اگر غلامى حبشى را بر من امير كند هر آينه سخنش را خواهم شنيد و اطاعت خواهم كرد . [ 2 
  ]\r\nيزيد بن هارون از هشام بن حسان ، از محمد بن سيرين نقل مىكند * پيامبر ( ص ) به\r\n\r\n\r\n","description":"","footnote":"\r\n[ 1 
  ] . بخشى از آيهء 34 سورهء نهم - توبه - م .\r\n[ 2 
  ] . موضوع تبعيد جناب ابو ذر نخست به شام و سپس به ربذه و رفتار ناپسنديده عثمان و امويان با او در كتابهاى سيره و تاريخ به تفصيل آمده است و نبايد فقط به اين گونه روايات قناعت كرد . مثلًا براى اطلاع از نظر قاضى عبد الجبار و سيد مرتضى در اين باره بحث مفصل ابن ابى الحديد در شرح نهج البلاغه ، ج 3 ، چاپ محمد ابو الفضل ابراهيم ، مصر 1959 ، ص 52 - 59 ، مراجعه فرماييد - م .\r\n","page_name":" 204 ","page_number":212},
  {"content":"\r\n\r\n( 1 ) ابو ذر فرمودند : چون خانه‌هاى مدينه به دامنهء كوه سلع رسيد از مدينه بيرون رو و با دست خويش اشاره به سوى شام فرمودند . و سپس افزودند كه گمان نمىكنم اميرانت تو را آسوده بگذارند و رها كنند . ابو ذر گفت : اى رسول خدا آيا با كسانى كه ميان من و اجراى فرمان تو مانع مىشوند جنگ كنم ؟ فرمودند : نه . گفت : به چه چيز فرمانم مىدهيد ؟ فرمودند : بشنو و اطاعت كن هر چند از برده‌اى حبشى . گويد : و چون چنان شد ابو ذر به شام رفت . معاويه براى عثمان نوشت كه ابو ذر شام را به تباهى كشانده است . عثمان به ابو ذر پيام فرستاد و ابو ذر به مدينه آمد ، سپس همسر و افراد خانواده‌اش را از پى او گسيل داشتند . گويد : افراد خانواده‌اش در خانهء ابو ذر كيسه‌اى ديدند و پنداشتند درم است و گفتند آنچه خدا بخواهد خواهد بود . ناگاه آن كيسه را آكنده از درم يافتند ، چون ابو ذر به مدينه رسيد ، عثمان گفت :\r\nپيش خودم باش تا بامداد و شامگاه به نعمت رسى . گفت : مرا نيازى به دنياى شما نيست ، و سپس به عثمان گفت : اجازه بده تا به ربذه بروم . عثمان اجازه داد و چون خواست حركت كند وقت نماز فرا رسيد و يكى از بردگان حبشى عثمان مأمور تنظيم صفوف بود . اتفاقاً آن روز عثمان اندكى ديرتر به نماز آمد ، ابو ذر به غلام حبشى گفت : پيش برو و امامت كن و نماز بگزار كه به من گفته شده است شنوا و فرمانبردار باشم حتى از برده‌اى حبشى و تو بردهء حبشى هستى .\r\nيزيد بن هارون از عوام بن حوشب ، از قول مردى ، از اصحاب آجرّ ، از قول پير مرد و پير زنى از مردم بنى ثعلبه كه زن و شوهر بودند نقل مىكند كه آن دو مىگفته‌اند * در ربذه فرود آمديم ، پير مردى ژوليده موى كه همهء موهاى سر و ريش او سپيد بود عبور كرد ، گفتند :\r\nاين مرد از اصحاب رسول خداست . از او اجازه گرفتيم كه سرش را بشوييم ، اجازه داد و با ما انس گرفت . در اين هنگام تنى چند از اهل عراق و خيال مىكنم از مردم كوفه آمدند و گفتند : اى ابو ذر اين مرد ( يعنى عثمان ) با تو چنين و چنان رفتار مىكند آيا براى ما رايتى برپا نمىكنى تا ما هر چه مرد و لشكر مىخواهى برايت حاضر آوريم ؟ ابو ذر گفت : اى اهل اسلام سلطان را ذليل مكنيد ! كه هر كس سلطان را خوار و زبون كند او را توبه نخواهد بود و اين پيشنهاد را بر من مكنيد كه سوگند به خدا اگر عثمان مرا بر بلندترين درخت با بلندترين كوه زندانى كند و بر صليب كشد مىشنوم و فرمان مىبرم و شكيبايى مىكنم و در راه خدا تحمل مىكنم و به من چنين نشان داده شده كه همان براى من خيز خواهد بود . و اگر مرا از منطقه‌اى به منطقهء ديگر و از خاور به باختر بفرستد باز مىشنوم و فرمان مىبرم و شكيبايى و در راه\r\n\r\n","description":"","footnote":"","page_name":" 205 ","page_number":213},
  {"content":"\r\n\r\n( 1 ) خدا تحمل مىكنم و چنين خواهيم پنداشت كه همان براى من خير است و اگر مرا به خانه‌ام برگرداند باز هم شنوا و فرمانبردارم و شكيبايى و در راه خدا تحمل مىكنم و چنين مىپندارم كه همان براى من خير است .\r\nفضل بن دكين از جعفر بن برقان ، از ثابت بن حجاج ، از عبد الله بن سيدان سلمى نقل مىكند كه مىگفته است * ابو ذر و عثمان نخست با يك ديگر آهسته مدتى سخن گفتند و بعد صداهايشان بلند شد ، در عين حال ابو ذر در حالى كه لبخند مىزد برگشت . مردم پرسيدند وضع تو با امير المؤمنين چگونه است ؟ گفت : شنوا و فرمانبردارم و اگر بگويد به صنعاء يا عدن بروم و بتوانم انجام دهم انجام خواهم داد و عثمان به او فرمان داد به ربذه برود .\r\nيزيد بن هارون از سفيان بن حسين ، از حكم بن عيينة ، از ابراهيم تيمى ، از پدرش ، از ابو ذر نقل مىكند كه مىگفته است * پشت سر پيامبر سوار خرى شدم كه بر آن جلى يا قطيفه‌اى انداخته بودند .\r\nعبد الله بن نمير از اعمش ، از عثمان بن عمير ، از ابو حرب بن اسود ديلى ، از عبد الله بن عمرو نقل مىكند كه مىگفته است * شنيدم پيامبر ( ص ) مىفرمود : آسمان بر سر مردى راستگوتر از ابو ذر سايه نيفكنده است و زمين راستگوتر از او بر پشت خود برنداشته است .\r\nيزيد بن هارون از ابو امية بن يعلى ، از ابو الزناد ، از اعرج ، از ابو هريرة نقل مىكند * پيامبر ( ص ) فرموده‌اند : آسمان بر سر كسى صريح اللهجه‌تر از ابو ذر سايه نيفكنده است و زمين مثل او را در برنداشته است . هر كس از اينكه به فروتنى عيسى بن مريم ( ع ) بنگرد شاد مىشود به ابو ذر بنگرد .\r\nمسلم بن ابراهيم از سلام بن مسكين ، از مالك بن دينار نقل مىكند * پيامبر ( ص ) خطاب به مردم فرمودند : كدام يك از شما پس از آنكه من از او جدا شوم با من به همان حال كه بوده است ديدار خواهد كرد ؟ ابو ذر گفت : من . پيامبر ( ص ) فرمودند : راست گفتى و سپس چنين افزودند كه آسمان بر سر راستگوتر و صريح‌تر از ابو ذر سايه نيفكنده است و زمين مثل او را در بر نداشته است ، هر كس از اينكه به زهد عيسى بن مريم ( ع ) بنگرد خوشحال و شاد مىشود به ابو ذر بنگرد .\r\nسليمان بن حرب و حسن بن موسى هر دو از حماد بن سلمه ، از على بن زيد ، از بلال بن ابى الدرداء ، از ابو الدرداء نقل مىكنند كه گفته است * پيامبر ( ص ) فرموده‌اند : آسمان بر صريح‌تر و راستگوتر از ابو ذر سايه نينداخته و زمين همچون اويى در بر نداشته است . عبيد الله\r\n\r\n","description":"","footnote":"","page_name":" 206 ","page_number":214},
  {"content":"\r\n\r\n( 1 ) بن عبد المجيد حنفى از ابو حرّه ، از محمد بن سيرين هم همين گونه روايت مىكند .\r\nيزيد بن هارون مىگويد محمد بن عمرو مىگفته است از عراك بن مالك شنيدم كه مىگفت * ابو ذر مىگفت : روز قيامت مجلس من از همهء شما به رسول خدا نزديكتر است و اين به آن جهت است كه از آن حضرت كه درود و سلام خدا بر او باد شنيدم كه مىفرمود :\r\nنزديك‌ترين شما روز قيامت به من كسى است كه از دنيا همان‌گونه بيرون رود كه در زمان رحلت من بوده است ( مال اندوزى و جهان‌جويى نكند ) و به خدا سوگند هيچ كس از شما نيست مگر آنكه به چيزى از دنيا دست يازيده است جز من .\r\nمسلم بن ابراهيم از ابو كعب صاحب الحرير ، از ابو الاصفر ، از احنف بن قيس نقل مىكند كه مىگفته است * نخست به مدينه رفتم و سپس به شام . در شام به نماز جمعه حاضر شدم و ناگاه به مردى برخوردم كه از كنار هر ستون كه مىگذشت مردم هياهو مىكردند ، آن مرد نماز گزارد و نمازش را مختصر خواند . من كنارش نشستم و گفتم : اى بندهء خدا تو كيستى ؟ گفت : من ابو ذرم ، تو كيستى ؟ گفتم : من احنف بن قيسم . گفت : از كنار من برخيز كه شرى براى تو فراهم نسازم . پرسيدم چگونه براى من شرى فراهم سازى ؟ گفت : اين مرد يعنى معاويه ندا داده است كه هيچ كس با من همنشينى نكند .\r\nعفان بن مسلم از ابو منذر سلّام ، از محمد بن واسع ، از عبد الله بن صامت ، از ابو ذر نقل مىكند كه مىگفته است * خليل من ، مرا به هفت چيز سفارش فرموده است . به من دوست داشتن مساكين و نزديك شدن به آنان را امر فرموده است ، و دستورم داده است در امور دنيايى به كسانى بنگرم كه از من فروترند و به كسانى كه از من برترند ننگرم ، و فرمانم داده است كه از هيچ كس چيزى مسألت نكنم ، و فرمانم داده است كه پيوند خويشاوندى را رعايت كنم هر چند بر من پشت شود ، و فرمانم داده است كه همواره حق را بگويم هر چند تلخ باشد ، و فرمانم داده است تا در راه خدا از سرزنش سرزنش كننده نترسم ، و دستورم فرموده است تا لا حول و لا قوة الا بالله را فراوان بگويم كه اين كلمات از گنجينهء زير عرش است .\r\nعفان بن مسلم از همام ، از قتادة ، از سعيد بن ابى الحسن ، از عبد الله بن صامت نقل مىكند كه مىگفته است * همراه ابو ذر بودم ، عطاى ساليانه‌اش را بيرون آورد ، كنيزى همراه داشت كه از آن پول ، ما يحتاج ساليانه‌اش را مىخريد و وامهايش را پرداخت مىكرد و مقدارى پول نقره هم باقى مىماند . ابو ذر به كنيزك دستور داد با آن پول مسين و پشيز تهيه\r\n\r\n","description":"","footnote":"","page_name":" 207 ","page_number":215},
  {"content":"\r\n\r\n( 1 ) كند . من به او گفتم : مناسب بود آن نقره را براى نيازهايى كه پيش مىآيد يا براى هزينه ميهمانانى كه مىآيند اندوخته مىكردى . گفت : خليل من با من عهد فرمود كه هر اندوختهء سيمين و زرين براى صاحبش در آتش نهاده و داغ مىشود و آتش زنه او خواهد بود تا هنگامى كه آن را در راه خدا پراكنده سازد .\r\nسليمان بن حرب از ابو هلال ، از قتاده ، از سعيد بن ابى الحسن نقل مىكند كه مىگفته است * ميزان عطاى ساليانهء ابو ذر چهار هزار درم بود و هر گاه كه عطاى خود را مىگرفت خادمش را فرا مىخواند و از ميزان ما يحتاج ساليانه مىپرسيد و آنها را مىخريد و باقى مانده پول را به پشيز و پولهاى مسين تبديل مىكرد و مىگفت : هر كس سيم و زر بيندوزد داغ مىشود و آتش زنه صاحبش خواهد شد .\r\nيعقوب بن اسحاق حضرمى از حماد بن سلمه ، از ابو نعامة سعدى ، از احنف بن قيس نقل مىكند كه مىگفته است * ابو ذر به من گفت : اگر عطاى ساليانه به عنوان مقررى و وظيفه پرداخت مىشود آن را بگير ، ولى اگر به صورت وام و تنخواه گردان دادند مگير و آن را دور افكن .\r\nعبد الله بن عمرو پدر معمر منقرى از عبد الوارث بن سعيد ، از حسين معلم ، از ابو بريدة نقل مىكند * چون ابو موسى اشعرى پس از اميرى خود به مدينه برگشت به ديدار ابو ذر رفت كه ملازم و همراهش باشد . ابو موسى مردى نزار و كوته قامت بود و ابو ذر مردى سيه‌چرده و داراى موهاى انبوه بود . اشعرى مىخواست همراه و ملازم ابو ذر باشد و ابو ذر به او مىگفت : از من فاصله بگير و پى كار خود باش . ابو موسى مىگفت : اى آفرين بر برادرم .\r\nابو ذر او را از خود دور مىكرد و مىگفت : تو برادر من نيستى ، من پيش از آنكه تو به اميرى گماشته شوى برادرت بودم . سپس ابو ذر ، ابو هريره را ديد ، ابو هريره هم همراه او شد و به ابو ذر مىگفت : آفرين بر برادرم . ابو ذر به او گفت : پى كار خود باش و از من فاصله بگير .\r\nآنگاه به ابو هريره گفت : مگر تو براى اين قوم عهده‌دار كارى نشده‌اى ؟ گفت : چرا . سپس از ابو هريره پرسيد مگر خانهء خود را مرتفع نساختى و آيا براى خودت مزرعه و چهارپايانى فراهم نكرده‌اى ؟ گفت : نه . ابو ذر گفت : در اين صورت تو برادر نمى برادر من .\r\nفضل بن دكين از ابو عامر صالح بن رستم ، از حميد بن هلال ، از احنف بن قيس نقل مىكرد كه مىگفته است * ابو ذر مردى كشيده قامت و سياه‌چرده و تمام موهاى سر و ريش او سپيد بود .\r\n\r\n","description":"","footnote":"","page_name":" 208 ","page_number":216},
  {"content":"\r\n\r\n( 1 ) فضل بن دكين از شريك ، از ابراهيم بن مهاجر ، از كليب بن شهاب جرمى نقل مىكند * ابو ذر مىگفته است : سپيدى موى و باريكى استخوانم مرا از اينكه با عيسى بن مريم ( ع ) سعادت ديدار داشته باشم نااميد نمىكند .\r\nعبيد الله بن موسى از موسى بن عبيده ، از عبد الله بن خراش نقل مىكند كه مىگفته است * ابو ذر را ديدم در سايبانى زندگى مىكرد و همسرش هم زنى سياهپوست بود .\r\nمحمد بن سعد مىگويد ، راوى ديگرى غير از عبيد الله بن موسى مىگفت : در سايبانى از موى ( چادر مويى ) زندگى مىكرده است .\r\nعفان بن مسلم از محمد بن دينار ، از يونس ، از محمد نقل مىكند كه مىگفته است * از خواهرزادهء ابو ذر پرسيدم كه ابو ذر چه چيزى از خود به جا گذاشت و ميراث او چه بود ؟ گفت : دو ماده خر و يك خر نر و چند بز ماده و يكى دو شتر باركش .\r\nعبد الله بن يزيد پدر عبد الرحمان مقرى از سعيد بن ابى ايوب ، از عبد الله بن ابى جعفر قرشى ، از سالم بن ابى سالم جيشانى ، از پدرش ، از ابو ذر نقل مىكند كه مىگفته است * پيامبر به من فرمودند : من تو را ضعيف و ناتوان مىبينم و آنچه كه براى خود دوست مىدارم براى تو هم همان را دوست مىدارم . هيچ گاه حتى اميرى بر دو تن را مپذير و هيچ گاه سرپرستى اموال يتمى را بر عهده مگير .\r\nخالد بن مخلد بجلى از سليمان بن بلال ، از يحيى بن سعيد ، از حارث بن يزيد حضرمى نقل مىكند كه مىگفته است * ابو ذر از پيامبر استدعا كرد او را به اميرى منصوب فرمايند .\r\nپيامبر فرمودند : تو مردى ناتوانى و اميرى امانت خداوند است و اميرى روز قيامت مايهء درماندگى است و پشيمانى ، مگر براى كسى كه آن را چنان كه حق آن است بر عهده بگيرد و آن چه را بر عهدهء اوست ادا كند .\r\nكثير بن هشام از جعفر بن برقان ، از غالب بن عبد الرحمان نقل مىكند كه مىگفته است * مردى را ديدم كه مىگفت : همراه ابو ذر در بيت المقدس نمازگزارده است و هر گاه ابو ذر وارد مسجد الاقصى مىشد كفشهايش را در مىآورد و اگر مىخواست آب دهان يا خلط سينه و بينى خود را بيندازد بر ته كفشهايش مىانداخت و اگر تمام چيزهايى را كه در خانه‌اش بود جمع و قيمت مىكردند ، رداى اين شخص ( اشاره به رهگذرى ) از همهء آنها بيشتر مىارزيد . كثير مىگويد : اين حديث را براى مهران بن ميمون نقل كردم ، گفت : خيال نمىكنم آنچه كه در خانهء ابو ذر بود به دو درم قيمت مىشد .\r\n\r\n","description":"","footnote":"","page_name":" 209 ","page_number":217},
  {"content":"\r\n\r\n( 1 ) مالك بن اسماعيل پدر غسان نهدى از مسعود بن سعد جعفى ، از حسن بن عبيد الله ، از رياح بن حارث ، از ثعلبة بن حكم ، از على ( ع ) نقل مىكند كه مىفرموده است * امروز هيچ كس جز ابو ذر و خودم باقى نمانده است كه در راه خدا از سرزنش سرزنش كننده نترسد ، و در اين حال با دست به سينهء خود مىزد .\r\nحجاج بن محمد از ابن جريج ، از ابو حرب بن ابى الاسود ، از ابى الاسود ، همچنين ابن جريج از قول مردى ديگر از زاذان نقل مىكنند كه مىگفته‌اند * از على ( ع ) دربارهء ابو ذر پرسيدند . فرمود : دانش بسيار اندوخت كه در بيان آن ناتوان ماند ، مردى بخيل و آزمند بود .\r\nبخيل در دين خود و آزمند در كسب دانش و بسيار مىپرسيد ، گاه پاسخ داده مىشد و گاه از پاسخ به او خوددارى مىشد و گنجايش ظرف دانش او آكنده شد . گويد : مردم نفهميدند كه مقصود على ( ع ) از اين كلام چه بود ، آيا ابو ذر از نشان دادن و بروز دانش خود عاجز ماند يا از پرسيدن از رسول خدا ( ص ) و كسب دانش بيشتر از وى درمانده گرديد .\r\nعفان بن مسلم و عمرو بن عاصم كلابى هر دو از سليمان بن مغيرة ، از حميد بن هلال ، از عبد الله بن صامت نقل مىكنند كه مىگفته است * همراه ابو ذر با گروهى از بنى غفار پيش عثمان رفتيم و از درى وارد خانه شديم كه معمولًا از آن در پيش عثمان نمىرفتند . عثمان نخست ما را از ابو ذر ترساند ، در همين حال ابو ذر رسيد و سلام داد و بدون درنگ گفت : اى امير المؤمنين لابد پنداشتى كه من هم يكى از اين گروهم ؟ به خدا سوگند من از ايشان نيستم و آنان را هم قبلًا نديده‌ام و اگر بگويى كه دو چوبهء چرخ چاه را در دست گيرم چنان خواهم كرد و اگر اجازه دهى به ربذه مىروم ، عثمان گفت : آرى آرى ، اجازه مىدهيم و دستور مىدهيم مقدارى از شتران زكات را به تو بدهند و تو از آن بهره‌مند شوى . ابو ذر بانگ برداشت كه اى گروه قريش دنيا براى شما باشد و استوار به آن دست يازيد كه ما را نيازى به دنيا نيست و آن را چيز قابلى نمىبينيم . گويد : در اين هنگام ابو ذر به ربذه رفت و من هم همراهش رفتم و چون به ربذه رسيديم معلوم شد يكى از بردگان حبشى عثمان امام جماعت ايشان است . اذان گفته شد و آن برده براى پيشنمازى جلو آمد همين كه ابو ذر را ديد خواست برگردد ، ابو ذر به او اشاره كرد كه پيش برو و نماز بگزار و خود پشت سر او نمازگزارد .\r\nعفان بن مسلم از وهيب بن خالد ، از عبد الله بن عثمان بن خثيم ، از مجاهد ، از ابراهيم پسر اشتر نقل مىكند كه مىگفته است * چون در ربذه مرگ ابو ذر فرا رسيد و او محتضر شد همسرش شروع به گريستن كرد . ابو ذر پرسيد چرا گريه مىكنى ؟ گفت : از اين مىگريم كه به\r\n\r\n","description":"","footnote":"","page_name":" 210 ","page_number":218},
  {"content":"\r\n\r\n( 1 ) تنهايى نمىتوانم تو را به خاك بسپارم و پارچه و جامهء كافى براى كفن تو ندارم . گفت : گريه مكن كه روزى من همراه تنى چند در محضر پيامبر ( ص ) بودم و شنيدم كه آن حضرت فرمودند : مردى از شما بر فلات دور افتاده‌اى از زمين خواهد مرد و گروهى از مؤمنان براى جمع كردن جنازه‌اش خواهند رسيد ، همهء آنانى كه آن روز حضور پيامبر بوديم غير از من در شهرها و كنار مردم درگذشته‌اند ، از ايشان كسى جز من باقى نمانده است و من در اين فلات خواهم مرد . اكنون مواظب راه باش كه به زودى آنچه را به تو گفتم خواهى ديد كه به خدا سوگند نه دروغ مىگويم و نه به من دروغ گفته شده است . همسرش گفت : چگونه ممكن است و حال آنكه آمد و شد حاجيان هم تمام شده است ؟ ابو ذر گفت : با وجود اين تو مواظب راه باش . در همين حال ناگهان آن زن سوارانى را ديد كه مركوبهاى آنان شتابان ايشان را همچون شيران پيش مىآوردند ، آنان چون آمدند و آن زن را ديدند كنار او ايستادند و گفتند : تو را چه مىشود و چه كارى دارى ؟ گفت : مرد مسلمانى در حال مرگ است او را تجهيز و كفن كنيد كه خدايتان در آن باره پاداش دهاد . پرسيدند او كيست ؟ گفت :\r\nابو ذر است . همگان گفتند : پدر و مادرمان فداى او باد و تازيانه‌هاى خود را بر گردن شتران آويختند و خود را كنار بالين ابو ذر رساندند . ابو ذر به آنان گفت : مژده باد بر شما كه شما همان گروهى هستيد كه پيامبر ( ص ) از آمدن شما خبر داده است ، و سپس گفت : شما را بر اين حديث هم مژده باد كه از پيامبر ( ص ) شنيدم مىفرمود : هر زن و شوهر مسلمان كه دو يا سه فرزندشان بميرد و آنان آن مصيبت را در راه خدا تحمل و شكيبايى كنند ، هيچ‌گاه آتش جهنم را نخواهند ديد . آنگاه گفت : امروز حال من چنين است كه مىبينيد و اگر خود جامه‌اى مىداشتم كه براى كفنم كافى باشد خواهش مىكردم كه در چيز ديگرى كفن نشوم ، اكنون هم شما را به خدا سوگند مىدهم هر كدام از شما كه تا كنون امير يا سرپرست گروهى يا مأمور بريد بوده است مرا كفن نكند . عموم آنان چنين كارهايى را عهده‌دار شده بودند جز يك جوان از انصار كه همراه ايشان بود و او به ابو ذر گفت : خاطر آسوده دار من اين كار را مىكنم . دو ملافه در جوال خويش دارم كه مادرم آن را بافته است با آن دو و يكى از اين جامه‌ها كه بر تن من است تو را كفن خواهم كرد . ابو ذر گفت : آرى تو دوست منى و مرا كفن كن .\r\nاسحاق بن ابى اسرائيل از يحيى بن سليم ، از عبد الله بن عثمان بن خيثم ، از مجاهد ، از ابراهيم پسر اشتر ، از پدرش نقل مىكند كه مىگفته است * چون ابو ذر محتضر شد ،\r\n\r\n","description":"","footnote":"","page_name":" 211 ","page_number":219},
  {"content":"\r\n\r\n( 1 ) همسرش شروع به گريستن كرد . ابو ذر به او گفت : چه چيز تو را به گريستن واداشته است ؟\r\nگفت : از اين مىگريم كه نه پارچه به اندازهء كفن تو دارم و نه كسى مرا در دفن تو كمك مىكند . گفت : گريه مكن كه شنيدم رسول خدا ( ص ) به گروهى كه من هم ميان ايشان بودم ، فرمودند : مردى از شما در يكى از فلاتهاى زمين مىميرد و گروهى از مؤمنان براى تجهيز و تشييع جنازه‌اش فرا مىرسند . هيچ يك از آن گروه زنده نمانده و همگى در شهر و كنار مردم مرده‌اند و اين من هستم كه در اين فلات دور افتاده مىميرم و به خدا سوگند كه نه دروغ مىگويم و نه به من دروغ گفته شده است . اكنون به راه بنگر . همسرش گفت : اين چگونه ممكن است و حال آنكه اكنون آمد و شد حجاج هم تمام شده است . در عين حال همسرش خود را بالاى تپه‌اى شنى مىرساند و به راه مىنگريست و باز براى پرستارى و مراقبت پيش ابو ذر برمىگشت . در همين حال ناگاه به تنى چند برخورد كه مركوبهاى آنان ايشان را شتابان همچون شير پيش مىآورد . او با جامهء خود علامت و نشانه داد و آنان به سوى او آمدند و كنار او ايستادند و گفتند : چه مىخواهى و چه كار دارى ؟ گفت : مردى مسلمان محتضر و در حال مرگ است او را تجهيز و كفن كنيد . پرسيدند او كيست ؟ گفت :\r\nابو ذر است . همگان گفتند : پدر و مادرمان فداى او باد ، تازيانه‌هاى خود را بر گردن مركوبهاى خود نهادند و شتابان بر بالين او آمدند . ابو ذر گفت : مژده باد بر شما و سخنى را كه از پيامبر ( ص ) شنيده بود براى آنان نقل كرد و سپس به آنان گفت : شنيدم پيامبر مىفرمودند كه هر زن و شوهرى كه دو يا سه فرزندشان بميرد و در راه خدا آن را تحمل و شكيبايى كنند ، هرگز آتش را نخواهند ديد . اكنون سخن مرا گوش دهيد ، اگر خودم جامه‌اى مىداشتم كه براى كفنم كافى بود نمىخواستم در جامه‌اى غير از جامهء خودم كفن شوم و اگر همسرم چنين جامه‌اى مىداشت ، ترجيح مىدادم در جامهء او كفن شوم . اكنون هم شما را به حق اسلام سوگند مىدهم كه هر كس از شما تاكنون امير يا نقيب يا سرشناس و سرپرست و مأمور بريد بوده است مرا كفن نكند و همهء آنان از اين كارها انجام داده بودند جز جوانى از انصار .\r\nاو گفت : من تو را كفن مىكنم و من هيچ يك از اين كارها را كه گفتى عهده‌دار نشده‌ام . تو را در اين رداى خويش كه بر دوش دارم و دو جامهء ديگر كه در جوال من است و مادرم براى من بافته است كفن مىكنم . گفت : آرى تو كفنم كن ، و آن مرد انصارى در حضور حجرين ادبر و مالك اشتر و تنى چند كه همگى از قبيلهء يمان بودند ، ابو ذر را كفن كرد .\r\nاحمد بن محمد بن ايوب از ابراهيم بن سعد ، از محمد بن اسحاق ، از بريدة بن سفيان\r\n\r\n","description":"","footnote":"","page_name":" 212 ","page_number":220},
  {"content":"\r\n\r\n( 1 ) اسلمى ، از محمد بن كعب قرظى ، از عبد الله بن مسعود نقل مىكند كه مىگفته است * چون عثمان ابو ذر را به ربذه تبعيد كرد و مرگش فرا رسيد هيچ كس جز زنش و غلامش همراهش نبود . به آن دو وصيت كرد كه چون مردم مرا غسل دهيد و كفن كنيد و كنار راه بگذاريد و به نخستين كاروانى كه از كنار شما گذشت بگوييد اين جنازه ابو ذر صحابى رسول خداوند است ، ما را براى دفن كردنشان يارى دهيد . در اين هنگام عبد الله بن مسعود با گروهى از مردم عراق كه براى عمره گزاردن آمده بودند ، رسيدند و ناگاه به آن جنازه برخوردند كه كنار راه نهاده بودند و نزديك بود شتران آن را لگد كوب كنند . در اين هنگام غلام ابو ذر برخاست و به عبد الله بن مسعود گفت : اين جنازهء ابو ذر صحابى رسول خداوند است ، به ما يارى دهيد تا به خاكش بسپاريم . عبد الله بن مسعود شروع به گريستن كرد و گفت : رسول خدا ( ص ) چه درست فرمود كه اى ابو ذر تو تنها حركت مىكنى و تنها مىميرى و تنها مبعوث مىشوى و خود و همراهانش پياده شدند و او را به خاك سپردند ، و سپس عبد الله بن مسعود آن گفتار پيامبر ( ص ) را كه در جنگ تبوك به ابو ذر فرموده بودند براى آنان بازگو كرد . [ 1 
  ]\r\nمحمد بن عمر واقدى از سعيد بن عطاء بن ابى مروان ، از پدرش نقل مىكند كه مىگفته است * ابو ذر را ديدم در پارچه‌اى داراى خطوط سياه و سپيد كه به كمر بسته بود ، نماز مىگزارد . پرسيدم اى ابو ذر جامهء ديگرى غير از اين چادر راه راه ندارى ؟ گفت : اگر مىداشتم بر من آن را مىديدى . گفتم : دو روز پيش كه دو جامهء نو داشتى . گفت : اى برادرزاده به كسى دادم كه از من به آن نيازمندتر بود . گفتم : به خدا سوگند كه تو خود به آن دو نيازمندترى . گفت : خدايا از تو آمرزش مىخواهم ، و سپس به من گفت : امور دنيا را بزرگ مىكنى ، مگر نمىبينى كه اين جامه را بر تن دارم و جامهء بهتر ديگرى هم براى مسجد دارم ، وانگهى داراى چند بز ماده هستم كه شيرهايشان را مىدوشيم ، يكى دو خر هم داريم كه خواربار خود را بر آنها بار مىكنيم ، خدمتكارى هم دارى كه براى ما خوراك فراهم مىكند و مىپزد ، چه نعمتى برتر و بهتر از اين نعمت كه ما در آنيم ؟\r\nهمچنين محمد بن عمر واقدى از سفيان ثورى ، از عمار دهنى ، از ابو شعبه نقل مىكند كه مىگفته است * مردى از قوم ما اموالى به ابو ذر عرضه داشت ، از پذيرفتن آن خوددارى\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين گفتار رسول خدا ( ص ) به ترجمهء مغازى ، به قلم اين بنده ، ج 3 ، ص 762 مراجعه فرماييد - م .\r\n","page_name":" 213 ","page_number":221},
  {"content":"\r\n\r\n( 1 ) كرد و گفت : يكى دو خر داريم كه بر آن بارهاى خود را حمل مىكنيم و چند ماده بز داريم كه مىدوشيم و كنيزكى كه با او در مورد آزاديش چيزى نوشته‌ايم خدمتگزارى ما را بر عهده دارد و علاوه بر جامه‌هاى خود عبايى هم داريم و من بيم آن دارم كه در مورد بيش از اين از من حساب خواسته شود .\r\nمحمد بن عمر واقدى از يزيد بن على اسلمى ، از عيسى بن عميله فزارى نقل مىكند كه مىگفته است كسى كه خود ديده بود برايم نقل كرد كه * ابو ذر چون همان چند بز و ميش خود را مىدوشيد ، نخست و پيش از آنكه خود چيزى بياشامد براى همسايگان و ميهمانانش مىفرستاد . شبى او را ديدم كه بزهاى خود را چندان دوشيد كه در پستان آنها چيزى باقى نماند و چون مقدار آن اندك بود با مقدار كمى خرما براى همسايگان و ميهمانانش فرستاد و معذرت خواست و گفت : اگر چيز بهترى مىداشتيم به حضورتان مىآوردم و من نديدم كه در آن شب او چيزى بچشد .\r\nهمچنين واقدى از خالد بن حيان نقل مىكند كه مىگفته است * ابو ذر و ابو الدرداء در دمشق زير دو سياه چادر مويين زندگى مىكردند .\r\nهمچنين واقدى از موسى بن عبيده ، از عبد الله بن خراش كعبى نقل مىكند كه مىگفته است * در ربذه ابو ذر را در سايبانى مويين ديدم . همسرش هم زنى سياه بود . گفتم : اى ابو ذر چرا زن سياه گرفته‌اى . گفت : ازدواج با كسى كه فروتر از من باشد و مرا متواضع سازد خوشتر است از آنكه با كسى ازدواج كنم كه بر من برترى داشته باشد . من همواره امر به معروف و نهى از منكر مىكنم و گفتن سخن حق براى من دوستى باقى نگذارده است .\r\nعفان بن مسلم از همام بن يحيى ، از قتاده ، از ابو قلابه ، از ابو اسماء رحبى نقل مىكند كه مىگفته است * در ربذه به حضور ابو ذر رسيدم . همسرش كه زنى سياه و داراى گوشواره‌هاى آويخته از بالاى گوش خود و زشت و بد منظر بود حضور داشت بر او نشانى از خلوق يعنى مادهء معطرى كه با آن زنان بر پيشانى خود خال مىنهادند و جامه‌هاى چسبان نبود . ابو ذر گفت : مىبينيد اين زنك سياه به من چه مىگويد ؟ مىگويد ، به عراق بروم و چون آنجا بروم آنان مرا به دنياى خود مىكشانند ، همانا كه خليل من با من عهد فرموده و گفته است فروتر از پل جهنم راهى سخت لغزنده است و اگر بر آن راه بگذريم و در نامهء اعمال ما همان چيزها كه براى ما مقدر شده است باشد ، اميد بيشترى به نجات ماست تا اينكه بر آن بگذريم و همچون خوشه‌هاى درخت خرما گران بار باشيم .\r\n\r\n","description":"","footnote":"","page_name":" 214 ","page_number":222},
  {"content":"\r\n\r\n( 1 ) همين راوى از حماد بن سلمه ، از عاصم احول ، از ابو عثمان نهدى نقل مىكند كه مىگفته است * ابو ذر را ديدم كه روى مركوب خود خميده شده و روى او به سوى مشرق بود ، پنداشتم خواب است ، نزديك او رفتم و گفتم : اى ابو ذر آيا تو خوابى ؟ گفت : نه مشغول خواندن نماز بودم . [ 1 
  ]\r\nمسلم بن ابراهيم از ابو عقيل ، از يزيد بن عبد الله نقل مىكند كه مىگفته است * در پى ابو ذر دختركى سياه در حال حركت بود . گفتند : اى ابو ذر اين دختر توست ؟ گفت : آرى مادرش كه چنين مىپندارد .\r\nمسلم بن ابراهيم از قرة بن خالد ، از عون بن عبد الله بن عتبة بن مسعود نقل مىكند كه مىگفته است * ابو ذر دو جامهء نو فراهم كرد يكى از آن دو را به صورت ازار بر كمر بست و بر دوش خود پارچه‌اى ديگر انداخت و يكى از آن دو را به غلامش داد و سپس پيش قوم آمد . آنان گفتند : اگر هر دو را خودت مىپوشيدى بهتر بود . گفت : آرى ، ولى از پيامبر ( ص ) شنيدم كه مىفرمودند : به بردگان خودتان از آنچه خود مىخوريد بخورانيد و از آنچه خود مىپوشانيد ، بپوشانيد .\r\nمسلم بن ابراهيم از قرة بن خالد ، از بديل بن ميسرة ، از مطرف ، از قول مردى از اهل باديه نقل مىكرد كه مىگفته است * با ابو ذر مدتها همنشينى كردم و از همهء خويهاى او خوشم آمد ، مگر يك كار او . پرسيدند آن كار چه بود ؟ گفت : با آنكه مرد زيركى بود ، هر گاه از آبريزگاه بيرون مىآمد ، آب دست خود را به اين سو و آن سو مىپاشاند .\r\n\r\nطفيل بن عمرو\r\nابن طريف بن عاص بن ثعلبة بن سليم بن فهم بن غنم بن دوس بن عدثان بن عبد الله بن زهران بن كعب بن حارث بن كعب بن عبد الله بن مالك بن نصر بن ازد .\r\nمحمد بن عمر واقدى از عبد الله بن جعفر ، از عبد الواحد بن ابى عون دوسى كه همپيمان قريش بوده است نقل مىكند كه مىگفته است * طفيل بن عمرو دوسى مردى شريف و شاعر و بزرگ منش و ميهمان نواز بود و بسيار پذيرايى مىكرد . او هنگامى كه هنوز\r\n\r\n\r\n","description":"","footnote":"\r\n[ 1 
  ] . مقصود نماز مستحبى يا نماز شب است .\r\n","page_name":" 215 ","page_number":223},
  {"content":"\r\n\r\n( 1 ) رسول خدا ( ص ) در مكه بودند به مكه آمد ، گروهى از مردان قريش پيش او رفتند و گفتند :\r\nاى طفيل تو هنگامى به مكه آمده‌اى كه اين مرد ميان ما ظهور كرده و كار ما را مشكل و وحدت ما را پراكنده و امور ما را نابسامان كرده است . سخن او هم چون جادوست كه ميان مرد و زنش و پدر و مادر و برادرش جدايى مىافكند . ما بر تو و قوم تو هم مىترسيم كه بر شما همان برسد كه بر ما . با او هيچ گفتگو مكن و سخنى از او مشنو . طفيل مىگفته است :\r\nچندان اصرار كردند كه تصميم گرفتم هيچ سخنى از او نشنوم و با او سخنى مگويم و چون به مسجد مىرفتم در گوش خود پنبه مىنهادم كه مبادا سخنى از گفتار او بگوشم برسد و چندان شد كه به من پنبه در گوش مىگفتند . روزى پيامبر ( ص ) نزديك كعبه ايستاده بود و نماز مىگزارد . من هم نزديك او بودم و خداوند مقدر فرموده بود كه برخى از سخنان پيامبر ( ص ) را بشنوم . گفتارى بسيار پسنديده شنيدم و به خود گفتم مادرم بر سوگ من بگريد من مردى خردمند و شاعرم و سخن خوب و زشت از من پوشيده نمىماند ، چه چيز مانع من است كه سخن اين مرد را بشنوم كه چه مىگويد . اگر آنچه مىگويد پسنديده باشد از او مىپذيرم و اگر ناپسند بود رهايش مىكنم . من ايستادم تا پيامبر ( ص ) به خانهء خود برگشت . از پى او حركت كردم و چون وارد خانهء خود شد من هم داخل شدم و گفتم : اى محمد قوم تو درباره‌ات به من چنين و چنان گفتند و به خدا سوگند آن قدر مرا بيم دادند كه در گوشهاى خود پنبه نهادم كه سخن تو را نشنوم ، ولى خداوند چنان مقدر فرمود كه سخن تو را شنيدم ، چه سخن خوب و گفتار پسنديده‌اى بود ، اكنون كار خود را بر من عرضه‌دار . پيامبر ( ص ) اسلام را بر او عرضه داشت و براى او قرآن تلاوت فرمود . طفيل گفت : به خدا سوگند سخن از اين بهتر و كارى از اين برتر نشنيده‌ام . طفيل مىگويد ، مسلمان شدم و شهادت حق بر زبان آوردم و گفتم : اى رسول خدا من ميان قوم خود مردى فرمانروايم ، اينك پيش آنان برمىگردم و آنان را به آيين اسلام فرا مىخوانم ، شما دعا كنيد كه خداوند در اين كار ياور من باشد و به آنچه ايشان را به آن فرا مىخوانم مرا يارى دهد . پيامبر عرضه داشت :\r\nپروردگارا براى او نشانه‌اى قرار بده . گويد : من به سوى قوم خويش بيرون رفتم و چون به گردنه‌اى رسيدم كه مشرف بر جايگاه قبيلهء خود شدم ، نورى همچون چراغ ميان چشمان من آشكار شد ، عرضه داشتم : پروردگارا اين نشانه را در غير صورت من قرار بده كه بيم آن دارم گمان برند نوعى پيسى است كه در من به سبب ترك آيين ايشان پديد آمده است ، آن پرتو بر سر تازيانه‌ام قرار گرفت و همهء افراد قبيله آن نور را بر سر تازيانه‌ام چون قنديلى\r\n\r\n","description":"","footnote":"","page_name":" 216 ","page_number":224},
  {"content":"\r\n\r\n( 1 ) مشاهده مىكردند . گويد : چون وارد خانه‌ام شدم ، پدرم به ديدن من آمد . گفتم : پدر جان از پيش من برو كه ديگر نه تو از منى و نه من از تو . گفت : براى چه پسرم ؟ گفتم : زيرا من مسلمان و پيرو آيين محمد ( ص ) شده‌ام . گفت : اى پسر جان دين و آيين من دين و آيين تو خواهد بود . گفتم : برو غسل كن و جامه پاك بپوش . او چنان كرد و آمد . اسلام را بر او عرضه داشتم و مسلمان شد ، سپس همسرم آمد به او گفتم : از پيش من برو كه ديگر من از تو نيستم و تو از من نيستى . گفت : پدرم فدايت باد چرا ؟ گفتم : اسلام ميان من و تو جدايى افكنده است ، من مسلمان و پيرو آيين محمد شده‌ام . گفت : دين من پيرو دين تو خواهد بود .\r\nگفتم : به كنار بت ذو الشرى برو و از آبى كه آن جاست خود را بشوى و غسل كن . اين بت ، بت اصلى قبيلهء دوس بوده است و كنار آن جوى كوچكى از كوه روان بوده است . مىگويد ، همسرم گفت : فدايت گردم آيا از بت ذو الشرى نسبت به كودكان ما بيم دارى ؟ گفتم : نه كه من خود ضامنم و از آن كارى ساخته نيست . همسرم رفت و غسل كرد و باز آمد و اسلام را بر او عرضه كردم و مسلمان شد . سپس شروع به دعوت افراد قبيلهء دوس كردم نپذيرفتند ، دوباره به مكه و حضور پيامبر ( ص ) برگشتم و گفتم : اى رسول خدا دوس بر من پيروز است بر آنان نفرين فرماى . فرمود : بار خدايا قبيلهء دوس را هدايت فرماى .\r\nمحمد بن عمر واقدى از معمر ، از زهرى ، از ابو سلمه نقل مىكند كه ابو هريره مىگفته است * به پيامبر ( ص ) گفته شد بر قبيلهء دوس نفرين فرماى ، عرضه داشت : پروردگارا دوس را هدايت فرماى و آنان را به راه بياور . برگرديم به گفتار طفيل ، مىگويد ، پيامبر فرمودند :\r\nپيش قوم خود برگرد و آنان را با مدارا به اسلام فراخوان . من برگشتم و در همان سرزمين ايشان را به اسلام فرامىخواندم تا آنكه پيامبر ( ص ) هجرت فرمود و جنگهاى بدر و احد و خندق تمام شد و آن گاه من همراه كسانى از قوم خود كه مسلمان شده بودند به مدينه آمدم ، پيامبر ( ص ) در آن هنگام به خيبر رفته بود . من كه همراه افراد هفتاد يا هشتاد خانوار به مدينه آمده بودم به خيبر رفتيم و به پيامبر ( ص ) پيوستيم و آن حضرت ما را هم در غنايم شريك فرمود و مانند ديگر مسلمانان براى ما سهامى از غنايم مقرر داشت . ما استدعا كرديم كه ما را در ميمنه سپاه خويش جا دهيد و براى ما شعار « يا مبرور » را تعيين فرماييد كه پذيرفته شد و امروز شعار همهء قبيلهء بزرگ ازد « مبرور » است . طفيل مىگويد : سپس همواره در خدمت پيامبر ( ص ) بودم تا آنكه خداوند مكه را گشود . من گفتم : اى رسول خدا مرا بفرستيد تا بت ذو الكفين را كه بت قبيلهء عمرو بن حممة است آتش بزنم . پيامبر چنين فرمودند . طفيل آتش\r\n\r\n","description":"","footnote":"","page_name":" 217 ","page_number":225},
  {"content":"\r\n\r\n( 1 ) بر افروخت و آن بت را كه چوبين بود آتش زد و اين ابيات را مىخواند :\r\n« اى بت ذو الكفين من از بندگان تو نيستم ميلاد ما قديمىتر از ميلاد توست و من در دل و اندرون تو آتش مىافروزم . [ 1 
  ] »\r\nعارم بن فضل از حماد بن زيد ، از محمد بن اسحاق هم نقل مىكند * طفيل بن عمرو بتى به نام ذو الكفين داشت آن را شكست و در آتش سوزاند و همان اشعار را خواند .\r\nبه سخن طفيل بازگرديم ، مىگفته است : چون ذو الكفين را آتش زدم براى افرادى كه هنوز به آن اعتقادى داشتند روشن شد كه چيزى نيست و همگان مسلمان شدند . طفيل به حضور پيامبر برگشت و در مدينه همراه ايشان بود تا پيامبر ( ص ) رحلت فرمود . پس از آنكه گروهى از اعراب مرتد شدند و از دين برگشتند او هم همراه مسلمانان به جنگ با آنان رفت تا از كار طليحه و سرزمين نجد آسوده شدند و سپس همراه مسلمانان به يمامه رفت . پسرش عمرو بن طفيل هم همراهش بود . طفيل در جنگ يمامه شهيد شد ، عمرو بن طفيل هم زخمى شد و يك دستش سخت آسيب ديد و بخشى از آن قطع شد ولى بعد بهبود يافت و دستش هم خوب شد .\r\nروزى عمرو بن طفيل پيش عمر بن خطاب نشسته بود خوراك آوردند ، عمرو بن طفيل از سفره كنار رفت . عمر گفت : تو را چه مىشود شايد از جهت دست خود كنار رفتى ؟\r\nعمرو گفت : آرى . عمر گفت : به خدا سوگند از اين غذا نمىخورم مگر اينكه تو آن را با دست خود مخلوط كنى و بر هم زنى كه به خدا سوگند ميان اين قوم كسى جز تو نيست كه پاره‌اى از تن او در بهشت باشد . عمرو بن طفيل هم در خلافت عمر بن خطاب به جنگ يرموك رفت و شهيد شد .\r\n\r\nضماد ازدى\r\nاين شخص از قبيلهء ازد شنوءة است .\r\nمحمد بن عمر واقدى از خارجة بن عبد الله و ابراهيم بن اسماعيل بن ابى حبيبه ، از\r\n\r\n\r\n","description":"","footnote":"\r\n[ 1 
  ] .\r\n يا ذا الكفّين لست من عبادك * ميلادنا اقدم من ميلادك\r\nانا حششت النار فى فوادك \r\n","page_name":" 218 ","page_number":226},
  {"content":"\r\n\r\n( 1 ) داود بن حصين ، از عكرمه ، از ابن عباس نقل مىكند كه مىگفته است * مردى به نام ضماد از قبيلهء ازد شنوءة براى عمره به مكه آمد و شنيد كافران قريش مىگويند محمد جن زده شده است . با خود گفت خوب است اين مرد را ببينم و او را معالجه كنم . او به حضور پيامبر آمد و گفت : اى محمد من بادخوانى مىكنم و بيماريها را علاج مىكنم . اگر مىخواهى براى تو هم كارى انجام دهم شايد خداوند در آن براى تو سودى قرار دهد . پيامبر ( ص ) نخست شهادت به يگانگى خدا داد و سپس حمد و ستايش خدا را به جا آورد و كلماتى فرمود كه ضماد را سخت خوش آمد و گفت : اين كلمات را براى من تكرار كن و چون پيامبر تكرار فرمود ، گفت : من هرگز نظير اين سخنان را نشنيده‌ام با آنكه سخنان كاهنان و ساحران و شاعران را مكرر شنيده‌ام ، ولى چون اين كلمات هرگز نشنيده‌ام كه از بزرگى به ژرفاى درياست . ضماد مسلمان شد و شهادت حق بر زبان آورد و از سوى خود و قوم خويش بيعت كرد . پس از آن على ( ع ) به سرپرستى سريه‌اى به يمن رفت . همراهان او كالاهايى به غنيمت گرفتند ، فرمود : برگردانيد كه كالاى قوم ضماد است و گفته‌اند در جايى بيست شتر پيدا كردند و پيش راندند و آوردند و چون به على ( ع ) خبر رسيد كه از قوم ضماد است ، فرمود به آنان برگردانيد و برگردانده شد .\r\n\r\nبريده بن حصيب\r\nابن عبد الله بن حارث بن اعرج بن سعد بن رزاح بن عدى بن سهم بن مازن بن حارث بن سلامان بن اسلم بن افصى . اسلم از كسانى است كه همراه دو برادرش مالك و ملكان پسران افصى از قبيلهء خزاعه بريدند و خود را جدا كردند . افصى پسر حارثه بن عمرو بن عامر است كه به ماء السماء معروف بوده است . كنيهء بريده ، ابو عبد الله بوده است . او هنگامى كه پيامبر ( ص ) در سفر هجرت به مدينه از كنار خانهء او عبور مىفرمود مسلمان شد .\r\nمحمد بن عمر واقدى از هاشم بن عاصم اسلمى ، از پدرش نقل مىكند كه مىگفته است * چون پيامبر از مكه به مدينه هجرت مىفرمود هنگامى كه به ناحيهء غميم رسيد ، بريدة پيش ايشان آمد . پيامبر ( ص ) او را به اسلام دعوت فرمود . او و همراهانش كه حدود هشتاد خانوار بودند ، مسلمان شدند ، و پيامبر ( ص ) آن جا نماز عشاء گزاردند و آنان هم همگى پشت سر آن حضرت نماز گزاردند .\r\n\r\n","description":"","footnote":"","page_name":" 219 ","page_number":227},
  {"content":"\r\n\r\n( 1 ) همچنين واقدى از هاشم بن عاصم اسلمى ، از منذر بن جهم نقل مىكند كه مىگفته است * در همان شب پيامبر ( ص ) بخش نخست و آيات اول سورهء مريم را به بريده آموختند و او پس از آنكه جنگ بدر و احد تمام شده بود به مدينه و حضور پيامبر ( ص ) آمد و بقيهء سوره مريم را آموخت و همراه پيامبر ( ص ) ماند و از ساكنان مدينه شمرده مىشود و در ديگر جنگهاى پيامبر در التزام ركاب ايشان بود .\r\nواقدى از ابو بكر بن عبد الله بن ابى سبرة ، از ابو بكر بن عبد الله بن ابى جهم نقل مىكند كه مىگفته است * پيامبر دستور فرمودند شانه‌هاى اسيران جنگ مريسيع را بستند و آنان را كنارى بردند و بريده بن حصيب را بر آنان گماشتند . همچنين واقدى مىگويد : پيامبر ( ص ) براى فتح مكه دو لواء بستند يكى را بريدة بر دوش مىكشيد و ديگرى را ناجية بن اعجم .\r\nپيامبر ( ص ) بريده را براى جمع آورى زكات قبايل اسلم و غفار گسيل فرمود و هنگامى كه پيامبر عازم جنگ تبوك بودند بريدة را به قبيلهء اسلم فرستادند تا آنان را بسيج سازد و تقاضا كند براى جنگ با دشمن حركت كنند . بريده پس از وفات پيامبر ( ص ) مقيم مدينه بود تا آنكه بصره گشوده شد و به صورت شهر در آمد و به آن شهر كوچ كرد و براى خود آن جا خانه ساخت و سپس از بصره براى جهاد به خراسان رفت و به روزگار حكومت يزيد بن معاويه در مرو درگذشت و فرزندانش مقيم آن شهر بودند و گروهى از آنان به عراق برگشتند و ساكن بغداد شدند و در آن شهر درگذشتند .\r\nهاشم بن قاسم ابو النصر كنانى از شعبه ، از محمد بن ابى يعقوب ضبّى نقل مىكند كه كسى شنيده است بريدة بن حصيب اسلمى از آن سوى نهر بلخ مىگفته است * زندگى جز حمله كردن با اسب نيست .\r\nفهد بن حيان ابو بكر قيسى از قول قره بن خالد سدوسى ، از ابو العلاء بن شخير ، از قول مردى از قبيلهء بكر بن وائل كه نامش را براى ما نبرد نقل مىكرد كه مىگفته است * همراه بريدة بن حصيب اسلمى در سجستان بودم ، براى اينكه از انديشهء او آگاه شوم شروع به كنايه زدن به على ( ع ) و عثمان و طلحه و زبير كردم . بريده رو به قبله ايستاد و دستهايش را بلند كرد و گفت : خدايا عثمان و على بن ابى طالب و طلحة بن عبيد الله و زبير بن عوّام را بيامرز ، سپس روى به من كرد و گفت : اى بى پدر خيال كشتن مرا دارى ؟ گفتم : به خدا سوگند هرگز اراده كشتن تو را نكرده‌ام ، ولى مىخواستم همين گفتار را از تو بشنوم . گفت : آنان قومى هستند كه در راه خدا كارهاى پسنديده بسيار انجام داده‌اند ، اگر خدا بخواهد آنان را براى\r\n\r\n","description":"","footnote":"","page_name":" 220 ","page_number":228},
  {"content":"\r\n\r\n( 1 ) آن كارهاى پسنديده‌شان مىآمرزد و اگر بخواهد آنان را به سبب ديگر كارها كه پديد آوردند عذاب مىكند . هر چه خدا بخواهد عمل خواهد كرد و حساب ايشان با خداوند است .\r\n\r\nمالك و نعمان پسران خلف\r\nابن عوف بن دارم بن عنز بن وائلة بن سهم بن مازن بن حارث بن سلامان بن اسلم بن افصى بن حارثة . هشام بن محمد بن سائب كلبى اسمها و نسب اين دو را چنين آورده است و گويد اين دو در جنگ احد در زمرهء طليعه و پيشاهنگان پيامبر ( ص ) بودند و هر دو در آن جنگ شهيد و در يك گور به خاك سپرده شدند .\r\n\r\nابو رهم غفارى\r\nنام و نسبش چنين است : كلثوم بن حصين بن خلف بن عبيد بن معشر بن زيد بن احيمس بن غفار بن مليك بن ضمرة بن بكر بن عبد مناة بن كنانة . او پس از آمدن پيامبر ( ص ) به مدينه مسلمان شد و در جنگ احد همراه پيامبر ( ص ) بود . آن روز تيرى به گلوى او خورد ، و او خود را به حضور پيامبر ( ص ) رساند و آن حضرت آب دهان خويش را بر محل زخم او زدند و بهبود يافت . ابو رهم از آن روز ملقب به منحور شد . [ 1 
  ]\r\nواقدى از عبد الرحمان بن حارث ، از عبيد بن ابى عبيد ، از ابو رهم غفارى نقل مىكند كه مىگفته است * من در عمرة القضا ، مأمور بردن شتران قربانى بودم و بر آنها سوار مىشدم . واقدى مىگويد : هنگامى كه پيامبر ( ص ) از طائف به جعرانه برمىگشت ، ابو رهم غفارى هم سوار بر ماده شتر خود كنار ايشان حركت مىكرد . او كفش خشن بر پا داشت ، ناگاه ناقهء او خود را كنار و پهلو به پهلوى ناقهء پيامبر ( ص ) رساند ، ابو رهم مىگويد : لبهء كفش من به ساق پاى پيامبر ( ص ) بر خورد و سخت آن را آزرد . پيامبر با تازيانهء خود به پاى من زدند و فرمودند : پايت را كنار بكش كه پاى مرا سخت آزردى . ابو رهم مىگويد : سخت ترسيدم كه\r\n\r\n\r\n","description":"","footnote":"\r\n[ 1 
  ] . منحور : گلو بريده .\r\n","page_name":" 221 ","page_number":229},
  {"content":"\r\n\r\n( 1 ) مبادا دربارهء اين بىاحتياطى من و گناه بزرگى كه انجام دادم قرآن نازل شود . چون فرداى آن روز به جعرانه رسيديم ، براى به چرا بردن مركوبها بيرون رفتم و تمام آن روز ترسان بودم كه مبادا پيامبر كسى را به سراغ من بفرستند . چون شامگاه مركوبها را برگرداندم پرسيدم .\r\nگفتند : آرى پيامبر ( ص ) در جستجوى تو بودند ، گفتم به خدا سوگند كه همان شد كه مىترسيدم . ترسان به حضور ايشان رفتم . فرمودند : تو با پاى خود پاى مرا آزردى و من به تو تازيانه زدم و آزردم ، اينك گوسپندها را به عوض ضربه‌اى كه به تو زدم از من بپذير . ابو رهم مىگويد : خشنودى پيامبر ( ص ) از من براى من خوشتر از دنيا و تمام آنچه در آن است بود .\r\nواقدى مىگويد : پيامبر ( ص ) هنگامى كه عازم تبوك بودند ابو رهم را پيش قومش فرستادند تا آنان را براى حركت بسيج كند و به او دستور فرمودند آنان را هر جاى سرزمينشان كه هستند جستجو كند و او همان گونه رفتار كرد و گروه بسيارى از ايشان در جنگ تبوك شركت كردند . ابو رهم در مدينه و ملازم درگاه پيامبر بود و در جنگها همراه ايشان شركت مىكرد و منزلى هم ميان قبيلهء غفار داشت و بيشتر در نواحى صفراء و غيقه و حدود آن بود كه از سرزمينهاى كنانه شمرده مىشود .\r\n\r\nعبد الله و عبد الرحمان پسران هبيب\r\nاين دو از قبيلهء سعد بن ليث بن بكر بن عبد مناة بن كنانه‌اند . مادرشان ام نوفل دختر نوفل بن خويلد بن اسد بن عبد العزى بن قصى است . هر دو از دير باز مسلمان شدند و در جنگ احد همراه رسول خدا ( ص ) شركت كردند و هر دو در همان جنگ كه در ماه شوال و سى و دومين ماه هجرت پيامبر ( ص ) بود شهيد شدند .\r\n\r\nجعال بن سراقه ضمرى\r\nبه او ثعلبى هم مىگويند و هم گفته شده است كه از بنى سلمه انصار شمرده مىشده است . او از مهاجران نيازمند و فقير و مردى بسيار صالح و در عين حال كوچك اندام و زشت بود . او از دير باز مسلمان شد و در جنگ احد همراه پيامبر ( ص ) شركت كرد .\r\nمحمد بن عمر واقدى از اسامة بن زيد ، از پدرش نقل مىكند * جعال بن سراقة در\r\n\r\n","description":"","footnote":"","page_name":" 222 ","page_number":230},
  {"content":"\r\n\r\n( 1 ) حالى كه به سوى احد حركت مىكرد به پيامبر ( ص ) عرض كرد : به من گفته شده است فردا تو كشته مىشوى و آه كشيد . پيامبر ( ص ) با محبت دست به سينهء او زدند و گفتند : مگر فرداها روزگار را تشكيل نمىدهد ؟\r\nهمچنين واقدى از يحيى بن عبد العزيز ، از عاصم بن عمر بن قتاده نقل مىكند * جعيل بن سراقه مردى صالح و در عين حال كوچك اندام و زشت بود . روز جنگ خندق همراه مسلمانان كار مىكرد و مشغول كندن خندق بود . پيامبر ( ص ) در آن روز نام او را تغيير دادند و نامش را عمرو نهادند . مسلمانان شروع به خواندن رجز كردند و چنين مىخواندند :\r\n« او را پس از اينكه نامش جعيل بود عمر نام نهاد و براى آن فقير روزى رخشان بود . [ 1 
  ] »\r\nپيامبر ( ص ) از اين بيت فقط كلمه « عمر » را با آنان مىفرمودند .\r\nمحمد بن عمر واقدى از يزيد بن فراس ليثى ، از شريك بن عبد الله بن ابى نمر نقل مىكند * خود جعيل هم همراه مسلمانان اين بيت را مىخواند و مىخنديد و مسلمانان دانستند كه از اين رجزخوانى ناراحت نيست .\r\nواقدى مىگويد : نام اصلى او جعال بن سراقه است ، آن را مصغر كرده و در اين بيت جعيل گفتند . همچنين پيامبر نام او را عمرو نهادند . ولى در اين بيت به صورت عمر آمده است . جعال در جنگ مريسيع و ديگر جنگهاى پس از آن همراه پيامبر ( ص ) بود .\r\nپيامبر ( ص ) در جعرانه از غنايم حنين [ 2 
  ] به كسانى كه مىخواستند دل آنان را به دست آورند فراوان عطا كردند . سعد بن ابى وقاص گفت : اى رسول خدا به عيينة بن حصن و اقرع بن حابس و نظاير ايشان صد تا شتر لطف فرموديد و جعيل بن سراقه را به حال خود رها فرموديد . پيامبر ( ص ) فرمودند : سوگند به كسى كه جان من در دست اوست جعيل بن سراقه بسيار بهتر از جهانى آكنده از نظير عيينة و اقرع است ، ولى من مىخواستم دل آنان را به دست آورم تا مسلمان شوند و جعيل را به اسلامش واگذاشتم .\r\nمحمد بن عمر واقدى از عبد الملك بن محمد بن عبد الرحمان ، از عمارة بن غزيه نقل مىكند كه مىگفته است * پيامبر ( ص ) در جنگ ذات الرقاع [ 3 
  ] جعال بن سراقه را به عنوان\r\n\r\n\r\n","description":"","footnote":"\r\n[ 1 
  ] .\r\n سمّاه من بعد جعيل عمر * و كان للبائس يوماً ظهر \r\n[ 2 
  ] . در متن كتاب به جاى كلمهء حنين كلمه خيبر آمده كه غلط چاپى است و صحيح آن چنين است . براى اطلاع بيشتر به ترجمهء مغازى ، ج 1 ، ص 721 مراجعه فرماييد - م .\r\n[ 3 
  ] . اين جنگ در سال چهارم هجرت اتفاق افتاده است براى اطلاع بيشتر به ترجمهء مغازى ، ج 1 ، ص 294 - 299 ،\r\n","page_name":" 223 ","page_number":231},
  {"content":"\r\n\r\n( 1 ) مژده رسان به مدينه گسيل فرمودند تا خبر سلامت ايشان و مسلمانان را به اطلاع مردم مدينه برساند .\r\n\r\nوهب بن قابوس مزنى\r\nوهب همراه برادرزادهء خود حارث بن عقبة بن قابوس با مقدارى از گوسپندان خود از كوهستان مزينه به مدينه آمد ، و چون مدينه را خلوت ديدند پرسيدند مردم كجايند ؟ گفتند :\r\nپيامبر ( ص ) براى جنگ با مشركان قريش به احد رفته‌اند . آنها گفتند : پس از يافتن اصل چيزى نبايد از نشانى آن پرسيد و هر دو همان جا مسلمان شدند و به حضور پيامبر در احد رفتند و هر دو گروه را در حال جنگ ديدند و هنگامى رسيدند كه پيروزى اول را مسلمانان به دست آورده بودند و آن دو هم همراه مسلمانان ديگر به غارت پرداختند . در اين حال ناگاه سواران خالد بن وليد و عكرمة بن ابى جهل از پشت سر به مسلمانان حمله كردند . آن دو جنگى نمايان كردند و در همان حال گروهى از مشركان حمله آوردند . پيامبر فرمودند : چه كسى جلو حملهء اين گروه را مىگيرد ؟ وهب بن قابوس گفت : من و برخاست و شروع به تير باران آنان كرد و ايشان عقب نشستند و وهب به حضور پيامبر باز آمد . گروهى ديگر از مشركان حمله آوردند و پيامبر فرمودند : چه كسى جلو ايشان را مىگيرد ؟ وهب مزنى گفت :\r\nمن و برخاست و آنان را با شمشير عقب راند و در همين حال گروهى ديگر حمله آوردند ، و پيامبر فرمودند : چه كسى براى جلوگيرى از ايشان برمىخيزد ؟ باز وهب گفت : من . پيامبر فرمودند : برخيز و تو را مژده بر بهشت باد . وهب شادان برخاست و گفت : به خدا سوگند اين معامله را بر هم نمىزنم و خويشتن را ميان آنان افكند و چندان شمشير زد كه صف آنان را درهم شكست و از سوى ديگر بيرون رفت . پيامبر ( ص ) و مسلمانان او را مىنگريستند و پيامبر ( ص ) عرضه مىداشت : پروردگارا او را رحمت فرماى . وهب بن قابوس همچنان جنگ مىكرد و دشمن او را احاطه كرد و چندان شمشير و نيزه به او زد كه شهيد شد . در آن روز بيست زخم نيزه بر پيكر وهب يافتند كه هر يك به تنهايى ضربتى كشنده بود و دشمن او را به بدترين صورت مثله كرد . پس از او برادرزاده‌اش حارث برخاست و چندان جنگ كرد\r\n\r\n\r\n","description":"","footnote":"\r\n[ 
  ] مراجعه فرماييد - م .\r\n","page_name":" 224 ","page_number":232},
  {"content":"\r\n\r\n( 1 ) كه كشته شد . پيامبر ( ص ) كنار جسد آن دو ايستادند و خطاب به پيكر وهب فرمودند : خداى از تو راضى باد كه من از تو راضى هستم و با وجود آنكه پيامبر ( ص ) سخت مجروح بود و ايستادن بر آن حضرت دشوار بود برپا ايستادند و همچنان ايستاده بودند تا جسد وهب بن قابوس مزنى را در گور نهادند . بر تن او بردى با راههاى سرخ بود كه او را با همان جامه به خاك سپردند و پيامبر ( ص ) به دست خويش آن برد را بر سر او كشيدند كه در نتيجه پاهايش از نيمهء ساق برهنه ماند . گويد : پيامبر ( ص ) دستور فرمودند بوته‌هاى سپنج جمع كرديم و در همان حال كه او در گور بود بر پاهايش ريختيم و سپس پيامبر از كنار گور او برگشتند .\r\nعمر بن خطاب و سعد بن ابى وقاص مىگفته‌اند : بهترين وضعى كه دوست مىداريم خدا را در آن وضع ملاقات كنيم و بميريم همين حال و وضع وهب بن قابوس مزنى است .\r\n\r\nعمرو بن امية\r\nابن خويلد بن عبد الله بن اياس بن عبد بن ناشرة بن كعب بن جدىّ بن ضمرة بن بكر بن عبد منات بن كنانة .\r\nهمسرش سخيلة دختر عبيدة بن حارث بن مطلب بن عبد مناف بن قصىّ است كه براى او چند فرزند زاييد . عمرو بن اميه در جنگهاى بدر و احد همراه مشركان بود و هنگامى كه مشركان از جنگ احد برگشتند مسلمان شد . عمرو مردى شجاع بود و در جنگها پيشتاز و كنيه‌اش ابو اميه بود و او همان است كه ابو قلابه جرمى از او روايت نقل مىكند .\r\nعبد الله بن نمير از اوزاعى ، از يحيى بن ابى كثير ، از ابو قلابه ضمن حديثى كه از پيامبر ( ص ) نقل مىكرده گفته است * پيامبر ( ص ) به عمرو بن اميه مىفرموده‌اند : اى ابو امية .\r\nمحمد بن عمر واقدى مىگويد : نخستين جنگى كه عمرو بن اميه پس از سلام خود در آن شركت كرد ، جنگ بئر معونه بود و اين جنگ در ماه صفرى كه سى و ششمين ماه هجرت بود اتفاق افتاد . در آن روز افراد قبيلهء بنى عامر او را اسير كردند . عامر بن طفيل به او گفت :\r\nمادرم نذر داشته است كه برده‌اى آزاد كند تو را از سوى او آزاد مىكنم ، و موهاى جلو پيشانى او را بريد . او به مدينه آمد و خبر كشته شدن همراهان خود را به اطلاع پيامبر رساند .\r\nپيامبر فرمودند : فقط تو يك تن از ميان آن جمع رهايى يافتى و چون آنان كشته نشدى .\r\nعمرو بن اميه هنگامى كه از جنگ بئر معونه برمىگشت نزديك مدينه به دو مرد از بنى كلاب\r\n\r\n","description":"","footnote":"","page_name":" 225 ","page_number":233},
  {"content":"\r\n\r\n( 1 ) برخورد و با آن دو زد و خورد كرد و هر دو را كشت و آنان از پيامبر ( ص ) امان داشتند .\r\nپيامبر ( ص ) ديهء آن دو را پرداخت فرمود و همان دو مرد كسانى هستند كه پيامبر ( ص ) براى پرداخت خون بهاى آنان به قبيلهء يهوديان بنى نضير رفت كه از آنان كمك بگيرد .\r\nواقدى همچنين مىگويد : پيامبر ( ص ) عمرو بن اميه و سلمة بن اسلم بن حريش انصارى را به مكه فرستادند تا ابو سفيان را غافلگير كنند . [ 1 
  ] متوجه آن دو شدند و به جستجوى ايشان برآمدند ، آن دو گريختند و خود را مخفى كردند . عمرو در همان حال كه در غارى نزديك مكه خود را پنهان كرده بود توانست عبيد الله بن مالك بن عبيد الله تيمى را بكشد و نيز توانست خود را به پيكر خبيب بن عدى كه همچنان بر دار كشيده بود برساند و آن را از دار فروآورد و مردى ديگر از مشركان بنى ديل را بكشد و او مردى كشيده قامت و يك چشم بود . عمرو پس از كشتن آن مرد به مدينه و حضور پيامبر رسيد و پيامبر از آمدن او به مدينه خوشحال شدند و براى او دعاى خير فرمودند .\r\nپيامبر ( ص ) او را با دو نامه پيش نجاشى گسيل فرمودند كه در يكى از آنها نوشته بودند ام حبيبة دختر ابو سفيان بن حرب را به ازدواج ايشان درآورد و در ديگرى از او خواسته بودند بقيه اصحاب را كه در حبشه‌اند به مدينه گسيل دارد . [ 2 
  ] نجاشى ، ام حبيبه را به همسرى پيامبر ( ص ) درآورد و اصحاب را هم با دو كشتى به حجاز گسيل داشت . عمرو بن اميه را در مدينه خانه‌اى در محل بازار چوب تراشان بود . عمرو بن اميه در مدينه در خلافت معاوية بن ابى سفيان درگذشت .\r\n\r\nدحية بن خليفة\r\nابن فروة بن فضالة بن زيد بن امرؤ القيس بن خزرج است . نام اصلى خزرج زيد بن منات بن عامر بن بكر بن عامر اكبر بن بكر بن عوف بن عذرة بن زيد اللات بن رفيدة بن ثور بن كلب بن وبرة بن تغلب بن حلوان بن عمران بن الحاف بن قضاعة است . دحيه هم از كسانى است كه از\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد سريه بئر معونة و مأموريت عمرو بن اميه به ترجمهء مغازى ، ج 1 ، ص 254 و نهاية الارب ، ج 2 ، ص 191 ، مراجعه فرماييد - م .\r\n[ 2 
  ] . براى اطلاع بيشتر در مورد اين نامه‌ها به وثائق ، « نامه‌هاى حضرت ختمى مرتبت و خلفاى راشدين » ، تهران ، چاپ 1365 ، ص 82 ، مراجعه شود - م .\r\n","page_name":" 226 ","page_number":234},
  {"content":"\r\n\r\n( 1 ) دير باز مسلمان شده است ، ولى در جنگ بدر شركت نكرده است و او را به جبرئيل تشبيه مىكرده‌اند .\r\nيعلى بن عبيد و عبيد الله بن موسى و فضل بن دكين همگى از زكرياء بن ابى زائدة ، از عامر شعبى نقل مىكنند * پيامبر ( ص ) سه تن را به سه تن تشبيه كردند و فرمودند : دحيه شبيه جبرئيل و عروة بن مسعود شبيه عيسى بن مريم و عبد العزّى شبيه دجال است .\r\nيعقوب بن ابراهيم بن سعد زهرى از پدرش ، از ابن شهاب نقل مىكند * پيامبر ( ص ) فرموده‌اند : شبيه‌ترين كسى كه به جبرئيل ديده‌ام دحيه كلبى است .\r\nعفان بن مسلم از حماد بن سلمه ، از اسحاق بن سويد ، از يحيى بن يعمر ، از ابن عمر نقل مىكند * پيامبر ( ص ) مىفرموده‌اند : جبرئيل به صورت دحيه كلبى پيش من مىآيد .\r\nخالد بن مخلد از عبد الله بن عمر ، از يحيى بن سعيد ، از قاسم بن محمد ، از عايشه نقل مىكند كه مىگفته است * يك بار پيامبر ( ص ) سخت از جاى خود پريدند ، من نگريستم و ديدم آن حضرت همراه مردى است كه آن مرد سوار بر ماديانى است و بر سرش عمامهء سپيدى است كه دنبالهء آن را ميان شانه‌هايش انداخته بود . پيامبر ( ص ) دست بر موهاى يال ماديان او نهاده بودند ، عايشه مىگويد ، به پيامبر ( ص ) گفتم : اين از جاى جستن شما مرا به بيم انداخت ، اين كيست ؟ گفت : مگر او را ديدى ؟ گفتم : آرى . فرمود : چه كسى را ديدى ؟ گفتم :\r\nدحيه كلبى را ديدم . فرمودند : او جبرئيل ( ع ) بود .\r\nوكيع بن جراح از سفيان بن عيينة ، از ابن ابى نجيح ، از مجاهد نقل مىكند كه مىگفته است * پيامبر ( ص ) دحيه كلبى را به سريه‌اى گسيل فرمودند . [ 1 
  ]\r\nيعقوب بن ابراهيم بن سعد زهرى از پدرش ، از صالح بن كيسان ، از ابن شهاب نقل مىكند كه مىگفته است عبيد الله بن عبد الله بن عتبه بن مسعود ، از قول ابن عباس براى او نقل كرده است كه * پيامبر ( ص ) براى قيصر نامه‌اى فرستادند و او را به اسلام فراخواندند و نامه را همراه دحيه كلبى گسيل داشتند و به او فرمان دادند نامه را به امير بصرى بسپارد تا او به قيصر بدهد ، امير بصرى آن نامه را به قيصر داد . [ 2 
  ]\r\nواقدى مىگويد : دحية كلبى ، امير بصرى را در محرم سال هفتم در حمص [ 3 
  ] ملاقات\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين مورد به ترجمهء مغازى ، ج 1 ، ص 420 ، مراجعه شود - م .\r\n[ 2 
  ] . براى اطلاع بيشتر از اين نامه به وثائق ، ص 9 - 84 مراجعه فرماييد - م .\r\n[ 3 
  ] . حمص از شهرهاى آباد و بزرگ سوريه است ، براى اطلاع بيشتر به مقالهء سوبرن هيم (  M . Sobernheim  ) در\r\n","page_name":" 227 ","page_number":235},
  {"content":"\r\n\r\n( 1 ) كرد و نامهء پيامبر ( ص ) را به او داد .\r\nدحيه در تمام جنگهايى كه پس از جنگ بدر صورت گرفت همراه پيامبر ( ص ) بود و تا زمان حكومت معاوية بن ابى سفيان زنده ماند .\r\n\r\nاصحاب پيامبر ( ص ) كه پيش از فتح مكه مسلمان شدند\r\n\r\nخالد بن وليد\r\n. . . در اين فكر بودم كسى را بيابم كه با او همراه باشم . عثمان بن طلحه را ديدم و به او گفتم كه چه قصدى دارم . او هم فورى پذيرفت و هر دو با هم بيرون آمديم ، ما آخر شب و نزديك سحر از مكه بيرون آمديم و چون به منطقهء هلّ رسيديم ناگاه به عمرو بن عاص برخورديم . او به ما سلام و خوشامد گفت . گفتيم : و بر تو سلام و خوشامد باد . پرسيد به كجا مىرويد ؟\r\nچون به او خبر داديم ، گفت : من هم مىخواهم به حضور پيامبر بروم و مسلمان شوم . همگى همراه شديم و روز اول ماه صفر سال هشتم هجرت به مدينه رسيديم . همين كه چشم من به پيامبر ( ص ) افتاد بر آن حضرت به پيامبرى سلام دادم . با چهرهء گشاده پاسخ فرمود و من شهادت حق بر زبان آوردم و مسلمان شدم . پيامبر ( ص ) فرمودند : من براى تو عقل و خردى مىديدم و اميدوار بودم كه تو را به خير و نيكى هدايت خواهد كرد ، و من با رسول خدا بيعت كردم و گفتم : از خداوند در مورد كارهايى كه من براى جلوگيرى از اسلام انجام داده‌ام آمرزش خواهى فرماييد . فرمودند : اسلام همهء گناهان گذشته را پنهان مىكند و از ميان مىبرد . گفتم : اى رسول خدا با وجود اين براى من آمرزش خواهى فرماييد . پيامبر عرضه داشت : پروردگارا همهء كارها و گناهان خالد را كه براى جلوگيرى از اسلام و بستن راه تو انجام داده است عفو فرماى .\r\nخالد مىگويد : در اين هنگام عمرو عاص و عثمان بن طلحه هم مسلمان شدند و بيعت كردند . به خدا سوگند از روزى كه من مسلمان شدم ، پيامبر ( ص ) در مورد كارهايى كه نسبت به اصحاب خود انجام مىداد هيچ كس را بر من ترجيح نمىدادند و ميان من و ديگران فرقى نمىگذاردند .\r\n\r\n\r\n","description":"","footnote":"\r\n[ 
  ] دائرة المعارف اسلام ج 9 ، ص 105 ترجمهء عربى آن مراجعه فرماييد - م .\r\n","page_name":" 228 ","page_number":236},
  {"content":"\r\n\r\n( 1 ) محمد بن عمر واقدى از محمد بن عبد الله ، از زهرى ، از عبيد الله بن عبد الله بن عتبه نقل مىكند كه مىگفته است * پيامبر ( ص ) زمين خانهء خالد بن وليد را به او بخشيدند . همچنين واقدى مىگويد : منّاء را هم كه پس از جنگ خيبر حارثة بن نعمان به پيامبر ( ص ) بخشيده بود و مشتمل بر چند خانهء ميراثى حارثه بود ، پيامبر ( ص ) از آن خانه‌ها به خالد بن وليد و عمار بن ياسر بخشيدند .\r\nمحمد بن عمر واقدى مىگويد اسماعيل بن مصعب ، از ابراهيم بن يحيى ، از زيد بن ثابت نقل مىكند * چون در جنگ موته فرماندهان مسلمانان شهيد شدند ، نخست ثابت بن اقرم رايت مسلمانان را در دست گرفت و فرياد برآورد كه اى انصار فراهم آييد ، و مردم از هر سو پيش او جمع شدند . ثابت به خالد بن وليد نگريست و گفت : اى ابو سليمان اين رايت را به دست بگير . گفت : آن را نمىگيرم كه تو به گرفتن آن سزاوارترى ، كامله مردى هستى كه در جنگ بدر هم شركت كرده‌اى . ثابت گفت : اى مرد اين رايت را بگير كه به خدا سوگند من آن را براى تو گرفتم . در اين هنگام ثابت بن اقرم به مسلمانان گفت : آيا فرماندهى خالد را شايسته مىدانيد و مىپذيريد ؟ گفتند : آرى . خالد رايت را گرفت و ساعتى آن را به دوش كشيد و مشركان بر او حمله آوردند و او چندان پايدارى كرد كه آنان عقب‌نشينى كردند و خالد همراه ياران خود حمله كرد و گروهى از مشركان را درهم شكست . سپس از حملهء همگانى مشركان بيم كرد و همراه مسلمانان حمله‌اى برد و مشركان را عقب راند .\r\nهمچنين واقدى از عبد الله بن حارث بن فضل ، از پدرش نقل مىكند * چون خالد بن وليد رايت را به دست گرفت ، پيامبر ( ص ) در مدينه فرمودند : هم اكنون تنور جنگ گرم شد . [ 1 
  ]\r\nوكيع بن جراح و عبد الله بن عمير و محمد بن عبيد طنافسى از اسماعيل بن ابى خالد ، از قيس بن ابى حازم نقل مىكند كه مىگفته است * از خالد بن وليد در حيره شنيدم كه مىگفت :\r\nروز جنگ موته در دست من نه شمشير از شدت نبرد شكست . . . [ 2 
  ]\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين مورد به ترجمهء مغازى ، ج 1 ، صفحات 583 و 582 مراجعه شود - م .\r\n[ 2 
  ] . ملاحظه مىكنيد كه شرح حال خالد و عمرو عاص هر دو ناقص است و نسخه‌هاى موجود طبقات كه در اختيار ادوارد ساخاو بوده افتادگى داشته است - م .\r\n","page_name":" 229 ","page_number":237},
  {"content":"\r\n\r\n( 1 )\r\n\r\nعمرو بن عاص\r\n. . . و اين براى دين من بهتر است اما تو اى محمد [ 1 
  ] به چيزى اشاره مىكنى كه براى دنياى من بهتر و براى آخرت من زيانبار است و همانا با على بيعت شده است و او به سابقهء خود در اسلام مباهات مىكند و او مرا در هيچ كارى شركت نخواهد داد . و سپس عمرو عاص خطاب به غلام خود وردان گفت : بارها را ببند و حركت مىكنيم و خود و دو پسرش عبد الله و محمد حركت كردند و پيش معاوية بن ابى سفيان آمدند . عمرو با معاويه بيعت كرد كه از قاتلان عثمان خونخواهى كنند و ميان خود عهد نامه‌اى به شرح زير نوشتند :\r\n« بسم الله الرحمان الرحيم . اين عهدنامه‌اى است كه در بيت المقدس پس از كشته شدن عثمان بن عفان ميان معاوية بن ابى سفيان و عمرو بن عاص بسته شده است و هر يك نسبت به ديگرى عهده‌دار امانت شدند . ميان ما عهد و پيمان خدايى است كه يك ديگر را يارى دهيم و خير خواهى كنيم و نسبت به يك ديگر با خلوص رفتار كنيم و در راه خدا و اسلام چنين باشيم ، و نبايد هيچ كدام ديگرى را در هيچ مورد خوار و زبون سازد و يارى ندهد و نبايد هيچ يك نهانى و پوشيده كس ديگرى را مورد اعتماد خويش قرار دهد و نبايد فرزند و پدر ( خويشان و وابستگان ) تا هنگامى كه زنده‌ايم و مىتوانيم مانع از اجراى مفاد اين عهدنامه ميان ما بشوند ، و چون مصر گشوده شد عمرو عاص بر همهء سرزمين مصر امير خواهد بود ، همچون امارتى كه امير المؤمنين به او داده بود . ميان ما خيرخواهى و همكارى و يارى دادن يك ديگر در قبال پيشامدها خواهد بود ، و معاويه بر عمرو عاص ميان مردم و در مورد همهء كارها امير خواهد بود تا آنكه خداوند امر اين امت را اصلاح و همگان را بر حكومت يك شخص متحد فرمايد . در آن هنگام هم ما دو تن به بهترين وجه و با حفظ بهترين رابطهء دوستى كار خود را انجام خواهيم داد ، با رعايت همهء شرطهايى كه در اين عهدنامه آمده است . » اين عهدنامه را وردان [ 2 
  ] به سال سى و هشتم هجرت نوشته است .\r\n\r\n\r\n","description":"","footnote":"\r\n[ 1 
  ] . يعنى پسر كوچكتر عمرو عاص ، براى اطلاع بيشتر از گفتگوى عمرو عاص با دو پسر خود عبد الله و محمد به ترجمهء نهاية الارب ، ج 5 ، چاپ تهران ، 1364 ، ص 24 ، مراجعه فرماييد - م .\r\n[ 2 
  ] . وردان ، از غلامان مشهور به زيركى و بسيار كارآمد بوده است . به نصر بن مزاحم ، وقعة صفين . چاپ عبد السلام محمد هارون ، مصر ، 1382 ق ، ص 35 مراجعه شود - م .\r\n","page_name":" 230 ","page_number":238},
  {"content":"\r\n\r\n( 1 ) گويد ، چون اين خبر به على ( ع ) رسيد ميان مردم كوفه برپا خاست و چنين فرمود :\r\n« اما بعد به من خبر رسيده است كه عمرو بن عاص ابتر پسر ابتر با معاويه بيعت كرده است كه مطالبهء خون عثمان كنند و او آنان را بر اين كار تحريض كرده است ، ولى به خدا سوگند نيرويى كه عمرو عاص آن را تأييد كند ، نيرويى سست و ناتوان خواهد بود . [ 1 
  ]\r\nمحمد بن عمر واقدى از هشام بن غاز و ابراهيم بن موسى از عكرمة بن خالد و ديگران نقل مىكند كه مىگفته‌اند * عمرو بن عاص در جنگ صفين خود عهده‌دار جنگ بود . در يكى از روزها اهل عراق و اهل شام چندان جنگ كردند كه خورشيد غروب كرد .\r\nدر اين هنگام ناگاه گروهى خشن و تازه نفس كه حدود پانصد تن بودند و عمرو عاص با آنان بود از پشت صفها حمله آوردند ، از سوى ديگر على ( ع ) همراه گروهى به همان شمار حمله برد و تا پاسى از شب گذشته جنگ ادامه يافت و شمار كشتگان بسيار شد . عمرو فرياد برآورد و به ياران خود گفت : پياده شويد و روى زمين جنگ كنيد . آنان پياده شدند و آهسته شروع به حمله كردند . عراقيها هم پياده شدند و من خود ديدم كه عمرو عاص جنگ مىكرد و اين بيت را مىخواند :\r\n« ما در جايگاههاى سخت و دشوار و كارهاى بزرگ كه از بيم آن موهاى سر نوزاد سپيد ديده مىشود پايدارى كرديم . [ 2 
  ] » در اين هنگام مردى از عراقيها پيش آمد و خود را به عمرو عاص رساند و ضربتى به او زد كه دوش او را زخمى كرد و در همان حال كه ضربت مىزد مىگفت : من ابو السمراء هستم . عمرو هم ضربتى به او زد كه او را از پاى در آورد و عمرو با ياران خود برگشت .\r\nهمچنين محمد بن عمر واقدى از اسماعيل بن عبد الملك ، از يحيى بن شبل ، از ابو جعفر ، از عبيد الله بن ابى رافع نقل مىكند كه مىگفته است * خود ديدم كه روز جنگ صفين براى عمرو عاص كرسيهايى نهاده بودند و او خود صفها را صاف و مرتب مىكرد و مىگفت : همه بايد در يك خط راست باشيد و او بدون كلاهخود بود و من كه نزديك او بودم ، شنيدم مىگفت : مواظب شيخ ازدى يا دجّال باشيد و مقصودش هاشم بن عتبة بود .\r\nباز واقدى از معمر بن راشد ، از زهرى نقل مىكند كه مىگفته است * مردم در جنگ صفين چنان جنگ سخت و طولانى كردند كه نظير آن تاكنون در اين امت نبوده است ، تا\r\n\r\n\r\n","description":"","footnote":"\r\n[ 1 
  ] . اين خطبه ظاهراً در نهج البلاغه نيامده است - م .\r\n[ 2 
  ] .\r\n و صبرنا على مواطن ضنك * و خطوب ترى البياض الوليدا \r\n","page_name":" 231 ","page_number":239},
  {"content":"\r\n\r\n( 1 ) آنجا كه شاميان و عراقيان از جنگ و بسيارى شمشير زدن خسته و ملول شدند . در اين هنگام عمرو بن عاص كه فرماندهى جنگ را بر عهده داشت ، به معاويه گفت : آيا اگر پيشنهادى بكنم آن را مىپذيرى ؟ اين پيشنهاد آن است كه دستور دهى گروهى قرآنها را برافرازند و بگويند اى اهل عراق شما را به قرآن و احكام آن از آغاز تا پايانش فرامىخوانيم ، تو اگر اين كار را انجام دهى ميان مردم عراق اختلاف نظر مىافتد و موجب مىگردد مردم شام هم در مورد تو بيشتر متحد و هماهنگ شوند . معاويه پيشنهاد عمرو عاص را پذيرفت ، عمرو دستور داد گروهى از مردم شام شروع به قرآن خواندن كردند و خود عمرو بانگ برداشت كه اى مردم عراق ما شما را به قرآن فرا مىخوانيم . ميان عراقيان اختلاف نظر افتاد و گروهى گفتند مگر ما در بيعت خود شرط نكرده بوديم بر آنچه كه در قرآن است عمل شود ، گروهى ديگر هم كه جنگ را دوست نمىداشتند گفتند : آرى به آنچه در كتاب خداوند است پاسخ مثبت مىدهيم ، و چون على عليه السّلام سستى آنان و كراهت ايشان را از جنگ ديد ، نسبت به معاويه در آنچه به آن فرا مىخواند نرمش نشان داد و ميان ايشان فرستادگانى آمد و شد كردند و على عليه السلام فرمود : ما كتاب خدا را مىپذيريم ، ولى چه كسى ميان من و تو به فرمان آن حكم كند . گفت : من مردى از ميان خودمان برمىگزينم و تو هم مردى از ميان خودتان برگزين ، معاويه عمرو عاص را برگزيد و على ابو موسى اشعرى را . [ 1 
  ]\r\nمحمد بن عمر واقدى از منصور بن ابى الاسود ، از مجالد ، از شعبى ، از زياد بن نضر نقل مىكند كه * على عليه السّلام ابو موسى اشعرى را همراه چهار صد مرد به فرماندهى شريح بن هانى گسيل فرمود ، عبد الله بن عباس هم همراهشان بود كه با آنان نماز مىگزارد و امور آنان را سرپرستى مىكرد و معاويه هم عمرو عاص را همراه چهار صد تن گسيل داشت و همگى در دومة الجندل به يك ديگر رسيدند .\r\nهمچنين واقدى از ابو بكر بن عبد الله بن ابى سبرة ، از اسحاق بن عبد الله بن ابى فروة ، از عمرو بن حكم نقل مىكند * چون مردم در دومة الجندل به يك ديگر رسيدند ، ابن عباس به ابو موسى اشعرى گفت : بر حذر باش كه عمرو عاص تو را در كارها جلو نيندازد و همواره به تو بگويد تو از اصحاب محترم رسول خدايى و از من بزرگترى و در مورد سخنان عمرو\r\n\r\n\r\n","description":"","footnote":"\r\n[ 1 
  ] . در اين مورد بهتر است به كتابهاى معتبر ديگر و خاصه كتابهاى تاريخ مراجعه كرد تا معلوم شود كه على ( ع ) در گزينش ابو موسى و تن دادن به اصل حكميت رضايت نداشته است ، مثلًا به بحث مفصل نصر بن مزاحم در وقعة صفين ، مصر ، 1382 ق ، ص 502 - 497 مراجعه فرماييد - م .\r\n","page_name":" 232 ","page_number":240},
  {"content":"\r\n\r\n( 1 ) درست بينديش . هر گاه عمرو با ابو موسى ملاقات مىكرد به او مىگفت : تو بيشتر با رسول خدا مصاحبت كرده‌اى و از من بزرگترى نخست تو سخن بگو و سپس من سخن مىگويم و عمرو مىخواست ابو موسى را در گفتن كلام مقدم بدارد تا نخست او على را از خلافت خلع كند . عمرو كوشش مىكرد ابو موسى را به قبول خلافت معاويه وادارد ، ابو موسى آن را رد مىكرد و عبد الله بن عمر را براى خلافت پيشنهاد مىكرد . عمرو عاص گفت : تو آخرين نظر خود را به من بگو ، گفت : عقيدهء من اين است كه اين دو را از خلافت خلع كنيم و كار حكومت را به شورايى ميان مسلمانان واگذاريم و هر كه را دوست مىدارند براى حكومت خود برگزينند . عمرو گفت : چه نيكو انديشيده‌اى و در حالى كه به ظاهر در اين مسأله به توافق رسيده بودند پيش مسلمانان آمدند . عمرو به ابو موسى گفت : تو براى مردم بگو كه من و تو به توافق رسيده‌ايم . ابو موسى شروع به سخن كرد و گفت : اى مردم ما بر كارى اتفاق كرده‌ايم كه اميدواريم براى اين امت مايهء صلاح باشد . عمرو گفت : راست مىگويد و درست مىگويد و چه نيكو رأى دهنده براى اسلام و مسلمين است ، و سپس به ابو موسى گفت : ادامه بده . در اين هنگام ابن عباس خود را به ابو موسى رساند و با او خلوت كرد و گفت : تو در حال گول خوردنى ، مگر به تو نگفته بودم كه پيش از او سخن نگويى و پس از او سخن بگويى و من بيم دارم كه كارى را به تو پيشنهاد كرده باشد كه چون تو آن را انجام دهى او در حضور مردم و اين اجتماع از انجام دادن كار متقابل خود خويشتن دارى كند . ابو موسى اشعرى به او گفت : از اين موضوع مترس كه ما به توافق رسيده و با يك ديگر سازش كرده‌ايم .\r\nدر اين هنگام ابو موسى برخاست و نخست حمد و نيايش خدا را انجام داد و سپس گفت : اى مردم ما در مورد كار حكومت اين امت انديشيديم و هيچ چيزى را بهتر از اين براى اصلاح كار نديديم كه كسى را به خلافت تعيين نكنيم و با آراى مردم مخالفت نكنيم تا انتخاب خليفه با رضايت و رايزنى خودشان صورت گيرد و من و اين دوستم بر يك امر موافقت كرده‌ايم و آن خلع على و معاويه از حكومت است ، تا آنكه امت خود پس از مشورت ميان خويش و شورى هر كس را دوست مىدارند بر خود خليفه سازند . بنابر اين من على و معاويه را از خلافت خلع كردم و حكومت خود را بر عهدهء هر كس كه دوست مىداريد واگذاريد و كنار رفت . در اين هنگام عمرو عاص پيش آمد و پس از حمد و نيايش خداوند گفت : اى مردم اين شخص آنچه گفت شنيديد و سالار خود را از حكومت خلع كرد ، من هم سالار او را همان گونه كه او خلع كرد خلع مىكنم ، ولى سالار خودم معاويه را\r\n\r\n","description":"","footnote":"","page_name":" 233 ","page_number":241},
  {"content":"\r\n\r\n( 1 ) بر حكومت تثبيت مىكنم كه او ولىّ عثمان بن عفان و خونخواه اوست و شايسته‌ترين اشخاص به مقام خويش است . سعد بن ابى وقاص به ابو موسى گفت : در قبال عمرو عاص و حيله‌گريهاى او چه ناتوان و ضعيفى . ابو موسى گفت : چه كنم ؟ او بر كارى با من موافقت كرد و سپس خود را از انجامش شانه خالى كرد . ابن عباس گفت : اى ابو موسى بر تو گناهى نيست ، گناه بر عهدهء كسى است كه تو را براى اين كار فرستاده است . ابو موسى گفت : خدايت رحمت كناد او با من مكر كرد ، من چه كنم .\r\nابو موسى به عمرو عاص گفت : همانا مثل تو همچون سگ است كه اگر بر او حمله برى يا او را به حال خود واگذارى زبان به عوعو مىگشايد . [ 1 
  ] عمرو هم در پاسخ او گفت :\r\nمثل تو هم مثل خرى است كه كتابهايى را حمل كند « چارپايى بر او كتابى چند . [ 2 
  ] »\r\nابن عمر هم مىگفت : كار اين امت به كجا كشيده است ، به مردى كه هر كار بكند اعتنايى به آن ندارد ، يعنى عمرو عاص و به ديگرى كه شخصى سست و ناتوان است يعنى ابو موسى . عبد الرحمان بن ابى بكر هم گفت : اگر ابو موسى اشعرى پيش از امروز مىمرد برايش بهتر بود .\r\nمحمد بن عمر واقدى از عبد الرحمان بن عبد العزيز ، از زهرى نقل مىكند كه مىگفته است * همين كه خوارج بر على ( ع ) شوريدند ، عمرو عاص به معاويه گفت : اكنون تدبير و چاره انديشى مرا نسبت به خود چگونه ديدى ، به ياد دارى كه بر اسب سرخ رنگ خودت سخت تنگ حوصله شده بودى و خود را مسخره مىكردى و حركت نمىكردى . در آن حال من پيشنهاد كردم كه آنان را به حكم قرار دادن كتاب خدا فراخوانى و من مىدانستم كه مردم عراق اهل شبهه و ترديدند و با اين كار ميان آنان اختلاف نظر پيدا خواهد شد . اينك على از تو منصرف و به ايشان سرگرم شد و سرانجام هم همين گروه قاتلان اويند ، هيچ سپاهى بىتجربه‌تر و سست عنصرتر از آنان نيست .\r\nمحمد بن عمر واقدى از مفضل بن فضاله ، از يزيد بن ابى حبيب و همچنين از عبد الله بن جعفر ، از عبد الواحد بن ابى عون نقل مىكند كه هر دو مىگفته‌اند * چون حكومت به دست معاويه افتاد واگذارى مصر را به عمرو عاص براى تمام مدت عمر او پاداشى بزرگ مىدانست و معتقد نبود كه اين كار را به او واگذار كند . عمرو عاص هم مىپنداشت كه تمامى\r\n\r\n\r\n","description":"","footnote":"\r\n[ 1 ، 2 
  ] . مأخوذ از آيهء 176 سورهء هفتم - اعراف - و از آيهء 5 سورهء شصت و دوم - جمعه - م .\r\n","page_name":" 234 ","page_number":242},
  {"content":"\r\n\r\n( 1 ) كار معاويه با تدبير و كوشش و رنج او سامان يافته است و چنين مىپنداشت كه معاويه سرپرستى بخشى از شام را هم همراه حكومت مصر به او واگذار خواهد كرد و معاويه چنين نكرد و عمرو اين كار او را زشت و ناپسند شمرد و در نتيجه آن دو با يك ديگر اختلاف پيدا كردند و كارشان به درشتى نسبت به يك ديگر كشيد و مردم آگاه شدند و پنداشتند كه به توافق نخواهند رسيد . معاوية بن حديج در اين كار وساطت كرد و كار آن دو را اصلاح كرد و عهدنامه‌اى براى آن دو نوشت و شروطى براى معاويه و عمرو و مردم پيشنهاد كرد و مقرر داشت فرماندهى مصر هفت سال بر عهدهء عمرو عاص باشد و عمرو نسبت به معاويه مطيع و شنوا باشد و همين گونه پيمان و عهد بستند و گواهانى در اين باره گرفتند . عمرو عاص در آخر سال سى و نهم به اميرى مصر رفت و به خدا سوگند فقط دو يا سه سال آن جا بود و درگذشت ابو عاصم ضحاك بن مخلد شيبانى نبيل از حيوة بن شريح ، از يزيد بن ابى حبيب ، از ابن شماسه مهرى نقل مىكند كه مىگفته است * هنگامى كه عمرو عاص در حال مرگ بود ، پيش او رفتيم صورتش را به جانب ديوار برگرداند و مدتى دراز گريست . پسرش به او گفت :\r\nچرا گريه مىكنى مگر پيامبر ( ص ) به تو چنين و چنان مژده ندادند ؟ او همچنان مىگريست و چهره‌اش به جانب ديوار بود . سپس روى به ما كرد و گفت : بهترين چيزى كه براى من به حساب خواهد آمد گواهى دادن به اين است كه خدايى جز خداى يگانه نيست و اينكه محمد ( ص ) پيامبر اوست ، ولى من در سه حال متفاوت بوده‌ام ، يك وقت چنان بودم كه هيچ كس در نظرم دشمن‌تر از پيامبر ( ص ) نبود و هيچ چيز براى من دوست داشتنىتر از اين نبود كه بر او دست يابم و او را بكشم و اگر در آن حال مىمردم بدون شك اهل دوزخ بودم ، سپس خداوند محبت اسلام را بر دلم نهاد و به حضور پيامبر رسيدم كه بيعت كنم و گفتم : دست فراز آر تا با تو بيعت كنم و چون ايشان دست دراز كردند من دست خويش را جمع كردم ، فرمودند : اى عمرو تو را چه مىشود ؟ گفتم : مىخواستم شرطى بكنم . فرمودند :\r\nچه چيزى را شرط كنى ؟ گفتم : اينكه گناهان من آمرزيده شود . فرمودند : اى عمرو مگر نمىدانى اسلام آوردن گناهان پيشين را از ميان مىبرد و هجرت كردن و حج گزاردن هم گناهان پيش از خود را محو مىكند ؟ در آن حال هيچ كس در نظر من محبوب‌تر و در چشم من بزرگتر از پيامبر ( ص ) نبود و اگر از من مىپرسيدند پيامبر را وصف كن نمىتوانستم زيرا هرگز ياراى آن را نداشتم كه بر چهرهء ايشان بنگرم و اگر در آن حال مرده بودم اميد مىداشتم از اهل بهشت باشم ، پس از آن مرتكب كارهايى شدم كه نمىدانم حال و وضع من\r\n\r\n","description":"","footnote":"","page_name":" 235 ","page_number":243},
  {"content":"\r\n\r\n( 1 ) چگونه خواهد بود . اكنون چون من مردم بر سر گور من نوحه‌گر و چراغ لازم نيست و چون مرا به خاك سپرديد و خاك بر من ريختيد و از گورم فارغ شديد ، كنار گورم به اندازهء كشتن يك پروار و تقسيم گوشت آن صبر كنيد كه من در آن حال با شما انس داشته باشم و بفهمم كه پاسخ فرشتگانى را كه خدا مىفرستد چگونه بدهم .\r\nروح بن عبادة از عوف ، از حسن نقل مىكند كه مىگفته است * به من خبر رسيده است كه چون مرگ عمرو عاص نزديك شد پاسداران خويش را فراخواند و گفت : من براى شما چگونه سالارى بودم ؟ گفتند : سالارى راستگو و پسنديده سيرت بودى ما را گرامى مىداشتى و عطا مىكردى و چنين و چنان انجام مىدادى . گفت : من اين كارها را انجام مىدادم كه مرا از مرگ نجات دهيد ، اينك اين مرگ است كه به سراغ من آمده است آن را از من دور سازيد . آنان به يك ديگر نگريستند و گفتند : به خدا سوگند تصور نمىكرديم كه سخن ياوه بگويى ، مىدانى كه ما نمىتوانيم براى تو از مرگ اندكى جلوگيرى كنيم . گفت : به خدا سوگند اين را گفتم و مىدانستم كه شما نمىتوانيد از مرگ من جلوگيرى كنيد و به خدا سوگند اگر حتى يك نفر از شما را به استخدام نمىگرفتم بهتر از چه چيزهايى بود . پسر ابو طالب چه نيكو مىگفت كه پاسدار آدمى اجل اوست [ يعنى تا اجل فرا نرسد او را كارى نيست و چون اجل فرا رسد از او كارى ساخته نيست 
  ] ، سپس عمرو عاص گفت : پروردگارا مبراى از گناه نيستم و بهانه و عذرى بر آن ندارم و ياراى آن ندارم كه داد بستانم و اگر تو به رحمت خويش مرا در نيابى هر آينه از هلاك‌شدگانم .\r\nعبيد الله بن ابى موسى از اسرائيل ، از عبد الله بن مختار ، از معاوية بن قرّة مزنى ، از ابو حرب بن ابى الاسود ، از عبد الله بن عمرو نقل مىكند كه گفته است * پدرش عمرو عاص به او چنين وصيت كرده است كه اى پسرم چون مردم نخست مرا با آب غسل بده و با پارچه‌اى خشك كن و بار دوم مرا غسل بده و باز با پارچه‌اى خشكم كن و بار سوم مرا با آبى غسل بده كه اندكى كافور در آن باشد و با پارچه‌اى خشكم كن و چون كفن بر من پوشاندى بندهاى كفنم را سخت استوار ببند كه با من مخاصمه خواهد شد و چون مرا بر تابوت نهاديد نرم حركت كنيد و از پى جنازه‌ام باشيد كه جلو جنازه‌ها از فرشتگان و پشت سر آن از آدميان است و چون مرا در گورم نهادى بر آن خاك بريز و آن را اندكى از زمين برآور . سپس گفت : پروردگارا فرمان دادى انجام نداديم و از كارهايى نهى كردى و آن را تباه ساختيم ، اينك نه راهى براى عذر خواهى و بهانه تراشى است و نه ياراى آن دارم كه\r\n\r\n","description":"","footnote":"","page_name":" 236 ","page_number":244},
  {"content":"\r\n\r\n( 1 ) دادخواهى كنم ، ولى خدايى جز خدا نيست و همين سخن را مىگفت تا مرد .\r\nعلى بن محمد قرشى از على بن حماد و هم از غير او نقل مىكند كه معاوية بن حديج مىگفته است * از عمرو بن عاص كه بيماريش سنگين شده بود عيادت كردم و گفتم : خود را چگونه مىيابى ؟ گفت : ذوب و لاغر مىشوم و فربه نمىشوم و آنچه از من تحليل مىرود بيشتر از چيزى است كه بر من افزوده مىشود و شخص سالخورده و فرتوت با اين وضع چگونه مىتواند باقى بماند .\r\nهشام بن محمد بن سائب كلبى از عوانة بن حكم نقل مىكند * عمرو عاص مىگفته است : تعجب است از كسى كه عقل دارد و مرگ بر او فرو مىآيد چگونه آن را توصيف نمىكند ، و چون خودش محتضر شد پسرش عبد الله به او گفت : پدر جان تو خود مىگفتى تعجب است از كسى كه عقل دارد و مرگ بر او فرو مىآيد چگونه مرگ را توصيف نمىكند ، و چون خودش محتضر شد پسرش عبد الله به او گفت : پدر جان تو خود مىگفتى تعجب است از كسى كه عقل دارد و مرگ بر او فرو مىآيد چگونه مرگ را توصيف نمىكند . اكنون كه عقل تو همراه توست مرگ را براى ما توصيف كن . گفت : اى پسر جان مرگ بزرگتر از آن است كه توصيف شود ، ولى من برخى از نشانه‌هاى آن را به تو مىگويم .\r\nخود را چنان مىيابم كه گويى كوه رضوى بر گردنم آويخته است و چنان مىپندارم كه در اندرون من خارهاى درختان خرما قرار دارد و چنان مىپندارم كه نفس من از سوراخ سوزنى بيرون مىآيد .\r\nمحمد بن عمر واقدى از عبد الله بن ابى يحيى ، از عمرو بن شعيب نقل مىكند كه مىگفته است * عمرو بن عاص روز عيد فطر سال چهل و دوم هجرت در مصر و در حالى كه امير مصر بود درگذشت . واقدى مىگويد : همچنين شنيده‌ام كسى مىگفت كه عمرو عاص در سال چهل و سوم در گذشته است . محمد بن سعد مىگويد : از يكى از دانشمندان شنيدم كه مىگفت عمرو بن عاص در سال پنجاه و يكم هجرت درگذشته است .\r\nفضل بن دكين از زهير ، از ليث از مجاهد نقل مىكند * عمرو بن عاص همهء بردگان خويش را آزاد كرد .\r\nهشام طيالسى از ليث بن سعد ، از يزيد بن ابى حبيب ، از قول كسى كه خود اين موضوع را ناظر بوده است نقل مىكند * عمر بن خطاب براى عمرو عاص كه امير مصر بود نوشت دقت كن دربارهء كسانى كه پيش تو هستند و در بيعت شجره شركت داشته‌اند ، مبلغ دريافتى آنان را تا دويست دينار افزايش بده براى خودت هم در قبال اميرى مصر دويست دينار بردار و به خارجة بن حذافة هم به سبب شجاعتش و به قيس بن عاص هم به سبب\r\n\r\n","description":"","footnote":"","page_name":" 237 ","page_number":245},
  {"content":"\r\n\r\n( 1 ) ميهمان‌دارى او دويست دينار بپرداز .\r\nمحمد بن سليم عبد رى از هشيم ، از عبد الرحمان بن يحيى ، از حيان بن ابى جبله نقل مىكند * به عمرو عاص گفته شد مروت چيست ؟ گفت : اينكه آدمى بتواند آنچه را مربوط به خود اوست اصلاح و نسبت به برادرانش احسان كند .\r\n\r\nعبد الله بن عمرو بن العاص\r\nابن وائل بن هاشم بن سعيد بن سهم . مادرش ريطة دختر منبّه بن حجاج بن عامر بن حذيفة بن سعد بن سهم است . فرزندان عبد الله بن عمرو عاص به اين شرح‌اند : محمد كه كنيهء او هم به نام همين فرزندش ابو محمد است و مادر محمد دختر محمية بن جزء زبيدى است . و هشام و هاشم و عمران و ام اياس و ام عبد الله و ام سعيد كه مادرشان ام هاشم كنديه از خاندان وهب بن حارث است . محمد بن عمر واقدى مىگويد : عبد الله بن عمرو پيش از پدرش مسلمان شده است .\r\nابو بكر بن عبد الله بن ابى اويس از سليمان بن بلال ، از صفوان بن سليم ، از عبد الله بن عمرو نقل مىكند كه مىگفته است * از پيامبر ( ص ) اجازه گرفتم تا هر چه از ايشان مىشنوم بنويسم ، اجازه فرمودند و من نوشتم . عبد الله نام اين دفتر خود را صادقه نهاده بود .\r\nمعن بن عيسى از اسحاق بن يحيى ، از مجاهد نقل مىكند كه مىگفته است * پيش عبد الله بن عمرو كتاب و صحيفه‌اى ديدم . از او در مورد آن پرسيدم . گفت : اين صادقه است ، آنچه از شخص پيامبر ( ص ) شنيده‌ام در اين صحيفه نوشته‌ام و ميان من و آن حضرت هيچ واسطه نبوده است .\r\nسعيد بن محمد ثقفى از اسماعيل بن رافع ، از خالد بن يزيد اسكندرانى نقل مىكند كه مىگفته است * به من خبر رسيده است كه عبد الله بن عمرو عاص به پيامبر ( ص ) گفت : اى رسول خدا من احاديثى از شما مىشنوم كه دوست دارم براى اينكه بهتر بفهمم آنها را بنويسم و از دست خود براى ثبت آن يارى بجويم ، فرمودند : آرى .\r\nمحمد بن عبد الله اسدى از مسعر بن كدام ، از حبيب بن ابى ثابت ، از ابو العباس ، از عبد الله بن عمرو عاص نقل مىكند كه مىگفته است * پيامبر فرمودند : به من خبر رسيده است كه تو همه روز روزه مىگيرى و همه شب را نماز مىگزارى ؟ گفتم : آرى و ياراى اين كار را\r\n\r\n","description":"","footnote":"","page_name":" 238 ","page_number":246},
  {"content":"\r\n\r\n( 1 ) دارم و قوى هستم . فرمودند : اگر چنين كنى و ادامه دهى چشمهايت گود مىشود و نفس تو خسته و فرسوده مىگردد . از هر ماه سه روز روزه بگير كه روزهء دهر يا همانند آن است .\r\nعرض كردم كه در خود قوت بيشترى مىبينم . فرمودند : در اين صورت روزهء داود ( ع ) را بگير كه او يك روز روزه مىداشت و يك روز مفطر بود و هيچ‌گاه از مقابل هماورد و نبرد نمىگريخت .\r\nعفان بن مسلم از سليمان بن حيان نقل مىكند * پيامبر ( ص ) به عبد الله بن عمرو فرمودند : به من خبر رسيده است كه تو همه روز روزه مىگيرى و همه شب را به نمازگزاردن مىگذرانى چنين مكن كه براى بدنت و چشمت و همسرت بر عهدهء تو حقى است ، هم روزه بگير و هم افطار كن از هر ماه سه روز روزه بگير كه اين روزه دهر است . عبد الله مىگويد :\r\nعرض كردم كه اى رسول خدا من در خود نيروى بيشترى احساس مىكنم . فرمودند : روزهء داود ( ع ) بگير . يعنى يك روز روزه بدار و يك روز افطار كن . گويد ، عبد الله بعدها مىگفت :\r\nاى كاش همان شيوهء آسان را پيشه ساخته بودم .\r\nمحمد بن مصعب قرقسانى از اوزاعى ، از يحيى بن ابى كثير ، از ابو سلمة بن عبد الرحمان ، از عبد الله بن عمرو عاص نقل مىكند * پيامبر ( ص ) به من فرمودند : به من خبر رسيده است كه تو همه روز روزه مىگيرى و همه شب نماز مىگزارى ؟ گفتم : آرى .\r\nفرمودند : روزه بگير افطار هم بكن و نماز بگزار و در عين حال بخواب كه پيكر تو را بر تو حقى است و كسانى را كه به ديدار تو مىآيند و همسرت را بر تو حقى است و براى تو همين كافى است كه از هر ماه سه روز روزه بگيرى . من پا فشارى كردم . ايشان هم با تندى به من فرمودند : از هر سه روز روزه بگير . من همچنان پا فشارى كردم و گفتم : من در خود نيروى بيشترى احساس مىكنم . فرمودند : روزه‌اى همچون روزهء پيامبر خدا داود ( ع ) بگير و بر آن نيفزاى . گفتم : اى رسول خدا روزهء داود ( ع ) چگونه بوده است ؟ فرمودند : يك روز روزه مىگرفت و يك روز نمىگرفت .\r\nيعقوب بن ابراهيم بن سعد زهرى از پدرش ، از صالح بن كيسان ، از ابن شهاب نقل مىكند كه سعيد بن مسيب و ابو سلمة بن عبد الرحمان بن عوف به او خبر داده‌اند كه عبد الله بن عمرو عاص مىگفته است * به اطلاع پيامبر ( ص ) رسيده بود كه من گفته‌ام تا هنگامى كه زنده باشم همه روز روزه مىگيرم و همه شب نماز مىگزارم . از من پرسيدند تو چنين گفته‌اى كه تا زنده باشم همه روز روزه مىگيرم و شبها شب زنده‌دارى مىكنم ؟ گفتم : آرى من اين سخن را\r\n\r\n","description":"","footnote":"","page_name":" 239 ","page_number":247},
  {"content":"\r\n\r\n( 1 ) گفته‌ام . پيامبر ( ص ) فرمودند : تو نمىتوانى به اين كار ادامه دهى گاه روزه بگير گاه مگير و گاهى شبها بخواب و گاه نماز بگزار و سه روز از هر ماه روزه بگير و چون حسنه را ده برابر پاداش مىدهند ، سه روز از ماه روزه گرفتن همچون روزه گرفتن هميشگى است . من گفتم :\r\nبيش از اين طاقت دارم . فرمودند : يك روز روزه بگير و دو روز روزه مگير . گفتم : من طاقت دارم بيش از اين و برتر از اين رفتار كنم فرمودند : برتر از اين چيزى نيست .\r\nعبد الله بن بكر بن حبيب سهمى كه از قبيلهء باهله است ، از حاتم بن ابى صغيرة ، از عمرو بن دينار نقل مىكرد كه مىگفته است * پس از اينكه عبد الله بن عمرو سالخورده شد ، مىگفت : اى كاش همان گونه كه پيامبر اجازه فرمودند عمل مىكردم . روزى از ايام تشريق پدرش عمرو عاص او را براى غذا خوردن دعوت كرد ، گفت : من روزه دارم . عمرو عاص گفت : اين كار شايسته نيست ، زيرا اين چند روز روزهاى خوردن و آشاميدن است . گويد :\r\nپدرش از او پرسيد قرآن چگونه مىخوانى ؟ گفت : هر شب يك دور قرآن مىخوانم . عمرو گفت : آيا در هر ده شب يك بار ختم قرآن نمىكنى ؟ گفت : من قوىتر از اين هستم . گفت :\r\nخوب در هر شش شبانروز يك قرآن ختم كن .\r\nمحمد بن بكر برسانى از ابن جريج ، از سعيد بن كثير ، از جعفر بن مطلب نقل مىكند * عبد الله بن عمرو عاص در روزهاى اقامت در منى پيش پدرش رفت . پدرش او را براى خوردن چاشت فرا خواند ، گفت : من روزه دارم ، بار دوم او را فرا خواند گفت : روزه دارم ، بار سوم او را فرا خواند گفت : روزه دارم و فقط اگر خودت از پيامبر ( ص ) شنيده باشى كه اين روزها روز خوردن و آشاميدن است ، روزه مىگشايم . عمرو عاص گفت : خودم از پيامبر ( ص ) شنيدم كه چنين مىفرمودند .\r\nعبيدة بن حميد از عطاء بن سائب ، از پدرش ، از عبد الله بن عمرو نقل مىكند كه مىگفته است * پيامبر ( ص ) به من فرمودند : اى عبد الله قرآن را در چه مدت ختم مىكنى ؟\r\nگفتم : در يك شبانروز . فرمودند : شبها مقدارى بخواب و نماز بگزار و باز مقدارى بخواب و نماز بگزار و قرآن را هم در هر ماه يك ختم بخوان . من همچنان چانه مىزدم و آن حضرت بر خلاف من مىفرمودند تا آنجا كه فرمودند در هر هفت شبانروز يك ختم قرآن بخوان . آنگاه از من پرسيدند روزه چگونه مىگيرى ؟ گفتم : همه روز روزه مىگيرم و هيچ روز روزه نمىگشايم . فرمودند : هم روزه بگير و هم افطار كن و از هر ماه سه روز روزه بگير ، و من همچنان چانه مىزدم و ايشان بر خلاف من مىفرمودند تا آنكه فرمودند\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n( 1 ) محبوب‌ترين نوع روزه گرفتن در پيشگاه خدا را انجام بده كه روزهء برادرم داود است ، يك روز روزه بگير و يك روز مگير . گويد ، عبد الله بن عمرو مىگفت : اگر اجازه و رخصت پيامبر ( ص ) را مىپذيرفتم براى من بهتر و دوست داشتنىتر از شتران سرخ موى بود . [ 1 
  ]\r\nابو معاويه ضرير از اعمش ، از خيثمه نقل مىكند كه مىگفته است * پيش عبد الله بن عمرو عاص رسيدم . قرآن مىخواند . گفتم : چه بخشى را مىخوانى ؟ گفت : آن بخشى را كه بايد در نمازهاى امشبم بخوانم .\r\nمحمد بن عبد الله اسدى از ابن مبارك ، از اوزاعى نقل مىكند كه يحيى بن ابى كثير ، از ابو سلمة بن عبد الرحمان نقل مىكرده كه عبد الله بن عمرو عاص مىگفته است * پيامبر ( ص ) به من فرمودند : مبادا همچون فلانى شوى كه شب زنده‌دارى مىكرد و نماز شب مىگزارد و بعد آن را رها كرد .\r\nوهب بن جرير بن حازم از هشام دستوايى ، از يحيى بن ابى كثير ، از محمد بن ابراهيم ، از خالد بن معدان ، از جبير بن نفير نقل مىكند كه عبد الله بن عمرو مىگفته است * پيامبر ( ص ) بر تن او دو جامهء رنگ كرده با مواد سرخ ديده و فرموده‌اند : اين جامه كافران است بر تن مكن .\r\nمحمد بن كثير عبدى از ابراهيم بن نافع ، از سليمان احول ، از طاوس نقل مىكند كه مىگفته است * پيامبر ( ص ) بر تن عبد الله بن عمرو دو جامهء رنگ كرده با زعفران يا مواد سرخ ديدند و پرسيدند آيا مادرت به تو دستور داده است اين جامه را بپوشى ؟ عبد الله گفت :\r\nاى رسول خدا آيا اين دو جامه را بشويم ؟ پيامبر فرمودند : اين دو را بسوزان .\r\nسعيد بن محمد ثقفى از رشدين بن كريب نقل مىكند كه مىگفته است * عبد الله بن عمرو را ديدم كه عمامه‌اى خاكسترى رنگ پوشيده و آن را به اندازهء يك وجب يا كمتر از آن آويخته بود .\r\nمحمد بن عمر واقدى از ابن ابى ذئب ، از عمرو بن عبد الله بن شويفع نقل مىكند كه مىگفته است كسى برايم نقل كرد كه * عبد الله بن عمرو عاص را در حالى ديده است كه موهاى سر و ريش او سپيد بوده است .\r\nعفان بن مسلم و يحيى بن عباد از حماد بن سلمه ، از على بن زيد ، از عريان بن هيثم نقل\r\n\r\n\r\n","description":"","footnote":"\r\n[ 1 
  ] . جاى تعجب است كه امثال اين شخص چگونه در اين موارد اين همه شبهه و سخت‌گيرى كنند و در عين حال در جنگ صفين همراه پدر و معاويه بر روى على ( ع ) شمشير بكشند ؟ !\r\n","page_name":" 241 ","page_number":249},
  {"content":"\r\n\r\n( 1 ) مىكنند كه مىگفته است * همراه پدرم پيش يزيد بن معاويه رفتيم مردى كشيده قامت و سرخ روى و با شكمى بزرگ ، آمد و سلام داد و نشست . پدرم پرسيد اين كيست ؟ گفته شد عبد الله بن عمرو عاص است .\r\nعفان بن مسلم از حماد بن سلمه ، از على بن زيد ، از عبد الرحمان بن ابى بكرة نقل مىكند * عبد الله بن عمرو را به سرخ‌رويى و كشيدگى قامت و بزرگى شكم توصيف مىكرده است .\r\nعمرو بن عاصم كلابى از حوشب ، از مسلم وابستهء بنى مخزوم نقل مىكند كه مىگفته است * عبد الله بن عمرو عاص پس از اينكه كور شد برگرد كعبه طواف مىكرد .\r\nهمين راوى از همام بن يحيى ، از قتاده ، از حسن ، از شريك بن خليفه نقل مىكند كه مىگفته است * عبد الله بن عمرو عاص را ديدم كه كتابهاى سريانى را مىخواند .\r\nمعن بن عيسى از عبد الله بن مومل ، از عبد الله بن ابى مليكه نقل مىكند * عبد الله بن عمرو روزهاى جمعه از ناحيهء مغمس كه بر راه طايف است ، چنان خود را به مسجد مىرساند كه نماز صبح را در مسجد الحرام مىگزارد و سپس به حجر اسماعيل مىرفت و تا هنگام طلوع آفتاب تسبيح و تكبير مىگفت ، آن گاه كنار حجر مىنشست و مردم كنار او مىنشستند . روزى گفت : من بر خودم جز از سه كار كه انجام داده‌ام بيمى ندارم . نخست در مورد كشته شدن و خون عثمان است . عبد الله بن صفوان گفت : اگر به كشته شدن او راضى بوده‌اى مثل اين است كه در ريختن خونش شركت كرده باشى . عبد الله بن عمرو گفت :\r\nموضوع دوم اين است كه اموالى را انتخاب و جدا مىكنم و مىگويم همين امشب آن را به قرض خدا مىدهم و در راه خدا مصرف مىكنم و حال آنكه آن مال همچنان بر جاى خود باقى مىماند . ابن صفوان گفت : در اين صورت كسى هستى كه نتوانستى از بخل و امساك نفس خويش در امان بمانى . عبد الله بن عمرو گفت : و ديگر جنگ صفين است .\r\nابو الوليد هشام طيالسى از نافع بن عمر ، از ابن مليكه نقل مىكند * عبد الله بن عمرو مىگفته است مرا با شركت در جنگ صفين و كشتن مسلمانان چه كار بود و دوست مىدارم كه اى كاش ده سال پيش از آن مرده بودم و به خدا سوگند من هيچ شمشير و نيزه و تيرى نزدم و هيچ كس در اين باره چون من مواظبت نكرده است ، همچون كسى هستم كه هيچ يك از اين كارها را انجام نداده باشد . نافع مىگويد : خيال مىكنم عبد الله بن عمرو گفت كه رايت در دست او بوده و يكى دو منزل مردم را جلو برده است .\r\n\r\n","description":"","footnote":"","page_name":" 242 ","page_number":250},
  {"content":"\r\n\r\n( 1 ) ابو اسامة بن حماد بن اسامة و محمد بن عبد الله اسدى هر دو از مسعر ، از زياد بن سلامه نقل مىكردند * عبد الله بن عمرو بن عاص مىگفته است : دوست مىدارم كه اى كاش همچون اين ستون مىبودم .\r\nمعن بن عيسى از سرى بن يحيى ، از حسن نقل مىكند كه مىگفته است * گاهى عبد الله بن عمرو در جنگ شمشير خود را بيرون مىكشيد .\r\nمسلم بن ابراهيم از قاسم بن فضل ، از طلحة بن عبيد الله بن كريز خزاعى نقل مىكند كه مىگفته است * عبد الله بن عمرو هر گاه مىنشست قريش سخنى نمىگفتند . گويد ، روزى گفت : شما چگونه خواهيد بود در مورد خليفه‌اى كه بر شما پادشاهى خواهد كرد و از شما نيست ؟ گفتند : در آن هنگام قريش كجا خواهند بود ؟ گفت : شمشير آنان را نابود ساخته است .\r\nعفان بن مسلم از همام بن يحيى ، از قتادة ، از عبد الله بن بريده ، از سليمان بن ربيع نقل مىكند كه مىگفته است * همراه گروهى از پارسايان بصره براى رفتن به مكه حركت كرديم و گفتيم چه خوب است مردى از اصحاب رسول خدا را ملاقات كنيم و با او سخن بگوييم .\r\nما را به عبد الله بن عمرو بن عاص راهنمايى كردند ، به خانه‌اش رفتيم ، حدود سيصد شتر آن جا ديديم . گفتيم : عبد الله بن عمرو بر همهء اين شتران حج گزارده است ؟ گفتند : آرى خود و وابستگان و دوستانش . ما وارد خانه شديم مردى را با موهاى سپيد ديديم كه دو برد قطرى پوشيده بود و عمامه بر سر داشت و پيراهن بر تن نداشت . پرسيديم عبد الله بن عمرو تو هستى ؟ و تو از اصحاب رسول خدايى و مردى از قريش هستى كه كتابهاى نخستين را خوانده‌اى و هيچ كس از تو در نظر ما محبوب‌تر و دوست داشتنىتر نيست ، اكنون حديثى براى ما بگو شايد خداوند بهره‌اى به ما برساند . پرسيد شما از كجاييد ؟ گفتيم : عراقى هستيم .\r\nگفت : برخى از عراقيها مردمى هستند كه دروغ مىگويند و بر ديگران دروغ مىبندند و مسخره مىكنند . گفتيم : ما تو را تكذيب نمىكنيم و بر تو هم دروغ نمىبنديم و تو را مسخره نمىكنيم ، براى ما حديثى بگو شايد خدا ما را به آن بهره‌مند فرمايد . حديثى براى ايشان در مورد بنى قنطور بن كركره بيان كرد .\r\nكثير بن هشام از فرات بن سليمان ، از عبد الكريم ، از مجاهد نقل مىكند * عبد الله بن عمرو بن عاص خيمهء خود را بيرون از حرم قرار مىداد ، ولى محل نماز گزاردن خود را داخل محدوده حرم قرار مىداد . به او گفته شد چرا چنين مىكنى ؟ گفت : زيرا عقوبت\r\n\r\n","description":"","footnote":"","page_name":" 243 ","page_number":251},
  {"content":"\r\n\r\n( 1 ) كارهاى ناروا و بدعتها در داخل حرم شديدتر از خارج آن و منطقهء حل است .\r\nاحمد بن عبد الله بن يونس از حبان بن على ، از ابو سنان ، از عبد الله بن ابى هذيل ، از عبد الله بن عمرو عاص نقل مىكند كه مىگفته است * اگر در خلوت و جايى كه جز خدا كس ديگر مرا نبيند ، ببينم مردى شراب مىنوشد و بتوانم او را بكشم ، خواهم كشت .\r\nهمين راوى از داود بن عبد الرحمان ، از عمرو بن دينار نقل مىكند * سرپرست وهط [ 1 
  ] آب اضافى آن را فروخت . عبد الله بن عمرو آن معامله را فسخ كرد .\r\nعبيد الله بن موسى از اسامة بن زيد ، از عبد الرحمان بن سلمانى نقل مىكند كه مىگفته است * كعب الاحبار و عبد الله بن عمرو با يك ديگر ملاقات كردند . كعب به عبد الله گفت : آيا تطيّر هم مىزنى ؟ گفت : آرى . پرسيد چه مىگويى ؟ گفت : مىگويم پروردگارا هيچ شومى جز شومىاى كه تو اراده فرموده باشى نيست و هيچ خيرى جز خير تو نيست و هيچ پروردگارى جز تو نيست و هيچ نيرو و دگرگونى جز به عنايت تو نيست . كعب گفت : تو فقيه‌ترين اعرابى ، و اين كلمات همان گونه كه گفتى در تورات نوشته شده است .\r\nمحمد بن عمر واقدى مىگويد * عبد الله بن عمرو عاص در شام به سال شصت و پنج هجرى و به هفتاد و دو سالگى درگذشت و او از ابو بكر و عمر روايت مىكرده است .\r\n\r\nاز خاندان جمح بن عمرو\r\n\r\nسعيد بن عامر بن حذيم\r\nابن سلامان بن ربيعة بن سعد بن جمح بن عمرو بن هصيص بن كعب . مادرش اروى دختر ابى معيط بن ابى عمرو بن امية بن عبد شمس بن عبد مناف است . سعيد فرزند نداشته و نسلى از او باقى نمانده است . ولى از برادرش جميل بن عامر نسل باقى مانده و از جمله اعقاب او سعيد بن عبد الرحمان بن عبد الله بن جميل است كه در بغداد عهده‌دار قضاوت لشكر مهدى عباسى بوده است .\r\nسعيد بن عامر پيش از جنگ خيبر مسلمان شد و به مدينه هجرت كرد و همراه رسول\r\n\r\n\r\n","description":"","footnote":"\r\n[ 1 
  ] . وهط ، نام يكى از دهكده‌هاى طائف كه از عمرو عاص بوده و يك ميليون تاك انگور داشته است . رك : ياقوت ، معجم البلدان ، ج 8 ، ص 437 .\r\n","page_name":" 244 ","page_number":252},
  {"content":"\r\n\r\n( 1 ) خدا ( ص ) در جنگ خيبر و جنگهاى پس از آن شركت كرد و براى او در مدينه خانه‌اى نمىشناسيم .\r\nمحمد بن عمر واقدى از سعيد بن عبد الرحمان جمحى نقل مىكند * چون عياض بن غنم درگذشت عمر بن خطاب ، سعيد بن عامر بن حذيم را بر كار او كه اميرى حمص و اطراف آن از منطقهء شام بود گماشت و براى او فرمانى نوشت و در آن به او سفارش كرد كه از خدا بترسد و در كار خدا كوشش كند و براى انجام دادن وظايف خود قيام كند و تا آنجا كه ممكن است خراج را از رعيت بردارد و نسبت به آنان مهربانى و مدارا كند و سعيد هم پاسخ شايسته داد .\r\nاحمد بن عبد الله . . . . [ 1 
  ]\r\n\r\nحجاج بن علاط\r\n. . . او را نخواهيم كشت و او را به مكه و پيش مردم آن شهر خواهيم فرستاد [ 2 
  ] . گويد : در مكه بانگ شايد برآوردند و گفتند خبر خوش رسيد . من گفتم : به من يارى دهيد تا اموال خود را از كسانى كه به من وام دارند جمع كنم كه مىخواهم برگردم و مقدارى از غنيمتهايى را كه از محمد و يارانش به دست آمده است ، پيش از آنكه بازرگانان بر من پيشى بگيرند بخرم . آنان همگى در اين مورد قيام كردند و هرگز نشنيده بودم اين چنين همكارى كنند . پس از آن پيش همسرم رفتم و مقدارى از اموال من پيش او بود ، گفتم : زود اين اموال مرا بده شايد بتوانم خود را به خيبر برسانم و پيش از آنكه بازرگانان بر من پيشى گيرند ، مقدارى از كالاها را خريدارى كنم .\r\nعباس بن عبد المطلب كه اين خبر را شنيده بود پشتش درهم شكسته شده بود و ياراى قيام و بيرون آمدن از خانه را از دست داده بود . او يكى از غلامان خود به نام ابو زبيبه را فرا خواند و به او گفت : پيش حجاج برو و به او بگو عباس مىگويد خداوند برتر و بزرگتر از اين\r\n\r\n\r\n","description":"","footnote":"\r\n[ 1 
  ] . باز هم به طورى كه ملاحظه مىكنيد متن افتادگى دارد - م .\r\n[ 2 
  ] . حجاج پس از اينكه مسلمان شد از پيامبر اجازه گرفت و به مكه برگشت و گفت : محمد ( ص ) اسير يهوديان خيبر شده و گفته‌اند او را نخواهيم كشت . براى اطلاع بيشتر به ترجمهء مغازى ، ج 1 ، ص 535 و ترجمهء نهاية الارب ، ج 2 ، ص 237 مراجعه شود - م .\r\n","page_name":" 245 ","page_number":253},
  {"content":"\r\n\r\n( 1 ) است كه آنچه تو مىگويى صورت گرفته باشد ، و چون آمد و به من گفت . گفتم : به ابو الفضل [ كنيهء عباس است 
  ] بگو براى من در خانهء خويش حجره‌اى فراهم كند تا هنگام ظهر بيايم و و پوشيده خبرى را كه دوست مىدارد به او بگويم و موضوع را پوشيده بدارد .\r\nحجاج هنگام ظهر پيش عباس آمد و او را به خدا سوگند داد كه آنچه را به او مىگويد سه روز پوشيده دارد و عباس موافقت كرد . حجاج گفت : من مسلمان شده‌ام پيش همسرم اموالى و از مردم طلبهايى دارم كه اگر بفهمند مسلمان شده‌ام به من پرداخت نخواهند كرد . من از حضور پيامبر ( ص ) هنگامى مرخص شدم كه خيبر گشوده شد و تيرهاى خدا و رسول خدا آن را گشود و هنگامى كه من آمدم پيامبر ( ص ) با دختر حيىّ بن اخطب عروسى كرد و پسران ابو حقيق كشته شدند . چون آن روز به شب رسيد حجاج از مكه بيرون رفت . عباس هم پس از آنكه آن مدت گذشت در حالى كه حله‌اى آراسته پوشيده و عطر بر خود ماليده و چوبدستى در دست گرفته بود ، از خانه بيرون آمد و خرامان بر در خانهء حجاج بن علاط ايستاد و در زد و پرسيد حجاج كجاست ؟ همسرش گفت : رفت تا مقدارى از غنايمى را كه از محمد و يارانش به دست آمده است بخرد . عباس گفت : آن مرد ديگر همسر تو نيست مگر اينكه تو از دين او پيروى كنى ، حجاج مسلمان شده و در فتح خيبر همراه پيامبر بوده است . عباس از آن جا به مسجد آمد ، قريش در حال گفتگو دربارهء خبر حجاج بودند . عباس گفت : سوگند به كسى كه به او سوگند مىخوريد چنين نيست همانا محمد ( ص ) خيبر را گشوده است و با دختر حيىّ بن اخطب عروسى كرده است و گردن پسران ابو حقيق را زده است ، گردن همان سپيد چهرگان پيچيده مويى كه ايشان را سالارهاى يثرب و خيبر تصور مىكرديد . اكنون هم حجاج با اموالى كه نزد همسرش داشته گريخته است . گفتند : چه كسى به تو اين خبر را داده است ؟ گفت : آن كس كه در نظرم مورد اعتماد و كاملا راستگوست ، يعنى حجاج و اكنون پيش زنش بفرستيد و بپرسيد . قريش چنان كردند و دانستند كه حجاج با اموال خويش گريخته است و آنچه را كه عباس به آنان گفته بود ، راست و بر حق يافتند . مشركان سخت ناراحت و مسلمانان شادمان شدند و پس از پنج روز اين خبر به مكه رسيد . اين خبر كه نقل كرديم خبرى است كه تمام آن را محمد بن عمر واقدى از قول رجال حديث خود كه از قول ايشان جنگ خيبر را روايت كرده آورده است .\r\nمحمد بن عمر واقدى از سعيد بن عطاء بن ابى مروان ، از پدرش ، از جدش نقل مىكند * چون پيامبر ( ص ) قصد فتح مكه فرمودند به حجاج بن علاط و عرباض بن ساريه سلمى\r\n\r\n","description":"","footnote":"","page_name":" 246 ","page_number":254},
  {"content":"\r\n\r\n( 1 ) پيام فرستادند به مدينه بروند . واقدى همچنين مىگويد : حجاج به مدينه هجرت كرد و در محلهء بنى امية بن زيد ساكن شد و همان جا خانه و مسجدى ساخت كه به نام او مشهور است .\r\nحجاج پدر نصر بن حجاج است و او را احاديثى است .\r\n\r\nعباس بن مرداس\r\nابن ابى عامر بن حارثة بن عبد بن عيسى بن رفاعة بن حارث بن بهشة بن سليم . عباس بن مرداس پيش از فتح مكه مسلمان شد و همراه نهصد مرد از قوم خويش كه همگى سوار بر اسب و مسلح به نيزه و زره بودند به حضور پيامبر ( ص ) پيوست تا همراه ايشان در فتح مكه شركت كند .\r\nمحمد بن عمر واقدى از عكرمة بن فروخ سلمى ، از معاوية بن جاهمه بن عباس بن مرداس نقل مىكند * عباس بن مرداس مىگفته است : من هنگامى كه پيامبر به جانب مكه حركت كرده بودند همين كه از گردنهء مشلّل فرود آمدند به حضورشان رسيدم و ما همگان مسلح و غرق در آهن بوديم و اسبها سر و گردن مىجنباندند و دهانه‌ها و لگامهاى خود را به اين سو و آن سو مىبردند و لگامها را از دست ما بيرون مىكشيدند . ما براى پيامبر ( ص ) صف كشيديم . ابو بكر و عمر هم كنار ايشان بودند . پيامبر ( ص ) خطاب به عيينة فرمودند : اى عيينة اين قبيلهء سليم است كه با اين شمار و ساز و برگى كه مىبينى آمده‌اند . عيينه گفت : اى رسول خدا نماينده و فرا خوانندهء شما پيش آنان رفته است و پيش من نيامده است و به خدا قوم من از لحاظ سلاح و مركب آماده و ساخته و پرداخته‌اند و آنان سوار كاران شايسته و مردان جنگ و تيراندازان ورزيده‌اند . عباس بن مرداس گفت : اى مرد بس كن كه به خدا سوگند خودت مىدانى كه ما بر پشت اسب سواركارتر و نيزه زننده‌تر و شمشيرزن‌تر از تو و قوم تو هستيم . عيينه گفت : دروغ مىگويى و خيانت مىورزى . ما به آنچه گفتى از تو شايسته‌تريم و تمام اعراب اين موضوع را براى ما شناخته و دانسته‌اند . پيامبر ( ص ) با دست به آن دو اشاره فرمود كه ساكت شوند .\r\nمحمد بن عمر واقدى از عبد الرحمان بن ابى الزناد نقل مىكند * پيامبر ( ص ) هنگامى كه به آنانى كه مىخواست دلهاى ايشان را به دست آورد از غنايم عطا فرمود به عباس بن مرداس فقط چهار شتر عطا فرمود و او از اين موضوع در اشعار زير كه سروده است از\r\n\r\n","description":"","footnote":"","page_name":" 247 ","page_number":255},
  {"content":"\r\n\r\n( 1 ) پيامبر ( ص ) گله گزارى كرده است :\r\n« به غنايمى رسيديم كه به سبب حمله من در آن صحرا بر دشمن فراهم آمد ، من سپاهيان را براى حملهء شبانه برمىانگيختم و هنگامى كه مردم مىآرميدند من نخسبيدم .\r\nاكنون سهم من و سهم اسبم ( عبيد ) كمتر از سهم عيينة و اقرع است ، به من چهار شتر كوچك عطا شد به شمار چهار دست و پاى اسبم .\r\nو حال آنكه بدر و حابس [ نام پدران عيينة و اقرع 
  ] در انجمن از پدر من فراتر نبودند ، من در اين جنگ بسيار مدافع بودم و چندان عطايى داده نشدم .\r\nمن مردى پست‌تر از آن دو نبودم و كسى را كه تو امروز خوار فرمايى هرگز سرفراز نخواهد شد . [ 1 
  ] »\r\nگويد : ابو بكر اين ابيات او را به اطلاع پيامبر ( ص ) رساند [ 2 
  ] . پيامبر به عباس بن مرداس فرمودند : تو گفته‌اى كه « سهم من و اسبم عبيد ، كمتر از اقرع و عيينة است » ؟ ، ابو بكر به پيامبر گفت : پدر و مادرم فدايت باد اين چنين نسروده است . پيامبر پرسيدند چگونه سروده است ؟\r\nابو بكر گفت : گفته است از عيينة و اقرع . فرمودند : معنى يكى است حالا چه زيانى دارد كه من نخست اقرع را بگويم يا عيينة را . [ 3 
  ] ابو بكر گفت : پدرم فدايت باد كه تو نه شاعرى و نه شعر خوان و نه شايسته و سزاوار توست . پيامبر فرمودند : زبان او را از من كوتاه كنيد . گروهى ترسيدند و گفتند : فرمان داده شده كه عباس را مثله كنند ، ولى پيامبر ( ص ) يكصد شتر به او بخشيدند و برخى هم گفته‌اند پنجاه شتر .\r\n\r\n\r\n","description":"","footnote":"\r\n[ 1 
  ] .\r\n كانت نهابا تلافيتها * و كرّى على القوم بالاجرع\r\nو حثّى الجنود لكى يدلجوا * اذا هجع القوم لم اهجع\r\nفاصبح نهبى و نهب العبيد * بين عيينة و الاقرع\r\nالا افائل اعطيتها * عديد قوائمه الاربع\r\nو ما كان بدر و لا حابس * يفوقان مرداس فى المجمع\r\nو قد كنت فى الحرب ذا تدرإ * فلم اعط شيا و لم امنع\r\nو ما كنت دون امرى منهما * و من تصنع اليوم لا يرفع \r\n[ 2 
  ] . عباس بن مرداس در زمرهء شاعران است . ابن قتيبه در الشعر و الشعراء ، چاپ بيروت ، 1969 ، صفحات 218 و 632 دو بار شرح حال و ابياتى از او و از جمله چند بيت از همين ابيات را آورده است . اين ابيات را واقدى در مغازى ، ص 946 ، با اندك اختلافى در برخى كلمات كه صحيح‌تر هم به نظر مىرسد ، آورده است و در منابع ديگر هم نقل شده است - م .\r\n[ 3 
  ] . پيامبر ( ص ) رعايت قافيه شعر را عمداً نفرمودند و تذكر ابو بكر به آن جهت است - م .\r\n","page_name":" 248 ","page_number":256},
  {"content":"\r\n\r\n( 1 ) عارم بن فضل از حماد بن سلمه ، از هشام بن عروة ، از عروة نقل مىكند * چون هنگام جنگ حنين [ 1 
  ] پيامبر به ابو سفيان و عيينه و اقرع بن حابس آن همه عطا فرمود عباس بن مرداس چنين سرود : « آيا سهم من و سهم اسبم عبيد را كمتر از عيينة و اقرع قرار مىدهى . و من ميان قوم ثروتمندم ، ولى چيزى به من عطا نشد و چرا عطا از من بازداشته شد . [ 2 
  ] »\r\nپيامبر فرمودند : زبانت را خواهم بريد و به بلال فرمودند وقتى به تو گفتم زبانش را قطع كن به او حله‌اى ببخش . و پيامبر فرمودند : اى بلال اين را ببر و زبانش را ببر . بلال دست عباس بن مرداس را گرفت كه او را با خود ببرد . عباس گفت : اى رسول خدا آيا زبانم بريده مىشود ؟ اى گروه مهاجران آيا زبانم بريده مىشود ؟ و بلال همچنان او را مىكشيد و چون اين موضوع را مكرر گفت ، بلال گفت : پيامبر دستور فرموده است به تو حله‌اى بپوشانم و اين چنين زبانت را كوتاه كنم و او را برد و حله‌اى به او عطا كرد .\r\nمحمد بن عمر واقدى مىگويد * عباس بن مرداس نه ساكن مكه شد و نه ساكن مدينه ، در جنگها همراه پيامبر ( ص ) شركت مىكرد و سپس به سرزمينهاى قوم خود بر مىگشت و معمولًا در صحراهاى اطراف بصره مقيم بود و به بصره هم فراوان مىآمد و مردم بصره از او روايت نقل مىكنند . اعقاب او در صحراى اطراف بصره سكونت دارند و گروهى از ايشان هم ساكن بصره شده‌اند .\r\n\r\nجاهمة بن عباس بن مرداس\r\nاين شخص اسلام آورد و از اصحاب پيامبر بود و از ايشان احاديثى نقل كرده است .\r\nحجاج بن محمد از ابن جريج ، از محمد بن طلحة بن عبد الله بن عبد الرحمان ، از پدرش طلحه ، از معاوية پسر جاهمه نقل مىكند كه مىگفته است * جاهمه به حضور پيامبر ( ص ) آمد و گفت : اى رسول خدا مىخواهم به جنگ و جهاد بروم و به حضور شما آمده‌ام تا مشورت كنم . پرسيدند آيا مادر دارى ؟ گفت : آرى . فرمودند : در خدمت و ملازم او باش كه بهشت زير پاى اوست . براى بار دوم و سوم هم در موارد ديگرى پرسيد و پيامبر همين گونه پاسخ دادند .\r\n\r\n\r\n","description":"","footnote":"\r\n[ 1 
  ] . در متن اشتباهاً به جاى حنين ، خيبر چاپ شده است - م .\r\n[ 2 
  ] .\r\n أ تجعل نهبى و نهب العبيد بين عيينة و الاقرع * و قد كنت فى القوم ذا ثروة فلم اعط شيئاً و لم امنع \r\n","page_name":" 249 ","page_number":257},
  {"content":"\r\n\r\n( 1 )\r\n\r\nيزيد بن اخنس بن حبيب\r\nابن جرة بن زغب بن مالك بن خفاف بن امرى القيس بن بهثة بن سليم . پدر معن بن يزيد سلمى است ، يعنى همان كسى كه ابو الجويرية از او اين حديث را آورده كه گفته است * و پدرم و جدم با پيامبر ( ص ) بيعت كرديم و من شكايتى را در محضر پيامبر طرح كردم و مرا تأييد فرمودند .\r\nپيامبر ( ص ) روز فتح مكه يكى از چهار لوايى را كه براى بنى سليم بسته بودند ، براى يزيد بن اخنس بستند ، و پس از آن يزيد و فرزندانش ساكن كوفه شدند و معن بن يزيد در جنگ مرج راهط حضور داشت .\r\n\r\nضحاك بن سفيان بن حارث\r\nابن زائدة بن عبد الله بن حبيب بن مالك بن خفاف بن امرى القيس بن بهثه بن سليم . او هم مسلمان شد و در زمرهء اصحاب پيامبر ( ص ) است . براى او هم روز فتح مكه لوايى بسته شد .\r\n\r\nعتبة بن فرقد\r\nنام فرقد يربوع بن حبيب بن مالك بن اسعد بن رفاعه بن ربيعة بن رفاعة بن حارث بن بهثة بن سليم است . فرقد در نواحى كوفه مرد شريفى بوده است و به نسل او فراقده مىگفته‌اند .\r\n\r\nخفاف بن عمير بن حارث بن شريد\r\nنام اصلى شريد عمرو بن رياح بن يقظة بن عصية بن خفاف بن امرى القيس بن بهثة بن سليم است . خفاف شاعر بوده و او همانى است كه به او خفاف بن ندبة هم گفته مىشود و ندبة نام مادر اوست و او دختر شيطان بن قنان و از جمله اسيران خاندان حارث بن كعب است و هم گفته‌اند ندبة كنيز سياهى بوده است .\r\n\r\n","description":"","footnote":"","page_name":" 250 ","page_number":258},
  {"content":"\r\n\r\n( 1 ) خفاف در فتح مكه همراه پيامبر ( ص ) بود و يكى ديگر از لواهاى بنى سليم را بر دوش داشت . [ 1 
  ]\r\n\r\nابن ابى العوجاء سلمى\r\nمحمد بن عمر واقدى از محمد بن عبد الله ، از زهرى نقل مىكند * پيامبر ( ص ) ابن ابى العوجاء سلمى را در ذى حجه سال هفتم همراه پنجاه نفر به مأموريتى جنگى در سرزمينهاى بنى سليم فرستادند . شمار دشمن بسيار بود و جنگى سخت كردند ، آن چنان كه همهء مسلمانان كشته شدند و سالار آنان ، يعنى ابن ابى العوجا سخت زخمى شد و ميان كشتگان در افتاد و سپس خود را با زحمت از معركه بيرون كشيد و توانست روز اول صفر سال هشتم به حضور پيامبر ( ص ) برسد . [ 2 
  ]\r\n\r\nورد بن خالد بن حذيفة\r\nابن عمرو بن خلف بن مازن بن مالك بن ثعلبة بن بهثه بن سليم . او اسلام آورد و از اصحاب پيامبر ( ص ) بود و روز فتح مكه بر ميمنهء سپاه اسلام بود .\r\n\r\nهوذة بن حارث بن عجرة\r\nابن عبد الله بن يقظه بن عصية بن خفاف بن امرى القيس بن بهثة بن سليم . او هم پس از اسلام آوردن خويش در فتح مكه شركت داشت و او همان است كه با پسر عموى خود در مورد بر دوش كشيدن رايت مخاصمه كرد و خطاب به عمر بن خطاب چنين سروده است :\r\n« همانا اين كار در غير اهل آن قرار گرفته است ، اى ولى امر بنگر كجا مىخواهى به روى . [ 3 
  ] »\r\n\r\n\r\n","description":"","footnote":"\r\n[ 1 
  ] . شرح حال مختصر و برخى از اشعار او در الشعر و الشعراى ابن قتيبه ، ص 259 - 258 آمده است - م .\r\n[ 2 
  ] . براى اطلاع بيشتر از اين سريه ، رك : واقدى ، مغازى ، ص 741 - م .\r\n[ 3 
  ] .\r\n لقد دار هذا الامر فى غير اهله * فابصر ولى الامر اين تريد \r\n","page_name":" 251 ","page_number":259},
  {"content":"\r\n\r\n( 1 )\r\n\r\nعرباض بن سارية سلمى\r\nكنيه‌اش ابو نجيح بوده است .\r\nمحمد بن سعد مىگويد از قول ابو مغيرة حمصى برايم نقل كردند كه ابو بكر بن عبد الله بن ابى مريم ، از قول حبيب بن عبيد مىگفته است عرباض بن ساريه مىگفته است * چه مىشد كه مردم نمىگفتند ابو نجيح چه كرد و مقصودش از ابو نجيح خودش بود .\r\n\r\nابو حصين سلمى\r\nمحمد بن عمر واقدى از عبد الله بن ابى يحيى اسلمى ، از عمر بن حكم بن ثوبان ، از جابر بن عبد الله نقل مىكند كه مىگفته است * ابو حصين سلمى مقدارى طلا از معدن ناحيهء خودشان آورد و وامى را كه رسول خدا ( ص ) براى او تعهد فرموده بودند پرداخت و به اندازهء تخم كبوترى باقى ماند ، آن را به حضور پيامبر آورد و گفت : اين را به هر گونه كه خداوند براى شما مقرر فرموده و به هر نحو كه صلاح مىدانيد مصرف فرماييد . گويد ، ابو حصين براى آنكه آن زر را به پيامبر ( ص ) بدهد از سوى راست ايشان آمد و پيامبر ( ص ) چهرهء خويش را از او برگرداند ، او از سمت چپ آمد همچنان پيامبر ( ص ) چهره برگرداندند . سپس از رو به رو آمد پيامبر ( ص ) سر به زير افكندند و چون اصرار كرد پيامبر آن را از دست او گرفتند و چنان به سوى او رها كردند كه اگر به پايش مىخورد پى آن را قطع مىكرد . آن گاه پيامبر ( ص ) روى به او كردند و فرمودند : برخى از شما اموال خود را صدقه مىدهد و سپس مىنشيند و از مردم چيزى مطالبه مىكند ، صدقه را بايد در حال توانگرى پرداخت و نخست از كسانى كه عائله تو هستند شروع كن .\r\n\r\nاز خاندان اشجع بن ريث بن غطفان بن سعد بن قيس عيلان بن مضر\r\n\r\nنعيم بن مسعود بن عامر\r\nابن انيف بن ثعلبة بن قنفذ بن خلاوة بن سبيع بن بكر بن اشجع .\r\nواقدى از عبد الله بن عاصم اشجعى ، از پدرش نقل مىكند كه نعيم بن مسعود مىگفته است * من مكرر پيش كعب بن اسد در بنى قريظه مىرفتم و پيش آنان مىماندم و از شراب\r\n\r\n","description":"","footnote":"","page_name":" 252 ","page_number":260},
  {"content":"\r\n\r\n( 1 ) و خوراك آنان مىنوشيدم و مىخوردم و سپس هم به ميزان گنجايش جوالهايم به من خرما مىدادند و با آن خرماها پيش خانوادهء خود برمىگشتم . چون احزاب براى جنگ با رسول خدا حركت كردند ، من كه همچنان بر آيين خويش بودم همراه قوم خود حركت كردم .\r\nپيامبر ( ص ) مرا مىشناختند . خداوند محبت اسلام را در دلم افكند و اين موضوع را از قوم خود پوشيده داشتم و بيرون آمدم و ميان نماز مغرب و عشاء خود را به پيامبر رساندم .\r\nايشان كه نماز مىگزاردند چون مرا ديدند نشستند و پرسيدند نعيم چه چيز سبب آمدن تو به اين جاست ؟ گفتم : آمده‌ام شما را تصديق كنم و گواهى مىدهم آنچه آن را آورده‌اى حق است ، و اكنون به هر چه مىخواهى مرا فرمان ده . فرمود : هر چه مىتوانى اين مردم را از جنگ ما بازدارى بازدار . گفتم : اى رسول خدا ولى بايد مطالبى درست و نادرست بگويم .\r\nفرمودند : آنچه مىخواهى بگويى بگو ، آزادى . گويد ، من پيش يهوديان بنى قريظه برگشتم و گفتم : اين سخن را از من پوشيده داريد ، پوشيده داريد . گفتند : چنين خواهيم كرد . گفتم :\r\nقريش و غطفان تصميم دارند از جنگ با محمد ( ص ) منصرف شوند و بازگرداند ، اگر فرصتى بيابند ممكن است حمله‌اى بكنند و گر نه به سرزمينهاى خود بر خواهند گشت و اينك شما همراه آنان در جنگ شركت مكنيد مگر اينكه گروهى از آنان را گروگان بگيريد . گفتند :\r\nرأى درست را بر ما عرضه كردى و خيرانديشى كردى . نعيم پس از آن پيش ابو سفيان بن حرب رفت و گفت : نصيحتى براى تو مىكنم و آن را پوشيده دار و از قول من نقل مكن .\r\nگفت : چنين مىكنم بگو . گفتم : بدان كه بنى قريظه از آنچه ميان ايشان و محمد پيش آمده است پشيمان شده‌اند و مىخواهند با او صلح و مذاكره كنند من پيش ايشان بودم كه به محمد ( ص ) پيام دادند كه ما به زودى هفتاد تن از اشراف قريش و غطفان را گروگان مىگيريم و به تو تسليم مىكنيم تا گردن آنان را بزنى و ما همراه تو بر ضد قريش و غطفان جنگ مىكنيم تا آنها را از اين جا برانيم و در قبال آن تو شاخ و بال ديگر ما يعنى بنى نضير را كه تبعيد كرده و در هم شكسته‌اى به سرزمينهاى خودشان بازگردان . بنابر اين اگر به شما پيام فرستادند و از شما گروگان خواستند حتى يك نفر هم به آنان گروگان مدهيد و از ايشان بر حذر باشيد . سپس پيش غطفانيها رفت و با آنان هم همين گونه سخن گفت و چون خودش هم غطفانى بود سخن او را تصديق كردند .\r\nدر اين هنگام بنى قريظه به قريش پيام دادند و گفتند : به خدا سوگند تا گروگانانى به ما ندهيد ما همراه شما با محمد جنگ نمىكنيم و گروگانهاى شما بايد در دست ما باشند ، زيرا\r\n\r\n","description":"","footnote":"","page_name":" 253 ","page_number":261},
  {"content":"\r\n\r\n( 1 ) بيم آن داريم كه ناگاه عقب‌نشينى كنيد و ما را با محمد تنها بگذاريد . ابو سفيان گفت : اين همان چيزى است كه نعيم گفت . بنى قريظه همين پيام را به غطفانيها دادند و آنان همگى گفتند : ما هيچ گروگانى به شما نمىدهيم و بايد بيرون آييد و همراه ما جنگ كنيد . يهوديان هم گفتند : سوگند به تورات معلوم مىشود آنچه نعيم گفت راست و درست است و هر يك از گروهها از ديگرى نااميد شد و ميان ايشان اختلاف و پراكندگى پيش آمد .\r\nنعيم مىگفته است : من بودم كه توانستم ميان احزاب چنان تفرقه‌اى بيندازم كه هر يك به راهى برود و پراكنده شوند و من امين رسول خدا ( ص ) بر سرّ آن حضرتم . نعيم پس از آن هم داراى اسلامى پسنديده بود .\r\nمحمد بن عمر واقدى مىگويد * نعيم بن مسعود پس از اين موضوع به مدينه هجرت كرد و ساكن آن شهر شد و اعقاب او در آن شهرند . او در جنگها همراه رسول خدا ( ص ) بود و هنگامى كه پيامبر ( ص ) مىخواستند براى جنگ تبوك حركت كنند ، نعيم را پيش قوم خودش گسيل فرمودند تا آنها را براى شركت در جنگ با دشمنشان آماده سازد و حركت دهد .\r\nواقدى از سعيد بن عطاء بن ابى مروان ، از پدرش ، از جدش نقل مىكند كه مىگفته است * پيامبر نعيم بن مسعود و معقل بن سنان را به قبيلهء اشجع روانه فرمود تا به آنان بگويند براى شركت در جنگ فتح مكه به مدينه بيايند .\r\nواقدى از خلف بن خليفه ، از پدرش نقل مىكند * چون نعيم بن مسعود مرد ، پيامبر ( ص ) بندهاى پيراهن او را با دندان گشودند . واقدى در پى اين سخن مىافزايد كه اين حديثى بسيار سست است ، زيرا نعيم در زمان رسول خدا ( ص ) در نگذشته است و او تا روزگار حكومت عثمان بن عفان زنده بوده است .\r\n\r\nمسعود بن رخيلة بن عائذ\r\nابن مالك بن حبيب بن نبيح بن ثعلبة بن قنفذ بن خلاوة بن مسعود بن بكر بن اشجع . او در جنگ احزاب همراه مشركان و فرمانده قبيلهء اشجع بود و پس از آن اسلام آورد و اسلامش نيكو و پسنديده بود .\r\n\r\n","description":"","footnote":"","page_name":" 254 ","page_number":262},
  {"content":"\r\n\r\n( 1 )\r\n\r\nحسيل بن نويرة اشجعى\r\nاو راهنماى سپاه پيامبر ( ص ) در جنگ خيبر براى رساندن ايشان به خيبر بود و همو از ناحيهء جناب به حضور پيامبر آمد و خبر آورد كه جمعى از مردم غطفان در جناب جمع شده‌اند و پيامبر ( ص ) بشر بن سعد را همراه سيصد تن از مسلمانان به جناب گسيل داشتند و در مناطق يمن و خيار با آنان روياروى شدند .\r\n\r\nعبد الله بن نعيم اشجعى\r\nاو هم همراه حسيل بن نويره راهنماى پيامبر ( ص ) به خيبر بود .\r\n\r\nعوف بن مالك اشجعى\r\nعبد الوهاب بن عطاء عجلى از ابو سنان ، از قول يكى از ياران خود نقل مىكند * پيامبر ( ص ) ميان ابو الدرداء و عوف بن مالك عقد برادرى بستند . واقدى مىگويد : عوف در حالى كه مسلمان بود ، در جنگ خيبر شركت كرد و رايت قبيلهء اشجع روز فتح مكه بر دوش او بود .\r\nعبيد الله بن موسى و عبد الوهاب بن عطاء هر دو از اسامة بن زيد ليثى ، از مكحول نقل مىكنند * عوف بن مالك اشجعى در حالى كه انگشترى زرين بر دست داشت پيش عمر بن خطاب آمد . عمر به دست او زد و گفت : انگشتر زرين بر دست مىكنى ؟ عوف آن را بيرون آورد . عمر گفت : ديگر نبينم و گر نه تو را ناراحت مىكنم و انگشتر را نابود مىسازم . فرداى آن روز عوف آمد در حالى كه انگشترى آهنى بر دست داشت . عمر گفت : اين زيور دوزخيان است . فرداى آن روز با انگشترى سيمين آمد و عمر سكوت كرد .\r\nواقدى مىگويد : به روزگار حكومت ابو بكر ، عوف بن مالك به شام كوچ كرد و ساكن حمص شد و تا آغاز حكومت عبد الملك بن مروان زنده بود و به سال هفتاد و سه درگذشت و كنيه‌اش ابو عمرو بود .\r\n\r\n","description":"","footnote":"","page_name":" 255 ","page_number":263},
  {"content":"\r\n\r\n( 1 )\r\n\r\nجارية بن حميل بن نشبة\r\nابن قرط بن مرة بن نصر بن دهمان بن بصار بن سبيع بن بكر بن اشجع . او از كسانى است كه از دير باز مسلمان شده و در محضر پيامبر ( ص ) بوده است .\r\nابن سعد مىگويد هشام بن محمد بن سائب كلبى از پدرش نقل مىكند كه مىگفته است * جاريه در جنگ بدر هم همراه پيامبر ( ص ) حضور داشته است . هيچ يك از دانشمندان غير او اين موضوع را نگفته است و اين خبر در نظر ما استوار نيست .\r\n\r\nعامر بن اضبط اشجعى\r\nمحمد بن عمر واقدى از عبد الله بن يزيد بن قسيط ، از پدرش ، از عبد الرحمان بن عبد الله بن ابى حدرد اسلمى ، از پدرش نقل مىكند كه مىگفته است * هنگامى كه پيامبر ( ص ) ما را همراه ابو قتاده انصارى به ناحيهء بطن اضمّ گسيل فرمودند ميان راه ناگهان عامر بن اضبط اشجعى از كنار ما گذشت و به ما تحيت و درود اسلامى ( يعنى سلام عليكم ) فرستاد . ما از او دست بداشتيم ، ولى محلّم بن جثّامة كه همراه ما بود بر او حمله كرد و او را كشت و شتر و كالا و مشگ شيرى كه داشت به غنيمت گرفت ، و چون به مدينه و حضور پيامبر بازگشتيم اين آيهء قرآن در مورد ما نازل شد :\r\n« اى اهل ايمان چون در راه خدا بيرون رويد تحقيق و جستجو كنيد و به آن كس كه اظهار اسلام و بر شما سلام كند مگوييد مؤمن نيست . . . » تا آخر آيه . [ 1 
  ]\r\nواقدى مىگويد : ما داستان محلم بن جثامه را كه پيامبر ( ص ) نخست تصميم داشتند او را در قبال خون عامر قصاص فرمايند و مطالبى را كه در جنگ حنين در اين باره ميان عيينة بن بدر و اقرع بن حابس پيش آمد و گفتگوى آن دو را در محضر رسول خدا ضمن شرح حال محلّم بيان كرديم كه سرانجام پيامبر ( ص ) خون بهاى عامر را كه صد شتر بود ، پذيرفتند و قرار شد پنجاه شتر هماندم و پنجاه شتر پس از بازگشت به مدينه پرداخت شود و پيامبر ( ص ) چندان اصرار فرمودند كه قوم عامر قبول ديه و خون‌بها را پذيرفتند . [ 2 
  ]\r\n\r\n\r\n","description":"","footnote":"\r\n[ 1 
  ] . آيه 19 از سوره چهارم - نساء - و به ابو الفتوح رازى ، تفسير ، ج 3 ، ص 472 مراجعه شود - م .\r\n[ 2 
  ] . به ترجمهء مغازى ، ص 2 - 701 مراجعه فرماييد - م .\r\n","page_name":" 256 ","page_number":264},
  {"content":"\r\n\r\n( 1 )\r\n\r\nمعقل بن سنان بن مظّهر\r\nابن عركى بن فتيان بن سبيع بن بكر بن اشجع . او در فتح مكه همراه پيامبر ( ص ) بود و تا روز حرّه [ 1 
  ] زنده بود .\r\nمحمد بن عمر واقدى از عبد الرحمان بن عثمان بن زياد اشجعى ، از پدرش چنين نقل مىكند * معقل بن سنان از اصحاب پيامبر ( ص ) بود ، جوانى ظريف بود كه در فتح مكه لواى قوم خود را بر دوش مىكشيد و پس از آن چندان زنده ماند كه وليد بن عتبة بن ابى سفيان كه امير مدينه بود ، او را براى بيعت با يزيد بن معاويه به شام گسيل داشت . او همراه نمايندگان مردم مدينه به شام آمد و روزى با مسلم بن عقبه كه معروف به مسرف است [ 2 
  ] ، ملاقات كرد .\r\nمسلم بن عقبه و معقل با يك ديگر انس داشتند و گفتگو مىكردند ، ضمن سخن ، معقل دربارهء يزيد بن معاويه گفتگو كرد و گفت : مرا با زور براى بيعت با اين مرد فرستاده‌اند و اين آمدن من پيش او از قضا و قدر است ، مردى كه باده نوشى و با محارم خويش همبسترى مىكند ، و سپس به دشنام دادن به يزيد پرداخت و هيچ فروگذار نكرد و به مسرف گفت : دوست مىدارم اين موضوع همچون امانتى پيش تو بماند . مسرف گفت : داستان گفتگوى امروز را هرگز به امير المؤمنين نخواهم گفت : و به خدا سوگند چنين نمىكنم ، ولى در پيشگاه خدا عهد و ميثاق مىبندم كه اگر روزى بر تو دست يابم و بر تو قدرت پيدا كنم چيزى را كه چشمهايت در آن است جدا خواهم كرد . و چون مسرف به مدينه آمد و در واقعهء حره با مردم مدينه در افتاد ، و معقل سالار مهاجران را گرفتند و به صورت اسير پيش مسرف آوردند . مسرف به او گفت : اى معقل بن سنان آيا تشنه‌اى ؟ گفت : آرى خداوند كار امير را اصلاح فرمايد . گفت :\r\nبراى او شربت بادام بياوريد ، آوردند و نوشيد . مسرف به او گفت : آشاميدى و سيراب شدى ؟ گفت : آرى . گفت : مرا با اين كار خوار و كوچك مشمر ، اى مفرج برخيز و گردن معقل را بزن . سپس به مفرج گفت : بنشين ، و به نوفل بن مساحق گفت : برخيز و گردن معقل را بزن و او برخاست و گردن معقل را زد . مسرف گفت : به خدا سوگند پس از سخنى كه از تو دربارهء امامت شنيدم و بر او چنان طعنه زدى دست از تو بر نمىداشتم ، و اين چنين او را\r\n\r\n\r\n","description":"","footnote":"\r\n[ 1 ، 2 
  ] . براى اطلاع بيشتر دربارهء روز و واقعه حره و مسلم بن عقبه و جنايات او در منابع كهن ، به ابو حنيفه دينورى ، اخبار الطوال ، ترجمه به قلم اين بنده ، نشر نى ، تهران ، 1364 ، ص 14 - 308 مراجعه فرماييد - م .\r\n","page_name":" 257 ","page_number":265},
  {"content":"\r\n\r\n( 1 ) اعدام كرد . واقعه حره در ذى حجه سال شصت و شش [ 1 
  ] بود و شاعر در اين باره چنين سروده است :\r\n« همانا اين انصارند كه خبر مرگ سران خود را به شما مىدهند و قبيلهء اشجع خبر مرگ معقل بن سنان را مىدهد . [ 2 
  ] »\r\n\r\nابو ثعلبة اشجعى\r\nاحمد بن عبد الله بن يونس از مندل بن على ، از ابن جريج ، از ابو الزبير ، از عمرو بن نبهان ، از ابو ثعلبة اشجعى نقل مىكند كه مىگفته است * به پيامبر ( ص ) گفتم : دو فرزند از من در اسلام درگذشته‌اند . پيامبر فرمودند : هر كس دو فرزندش در اسلام بميرند خداوند به فضل و رحمت خود نسبت به آن دو او را هم به بهشت مىبرد .\r\n\r\nابو مالك اشجعى\r\nابو عامر عبد الملك بن عمرو عقدى از زهير بن محمد ، از عبد الله بن محمد بن عقيل ، از عطاء بن يسار ، از ابو مالك اشجعى نقل مىكند كه پيامبر ( ص ) فرموده‌اند * از بزرگترين غل و غشها در پيشگاه خداوند اين است كه دو همسايه در زمين يا خانه يك ذراع از زمين ديگرى را به زمين خود داخل كند و چون اين كار را انجام دهد خداوند همان مقدار زمين را تا ژرفاى هفت زمين در روز قيامت بر گردن او مىآويزد .\r\n\r\nاز خاندان ثقيف كه نام و نسب او چنين است : قسى بن منبه بن بكر بن هوازن بن عكرمة بن خصفه بن قيس بن عيلان بن مضر\r\n\r\nمغيرة بن شعبة بن ابى عامر\r\nابن مسعود بن معتب بن مالك بن كعب بن عمرو بن سعد بن عوف بن ثقيف . مادرش اسماء دختر افقم بن ابى عمرو بن ظويلم بن جعيل بن عمرو بن دهمان بن نصر است . كنيهء مغيرة بن\r\n\r\n\r\n","description":"","footnote":"\r\n[ 1 
  ] . بدون ترديد اشتباه است ، واقعة حره در حكومت يزيد و به سال شصت و سوم هجرت بوده است . ر ك : يعقوبى ، تاريخ ، ج 1 ، چاپ بيروت ، 1960 ، ص 252 ، و نويرى ، نهاية الارب ، ج 7 ، تهران ، 1364 ، ص 222 - م .\r\n[ 2 
  ] .\r\n الا تلكم الانصار تنعى سراتها * و اشجع تنعى معقل بن سنان \r\n","page_name":" 258 ","page_number":266},
  {"content":"\r\n\r\n( 1 ) شعبه ، ابو عبد الله بوده است و به او مغيرة الرأى هم مىگفته‌اند . بسيار زيرك و گربز بوده و اگر در سينه‌اش دو موضوع خلجان مىكرد ، در يكى از آنها براى خود راه رهايى مىيافت .\r\nواقدى از محمد بن سعيد ثقفى و عبد الرحمان بن عبد العزيز و عبد الملك بن عيسى ثقفى و عبد الله بن عبد الرحمان بن يعلى بن كعب و محمد بن يعقوب بن عتبة ، از پدرش و ديگران نقل مىكند * مغيرة بن شعبه مىگفته است : ما گروهى از اعراب بوديم كه به آيين جاهلى خويش سخت پاىبند و سرپرست بتخانهء لات بوديم و من چنان بودم كه اگر مىديدم همهء قوم من مسلمان شده‌اند ، هرگز از ايشان پيروى نمىكردم . گروهى از بنى مالك تصميم گرفتند پيش مقوقس بروند و هدايايى به او تقديم كنند ، من هم تصميم گرفتم با آنان بروم و در عين حال با عمويم عروة بن مسعود در اين باره مشورت كردم . مرا از آن نهى كرد و گفت :\r\nهيچ كس از برادرانت و افراد قبيله‌ات همراه تو نيست . من رأى او را نپذيرفتم و همراه آنان رفتم و از احلاف و همكيشان من كسى جز من همراه ايشان نبود . چون به اسكندريه رسيديم ديديم مقوقس بر جايگاه خود كه مشرف بر دريا بود نشسته است . من سوار بر زورقى شدم و خود را در برابر جايگاهش رساندم . مقوقس چون مرا ديد كه ناشناسم كسى را مأمور كرد از من بپرسد كيستم و چه مىخواهم . چون آن شخص از من پرسيد ، گفتم به چه منظورى آمده‌ايم . مقوقس فرمان داد ما را در كليسا مسكن دادند و پذيرايى كردند . سپس ما را فراخواند و چون پيش او رفتيم نخست به سالار بنى مالك نگريست و او را پيش خود فراخواند و كنار خود نشاند و پرسيد آيا همگى از بنى مالك هستيد ؟ گفت : آرى جز يك مرد كه از احلاف [ 1 
  ] است و مرا به او معرفى كرد و من در نظر مقوقس از همگان خوارتر آمدم . آنان هديه‌هاى خويش را مقابل او نهادند ، دستور داد برداشتند و به آنان پاداشهايى داد و برخى را بر برخى امتياز داد و بيشتر بخشيد . نسبت به من كوتاهى كرد و چيزى كه در خور باشد نداد . بنى مالك براى خانواده‌هاى خود هدايايى خريدند و شاد بودند و هيچ يك از آنان حاضر نشد با من مواسات كند . آنان از مصر بيرون آمدند و همراه خود شراب داشتند و مىنوشيدند و من هم با ايشان مىنوشيدم ، ولى نفس من سركشى مىكرد و با خود مىگفتم اينها با اين هدايا كه مقوقس به آنان ارزانى داشته به طايف باز مىگردند و به\r\n\r\n\r\n","description":"","footnote":"\r\n[ 1 
  ] . احلاف يعنى همپيمانان دورهء جاهلى كه با يك ديگر پيمان مىبستند و گاه در قبال يهوديت و مسيحيت از آيين اعراب جاهلى و پيرامون آن به احلاف تعبير مىشده است . به مقالهء ارندنك (  ARENDONK  ) در دائرة المعارف اسلام ، ترجمهء عربى ، ج 8 ، ص 50 ، مراجعه شود - م .\r\n","page_name":" 259 ","page_number":267},
  {"content":"\r\n\r\n( 1 ) همهء قوم من خبر خواهند داد كه پادشاه نسبت به من اعتنايى نكرد و مرا خوار و زبون ساخت و به اين سبب تصميم گرفتم آنان را بكشم . چون به منطقهء بساق رسيديم خود را به بيمارى زدم و دستار بر سر خود بستم ، گفتند : تو را چه مىشود ؟ گفتم : سخت درد سر دارم ، آنان مرا به باده‌نوشى دعوت كردند . گفتم : سرم سخت درد مىكند ولى مىنشينم و به شما باده مىنوشانم . تعجب نكردند من نشستم و شروع به ساقىگرى كردم و قدح بعد قدح به آنان دادم و چون باده بر آنان اثر گذاشت افزون خواستند همچنان جامهاى آكنده به ايشان دادم چندان كه سخت بر آنان اثر گذاشت و بدون آنكه چيزى بفهمند خوابيدند . من برجستم و همه را كشتم و هر چه داشتند برگرفتم و به حضور پيامبر آمدم . در آن هنگام پيامبر ( ص ) را ديدم كه با ياران خود در مسجد خويش نشسته است ، من كه جامهء سفر بر تن داشتم به شيوه مسلمانان به او سلام دادم . پيامبر ( ص ) به ابو بكر بن ابى قحافه نگريست . ابو بكر كه مرا مىشناخت پرسيد برادرزادهء عروه‌اى ؟ گفتم : آرى و آمده‌ام گواهى دهم كه خدايى جز خداوند نيست و محمد رسول خداست . پيامبر فرمود : سپاس خداوندى كه تو را به اسلام هدايت فرمود . ابو بكر پرسيد آيا از مصر مىآييد ؟ گفتم : آرى . گفت : آن اشخاص قبيلهء مالك كه همراه تو بودند چه كردند ؟ گفتم : ميان من و آنان همانى كه ميان اعراب پيش مىآيد اتفاق افتاد و ما همگان مشرك بوديم ، آنان را كشتم و غنايم ايشان را برداشتم و پيش رسول خدا آورده‌ام كه خمس آن را بردارد يا هر نظرى كه دارد عمل فرمايد ، كه به هر حال اينها غنايمى است كه از مشركان به دست آمده است و من اكنون مسلمانم و به پيامبرى محمد ( ص ) تصديق دارم . پيامبر ( ص ) فرمودند : من اسلام تو را مىپذيرم ، ولى هيچ چيز از اموال آنان را نمىگيرم و خمس آن را هم تصرف نمىكنم كه اين مال با مكر و حيله به دست آمده و خيرى در آن نيست .\r\nمغيره مىگويد ، بسيار اندوهگين شدم ، و گفتم : اى پيامبر من آنان را در حالى كه مشرك بودم كشتم و هم اكنون كه به حضورت آمدم مسلمان شدم . فرمود : اسلام گناهان پيش از خود را مىپوشاند . گويد : و از ايشان چه مقدار كشته بود . . . [ 1 
  ]\r\n\r\n\r\n","description":"","footnote":"\r\n[ 1 
  ] . دنبالهء اين بحث و آغاز زندگى عمران بن حصين كه پس از اين است افتادگى دارد - م .\r\n","page_name":" 260 ","page_number":268},
  {"content":"\r\n\r\n( 1 )\r\n\r\nعمران بن حصين\r\n. . . حفص بن عمر حوضى از ابو خشينه حاجب بن عمر ، از حكم يعنى ابن الاعرج ، از عمران بن حصين نقل مىكند كه مىگفته است * از هنگامى كه با پيامبر ( ص ) با دست راست خويش بيعت كرده‌ام هيچ‌گاه دست راست خود را بر شامگاه خويش نزده‌ام .\r\nهمين راوى از قول همين اشخاص نقل مىكند * عمران بن حصين را عبيد الله بن زياد به قضاوت گماشت . دو مرد پيش او به دادرسى آمدند و چون گواه و دليل در مورد يكى استوار شد به زيان او رأى داد . او گفت : به زيان من رأى دادى بدون اينكه سوگند دهى و به خدا سوگند كه اين حكم تو باطل است . عمران لا إله الا الله بر زبان راند و از جاى خود برجست و پيش عبيد الله بن زياد رفت و گفت : مرا از قضاوت كنار بگذار و عزل كن . عبيد الله گفت : آرام باش و مهلتى بده . گفت : نه سوگند به خداوندى كه خدايى جز او نيست تا هنگامى كه خدا را پرستش و عبادت كنم هرگز ميان دو كس حكم نخواهم كرد .\r\nعارم بن فضل از حماد بن زيد ، از هشام ، از محمد بن سيرين نقل مىكند كه مىگفته است * هيچ كس از اصحاب پيامبر از بصره نيامده است كه برتر از عمران بن حصين باشد .\r\nابو الوليد هشام طيالسى از شعبه ، از قتادة نقل مىكند كه مىگفته است * شنيدم مطرف مىگفت : از كوفه تا بصره همراه عمران بن حصين بودم ، هيچ روزى بر ما نگذشت مگر اينكه در آن روز عمران براى ما اشعارى مىخواند و مىگفت : شعر شما را از گفتن دروغ باز مىدارد .\r\nروح بن عبادة از هشام بن ابى عبد الله ، از قتادة نقل مىكند كه مىگفته است * شنيده‌ام عمران بن حصين گفته است : دوست مىدارم خاكسترى مىبودم كه باد مرا پراكنده مىساخت .\r\nهمين راوى از ابو نعامه عدوى ، از حميد بن هلال ، از حجير بن ربيع نقل مىكند كه مىگفته است * عمران بن حصين مرا پيش بنى عدى فرستاد و گفت : هنگام نماز عصر كه از همه وقت در مسجد بيشتر جمع هستند پيش ايشان برو و برخيز و اين پيام را به ايشان برسان .\r\nگويد ، رفتم و ايستاده چنين گفتم : اى مردم مرا صحابى پيامبر ( ص ) عمران بن حصين پيش شما فرستاده است . نخست بر شما سلام و رحمت خدا را عرضه مىدارد و مىگويد من\r\n\r\n","description":"","footnote":"","page_name":" 261 ","page_number":269},
  {"content":"\r\n\r\n( 1 ) خير خواه شمايم و سپس مىگويد سوگند به خدايى كه هيچ خدايى جز او نيست ، اگر او همچون برده‌اى حبشى بينى بريده باشد كه چند بز و ميش سياه را بر بالاى كوهى بچراند و تا هنگامى كه مرگش فرا رسد همان جا باشد ، برايش خوشتر و دوست داشتنىتر است كه در يكى از طرفين اين جنگ ( جمل ) باشد و تيرى بيندازد ، چه آن تير به هدف بخورد و چه نخورد . اينك هم پدر و مادرم فداى شما باد از شركت در اين كار دست بداريد . گويد ، آنان سرهاى خود را بلند كردند و گفتند : اى پسر دست از ما بدار كه به خدا سوگند هرگز ياران و بازماندهء پيامبر خويش را براى هيچ امر مهمى رها نمىكنيم . و روز جنگ جمل در جنگ شركت كردند و به خدا سوگند گروه بسيارى در آن روز بر گرد شتر عايشه كشته شدند .\r\nهفتاد تن كسانى بودند كه حافظ قرآن و جمع كننده آن بودند و ديگران بيشتر از اين بودند .\r\nعفان بن مسلم از وهيب بن خالد ، از ايوب ، از حميد بن هلال ، از ابو قتادة نقل مىكند كه مىگفته است * عمران بن حصين به من گفت : فقط ملازم مسجد خود باش . گفتم : اگر در مسجد بر من هجوم آوردند چه كنم ؟ گفت : ملازم خانهء خود باش . گفتم : اگر به خانه‌ام در آمدند ؟ عمران گفت : اگر مردى به خانهء من در آيد و آهنگ جان و مال من كند معتقدم كه در آن صورت جنگ با او براى من حلال است .\r\nحفص بن عمر حوضى از يزيد بن ابراهيم ، از محمد بن سيرين نقل مىكند كه مىگفته است * شكم عمران بن حصين سى سال بود كه آب آلوده بود و همه ساله به او پيشنهاد مىكردند آن را داغ كنند و او از آن كار خوددارى مىكرد و سرانجام دو سال پيش از مرگش اين كار را انجام داد .\r\nخليل بن عمران عبدى بصرى از قول پدرش ، از قتاده نقل مىكند كه مىگفته است * فرشتگان با عمران بن حصين مصافحه مىكردند ، ولى همين كه خويش را داغ كرد از او دورى گزيند .\r\nعارم بن فضل از حماد بن زيد ، از ثابت ، از مطرف ، از عمران بن حصين نقل مىكند كه مىگفته است * خويشتن را داغ كرديم نه مايهء رستگارى بود و نه سودى داشت و نه آنان كه همواره داغ مىكنند ، سودى مىبرند و رستگار مىشوند .\r\nسليمان بن حرب از حماد بن زيد نقل مىكند كه عمرو بن حجاج براى هشام بن حسان ، از قول حسن بصرى نقل مىكرده كه عمران بن حصين مىگفته است * داغ كرديم نه سودى برديم و نه رستگار شديم . هشام اعتراض كرد و گفت : عمران بن حصين گفته است آن\r\n\r\n","description":"","footnote":"","page_name":" 262 ","page_number":270},
  {"content":"\r\n\r\n( 1 ) زنانى كه عهده‌دار داع كردن هستند نه سودى مىبرند و نه رستگار مىشوند .\r\nعبد الوهاب بن عطاء از عمران بن حدير ، از لاحق بن عبيد نقل مىكند * عمران بن حصين از داع كردن نهى مىكرد و خود گرفتار شد و داغش كردند . شكوه مىكرد و مىگفت :\r\nمرا با آتش داغ كردند نه براى درد سودى بخشيد و نه بيمارى را بهبودى داد .\r\nوهب بن جرير بن حازم از پدرش ، از حميد بن هلال ، از مطرف نقل مىكند كه مىگفته است * عمران بن حصين به من گفت : مىفهميدم و احساس مىكردم كه فرشتگان بر من سلام مىدهند و از هنگامى كه خود را داغ كرده‌ام ، اين سلام دادن قطع شده است . گفتم :\r\nآيا از جانب سرت به تو سلام مىدادند يا از جانب پايت ؟ گفت : از جانب سرم . گفتم :\r\nاميدوارم شاهد مرگ تو نباشم تا اين سلام دادنها تكرار شود . مدتى بعد به من گفت : احساس مىكنم سلام دادن به حال خود برگشته است و پس از اندكى درگذشت .\r\nمسلم بن ابراهيم از اسماعيل بن مسلم عبدى ، از محمد بن واسع ، از مطرف بن عبد الله بن شخيّر نقل مىكند كه مىگفته است * عمران بن حصين به من گفت : سلام دادن فرشتگان كه از من بريده شده بود دوباره شروع شده است و اين موضوع را پوشيده بدار .\r\nعبد الوهاب بن عطاء عجلى از سعيد بن ابى عروبة ، از قتادة ، از مطرف نقل مىكند كه مىگفته است * عمران بن حصين در بيمارى خود كه به مرگش انجاميد ، به من گفت :\r\nفرشتگان بر من سلام مىدادند اگر زنده ماندم اين سخن را پوشيده‌دار ، ولى اگر مردم در صورتى كه بخواهى مىتوانى آن را نقل كنى .\r\nعفان بن مسلم از فهم بن يحيى ، از قتاده ، از مطرف نقل مىكند كه مىگفته است * بر عمران بن حصين از سوى فرشتگان سلام داده مىشد ، به من گفت : تا هنگامى كه اثر داغ كردن با آتش از من كاملًا بر طرف نشده بود سلام دادن فرشتگان بر من قطع شد . گفتم :\r\nآواى سلام ايشان را از كجا مىشنوى ؟ گفت : از گوشه و كنار خانه . گفتم : اگر از بالاى سرت بر تو سلام دهند نشان رسيدن مرگ توست . او آواى سلامى از كنار سر خود شنيد . من گفتم :\r\nآن سخن را از پيش خود گفته بودم ، ولى اين موضوع با مرگ او همزمان بود .\r\nمحمد بن عبد الله انصارى از سعيد بن ابى عروبة ، از قتادة ، از مطرف بن عبد الله بن شخير نقل مىكند كه مىگفته است * عمران بن حصين در بيمارى خود كه در اثر همان مرد يا در دردى كه در اثر آن مرد به من پيام فرستاد پيش او بروم و چون رفتم ، گفت : من احاديثى براى تو نقل مىكردم كه شايد خداوند به تو بهره‌اى برساند ، اگر زنده ماندم پوشيده\r\n\r\n","description":"","footnote":"","page_name":" 263 ","page_number":271},
  {"content":"\r\n\r\n( 1 ) بدار و اگر مردم در صورتى كه خواستى نقل كن . همانا از سوى فرشتگان به من سلام داده مىشد و بدان كه پيامبر ( ص ) ميان حج و عمره جمع فرمودند و در اين مورد نه حكمى نازل شد و نه از آن نهى شد ، و مردى در آن باره به رأى خود هر چه خواست گفت .\r\nوهب بن جرير بن حازم از پدرش ، از حميد بن هلال نقل مىكند كه مطرف مىگفته است * به عمران بن حصين گفتم : تنها چيزى كه مانع از عيادت مكرر توست ، بدى حال است . گفت : چنين مكن به عيادتم بيا ، زيرا در اين مورد آنچه را من بيشتر دوست داشته باشم خدا هم بيشتر دوست مىدارد .\r\nعمرو بن عاصم كلابى و عبد الوهاب بن عطاء عجلى هر دو از ابو الأشهب ، از حسن بصرى نقل مىكنند * عمران بن حصين گرفتار بيمارى و درد شديدى شد ، آن چنان كه براى او آه مىكشيدند . يكى از كسانى كه به عيادتش آمد گفت : اين شدت بيمارى تو مانع از آن است كه بيشتر به عيادت تو بيايم . گفت : چنين مكن كه در اين مورد آنچه در نظر من خوشتر و بهتر باشد در نظر خدا هم همان گونه است .\r\nمسلم بن ابراهيم و عبيد الله بن محمد بن حفص قرشى تيمى هر دو از حفص بن نضر سلمى نقل مىكردند كه مىگفته است مادرم ، از مادرش كه دختر عمران بن حصين است نقل مىكرد كه عمران مىگفته است * چون من مردم مرا با عمامه‌ام بر سرير استوار ببنديد و پس از آنكه از دفن من بازگشتيد ، شترى بكشيد و اطعام كنيد .\r\nروح بن عبادة از شعبه ، از فضل بن فضاله كه مردى از قريش است ، از ابو رجاء عطاردى نقل مىكند كه مىگفته است * عمران بن حصين در حالى كه جامهء خزى پوشيده بود پيش ما آمد . ما چنين جامه‌اى نه قبلا بر تن او ديديم و نه بعد . عمران گفت : پيامبر ( ص ) فرمودند : چون خداوند بر بنده‌اى نعمتى ارزانى مىفرمايد ، دوست دارد نشان و اثر نعمت خود را بر آن بنده ببيند .\r\nعفان بن مسلم و معلى بن اسد هر دو از عبد الرحمان بن عريان ، از ابو عمران جونى نقل مىكنند كه مىگفته است * بر تن عمران بن حصين جامهء خزى ديده است .\r\nعمرو بن عاصم كلابى از همام بن يحيى ، از قتادة نقل مىكند * عمران بن حصين جامهء خز مىپوشيده است .\r\nمحمد بن عبيد طنافسى از اعمش ، از هلال بن يساف نقل مىكند كه مىگفته است * به بصره آمدم و به مسجد رفتم . پير مردى كه موهاى سر و ريش او سپيد بود ، بر ستونى تكيه\r\n\r\n","description":"","footnote":"","page_name":" 264 ","page_number":272},
  {"content":"\r\n\r\n( 1 ) داده بود و گرد او حلقه‌اى از مردم نشسته بودند و او براى آنان حديث مىگفت : پرسيدم اين كيست ؟ گفتند : عمران بن حصين است .\r\nمحمد بن عمر واقدى و كسان ديگرى غير از او گفته‌اند * عمران بن حصين از ابو بكر و عثمان روايت نقل مىكرده است و در بصره يك سال پيش از مرگ زياد بن ابيه درگذشته است ، زياد به روزگار حكومت معاوية در سال پنجاه و سه درگذشته است .\r\n\r\nاكثم بن ابى الجون\r\nنام و نسب او چنين است : عبد العزّى بن منقذ بن ربيعة بن اصرم بن ضبيس بن حرام بن حبشية بن كعب بن عمرو . و او همان كسى است كه پيامبر ( ص ) فرمودند : دجال را به من نشان دادند ، مردى گندمگون و داراى موهاى پيچيده بود و شبيه‌ترين كسى كه به او ديده‌ام اكثم بن ابى الجون است . اكثم گفت : اى رسول خدا آيا شباهت من به او براى من زيان دارد ؟\r\nفرمودند : نه كه تو مسلمانى و او كافر است .\r\n\r\nسليمان بن صرد بن الجون\r\nابن ابى الجون و نام نسب ابى الجون را گفتيم كه چنين است : عبد العزى بن منقذ بن ربيعة بن اصرم بن ضبيس بن حرام بن حبشية بن كعب بن عمرو . كنيهء سليمان ، ابو مطرف است ، او اسلام آورد و از اصحاب پيامبر است . نامش يسار بود و چون مسلمان شد ، پيامبر ( ص ) او را سليمان نام گذاشتند . او ميان قوم خود شريف و داراى عمرى طولانى بود ، و پس از رحلت پيامبر ( ص ) به كوفه كوچ كرد و همراه مسلمانان ديگر ساكن آن شهر شد و همراه على بن ابى طالب عليه السلام در جنگهاى جمل و صفين شركت كرد و از جمله كسانى بود كه به حسين بن على ( ع ) نامه نوشت كه به كوفه بيايد ، و چون او به كوفه آمد ايشان از يارى او خوددارى كردند ، او هم از همراهى با امام حسين خوددارى كرد . سليمان مردى بسيار شكاك بود و در كارها بسيار درنگ مىكرد و چون حسين ( ع ) كشته شد . او و مسيب بن نجبه فزارى پشيمان شدند و پس از ايشان همهء كسانى كه امام حسين را يارى نداده بودند ، پشيمان شدند و گفتند راه توبه و رهايى از آنچه ما كرديم چيست ؟ همگى بيرون آمدند و\r\n\r\n","description":"","footnote":"","page_name":" 265 ","page_number":273},
  {"content":"\r\n\r\n( 1 ) روز اول ماه ربيع الآخر سال شصت و پنج در نخيله جمع شدند و لشكرگاه ساختند و سليمان بن صرد را بر خود فرمانروا ساختند و گفتند به شام مىرويم و خون حسين ( ع ) را مطالبه مىكنيم . آنان به توابين مشهورند و چهار هزار تن بوده‌اند و از نخيلة بيرون آمدند و خود را به عين الوردة كه در ناحيهء قرقيسياء است رساندند ، آن جا جمعى از مردم شام كه بيست هزار تن بودند و حصين بن نمير فرمانده ايشان بود ، به آنان برخوردند و جنگ كردند و سليمان بن صرد از اسب پياده شد و شروع به جنگ كرد . يزيد بن حصين بن نمير او را تيرى زد و كشت و چون سليمان بن صرد بر زمين افتاد ، گفت : سوگند به خداى كعبه رستگار شدم و بيشتر بلكه عموم يارانش كشته شدند و آنان كه باقى ماندند به كوفه بازگشتند . سر سليمان بن صرد و مسيب بن نجبه را ادهم بن محرز باهلى پيش مروان بن حكم برد . سليمان بن صرد هنگامى كه كشته شد نود و سه سال داشت . [ 1 
  ]\r\n\r\nخالد الاشعر بن خليف\r\nابن منقذ بن ربيعة بن اصرم بن ضبيس بن حرام بن حبشية بن عمرو . او پدر بزرگ خرام بن هشام بن خالد كعبى است كه محمد بن عمر واقدى و عبد الله بن مسلمة بن قعنب و ابو النضر هاشم بن قاسم از او روايت نقل مىكنند . خرام در قديد ساكن بود .\r\nخالد اشعر پيش از فتح مكه مسلمان شد و در فتح مكه همراه پيامبر ( ص ) بود و او و كرز بن جابر راهى غير از راهى را كه پيامبر از آن وارد مكه شدند پيمودند و راه را اشتباه كردند و گروهى از سواران مشرك به آن دو برخوردند و هر دو شهيد شدند . كسى كه خالد اشعر را كشت ، ابن ابى الاجدع جمحى بود .\r\nهشام بن محمد بن سائب مىگويد : نامش جيش بن خالد اشعر است .\r\n\r\nعمرو بن سالم بن حضيرة\r\nابن سالم از خاندان مليح بن عمرو بن ربيعه و شاعر بوده است و چون پيامبر ( ص ) در حديبيه فرمود آمدند ، عمرو چند گوسپند و شتر پروار به ايشان هديه داد ، و پيامبر فرمودند : خداوند\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد توابين و قيام سليمان بن صرد به نهاية الارب ، ج 7 ، ص 248 مراجعه فرماييد - م .\r\n","page_name":" 266 ","page_number":274},
  {"content":"\r\n\r\n( 1 ) به عمر و بركت دهد . عمرو بن سالم و بديل بن ورقاء در آن روز به حضور پيامبر ( ص ) رسيدند و او را از قريش و وضع آنان آگاه كردند . عمرو در فتح مكه يكى از سه رايتى را كه پيامبر ( ص ) در فتح مكه براى قبيلهء آنان بسته بودند بر دوش مىكشيد ، و هموست كه در آن روز اين رجز را مىخواند :\r\n« پروردگارا من پيرو در جستجوى محمدم پيمانى استوار و كهن ميان پدر ما و پدر او . [ 1 
  ] »\r\n\r\nبديل بن ورقاء بن عبد العزّى\r\nابن ربيعة بن جزى بن عامر بن مازن بن عدى بن عمرو بن ربيعه . پيامبر ( ص ) نامه‌اى براى ايشان فرستادند و او و بسر بن سفيان را به اسلام دعوت فرمودند . نافع پسر بديل پيش از پدرش مسلمان شده بود و همراه مسلمانان در جنگ بئر معونة شركت كرد و در آن جنگ شهيد شد . پسر ديگرش عبد الله بن بديل در جنگ صفين همراه على ابن ابى طالب عليه السلام بود و در آن جنگ شهيد شد . بديل بن ورقاء همراه پيامبر ( ص ) در فتح مكه و جنگ حنين شركت داشت و پيامبر ( ص ) او را به سرپرستى اسيران قبيلهء هوازن در جنگ حنين گماشتند و اين اسيران و غنايم را در جعرانه تقسيم كردند . همچنين پيامبر ( ص ) بديل و عمرو بن سالم و بسر بن سفيان را هنگامى كه عازم جنگ تبوك بودند ، به قبيلهء بنى كعب گسيل داشتند تا آنان را براى حركت آماده سازند و آنان همگى در جنگ تبوك همراه پيامبر ( ص ) بودند .\r\nبديل بن ورقاء در حجة الوداع هم همراه پيامبر ( ص ) بود .\r\nعبد الله بن موسى از اسرائيل ، از جابر ، از محمد بن على ، از بديل بن ورقاء نقل مىكند كه مىگفته است * پيامبر ( ص ) ايام تشريق [ روزهاى اقامت در منى 
  ] به من فرمان دادند جار بزنم كه اين روزها ، روزهاى خوردن و آشاميدن است و روزه مگيريد .\r\n\r\nابو شريح كعبى\r\nنام و نسبش چنين است : خويلد بن عمرو بن صخر بن عبد العزى بن معاوية بن محترمش ابن\r\n\r\n\r\n","description":"","footnote":"\r\n[ 1 
  ] . از اين رجز در منابع بسيار كهن از جمله در سيرة ابن هشام ، ج 4 ، چاپ مصر ، 1355 ق ، ص 36 ، هشت بيت و يك مصراع آمده است - م .\r\n","page_name":" 267 ","page_number":275},
  {"content":"\r\n\r\n( 1 ) عمرو بن زمّان بن عدى بن عمرو بن ربيعه . او پيش از فتح مكه مسلمان شد و يكى از لواهاى سه‌گانهء بنى كعب را كه از شاخه‌هاى بزرگ خزاعه‌اند بر دوش داشت . ابو شريح در مدينه به سال شصت و هشت هجرى درگذشت و احاديثى از پيامبر ( ص ) روايت كرده است .\r\n\r\nتميم بن اسد بن عبد العزّى\r\nابن جعونة بن عمرو بن ضرب بن رزاح بن عمرو بن سعد بن كعب بن عمرو . پيش از فتح مكه مسلمان شد و همراه پيامبر ( ص ) بود .\r\nمحمد بن عمر واقدى از عبد الله بن جعفر ، از عبد الله بن عثمان بن خثيم ، از ابو الطفيل ، از ابن عباس نقل مىكند كه * پيامبر ( ص ) سال فتح مكه تميم بن اسد خزاعى را فرستادند تا نشانه‌هاى آغاز منطقهء حرم را تجديد بنا كند .\r\n\r\nعلقمة بن القعواء بن عبيد\r\nابن عمرو بن زمّان بن عدى بن عمرو بن ربيعة ، از مسلمانان قديمى است . در محل چاههاى ابن شرحبيل كه ميان ذو خشب و مدينه است ساكن بود و بسيار به مدينه مىآمد و او هم راهنماى راه پيامبر ( ص ) به تبوك بوده است .\r\n\r\nبرادرش عمرو بن القعواء\r\nنوح بن يزيد از ابراهيم بن سعد ، از ابن اسحاق ، از عيسى بن معمر ، از عبد اللّه بن عمرو بن قعواى خزاعى ، از پدر خود عمرو نقل مىكند كه مىگفته است * پيامبر ( ص ) مرا احضار فرمودند و مىخواستند مرا با اموالى پيش ابو سفيان بفرستند كه ميان قريش تقسيم كند و اين پس از فتح مكه بود . پيامبر به من فرمودند : در جستجوى همسفرى باش . در اين هنگام عمرو بن اميه ضمرى پيش من آمد و گفت : شنيده‌ام مىخواهى به سفر به روى و در جستجوى همراهى ؟ گفتم : آرى . گفت : من همسفر تو خواهم بود . چون پيامبر به من فرموده بودند\r\n\r\n","description":"","footnote":"","page_name":" 268 ","page_number":276},
  {"content":"\r\n\r\n( 1 ) هنگامى كه همسفرى پيدا كردى مرا آگاه كن ، به حضورشان رفتم و گفتم : همسفرى پيدا كردم . پرسيدند كيست ؟ گفتم : عمرو بن اميّة ضمرى . فرمودند : چون به سرزمين قوم او رسيدى بر حذر باش كه گفته‌اند بر برادر بكرى خود هم اعتماد مكن . عمرو مىگويد : از مدينه بيرون آمديم و چون به ابواء رسيديم ، عمرو بن امية ضمرى گفت : من در ودّان با اقوام خود كارى دارم همين جا منتظر من باش . گفتم : با كاميابى و خوشى ، و چون او رفت و پشت كرد ، گفتار پيامبر ( ص ) را به خاطر آوردم و شتر خود را بار نهادم و حركت كردم و او را پشت سر گذاشتم . همين كه به منطقهء اصافر رسيدم ، ناگاه او را ديدم كه همراه تنى چند در پى من است ، همچنان او را پشت سر گذاشتم و از وى پيشى گرفتم . چون ديد از دسترس او بيرون رفتم ، همراهانش برگشتند و خودش تنها پيش من آمد و گفت : با قوم خود كارى داشتم . گفتم :\r\nآرى ، و رفتيم و به مكه رسيديم و آن مال را به ابو سفيان سپردم .\r\n\r\nعبد الله بن اقرم خزاعى\r\nوكيع بن جراح و فضل بن دكين و عبد الله بن مسلمة بن قعنب حارثى از داود بن قيس فرّاء ، از عبيد الله بن عبد الله بن اقرم ، از قول پدرش نقل مىكنند كه مىگفته است * همراه پدرم در صحراى نمرة بوديم ، ناگاه گروهى سواره از كنار ما گذشتند و اندكى دور تر از راه ، شتران خود را خواباندند . پدرم گفت : پسرم تو مواظب برده‌ها و كره‌هاى خود باش تا من پيش اين قوم بروم و از آنان بپرسم ، او حركت كرد من هم حركت كردم و او نزديك آنان رسيد . من هم رسيدم . ناگاه ديديم پيامبر ( ص ) است ، وقت نماز فرا رسيد من هم با پيامبر ( ص ) نماز گزاردم . گويى هم اكنون سپيدى زير بغل پيامبر ( ص ) را كه به سجده مىرفت مىبينم .\r\n\r\nابو لاس خزاعى\r\nمحمد بن عبيد طنافسى از محمد بن اسحاق ، از محمد بن ابراهيم ، از عمر بن حكم بن ثوبان مىگويد كه مىگفته است * پيامبر ( ص ) ما را بر شترانى از شتران زكات كه چموش بود به حج بردند . گفتيم : اى رسول خدا گمان نمىكرديم ما را بر چنين شترانى سوار فرماييد و گمان نمىبرديم كه اين شتران ما را ببرند . فرمود : هيچ شترى نيست مگر اينكه بر كوهان او شيطانى\r\n\r\n","description":"","footnote":"","page_name":" 269 ","page_number":277},
  {"content":"\r\n\r\n( 1 ) چيره است ، همان گونه كه به شما گفته‌ام هر گاه سوار مىشويد نام خدا را ببريد و آن را به خدمت خود بگيريد ، خداوند شما را به مقصد مىرساند .\r\n\r\nاسلم بن افصى بن حارثه\r\nاز كسانى است كه به قبيلهء خزاعه وابسته است . . . اين عمرو بن عامر . . . از ايشان . [ 1 
  ]\r\n\r\nجرهد بن رزاح\r\nابن عدى بن سهم بن مازن بن حارث بن سلامان بن اسلم بن افصى . از مردان شريف و كنيه‌اش ابو عبد الرحمان و از اهل صفه است .\r\nمحمد بن عبيد از محمد بن اسحاق ، از عبد الله بن ابى بكر ، از زهرى نقل مىكند كه مىگفته است * اين شخص همان جرهد بن خويلد اسلمى است .\r\nمحمد بن عمر واقدى از ثورى ، از ابو الزناد ، از زرعة بن عبد الرحمان بن جرهد اسلمى ، از قول پدر بزرگش جرهد نقل مىكند كه مىگفته است * پيامبر ( ص ) از كنار من عبور ، فرمودند ، رانم برهنه شده بود . فرمودند : رانت را بپوشان كه ران همچون عورت و بخشى از آن است .\r\nواقدى نام او و نام پدرش را جرهد بن رزاح نوشته است . هشام بن محمد بن سائب كلبى هم همين گونه گفته است و نسب او هم تا اسلم همين گونه است كه آورديم . جرهد در كوچهء ابن حنين مدينه خانه‌اى داشته است و در آخر روزگار حكومت معاويه يا آغاز حكومت يزيد در مدينه درگذشته است .\r\n\r\nابو برزه اسلمى\r\nمحمد بن عمر واقدى از قول يكى از فرزندان ابو برزه ، نام او را عبد الله و نام پدرش را نضلة گفته است . هشام بن محمد بن سائب كلبى و كس ديگرى هم از اهل دانش نام او را نضلة و\r\n\r\n\r\n","description":"","footnote":"\r\n[ 1 
  ] . با آنكه در اسد الغابه ابن اثير نام دوازده تن و در اصابه ابن حجر نام سيزده تن از اصحاب پيامبر كه اسلم است آمده است ، ولى هيچ كدام اسلم بن افصى نيست - م .\r\n","page_name":" 270 ","page_number":278},
  {"content":"\r\n\r\n( 1 ) نام پدرش را عبد الله گفته‌اند . برخى هم دنبالهء نسب او را چنين آورده‌اند : ابن عبيد الله بن حارث بن حبال بن ربيعة بن دعبل بن انس بن خزيمة بن مالك بن سلامان بن اسلم بن افصى و بعد هم نسب او را تا دعبل البيت رسانده‌اند . او از دير باز اسلام آورده و در فتح مكه همراه پيامبر ( ص ) بوده است .\r\nحجاج بن نصير بصرى از شداد بن سعيد ، از ابو الوازع ، از ابو برزة نقل مىكند كه مىگفته است * روز فتح مكه شنيدم پيامبر فرمودند : همهء مردم در امان‌اند غير از عبد الله بن خطل و اين زن تبهكار بنانة . ابو برزه مىگويد : من عبد الله بن خطل را در حالى كه خود را از پرده‌هاى كعبه آويخته بود كشتم . واقدى مىگويد : عبد الله بن خطل از خاندان ادرم بن تيم بن غالب بن فهر بوده است .\r\nحجاج بن نصير از شداد بن سعيد راسبى ، از ابو الوازع يعنى جابر بن عمرو ، از ابو برزه اسلمى نقل مىكند كه مىگفته است * به پيامبر ( ص ) گفتم : دستور فرماييد كارى انجام دهم .\r\nفرمودند : آنچه را در راهها موجب آزار است بر طرف كن و اين براى تو چون صدقه دادن است .\r\nمحمد بن عمر واقدى مىگويد : ابو برزة تا هنگام رحلت پيامبر ( ص ) همراه ايشان در جنگها شركت مىكرد و پس از رحلت آن حضرت هنگامى كه مسلمانان در بصره فرمود آمدند و آنجا ساكن شدند او هم به بصره آمد و براى خود در آن شهر خانه‌اى ساخت و اعقاب او در آن شهر هنوز باقى هستند ، سپس براى جهاد به خراسان رفت و همان جا درگذشت .\r\nاحمد بن عبد الله بن يونس از معافى بن عمران ، از حسن بن حكيم ، از قول مادرش نقل مىكند كه مىگفته است * هر چاشتگاه و شامگاه ديگى آكنده از تريد براى بيوه زنان و يتيمان و بينوايان داشت .\r\nمسلم بن ابراهيم از مبارك بن فضاله ، از سيار بن سلامه نقل مىكند كه مىگفته است * ابو برزه را با موى سر و ريش سپيد ديدم .\r\nفضل بن دكين از همام بن يحيى ، از ثابت بنانى نقل مىكند * ابو برزه لباس موئين و پشمينه مىپوشيد ، مردى به او گفت : برادرت عائذ بن عمرو جامهء خز مىپوشد و از پوشيدن جامه‌اى چون جامهء تو روىگردان است . ابو برزه به آن مرد گفت : اى واى بر تو چه كسى به خوبى عائذ است هيچ كس چون او نيست . همان مرد سپس پيش عائذ آمد و گفت : برادرت\r\n\r\n","description":"","footnote":"","page_name":" 271 ","page_number":279},
  {"content":"\r\n\r\n( 1 ) ابو برزه پشمينه مىپوشد و از جامهء تو روى گردان است . عائذ گفت : اى واى بر تو چه كسى به خوبى ابو برزه است هيچ كس چون او نيست . و چون يكى از آن دو درگذشت وصيت كرد كه ديگرى بر او نماز بگزارد .\r\nعفان بن مسلم از حماد بن سلمه ، از ثابت بنانى نقل مىكند كه مىگفته است * عائذ بن عمرو معمولًا جامهء خز مىپوشيد و بر اسب سوار مىشد ، و ابو برزه معمولًا جامهء خز نمىپوشيد و بر اسب هم سوار نمىشد ، دو جامهء رنگ كرده با خاك و گل سرخ مىپوشيد .\r\nمردى خواست ميان ايشان سخن‌چينى كند ، پيش عائذ بن عمرو آمد و گفت : مگر نمىبينى ابو برزه از پوشيدن لباسهايى چون لباس تو خوددارى مىكند و نه جامهء خز مىپوشد و نه بر اسب سوار مىشود ؟ عائذ گفت : خداوند ابو برزه را رحمت فرمايد چه كسى ميان ما چون اوست ؟ سپس پيش ابو برزه رفت و گفت : مگر نمىبينى كه عائذ از پوشيدن لباسهايى چون لباس تو و كارهاى تو روى گردان است ، سوار بر اسب مىشود و جامهء خز مىپوشد . ابو برزه گفت : خداوند عائذ را رحمت كند چه كسى ميان ما چون اوست .\r\nحفص بن عمر حوضى از منذر بن ثعلبه ، از عبد الله بن بريده نقل مىكند * عبيد الله بن زياد پرسيد چه كسى دربارهء حوض كوثر به ما خبر مىدهد ؟ گفته شد ابو برزه كه از اصحاب رسول خدا ( ص ) است اين جا حاضر است . ابو برزه مردى فربه و تنومند بود ، همين كه ابن زياد او را ديد گفت : اين مرد محمدى شما كوته قامت و گوژپشت است . ابو برزه خشمگين شد و گفت : خدا را سپاس كه نمردم تا آنكه در مورد صحابى بودن خود با پيامبر ( ص ) سرزنش شدم و همچنان خشمگين پيش آمد و بر سرير ابن زياد نشست و عبيد الله در مورد حوض از او پرسيد . گفت : آرى صحيح است و هر كس آن را تكذيب كند خداوند او را كنار آن نمىرساند و از آن به او نمىآشاماند و همچنان خشمگين برگشت .\r\nمحمد بن عبد الله انصارى از عوف ، از ابو المنهال سيار بن سلامة نقل مىكند * چون ابن زياد را از كوفه بيرون كردند و ابن مروان در شام و ابن زبير در مكه و كسانى كه معروف به قاريان بودند در بصره خروج و قيام كردند ، پدرم سخت اندوهگين شد . ابو المنهال كه همواره از پدرش به نيكى ياد مىكرد مىگويد ، پدرم به من گفت : مرا پيش اين مرد كه از اصحاب پيامبر خدا ( ص ) است يعنى ابو برزه ببر . . .\r\n\r\n","description":"","footnote":"","page_name":" 272 ","page_number":280},
  {"content":"\r\n\r\n( 1 )\r\n\r\nعبد الله بن ابى اوفى\r\n. . . احمد بن عبد الله بن يونس از زهير ، از ابو خالد ، از ابو يعقوب ، از ابن ابى اوفى نقل مىكند كه مىگفته است * هفت جنگ همراه پيامبر ( ص ) انجام داديم كه در آن ملخ مىخورديم .\r\nمحمد بن عمر واقدى هم از ثورى ، از ابو يعقوب نقل مىكند كه مىگفته است خودم از عبد الله بن ابى اوفى شنيدم كه مىگفت * هفت جنگ همراه رسول خدا انجام دادم كه همراه او ملخ مىخورديم . واقدى مىگويد : كوفيها رواياتى دربارهء جنگهايى كه ابن ابى اوفى شركت كرده است نقل مىكنند ، ولى در روايات ما نخستين جنگى كه شركت كرده ، خيبر است و جنگهاى پس از آن .\r\nيزيد بن هارون از اسماعيل بن ابى خالد نقل مىكند كه مىگفته است * بر دست ابن ابى اوفى نشانهء زخمى ديدم . گفتم : اين چيست ؟ گفت : زخمى است كه در جنگ حنين برداشتم . گفتم : مگر تو در جنگ حنين شركت داشته‌اى ؟ گفت : آرى و در جنگهاى پيش از آن .\r\nهمين راوى از همان شخص نقل مىكند كه مىگفته است * خضاب ابن ابى اوفى را ديدم كه سرخ بود .\r\nفضل بن دكين از شريك ، از ابو خالد نقل مىكند * ابن ابى اوفى را ديدم موهاى سر و ريش خود را با خضاب سرخ خضاب بسته بود .\r\nعبد الحميد بن عبد الرحمان حمانى از ابو سعيد بقال نقل مىكند كه مىگفته است * بر سر ابن ابى اوفى شب كلاهى از خز خاكسترى ديدم .\r\nابو الوليد هشام طيالسى از شعبه نقل مىكند كه عمرو مىگفته است * من احاديثى از عبد الله بن ابى اوفى شنيده‌ام و او از اصحاب بيعت شجره بوده است .\r\nكثير بن هشام از حماد بن سلمه ، از سعيد بن جهمان نقل مىكند كه مىگفته است * همراه عبد الله بن ابى اوفى با خوارج جنگ مىكرديم . غلامى از او كه نامش فيروز بود و از مردم اطراف همان رودخانه بود به خوارج پيوست . او را صدا كرديم كه اى فيروز اين مولاى تو عبد الله بن ابى اوفى است . گفت : آرى اگر هجرت مىكرد و از اينجا مىرفت بسيار مرد خوبى بود . ابن ابى اوفى پرسيد اين دشمن خدا چه مىگويد ؟ گفتم : مىگويد اگر از اينجا هجرت مىكرديد مرد بسيار خوبى بود . گفت : مگر ممكن است پس از هجرت همراه رسول\r\n\r\n","description":"","footnote":"","page_name":" 273 ","page_number":281},
  {"content":"\r\n\r\n( 1 ) خدا ( ص ) باز هم هجرت كرد و اين سخن را سه بار تكرار كرد و سپس گفت : از پيامبر ( ص ) شنيدم ، فرمود : خوشا به حال آن كس كه ايشان را بكشد يا به دست آنان كشته شود .\r\nمحمد بن عمر واقدى مىگويد : عبد الله بن ابى اوفى تا هنگام رحلت پيامبر ( ص ) در مدينه بود و پس از آن هنگامى كه مسلمانان به كوفه رفتند و آنجا ساكن شدند او هم به كوفه رفت و همان جا ساكن شد و براى خود در محلهء اسلم خانه‌اى ساخت . او به بصره هم رفته بود و به سال هشتاد و شش در كوفه درگذشت .\r\nمحمد بن عمر واقدى از خليد بن دعلج ، از قتاده ، از حسن بصرى نقل مىكند * عبد الله بن ابى اوفى آخرين كس از اصحاب مقيم كوفه است كه در آن شهر درگذشته است .\r\nمسلم بن ابراهيم از محمد بن اعين ابو العلانيه مرئى نقل مىكند كه مىگفته است * در كوفه بودم عبد الله بن ابى اوفى را ديدم كه از مسجد رماده كوفه محرم شد و شروع به تلبيه گفتن كرد .\r\n\r\nاكوع\r\nنام و نسبش چنين است : سنان بن عبد الله بن قشير بن خزيمة بن مالك بن سلامان بن اسلم بن افصى . او و دو پسرش عامر و سلمه از دير باز مسلمان شدند و همگى از اصحاب رسول خدايند .\r\n\r\nعامر بن اكوع\r\nعامر شعر مىسرود و شاعر بود .\r\nفضل بن دكين از ربيع بن ابى صالح ، از مجزأة بن زاهر نقل مىكند كه مىگفته است * روز جنگ خيبر عامر بن اكوع مردى از مشركان را زد و كشت و خودش هم با شمشيرش مجروح شد و گفت : اى واى خودكشى نكرده باشم . چون اين خبر به اطلاع پيامبر ( ص ) رسيد ، فرمودند : براى او دو پاداش است .\r\nمحمد بن عمر واقدى از قول محمد بن عبد الله و موسى بن محمد بن ابراهيم و عبد الله\r\n\r\n","description":"","footnote":"","page_name":" 274 ","page_number":282},
  {"content":"\r\n\r\n( 1 ) بن جعفر زهرى و كسان ديگر نقل مىكند * پيامبر ( ص ) ميان راه خيبر به عامر بن اكوع فرمودند : پياده شو و براى ما از سروده‌هاى خود چيزى بخوان . [ 1 
  ] عامر از شتر خود پايين جست و براى رسول خدا ( ص ) اين رجز را خواند :\r\n« پروردگارا اگر تو نمىبودى ما رهنمون نمىشديم نه نماز مىگزارديم و نه زكات مىپرداختيم ، پروردگارا آرامشى بر ما ارزانى فرماى و اگر با دشمن روياروى شديم پاها را استوار بدار . چون بر ما بانگ آماده باش زده مىشود آماده‌ايم و مىآييم و با هياهو بر ضد ما يارى داده مىشوند . [ 2 
  ] »\r\nپيامبر ( ص ) خطاب به عامر بن اكوع فرمودند : خدايت رحمت كناد . عمر بن خطاب گفت : اى رسول خدا ، به خدا سوگند كه شهادت بر او واجب شد ، و مرد ديگرى گفت : اى رسول خدا كاش ما را از آن بيشتر بهره‌مند فرمايى . عامر در جنگ خيبر شهيد شد و چنان بود كه خواست به مردى از مشركان شمشير بزند شمشيرش كمانه كرد و برگشت و خودش را زخمى كرد و از همان زخم درگذشت . جنازه‌اش را به رجيع آوردند و او را با محمود بن مسلمه در يك گور در غارى به خاك سپردند . محمد بن مسلمه گفت : اى رسول خدا مقدارى از زمين كنار گود برادرم را به من ببخشيد . پيامبر فرمودند : به اندازهء يك تاخت و تاز اسب از تو باشد و اگر روى آن زمين كار كردى به اندازهء دو تاخت اسب از تو باشد . اسيد بن حضير گفت : اجر و پاداش عمل عامر از اين جهت كه خودش موجب مرگ خود گرديد تباه شد . چون اين سخن به اطلاع پيامبر رسيد فرمودند : هر كس اين سخن را گفته است ياوه است كه براى عامر بن اكوع دو پاداش است كه او در حال جهاد كشته شد و او در آبهاى بهشت همچون جانوران آب‌زى شنا مىكند .\r\nحماد بن مسعده از يزيد بن ابى عبيد ، از سلمة بن اكوع نقل مىكند كه مىگفته است * مردى به عامر بن اكوع گفت : از سروده‌هاى خود چيزى به گوش ما برسان و عامر شاعر بود . پياده شد و به آهنگ آوازخوانان براى شتران اين ابيات را خواند :\r\n« پروردگارا اگر تو نمىبودى ما رهنمون نمىشديم نه نماز مىگزارديم و نه زكات\r\n\r\n\r\n","description":"","footnote":"\r\n[ 1 
  ] . در سيرة ابن هشام ، ج 3 ، حاشيهء ص 342 ، آمده است كه مقصود آواز خواندن او براى حركت شتران است - م .\r\n[ 2 
  ] .\r\n لا همّ لو لا انت ما اهتدينا * و لا تصدقنا و لا صلّينا\r\nفالقين سكينة علينا * و ثبت الاقدام ان لاقينا\r\nانا اذا صبح بنا اتينا * و بالصياح عولوا علينا \r\n","page_name":" 275 ","page_number":283},
  {"content":"\r\n\r\n( 1 ) مىپرداختيم . پروردگارا ما را بيامرز و آنچه به دست آورده‌ايم فداى تو باد و اگر با دشمن روياروى شديم پاهاى ما را استوار بدار و آرامشى بر ما ارزانى فرماى چون بر ما بانگ آماده باش زده مىشود آماده‌ايم و مىآييم و با هياهو بر ضد ما يارى داده مىشوند . [ 1 
  ] »\r\nپيامبر ( ص ) پرسيدند اين آواز خوان كيست ؟ گفتند : پسر اكوع است . فرمودند :\r\nخدايش رحمت كناد . مردى گفت : شهادت بر او واجب شد اى كاش ما را بيشتر از او بهره‌مند فرمايى . گويد : عامر بن اكوع در جنگ خيبر مجروح شد ، خواست مردى از يهوديان را بزند زبانه شمشيرش كمانه كرد و به كاسهء زانوى خودش خورد . مردم گفتند : پاداش عامر از ميان رفت كه خود را به كشتن داد . برادرش سلمة بن اكوع مىگويد : پس از اينكه به مدينه برگشتيم به حضور پيامبر كه در مسجد بودند رفتم و گفتم : اى رسول خدا گروهى چنين گمان مىكنند كه پاداش عمل عامر ضايع شده است و خودش آن را تباه ساخته است . فرمودند : چه كسى اين سخن را مىگويد ؟ گفتم : تنى چند از انصار از جمله فلان و فلان و اسيد بن حضير .\r\nفرمودند : هر كس چنين مىگويد ياوه مىسرايد ، همانا براى عامر بن اكوع دو پاداش است و با دو انگشت خود نشان دادند . حماد كه راوى اين سخن است انگشت سبابه و انگشت ميانى دست خود را نشان مىداد ، و پيامبر فرمودند : عامر بن اكوع جنگجوى مجاهدى بود و كمتر عربى است كه به چنين سعادتى برسد .\r\n\r\nسلمة بن اكوع\r\nضحاك بن مخلد پدر عاصم نبيل از يزيد بن ابى عبيد ، از سلمة بن اكوع نقل مىكند كه مىگفته است * همراه پيامبر ( ص ) در هفت جنگ شركت كردم و همراه زيد بن حارثه از هنگامى كه پيامبر او را فرمانده ما قرار دادند در نه جنگ شركت كردم .\r\nابو الوليد هشام طيالسى از عكرمة بن عمار ، از اياس بن سلمه ، از قول پدرش نقل مىكند كه مىگفته است * پيامبر ( ص ) ابو بكر را در يكى از جنگها بر ما فرمانده قرار دادند و با گروهى از مشركان جنگ كرديم و بر آنان شبيخون برديم و شعار ما در آن جنگ « بميران\r\n\r\n\r\n","description":"","footnote":"\r\n[ 1 
  ] . مصراع سوم در اين ابيات كه هفت مصراع است چنين است « فاغفر فداء لك ما اقتنينا » . اين ابيات در ابن هشام ، سيرة ، ج 3 ، مصر ، چاپ 1355 ق ، ص 342 به صورت سه بيت و شش مصارع ، و در مغازى ، چاپ قاهره ، 1966 ، ص 638 نيز به همان صورت آمده است - م .\r\n","page_name":" 276 ","page_number":284},
  {"content":"\r\n\r\n( 1 ) بميران » بود و من در آن شب به دست خودم هفت تن از خانواده‌هاى مختلف را كشتم .\r\nحماد بن مسعدة از يزيد بن ابى عبيد ، از سلمة بن اكوع نقل مىكند كه مىگفته است * در هفت جنگ همراه پيامبر ( ص ) شركت كردم . يزيد مىگويد : سلمه جنگهاى حديبيه و خيبر و حنين و قرد را نام برد كه به ياد دارم و بقيه را فراموش كرده‌ام .\r\nضحاك بن مخلد از يزيد بن ابى عبيد ، از سلمة بن اكوع نقل مىكند كه مىگفته است * براى رفتن به غابة از مدينه بيرون آمدم . يكى از غلامان عبد الرحمان بن عوف را ديدم و شنيدم مىگويد : شتران شيرى پيامبر ( ص ) را به غارت بردند . پرسيدم چه كسى به غارت بود ؟\r\nگفت : گروهى از غطفان . من شتابان حركت كردم و بانگ براى كمك برداشتم و انعكاس صداى خود را از ميان دو دره مىشنيدم و همچنان به راه خود ادامه دادم تا توانستم شتران را از ايشان پس بگيرم . در اين هنگام پيامبر ( ص ) همراه مردم رسيدند . گفتم : اى رسول خدا آنان سخت تشنه‌اند پيش از آنكه به لب خود آبى برسانند آنان را دريابيم . فرمودند : اى پسر اكوع قدرت يافتى گذشت كن . آنان هم اكنون در قبيلهء غطفان ميهمان‌اند . سلمة بن اكوع مىگويد : پيامبر ( ص ) مرا پشت سر خويش بر مركب خود سوار فرمودند . [ 1 
  ]\r\nضحاك بن مخلد از يزيد بن ابى عبيد نقل مىكند كه سلمة بن اكوع مىگفته است * روز حديبيه زير آن درخت با پيامبر ( ص ) بيعت كردم و كنارى رفتم و چون ازدحام مردم كاسته شد ، پيامبر به من فرمودند : اى سلمه چرا بيعت نمىكنى ؟ گفتم : اى رسول خدا من بيعت كردم . فرمودند : باز هم بيعت كن و من بيعت كردم . يزيد مىگويد ، به سلمه گفتم : اى ابو مسلم به چه چيزى بيعت كرديد ؟ گفت : تا پاى مرگ . محمد بن عمر واقدى مىگويد : از كسى شنيدم كه مىگفت كنيهء سلمه ، ابو اياس بوده است .\r\nابو الوليد هشام طيالسى از عكرمة بن عامر ، از اياس بن سلمه ، از قول پدرش نقل مىكند كه مىگفته است * همراه پيامبر ( ص ) به حديبيه آمديم و سپس به مدينه بازگشتيم .\r\nپيامبر فرمودند : امروز بهترين سوارهء ما ابو قتاده و بهترين پيادهء ما سلمه بودند و پيامبر ( ص ) به من دو سهم از غنايم دادند هم سهم سواران و هم سهم پيادگان .\r\nمحمد بن ربيعه كلابى از ابى العميس ، از اياس بن سلمة ابن اكوع ، از قول پدرش نقل مىكند كه مىگفته است * مردى از پيش پيامبر ( ص ) برخاست و رفت و معلوم شد جاسوس\r\n\r\n\r\n","description":"","footnote":"\r\n[ 1 
  ] . براى اطلاع بيشتر از جنگ غابه ، ر ك : مغازى ، چاپ مارسدن جونس ، قاهره ، 1966 ، ص 37 - م .\r\n","page_name":" 277 ","page_number":285},
  {"content":"\r\n\r\n( 1 ) مشركان بوده است . پيامبر فرمودند : هر كس او را بكشد جامه و سلاحش از او خواهد بود .\r\nمن به او رسيدم و كشتمش و پيامبر ( ص ) جامه و سلاح او را به من بخشيدند .\r\nحماد بن مسعدة از يزيد بن ابى عبيد ، از سلمة بن اكوع نقل مىكند * براى صحرانشينى از پيامبر اجازه خواسته است و به او اجازه فرموده‌اند .\r\nسعيد بن منصور از عكاف بن خالد ، از عبد الرحمان بن زيد عراقى نقل مىكند كه مىگفته است * سلمة بن اكوع در ربذه پيش من آمد ، دستش را به ما نشان داد كه همچون كف پاى شتر ضخيم بود و گفت : با همين دستم با پيامبر ( ص ) بيعت كرده‌ام ، دستش را در دست گرفتيم و بوسيديم .\r\nيعلى بن حارث محاربى كوفى از قول پدرش ، از اياس بن سلمة بن اكوع ، از پدرش نقل مىكند * از اصحاب شجره بوده است ، يعنى در حديبية حضور داشته است و زير درخت بيعت كرده است و دربارهء آن اين آيهء قرآن نازل شده است : « به تحقيق كه خداوند راضى و خشنود شد از مؤمنان هنگامى كه زير آن درخت با تو بيعت كردند . [ 1 
  ] »\r\nمحمد بن عمر واقدى از موسى بن عبيدة ، از اياس بن سلمه بن اكوع نقل مىكند كه پدرش مىگفته است * موضوع حديبية در ذى قعدهء سال ششم هجرت بوده و شمار ما هزار و ششصد تن بوده است و پيامبر ( ص ) شتر ابو جهل را در آن قربانى فرمودند .\r\nحماد بن مسعده از يزيد بن ابى عبيد ، از سلمة بن اكوع نقل مىكند كه مىگفته است * هيچ كس از او چيزى در راه خدا نمىخواسته است ، مگر اينكه به او مىبخشيده است و خودش اين كار را خوش نمىداشته و مىگفته است اين با زور گرفتن است .\r\nصفوان بن عيسى بصرى از يزيد بن ابى عبيد نقل مىكند * چون از سلمة در راه خدا و با سوگند به آبروى خدا چيزى مىخواستند ، در عين حال كه اف مىگفت مىداد و مىگفت :\r\nكسى كه در قبال درخواست با آبروى خدا چيزى ندهد در قبال چه چيزى بايد بدهد ، و مىگفت : اين كار با زور و رود دربايستى گرفتن است .\r\nحماد بن مسعدة از يزيد بن ابى عبيد نقل مىكند * سلمه همواره در مسجد النبى به جايى مىرفت كه به قحف معروف است و در آن تسبيح مىگفت و متذكر مىشد كه پيامبر ( ص ) بسيار آن جا مىرفتند و آن فاصله‌اى ميان منبر و ديوار قبلهء مسجد است و\r\n\r\n\r\n","description":"","footnote":"\r\n[ 1 
  ] . آيهء 18 سورهء چهل و هشتم - الفتح - م .\r\n","page_name":" 278 ","page_number":286},
  {"content":"\r\n\r\n( 1 ) فاصله‌اى است كه يك گوسپند مىتواند از آن بگذرد .\r\nعباد بن مسعده از يزيد بن ابى عبيد نقل مىكند * چون نجده حرورى خروج كرد و زكات مردم را به زور مىگرفت ، به سلمه گفته شد آيا از ايشان دورى نمىكنى ؟ گفت : به خدا سوگند نه با او بيعت مىكنم و نه از آنان مىگريزم و زكات و صدقات خويش را به آنان مىپرداخت .\r\nحمّاد بن مسعده از يزيد بن ابى عبيد نقل مىكند * سلمة بن اكوع خوش نمىداشت دامهايى را كه براى زكات خود پرداخت كرده است بخرد .\r\nهمين راوى از همين شخص نقل مىكند * سلمة بن اكوع فرزندان خويش از بازى چهارده مهره منع مىكرد و مىگفت : ابزار كسب گناه است .\r\nباز هم همين راوى از همين شخص نقل مىكند * سلمة بن اكوع وضو گرفت بر جلو سرش مسح كشيد و هر دو پاى خود را شست و با دست خويش بر تن و جامه‌اش آب پاشيد .\r\nهمين راوى از همين شخص روايت مىكند * ابو سلمه با آب استنجاء مىكرد .\r\nحماد بن مسعده از يزيد بن ابى عبيد نقل مىكند * مسلمة بن اكوع خرماى آميخته با كشك و روغن خورد و هنگام نماز فرا رسيد ، بدون اينكه وضوى تازه بگيرد نماز گزارد .\r\nهمين راوى از همين شخص روايت مىكند * حجاج بن يوسف ثقفى به سلمه جايزه‌اى داد ، پذيرفت .\r\nابو حذيفة موسى بن مسعود نهدى بصرى از عكرمة بن عمار ، از اياس بن سلمه ، از پدرش نقل مىكند كه مىگفته است * عبد الملك بن مروان براى ما از مدينه به كوفه حواله‌هايى صادر مىكرد و مىفرستاد و ما مىرفتيم و مىگرفتيم .\r\nقبيصة بن عقبه از سفيان ، از محمد بن عجلان بن عمر بن عبيد الله بن رافع نقل مىكند * سلمة بن اكوع را ديدم موى سبيل خود را چنان كوتاه كرده بود كه انگار تراشيده است .\r\nمحمد بن عمر واقدى از عبد العزيز بن عقبه ، از اياس بن سلمه نقل مىكند كه مىگفته است * سلمة بن اكوع در مدينه به سال هفتاد و چهار در هشتاد سالگى درگذشت ، محمد بن عمر واقدى مىگويد : سلمه از ابو بكر و عمر و عثمان روايت نقل مىكرده است .\r\n\r\n","description":"","footnote":"","page_name":" 279 ","page_number":287},
  {"content":"\r\n\r\n( 1 )\r\n\r\nاهبان بن اكوع\r\nدر روايت هشام بن محمد بن سائب ، همين اهبان بن اكوع شخصى است كه با گرگ سخن گفته است و از جمله اعقاب او جعفر بن محمد بن عقبة بن اهبان است . عثمان بن عفان ، عقبة بن اهبان بن اكوع را بر جمع‌آورى زكات و صدقات قبايل كلب و بلقين و غسان گماشت .\r\nهشام بن محمد مىگويد : اين نسب را يكى از فرزندان جعفر بن محمد براى من نقل كرده است . محمد بن اشعث مىگفته است : من به نسب اين شخص از ديگران داناترم و نسب عقبه چنين است : عقبة بن اهبان كه همان كسى است كه با گرگ سخن گفته است و او پسر عباد بن ربيعة بن كعب بن امية بن يقظة بن خزيمة بن مالك بن سلامان بن اسلم بن افصى است .\r\nمحمد بن عمر واقدى مىگفته است : آن كس كه با گرگ سخن گفته است اهبان بن اوس سلمى است و بيش از اين دربارهء نسب او چيزى ننوشته است . گويد : او در ناحيهء يين [ 1 
  ] كه از سرزمينهاى اسلم است ، ساكن بود . روزى در حالى كه در سنگلاخهاى وبره گوسپندان خود را مىچرانيد ، گرگى يكى از ميشهاى او را گرفت و وى ميش را از گرگ باز گرفت . گرگ اندكى فاصله گرفت و در حالى كه بر دم خود نشست گفت : اى واى بر تو چرا مرا از رزقى كه خداوند روزى فرموده است بازداشتى ؟ اهبان از شگفتى دست بر دست كوفت و گفت : به خدا سوگند شگفت‌تر از اين نديده‌ام . گرگ گفت : شگفت‌تر از اين پيامبر خدا ( ص ) است كه ميان اين نخلستانها است و اشاره به سوى مدينه كرد . [ 2 
  ] اهبان گوسپندان خود را به سوى مدينه راند و به حضور پيامبر ( ص ) آمد و موضوع را گفت . پيامبر تعجب كرد و به او فرمود : پس از آنكه نماز عصر گزارديم اين موضوع را براى اصحاب بگو . او چنان كرد و پيامبر فرمودند :\r\nراست مىگويد از جمله نشانه‌هاى پيش از ظهور قيامت و رستاخيز است .\r\nگويد : اهبان مسلمان شد و از اصحاب پيامبر ( ص ) بود و كنيه‌اش ابو عقبه است . او بعدها به كوفه رفت و در آن جا خانه‌اى در محلهء اسلم ساخت و در همان شهر به روزگار حكومت معاوية بن ابى سفيان و اميرى مغيرة بن شعبه بر آن شهر در گذشت .\r\n\r\n\r\n","description":"","footnote":"\r\n[ 1 
  ] . براى اطلاع بيشتر ، ر ك : ياقوت ، معجم البلدان ، ج 8 ، ص 473 - م .\r\n[ 2 
  ] . اين موضوع با تفصيل بيشترى كه در آن اقوال مختلف بيان شده در نويرى ، نهاية الارب ، ج 3 ، ص 289 آمده است - م .\r\n","page_name":" 280 ","page_number":288},
  {"content":"\r\n\r\n( 1 )\r\n\r\nعبد الله بن ابى حدرد\r\nنام اصلى ابى حدرد ، سلامة بن عمير بن ابى سلامة بن سعد بن مساب بن حارث بن عبس بن هوازن بن اسلم بن افصى است . برخى هم گفته‌اند ، نام ابى حدرد ، عبد الله است و كنيهء عبد الله ، ابو محمد است . نخستين جنگى كه همراه پيامبر ( ص ) شركت كرده ، حديبيه است و پس از آن در خيبر و ديگر جنگها بوده است .\r\nيزيد بن هارون از يحيى بن سعيد ، از محمد بن ابراهيم نقل مىكند كه مىگفته است * ابو حدرد اسلمى از پيامبر ( ص ) در مورد مهريهء همسر خويش تقاضاى كمك كرد . واقدى مىگويد : اين روايت صحيح نيست ، بلكه اصل حديث چنين است كه عبد الله بن ابى حدرد اسلمى از پيامبر ( ص ) در مورد مهريهء همسر خويش يارى خواست . پرسيدند چه مقدار مهر او قرار داده‌اى ؟ گفت : دويست درم . فرمودند : آرى اگر از ناحيهء بطحان هم به دست آوريد افزون از اين نبايد بپردازيد . عبد الله بن ابى حدرد به سال هفتاد و يك هجرت در هشتاد و يك سالگى درگذشت و از ابو بكر و عمر هم روايت نقل مىكرده است .\r\n\r\nابو تميم اسلمى\r\nاو پس از رسيدن پيامبر ( ص ) در مدينه مسلمان شد و غلام خود مسعود بن هنيده را از عرج با پاى پياده به حضور پيامبر فرستاد و به آن حضرت خبر داد كه قريش براى جنگ احد با چه شمار و ساز و برگ و اسب آمده‌اند .\r\n\r\nمسعود بن هنيده وابسته و آزاد كردهء ابى تميم اسلمى\r\nمحمد بن عمر واقدى از افلح بن سعيد ، از بريدة بن سفيان اسلمى ، از مسعود بن هنيده ، و هاشم بن عاصم اسلمى از پدرش ، از مسعود بن هنيدة نقل مىكند كه مىگفته است * من\r\n\r\n","description":"","footnote":"","page_name":" 281 ","page_number":289},
  {"content":"\r\n\r\n( 1 ) هنگام ظهر در خذوات [ 1 
  ] بودم ناگاه به ابو بكر برخوردم كه همراه كس ديگرى است . من به ابو بكر كه از دوستان ابو تميم بود سلام دادم . ابو بكر به من گفت : پيش ابو تميم برو و به او سلام برسان و بگو براى من شترى و مقدارى زاد و توشه بفرستد و راهنمايى هم روانه دارد .\r\nمن خود را پيش ابو تميم مولاى خود رساندم و پيام ابو بكر را گزاردم . او به من يك شتر نر كه وسيلهء كوچ خانواده‌اش بود و به ذيال معروف بود و يك مشك شير و يك صاع خرما داد و خودم را به عنوان راهنما گسيل داشت و گفت : ابو بكر را چندان راهنمايى كن كه از همراهى تو بىنياز شود . من همراه پيامبر و ابو بكر حركت كردم و چون از گردنهء ركوبه گذشتيم و بالا رفتيم هنگام نماز فرا رسيد و پيامبر براى نماز برخاستند و ابو بكر بر جانب راست ايشان ايستاد . در همين هنگام گرايش به اسلام در دل من پديد آمد و مسلمان شدم و من هم براى نماز سمت چپ پيامبر ( ص ) ايستادم . پيامبر با دست خود به سينهء ابو بكر زدند و من و او پشت سر پيامبر ايستاديم . مسعود مىگويد : هيچ كس از بنى سهم را نمىشناسم كه پيش از من مسلمان شده باشد غير از بريدة بن حصيب اسلمى .\r\nمحمد بن عمر واقدى از عبد الله بن يزيد ، از منذر بن جهم ، از مسعود بن هنيده نقل مىكند كه مىگفته است * چون به ناحيهء قباء رسيديم مسجدى ديديم كه اصحاب پيامبر در آن مسجد به امامت سالم آزاد كردهء ابو حذيفه روى به بيت المقدس نماز مىگزاردند و پيامبر ( ص ) بر مساحت آن مسجد چيزى افزودند و خود با ايشان آن جا نماز مىگزاردند . من در قباء همراه پيامبر ماندم و پس از اينكه پنج نماز با ايشان گزاردم براى توديع به حضورشان رسيدم . پيامبر به ابو بكر فرمودند : چيزى به او بده و او بيست درم و جامه‌اى به من داد . من در حالى كه آن جامه را همراه داشتم بازگشتم و در حالى كه مسلمان بودم به قبيلهء خود رسيدم . مولاى من به من گفت : با عجله برگشته‌اى ؟ گفتم : سخنى شنيدم كه هرگز سخنى بهتر از آن نشنيده‌ام ، و او هم پس از من مسلمان شد .\r\nمحمد بن عمر واقدى از ابو بكر بن عبد الله بن ابى سبرة ، از حارث بن فضيل ، از پسر مسعود بن هنيده نقل مىكند كه مىگفته است * پدرم در جنگ مريسيع همراه پيامبر ( ص ) شركت كرده است . ابو تميم اسلمى مسعود را آزاد كرد و پيامبر ( ص ) ده شتر به او عطا فرمود .\r\n\r\n\r\n","description":"","footnote":"\r\n[ 1 
  ] . خذوات ، از نقاطى است كه در مسير هجرت پيامبر ( ص ) از مكه به مدينه بوده است ، ياقوت در معجم البلدان فقط نوشته است كه اين كلمه در اخبار آمده است - م .\r\n","page_name":" 282 ","page_number":290},
  {"content":"\r\n\r\n( 1 )\r\n\r\nسعد وابسته و آزاد كردهء اسلمىها\r\nمحمد بن عمر واقدى از قائد وابسته و آزاد كردهء عبد الله بن على بن ابى رافع ، از عبد الله بن سعد ، از پدرش سعد نقل مىكند كه مىگفته است * هنگامى كه پيامبر ( ص ) در ناحيهء عرج بودند من راهنماى ايشان بودم . چون به گردنهء ركوبه رسيديم ، آنان را كنار كوههاى آن منطقه بردم و چون به خذوات كه نزديك عرج است رسيديم ، ابو تميم اسلمى براى پيامبر زاد و توشه‌اى همراه غلام خود مسعود فرستاد و مسعود راهنمايى مىكرد . همگى حركت كرديم و چون به منطقهء جثجاثة كه با مدينه يك چاپار فاصله دارد رسيديم پيامبر ( ص ) آن جا نماز گزاردند و هنوز هم نشان مسجد آن حضرت آنجا باقى است . همان جا باقى مانده غذاى سفرهء خود را كه از روز قبل مانده بود خورديم . روز قبل گوسپندى كشته بوديم و گوشت آن را در سركه جوشانده و سرخ كرده بوديم . آن جا پيامبر فرمودند : چه كسى ما را به قبيلهء عمرو بن عوف راهنمايى مىكند ؟ گفتم : من . گويد : من هم همراه پيامبر ( ص ) در منزل سعد بن خيثمه منزل كردم . سعد پس از اينكه مسلمان شد از اصحاب و ملازمان پيامبر ( ص ) بود .\r\n\r\nربيعة بن كعب اسلمى\r\nربيعه از كسانى است كه از دير باز مسلمان شده و از اصحاب و ملازمان پيامبر ( ص ) بوده است . او از زمرهء بينوايان اهل صفه است و خدمتگزارى پيامبر ( ص ) را بر عهده داشت .\r\nعمرو بن هيثم از هشام دستوايى ، از يحيى بن ابى كثير ، از ابو سلمة بن عبد الرحمان ، از قول ربيعة بن كعب اسلمى نقل مىكند كه مىگفته است * شبها بر در خانهء پيامبر ( ص ) مىخوابيدم و آب براى وضوى ايشان مىدادم بخشى از شب از درون خانه آواى « سمع الله لمن حمده » و بخش ديگرى از شب را آواى « الحمد لله رب العالمين » مىشنيدم .\r\nمسلم بن ابراهيم از حارث بن عبيد ، از ابو عمران جونى نقل مىكند كه مىگفته است * پيامبر ( ص ) به ابو بكر و ربيعة بن كعب قطعه زمينى دادند كه در آن خرما بنى وجود داشت ، ريشهء آن در زمين ربيعه و شاخه‌هاى آن در زمين ابو بكر بود . ابو بكر مىگفت : ميوه اين درخت از من است و ابو بكر بر آن پيشى گرفت . چون اين خبر به اطلاع قوم ربيعه رسيد پيش\r\n\r\n","description":"","footnote":"","page_name":" 283 ","page_number":291},
  {"content":"\r\n\r\n( 1 ) او آمدند . ربيعه گفت : هر يك از شما را از گفتن سخنى كه ابو بكر را خشمگين كند بر حذر مىدارم كه بيم دارم رسول خدا از خشم ابو بكر به خشم آيد و از خشم رسول خدا ( ص ) خداوند خشم گيرد . چون خشم ابو بكر فرونشست به ربيعه گفت : اين درخت را به من واگذار . گفت : چنين نمىكنم . ابو بكر پيش پيامبر ( ص ) رفت . ربيعه هم از پى او رفت و مىگفت : از خشم خدا و پيامبرش به خود خدا پناه مىبرم . پيامبر پرسيدند داستان چيست ؟ و ربيعه موضوع را گفت . پيامبر فرمودند : آرى به او وامگذار ، در اين حال ابو بكر چهره‌اش را به ديوار برگرداند و شروع به گريستن كرد . گويد : پيامبر ( ص ) حكم فرمودند شاخه‌هاى درخت هم از كسى است كه ريشه‌هايش از اوست .\r\nمحمد بن عمر واقدى مىگويد * ربيعة بن كعب تا هنگام رحلت پيامبر ( ص ) همراه ايشان بود و در جنگها شركت مىكرد و پس از رحلت پيامبر ( ص ) از مدينه بيرون رفت و در منطقهء يين كه از سرزمينهاى قبيلهء اسلم و در فاصلهء يك منزلى مدينه است ، زندگى مىكرد و تا هنگام واقعهء حره زنده ماند . واقعهء حره به روزگار حكومت يزيد بن معاويه و در ذى حجه سال شصت و سوم هجرت بوده است .\r\n\r\nناجية بن جندب اسلمى ، از خاندان سهم كه شاخه‌اى از قبيلهء اسلم است\r\nدر حديبيه همراه پيامبر ( ص ) بود و رسول خدا او را به سرپرستى شتران قربانى خود گماشتند و چون آهنگ حديبيه كردند به او فرمان دادند شتران را زودتر به ذو الحليفه برساند .\r\nمحمد بن عمر واقدى از غانم بن ابى غانم ، از عبد الله بن نيار نقل مىكند كه مىگفته است * چون پيامبر عازم به جا آوردن عمرة القضيه شدند تا قضاى عمرهء حديبيه را كه موفق نشده بودند انجام دهند ، ناجية بن جندب اسلمى را بر شتران قربانى خود گماشتند ، و ناجيه آنها را پيشاپيش مىبرد و در جستجوى چراگاه مىرفت و چهار تن از جوانان قبيلهء اسلم همراهش بودند . واقدى همچنين مىگويد : ناجية بن جندب در فتح مكه هم شركت داشت و پيامبر ( ص ) در سفر حجة الوداع هم او را به سرپرستى شتران قربانى خود گماشتند . ناجيه در محلهء بنى سلمه مدينه ساكن بود و در همان شهر در حكومت معاوية بن ابى سفيان درگذشت .\r\n\r\n","description":"","footnote":"","page_name":" 284 ","page_number":292},
  {"content":"\r\n\r\n( 1 )\r\n\r\nناجية بن اعجم اسلمى\r\nدر جنگ حديبيه همراه پيامبر ( ص ) بوده است .\r\nمحمد بن عمر واقدى از هيثم بن واقد ، از عطاء بن ابى مروان ، از پدرش نقل مىكند كه مىگفته است چهارده تن از اصحاب پيامبر ( ص ) براى من گفتند * ناجية بن اعجم همان كسى است كه تيرى را كه پيامبر لطف كردند ، با خود به قعر چاه حديبيه برد و چاه آكنده از آب شد و همگان سيراب برگشتند . [ 1 
  ]\r\nمحمد بن عمر واقدى مىگويد : و گفته‌اند آن كسى كه آن تير را به قعر چاه برده است ، ناجية بن جندب يا براء بن عازب يا عباد بن خالد غفارى بوده است ، و همان قول اول صحيح‌تر است كه او ناجية بن اعجم بوده است . پيامبر ( ص ) روز فتح مكه براى قبيلهء اسلم دو رايت بستند كه يكى از ناجية بن اعجم بر دوش مىكشيد و ديگرى را بريدة بن حصيب .\r\nناجية بن اعجم در مدينه در سالهاى آخر حكومت معاوية بن ابى سفيان درگذشته و نسلى از او باقى نمانده است .\r\n\r\nحمزة بن عمرو اسلمى\r\nمحمد بن عمر واقدى از اسامة بن زيد ، از محمد بن حمزه نقل مىكند كه مىگفته است * كنيهء حمزة بن عمرو ، ابو محمد بوده و به سال شصت و يكم هجرت در هفتاد و يك سالگى درگذشته و از ابو بكر و عمر روايت مىكرده است .\r\nمحمد بن عمر واقدى مىگويد حمزة بن عمرو مىگفته است * هنگامى كه در تبوك بوديم و منافقان روى گردنه شتر پيامبر را رم دادند و پاره‌اى از كالاها و وسايل از پشت حيوان فرو ريخت بر سر انگشتان پنجگانهء من پرتوى آشكار شد و در پناه آن توانستم برخى از چيزها چون تازيانه و جامه و امثال آن را پيدا كنم .\r\nحمزة بن عمرو كسى است كه مژده نازل شدن آيه مربوط به پذيرفته شدن توبه كعب بن\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين باره به ترجمهء مغازى ، ص 445 مراجعه شود - م .\r\n","page_name":" 285 ","page_number":293},
  {"content":"\r\n\r\n( 1 ) مالك را به او داد و كعب دو جامه را كه بر تن داشت بيرون آورد و به او مژدگانى داد . كعب مىگفته است : به خدا سوگند جامه‌اى جز همان دو جامه نداشتم و دو جامه از ابو قتادة براى خود عاريه گرفتم .\r\n\r\nعبد الرحمان بن اشيم اسلمى\r\nمحمد بن عمر واقدى از سلمة بن وردان نقل مىكند كه مىگفته است * عبد الرحمان بن اشيم اسلمى را ديدم او از اصحاب پيامبر ( ص ) و تمام موهاى ريش و سرش سپيد بود .\r\n\r\nمحجن بن ادرع اسلمى\r\nاو از بنى سهم است و پيامبر ( ص ) به او فرمودند : تير بيندازيد و من همراه ابن ادرع هستم .\r\nمحجن مقيم مدينه بود و به روزگار حكومت معاوية بن ابى سفيان در همان شهر درگذشت .\r\n\r\nعبد الله بن وهب اسلمى\r\nاو از اصحاب پيامبر ( ص ) است و هنگام رحلت پيامبر ( ص ) در عمان بود . او و حبيب بن زيد مازنى همين كه از خبر درگذشت پيامبر ( ص ) آگاه شدند ، از عمان بيرون آمدند تا به عمرو عاص ملحق شوند . مسيلمه كذاب با آنان روياروى شد ، مسلمانان همه گريختند ، ولى عبد الله بن وهب و حبيب بن زيد هر دو اسير شدند . مسيلمه به آن دو گفت : آيا گواهى مىدهيد كه من رسول خدايم ؟ حبيب گواهى نداد ، مسيلمه او را كشت و پاره پاره كرد .\r\nعبد الله بن وهب در حالى كه دلش كاملًا مطمئن بود و ايمانى استوار داشت اقرار كرد .\r\nمسيلمه او را نكشت و زندانى كرد و چون خالد بن وليد و مسلمانان در يمامه به جنگ با مسيلمه پرداختند ، عبد الله بن وهب گريخت و خود را به اسامة بن زيد كه همراه خالد بود رساند و به او پناهنده شد و سپس همراه مسلمانان جنگ سختى با مسيلمه و يارانش كرد .\r\n\r\n","description":"","footnote":"","page_name":" 286 ","page_number":294},
  {"content":"\r\n\r\n( 1 )\r\n\r\nحرملة بن عمرو اسلمى\r\nاو پدر عبد الرحمان بن حرمله است كه از سعيد بن مسيب روايت نقل مىكند .\r\nعفان بن مسلم از وهيب ، از عبد الرحمان ، از يحيى بن هند ، از حرملة بن عمرو نقل مىكند كه مىگفته است * من در حالى حجة الوداع را گزاردم كه پشت سر عمويم سنان بن سنّة قرار داشتم . و چون در عرفات وقوف كرديم پيامبر ( ص ) را ديدم كه يك انگشت خود را بر انگشت ديگر نهاده‌اند و سخنى مىگويند . به عمويم گفتم : پيامبر ( ص ) چه مىفرمايند ؟\r\nگفت : مىگويند سنگ ريزه‌هايى كه به جمرات مىزنيد به اندازه هسته خرما يا سر انگشتهايتان باشد .\r\n\r\nسنان بن سنّة اسلمى\r\nاو عموى حرملة بن عمرو پدر ابو عبد الرحمان بن حرمله اسلمى است كه از سعيد بن مسيب روايت مىكند . سنان پس از اينكه مسلمان شد در التزام پيامبر ( ص ) و از زمرهء اصحاب ايشان بود .\r\n\r\nعمرو بن حمزة بن سنان اسلمى\r\nمحمد بن عمر واقدى از هشام بن عاصم ، از منذر بن جهم نقل مىكند * عمرو بن حمزة بن سنان در جنگ حديبيه همراه پيامبر ( ص ) بود و چون به مدينه برگشت از پيامبر اجازه گرفت كه به باديه برگردد و به او اجازه داده شد . او از مدينه بيرون آمد و چون به منطقهء ضبوعه كه در يك منزلى مدينه و كنار شاهراه مكه است رسيد ، به كنيزى زيبا روى عربى برخورد . شيطان او را وسوسه كرد و از آن كنيز كام گرفت و سپس پشيمان شد و به حضور پيامبر برگشت و اقرار به گناه خويش كرد . چون مجرد بود و زن نداشت حد بر او جارى شد . پيامبر ( ص ) به مردى دستور داد كه او را تازيانه بزند ، تازيانهء ملايم و نرم و آهسته .\r\n\r\n","description":"","footnote":"","page_name":" 287 ","page_number":295},
  {"content":"\r\n\r\n( 1 )\r\n\r\nحجاج بن عمرو اسلمى\r\nاو همان ابو حجاج است كه عروة بن زبير از او روايت نقل مىكند . پسر اين شخص هم كه نامش حجاج است از ابو هريره روايت مىكند .\r\nاسماعيل بن ابراهيم اسدى از حجاج بن ابى عثمان ، از يحيى بن ابى كثير ، از عكرمه آزاد كردهء ابن عباس ، از حجاج بن عمرو نقل مىكند * پيامبر ( ص ) فرموده‌اند : هر كس از راه بازماند و لنگ شود از احرام بيرون آيد و بر اوست كه بار ديگر حج گزارد . مىگويد : اين حديث را براى ابن عباس و ابو هريره گفتم ، هر دو گفتند : راست گفته است .\r\nيزيد بن هارون از ابن ابى ذئب ، از قول كسى كه از عروة بن زبير شنيده بود ، از حجاج بن حجاج ، از پدرش نقل مىكند كه مىگفته است * به پيامبر ( ص ) گفتم : اى رسول خدا پرداخت چه چيزى مرا از حق و ذمه دايه‌اى كه مرا شير داده است بيرون مىآورد ؟\r\nفرمودند : بخشيدن برده يا كنيزى . [ 1 
  ]\r\n\r\nعمرو بن عبد نهم اسلمى\r\nاو همراه پيامبر ( ص ) به حديبيه رفته است و در راهى كه گردنهء ذات الحنظل در آن قرار دارد ، راهنمايى راه پيامبر بوده و به فرمان آن حضرت جلوتر از ايشان حركت مىكرده است و چون پيامبر ( ص ) را بالاى گردنه رساند ، پيامبر آن جا چنين فرمودند : سوگند به كسى كه جان من در دست اوست مثل اين گردنه امشب همچون همان دروازه‌اى است كه خداوند به بنى اسرائيل فرموده است : « در حال سجده وارد اين دروازه شويد و بگوييد خدايا ببخش . [ 2 
  ] »\r\nو هيچ كس امشب از اين گردنه نمىگذرد مگر اينكه خداوند مىآمرزدش .\r\n\r\n\r\n","description":"","footnote":"\r\n[ 1 
  ] . براى اطلاع بيشتر به ابن اثير ، النهاية فى غريب الحديث ، ج 2 ، چاپ اسماعيليان ، قم ، 1364 ش ، ص 169 مراجعه فرماييد - م .\r\n[ 2 
  ] . بخشى از آيه 58 سورهء دوم - بقره - م .\r\n","page_name":" 288 ","page_number":296},
  {"content":"\r\n\r\n( 1 )\r\n\r\nزاهر بن سود بن مخلّع\r\nنام و نسب او چنين است : عبد الله بن قيس بن دعبل واليه النبت بن انس بن خزيمة بن مالك بن سلامان بن افصى .\r\nعبيد الله بن موسى از اسرائيل ، از مجزأة پسر زاهر نقل مىكند * پدرش در زمره اصحاب شجرة و شركت كنندگان در حديبيه است . او مىگفته است : من مشغول بر افروختن آتش با سنگ آتش زنه بودم كه منادى پيامبر ( ص ) جار زد كه پيامبر ( ص ) شما را از خوردن گوشت خر منع مىفرمايد . واقدى مىگويد : زاهر پس از انتقال گروهى از مسلمانان به كوفه به آن شهر منتقل شد . پسرش مجزأة از اشراف كوفه و از ياران و اصحاب عمرو بن حمق بود .\r\n\r\nهانى بن اوس اسلمى\r\nعبيد الله بن موسى از اسرائيل ، از مجزأة ، از هانى بن اوس نقل مىكند * او هم از شركت كنندگان در حديبيه و بيعت شجرة بوده است و از درد زانو بسيار رنج مىبرده است ، و هر گاه سجده مىكرده زير زانوى خود تشكچه‌اى مىنهاده است .\r\n\r\nابو مروان اسلمى\r\nنامش معتب و نام پدرش عمرو است . پسرش عطاء از او و مردم از پسرش عطاء روايت نقل مىكنند .\r\nمحمد بن عمر واقدى از سعيد بن عطاء بن ابى مروان ، از قول پدرش ، از جدش معتب بن عمرو اسلمى نقل مىكند كه مىگفته است * در حضور پيامبر ( ص ) نشسته بودم ماعز بن مالك آمد و گفت : من زنا كرده‌ام . پيامبر ( ص ) تا سه بار كه او اقرار كرد روى از او برگرداندند ، بار چهارم كه گفت : زنا كرده‌ام ، روى به او فرمودند و پرسيدند آيا ادخال كردى ؟ گفت : آرى آن چنان كه همچون ميل در سرمه دان يا ريسمان در چاه ، يكى در ديگرى فرو شد .\r\n\r\n","description":"","footnote":"","page_name":" 289 ","page_number":297},
  {"content":"\r\n\r\n( 1 )\r\n\r\nبشير اسلمى\r\nابو الوليد هشام طيالسى از قيس بن ربيع ، از بشر بن بشير اسلمى نقل مىكند كه مىگفته است * پدرم به من خبر داد كه از اصحاب بيعت شجره بوده است و پيامبر ( ص ) فرموده‌اند :\r\nهر كس از اين گياه بوناك ( سير ) مىخورد نزديك ما نيايد و با ما نجوى نكند . حميد بن عبد الرحمان حميرى هم همين حديث را مفصل‌تر از بشير نقل مىكند و آن را در موضوع بيعت با يزيد بن معاويه و در باب حياء از ابو عوانه ، از داود اودى ، از حميد نقل كرده‌اند .\r\n\r\nهيثم بن نصر بن دهر اسلمى\r\nواقدى در نسب او به جاى دهر ، ذهر گفته است .\r\nمحمد بن عمر واقدى از عمر بن عقبة بن ابى عايشه اسلمى ، از منذر بن جهم ، از هيثم بن دهر نقل مىكند كه مىگفته است * كنار شقيقه‌ها و جلو سر پيامبر ( ص ) چند تار موى سپيد ديدم ، شمردم سى تار مو بود .\r\n\r\nحارث بن حبال\r\nابن ربيعة بن دعبل بن انس بن خزيمة بن مالك بن سلامان بن اسلم . در روايت هشام بن محمد كلبى او از اصحاب پيامبر ( ص ) است كه همراه ايشان در حديبيه شركت داشته است .\r\n\r\nمالك بن جبير بن حبال\r\nابن ربيعة بن دعبل . به روايت هشام بن محمد بن سائب كلبى او هم در زمره اصحاب پيامبر ( ص ) و شركت كنندگان در حديبيه است .\r\n\r\n","description":"","footnote":"","page_name":" 290 ","page_number":298},
  {"content":"\r\n\r\n( 1 )\r\n\r\nاز خاندان مالك بن افصى كه برادران اسلم‌اند و به خزاعيها منسوب‌اند\r\n\r\nاسماء بن حارثة\r\nابن سعيد بن عبد الله بن غياث بن سعد بن عمرو بن عامر بن ثعلبة بن مالك بن افصى . خاندان حارثه هم از بنى مالك بن افصى شمرده مىشوند . غيلان بن عبد الله بن اسماء بن حارثه كه از فرماندهان نظامى ابو جعفر منصور دوانيقى است و نامش در آغاز دعوت براى عباسيان آمده است از نوادگان اسماء است .\r\nمحمد بن عمر واقدى از سعيد بن عطاء بن ابى مروان ، از پدر بزرگش ، از اسماء بن حارثه نقل مىكند كه مىگفته است * روز عاشوراء به حضور پيامبر رسيدم . پرسيدند : آيا امروز روزه گرفته‌اى ؟ گفتم : نه . فرمودند : نيت روزه كن و روزه بگير . گفتم : اى رسول خدا من چاشت خورده‌ام . فرمودند : بقيهء روز را چيزى مخور و روزه بگير و به قوم خود فرمان بده اين روز را روزه بگيرند . اسماء مىگويد : كفشهاى خود را شتابان پوشيدم و با شتاب خود را به منطقهء يين و ميان قوم خود رساندم و گفتم پيامبر ( ص ) دستور فرموده‌اند امروز را روزه بگيريد ، گفتند : چاشت خورده‌ايم ، گفتم : فرمان داده‌اند بقيهء روز را روزه بگيريد . همين راوى از قول همين راويان مىگويد كه پيامبر ( ص ) اسماء و هند پسران حارثه را به قبيلهء اسلم گسيل داشتند تا بگويند پيامبر فرمان مىدهند ماه رمضان در مدينه حاضر باشيد و اين هنگامى بود كه پيامبر ( ص ) آهنگ فتح مكه داشتند .\r\nمحمد بن عمر واقدى مىگويد : اسماء بن حارثه به سال شصت و شش هجرى در هشتاد سالگى در گذشته و نيازمند و از اصحاب صفه بوده است .\r\nمحمد بن سعد مىگويد از كس ديگرى غير از واقدى كه او هم از اهل علم بود شنيدم كه مىگفت * اسماء در بصره به روزگار حكومت معاويه و فرماندارى زياد بر بصره درگذشته است .\r\n\r\nبرادرش هند بن حارثة اسلمى\r\nاو در حديبية همراه پيامبر ( ص ) بوده است .\r\n\r\n","description":"","footnote":"","page_name":" 291 ","page_number":299},
  {"content":"\r\n\r\n( 1 ) محمد بن عمر واقدى مىگويد ابو هريره مىگفته است * من اسماء و هند دو پسر حارثه را از خدمتكاران پيامبر ( ص ) مىپنداشتم ، زيرا مدتها بر در خانهء آن حضرت بودند و خدمتگزارى او را بر عهدهء داشتند و هر دو نيازمند و از اصحاب صفه بودند . اعقاب آن دو هنوز در يين هستند . هند به روزگار حكومت معاوية بن ابى سفيان در مدينه درگذشت .\r\nبرخى از اهل علم گفته‌اند كه آنان هشت برادر بودند كه از اصحاب پيامبرند و در بيعت رضوان هم شركت داشته‌اند و ايشان اسماء ، هند ، خداش ، ذؤيب ، حمران ، فضالة ، سلمة ، مالك پسران حارثة بن سعيد بن عبد الله بن غياث هستند .\r\n\r\nذؤيب بن حبيب اسلمى\r\nاو هم از خاندان مالك بن اقصى و در زمرهء قبيلهء اسلم است . ابن عباس مىگفته است ذؤيب كه سرپرست شتران قربانى پيامبر ( ص ) بود براى ما نقل كرد كه * پيامبر از او دربارهء شتران قربانى كه از كار مانده و بيمار مىشده‌اند سؤال مىفرموده است . او را در مدينه خانه‌اى بوده و تا روزگار حكومت معاوية بن ابى سفيان زنده بوده است .\r\n\r\nهزّال اسلمى\r\nاو پدر نعيم بن هزال و از خاندان مالك بن افصى و از قبيلهء اسلم است . او سرپرست و دوست ماعز بن مالك است و به ماعز گفت به حضور پيامبر برود و به گناهى كه كرده است اقرار كند .\r\nمحمد بن عمر واقدى از هشام بن عاصم ، از يزيد بن نعيم بن هزال ، از پدرش ، از جدش نقل مىكند كه مىگفته است * پدر ماعز دربارهء او به من سفارش كرد و او تحت تكفل من بود و به بهترين وجه كفالت او را بر عهده داشتم . روزى پيش من آمد و گفت : من در صدد كامجويى از مهيرة زنى كه او را مىشناختم بودم و امروز به خواستهء خود رسيدم و سپس بر آنچه كردم سخت پشيمان شدم اكنون عقيدهء تو چيست ؟ من به او فرمان دادم پيش پيامبر ( ص ) برود و به ايشان خبر دهد . او پيش پيامبر ( ص ) رفت و اقرار به زنا كرد و چون زن داشت پيامبر ( ص ) او را براى سنگسار كردن به منطقهء حره گسيل داشتند و ابو بكر را براى\r\n\r\n","description":"","footnote":"","page_name":" 292 ","page_number":300},
  {"content":"\r\n\r\n( 1 ) اجراى حكم فرستادند . همين كه سنگها به بدنش اصابت كرد گريخت و به سوى عقيق فرار كرد . او را در ناحيهء مكيمن گرفتند . كسى كه او را گرفت عبد الله بن انيس بود و با پاى بند ستورى چندان او را زد كه كشت . عبد الله بن انيس سپس پيش پيامبر ( ص ) آمد و موضوع را به ايشان خبر داد . فرمودند : اى كاش رهايش مىكرديد كه توبه كند و خداوند توبه‌اش را مىپذيرفت . سپس پيامبر ( ص ) به هزال فرمودند : نسبت به اين يتيم خود چه بد رفتار كردى ، اگر با گوشهء رداى خود بر او پرده‌پوشى مىكردى براى تو بهتر بود . گفت : اى رسول خدا نفهميده بودم كه در اين امر اين وسعت نظر ممكن است . پيامبر ( ص ) آن زن را خواستند و بدون اينكه از او چيزى بپرسند فرمودند : برو . مردم دربارهء ماعز سخن مىگفتند و چون پرگويى كردند پيامبر ( ص ) فرمودند : ماعز توبه‌اى كرد كه اگر گروهى از امت من چنان توبه كنند از همه‌شان درمىگذشتم .\r\n\r\nماعز بن مالك اسلمى\r\nوى مسلمان شد و از اصحاب پيامبر ( ص ) بود و هموست كه مرتكب گناه و سپس پشيمان شد و به حضور پيامبر ( ص ) آمد و در محضر ايشان اقرار كرد و چون زن داشت پيامبر دستور سنگباران كردنش را دادند و سنگباران شد . و پيامبر فرمودند : او چنان توبه‌اى كرد كه اگر گروهى از امت من چنان توبه كنند . از همه‌شان در مىگذرم .\r\nفضل بن دكين از ابن ربيع ، از علقمة بن مرثد ، از ابن بريدة ، از پدرش نقل مىكند * پيامبر ( ص ) فرمودند : براى ماعز بن مالك استغفار كنيد .\r\n\r\nاز قبايل ديگر ازد از خاندان دوس بن عدثان بن عبد الله بن زهران بن كعب بن حارث بن كعب بن عبد الله بن مالك بن نصر بن ازد\r\n\r\nابو هريره\r\nمحمد بن عمر واقدى مىگويد : نام اصلى ابو هريره ، عبد شمس بوده و سپس در اسلام عبد الله ناميده شده ، و كس ديگرى غير از واقدى مىگويد : نامش را به صورتهاى عبد نهم و عبد غنم [ 1 
  ]\r\n\r\n\r\n","description":"","footnote":"\r\n[ 1 
  ] و 2 . نهم و غنم و ذى الشرى نام بتهايى از اعراب است كه در كتاب الاصنام كلبى نامشان آمده است لطفاً به فهارس كتاب\r\n","page_name":" 293 ","page_number":301},
  {"content":"\r\n\r\n( 1 ) و سكين هم آورده‌اند .\r\nهشام بن محمد بن سائب كلبى مىگويد * نام و نسب ابو هريره چنين است : عمير بن عامر بن عبد ذى الشرى بن طريف بن غياث بن ابى صعب بن هنيّة بن سعد بن ثعلبة بن سليم بن فهم بن غنم بن دوس . سعد بن صفيح دايى ابو هريره از اشخاص سختگير و خشن قبيلهء دوس بود و هر كس از قريش را كه مىگرفت او را در قبال خون ابو ازيهر دوسى مىكشت .\r\nفضل بن دكين از سفيان بن عيينة ، از عثمان بن ابى سليمان ، از ابن مالك نقل مىكند كه مىگفته است شنيدم ابو هريره مىگفت * هنگامى كه به مدينه آمدم پيامبر ( ص ) در خيبر بودند . مردى از بنى غفار در نماز صبح پيشنماز مردم بود گوش دادم و شنيدم كه در ركعت اول سورهء مريم را خواند و در ركعت دوم سورهء مطففين .\r\nابو اسامه حماد بن اسامة از اسماعيل بن ابى خالد ، از قيس بن ابى حازم ، از ابو هريرة نقل مىكند كه مىگفته است * چون آهنگ آمدن به مدينه و حضور پيامبر ( ص ) كردم در راه با خود اين بيت را مىخواندم :\r\n« چه شبى دراز و پر رنج واى از اين شب ، اما از سرزمين كفر رهايى بخشيد . [ 1 
  ] »\r\nدر راه يكى از غلامان من گريخت . چون به حضور پيامبر ( ص ) رسيدم و بيعت كردم ، هنوز در حضور ايشان بودم كه آن غلام فرا رسيد . پيامبر ( ص ) به من فرمودند : اى ابو هريره اين غلام توست ؟ گفتم : آرى و در راه خدا آزاد است و آزادش كردم .\r\nيزيد بن هارون و عفان بن مسلم هر دو از سليم بن حيان نقل مىكردند كه مىگفته است پدرم مىگفت از ابو هريره شنيدم كه مىگفت * من در حالى كه يتيم بودم بزرگ شدم و در حالى كه مستمند بودم هجرت كردم و مزدور بسرة دختر غزوان بودم كه فقط خوراك شكم و پوشاك اندك مرا تأمين كند . چون در جايى فرو مىآمدند خدمتگزارى آنان را بر عهده داشتم و چون سوار مىشدند براى شتران ايشان آواز مىخواندم و سپس خداوند او را به ازدواج من در آورد و سپاس خداوندى كه دين را استوار و پا بر جاى و ابو هريره را پيشوا و امام قرار داد .\r\nهوذة بن خليفه از ابن عون ، از محمد ، از ابو هريره نقل مىكند كه مىگفته است * خود را به خدمتگزارى دختر غزوان درآوردم كه فقط خوراك شكم و پوشاك اندك\r\n\r\n\r\n","description":"","footnote":"\r\n[ 
  ] . مذكور مراجعه فرماييد - م .\r\n[ 1 
  ] .\r\n يا ليلة من طولها و عنائها * على انها من دارة الكفر نجّت \r\n","page_name":" 294 ","page_number":302},
  {"content":"\r\n\r\n( 1 ) مرا بدهد ، او گاهى مرا مجبور مىكرد كه ايستاده خدمت كنم و با پاى برهنه باشم . پس از آن خداوند او را به همسرى من درآورد ، من هم او را مكلف مىساختم كه ايستاده و با پاى برهنه خدمت كند .\r\nسليمان بن حرب از حماد بن زيد ، از ايوب ، از محمد ، از ابو هريره نقل مىكند كه مىگفته است * مزدور ابن عفان و دختر غزوان بودم كه فقط خوراك شكم و پوشاك اندك مرا بدهند . هر گاه سوار مىشدند لگام شترشان را مىگرفتم و مىراندم و چون جايى فرو مىآمدند خدمتكارى آنان را بر عهده داشتم . روزى به من گفت : بايد ايستاده و پاى برهنه در خدمت باشى . بعدها خداوند او را به ازدواج من درآورد و به او گفتم بايد ايستاده و پاى برهنه در خدمت باشى .\r\nعارم بن فضل از حماد بن زيد ، از ايوب ، از محمد نقل مىكند * ابو هريره خواست آب بينى خود را پاك كند جامهء كتانى رنگ كرده بر تن داشت با آن آب بينى خود را پاك كرد و گفت : به به ابو هريره آب بينى خود را با پارچهء كتان پاك مىكند و حال آنكه چنان بودم كه ميان منبر رسول خدا و حجرهء عايشه مىنشستم و چنان از گرسنگى پريشان حال بودم كه هر كس مىگذشت مىپنداشت ديوانه‌ام و جنون دارم و حال آنكه چيزى جز گرسنگى مرا پريشان نمىداشت . به ياد دارم كه مزدور پسر عفان و دختر غزوان بودم در قبال آنكه خوراك شكم و پوشاك اندك به من بدهند و هر گاه سوار مىشدند لگام شترشان را در دست مىگرفتم و چون فرو مىآمدند خدمتكارى آنان را بر عهده داشتم . روزى به من گفت :\r\nبايد كارها را با پاى برهنه و ايستاده انجام دهى و بعدها خداوند او را به همسرى من در آورد و به او گفتم اكنون تو بايد چنان رفتار كنى .\r\nعبيد الله بن محمد تيمى از حماد بن سلمه ، از على بن زيد ، از عمار بن ابى عمار نقل مىكند كه ابو هريره مىگفته است * در هر جنگى كه همراه رسول خدا بودم براى من هم سهمى از غنيمت منظور فرمودند جز در جنگ خيبر كه غنايم آن مخصوص كسانى بود كه در حديبيه همراه پيامبر بودند . گويد : ابو هريره و ابو موسى اشعرى در فاصلهء ميان جنگ حديبيه و خيبر به مدينه آمدند .\r\nمحمد بن عمر واقدى از عبد الحميد بن جعفر ، از پدرش نقل مىكند كه مىگفته است * ابو هريره در سال هفتم هجرت به مدينه آمد و در آن هنگام پيامبر ( ص ) در خيبر بودند ، ابو هريره هم به خيبر رفت و همراه رسول خدا به مدينه برگشت .\r\n\r\n","description":"","footnote":"","page_name":" 295 ","page_number":303},
  {"content":"\r\n\r\n( 1 ) يزيد بن هارون و عبد الله بن نمير و يعلى بن عبيد هر سه از اسماعيل بن ابى خالد از قيس بن ابى حازم ، از ابو هريره نقل مىكنند كه مىگفته است * سه سال افتخار مصاحبت با پيامبر ( ص ) را داشتم و هيچ گاه چون آن سه سال عاقل نبودم كه دوست مىداشتم آنچه پيامبر مىگويد بشنوم و درك كنم .\r\nيعقوب بن اسحاق حضرمى و سعيد بن منصور هر دو از ابو عوانه ، از داود بن عبد الله اودى ، از حميد بن عبد الرحمان نقل مىكنند كه مىگفته است * ابو هريره مدت چهار سال در مصاحبت و از زمرهء اصحاب پيامبر ( ص ) بوده است .\r\nاحمد بن اسحاق حضرمى از وهيب و خثيم بن عراك بن مالك ، از پدرش ، از قول تنى چند از قوم خويش نقل مىكند * ابو هريره همراه تنى چند از قوم خويش به مدينه آمدند و پيامبر ( ص ) به خيبر رفته بودند و مردى از قبيلهء غفار را به نام سباع بن عرفطة به جانشينى خود در مدينه گماشته بودند . ابو هريره مىگويد : هنگامى كه پيش سباع بن عرفطة رفتيم وقت نماز صبح بود ، او در ركعت اول سورهء مريم و در ركعت دوم سورهء ويل للمطففين را خواند . ابو هريره مىگويد : من در همان حال نماز با خود مىگفتم اى واى بر فلانى كه دو پيمانه دارد چون از كسى چيزى مىگيرد با پيمانه پر و بزرگ مىگيرد و چون به كسى چيزى مىدهد با پيمانه ناقص مىدهد . چون نماز تمام شد پيش سباع رفتيم . او چيزى براى زاد و توشهء ما پرداخت و ما خود را به حضور پيامبر ( ص ) رسانديم و در آن هنگام خيبر گشوده شده بود . پيامبر ( ص ) با مسلمانان گفتگو فرمود و آنان ما را هم در غنايم خود شريك ساختند .\r\nيعقوب بن اسحاق حضرمى از عكرمة بن عمّار ، از ابو كثير غبرى ، از ابو هريره نقل مىكند كه مىگفته است * به خدا سوگند هيچ مرد و زن مؤمنى نام مرا نمىشنود مگر اينكه مرا دوست مىدارد . ابو كثير مىگويد ، به ابو هريره گفتم : اين را از كجا مىدانى ؟ گفت : من همواره مادرم را به اسلام دعوت مىكردم و او از پذيرفتن تقاضاى من خوددارى مىكرد .\r\nيك روز كه او را به اسلام دعوت مىكردم دربارهء پيامبر آنچه كه دوست نمىداشتم گفت . من گريان پيش پيامبر ( ص ) برگشتم و گفتم : اى رسول خدا من مادرم را به اسلام دعوت مىكنم و او نمىپذيرد ، امروز كه باز او را به اسلام دعوت كردم دربارهء شما سخنانى كه خوش نمىدارم گفت ، اينك شما دعا كنيد كه خداوند مادر ابو هريره را به اسلام هدايت كند .\r\nپيامبر ( ص ) دعا كردند و من بازگشتم . ديدم در بسته است و صداى ريزش آب را شنيدم .\r\n\r\n","description":"","footnote":"","page_name":" 296 ","page_number":304},
  {"content":"\r\n\r\n( 1 ) مادرم پس از آنكه جامه‌هاى خود را پوشيد گفت : وارد شو و همين كه وارد شدم شهادتين بر زبان آورد . من شتابان به حضور پيامبر برگشتم و اين بار بر خلاف آن بار از شوق مىگريستم نه از اندوه و گفتم : اى رسول خدا مژده باد كه خداوند دعاى شما را بر آورد و مادر ابو هريره را به اسلام هدايت فرمود . سپس گفتم : اى رسول خدا دعا كنيد و از خداوند بخواهيد كه من و مادرم را در نظر مردان و زنان مؤمن و همهء مردان و زنان مؤمن محبوب قرار دهد ، و پيامبر عرضه داشت : پروردگارا اين بندهء كوچك خودت و مادرش را براى همهء مردان و زنان مؤمن محبوب قرار بده ، بنابر اين هر مؤمنى كه نام مرا بشنود مرا دوست مىدارد .\r\nعبد الله بن مسلمة بن قعنب از محمد بن هلال ، از پدرش ، از ابو هريره نقل مىكند كه مىگفته است * روزى بىهنگام از خانه‌ام به مسجد آمدم و گرسنگى در آن ساعت مرا از خانه بيرون آورد ، تنى چند از اصحاب پيامبر ( ص ) را هم در مسجد ديدم . آنان از من پرسيدند چه چيزى تو را در اين ساعت از خانه بيرون آورده است ؟ گفتم : سببى جز گرسنگى ندارد . گفتند : به خدا سوگند ما را هم در اين ساعت فقط گرسنگى از خانه بيرون آورده است .\r\nهمگى برخاستيم و به حضور پيامبر ( ص ) رفتيم . پرسيدند چه چيزى موجب شده است در اين ساعت از خانه بيرون آييد ؟ گفتيم : اى رسول خدا گرسنگى ما را اين جا آورده است ، پيامبر ( ص ) طبقى را كه در آن خرما بود خواستند و به هر يك از ما دو خرما دادند و فرمودند : فعلًا اين دو خرما را بخوريد و آب هم بياشاميد امروز شما را كافى خواهد بود .\r\nابو هريره مىگويد : يكى از آن دو خرما را خوردم و يكى را در جيب خود نهادم .\r\nپيامبر ( ص ) پرسيدند اى ابو هريرة چرا آن يكى را برداشتى و نخوردى ؟ گفتم : براى مادرم برداشتم . فرمودند : آن را بخور ما براى مادرت هم به تو دو خرما مىدهيم . من چنان كردم و پيامبر ( ص ) براى مادرم دو خرما دادند .\r\nابو بكر بن عبد الله بن ابى اويس از سليمان بن بلال ، از يونس بن يزيد ، از ابن شهاب نقل مىكند * ابو هريره به پاس مصاحبت با مادرش تا هنگامى كه او زنده بود حج نگزارد .\r\nروح بن عباده از اسامة بن زيد ، از عبد الله بن رافع نقل مىكند كه مىگفته است * به ابو هريره گفتم : چرا اين كنيه را به تو داده‌اند ؟ گفت : پس از اينكه بگويم دست از سر من برمىدارى ؟ گفتم : آرى به خدا سوگند كه تو را حرمت مىدارم . گفت : چند گوسپندى از قوم خويش را مىچرانيدم ماده گربهء كوچكى داشتم شبها او را روى درختى مىگذاشتم و چون صبح مىشد او را برمىداشتم و بازى مىكردم و به اين سبب مرا كنيه ابو هريره دادند .\r\n\r\n","description":"","footnote":"","page_name":" 297 ","page_number":305},
  {"content":"\r\n\r\n( 1 ) محمد بن اسماعيل بن ابى فديك از ابن ابى ذئب ، از مقبرى ، از ابو هريره نقل مىكند كه مىگفته است * به پيامبر ( ص ) گفتم : اى رسول خدا من از شما حديث فراوان مىشنوم ، ولى آن را فراموش مىكنم . فرمودند : رداى خود را پهن كن . من آن را پهن كردم ، دست در آن نهادند و فرمودند : آن را جمع كن و بپوش ، چنان كردم و پس از آن هيچ حديثى را فراموش نكردم .\r\nانس بن عياض ليثى از عبد الله بن عبد العزيز ليثى ، از عمرو بن مرداس بن عبد الرحمان جندى ، از ابو هريره نقل مىكند * پيامبر ( ص ) به من فرمودند : جامه‌ات را بگشا و بگستران .\r\nچنان كردم و پيامبر ( ص ) آن روز براى من حديث نقل فرمودند و چون جامهء خود را بستم و روى شكم خويش كشيدم چيزى از احاديث ايشان را فراموش نكردم .\r\nعبد الله بن مسلمة بن قعنب حارثى از عبد العزيز بن محمد ، از عمرو بن ابى عمرو ، از سعيد بن ابى سعيد ، از ابو هريرة نقل مىكند كه * به رسول خدا گفته است : اى رسول خدا چه كسى روز قيامت از شفاعت شما بهره‌مندتر و كامرواتر است ؟ فرمودند : آرى گمان مىكردم كه كسى پيش از تو در اين باره از من نمىپرسد و اين به سبب حرص و علاقهء تو به شنيدن حديث است ، همانا كامياب‌ترين مردم به شفاعت من در رستاخيز كسى است كه با خلوص و از صميم دل لا إله الا الله بگويد .\r\nمحمد بن حميد عبدى از معمر ، از زهرى ضمن تفسير اين آيه كه خداوند مىفرمايد :\r\n« آن گروه كه آيات روشن و هدايت را كه فرو فرستاده و براى مردم در كتاب بيان داشته‌ايم پوشيده مىدارند آنان را خدا و لعنت كنندگان لعنت مىكنند . [ 1 
  ] » مىگويد ابو هريره مىگفت * شما مىگوييد ابو هريره فراوان از پيامبر ( ص ) حديث نقل مىكند و وعده گاه ما در پيشگاه خداوند ، و مىگوييد چرا ديگر مهاجران اين گونه احاديث را از پيامبر ( ص ) نقل نمىكنند .\r\nدوستان مهاجر من مشغول و گرفتار خريد و فروش كالاهاى خود در بازارند و دوستان انصار من سرگرم زمينها و باغهاى خود هستند و براى آن كار مىكنند ، ولى من مردى مسكين هستم و بيشتر با پيامبر ( ص ) همنشينى مىكردم . هنگامى كه آنان غايب بودند من حضور داشتم و هنگامى كه آنان چيزى را فراموش مىكردند من آن را حفظ مىكردم و پيامبر ( ص ) روزى ضمن حديث فرمودند : هر كس جامه‌اش را بگستراند و باز كند تا من از حديث\r\n\r\n\r\n","description":"","footnote":"\r\n[ 1 
  ] . آيه 159 از سورهء دوم - بقره - م .\r\n","page_name":" 298 ","page_number":306},
  {"content":"\r\n\r\n( 1 ) خويش فارغ شوم و سپس جامهء خود را به خويش برگيرد هرگز سخنى را كه از من بشنود فراموش نمىكند . من جامه يا گليم خود را گستردم و براى من حديث فرمودند و سپس آن را به خود برگرفتم و به خدا سوگند هيچ چيز كه از آن حضرت شنيدم فراموش نكردم و به خدا سوگند اگر آيه‌اى در كتاب خدا نبود هرگز چيزى از آن براى شما حديث نمىكردم ، و آيهء مذكور را خواند . [ 1 
  ]\r\nمحمد بن حميد مىگويد معمر مىگفت ، از قول عطاء بن ابى رباح ، از ابو هريره نقل مىكرد كه مىگفته است * از هر كس در مورد علمى بپرسند و آن را پوشيده بدارد روز قيامت او را در حالى مىآموزند كه لگامى از آتش بر دهانش زده‌اند .\r\nعبد الوهاب بن عطاء از محمد بن عمر بن علقمه ، از ابو سلمه ، از ابو هريره نقل مىكند كه مىگفته است * اگر آيه‌اى در سورهء بقره نمىبود هرگز حديثى براى شما نقل نمىكردم .\r\nسپس آيهء فوق را خواند و گفت : وعده‌گاه براى خداوند است .\r\nاحمد بن عبد الله بن يونس از ابو شهاب ، از ليث ، از عطاء ، از ابو هريرة نقل مىكند كه مىگفت * هر كس علمى را كه از آن سودى حاصل آيد پوشيده دارد روز قيامت لگامى از آتش بر او زده مىشود .\r\nمحمد بن اسماعيل بن ابى فديك از ابن ابى ذئب ، از سعيد بن ابى سعيد مقبرى ، از ابو هريرة نقل مىكند كه مىگفته است * از پيامبر ( ص ) دو گنجينه آموختم يكى را منتشر ساختم و ديگرى را اگر منتشر كنم حنجره‌ام قطع خواهد شد .\r\nمحمد بن اسماعيل بن ابى فديك و اسماعيل بن عبد الله بن ابى اويس و خالد بن مخلد بجلى همگى ، از محمد بن هلال ، از پدرش ، از ابو هريره نقل مىكند كه مىگفته است * اگر آنچه را مىدانم به شما خبر دهم مردم بر من گل مهره خواهند زد و خواهند گفت ابو هريره ديوانه است .\r\nسليمان بن حرب از ابو هلال ، از حسن بصرى ، از ابو هريره نقل مىكند كه مىگفته است * اگر آنچه در سينه دارم براى شما حديث كنم بر من پشگل خواهيد زد . حسن بصرى مىگويد : راست گفته است به خدا سوگند اگر به ما خبر مىداد كه خانهء خدا خراب و سوخته مىشود مردم او را تصديق نمىكردند .\r\n\r\n\r\n","description":"","footnote":"\r\n[ 1 
  ] . براى كسى كه فقط سه سال در محضر پيامبر ( ص ) بوده و پيامبر ( ص ) هم در آن سالها سخت گرفتار امور مسلمانان بوده‌اند چنين ادعايى مضحك است - م .\r\n","page_name":" 299 ","page_number":307},
  {"content":"\r\n\r\n( 1 ) كثير بن هشام از جعفر بن برقان ، از يزيد بن اصم نقل مىكند * ابو هريره مىگفت : شما مىگوييد اى ابو هريره فراوان حديث نقل مىكنى ، سوگند به كسى كه جان من در دست اوست اگر آنچه را كه از رسول خدا شنيده‌ام براى شما نقل كنم ، خاكروبه بر من مىپاشيديد و ديگر با من مناظره نمىكرديد و مرا مهلت نمىداديد .\r\nروح بن عبادة از كهمس ، از عبد الله بن شقيق نقل مىكند * ابو هريره براى اينكه از كعب الاحبار چيزى بپرسد آمد . كعب ميان قومى بود و ابو هريره او را نمىشناخت . كعب از ابو هريره پرسيد از كعب چه مىخواهى بپرسى ؟ گفت : من هيچ يك از اصحاب پيامبر ( ص ) را نمىشناسم كه از من بيشتر از احاديث پيامبر حفظ داشته باشد . كعب به او گفت : هر كس طالب هر چيز باشد ، روزى از آن سير مىشود مگر طالب دنيا و طالب علم كه از آن سير نمىشوند . ابو هريره گفت : آيا تو خود كعب الاحبار نيستى ؟ گفت : آرى . گفت : من براى طلب علم پيش تو آمدم .\r\nعفان بن مسلم و يحيى بن عباد هر دو از حماد بن سلمه ، از يعلى بن عطاء ، از وليد بن عبد الرحمان نقل مىكند * ابو هريره از پيامبر ( ص ) چنين حديث كرد كه هر كس بر جنازه‌اى نماز بگزارد او را يك قيراط پاداش است و هر كس بر جنازه‌اى نماز گزارد و پس از نماز آن را تا محل دفن تشييع كند و از پى آن برود ، دو قيراط پاداش دارد . ابن عمر به او گفت : دقت كن چه مىگويى كه تو احاديث بسيارى از پيامبر ( ص ) نقل مىكنى . ابو هريره دست ابن عمر را گرفت و او را پيش عايشه برد و از حديثى كه نقل كرده بود از او پرسيد . عايشه گفت : آرى ابو هريره راست مىگويد . ابو هريره به ابن عمر گفت : اى ابو عبد الرحمان به خدا سوگند بازرگانى و خريد و فروش در بازارها مرا از محضر پيامبر بازنمىداشت براى من اين موضوع مهم بود كه پيامبر ( ص ) يك كلمه به من بياموزد يا يك لقمه خوراك به من بخوراند .\r\nيحيى بن عباد مىگفته است يك لقمه كه در دهانم بگذارند .\r\nيحيى بن عباد از هشيم ، از يعلى بن عطاء ، از وليد بن عبد الرحمان ، از ابو هريرة ، از پيامبر ( ص ) نيز مانند همين روايت را نقل مىكند [ 1 
  ] جز اينكه مىگويد از خز بود و اصحاب پيامبر آن را پوشيدند . ابو هريره هم روپوش و چادرى ( مطرف [ 2 
  ] ) خاكى رنگ داشت كه\r\n\r\n\r\n","description":"","footnote":"\r\n[ 1 
  ] . ظاهراً يك روايت از قلم افتاده است ، در چاپ بيروت هم همين گونه است - م .\r\n[ 2 
  ] . براى اطلاع بيشتر از مطرف كه جامهء معمول نواحى سردتر بوده است به ابن منظور ، لسان العرب ، ج 9 ، قم ، چاپ 1405 ق ، ص 220 مراجعه فرماييد - م .\r\n","page_name":" 300 ","page_number":308},
  {"content":"\r\n\r\n( 1 ) چون بسيار بزرگ بود آن را دو لايه و گاه سه لايه مىپوشيد . اين چادر به چيز تيزى خورد و دريده شد ، آن را رفو نكرد . گويى هم اكنون به حاشيه‌هاى آن كه از ابريشم بود مىنگرم .\r\nخالد بن مخلد از عبد الله بن عمر از وهب بن كيسان نقل مىكند كه مىگفته است * ابو هريره را ديدم كه جامهء خز مىپوشيد .\r\nهمين راوى از يحيى بن عمير وابستهء بنى اسد نقل مىكند كه مىگفته است * شنيدم مقبرى مىگفت : بر تن ابو هريره جامهء خز ديدم .\r\nفضل بن دكين از شعبه ، از محمد بن زياد نقل مىكند كه مىگفته است * بر تن ابو هريره جامهء خز ديدم .\r\nعمرو بن عاصم كلابى از همام بن يحيى ، از قتاده نقل مىكند * ابو هريره جامهء خز مىپوشيد .\r\nيحيى بن عباد از فليج ، از سعيد بن ابى سعيد نقل مىكند * بر تن ابو هريره جامهء سياهى كه حاشيه‌اش ديباج بود ديدم .\r\nفضل بن دكين از قيس بن ربيع ، از ابى الحصين ، از خبّاب بن عروه نقل مىكند كه مىگفته است * ابو هريره را در حالى كه عمامهء سياه بر سر داشت ، ديدم .\r\nيزيد بن هارون از عاصم احول ، از محمد بن سيرين نقل مىكند * ابو هريره لباسهاى رنگ كرده با گل سرخ مىپوشيد .\r\nمعاذ بن معاذ از ابن عون ، از عمير بن اسحاق نقل مىكند * ابو هريره رداى خويش را از زير شانهء راست مىگذراند و بر شانهء چپ بر مىگرداند .\r\nعبد الوهاب بن عطاء و عبد الملك بن عمرو و مسلم بن ابراهيم هر سه از قرة بن خالد نقل مىكنند كه مىگفته است * به محمد بن سيرين گفتم : آيا ابو هريره خشن بود ؟ گفت : نه بسيار نرم و ملايم بود . گفتم : رنگ پوستش چگونه بود ؟ گفت : سپيد . گفتم : آيا خضاب مىبست ؟ گفت : آرى همين گونه كه در من مىبينى و دست به طرف ريش خود كه سرخ بود برد . گفتم : چه لباسى مىپوشيد ؟ گفت : همين گونه كه بر من مىبينى و ابن سيرين دو جامهء كتانى رنگ كرده با گل سرخ بر تن داشت . محمد بن سيرين گفت : ابو هريره روزى آب بينى خود را در جامهء كتانى خود انداخت و گفت : به به ابو هريره آب بينى خود را در كتان مىافكند .\r\nروح بن عبادة از حبيب بن شهيد ، از محمد بن سيرين نقل مىكند * او ريش خود را\r\n\r\n","description":"","footnote":"","page_name":" 301 ","page_number":309},
  {"content":"\r\n\r\n( 1 ) حنا مىبست . روزى ريش خود را در دست گرفت و گفت : گويى خضاب من و ريش و مو و لباس من همچون خضاب و ريش و مو و لباس ابو هريرة است . گويد : بر تن محمد بن سيرين دو جامهء رنگ كرده با گل سرخ بود .\r\nبكّار بن محمد بن عبد الله بن محمد بن سيرين از قول ابن عون ، از محمد براى ما نقل كرد * ابو هريره آب بينى خود را با جامه‌اش پاك كرد و گفت : به به ابو هريره آب بينى خود را با پارچهء كتانى پاك مىكند .\r\nعفان بن مسلم از ابو هلال ، از قول پير مردى كه او را از مردم مدينه مىپنداشته است نقل مىكند كه مىگفته است * ابو هريره را ديدم كه موهاى گونه‌ها و دو موى ريش خود را كوتاه مىكرد و با مقراض مىگرفت و او را مىديدم كه ريش زردى دارد .\r\nعمرو بن عاصم از همام بن يحيى ، از يحيى بن ابى كثير نقل مىكند * ابو هريره مكروه مىداشت ايستاده كفش بر پاى خود كند و اينكه بالاى پيراهن ازار بپوشد .\r\nاحمد بن عبد الله بن يونس و سعيد بن منصور هر دو از داود بن عبد الرحمن عطار ، از عبد الله بن عثمان بن خيثم ، از عبد الرحمان بن ابى لبيبه طائفى نقل مىكنند كه مىگفته است * ابو هريره را در مسجد ديدم ، ابن خيثم مىگويد ، به عبد الرحمان گفتم : او را براى من توصيف كن . گفت : مردى سيه‌چرده و چهارشانه و داراى دو گيسوى باز از يك ديگر بود .\r\nابو الوليد هشام طيالسى از عكرمة بن عمار ، از ضمضم بن جوس نقل مىكند كه مىگفته است * وارد مسجد پيامبر ( ص ) شدم ، ناگاه پير مردى با موهاى بافته و دندانهاى نيش درخشان ديدم . پرسيدم خدايت رحمت كناد تو كيستى ؟ گفت : من ابو هريره‌ام .\r\nعمرو بن هيثم از ابن ابى ذئب ، از عثمان بن عبيد الله نقل مىكند كه مىگفته است * هنگامى كه به مكتبخانه مىرفتم ابو هريره را ديدم كه ريش او زرد بود .\r\nفضل بن دكين از قرة بن خالد نقل مىكند كه مىگفته است * از محمد بن سيرين پرسيدم آيا ابو هريره خضاب مىبست ؟ گفت : آرى مانند همين خضاب من و در آن هنگام محمد بن سيرين ريش خود را با حناء خضاب بسته بود .\r\nعمرو بن هيثم از ابو هلال ، از محمد بن سيرين ، از ابو هريرة نقل مىكند كه مىگفته است * كارگزار بحرين بودم . چون پيش عمر بن خطاب آمدم گفت : دشمن خدا و اسلام ، يا گفت : دشمن خدا و كتاب خدا كه اموال خدا را دزديدى . گفتم : نه كه من دشمن دشمن آن دو هستم ، ماده اسبهاى من كره‌هاى بسيار زاييدند و سهام من هم جمع شد ، او از من\r\n\r\n","description":"","footnote":"","page_name":" 302 ","page_number":310},
  {"content":"\r\n\r\n( 1 ) دوازده هزار درم گرفت ، گويد : پس از آن عمر به من پيام فرستاد كه آيا كارگزارى نمىكنى ؟\r\nگفتم : نه . گفت : چرا ؟ مگر يوسف ( ع ) كارگزارى نكرد ؟ گفتم : يوسف پيامبر و پيامبرزاده بود و من از كارگزارى شما بيم دارم و اين جمله را دو يا سه بار گفتم . گفت : پنج بار نمىگويى ؟\r\nگفتم : بيم آن دارم كه آبرويم را ببرند و مالم را بگيرند و پشتم را بشكنند [ تازيانه‌ام بزنند . 
  ] و بيم آن دارم كه سخنى از روى خشم بگويم يا بدون آگهى و علم قضاوت كنم .\r\nهوذة بن خليفه و عبد الوهاب بن عطاء و يحيى بن خليف بن عقبه و به كار بن محمد همگى ، از ابن عون ، از محمد بن سيرين ، از ابو هريرة نقل مىكنند كه مىگفته است * عمر به من گفت : اى دشمن خدا و كتاب خدا آيا اموال خدا را دزديدى ؟ گفتم : من دشمن خدا و كتاب خدا نيستم بلكه دشمن دشمن آن دو هستم و اموال خدا را هم ندزديده‌ام . گفت : پس از كجا براى تو ده هزار درم جمع شده است ؟ گفتم : اى امير المؤمنين اسبهاى من زاييدند و سهام و عطاى من پياپى مىرسيد . در عين حال دستور داد آن را گرفتند . گويد ، ابو هريره مىگفت : خدايا امير المؤمنين ( عمر ) را بيامرز .\r\nعمرو بن عاصم كلابى از همام بن يحيى ، از اسحاق بن عبد الله نقل مىكند * عمر بن خطاب به ابو هريره گفت : اميرى را چگونه يافتى ؟ گفت : چون مرا فرستادى خوش نمىداشتم و هنگامى كه مرا عزل كردى آن را دوست مىداشتم . ابو هريره چهارصد هزار درم از بحرين براى عمر آورد . عمر گفت : آيا به كسى ستم نكرده‌اى ؟ گفت : نه . گفت : آيا چيزى را به غير حق نگرفته‌اى ؟ گفت : نه . عمر پرسيد براى خودت چه مقدار آورده‌اى ؟ گفت : بيست هزار درم . [ 1 
  ] گفت : چگونه به دست آورده‌اى ؟ گفت : تجارت مىكردم . گفت : سرمايه و سودى را كه روزى توست بردار و بقيه را در خزانه بگذار .\r\nيحيى بن عباد از فليح بن سليمان ، از سعيد بن حارث نقل مىكند * مروان در دورهء اميرى خود بر مدينه هر گاه به حج يا سفر مىرفت ابو هريره را به جانشينى خود مىگماشت .\r\nفضل بن دكين از ابو اسرائيل ، از حكم ، از ابو جعفر نقل مىكند كه مىگفته است * هنگامى كه مروان امير مدينه بود ، هر گاه از مدينه بيرون مىرفت ، ابو هريره را به جانشينى خود مىگماشت .\r\nعبد الله بن مسلمة بن قعنب از سليمان بن بلال ، از جعفر بن محمد ، از پدرش ، از\r\n\r\n\r\n","description":"","footnote":"\r\n[ 1 
  ] . در اين ارقام معدود ذكر نشده كه درم است يا دينار ، ولى به احتمال قوى درم است - م .\r\n","page_name":" 303 ","page_number":311},
  {"content":"\r\n\r\n( 1 ) ابو رافع نقل مىكند كه مىگفته است * مروان ، ابو هريره را به جانشينى خود در مدينه گماشت و خود به مكه رفت .\r\nعفان بن مسلم و عارم بن فضل از حماد بن سلمه ، از ثابت ، از ابو رافع نقل مىكند كه مىگفته است * مروان گاهى ابو هريره را به جانشينى خود در مدينه مىگماشت و ابو هريره سوار خرى مىشد كه بر آن به روايت عفان جلى و به روايت عارم پلاسى مىانداختند و بر سرش ريسمانى از ليف خرما ، و ابو هريره بر آن سوار مىشد و چون كسى را مىديد مىگفت : راه را خلوت كنيد كه امير آمد ! گاهى هم شبها آهسته كنار پسر بچه‌ها كه مشغول بازى كلاغ پر بودند مىآمد و ناگهان بدون اينكه متوجه شوند ، خود را ميان ايشان مىانداخت و پا بر زمين مىكوفت و بچه‌ها مىترسيدند و مىگريختند . گاهى مرا به غذاى شام خود دعوت مىكرد و مىگفت : استخوانهاى گوشت‌دار را براى امير بگذار و چون نگريستم مىديدم غذاى او فقط نان تريد به روغن زيتون است .\r\nعمرو بن عاصم كلابى از اياس بن ابى تميمه ، از عطاء بن ابى رباح ، از ابو هريرهء نقل مىكند كه مىگفته است * هيچ درد و بيمارى در نظر من بهتر از تب نيست ، زيرا سهم همهء مفاصل و اندام را مىپردازد و همه را فرا مىگيرد و خداوند متعال هم پاداش تمام اعضا را مىدهد .\r\nابو بكر بن عبد الله بن ابى اويس از سليمان بن بلال از عمرو بن ابى عمرو ، از عطاء بن ابى مروان اسلمى نقل مىكند كه مىگفته است * من در انجمن قبيلهء اسلم كه نزديك منبر مسجد مدينه بود نشسته بودم و ابو هريره مشغول ايراد خطبه‌اى براى مردم بود . چهرهء خود را به سوى انجمن اسلمىها برگرداند و گفت : اى بزرگان قبيلهء اسلم بميريد و اين سخن را سه بار تكرار كرد ، و باز گفت : اى گروه اسلمىها بميريد و ابو هريره هم خواهد مرد .\r\nروح بن عباده از ابن عون ، از عبيد بن باب نقل مىكند كه مىگفته است * از كوزه‌اى آب بر دست ابو هريره مىريختم و او مشغول وضو گرفتن بود . مردى از كنارش گذشت ، ابو هريره به او گفت : كجا مىروى ؟ گفت : به بازار . گفت : اگر بتوانى پيش از آنكه برگردى مرگ را خريدارى كنى چنين كن . سپس ابو هريره گفت : از اينكه چنين آرزوى مرگ را دارم از خدا مىترسم .\r\nهمين راوى از ربيع بن صبيح ، از حبيب بن ابى فضالة نقل مىكند * ابو هريره سخن از مرگ گفت و چنان گفت كه گويى آرزومند مرگ است . يكى از دوستانش به او گفت :\r\n\r\n","description":"","footnote":"","page_name":" 304 ","page_number":312},
  {"content":"\r\n\r\n( 1 ) چگونه آرزوى مرگ مىكنى آن هم پس از اين گفتار رسول خدا كه فرمودند : « هيچ كس نبايد آرزوى مرگ كند نه شخص صالح و نيكوكار و نه شخص فاجر و بد كار ، زيرا شخص خوب بر خوبى خود مىافزايد و شخص فاجر اميد است به خود آيد و عذر تقصير بخواهد . »\r\nابو هريره گفت : چگونه آرزوى مرگ نكنم و حال آنكه بيم دارم اين شش حالت كه بر مىشمرم به من برسد و جامعهء گرفتار اين شش گناه شود : سبك شمردن گناه و خريد و فروش حكمتها و از هم گسيختن پيوند خويشاوندى و بسيارى دسته‌بنديها و استشمام بوى شراب و باده و اينكه قرآن را فقط با آهنگ خوش همچون آواى نى بخوانند .\r\nمعاذ بن هانى بهرانى بصرى از حرب بن شداد ، از يحيى بن ابى كثير نقل مىكرد كه مىگفته است * ابو سلمه پسر عبد الرحمان بن عوف مىگفت : ابو هريره بيمار بود به عيادتش رفتم ، و گفتم : پروردگارا ابو هريره را شفا عنايت كن . ابو هريره دو بار گفت : پروردگارا مرا به سلامت بر مگردان و سپس گفت : اى ابو سلمه اگر مىتوانى بميرى بمير . سوگند به كسى كه جان ابو هريره در دست اوست به زودى زمانى خواهد رسيد كه مرگ براى هر يك از اشخاص عالم بهتر از زر سرخ خواهد بود و به زودى زمانى براى اين مردم فرا مىرسد كه مسلمانى كنار گور مسلمانى مىرود و مىگويد دوست مىدارم كه من در اين گور خفته بودم .\r\nعفان بن مسلم از حماد بن زيد ، از ايوب ، از يحيى بن ابى كثير ، از ابو سلمه پسر عبد الرحمان بن عوف نقل مىكند كه مىگفته است * ابو هريره بيمار شد ، به عيادتش رفتم و گفتم : پروردگارا ابو هريره را شفا عنايت كن . ابو هريره گفت : پروردگارا چنين مفرماى ، و سپس گفت : اى ابو سلمه به زودى بر مردم زمانى فرا مىرسد كه مرگ براى هر يك از ايشان بهتر از زر سرخ خواهد بود و ممكن است زنده باشى و به همين زودى مىبينى كه مردى كنار گورى مىآيد و مىگويد اى كاش من به جاى اين مرده بودم .\r\nعفان بن مسلم و كثير بن هشام هر دو از حماد بن سلمه ، از ابو المهزم نقل مىكنند * چون جنازه‌اى را از كنار ابو هريرة مىبردند ، مىگفت : برو كه من هم از پى خواهم آمد .\r\nفضل بن دكين از ابو معشر ، از سعيد نقل مىكند * چون مرگ ابو هريره فرا رسيد ، گفت : روى گورم خيمه نزنيد و چراغ و آتش ميفروزيد و هنگامى كه جنازه‌ام را برداشتيد شتابان حركت كنيد كه اگر صالح و نيكوكار باشم زودتر مرا به پيشگاه خدايم خواهيد برد و اگر غير آن باشد لاشهء مرا زودتر از دوشهايتان به زمين خواهيد افكند .\r\nيزيد بن عمرو و محمد بن اسماعيل بن ابى فديك و معن بن عيسى همگى از ابن\r\n\r\n","description":"","footnote":"","page_name":" 305 ","page_number":313},
  {"content":"\r\n\r\n( 1 ) ابى ذئب ، از مقبرى ، از عبد الرحمان بن مهران آزاد كردهء ابو هريره نقل مىكنند كه مىگفته است * چون مرگ ابو هريره نزديك شد ، گفت : بر گور من خيمه مزنيد و چراغ و آتش ميفروزيد و در كار تجهيز و حمل جنازه‌ام شتاب كنيد كه خود از رسول خدا ( ص ) شنيدم كه مىفرمود : چون بندهء نيكوكار را بر تابوتش مىنهند مىگويد مرا پيش ببريد و چون كافر و فاجر را بر تابوت مىنهند مىگويد : اى واى بر من كجايم مىبريد .\r\nمعن بن عيسى و محمد بن اسماعيل بن ابى فديك هر دو از ابن ابى ذئب ، از مقبرى ، از عبد الرحمان بن مهران نقل مىكنند كه مىگفته است * مروان براى عيادت ابو هريره آمد و او را در حال بيهوشى ديد و گفت : خدايت عافيت دهاد . ابو هريره سر برداشت و گفت :\r\nپروردگارا شتاب فرماى . مروان از خانهء ابو هريره بيرون آمد در محلهء اصحاب القطا كسى خود را به او رساند و گفت : ابو هريره تمام شد .\r\nمعن بن عيسى از مالك بن انس ، از مقبرى نقل مىكند * در بيمارى ابو هريره كه به مرگ او انجاميد ، مروان به عيادتش آمد و گفت : اى ابو هريره خدايت شفا دهاد . ابو هريره گفت : پروردگارا من ديدار تو را دوست دارم تو هم ديدار مرا خوش بدار . هنوز مروان به محلهء اصحاب القطا نرسيده بود كه ابو هريره مرد .\r\nسعيد بن منصور از عبد الله بن مبارك ، از عبد الوهاب بن ورد ، از سلم بن بشير بن مجل نقل مىكند * ابو هريره در بيمارى مرگ خود گريست . به او گفتند : اى ابو هريره تو را چه چيزى به گريه وا داشته است ؟ گفت : من براى اين دنياى شما نمىگريم ، ولى براى دور و درازى سفر و كمى زاد و توشه‌ام مىگريم ، اكنون بر گردنه‌اى قرار دارم كه فرود آن بهشت و دوزخ است و نمىدانم مرا به كجا مىبرند .\r\nمحمد بن عمر واقدى از موسى بن محمد بن ابراهيم تيمى ، از پدرش ، از ابو سلمه نقل مىكند كه مىگفته است * پيش ابو هريره رفتم در حال مرگ بود . به اهل خويش گفت : پس از مرگ در كفن كردن من عمامه بر سرم مبنديد و پيراهن بر من مپوشانيد كه آن را براى رسول خدا ( ص ) انجام دادند .\r\nمحمد بن عمر واقدى از ثابت بن قيس ، از ثابت بن مسحل نقل مىكند * چون ابو هريره درگذشت اهالى بالاى مدينه آمدند . وليد بن عتبه امير مدينه بود به آنان پيام داد تا از من اجازه نگيريد و خبر ندهيد او را دفن مكنيد . چون ظهر گذشت وليد بن عتبه خوابيد ، ابن عمرو ابو سعيد خدرى كه حاضر شده بودند گفتند جنازه را برداريد و بيرون آوردند و در\r\n\r\n","description":"","footnote":"","page_name":" 306 ","page_number":314},
  {"content":"\r\n\r\n( 1 ) جايگاهى كه بر جنازه‌ها نماز مىگزاردند نهادند . گروهى گفتند : بر جنازه نماز بگزاريد ، فرستادهء وليد آن جا بود گفت : تا امير نيايد بر او نماز گزارده نمىشود . وليد براى نماز عصر بيرون آمد نخست با مردم نماز عصر گزارد و سپس بر جنازهء ابو هريره نماز گزارد . ابن عمرو ابو سعيد خدرى هم ميان مردم بودند .\r\nمحمد بن عمر واقدى از يحيى بن عبد الله بن ابى فروة ، از عبد الله بن ابى بكر بن محمد بن عمرو بن حزم نقل مىكند * وليد بن عتبه امير مدينه بر جنازهء ابو هريره نماز گزارد و هنگام مرگ او مروان از اميرى مدينه معزول شده بود .\r\nهمين راوى از محمد بن هلال ، از پدرش نقل مىكند كه مىگفته است * در تشييع جنازهء ابو هريره حضور داشتم . ابو سعيد خدرى و مروان پيشاپيش جنازه حركت مىكردند .\r\nهمچنين واقدى از عبد الله بن نافع ، از پدرش نقل مىكند كه مىگفته است * در تشييع جنازهء ابو هريره همراه ابن عمر بودم . ابن عمر پيشاپيش جنازه حركت مىكرد و فراوان براى ابو هريره طلب رحمت مىكرد و مىگفت : او از كسانى بود كه حديث پيامبر ( ص ) را براى مسلمانان حفظ و نگهبانى مىكرد .\r\nمحمد بن عمر واقدى از عمرو بن عبد الله بن عنبسة ، از محمد بن عبد الله بن عمرو بن عثمان نقل مىكند كه مىگفته است * چون ابو هريره مرد ، فرزندان عثمان به پاس رأى او دربارهء عثمان تا بقيع تابوت او را بر دوش كشيدند .\r\nهمين راوى از ثابت بن قيس ، از ثابت بن مسحل نقل مىكند * وليد بن عتبه نامه‌اى به معاويه نوشت و خبر مرگ ابو هريره را داد . معاويه براى او نوشت بنگر كه بازماندگانش چه كسانى هستند ، ده هزار درم به ايشان بده و آنان را در پناه خود بگير و با ايشان پسنديده رفتار كن كه ابو هريره از آنان بود كه عثمان را يارى داد و روز كشته شدن او در خانهء عثمان بود ، خدايش رحمت كناد .\r\nهمچنين واقدى مىگويد * ابو هريره در ذو الحليفه ساكن بود . خانه‌اى در مدينه داشت كه وقف بر بندگان آزاد كرده‌اش بود و آنان پس از مرگ ابو هريره آن را به عمر بن بزيع فروختند . ابو هريره از ابو بكر و عمر روايت مىكرد و به سال پنجاه و نهم در آخر حكومت معاوية بن ابى سفيان درگذشت و هنگام مرگ هفتاد و هشت ساله بود . او در ماه رمضان سال پنجاه و هشت هجرت بر جنازهء عايشه همسر پيامبر ( ص ) نماز گزارد و در شوال\r\n\r\n","description":"","footnote":"","page_name":" 307 ","page_number":315},
  {"content":"\r\n\r\n( 1 ) سال پنجاه و نهم بر جنازهء ام سلمه همسر ديگر پيامبر ( ص ) نمازگزارد . [ 1 
  ] در آن هنگام امير مدينه وليد بن عتبه بود كه به غابه رفت و دستور داد ابو هريره با مردم نماز بگزارد و ابو هريره بر جنازهء ام سلمه در ماه شوال آن سال نماز گزارد و خودش نيز در همان سال درگذشت .\r\n\r\nابو الرّوى دوسى از قبيلهء ازد\r\nاو از طرفداران عثمان و ساكن ذو الحليفه و از قبيلهء ازد بود . از ابو بكر صديق روايت مىكرد و پيش از مرگ معاوية بن ابى سفيان درگذشت .\r\n\r\nسعد بن ابى ذباب دوسى\r\nانس بن عياض و صفوان بن عيسى هر دو از حارث بن عبد الرحمان بن ابى ذباب دوسى ، از پدرش ، از قول سعد بن ابى ذباب نقل مىكنند كه مىگفته است * به حضور پيامبر ( ص ) آمدم و مسلمان شدم و گفتم : اى رسول خدا اموال قوم مرا كه هنگام مسلمان شدن در اختيار داشته‌اند براى ايشان قرار بدهيد ، پذيرفتند و خود مرا كارگزار ايشان قرار دادند ، بعد هم عمر مرا همچنان بر ايشان گماشت .\r\nسعد از مردم سرات بود . [ 2 
  ] مىگويد ، با قوم خودم در مورد عسل آنان گفتگو كردم و گفتم : از آن زكات بپردازيد ، زيرا حاصل ميوه‌اى كه از آن زكات پرداخت نشود خيرى نخواهد داشت و مالى كه زكاتش پرداخت نشود خيرى ندارد . گفتند : معتقدى كه چه مقدار پرداخت كنيم ؟ گفتم : يك دهم آن را بپردازيد و از ايشان يك دهم از مجموع عسل را گرفتم و پيش عمر بن خطاب بروم و موضوع را به او گزارش دادم . عمر آن را گرفت و فروخت و بهاى آن را در درآمد زكات مسلمانان منظور كرد . [ 3 
  ]\r\n\r\n\r\n","description":"","footnote":"\r\n[ 1 
  ] . تاريخ رحلت بانوى بزرگوار ام سلمه همسر محترم پيامبر ( ص ) مورد اختلاف است ، براى اطلاع بيشتر در اين مورد به ترجمهء نهاية الارب ، ج 3 ، به قلم اين بنده ، تهران ، چاپ 1365 ، ص 660 و به بنت الشاطئ ، نساء النّبى ، چاپ بيروت ، ص 135 و عمر رضا كحاله ، اعلام النسا ، چاپ بيروت ، 1404 ق ، ص 227 مراجعه فرماييد - م .\r\n[ 2 
  ] . سرات ، از سلسله كوههاى معروف حجاز كه ياقوت در معجم البلدان ، ج 5 ، ص 59 ، دربارهء آن به تفصيل بحث كرده است - م .\r\n[ 3 
  ] . در اين مورد به ترجمهء وثائق ، چاپ تهران ، 1365 ، ص 381 مراجعه فرماييد - م .\r\n","page_name":" 308 ","page_number":316},
  {"content":"\r\n\r\n( 1 )\r\n\r\nعبد الله بن بحينة\r\nبحينة نام مادر اوست كه دختر ارتّ بوده است و ارت همان حارث بن مطّلب بن عبد مناف بن قصى است . نام پدر عبد الله ، مالك بن قشب است و او همان جندب بن نضلة بن عبد الله بن رافع بن محضب بن مبشر بن صعب بن دهمان بن نصر بن زهران بن كعب بن حارث بن عبد الله بن نصر بن ازد است . او بر قوم خويش كه بنى محضب بودند به سببى خشم گرفت و سوگند خورد كه با آنان در يك منزل ساكن نشود . به مكه آمد و با مطلب بن عبد مناف همپيمان شد و بحينة را كه دختر حارث بن مطلب است به همسرى گرفت كه عبد الله را براى او زاييد . كنيهء عبد الله ، ابو محمد است . او مسلمان شد و از اصحاب پيامبر ( ص ) است و از كسانى است كه از دير باز مسلمان شده است . او مردى فاضل و زاهد بود كه همواره روزه مىگرفت و در منطقهء بطن ريم در سى ميلى مدينه زندگى مىكرد و همان جا به روزگار امارت مروان بن حكم و آخر حكومت معاوية بن ابى سفيان درگذشت .\r\n\r\nبرادر تنى او ، جبير بن مالك\r\nمادرش بحينه است ، جبير هم پس از مسلمان شدن در زمرهء اصحاب پيامبر ( ص ) بود و در جنگ يرموك در سال دوازدهم هجرت و به روزگار خلافت ابو بكر صديق شهيد شد .\r\n\r\nحارث بن عمير ازدى ، از خاندان لهب\r\nمحمد بن عمر واقدى از ربيعة بن عثمان ، از عمر بن حكم نقل مىكند * پيامبر ( ص ) حارث بن عمير ازدى را با نامهء خود پيش پادشاه بصرى گسيل داشتند . چون حارث به منطقهء موته رسيد ، شرحبيل بن عمرو غسانى به او برخورد و از او پرسيد كجا مىروى ؟ گفت : به شام .\r\nپرسيد شايد تو از فرستادگان محمدى ؟ گفت : آرى من سفير پيامبرم . شرحبيل دستور داد او را با طناب بستند و گردنش را زدند و هيچ يك از سفيران پيامبر ( ص ) جز او كشته نشده است .\r\nچون اين خبر به پيامبر رسيد بر ايشان سخت گران آمد و مردم را فراخواندند و موضوع\r\n\r\n","description":"","footnote":"","page_name":" 309 ","page_number":317},
  {"content":"\r\n\r\n( 1 ) كشته شدن حارث و قاتل او را به ايشان فرمودند ، و آنان براى حركت به موته شتاب كردند و همين موضوع انگيزهء خروج مسلمانان به موته بود .\r\n\r\nاز خاندان قضاعة بن مالك بن عمرو بن مرة بن زيد بن حمير كه از اعقاب جهينة بن زيد بن ليث بن صود بن اسلم بن الحاف بن قضاعة است\r\n\r\nعقبة بن عامر بن عبس جهنى\r\nكنيه‌اش ابو عمرو است .\r\nموسى بن اسماعيل از جرير بن حازم ، از ابن لهيعه ، از معروف بن سويد ، از ابو عشانة ، از عقبة بن عامر نقل مىكند * براى جرير بن حازم چنين املاء كرده‌اند كه عقبه مىگفته است به من خبر رسيد پيامبر ( ص ) به مدينه آمده‌اند . من سرگرم چرانيدن چند گوسپند خود بودم ، آنها را به حال خود رها كردم و به حضور پيامبر آمدم و گفتم : آمده‌ام با شما بيعت كنم .\r\nفرمودند : بيعتى به گونه بيعت اعراب باديه‌نشين يا بيعتى همراه با هجرت ؟ من بيعت كردم و حضور پيامبر ماندم . روزى پيامبر ( ص ) فرمودند : هر كس از قبيلهء معد اين جا حاضر است برخيزد . گروهى از مردان برخاستند . من هم همراه ايشان برخاستم . به من فرمودند : بنشين . و اين كار را دو يا سه بار با من تكرار فرمودند ، سرانجام گفتم : اى رسول خدا مگر ما از قبيلهء معد نيستيم ؟ فرمودند : نه . گفتم : ما از كدام قبيله‌ايم ؟ فرمودند : شما از شاخهء قضاعة بن مالك حمير هستيد .\r\nابو الوليد هشام طيالسى از ليث بن سعد ، از ابو عشانه نقل مىكند كه مىگفته است * عقبة بن عامر را ديدم با رنگ سياه موهايش را رنگ مىكرد و اين مصراع را مىخواند « بالاى موها را رنگ مىكنيم و ريشهء آن از پذيرش رنگ سر بر مىتابد . [ 1 
  ] »\r\nمحمد بن عمر واقدى مىگويد : عقبة بن عامر در جنگ صفين همراه معاويه بود و بعد به مصر كوچ كرد و آن جا خانه‌اى براى خود ساخت و در آخر روزگار معاوية بن ابى سفيان درگذشت .\r\n\r\n\r\n","description":"","footnote":"\r\n[ 1 
  ] . « نغيّر اعلاها و تأبى اصولها »\r\n","page_name":" 310 ","page_number":318},
  {"content":"\r\n\r\n( 1 )\r\n\r\nزيد بن خالد جهنى\r\nمحمد بن عمر واقدى مىگويد * كنيهء او ابو عبد الرحمان است و كس ديگرى مىگويد كنيه‌اش ابو طلحه است .\r\nمحمد بن عمر واقدى از اسامة بن زيد بن اسلم ، از پدرش و محمد بن حجازى جهنى نقل مىكند كه آن دو مىگفته‌اند * زيد بن خالد جهنى به سال هشتاد و هفت هجرى و در هشتاد و پنج سالگى در مدينه درگذشته است و از ابو بكر و عمر و عثمان روايت مىكرده است .\r\nمحمد بن سعد مىگويد از كس ديگرى غير از واقدى شنيدم كه مىگفت * زيد بن خالد در كوفه در اواخر حكومت معاوية بن ابى سفيان درگذشته است .\r\n\r\nتميم بن ربيعة بن عوفى\r\nابن جراد بن يربوع بن طحيل بن عدى بن ربعة بن رشد ان بن قيس بن جهينة . او مسلمان شد و در حديبيه همراه رسول خدا ( ص ) بود و در بيعت رضوان زير درخت با پيامبر ( ص ) بيعت كرد .\r\n\r\nرافع بن مكيث بن عمرو\r\nابن جراد بن يربوع بن طحيل بن عدى بن ربعة بن رشدان بن قيس بن جهينة . مسلمان شد و در حديبيه همراه پيامبر ( ص ) بود و بيعت شجره و رضوان را انجام داد . در سريه‌اى كه زيد بن حارثه در جمادى الآخر سال ششم به ناحيهء حسمى رفت رافع بن مكيث همراهش بود و زيد او را به عنوان مژده رسان بر يكى از ناقه‌هايى كه از آن قوم گرفته بود ، به حضور پيامبر فرستاد . در راه به على بن ابى طالب ( ع ) برخورد و او از رافع آن ناقه را گرفت كه به خود آن قوم برگرداند ، زيرا پيامبر ( ص ) على را براى همين كار گسيل فرموده بودند تا آنچه را از ايشان گرفته شده است به آنان برگرداند زيرا گروهى از ايشان به حضور پيامبر ( ص ) آمده و\r\n\r\n","description":"","footnote":"","page_name":" 311 ","page_number":319},
  {"content":"\r\n\r\n( 1 ) مسلمان شده بودند و رسول خدا براى ايشان فرمانى نوشته بود .\r\nرافع بن مكيث همراه كرز بن عامر فهرى در سريه ذو الجدر كه پيامبر ( ص ) او را گسيل فرموده بودند شركت كرد و همراه عبد الرحمان بن عوف در سريهء دومة الجندل شركت كرد و عبد الرحمان او را با فتح نامه براى مژده رسانى به حضور پيامبر ( ص ) گسيل داشت . رافع بن مكيث يكى از چهار تنى است كه يكى از رايتهاى چهارگانه قبيلهء جهينه را كه پيامبر ( ص ) در فتح مكه براى ايشان بسته بودند ، در آن جنگ بر دوش مىكشيد . پيامبر ( ص ) رافع را براى جمع كردن زكات جهينهء گسيل فرمودند و او زكات ايشان را جمع كرد و آورد .\r\nرافع در مدينه خانه داشت و قبيلهء جهينه در مدينه مسجدى هم داشتند .\r\n\r\nبرادرش جندب بن مكيث بن عمرو\r\nاو هم همراه پيامبر ( ص ) در حديبيه شركت داشت و بيعت رضوان را زير درخت انجام داد ، و هنگامى كه پيامبر ( ص ) كرز بن جابر فهرى را به ناحيهء ذو الجدر و قبيلهء عرنة كه دست به غارت شتران شيرى پيامبر ( ص ) زده بودند گسيل فرمودند ، جندب هم همراهش بود .\r\nمحمد بن عمر واقدى از سعيد بن عطاء بن ابى مروان ، از پدرش ، از جدش نقل مىكند * چون پيامبر ( ص ) ارادهء فتح مكه فرمودند ، جندب و رافع را به قبيلهء جهينه گسيل داشتند و پيام دادند ماه رمضان در مدينه حاضر باشند . همچنين هنگامى كه ارادهء جنگ تبوك فرمودند ، آن را به قبيلهء جهينه فرستادند تا آنان را براى شركت در جنگ با دشمن آماده كنند و حركت دهند .\r\nمحمد بن عمر واقدى از عبد الله بن عمرو بن زهير ، از محجن بن وهب ، از ابو بسرة جهنى ، از جندب بن مكيث نقل مىكند كه مىگفته است * هر گاه نمايندگان قبايل به حضور پيامبر مىآمدند ، آن حضرت بهترين جامهء خود را مىپوشيد و به بزرگان اصحاب خود هم دستور مىفرمود چنان كنند . من خودم روزى كه نمايندگان قبيلهء كنده به حضور پيامبر آمدند ديدم حله‌اى يمنى پوشيده‌اند و ابو بكر و عمر هم حلهء يمنى پوشيده بودند .\r\n\r\n","description":"","footnote":"","page_name":" 312 ","page_number":320},
  {"content":"\r\n\r\n( 1 )\r\n\r\nعبد الله بن بدر بن زيد\r\nابن معاوية بن حسان بن اسعد بن وديعة بن مبذول بن عدىّ بن غنم بن ربعة بن رشدان بن قيس بن جهينه ، نام او عبد العزى بود ، پس از اينكه مسلمان شد نامش به عبد الله تغيير يافت . پدرش بدر بن زيد همان كسى است كه عباس بن مرداس سلمى از او در شعر خود نام برده است .\r\nعبد الله بن بدر در سريه‌اى كه پيامبر ( ص ) كرز بن جابر فهرى را به ناحيهء ذو الجدر و قبيلهء عرنة كه دست به غارت شتران شيرى پيامبر زده بودند گسيل فرمودند همراه كرز بود . او هم يكى از چهار تنى است كه يكى از رايتهاى چهارگانهء قبيلهء جهينه را كه پيامبر ( ص ) روز فتح مكه براى ايشان بسته بودند بر دوش مىكشيد . عبد الله بن بدر ساكن مدينه بود و در آن شهر خانه داشت . گاهى هم در صحرا و كنار كوهستان قبيله كه از سلسله جبال جهينه است ساكن بود ، او از ابو بكر و . . . روايت كرده است و در دورهء حكومت معاوية بن ابى سفيان درگذشته است .\r\n\r\nعمرو بن مرة بن عبس\r\nابن مالك بن محرث بن مازن بن سعد بن مالك بن رفاعة بن نصر بن غطفان بن قيس بن جهينه . از دير باز مسلمان شد و از اصحاب پيامبر ( ص ) است و همراه ايشان در جنگهايى شركت كرده و نخستين كسى است كه خود را به قبيلهء قضاعه يمن ملحق كرده است و در اين مورد يكى از بلوىها اين مصراع را سروده است : « در اين لجبازى كه عمرو مىگويد خود را هلاك مكنيد . [ 1 
  ] » فرزندان و اعقاب او در دمشق ساكن‌اند .\r\nسليمان بن حرب از بشر بن سرى ، از ابن لهيعه ، از ربيع بن سبره ، از پدرش ، از عمرو بن مره جهنى نقل مىكند * روزى پيامبر ( ص ) فرمودند : هر كس از قبيلهء معد است برخيزد ، من برخاستم . فرمودند : بنشين . باز فرمودند : هر كس از قبيلهء معد است برخيزد . برخاستم . گفتند :\r\nبنشين . بار سوم هم همين گونه گفتند . من گفتم : اى رسول خدا ما از كدام قبيله‌ايم ؟ فرمودند :\r\nشما از قضاعة بن مالك بن حميريد .\r\n\r\n\r\n","description":"","footnote":"\r\n[ 1 
  ] . « فلا تهلكوا فى لجّةٍ قالها عمروٌ »\r\n","page_name":" 313 ","page_number":321},
  {"content":"\r\n\r\n( 1 )\r\n\r\nسبرة بن معبد جهنى\r\nاو پدر ربيع بن سبرة است كه زهرى از او و او از پدرش روايت مىكند كه مىگفته است در حجة الوداع همراه پيامبر ( ص ) بوديم و آن حضرت از متعه نهى فرمودند . سبرة در مدينه در محلهء جهينه خانه‌اى داشت و در اواخر عمر خويش در ذو المروة ساكن بود و اعقاب او تا امروز همان جا هستند ، سبرة در حكومت معاوية بن ابى سفيان درگذشته است .\r\n\r\nمعبد بن خالد\r\nاو پدر زرعه جهنى است . از دير باز مسلمان شده و در سريهء كرز بن جابر فهرى به ناحيهء ذو الجدر و قبيلهء عرنة كه بر شتران شيرى پيامبر حمله برده بودند شركت داشت و يكى از چهار تنى است كه يكى از رايتهاى قبيلهء جهينه را در فتح مكه بر دوش مىكشيده است ، او قبيلهء خود را در صحرا نگه مىداشت . از ابو بكر و عمر روايت كرده است و در سال هفتاد و دو هجرى در هشتاد و اند سالگى درگذشته است .\r\n\r\nابو ضبيس جهنى\r\nاز دير باز مسلمان شده است . او هم در آن سريه همراه كرز بن جابر فهرى به ذو الجدر رفته است و اين سريه در شوال سال ششم هجرت بوده است . ابو ضبيس پس از آن در حديبيه همراه پيامبر بود و بيعت رضوان را زير آن درخت با پيامبر ( ص ) انجام داد و در فتح مكه هم حضور داشت . او در صحرا ساكن بود و در آخر حكومت معاوية بن ابى سفيان درگذشت .\r\n\r\nكليب جهنى\r\nمحمد بن عمر واقدى از محمد بن مسلم جوسق آزاد كردهء بنى مخزوم ، از غنيم بن كثير بن كليب جهنى ، از پدرش ، از جدش نقل مىكند كه مىگفته است * پيامبر ( ص ) را در\r\n\r\n","description":"","footnote":"","page_name":" 314 ","page_number":322},
  {"content":"\r\n\r\n( 1 ) حجة الوداع ديدم كه از عرفات به سوى مشعر حركت فرمودند و در مشعر آتش برافروخته بودند . پيامبر ( ص ) به سوى آتش حركت كردند و نزديك آن فرو آمدند .\r\n\r\nسويد بن صخر جهنى\r\nاز دير باز مسلمان شد . او هم در سريه‌اى كه پيامبر ( ص ) كرز بن جابر فهرى را به ذو الجدر و قبيلهء عرنه كه دست به غارت شتران شيرى پيامبر ( ص ) زده بودند ، فرستادند همراه بود . اين سريه در ماه شوال سال ششم هجرت بود . پس از آن هم در حديبيه شركت كرد و با پيامبر بيعت رضوان را زير درخت انجام داد . او هم يكى از چهار تنى است كه يكى از پرچمهاى چهارگانه‌اى را كه پيامبر ( ص ) براى آنان در فتح مكه بسته بودند بر دوش مىكشيد .\r\n\r\nسنان بن و بر جهنى\r\nاو همپيمان بنى سالم انصار بود . در جنگ مريسيع همراه پيامبر ( ص ) بود و در همان جنگ در مورد آب كشيدن از چاه و اينكه كدام يك نخست دلو خود را به چاه درافكنند با جهجاه بن سعد ستيزه كرد و اختلاف آنان چنان شد كه هر يك قبائل خود را به يارى طلبيدند . سنان انصار را به يارى خواست و جهجاه ، قريش را . در آن روز عبد الله بن ابىّ بن سلول چنين گفت : « مىگويند اگر به مدينه برگرديم هر آينه اربابان عزت آنانى را كه خوارند از آن شهر بيرون خواهند كرد . [ 1 
  ] » و سخنان بسيار ديگرى هم گفت : زيد بن ارقم سخنان او را به اطلاع پيامبر ( ص ) رساند ، عبد الله بن ابىّ منكر آن شد و در اين مورد قرآن در مورد صحت گفتار زيد و تكذيب ابن ابىّ نازل شد .\r\n\r\nخالد بن عدى جهنى\r\nخالد مسلمان شد و در زمرهء اصحاب پيامبر ( ص ) بود و از ايشان روايت مىكرد .\r\n\r\n\r\n","description":"","footnote":"\r\n[ 1 
  ] . آيهء 8 سوره شصت و سوم - منافقون - و براى اطلاع بيشتر به تفاسير قرآن مجيد ذيل آيهء مذكور و به بحث واقدى در مغازى ، ج 1 ، ترجمه به قلم اين بنده ، ص 309 مراجعه فرماييد - م .\r\n","page_name":" 315 ","page_number":323},
  {"content":"\r\n\r\n( 1 ) عبد الله بن يزيد پدر عبد الرحمان مقرى از سعيد بن ابى ايوب و حيوة از ابو الاسود ، از بكير بن عبد الله ، از بشر بن سعيد ، از خالد بن عدى جهنى ، از رسول خدا ( ص ) روايت مىكند كه فرموده‌اند * هر كس برادر دينى او برايش بدون اينكه مسألت كند و انتظار داشته باشد چيزى بفرستد ، آن را بپذيرد و رد نكند كه روزىاى است كه خداوند برايش فرستاده است .\r\n\r\nابو عبد الرحمان جهنى\r\nاو هم مسلمان شد و در زمرهء اصحاب پيامبر ( ص ) بود و از ايشان روايت مىكرد .\r\nمحمد بن عبيد طنافسى از محمد بن اسحاق ، از يزيد بن ابى حبيب ، از مرثد بن عبد الله يزنى ، از ابو عبد الرحمان جهنى نقل مىكند كه مىگفته است * در حالى كه ما حضور پيامبر ( ص ) بوديم دو سوار از دور پيدا شدند و چون پيامبر ( ص ) آن دو را ديدند ، فرمودند :\r\nاين دو از قبيلهء كنده و مذحجى هستند و چون آن دو رسيدند ، معلوم شد هر دو مذحجى هستند . يكى از آن دو براى بيعت نزديك پيامبر آمد و چون دست آن حضرت را در دست گرفت ، گفت : اى رسول خدا به نظر شما پاداش كسى كه شما را مىبيند و به شما ايمان مىآورد و تصديق و پيروى مىكند چيست ؟ فرمودند : درخت طوبى براى اوست . او دست بر دست پيامبر كشيد و رفت و ديگرى پيش آمد و چون دست پيامبر ( ص ) را در دست گرفت كه بيعت كند ، گفت : اى رسول خدا به نظر شما پاداش كسى كه بدون اينكه شما را ديده باشد به شما ايمان آورد و تصديق و پيروى كند چيست ؟ پيامبر دو بار فرمودند : درخت طوبى براى اوست . او هم دست بر دست پيامبر ( ص ) كشيد و رفت .\r\nعبد الله بن نمير از محمد بن اسحاق ، از يزيد بن ابى حبيب ، از مرثد بن عبد الله ، از ابو عبد الرحمان جهنى نقل مىكند * پيامبر ( ص ) فرموده‌اند : هر سوارى كه به سوى يهوديان مىرود در سلام دادن به ايشان پيشى نگيرد و چون بر شما سلام دادند بگوييد و بر شما باد .\r\n\r\nعبد الله بن خبيب جهنى\r\nوى مسلمان شد و در زمرهء اصحاب پيامبر بود و از ايشان روايت مىكرد .\r\nابو عاصم ضحاك بن مخلد شيبانى و محمد بن اسماعيل بن ابى فديك مدنى از ابن\r\n\r\n","description":"","footnote":"","page_name":" 316 ","page_number":324},
  {"content":"\r\n\r\n( 1 ) ابى ذئب و ابو عاصم از اسيد بن ابى اسيد و ابن ابى فديك از ابو اسيد برّاد ، از معاذ بن عبد الله بن خبيب ، از پدرش نقل مىكند كه مىگفته است * در شبى تاريك و بارانى به جستجوى پيامبر ( ص ) بر آمديم كه براى ما نماز بگزارند ، من ايشان را پيدا كردم . فرمودند : بگو ، چيزى نگفتم ، باز فرمودند : بگو ، سكوت كردم و چون براى بار سوم فرمودند : بگو ، گفتم : اى رسول خدا چه بگويم ؟ فرمودند : قل هو الله احد و هر دو قل اعوذ را به هنگام شب و صبح سه مرتبه بگو تا تو را از هر چيزى بىنياز كند .\r\n\r\nحارث بن عبد الله جهنى\r\nحماد بن عمرو ضبّى از زيد بن رفيع ، از معبد جهنى نقل مىكند كه مىگفته است * ضحاك بن قيس مرا با بيست هزار درم پيش حارث بن عبد الله جهنى فرستاد و گفت : به او بگو امير المؤمنين [ يعنى معاوية بن ابى سفيان 
  ] به ما فرمان داده است هزينه‌اى به تو بپردازيم . با اين مبلغ براى هزينهء خود استفاده كن . من پيش او رفتم و گفتم : خدايت كارهايت را اصلاح فرمايد ، امير مرا با اين درمها پيش تو فرستاده است و موضوع را به او گفتم . گفت : تو كيستى ؟\r\nگفتم : من معبد بن عبد الله بن عويمرم . گفت : آرى . گفتم : و به من دستور داده است كه از تو دربارهء سخنانى كه آن عالم يهودى در فلان روز در يمن به تو گفته است بپرسم ، گفت : آرى پيامبر ( ص ) مرا به يمن فرستادند و اگر باور مىداشتم كه ايشان خواهند مرد هرگز از ايشان جدا نمىشدم ، به يمن رفتم آن عالم يهودى پيش من آمد و گفت : محمد ( ص ) مرد . پرسيدم چه هنگام ؟ گفت : همين امروز . چنان اندوهگين شدم كه اگر اسلحه مىداشتم با او جنگ مىكردم . چيزى نگذشت كه نامه‌اى از ابو بكر رسيد كه پيامبر ( ص ) رحلت فرمود و مردم پس از آن با من به خلافت بيعت كردند ، اكنون از مردمى كه آنجايند براى من بيعت بگير .\r\nمن گفتم : مردى كه به من از مرگ پيامبر در همان روز خبر داده است شايستهء آن است كه علم بسيار پيش او باشد . به او پيام فرستادم پيش من آمد ، گفتم : آنچه گفتى راست بود . گفت :\r\nمن دروغ نگفته بودم . گفتم : اين را از كجا دانستى ؟ گفت : او پيامبرى بود كه ما در كتاب خود يافته بوديم كه فلان روز خواهد مرد . گفتم : پس از او ما چگونه خواهيم بود ؟ گفت : آسياى شما تا سى و پنج سال پس از او به نفع شما خواهد گرديد و يك روز هم بر آن نيفزود . [ 1 
  ]\r\n\r\n\r\n","description":"","footnote":"\r\n[ 1 
  ] . سستى اين گونه روايات از مواردى است كه ارزش طبقات را مىكاهد - م .\r\n","page_name":" 317 ","page_number":325},
  {"content":"\r\n\r\n( 1 )\r\n\r\nعوسجة بن حرملة بن جذيمه\r\nابن سيرة بن خديج بن مالك بن محرث بن مازن بن سعد بن مالك بن رفاعة بن نصر بن غطفان بن قيس بن جهينة .\r\nمحمد بن سعد مىگويد : نسب او را براى من هشام بن محمد بن سائب كلبى اين چنين نقل كرد . هشام همچنين مىگفت : پيامبر ( ص ) براى عوسجة روز فتح مكه رايتى براى فرماندهى بر هزار تن بستند و منطقهء ذو مرّ را در اختيار او گذاردند و اين سخن را از كسى غير او نشنيده‌ام .\r\n\r\nبتّة جهنى\r\nمحمد بن سعد مىگويد از قول وليد بن مسلم ، از ابن لهيعة ، از ابو الزبير ، از جابر بن عبد الله ، از بتة جهنى براى من نقل كردند * پيامبر فرموده‌اند : شمشير را كشيده به كسى نبايد داد .\r\n\r\nابن حديده جهنى\r\nاو مدتى از اصحاب پيامبر ( ص ) بوده است و همان كسى است كه عمر به او رسيد و پرسيد كجا مىروى ؟ گفت : مىخواهم نماز عصر بگذارم ، گفت : بشتاب و آن را انجام بده .\r\n\r\nرفاعة بن عرادة جهنى\r\nبرخى نام پدرش را عرابة و عرابة گفته‌اند . او پس از آنكه مسلمان شد در زمرهء اصحاب پيامبر ( ص ) بود .\r\n\r\n","description":"","footnote":"","page_name":" 318 ","page_number":326},
  {"content":"\r\n\r\n( 1 )\r\n\r\nاز خاندان بلىّ بن عمرو بن الحاف بن قضاعه\r\n\r\nرويفع بن ثابت بلوى\r\nاو در منطقهء جناب ساكن بود . پس از اينكه مسلمان شد ، در زمرهء اصحاب درآمد و از پيامبر ( ص ) روايت كرده است .\r\n\r\nابو الشموس بلوىّ\r\nدر منطقهء حبق ساكن بود مسلمان شد و از اصحاب پيامبر ( ص ) بود .\r\n\r\nطلحة بن براء بن عمير\r\nابن وبرة بن ثعلبة بن غنم بن سرّى بن سلمة بن انيف بن جشم بن تميم بن عوذ منات بن ناج بن تيم بن اراشة بن عامر بن عبيلة بن قسميل بن فران بن بلىّ . او با بنى عمرو بن عوف كه از خاندانهاى انصارند همپيمان بوده است و او همان كسى است كه پيامبر ( ص ) برايش دعا كردند و عرضه داشتند : پروردگارا طلحه را چنان به پيشگاه خود بپذير كه تو بر او لبخند زنى و او بر تو لبخند زند .\r\nمحمد بن سعد مىگويد : نسب طلحه و اين موضوع را هشام بن محمد بن سائب كلبى براى من نقل كرد .\r\n\r\nابو امامة بن ثعلبة بلوى\r\nپسر عموى ابو بردة بن نيار ، دايى براء بن عازب است .\r\nمحمد بن عمر واقدى از عبد الله بن منيب بن عبد الله بن ابى امامة ، از پدرش ، از جدش نقل مىكند كه مىگفته است * ابو امامة بن ثعلبه مدتى از اصحاب پيامبر ( ص ) بود و او\r\n\r\n","description":"","footnote":"","page_name":" 319 ","page_number":327},
  {"content":"\r\n\r\n( 1 ) پسر عموى ابو بردة بن نياز است . ابو امامه در حالى كه از چاهى دور افتاده و پر آب وضو مىگرفت ديده شد و چون از او در آن باره پرسيدند ، گفت : پيامبر ( ص ) به ما دستور فرمودند چنين كنيم كه موجب آزار و مزاحمت براى يك ديگر نباشيم .\r\n\r\nعبد الله بن صيفى بن وبرة\r\nابن ثعلبة بن غنم بن سرّى بن سلمه بن انيف . او ساكن محلهء بنى عمرو بن عوف بود و در حديبيه همراه پيامبر ( ص ) شركت كرد و بيعت رضوان را زير درخت انجام داد . اين موضوع را هشام بن محمد بن سائب كلبى از قول پدرش براى من نقل كرد .\r\n\r\nاز خاندان بنى عذرة بن سعد بن زيد بن ليث بن سود بن اسلم بن الحاف بن قضاعة\r\n\r\nخالد بن عرفطة\r\nابن ابرهة بن سنان بن صيفى بن هائلة بن عبد الله بن غيلان بن اسلم بن حزاز بن كاهل بن عذره .\r\nاو همپيمان خاندان زهرة بن كلاب است . از اصحاب پيامبر ( ص ) است و از ايشان روايت نقل كرده است . سعد بن ابى وقاص در جنگ قادسيه او را به سالارى جنگ گماشت و او در جنگ نخيله خوارج را كشت . ساكن كوفه شد و در آن براى خود خانه‌اى ساخت و اعقاب او تا امروز هنوز باقى هستند .\r\n\r\nجمرة بن نعمان بن هوذه\r\nابن مالك بن سنان بن بياع بن دليم بن عدى بن حزاز بن كاهل بن عذره . او سالار بنى عذرة است و نخستين كس از مردم حجاز است كه زكات قوم خود را جمع كرد و به حضور پيامبر آورد و پيامبر ( ص ) به اندازهء پرتاب يك تازيانه و اندازهء تاخت يك اسب از زمينهاى وادى القرى را در اختيارش گذاشتند و او همواره همان جا ساكن بود تا درگذشت .\r\n\r\n","description":"","footnote":"","page_name":" 320 ","page_number":328},
  {"content":"\r\n\r\n( 1 )\r\n\r\nابو خزامة عذرى\r\nاو ساكن ناحيهء جناب بود كه سرزمين قبايل عذره و بلىّ است . وى مسلمان شد و از اصحاب پيامبر ( ص ) است و از آن حضرت روايت كرده است .\r\n\r\nاز اشعرىها كه فرزندان اشعرند و نام اصلى اشعر نبت بن ادد بن زيد بن يشجب بن عريب بن زيد بن كهلان بن سبأ بن يشجب بن يعرب بن قحطاف است\r\n\r\nابو بردهء بن قيس\r\nابن سليم بن حضار بن حرب بن عامر بن عنز بن بكر بن عامر بن عذر بن وائل بن ناجية بن جماهر بن اشعر . او برادر ابو موسى اشعرى است . مسلمان شد و از سرزمين قوم خود به مدينه هجرت كرد . رسيدن او به مدينه همزمان شد با آمدن ديگر افراد اشعرىها كه مىگويند پنجاه مرد بوده‌اند و آمدن مسافران دو كشتى كه از حبشه باز گشته بودند . ابو بردة بن قيس رواياتى از پيامبر ( ص ) روايت كرده است .\r\n\r\nابو عامر اشعرى\r\nاو از اشعرىهايى است كه به حضور پيامبر ( ص ) آمدند و همراه آن حضرت در فتح مكه و جنگ حنين شركت كرد . در جنگ حنين پيامبر ( ص ) او را به تعقيب مشركان هوازن كه به ناحيهء اوطاس عقب‌نشينى كرده بودند فرستاد و رسول خدا ( ص ) براى او لوايى بستند . چون ابو عامر به قرارگاه ايشان رسيد ، مردى از آنان به ميدان آمد و هماورد خواست . ابو عامر به نبردش رفت و او را كشت و نه جنگجوى ديگر را هم كشت . چون ابو عامر به جنگ دهمى رفت او به ابو عامر ضربه‌اى زد كه سخت زخمى شد . او را به قرارگاه خودش رساندند و هنوز رمقى داشت . او ابو موسى اشعرى را به جانشينى خود بر لشكر گماشت ، ابو عامر به ابو موسى\r\n\r\n","description":"","footnote":"","page_name":" 321 ","page_number":329},
  {"content":"\r\n\r\n( 1 ) گفت كسى كه او را ضربه زده است همان كسى است كه داراى عامهء زرد است . ابو عامر همچنان ابو موسى اشعرى را وصى خود قرار داد و رايت را به او سپرد و گفت : كمان و ديگر اسلحه مرا به حضور پيامبر ( ص ) تقديم كن ، و درگذشت . ابو موسى اشعرى با آنان جنگ كرد و خداوند فتح و پيروزى نصيب او كرد و قاتل ابو عامر را كشت و اسب و سلاح و ما ترك ابو عامر را به حضور پيامبر ( ص ) آورد . ايشان آنها را به پسرش عامر بخشيدند و عرضه داشتند : پروردگارا ابو عامر را بيامرز و او را از بلندپايگان امت من در بهشت قرار بده .\r\n\r\nپسرش عامر بن ابى عامر\r\nاو از اصحاب پيامبر ( ص ) است و با ايشان در جنگها شركت كرده و روايت نقل كرده است .\r\n\r\nابو مالك اشعرى\r\nمسلمان شد و از اصحاب پيامبر ( ص ) است و همراه ايشان در جنگها شركت كرده و از آن حضرت روايت نقل كرده است .\r\nسليمان بن عبد الرحمان دمشقى از وليد بن مسلم ، از يحيى بن عبد العزيز ازدى ، از عبد الله بن نعيم ازدى ، از ضحاك بن عبد الرحمان بن عزرب ، از ابو موسى اشعرى نقل مىكند كه مىگفته است * پيامبر ( ص ) در جنگ هوازن براى ابو مالك اشعرى رايتى براى فرماندهى بر سواران بست و دستور فرمود كه به تعقيب قبيلهء هوازن كه گريخته و عقب‌نشينى كرده بودند برود .\r\nموسى بن اسماعيل از ابان بن يزيد بن عطار ، از يحيى بن ابى كثير ، از زيد ، از ابو سلام ، از ابو مالك اشعرى نقل مىكند * پيامبر ( ص ) فرموده‌اند : وضو گرفتن و طهارت بخشى از ايمان است .\r\nعفان بن مسلم از ابان ، از قتاده ، از شهر بن حوشب ، از عبد الرحمان بن غنم نقل مىكند * ابو مالك اشعرى ياران خود را جمع كرد و گفت : بياييد تا با شما نماز ام نسى بگزارم و ام نسى لقب مردى از اشعرىها بود . ابو مالك قدحى آب خواست ، نسخت سه بار دستهايش را شست و مضمضه و استنشاق كرد و سه بار چهره‌اش را شست و سه بار دو ساعد خود را\r\n\r\n","description":"","footnote":"","page_name":" 322 ","page_number":330},
  {"content":"\r\n\r\n( 1 ) شست . آن گاه بر سر و گوشهاى خود مسح كشيد و هر دو پاى خود را شست و نماز ظهر گزارد و در آن سورهء فاتحه خواند با بيست و دو تكبير . [ 1 
  ]\r\n\r\nحارث اشعرى\r\nاو پس از اينكه مسلمان شد از اصحاب پيامبر ( ص ) بود و از آن حضرت روايت مىكرد .\r\nموسى بن اسماعيل از ابان ، از يحيى بن ابى كثير ، از زيد از ابو سلام ، از حارث اشعرى ، از پيامبر ( ص ) نقل مىكند كه فرموده‌اند * خداوند متعال يحيى بن زكريا ( ع ) را فرمان داد پنج كلمه را مورد عمل قرار دهد و به بنى اسرائيل هم دستور دهد كه به آن پنج فرمان عمل كنند . [ 2 
  ]\r\n\r\nاز حضرمىها كه يمنى هستند\r\n\r\nعلاء بن حضرمى\r\nنام حضرمى ، عبد الله بن ضماد بن سلمى بن اكبر و از قبيلهء حضرموت و يمين است . او همپيمان بين امية بن عبد شمس بن عبد مناف بود . برادرش ميمون بن حضرمى صاحب چاهى است كه در بالاى مكه در منطقه ابطح قرار داشت و به آن چاه ميمون مىگويند و مشهور است . اين چاه در راه عراق قرار دارد و آن را در دورهء جاهلى حفر كرده بود . علاء بن حضرمى از دير باز مسلمان شد .\r\nمحمد بن عمر واقدى از ابو بكر بن عبد الله بن ابى سبرة ، از محمد بن يوسف ، از سائب بن يزيد ، از علاء بن حضرمى نقل مىكند كه مىگفته است * پيامبر ( ص ) پس از بازگشت از جعرانه او را پيش منذر بن ساوى عبدى امير بحرين روانه فرموده‌اند و نامه‌اى همراه او براى منذر فرستاده و او را به اسلام دعوت كرده‌اند [ 2 
  ] . او علاء بن حضرمى را در جمع‌آورى زكات\r\n\r\n\r\n","description":"","footnote":"\r\n[ 1 
  ] و 2 . ظاهراً در اين هر دو روايت چيزى از قلم افتاده است ، در نسخهء چاپ بيروت هم همين گونه است ، در روايت دوم ملاحظه مىكنيد كه هيچ توضيحى دربارهء پنج كلمه نيامده است - م .\r\n[ 2 
  ] . براى اطلاع بيشتر در مورد اين نامه و دستور العمل به وثائق ، تهران ، 1365 ، ص 114 - 113 مراجعه فرماييد - م .\r\n","page_name":" 323 ","page_number":331},
  {"content":"\r\n\r\n( 1 ) مسلمانان آزاد گذاشته است . پيامبر ( ص ) دستور العملى هم براى علاء بن حضرمى در مورد نصاب زكات شتر و گاو و گوسفند و غلات و اموال نوشته‌اند كه طبق آن زكات بگيرد و به علاء فرمان دادند از توانگران ايشان زكات را بگيرد و به مصرف بينوايان ايشان برساند .\r\nهمچنين پيامبر ( ص ) تنى چند از جمله ابو هريره را همراه او فرستادند و به علاء فرمودند : در بارهء ابو هريره سفارش كن كه نيكى كنند .\r\nمحمد بن عمر واقدى از عبد الله بن يزيد ، از سالم آزاد كرده و وابستهء بنى نصر نقل مىكند كه مىگفته است از ابو هريره شنيدم كه مىگفت * پيامبر ( ص ) مرا با علاء بن حضرمى فرستادند و دربارهء من به او سفارش به نيكى فرمودند . چون از مدينه فاصله گرفتيم علاء به من گفت : پيامبر ( ص ) دربارهء تو سفارش فرمودند اينك چه دوست دارى كه انجام دهم ؟\r\nگفتم : بگذار من براى تو اذان بگويم و در آمين گفتن بعد از خواندن فاتحه بر من پيشى مگير [ 1 
  ] ، علاء همين گونه پذيرفت .\r\nمحمد بن عمر واقدى از اسماعيل بن ابراهيم بن عقبه ، از موسى بن عقبه ، از زهرى ، از عروة ، از مسور بن مخرمة ، از عمرو بن عوف همپيمان خاندان عامر بن لوى نقل مىكند * پيامبر ( ص ) علاء بن حضرمى را به امارت بحرين منصوب فرمودند و سپس او را عزل كردند و ابان بن سعد را به كارگزارى بحرين گسيل فرمودند .\r\nواقدى مىگويد : پيامبر ( ص ) به علاء بن حضرمى نوشته بودند با بيست مرد از قبيلهء عبد القيس به حضور ايشان بيايد . علاء بيست مرد از ايشان را كه سالارشان عبد الله بن عوف اشج بود با خود برداشت و به حضور پيامبر ( ص ) آمد و منذر بن ساوى را به جانشينى خود در بحرين گماشت . نمايندگان از علاء بن حضرمى شكايت كردند . پيامبر ( ص ) او را عزل كردند و ابان بن سعيد بن عاص را بر بحرين گماشتند و فرمودند : نسبت به قبيلهء عبد القيس خيرانديش باش و بزرگان ايشان را گرامى بدار .\r\nيزيد بن هارون از حماد بن سلمه ، از على بن زيد نقل مىكند * پيامبر ( ص ) بر تن علاء بن حضرمى پيراهنى سنبلانى آستين بلند ديدند ، آستين پيراهن را به اندازهء حدود انگشتهايش كوتاه كردند .\r\nانس بن عياض از عبد الرحمان بن حميد بن عبد الرحمان بن عوف نقل مىكند كه\r\n\r\n\r\n","description":"","footnote":"\r\n[ 1 
  ] . با توجه به توضيح ابن اثير در نهاية ، ج 1 ، ص 72 ترجمه شد - م .\r\n","page_name":" 324 ","page_number":332},
  {"content":"\r\n\r\n( 1 ) مىگفته است * شنيدم عمر بن عبد العزيز از سائب بن يزيد پرسيد دربارهء مدت توقف در مكه پس از انجام دادن مناسك حج چه شنيده‌اى ؟ گفت : علاء بن حضرمى مىگفت ، پيامبر فرموده‌اند : براى كسى كه از مكه هجرت كرده است فقط سه روز پس از برگشتن از منى .\r\nيعقوب بن ابراهيم بن سعد زهرى از پدرش ، از صالح بن كيسان ، از عبد الرحمان بن حميد هم نقل مىكند كه شنيده است عمر بن عبد العزيز از سائب بن يزيد سؤال كرد و او گفت از علاء بن حضرمى شنيدم كه مىگفت از پيامبر ( ص ) شنيدم كه مىفرمودند * شخص مهاجر سه شب پس از بازگشت از منى در مكه بماند . اكنون سخن به موضوع سابق بر مىگردد ، گويد :\r\nابان بن سعيد همچنان كارگزار بحرين بود تا پيامبر ( ص ) رحلت فرمودند و قبيلهء ربيعه بحرين مرتد شدند و از دين برگشتند . ابان بن سعيد به مدينه آمد و محل خدمت خود را ترك كرد .\r\nابو بكر صديق خواست او را به بحرين برگرداند نپذيرفت و گفت : پس از رسول خدا ( ص ) كارگزارى هيچ كس را نمىپذيرم . ابو بكر تصميم گرفت علاء بن حضرمى را به بحرين بفرستد او را خواست و گفت : تو از كارگزاران پيامبر ( ص ) بودى و ولايت پذيرفتى ، اكنون تصميم دارم تو را بر همان ولايت كه پيامبر ( ص ) گماشت بگمارم و بر تو باد كه از خدا بترسى . علاء بن حضرمى از مدينه همراه شانزده سوار بيرون رفت . فرات بن حيان عجلى راهنماى او بود ، ابو بكر نامه‌اى همراه علاء بن حضرمى نوشت كه همهء مسلمانانى كه او از كنار ايشان مىگذرد با او همراه شوند و به جهاد دشمن بروند . علاء بن حضرمى همراه كسانى كه با او همراه شده بودند حركت كرد و كنار حصار جواثا فرود آمد و با آنان جنگ كرد كه هيچ كس از آنان جان به در نبرد . سپس به قطيف آمد كه آن جا گروهى از ايرانيان جمع بودند با آنان جنگ كرد و پيروزى نسبى به دست آورد و ايرانيان گريختند و به منطقهء زارة پناه بردند . علاء به سوى ايشان رفت و در منطقهء خط كه كنار دريا بود ، فرود آمد و با آنان شروع به جنگ كرد و آنان را محاصره كرد و به محاصرهء خود ادامه داد تا ابو بكر درگذشت و عمر بن خطاب حاكم شد . آنان كه در زاره بودند تقاضاى صلح كردند ، علاء با آنان صلح كرد و از آن جا به دارين رفت و جنگ كرد و جنگجويان را كشت و زنان و فرزندان را به اسيرى گرفت . علاء بن حضرمى ، عرفجة بن هرثمه را به سواحل فارس گسيل داشت و او با كشتيها حمله كرد و نخستين كس بود كه جزيره‌اى از جزاير فارس را گشود و در آن مسجدى ساخت و سپس به باريخان و اسياف حمله كرد و اين در سال چهاردهم هجرت بود .\r\nعلى بن محمد بن عبد الله بن ابى يوسف از ابو اسماعيل همدانى و غير او ، از مجالد ، از\r\n\r\n","description":"","footnote":"","page_name":" 325 ","page_number":333},
  {"content":"\r\n\r\n( 1 ) شعبى روايت مىكند * عمر بن خطاب براى علاء بن حضرمى كه در بحرين بود نوشت پيش عتبة بن غزوان برو كه من حكومت او را به تو واگذار كردم ، و بدان كه تو پيش مردى مىروى كه از مهاجران نخستين است كه عنايت خداوند شامل حال ايشان است و من او را به اين سبب عزل نكرده‌ام كه پارسا و استوار و شجاع نيست بلكه چنين پنداشته‌ام كه تو در آن ناحيه براى مسلمانان بهتر از اويى و حق او را بشناس و رعايت كن ، پيش از تو هم مرد ديگرى را بر اين كار گماشتم ، ولى پيش از آنكه به محل حكومت خود برسد ، درگذشت .\r\nاينك اگر خداوند اراده فرموده باشد كه تو حاكم آن جا باشى خواهى شد و اگر اراده فرمايد كه عتبه همچنان حاكم باشد فرمان و همهء خلق از آن پروردگار جهانيان است . و بدان كه فرمان خداوند محفوظ است به حفظى كه خود آن را فرو فرستاده است و تو بنگر براى چه چيزى آفريده شده‌اى و براى آن كوشش كن و آنچه را غير از آن است رها كن و بدان كه دنيا مدتى معلوم است و آخرت جاودانه است و چيزى كه خير آن روى به نقصان دارد تو را از چيزى كه شر آن باقى است باز ندارد و سرگرم نكند ، و از خشم خدا به خدا بگريز و خداى براى هر كس بخواهد فضيلت در حكم و علم را فراهم مىفرمايد . براى خود و براى تو از پيشگاه خداوند يارى مىجوييم كه از او فرمانبردارى كنيم و مايهء رستگارى از عذاب خدا باشد .\r\nگويد : علاء بن حضرمى همراه گروهى از بحرين بيرون آمد كه ابو هريره و ابو بكره هم همراهش بودند و چون ابو بكره به بصره آمد او را به بحرين نسبت داده و بحرانى مىگفتند . پسر ابو بكره ، عبد الله هم در بحرين متولد شده بود .\r\nگويد : چون علاء بن حضرمى به منطقهء لياس كه نزديك صعاب است رسيد ، و صعاب از سرزمينهاى قبيلهء بنى تميم است ، درگذشت . ابو هريره به بحرين برگشت و ابو بكره به بصره آمد . ابو هريره مىگفته است : از علاء بن حضرمى سه چيز ديدم كه همواره آن سه چيز را به خاطر دارم و علاء را دوست مىدارم . نخست اينكه در جنگ دارين ديدم با اسب خود به دريا زد و از دريا گذشت . چون از مدينه به بحرين مىآمد در منطقهء دهناء آب آنان تمام شد علاء دعا كرد و براى آنان چشمه‌اى از زير تپه‌اى شنى آشكار شد و سيراب شدند و رفتند .\r\nيكى از ايشان برخى از وسايل خود را آن جا فراموش كرده بود و چون برگشت و وسايل خود را برداشت آن چشمه را نديد . سوم آنكه همراه او از بحرين به بصره حركت كردم چون به لياس رسيديم مرد و آن جا آب نبود ، خداوند براى ما ابر و باران فرستاد و او را با\r\n\r\n","description":"","footnote":"","page_name":" 326 ","page_number":334},
  {"content":"\r\n\r\n( 1 ) آب باران غسل داديم و با لبهء شمشيرهاى خود براى او گورى كنديم و او را دفن كرديم و نشانه‌اى بر گورش ننهاديم و رفتيم . مردى از اصحاب رسول خدا گفت : علاء را دفن كرديم و نشانه‌اى ننهاديم برگشتيم كه نشانى نهيم جاى گورش را پيدا نكرديم . ابو بكره هم خبر مرگ علاء بن حضرمى را به بصره آورد .\r\n\r\nشريح حضرمى\r\nابو اسامة حماد بن اسامه از عبد الله بن مبارك ، از يونس بن يزيد ، از زهرى ، از سائب بن يزيد نقل مىكند * در محضر پيامبر ( ص ) نام شريح حضرمى برده شد ، فرمودند : مردى است كه قرآن را زير سر خود و پشتى خويش قرار نمىدهد . [ 1 
  ]\r\n\r\nعمرو بن عوف\r\nمحمد بن عمر واقدى مىگويد : عمرو از مردم يمن و همپيمان خاندان عامر بن لوى بوده و از دير باز مسلمان شده است . او در زمرهء اصحاب پيامبر است و از ايشان روايت كرده است .\r\n\r\nلبيد بن عقبة\r\nابن رافع بن امرى القيس بن زيد بن عبد الاشهل . مادرش ام البنين دختر حذيفة بن ربيعة بن سالم بن معاوية بن ضرار بن ذبيان از خاندان سلامان بن سعد هذيم و از قبيلهء قضاعة است .\r\nاجازهء اطعام مستمندان براى كسى كه ياراى روزه گرفتن نداشته باشد در مورد او نازل شده است . لبيد فرزندانى به اين شرح داشته است : محمود كه مردى فقيه است و به روزگار پيامبر ( ص ) متولد شده است و منظور و ميمون كه مادر اين سه ، ام منظور دختر محمود بن مسلمة بن سلمة بن خالد بن خالد بن عدى بن مجدعة بن حارثة بن حارث از قبيلهء اوس است .\r\nو عثمان و اميّه و امة الرحمان كه مادرشان كنيز بوده است . لبيد را اعقابى بوده است ، ولى\r\n\r\n\r\n","description":"","footnote":"\r\n[ 1 
  ] . با توجه به توضيح ابن اثير در نهاية ، ج 5 ، ص 183 ، ترجمه شد و براى اطلاع بيشتر لطفا به آنجا مراجعه فرماييد - م .\r\n","page_name":" 327 ","page_number":335},
  {"content":"\r\n\r\n( 1 ) همگى منقرض شده‌اند و كسى از ايشان باقى نمانده است .\r\n\r\nحاجب بن بريدة از اهل رابخ\r\nآنان از اعقاب زعوراء بن جشم و از برادران عبد الاشهل بن جشم هستند . حاجب به سال دوازدهم هجرت در جنگ يمامه كشته شد .\r\n\r\nاز خاندان حارثة بن حارث بن خزرج بن عمرو كه همان نبيت است\r\n\r\nبراء بن عازب\r\nابن حارث بن عدى بن جشم بن مجدعة بن حارثه بن حارث بن خزرج . مادرش حبيبة دختر ابو حبيبة بن حباب بن انس بن زيد بن مالك بن نجّار بن خزرج است . و هم گفته‌اند مادرش ام خالد دختر ثابت بن سنان بن عبيد بن ابجر است و او همان خدره است . فرزندان براء ، يزيد و عبيد و يونس و عازب و يحيى و ام عبد الله هستند و نام مادرشان را براى ما نقل نكرده‌اند .\r\nوكيع بن جراح از اسرائيل و پدرش ، از ابو اسحاق و همچنين عبيد الله بن موسى از اسرائيل ، از ابو اسحاق نقل مىكنند * كنيهء براء بن عازب ، ابو عماره بوده است . گويند : عازب پدر براء هم مسلمان شده بود . مادر عازب از خاندان سليم بن منصور است و فرزندانش براء و عبيد و ام عبد الله بوده‌اند كه ام عبد الله هم مسلمان بوده و با پيامبر ( ص ) بيعت كرده است .\r\nمادر همگان حبيبة دختر ابو حبيبة بن حباب است و هم گفته‌اند مادرشان ام خالد دختر ثابت است . از عازب سخنى دربارهء شركت او در جنگها نشنيده‌ايم و فقط همان حديث او را در بارهء بارى كه ابو بكر از او خريده است شنيده‌ايم كه در پى مىآيد .\r\nعبيد الله بن موسى از اسرائيل ، از ابو اسحاق ، از براء نقل مىكند * ابو بكر از عازب پالان شترى را به سيزده درم خريد و به عازب گفت : به براء بگو آن را براى من بياورد .\r\nعازب گفت : اين كار را نمىكند مگر اينكه تو براى ما بگويى كه تو و رسول خدا ( ص ) هنگامى كه از مكه بيرون آمديد و مشركان در تعقيب و جستجوى شما بودند چه كرديد .\r\nابو بكر گفت : آغاز شب از مكه بيرون آمديم ، آن شب و روز بعد تا نيمروز بيدار بوديم چون\r\n\r\n","description":"","footnote":"","page_name":" 328 ","page_number":336},
  {"content":"\r\n\r\n( 1 ) نيمروز و آفتاب سخت گرم شد چشم انداختم ببينم آيا سايه‌اى پيدا مىكنيم كه به آن پناه ببريم ، ناگاه صخره سنگى پيش آمده ديدم ، آن جا رفتم هنوز سايه بود . همان مقدار از زمين را كه سايه بود صاف كردم و براى پيامبر ( ص ) پوستى را كه همراه داشتم فرش كردم و گفتم :\r\nاى رسول خدا شما دراز بكشيد و آن حضرت دراز كشيد و من رفتم اطراف را بنگرم و بررسى كنم كه آيا از تعقيب كنندگان كسى را مىبينم . در اين هنگام به چوپانى برخوردم كه او هم در جستجوى سايه به سوى همان صخره پيش مىآمد و گوسپندانش را به آن سو مىآورد . از او پرسيدم غلام كيستى ؟ گفت : از مردى از قريشم و چون نامش را گفت آن مرد را شناختم . گفتم : آيا گوسپندانت شير دارند ؟ گفت : آرى . گفتم : براى من اندكى مىدوشى ؟\r\nگفت : آرى . يكى از ميشها را گرفت و دستور دادم نخست دستهايش را تكان بدهد و چنين كرد و سپس آن گوسپند را براى من يك بار دوشيد و به اندازهء كاسه‌اى شير فراهم آمد ، من كوزهء آبى براى پيامبر همراه داشتم و بر سر آن پارچه‌اى بسته بودم ، از آن آب هم در شير ريختم كه سرد شود . آن گاه پيش پيامبر بردم . ديدم از خواب بيدار شده است . گفتم : اين شير را بياشاميد و آن حضرت نوشيد و من خشنود شدم . سپس گفتم : اى رسول خدا هنگام حركت است و از آن جا حركت كرديم و آن قوم همچنان در تعقيب ما بودند و هيچ كس از ايشان جز سراقة بن جعشم به ما نرسيد ، او كه سوار بر اسب بود ما را تعقيب مىكرد . من گفتم :\r\nاى رسول خدا ، اين تعقيب كننده هم اكنون به ما مىرسد . فرمودند : اندوهگين مباش كه خدا با ماست . چون سراقه نزديكتر شد و ميان ما و او به اندازهء پرتاب يك دو نيزه يا سه نيزه فاصله بود ، گفتم : اى رسول خدا اين مرد رسيد و گريستم . فرمودند : چه چيز تو را به گريه واداشت است ؟ گفتم : به خدا سوگند بر خود نمىگريم ، گريه‌ام براى شماست . در اين هنگام پيامبر ( ص ) بر او نفرين كردند و عرضه داشتند : پروردگارا شر او را هر گونه كه مىدانى كفايت فرماى . ناگاه اسب سراقه تا شكم به زمين فرو شد ، او از اسب به پايين برجست و گفت : اى محمد مىدانم كه اين كار توست دعا كن كه خداوند مرا از اين گرفتارى برهاند و به خدا سوگند من ديگران را كه پشت سرم در تعقيب تو هستند از تعقيب باز مىدارم و گمراه مىكنم . از اين تيردان من هم تيرى بردار كه به زودى از فلان جا و از كنار گلهء گوسپندان و شتران من عبور مىكنيد و هر چه نياز داريد براى خود بگيريد . پيامبر ( ص ) فرمودند : ما را نيازى به شتران تو نيست و براى او دعا فرمودند و او پيش ياران خود برگشت . و پيامبر هم در حالى كه من همراهشان بودم به راه خود ادامه دادند و شبانگاه به مدينه رسيديم . مردم در\r\n\r\n","description":"","footnote":"","page_name":" 329 ","page_number":337},
  {"content":"\r\n\r\n( 1 ) بارهء اينكه پيامبر به خانهء كدام يك از ايشان فرود آيد بگو و مگو داشتند . پيامبر ( ص ) فرمودند : من امشب ميان بنى نجار داييهاى عبد المطلب خواهم بود تا با اين كار آنان را گرامى بدارم . هنگامى كه وارد مدينه شديم مردم در كوچه‌ها جمع شده بودند و پسر بچه‌ها و خدمتگزاران بر پشت بامها فرياد مىكشيدند كه محمد آمد رسول خدا ( ص ) آمد . و چون صبح شد پيامبر حركت فرمود و همان جا كه مأمور بود منزل فرمود . پيامبر ( ص ) خوش مىداشت كه در نماز چهرهء خويش را به جانب كعبه برگرداند و خداوند در اين مورد اين آيه را نازل فرمود :\r\n« ما توجه و برگرداندن چهره‌ات را به سوى آسمان مىبينيم و همانا تو را به آن قبله‌اى كه آن را بپسندى بر مىگردانيم ، روى خود را به سوى مسجد الحرام برگردان . [ 1 
  ] » و پيامبر ( ص ) روى به كعبه فرمود . و سفلگان مردم گفتند چه موجب شد كه مسلمانان از قبله‌اى كه بر آن بودند روى برگرداندند و خداوند اين آيه را نازل فرمود كه « بگو كه خاور و باختر از آن خداوند است هر كه را خواهد به راه راست هدايت فرمايد . »\r\nگويد : مردى همراه پيامبر ( ص ) نماز گزارد و پس از نماز بيرون رفت و از كنار قومى از انصار گذشت كه در نماز عصر در حال ركوع و روى به بيت المقدس بودند . او گفت :\r\nگواهى مىدهم كه با پيامبر ( ص ) نماز گزاردم و ايشان روى به كعبه كردند . آن قوم در همان حال نماز چرخيدند و روى به سوى كعبه كردند . براء مىگويد : نخستين كس از مهاجران كه به مدينه پيش ما آمد مصعب بن عمير از خاندان بنى عبد الدار بن قصىّ بود ، به او گفتيم : رسول خدا ( ص ) چه فرمودند ؟ گفت : ايشان همچنان در جاى خود هستند ، ولى اصحاب از پى من مىآيند ، پس از او عمرو بن ام مكتوم از خاندان فهر كه كور است آمد ، به او گفتيم : پيامبر و ياران ايشان چه كردند ؟ گفت : از پى من مىآيند ، پس از او عمار بن ياسر و سعد بن ابى وقاص و عبد الله بن مسعود و بلال آمدند ، پس از ايشان عمر بن خطاب همراه بيست سوار آمدند و پس از آنان پيامبر ( ص ) همراه ابو بكر آمدند .\r\nبراء همچنين مىگويد : در آن روز پيامبر ( ص ) پيش ما نرسيدند تا آنكه من چند سورهء بزرگ قرآن را خواندم . سپس براى استقبال از كاروان بيرون آمديم و آنان را ديديم كه با بيم فرا رسيدند .\r\n\r\n\r\n","description":"","footnote":"\r\n[ 1 
  ] . بخشى از آيات 142 و 145 سورهء دوم - بقره - و براى اطلاع بيشتر به تفاسير قرآن ذيل آيات مذكور مراجعه شود - م .\r\n","page_name":" 330 ","page_number":338},
  {"content":"\r\n\r\n( 1 ) عبد الله بن نمير از اعمش ، از ابو اسحاق ، از براء نقل مىكند كه مىگفته است * من و عبد الله بن عمر را در جنگ بدر از كودكان به حساب آوردند و در آن جنگ حضور نداشتيم .\r\nيزيد بن هارون هم از شريك بن عبد الله ، از ابو اسحاق ، از براء بن عازب نقل مىكند كه مىگفته است * پيامبر ( ص ) در جنگ بدر سن من و ابن عمر را كافى ندانستند و ما را برگرداندند . وهب بن جرير بن حازم هم از شعبه ، از ابو اسحاق ، از براء همين گونه نقل مىكند .\r\nعفان بن مسلم از شعبه ، از ابو اسحاق نقل مىكند كه مىگفته است شنيدم براء بن عازب مىگفت * پيامبر ( ص ) پيش ما نرسيدند تا آنكه من سورهء اعلى را همراه با چند سورهء مفصل قرآن تلاوت كردم .\r\nحسن بن يونس از زهير ، از ابو اسحاق ، از براء نقل مىكند كه مىگفته است * در جنگ بدر من و عبد الله بن عمر را صغير و نا بالغ شمردند .\r\nعبيد الله بن موسى از اسرائيل ، از ابو اسحاق نقل مىكند كه مىگفته است از براء شنيدم كه مىگفت * همراه پيامبر ( ص ) در پانزده جنگ شركت كردم و من و عبد الله بن عمر هم سن و ساليم .\r\nسعيد بن منصور از حديج بن معاويه ، از ابو اسحاق نقل مىكند كه مىگفته است از براء شنيدم كه مىگفت * همراه پيامبر ( ص ) پانزده جنگ انجام دادم .\r\nابو الوليد هشام طيالسى از ليث بن سعد ، از صفوان بن سليم ، از ابو سبره ، از براء بن عازب نقل مىكند كه مىگفته است * در هيجده سفر همراه پيامبر ( ص ) بودم و نديدم كه ايشان دو ركعت نماز پيش از نماز ظهر را نگزارند .\r\nمحمد بن عمر واقدى از عبد الملك بن سليمان ، از صفوان بن سليم ، از ابو سبرة جهنى نقل مىكند كه مىگفته است شنيدم براء بن عازب مىگفت * همراه رسول خدا ( ص ) در هيجده جنگ شركت كردم و نديدم كه پيش از زوال آفتاب و ظهر دو ركعت نماز نگزارد ، چه در سفر و چه در حضر . محمد بن عمر واقدى مىگويد : پيامبر ( ص ) در جنگ خندق به براء بن عازب كه پانزده ساله بود اجازه شركت در جنگ دادند و پيش از آن اجازه نفرموده بودند .\r\nفضل بن دكين از يونس بن ابى اسحاق و شعبه و مالك از ابو السفر نقل مىكنند كه مىگفته است * بر انگشت براء بن عازب انگشترى زرين ديدم .\r\n\r\n","description":"","footnote":"","page_name":" 331 ","page_number":339},
  {"content":"\r\n\r\n( 1 ) محمد بن عمر واقدى مىگويد : براء ساكن كوفه شد و به روزگار اميرى مصعب بن زبير در آن شهر درگذشت و اعقاب او باقى هستند و او از ابو بكر روايت مىكرده است\r\n\r\nبرادرش عبيد بن عازب\r\nابن حارث بن عدى مادر او هم با براء يكى است . فرزندان عبيد عبارت‌اند از : لوط ، سليمان ، نويرة و دخترى به نام ام زيد كه همان عمرة است و نام مادرشان را براى ما نگفته‌اند . عبيد بن عازب يكى از ده مرد انصار است كه عمر بن خطاب آنان را همراه عمار ياسر به كوفه فرستاده است و نسل او در كوفه باقى هستند .\r\n\r\nاسيد بن ظهير\r\nابن رافع بن عدى بن زيد بن جشم بن حارثة بن حارث بن خزرج بن عمرو كه همان نبيت است . مادرش فاطمه دختر بشر بن عدى بن ابىّ بن غنم بن عوف از خاندان قوقل خزرج است و همپيمان بنى عبد الاشهل هستند .\r\nفرزندان اسيد عبارت‌اند از : ثابت و محمد و ام كلثوم و ام حسن مادرشان امامة دختر خديج بن رافع بن عدى از خاندان حارثه اوس است . و سعد و عبد الرحمان و عثمان و ام رافع كه مادرشان زينب دختر و برة بن اوس از خاندان تميم است . و عبيد الله كه مادرش كنيزى است . و عبد الله كه مادرش ام سلمه دختر عبد الله بن ابى معقل بن نهيك بن اساف است . كنيهء اسيد بن ظهير ، ابو ثابت است و او در جنگ احد در زمرهء نوجوانانى بوده كه هنوز سن آنان را براى شركت در جنگ كوچك مىشمرده‌اند . او در جنگ خندق شركت كرده است . پدرش ظهير بن رافع از شركت كنندگان در بيعت عقبه است . اعقاب و نسل او باقى هستند .\r\n\r\nعرابة بن اوس\r\nابن قيظى بن عمرو بن زيد بن جشم بن حارثة بن حارث . مادرش شيبة دختر ربيع بن عمرو بن\r\n\r\n","description":"","footnote":"","page_name":" 332 ","page_number":340},
  {"content":"\r\n\r\n( 1 ) عدى بن زيد بن جشم است . او را پسرى به نام سعيد است و نام مادرش را براى ما نگفته‌اند .\r\nپدر عرابة يعنى اوس و دو برادرش عبد الله و كباثة پسران اوس در جنگ احد شركت كردند ، ولى سن عرابه را كم تشخيص دادند و اجازهء شركت در جنگ به او داده نشد و در جنگ خندق اجازهء شركت داده شد .\r\nمحمد بن عمر واقدى از عمر بن عقبه ، از عاصم بن عمر بن قتادة نقل مىكند كه مىگفته است * سنّ عرابة روز جنگ احد چهارده سال و پنج ماه بود و پيامبر ( ص ) او را برگرداندند و از اجازه دادن به او خوددارى فرمودند . واقدى مىگويد : عرابه همان كسى است كه شمّاخ بن ضرار شاعر [ 1 
  ] چون به مدينه آمد شتر او را خرما بار كرد و شماخ در مدحش چنين سرود :\r\n« عرابة اوسى را ديدم كه نسب به خيرات مىرساند و او را مانندى نيست ، هر گاه رايتى براى مجد و بزرگى بر افراشته مىشود عرابه آن را با دست راست مىگيرد . [ 2 
  ] »\r\n\r\nعلبة بن يزيد حارثى كه از انصار است\r\nاو از اصحاب معروف پيامبر ( ص ) است و در نسب بنى حارثه انصار نگريستيم ، ولى نسب او را نيافتيم . [ 3 
  ]\r\nمحمد بن عمر واقدى از ابن ابى سبرة ، از قطير حارثى كه نامش يحيى بن زيد بن عبيد است ، از حرام بن سعد بن محيّصه نقل مىكند كه مىگفته است * علبة بن زيد حارثى و نظاير او مردمى بودند كه نه مالى داشتند و نه ميوه‌اى و چون ميوه‌هاى تازه و خرماى رطب رسيد ، آنان گفتند : اى رسول خدا ما نه خرما داريم و نه سيم و زر ، ولى مقدارى از خرمايى كه پارسال براى ما فرستاده‌ايد باقى مانده است . پيامبر فرمودند : با آن خرماى تازه كه در شاخ و\r\n\r\n\r\n","description":"","footnote":"\r\n[ 1 
  ] . شماخ بن ضرار و برادرانش مزرد و جزء از شاعران معروف صدر اسلامند . شرح حال آنان در ابن قتيبه ، الشعر و الشعراء ، چاپ بيروت ، 1969 ، صفحات 232 - 235 آمده است - م .\r\n[ 2 
  ] .\r\n رأيت عرابه الاوسى ينمى * الى الخيرات منقطع القرين\r\nاذا ما راية رفعت لمجد * تلقاها عرابة باليمين \r\n[ 3 
  ] . نام پدر علبة در اسد الغابه و اصابه زيد است نه يزيد ، در روايت واقدى هم در يكى دو سطر ديگر مىبينيد كه زيد است ، بنابر اين همان زيد صحيح است . در غلط نامهء چاپ بريل نيامده و به آن توجه نشده است ، نسب علبه هم در آن دو كتاب آمده است - م .\r\n","page_name":" 333 ","page_number":341},
  {"content":"\r\n\r\n( 1 ) برگ پيچيده باشد بخريد و آنان چنان كردند . مردم هم دوست مىداشتند به كارگران خود خرما بخورانند . واقدى مىگويد : اين كار براى ايشان از اين روى كه پيامبر اجازه فرموده‌اند جايز است و براى ديگران مكروه است . علبة از فقيران و مستمندان بود و هنگامى كه مردم زكات مىپرداختند او چيزى نداشت كه زكات دهد ، آبروى خود را در راه خدا صدقه داد و گفت : آن را حلال قرار دادم ، و پيامبر ( ص ) به او فرمودند خداوند : زكات تو را پذيرفت .\r\nعلبه يكى از آن گريه كنندگان است كه چون پيامبر ( ص ) آهنگ تبوك فرمود پيش آن حضرت آمدند و از او استدعا كردند مركوب براى آنان فراهم آورد ، پيامبر ( ص ) فرمود :\r\nمركوبى نمىيابم كه شما را بر آن سوار كنم . آنان در حالى كه از اندوه مىگريستند بازگشتند و غمگين بودند كه سعادت و ثواب جنگ در ركاب پيامبر را از دست مىدهند و خداوند در مورد ايشان اين آيه را نازل فرمود :\r\n« بر آنان كه نزد تو آيند تا آنان را روانه و بر مركوبى سوار كنى و تو پاسخ دهى چيزى كه شما را بر اين مساعدت كنم ندارم و آنها برمىگردند در حالى كه چشمهايشان از اندوه اشك مىريزد كه چرا نمىتوانند خود هزينه سفرشان را فراهم سازند ، تكليف جهاد نيست . [ 1 
  ] »\r\n\r\nمالك و سفيان پسران ثابت\r\nآن دو هم از خاندان نبيت انصارند و محمد بن عمر واقدى در كتاب خود نام آن دو را ضمن نام شهيدان جنگ بئر معونه آورده است و كس ديگرى غير از واقدى نام آن دو را نبرده است . در كتاب نسب نبيت به جستجوى نسب آن بر آمديم و پيدا نكرديم .\r\n\r\nاز بنى عمرو بن عوف بن مالك بن اوس\r\n\r\nيزيد بن حارثة\r\nابن عامر بن مجّمع بن عطّاف بن ضبيعة بن زيد بن مالك بن عوف بن عمرو بن عوف . مادرش نائلة دختر قيس بن عبدة بن امية بن زيد بن مالك بن عوف بن عمرو بن عوف است . يزيد پسرى به نام مجّمع دارد كه مادرش حبيبة دختر جنيد بن كنانة بن قيس بن زهير بن جذيمة بن\r\n\r\n\r\n","description":"","footnote":"\r\n[ 1 
  ] . آيهء 92 سورهء نهم - توبه - م .\r\n","page_name":" 334 ","page_number":342},
  {"content":"\r\n\r\n( 1 ) رواحة بن ربيعة بن مازن بن حارث بن قطيعة بن عبس بن بغيض است و پسرى ديگر به نام عبد الرحمان كه مادرش جميله دختر ثابت بن ابى الافلح بن عصمة بن مالك بن امة بن ضبيعة بن زيد بن مالك بن عوف بن عمرو بن عوف است و عاصم پسر عمرو بن خطاب برادر مادرى اوست ، و پسرى ديگر به نام عامر بن يزيد كه مادرش كنيزى است . يزيد بن حارثه در مدينه درگذشته و نسلى از او باقى نمانده است .\r\n\r\nمجّمع بن حارثة\r\nابن عامر بن مجمع بن عطاف بن ضبيعة بن زيد . مادرش نائله دختر قيس بن عبدة بن اميه است . فرزندان مجمع عبارت‌اند از : يحيى و عبيد الله كه هر دو در واقعهء حره كشته شدند و عبد الله و جميله كه مادرشان سلمى دختر ثابت بن دحداحة بن نعيم بن غنم بن اياس از خاندان بلىّ است .\r\nمحمد بن عمر واقدى و كس ديگرى غير از او براى ما نقل كردند * به خاندان عامر بن عطاف بن ضبيعة در دورهء جاهلى به سبب شرفى كه ميان قوم خود داشتند پاره‌هاى زر مىگفتند .\r\nمحمد بن عمر واقدى از مجمع بن يعقوب ، از پدرش ، از مجمع بن حارثة نقل مىكند كه مىگفته است * از مدينه برمىگشتيم در منطقهء صحبان مردم را ديدم كه مىدوند و مىگويند بر پيامبر ( ص ) قرآن نازل شده است . ما هم همراه مردم شروع به دويدن كرديم و چون به حضور رسول خدا ( ص ) رسيديم ديديم سورهء فتح را تلاوت مىفرمايد و چون جبرئيل آن سوره را وحى آورد به پيامبر شاد باش گفت ، و چون جبرئيل شاد باش گفت ، مسلمانان هم به پيامبر شادباش گفتند .\r\nمحمد بن عمر واقدى مىگويد : سعيد بن عبيد قارى كه خودش هم از خاندان عمرو بن عوف بود امام مسجد محلهء عمرو بن عوف بود و چون در جنگ قادسيه كشته شد ، خاندان عمرو بن عوف در مورد امامت مسجد به مخاصمه پرداختند و به اطلاع عمر بن خطاب رساندند كه تصميم گرفته‌اند مجمع بن حارثه را به امامت آن مسجد بگمارند . عمر مجمع را شايسته نمىدانست و در عين حال چشم‌پوشى مىكرد ، زيرا مجمع امام مسجد ضرار بود كه مسجد منافقان بوده است . عمر نخست از اينكه او را بر اين كار بگمارد خوددارى كرد . ولى\r\n\r\n","description":"","footnote":"","page_name":" 335 ","page_number":343},
  {"content":"\r\n\r\n( 1 ) بعد او را خواست و گفت : اى مجمع به خاطر دارم كه مردم دربارهء تو چه مطالبى مىگفتند .\r\nگفت : اى امير المؤمنين جوان بودم و غافل اما امروز بينا شده و همه چيز را شناخته‌ام . عمر دربارهء او از مردم پرسيد ، گفتند : چيزى جز خير و نيكى از او نمىدانيم . او قرآن را جمع مىكند و اكنون فقط چند سوره باقى مانده كه تمام شود . در اين هنگام عمر او را بر ديگران مقدم داشت و او را به امامت مسجد بنى عمرو بن عوف گماشت و هيچ مسجدى شناخته نشده است كه در آن براى امامت منافسه كرده باشند ، آن چنان كه در اين مسجد انجام شده است .\r\nمجمع در مدينه به روزگار حكومت معاويه بن ابى سفيان درگذشته است و نسلى از او باقى نمانده است .\r\n\r\nثابت بن وديعه\r\nابن خذام بن خالد بن ثعلبة بن زيد بن عبيد بن زيد بن مالك بن عوف بن عمرو بن عوف .\r\nمادرش امامة دختر بجاد بن عثمان بن عامر بن مجمع بن عطاف بن ضبيعة بن زيد است .\r\nفرزندان ثابت بن وديعه عبارت‌اند از : يحيى و مريم و مادرشان وهبة دختر سليمان بن رافع بن سهل بن عدى بن زيد بن امية بن مازن بن سعد بن قيس بن ايهم بن غسان از ساكنان رابخ و از همپيمانان خاندان زعوراء بن جشم برادر عبد الاشهل بن جشم است و آنان هم در شمار بنى عبد الاشهل هستند . كنيهء ثابت ، ابو سعد است و پدرش وديعة بن خذام از منافقان بوده است .\r\nعبد الله بن نمير از ابو معشر ، از سعيد مقبرى ، از پدرش ، از ابن ابى وديعه كه از اصحاب پيامبر ( ص ) است نقل مىكند * پيامبر فرموده‌اند : هر كس روز جمعه غسلى همچون غسل جنابت انجام دهد و اگر عطر و روغن داشته باشد بر خود بزند و بهترين جامهء خويش را بپوشد و در صف جماعت هم ميان دو كس فاصله نيندازد و چون امام آمد براى او سكوت كند ، گناهان از جمعهء تا جمعهء ديگرش آمرزيده مىشود . سعيد مىگويد : اين حديث را براى ابن حزم گفتم ، گفت : پدرت اشتباه كرده است ، بلكه گناهان ميان دو جمعه‌اش و چهار روز علاوه بر آن آمرزيده مىشود .\r\n\r\n","description":"","footnote":"","page_name":" 336 ","page_number":344},
  {"content":"\r\n\r\n( 1 )\r\n\r\nعامر بن ثابت\r\nابن سلمة بن امية بن زيد بن مالك بن عوف بن عمرو بن عوف . مادرش قتيله دختر مسعود خطمى است كه عامر بن مجمع بن عطاف را كشته است .\r\nعامر بن ثابت [ 1 
  ] به سال دوازدهم در جنگ يمامه كشته شد و نسلى از او باقى نمانده است .\r\n\r\nعبد الرحمان بن شبل\r\nابن عمرو بن زيد بن نجدة بن مالك بن لوذان بن عمرو بن عوف ، به خاندان مالك بن لوذان بنو سميعه هم گفته مىشود . در دورهء جاهلى به آنان بنو صماء گفته مىشد و صماء ( كر ) لقب زنى از قبيلهء مزينه بود كه مالك بن لوذان را شير داد ، و پيامبر ايشان را بنو سميعه لقب دادند .\r\nمادر عبد الرحمان بن شبل ، ام سعيد دختر عبد الرحمان بن حارثة بن سهل بن حارثه بن قيس بن عامر بن مالك بن لوذان است . فرزندان عبد الرحمان ، عزيز و مسعود و موسى و جميله‌اند كه نام مادرشان را براى ما نگفته‌اند . عبد الرحمان بن شبل از پيامبر ( ص ) روايت مىكند كه پيامبر ( ص ) از نك زدن به زمين چون كلاغ و پهن كردن ساعد همچون حيوان درنده منع فرموده‌اند [ ظاهراً منظور در سجده نماز است 
  ] .\r\n\r\nعمير بن سعد\r\nابن عبيد بن نعمان بن قيس بن عمرو بن زيد بن امية بن زيد بن مالك بن عوف بن عمرو بن عوف . پدرش سعد از كسانى است كه در جنگ بدر شركت كرده است و او همان سعد قارى است و او همانى است كه كوفيها روايت مىكنند پدر زيدى است كه به روزگار پيامبر ( ص ) قرآن را جمع كرده است . سعد پدر عمير در جنگ قادسيه شهيد شد . پسرش عمير هم از اصحاب پيامبر ( ص ) است و عمر بن خطاب او را حاكم حمص كرد .\r\n\r\n\r\n","description":"","footnote":"\r\n[ 1 
  ] . اينكه در متن عامر بن مجمع نوشته و چاپ شده اشتباه است - م .\r\n","page_name":" 337 ","page_number":345},
  {"content":"\r\n\r\n( 1 ) عبد الله بن صالح از معاوية بن صالح ، از سعيد بن سويد ، از عمير بن سعد نقل مىكند * در همان هنگام كه امير حمص بود بر منبر چنين گفت : همانا كه اسلام را ديوارى بركشيده و دروازه‌اى استوار است ، ديوار بر افراشتهء اسلام عدل است و دروازهء استوارش حق ، و چون ديوار فرو ريزد و در شكسته شود اسلام گشوده مىشود ، تا هنگامى كه حكومت قوى است اسلام بركشيده و استوار است و منظور از قوت و شدت حكومت كشتن با شمشير و زدن با تازيانه نيست ، بلكه آن است كه قضاوت بر حق كنند و به دادگرى قيام كنند .\r\n\r\nعمير بن سعيد\r\nاو پسر زن جلاس بن سويد بن صامت است . عمير فقير و بىچيز بود و يتيمى بود كه در دامن جلاس زندگى مىكرد و جلاس هزينهء او را مىپرداخت و از او كفالت مىكرد .\r\nعارم بن فضل از حماد بن زيد ، از هشام بن عروه ، از پدرش نقل مىكند كه مىگفته است * مردى از انصار كه نامش جلاس بن سويد بود به فرزندانش گفت : به خدا سوگند اگر آنچه محمد مىگويد حق باشد ما از خران هم بدتريم . [ 1 
  ] گويد : يكى از غلامانش به نام عمير كه ربيب او و برادرزاده‌اش بود ، به او گفت : عمو جان توبه كن و به سوى خدا بازگرد . عمير پيش پيامبر ( ص ) آمد و اين موضوع را گفت . پيامبر ( ص ) جلاس را خواستند و او شروع به سوگند خوردن كرد و مىگفت : اى رسول خدا به خدا سوگند كه من چنين نگفته‌ام . عمير گفت : اى عمو به خدا سوگند چنين گفتى ، اكنون به پيشگاه خداوند توبه كن و گر نه بيم آن دارم كه در اين باره قرآن نازل شود و مرا هم همراه تو قرار دهد . گويد : در اين مورد اين آيه نازل شد « به خدا سوگند مىخورند كه نگفته‌اند و حال آنكه كلمهء كفر گفته‌اند و پس از اسلام خود كافر شده‌اند و قصد كردند به چيزى كه به آن نرسيدند . » تا آخر آيه . [ 2 
  ] گويد : همچنين اين آيه نازل شد « اگر توبه كنند براى ايشان خير خواهد بود و اگر روى از خدا برگردانند خداى آنها را عذابى دردناك خواهد داد » [ 3 
  ] .\r\nدر اين هنگام جلاس گفت : من اين سخن را گفته‌ام و اكنون كه خداوند راه توبه را\r\n\r\n\r\n","description":"","footnote":"\r\n[ 1 
  ] . اين موضوع به تفصيل بيشترى در جنگ تبوك در مغازى آمده است ، متن چاپى طبقات غلط چاپى دارد و با توجه به مغازى واقدى كه استاد ابن سعد است ترجمه شد - م .\r\n[ 2 ، 3 
  ] . بخشى از آيهء سورهء نهم - توبه - م .\r\n","page_name":" 338 ","page_number":346},
  {"content":"\r\n\r\n( 1 ) ارائه فرموده است توبه مىكنم و اين پيشنهاد او پذيرفته شد . يكى از خويشاوندان جلاس كشته شده بود پيامبر ( ص ) خون بهاى او را به جلاس عطاء فرمودند و او بىنياز و توانگر شد .\r\nگويد : جلاس قصد كرده بود به مشركان ملحق شود ، و پيامبر ( ص ) به عمير فرمودند : گوش تو به آنچه شنيد وفا كرد .\r\nمحمد بن عمر واقدى مىگويد : جلاس اين سخن را در جنگ تبوك گفته است . او در تبوك همراه سپاه پيامبر ( ص ) بود و در آن جنگ گروه بسيارى از منافقان همراه پيامبر آمده بودند و در هيچ جنگى بيشتر از اين جنگ منافقان حضور نداشتند و سخنان منافقانه بسيار گفتند و جلاس هم آن سخن خود را گفت و عمير بن سعيد پاسخش را داد و در اين جنگ او هم آمده و همراه جلاس بود . عمير بن سعيد بن جلاس گفت : هيچ كس در نظر من از تو محبوب‌تر نبود و هيچ كس از تو بر من بيشتر حق نعمت ندارد ، ولى سخنى از تو شنيدم كه اگر آن را پوشيده بدارم خودم هلاك مىشوم و اگر فاش سازم تو رسوا مىشوى ، ولى يكى از اين دو بر من از ديگرى آسان‌تر است . عمير به حضور پيامبر ( ص ) آمد و آنچه را جلاس گفته بود به ايشان گفت و پس از اينكه قرآن نازل شد جلاس به گناه خويش اعتراف كرد و توبه او پسنديده بود و از اعمال خيرى كه نسبت به عمير انجام مىداد خوددارى نكرد و اين از نشانه‌هاى آن بود كه توبه‌اش پذيرفته شده است .\r\n\r\nجدىّ بن مرة\r\nابن سراقة بن حباب بن عدى بن جدّ بن عجلان از خاندان بلّى و از قبيلهء قضاعه و همپيمانان خاندان عمرو بن عوف است . جدىّ در جنگ خيبر شهيد شد . كسى زوبينى و به سينه‌اش زد كه كشته شد . پدرش مرة بن سراقه هم در جنگ حنين همراه پيامبر ( ص ) بود و شهيد شد .\r\n\r\nاوس بن حبيب\r\nاز خاندان عمرو بن عوف است . در خيبر كنار حصار ناعم شهيد شد .\r\n\r\n","description":"","footnote":"","page_name":" 339 ","page_number":347},
  {"content":"\r\n\r\n( 1 )\r\n\r\nانيف بن وائلة\r\nاو هم از خاندان عمرو بن عوف است و در خيبر كنار حصار ناعم شهيد شد .\r\n\r\nعروة بن اسماء بن صلت سلمى\r\nاو هم پيمان خاندان عمرو بن عوف است .\r\nمحمد بن عمر واقدى از مصعب بن ثابت ، از ابو الاسود ، از عروة نقل مىكند * مشركان در جنگ بئر معونه كوشش كردند عروة بن صلت را امان بدهند ، از پذيرفتن آن خوددارى كرد . عروة با عامر بن طفيل دوست بود وانگهى اقوامش كه از بنى سليم بودند براى اين كار كوشش كردند و او همچنان نپذيرفت و گفت : من امانى از شما نمىپذيرم و در قبال كشته شدن ياران خودم مايل به حفظ جان خودم نيستم . او پيش آمد و جنگ كرد و شهيد شد و اين موضوع در صفرى كه سى و ششمين ماه هجرت بود اتفاق افتاده است .\r\n\r\nجزء بن عباس\r\nهمپيمان خاندان جحجبا بن كلفة از بنى عمرو بن عوف است . او به سال دوازدهم در جنگ يمامه شهيد شد .\r\n\r\nاز خاندان خطمة بن جشم بن مالك بن اوس\r\n\r\nخزيمة بن ثابت\r\nابن فاكة بن ثعلبة بن ساعدة بن عامر بن غيان بن عامر بن خطمه ، و نام اصلى خطمة ، عبد الله بن جشم بن مالك بن اوس است . مادر خزيمه ، كبيشة دختر اوس بن عدى بن امية بن عامر بن خطمه است . فرزندان خزيمة بن ثابت عبارت‌اند از : عبد الله و عبد الرحمان كه مادرشان\r\n\r\n","description":"","footnote":"","page_name":" 340 ","page_number":348},
  {"content":"\r\n\r\n( 1 ) جميله دختر زيد بن خالد بن مالك از خاندان قوقل است . و عمارة كه مادرش صفيه دختر عامر بن طعمة بن زيد خطمى است . خزيمة بن ثابت و عمير بن عدى بن خرشة بتهاى بنى خطمه را مىشكستند . خزيمة بن ثابت همان ذو الشهادتين است .\r\nمحمد بن عمر واقدى از معمر ، از زهرى ، از عمارة بن خزيمة بن ثابت ، از قول عمويش كه از اصحاب پيامبر ( ص ) است نقل مىكند * پيامبر ( ص ) اسبى از مردى اعرابى خريد و به او گفت از پى ايشان بيايد تا بهاى اسب را به او بپردازند . پيامبر ( ص ) شتابان و تند حركت فرمودند و آن مرد عرب كند حركت مىكرد و عقب ماند . گروهى از مردان به او مىرسيدند و بدون آنكه بدانند آن اسب را پيامبر ( ص ) خريده‌اند با او دربارهء قيمت اسب گفتگو مىكردند و برخى از آنان قيمتى بيشتر از قيمتى كه پيامبر خريده بودند پيشنهاد كردند . آن مرد عرب همين كه چنين ديد پيامبر ( ص ) را ندا داد كه اگر خريدار اين اسبى آن را به اين قيمت بخر و گر نه آن را هم اكنون مىفروشم . پيامبر همين كه صداى او را شنيدند پيش او آمدند و فرمودند : مگر من اين اسب را از تو نخريده‌ام ؟ گفت : نه به خدا سوگند من آن را به تو نفروختم . پيامبر فرمودند : چنين نيست آن را از تو خريده‌ام . مردم اطراف پيامبر ( ص ) و آن مرد اعرابى كه بگو و مگو مىكردند جمع شدند . مرد عرب مىگفت : در اين مورد گواهى بياور گواهى دهد كه من آن را به تو فروخته‌ام . هر يك از مسلمانان كه آنجا مىآمد به مرد عرب مىگفت : اى واى بر تو كه پيامبر ( ص ) جز حق نمىگويد . تا آنكه خزيمة بن ثابت آمد و چون گفتگوى پيامبر و آن مرد را شنيد و شنيد كه آن مرد مىگويد گواهى بياور تا گواهى دهد كه من اين اسب را به تو فروخته‌ام . گفت : من گواهى مىدهم كه آن را به ايشان فروخته‌اى . پيامبر ( ص ) روى به خزيمه كردند و پرسيدند به چه دليل گواهى مىدهى ؟ گفت :\r\nبه دليل آنكه شما راست مىگويى . پيامبر ( ص ) گواهى و شهادت او را به جاى گواهى دو مرد قرار دادند .\r\nمحمد بن عمر واقدى مىگويد : نام اين برادر خزيمة بن ثابت را كه اين روايت را نقل كرده است براى ما نگفته‌اند . او را دو برادر بوده است يكى نامش وحوح بوده كه نسلى از او باقى نمانده است و ديگرى نامش عبد الله بوده كه نسل او باقى است و مادر هر دو هم همان مادر خزيمه يعنى كبيشة دختر اوس بن عدى بن اميه خطمى است .\r\nمحمد بن عمر واقدى از عاصم بن سويد ، از محمد بن عمارة بن خزيمة نقل مىكند * پيامبر ( ص ) به خزيمه فرمودند : چگونه تو كه با ما نبودى گواهى مىدهى ؟ گفت : اى رسول\r\n\r\n","description":"","footnote":"","page_name":" 341 ","page_number":349},
  {"content":"\r\n\r\n( 1 ) خدا من تو را در مورد اخبار آسمانى كه مىگويى تصديق مىكنم ، چگونه ممكن است در اين موضوع كه مىگويى گواهى ندهم و رسول خدا ( ص ) گواهى او را به جاى گواهى دو مرد پذيرفتند .\r\nهشيم از زكرياء ، از شعبى و جويبر از ضحاك نقل مىكنند * پيامبر ( ص ) گواهى خزيمة بن ثابت را به جاى گواهى دو مرد پذيرفتند .\r\nفضل بن دكين از زكرياء نقل مىكند كه مىگفته است از عامر شنيدم كه مىگفت * آن كسى كه پيامبر ( ص ) گواهى او را به جاى گواهى دو مرد پذيرفته‌اند ، خزيمة بن ثابت بوده است . گويد ، پيامبر ( ص ) چيزى از مردى خريده بود ، و آن مرد گفت : گواهان خود را بر آنچه مىگويى بياور . و خزيمه گفت : اى رسول خدا من براى تو گواهى مىدهم . پيامبر فرمودند : علم تو در اين مورد چگونه است ؟ گفت : مىدانم كه شما جز حق نمىگوييد ما در مورد دين خود كه از اين بسيار مهمتر و برتر است به تو ايمان آورده و تو را امين مىشمريم و پيامبر شهادت او را تنفيذ فرمودند .\r\nعمرو بن عاصم كلابى از همام بن يحيى ، از قتاده نقل مىكند * مردى چيزى را از پيامبر مطالبه كرد و مدعى شد كه از آن حضرت طلبكار است و پيامبر انكار فرمودند . خزيمة بن ثابت شهادت داد كه پيامبر صحيح مىگويند و آن مرد را حقى برايشان نيست . پيامبر گواهى او را تنفيذ فرمودند و سپس از او پرسيدند آيا حضور داشتى ؟ گفت : نه ، ولى يقين دارم كه شما هرگز دروغ نگفته‌ايد . گويد : پس از اين موضوع شهادت او را معادل شهادت دو مرد مىشمردند .\r\nعثمان بن عمر از يونس بن يزيد ، از زهرى ، از ابن خزيمه ، از عمويش نقل مىكند * خزيمه در خواب چنان ديد كه گويى بر پيشانى پيامبر سجده مىكند و چون اين موضوع را به پيامبر گفت ، آن حضرت دراز كشيدند و فرمودند : خواب خود را عمل كن و او بر پيشانى ايشان سجده كرد .\r\nعفان بن مسلم از حماد بن سلمه ، از ابو جعفر خطمى ، از عمارة بن خزيمة بن ثابت نقل مىكند كه پدرش خزيمه مىگفته است * خواب ديدم كه گويى بر پيشانى پيامبر ( ص ) سجده مىكنم و چون اين خبر را به ايشان گفتم ، فرمودند : روح و روان با روح ملاقات نمىكند و سپس پيشانى خود را جلو آوردند و من پيشانى بر پيشانى ايشان نهادم .\r\nمحمد بن عمر واقدى مىگويد * رايت خاندان خطمه در فتح مكه بر دست و دوش\r\n\r\n","description":"","footnote":"","page_name":" 342 ","page_number":350},
  {"content":"\r\n\r\n( 1 ) خزيمه بود . خزيمة بن ثابت در جنگ صفين همراه على بن ابى طالب عليه السّلام بود و در همان جنگ كه در سال سى و هفتم هجرت بود شهيد شد و كنيه‌اش ابو عمارة بوده است .\r\n\r\nعمير بن حبيب\r\nابن حباشة بن جويبر بن عبيد بن غيان بن عامر بن خطمه . مادرش ام عمارة است و او همان جميله دختر عمرو بن عبيد بن غيان بن عامر بن خطمه است .\r\nعفان بن مسلم از حماد بن سلمه ، از ابو جعفر خطمى ، از پدرش ، از جدش عمير بن حبيب بن خماشه و عفان اين كلمه را خماشة مىگفت ، نقل مىكند كه مىگفته است * ايمان افزونى و كاهش مىيابد . به او گفته شد فزونى و كاستى ايمان چگونه و چيست ؟ گفت : هر گاه خدا را ياد مىكنيم و از او مىترسيم اين فزونى ايمان است و هر گاه غافل مىشويم و فراموش مىكنيم و تباهى بار مىآوريم كاستى ايمان است . عفان مىگويد : پس از اين شنيدم كه حماد در سلسله سند شك و ترديدى داشت و مىگفت : از عمير بن حبيب . من گفتم : از پدرش و از جدش . گفت : آرى چنين مىپندارم كه از پدرش ، از جدش .\r\n\r\nعمارة بن اوس\r\nابن خالد بن عبيد بن امية بن عامر بن خطمه . مادرش صفيه دختر كعب بن مالك بن غطفان از خاندان ثعلبة است . فرزندان عماره عبارت‌اند از : صالح كه كنيه‌اش ابو و اصل بوده است و رجاء و عامر كه مادرشان كنيزى بوده است و عمرو زياد و ام خزيمه كه مادر آنان هم كنيزى بوده است .\r\nفضل بن دكين از قيس بن ربيع ، از زياد بن علاقه ، از عمارة بن اوس انصارى نقل مىكند كه مىگفته است * يك ركعت از نماز عشا را گزارده بوديم و در همان حال كه در نماز بوديم مردى بر در مسجد ايستاد و گفت : نمازگزاردن روى به كعبه شد . پيشنماز ما در همان حال به جانب كعبه برگشت و زنان و مردان و كودكان هم همان كار را كردند .\r\n\r\n","description":"","footnote":"","page_name":" 343 ","page_number":351},
  {"content":"\r\n\r\n( 1 )\r\n\r\nاز خاندان سلم بن امرى القيس بن مالك بن اوس\r\n\r\nعبد الله بن سعد\r\nابن خيثمة بن حارث بن مالك بن كعب بن نحّاط و گفته‌اند نحاط بن كعب بن حارثه بن غنم بن سلم . مادرش جميله دختر ابو عامر راهب است و ابو عامر همان عبد عمرو بن صيفى بن نعمان بن مالك بن امة بن ضبيعة بن زيد بن مالك بن عوف بن عمرو بن عوف از قبيلهء اوس است . فرزندان عبد الله بن سعد عبارت‌اند از : عبد الرحمان و ام عبيد الرحمان كه مادر اين دو امامه دختر عبد الله بن ابىّ بن سلول از خاندان تلحبلى بن سالم بن عوف بن حزرج است .\r\nابو عامر عبد الملك بن عمرو عقدى و محمد بن عبد الله اسدى هر دو از رباح بن ابى معروف ، از مغيرة بن حكيم نقل مىكنند كه مىگفته است * از عبد الله بن سعد پرسيدم آيا در جنگ بدر شركت كرده‌اى ؟ گفت : آرى و در بيعت عقبه هم پشت سر پدرم سوار بودم . محمد بن سعد مىگويد : چون اين حديث را براى محمد بن عمر واقدى گفتم ، گفت :\r\nآن را مىشناسم حديث سست و اشتباهى است . عبد الله بن سعد نه در بدر و نه در احد شركت كرده است .\r\nمحمد بن عمر واقدى مىگويد خيثمة بن محمد بن عبد الله بن سعد بن خيثمه ، از قول نياكان خود برايم نقل كرد كه مىگفته‌اند * عبد الله بن سعد در حديبيه و چنين همراه پيامبر ( ص ) بوده است و هنگام رحلت پيامبر ( ص ) هم سن او از سن عبد الله بن عمر كمتر بوده است . عبد الله بن سعد در مدينه پس از بيعت مردم با عبد الملك بن مروان درگذشت . واقدى مىگويد : گويا عبد الله هنگام شركت در حديبيه هيجده ساله بوده است .\r\n\r\nاز خاندان وائل بن زيد بن قيس بن عامر بن مرة بن مالك بن اوس كه فرزندان مرة بن مالك بن جعادره معروفند\r\n\r\nمحصن بن ابى قيس\r\nابن اسلت ، نام اصلى ابو قيس صيفىّ است و شاعر بوده است و نام اصلى اسلت ، عامر بن جشم بن وائل است . از محصن نسلى باقى نيست و اعقاب آنان از نسل برادرش عامر بن ابى قيس\r\n\r\n","description":"","footnote":"","page_name":" 344 ","page_number":352},
  {"content":"\r\n\r\n( 1 ) هستند كه آنان هم اكنون منقرض شده‌اند و كسى از ايشان باقى نمانده است . ابو قيس نزديك بوده كه مسلمان شود او آيين حنيف را در شعر خود آورده است و پاره‌اى از صفات پيامبر ( ص ) را ذكر كرده است و در منطقهء يثرب به او « حنيف » مىگفته‌اند .\r\nمحمد بن عمر واقدى از موسى بن عبيدة ربذى ، از محمد بن كعب قرظى و ابن ابى حبيبة ، از داود بن حصين ، از قول پير مردان خود و عبد الرحمان بن ابى الزناد ، از قول پدرش و عبد الرحمان بن عبد العزيز ، از عبد الله بن ابى بكر بن محمد بن عمرو بن حزم و همگان از قول ابو قيس بن اسلت مطالبى نقل مىكردند كه نتيجه و حاصل آن چنين بود كه * هيچ كس از قبيله‌هاى اوس و خزرج به اندازهء ابو قيس در جستجوى آيين حنفى نبود و هيچ كس بيش از او آن آيين را وصف نمىكرد . ابو قيس از يهوديان مدينه دربارهء دين پرسيد و آنان او را به آيين يهود فراخواندند و نزديك بود به ايشان بپيوندد ولى از پذيرش آن آيين خوددارى كرد و به شام رفت و به خاندان جفنة پيوست و آنان او را پذيرفتند و صله دادند . او از راهبان و احبار پرسيد و آنان او را به آيين خود دعوت كردند كه نپذيرفت و گفت : هرگز در اين آيين در نخواهم آمد . راهبى در شام به او گفت : گويا در جستجوى آيين حنيفى ؟ گفت : آرى همان را مىجويم . راهب گفت : اين موضوع در همان جا كه از آنجا آمده‌اى وجود دارد و آن آيين ابراهيم است . ابو قيس گفت : آرى من بر آيين ابراهيم هستم و همواره پيرو همان آيين خواهم بود تا بميرم . ابو قيس به حجاز برگشت و پس از مدتى براى عمره گزاردن به مكه رفت و آن جا زيد بن عمرو بن نفيل را ديد و به او گفت : به شام رفتم تا از آيين ابراهيم پرس و جو كنم به من گفته شد پشت سرت قرار دارد . زيد بن عمرو گفت : آرى من شام و جزيره و يهوديان يثرب را ديده‌ام آيين و دين همه‌شان باطل است و همانا دين همان دين ابراهيم است كه براى خداوند چيزى را شريك قرار نمىداد و به سوى اين خانه نماز مىگزارد و از آنچه براى غير خدا كشته مىشد ، نمىخورد .\r\nابو قيس مىگفته است : كسى جز من و زيد بن عمرو بن نفيل بر آيين ابراهيم نيست ، و چون پيامبر ( ص ) به مدينه آمد قبيلهء خزرج و طوائفى از اوس كه خاندانهاى عبد الاشهل همه‌شان و خاندانهاى ظفر و حارثه و معاويه و عمرو بن عوف بودند مسلمان شدند و فقط آن گروهى از اوس كه به اوس الله معروف بودند و خاندانهاى وائل و خطمه و واقف و امية بن زيد بودند با ابو قيس همراه بودند و ابو قيس سالار و شاعر و خطيب و در جنگها فرمانده ايشان بود . او هم نزديك بود مسلمان شود و در شعر خود از آيين حنفى ياد مىكرد و\r\n\r\n","description":"","footnote":"","page_name":" 345 ","page_number":353},
  {"content":"\r\n\r\n( 1 ) صفات پيامبر ( ص ) و اخبارى را كه يهوديان در آن مورد داده بودند نيز در شعر خود بازگو مىكرد و مىگفت : محل تولد پيامبر ( ص ) در مكه و محل هجرت ايشان يثرب است ، و پس از بعثت پيامبر ( ص ) گفت : اين همان پيامبرى است كه باقى مانده است و اين سرزمين محل هجرت اوست . و چون جنگ بعاث [ 1 
  ] در گرفت در آن حاضر شد و فاصلهء ميان آن جنگ و آمدن پيامبر ( ص ) به مدينه پنج سال بود .\r\nابو قيس در يثرب به حنيف مشهور بود و شعرى سرود كه از آيين حنيف و دين در آن سخن گفت و آن اشعار چنين است :\r\n« اگر پروردگار ما مىخواست ما يهودى مىبوديم و آيين يهود پسنديده و منظم نيست ، و اگر پروردگار ما مىخواست با راهبان در كوه جليل مسيحى بوديم ، ولى ما از آن هنگام كه آفريده شده‌ايم حنيف آفريده شده‌ايم و از هر گروهى مشخص است ، شتران قربانى را در حالى كه پاىبند دارند و فروتن حركت مىكنند پيش مىرانيم و باد بادبانها را از دوش آنان آشكار مىسازد . [ 2 
  ] »\r\nو چون پيامبر ( ص ) به مدينه آمدند به ابو قيس گفته شد اين همان كسى است كه تو او را وصف مىكردى ، گفت : آرى كه به حق مبعوث شده است . ابو قيس پيش پيامبر آمد و گفت :\r\nبه چه چيزى دعوت مىكنى ؟ پيامبر فرمودند : به گواهى دادن به اينكه خدايى جز خداوند نيست و من رسول خدايم و سپس شرايع اسلام را بيان فرمودند ، ابو قيس گفت : اين چه خوب و پسنديده است ، در كار خود بنگرم و سپس به حضور شما باز مىگردم . نزديك بود مسلمان شود . عبد الله بن ابىّ او را ديد و پرسيد از كجا مىآيى ؟ گفت : از پيش محمد ( ص ) سخنانى براى من گفت كه چه پسنديده بود و اين همان كسى است كه او را مىشناختيم و دانشمندان يهود از ظهورش خبر مىدادند . عبد الله بن ابىّ گفت : از جنگ با خزرج ترسيدى و آن را خوش نداشتى . ابو قيس خشمگين شد و گفت : به خدا سوگند تا يك سال ديگر مسلمان نمىشوم و به جايگاه خود برگشت و تا يك سال به حضور پيامبر ( ص ) نيامد و او پيش از\r\n\r\n\r\n","description":"","footnote":"\r\n[ 1 
  ] . براى اطلاع بيشتر در مورد جنگ بعاث به ايام العرب فى الجاهليه ، ج 1 ، چاپ مصر ، 1961 ، ص 85 - 73 مراجعه فرماييد - م .\r\n[ 2 
  ] .\r\n و لو شاربنا كنا يهودا * و ما دين اليهود بذى شكول\r\nو لو شاربنا كنّا نصارى * مع الرهبان فى جبل الجليل\r\nو لكنا خلقنا اذ خلقنا * حنيفاً ديننا عن كل جيل\r\nنسوق الهدى ترسف مدعنات * تكشف عن مناكبها الجلول \r\n","page_name":" 346 ","page_number":354},
  {"content":"\r\n\r\n( 1 ) تمام شدن آن سال در ماه ذى حجه كه دهمين ماه هجرت بود درگذشت .\r\nمحمد بن عمر واقدى از ابن ابى حبيبة ، از داود بن حصين ، از پيرمردان خاندان خود نقل مىكند كه مىگفته‌اند * به هنگام مرگ ابو قيس شنيده شد كه توحيد خدا را بر زبان مىآورد .\r\nمحمد بن عمر واقدى و موسى بن عبيدة از محمد بن كعب قرظى نقل مىكنند * چون مردى مىمرده است پسرش در صورت تمايل ازدواج با همسران او كه مادرش نباشند بر ديگران تقدم داشته است . . . [ 1 
  ]\r\n\r\n\r\n","description":"","footnote":"\r\n[ 1 
  ] . در متن طبقات افتادگى وجود دارد - .\r\n","page_name":" 347 ","page_number":355},
  {"content":"\r\n . \r\n","description":"","footnote":"","page_name":" 348 ","page_number":356},
  {"content":"\r\n\r\n( 1 )\r\n\r\nطبقات انصار كه در جنگ بدر شركت كرده‌اند\r\nانصار فرزندان اوس و خزرج هستند . پدر اوس و خزرج حارثه است كه معروف به عنقاء بوده است و او پسر عمرو مزيقياء ، پسر عامر است و اين عامر معروف به ماء السّماء بوده است . عامر پسر حارثه معروف به غطريف است . و او پسر امرؤ القيس پسر ثعلبه پسر مازن پسر ازد است ، و نام اصلى ازد درّ است پسر غوث پسر نبت پسر مالك پسر زيد پسر كهلان پسر سبأ . نام اصلى سبأ ، عامر است و چون نخستين كس است كه ديگران را به اسيرى و بردگى گرفته است ، به لقب سبأ معروف شده است . همچنين به سبب زيبايى بسيار ، او را عبد شمس ( بردهء خورشيد ) مىگفته‌اند . او پسر يشجب پسر يعرب است كه همو به مرعف هم معروف است . پسر يقطن كه همان قحطان است و نسب تمام يمنىها به او مىرسد .\r\nكسانى كه قحطان را از فرزندزادگان اسماعيل پسر ابراهيم ( ع ) مىشمردند دنبالهء نسب او را چنين آورده‌اند : قحطان پسر هميسع پسر تيمن پسر نبت پسر اسماعيل پسر ابراهيم ( ع ) هشام بن محمد بن سائب كلبى [ 1 
  ] از قول پدرش همين نسب را براى قحطان ذكر كرده و مىگويد پدرش مىگفته است : دانشمندان نسب شناس قحطان را از فرزندزادگان اسماعيل ( ع ) مىدانند .\r\nكسانى كه نسب قحطان را به اسماعيل نمىرسانند نياكان او را چنين شمرده‌اند : قحطان پسر فالغ پسر عابر پسر شالخ پسر ارفخشذ پسر سام پسر نوح ( ع ) . مادر اوس و خزرج قيلة\r\n\r\n\r\n","description":"","footnote":"\r\n[ 1 
  ] . از دانشمندان بزرگ قرن دوم هجرى و آغاز قرن سوم ، در گذشته 204 هجرى ، شمار كتابهاى او را افزون از يكصد و پنجاه نوشته‌اند . براى اطلاع بيشتر ر ك : ابن خلكان ، وفيات الاعيان ، ج 5 ، به اهتمام محمد محيى الدين عبد الحميد ، مصر ، 1949 ، ص 131 - م .\r\n","page_name":" 349 ","page_number":357},
  {"content":"\r\n\r\n( 1 ) دختر كاهل پسر عذره پسر سعد پسر زيد پسر ليث پسر سود پسر اسلم پسر الحاف پسر قضاعه است . و چون سعد را غلامى حبشى به نام هذيم سرپرستى مىكرده است . به او سعد پسر هذيم مىگفته‌اند . هشام بن محمد بن سائب كلبى گويد : پدرم و ديگر نسب شناسان نسب قيله را همين گونه نقل مىكردند .\r\nگروهى از انصار كه در جنگ بدر شركت داشته‌اند و پيامبر ( ص ) سهم ايشان را از غنايم پرداخت فرموده است\r\n\r\nاز خاندان عبد الاشهل كه از شاخهء فرزندان اوس هستند\r\nبه اين شرح است : عبد الاشهل پسر جشم پسر حارث پسر خزرج پسر عمرو كه همان نبيت است ، پسر مالك پسر اوس است .\r\n\r\nسعد بن معاذ\r\nسعد پسر معاذ پسر نعمان پسر امرؤ القيس پسر زيد پسر عبد الاشهل است . كنيه‌اش ابو عمرو است . مادرش كبشة دختر رافع پسر معاويه پسر عبيد پسر ابجر است . نام ابجر خدرة پسر عوف پسر حارث پسر خزرج است ، و اين بانو از كسانى است كه بيعت كرده است . سعد بن معاذ دو پسر به نامهاى عمرو و عبد الله داشت كه مادرشان هند دختر سماك بن عتيك است .\r\nعتيك پسر امرؤ القيس پسر زيد پسر عبد الاشهل است . هند هم از بانوانى است كه بيعت كرده‌اند و نخست همسر برادر سعد يعنى اوس بن معاذ بوده و پس از مرگ اوس ، سعد با او ازدواج كرده است . هند عمهء اسيد بن حضير بن سماك است .\r\nعمرو بن سعد بن معاذ داراى نه پسر و سه دختر بوده است ، از جمله پسرانش عبد الله بن عمرو است كه در واقعهء حره كشته شد . اعقاب سعد بن معاذ تاكنون ( قرن سوم هجرى ) باقى هستند .\r\nمحمد بن عمر واقدى از قول ابراهيم بن اسماعيل بن ابو حبيبه ، از قول واقد بن عمرو بن سعد بن معاذ نقل مىكند * سعد بن معاذ و اسيد بن حضير به دست مصعب بن عمير عبدرى مسلمان شدند . مصعب پيش از آنكه هفتاد تن اصحاب عقبهء دوم به حضور پيامبر برسند به مدينه آمده بود و مردم را به اسلام دعوت مىكرد و براى آنان قرآن مىخواند . مصعب به فرمان پيامبر ( ص ) به مدينه آمده بود و همين كه سعد بن معاذ مسلمان شد ، همهء افراد خاندان عبد الاشهل مسلمان شدند و اين خاندان نخستين خاندانى هستند كه زن و مرد ايشان همگى\r\n\r\n","description":"","footnote":"","page_name":" 350 ","page_number":358},
  {"content":"\r\n\r\n( 1 ) مسلمان شدند .\r\nسعد بن معاذ ، مصعب بن عمير و ابو امامه اسعد بن زراره [ 1 
  ] را به خانهء خود منتقل ساخت ، و آن دو در خانهء سعد مردم را به اسلام دعوت مىكردند . اسعد بن زراره و سعد بن معاذ پسر خالهء يك ديگرند ، و سعد بن معاذ و اسيد بن حضير بتهاى خاندان بنى اشهل را درم مىشكستند .\r\nواقدى از عبد الله بن جعفر ، از سعد بن ابراهيم و از ابن ابى عون نقل مىكند كه هر دو مىگفته‌اند * رسول خدا ( ص ) ميان سعد بن معاذ و سعد بن ابى وقاص پيمان برادرى بست ، ولى ابن اسحاق مىگويد ، پيامبر ( ص ) ميان سعد و ابو عبيدة بن جراح پيمان برادرى بست و خداوند داناتر است كه كدام يك بوده است .\r\nواقدى از محمد بن قدامه ، از عمر بن حصين نقل مىكند كه مىگفته است * روز جنگ بدر پرچم قبيلهء اوس در دست سعد بن معاذ بوده است ، و سعد همراه پيامبر ( ص ) در جنگ احد شركت كرد و هنگامى كه مردم گريختند پايدارى كرد . همچنين در جنگ خندق شركت كرد .\r\nفضل بن دكين از اسماعيل بن مسلم عبدى ، از قول ابو متوكل [ 2 
  ] نقل مىكند * پيامبر ( ص ) از تب سخن گفت و فرمود : هر كس گرفتار تب باشد همان بهرهء او از آتش جهنم خواهد بود . سعد بن معاذ از خداوند مسألت كرد و تا هنگام مرگ همواره تب داشت .\r\nيزيد بن هارون از محمد بن عمرو بن علقمه ، از پدرش ، از پدر بزرگش ، از قول عايشه نقل مىكند كه مىگفته است * روز جنگ خندق از خانه بيرون آمدم و از پيش مردم روان شدم ، ناگاه پشت سر خود صداى تكان خوردن زمين را شنيدم ، برگشتم و سعد بن معاذ را ديدم كه برادرزاده‌اش حارث پسر اوس همراهش بود و سپر او را با خود حمل مىكرد .\r\nبه زمين نشستم ، سعد در حالى كه اين رجز را مىخواند :\r\n« اندكى درنگ كن تا جنگ برافروخته شود كه چون اجل فرا رسد مرگ چه نيكوست . [ 3 
  ] » از آن جا گذشت .\r\n\r\n\r\n","description":"","footnote":"\r\n[ 1 
  ] . شرح حال اين بزرگوار در همين بخش طبقات به تفصيل خواهد آمد ، نخستين مرد مدينه است كه مسلمان شد . او پيش از جنگ بدر وفات كرده است .\r\n[ 2 
  ] . ابو متوكل را نشناختم ، در اسد الغابه و ميزان الاعتدال و الكنى و الالقاب و اعلام زركلى نيامده است - م .\r\n[ 3 
  ] . لبّث قليلا يدرك الهيجا حمل * ما احسن الموت اذا حان الاجل\r\n","page_name":" 351 ","page_number":359},
  {"content":"\r\n\r\n( 1 ) عايشه مىگويد : زرهى بر تن سعد بود كه دست و پايش را نپوشانده بود و سعد از اشخاص تنومند و كشيده قامت بود و من بر او ترسيدم . آن گاه برخاستم و وارد نخلستانى شدم ، ديدم تنى چند از مسلمانان از جمله عمر بن خطاب آن جايند . مردى هم بر چهرهء خود مغفر انداخته بود . عايشه مىگويد ، عمر به من گفت : چه چيزى تو را اين جا آورده است ، به خدا سوگند كه جسورى ، اگر گرفتارى و بلايى پيش آيد در امان نخواهى بود و همواره مرا سرزنش كرد آن چنان كه آرزو كردم اى كاش هماندم زمين دهان مىگشود و مرا فرو مىبرد .\r\nدر اين هنگام آن مرد مغفر از روى خود برداشت ، ناگاه ديدم طلحة بن عبيد الله است . او به عمر گفت : امروز از چه حرف مىزنى ، چه گرفتارى و بلايى خواهد بود هر چه هم پيش آيد مگر در راه خدا نيست ؟ عايشه مىگويد : مردى از مشركان قريش به نام ابن العرقه تيرى به سعد بن معاذ زد و گفت : بگير كه من ابن عرقه‌ام . تير به رگ دست سعد اصابت كرد و سعد همان دم خدا را فراخواند و عرضه داشت : پروردگارا تا سينهء مرا از بنى قريظه تسكين ندهى مرا زنده نگه‌دار . بنى قريظه در دورهء جاهلى دوستان و همپيمانان سعد بودند . عايشه مىگويد :\r\nزخم او سر به هم آورد و خونريزى آن بند آمد و خداوند متعال طوفان را بر مشركان بر انگيخت و براى مؤمنان جنگ را كفايت فرمود كه خداوند با قوت و عزت است ، و ابو سفيان و همراهانش به مكه برگشتند و عيينه و همراهانش به نجد بازگشتند . بنى قريظه هم به حصارهاى خويش پناهنده شدند .\r\nپيامبر ( ص ) به مدينه برگشت و دستور فرمود در مسجد خيمه‌اى براى سعد بن معاذ زدند . عايشه گويد : در اين هنگام جبرئيل در حالى كه دندانهايش هنوز غبار آلوده بود به حضور رسول خدا آمد و گفت : آيا سلاح را بر زمين گذاشت ؟ و حال آنكه به خدا سوگند فرشتگان هنوز سلاح را بر زمين نگذاشته‌اند . به سوى بنى قريظه برو و با ايشان جنگ كن .\r\nگويد : رسول خدا ( ص ) جامه جنگ پوشيد و فرمان حركت داد ، و رسول خدا از كنار مردم بنى غنم كه همسايگان مسجد بودند گذشت و پرسيد هم اكنون چه كسى از كنار شما گذشت ؟\r\nگفتند : دحيه كلبى عبور كرد زيرا ريش و سيماى دحيه كلبى شبيه جبريل بود .\r\nعايشه گويد : پيامبر ( ص ) بيست و پنج شبانروز بنى قريظه را محاصره كرد و چون محاصره بر ايشان سخت و گرفتارى آنان بسيار شد به آنان گفته شد تسليم فرمان رسول خدا شوند . آنان با ابو لبابة بن عبد المنذر مشورت كردند . به ايشان گفت : تسليم فرمان رسول\r\n\r\n","description":"","footnote":"","page_name":" 352 ","page_number":360},
  {"content":"\r\n\r\n( 1 ) خدا شدن ، اعدام و گردن زدن خواهد بود . [ 1 
  ] گفتند : تسليم فرمان سعد بن معاذ خواهيم شد .\r\nپيامبر ( ص ) پذيرفت و فرمود : تسليم حكم سعد شوند و چنان كردند .\r\nرسول خدا ( ص ) كسى را فرستاد تا سعد را بياورند و او را در حالى كه سوار بر خرى بود كه بر آن جلى انباشته از ليف خرما انداخته بودند آوردند ، قوم سعد او را احاطه كرده و مىگفتند : اى ابا عمرو مواظب باش ايشان دوستان و همپيمانان تو هستند و خود مىدانى كه مردمى يارى دهنده‌اند كه درمانده شده‌اند و كارى از ايشان ساخته نيست . همين كه سعد نزديك خانه‌هاى ايشان رسيد به قوم خود نگريست و گفت : وقت آن رسيده است كه در راه خدا از سرزنش سرزنش كنندگان بيمى نداشته باشم .\r\nابن سعد مىگويد ، همين كه رسول خدا ( ص ) او را از دور ديدند فرمودند : برخيزيد و سرور خود را پياده كنيد و فرود آوريدش . عمر گفت : سرور ما خداست . [ 2 
  ] فرمود : فرود آوريدش ، و چون او را فرود آوردند به او فرمود : دربارهء ايشان حكم كن . گفت : فرمان مىدهم كه جنگجويان ايشان كشته و زنان و كودكانشان اسير و اموال ايشان تقسيم شود .\r\nپيامبر فرمود : به درستى حكم خدا و رسولش را در مورد ايشان صادر كردى .\r\nعايشه گويد ، آن گاه سعد بن معاذ دعا كرد و گفت : پروردگارا اگر از جنگ قريش با رسول خدا چيزى باقى مانده است مرا براى آن باقى بدار و اگر جنگ ميان ايشان و پيامبرت را پايان بخشيده‌اى جانم بستان و مرا پيش خود بر . گويد : محل زخم او با آنكه خوب شده و فقط نشانى از آن باقى مانده بود ناگاه سرگشود و او را به خيمه‌اش برگرداندند . رسول خدا ( ص ) و ابو بكر و عمر پيش او رفتند . عايشه مىگويد : سوگند به كسى كه جان محمد ( ص ) در دست اوست من گريهء ابو بكر را از گريهء عمر تشخيص مىدهم ، در حالى كه در حجرهء خود هستم و آنان همانطور كه خداوند فرموده است ميان خود مهربان بودند . گويد ، به عايشه گفتم : رسول خدا ( ص ) چه مىكرد ؟ گفت : از چشم ايشان اشك جارى نمىشد ولى هر گاه اندوهگين مىشد ريش خود را در دست مىگرفت . [ 3 
  ]\r\n\r\n\r\n","description":"","footnote":"\r\n[ 1 
  ] . براى اطلاع بيشتر . ر ك : ترجمهء ، مغازى ، ج 2 ، 400 - 375 - م .\r\n[ 2 
  ] . ملاحظه مىكنيد كه چگونه عمر نمىتوانسته است عنايت حضرت ختمى مرتبت را نسبت به مردى چون سعد بن معاذ تحمل كند . آيا كسى كه واقعا مؤمن باشد به خود اجازه چنين اعتراضى به مقام مقدس نبوى مىدهد ؟ ! - م .\r\n[ 3 
  ] . براى اطلاع از رقت قلب پاك رسول خدا و گريهء آن حضرت ر ك : طبقات ، ج 2 ، ص 86 كه مىفرمود : دل اندوهگين و چشم گريان است ولى سخنى كه ناسپاسى باشد نمىگويم - م .\r\n","page_name":" 353 ","page_number":361},
  {"content":"\r\n\r\n( 1 ) يزيد بن هارون از قول محمد بن عمرو ، از عاصم بن عمر بن قتاده نقل مىكرد * رسول خدا خوابيد و چون بيدار شد جبريل يا فرشتهء ديگرى به حضور آمد و گفت : ديشب چه كسى از امت تو در گذشته است كه اهل آسمان از عروج روح او به يك ديگر مژده مىدهند ؟\r\nفرمود : نمىدانم ، ولى ديشب سعد بد حال بود . سپس فرمود : سعد در چه حال است ؟ گفتند :\r\nاى رسول خدا درگذشت . قوم سعد آمدند و پيكرش را به محلهء خود بردند . گويد ، چون رسول خدا نماز صبح را گزارد همراه مردم بيرون آمد و چنان تند حركت مىفرمود كه مردم به ستوه آمدند آن چنان كه كفشهاى آنان از پايشان بيرون مىآمد و رداهاى ايشان فرو مىافتاد ، مردى گفت : اى رسول خدا مردم را به ستوه آورديد . فرمود : ترسيدم فرشتگان بر تجهيز او بر ما پيشى گيرند ، همان گونه كه در مورد حنظله بر ما پيشى گرفتند .\r\nمعن بن عيسى از عبد الرحمن بن يزيد ، از زيد بن اسلم ، از عايشه نقل مىكند كه مىگفته است * در يكى از جنگها سعد بن معاذ را ديدند در حالى كه زره را بر دوش خود نهاده بود و چنين مىگفت : « چون اجل فرا رسد از مرگ بيمى نيست » .\r\nوكيع بن جراح از اسرائيل ، از ابو اسحاق ، از ابو ميسرة نقل مىكند كه مىگفته است * تيرى به رگ دست سعد بن معاذ خورد و خون بند نمىآمد تا آنكه پيامبر ( ص ) آمد و ساعد او را گرفت و خون به بازوى او دويد و بند آمد . سعد مىگفت : خدايا جان مرا مگير تا سينه‌ام را از بنى قريظه شاد كنى . آنان تسليم حكم او شدند و پيامبر فرمود : دربارهء آنان حكم كن . عرض كرد : اى رسول خدا بيم دارم كه دربارهء آنان نتوانم به حكم خدا حكم كنم .\r\nفرمود : حكم كن . گفت : جنگجويان ايشان كشته و زنان و كودكانشان اسير شوند . رسول خدا فرمود : دربارهء آنان به حكم خدا حكم كردى ، آن گاه خونريزى زخم او دوباره شروع شد و بند نيامد تا درگذشت . خداى از او خشنود باد .\r\nعبيد الله بن موسى از اسرائيل ، از جابر ، از عامر ، از عبد الله بن يزيد انصارى نقل مىكند كه مىگفته است * روز جنگ بنى قريظه رسول خدا ( ص ) فرمود : سرور خود را فراخوانيد تا دربارهء بردگانش حكم كنيد و منظور ايشان سعد بن معاذ بود . چون آمد رسول خدا فرمود : حكم كن . فرمود : مىترسم نتوانم دربارهء آنان حكم خدا را صادر كنم . فرمود :\r\nحكم كن . و چون حكم كرد ، فرمود : همان حكم خدا و رسولش را كردى .\r\nعفان بن مسلم و يحيى بن عباد و هشام پدر وليد طيالسى همگان از شعبه ، از سعد بن ابراهيم نقل مىكنند كه مىگفته است از ابو امامه پسر سهل بن حنيف شنيدم از قول ابو سعيد\r\n\r\n","description":"","footnote":"","page_name":" 354 ","page_number":362},
  {"content":"\r\n\r\n( 1 ) خدرى نقل مىكند كه چون بنى قريظه تسليم فرمان سعد بن معاذ شدند ، رسول خدا ( ص ) پى او فرستاد و او در حالى كه سوار بر خرى بود آمد و چون نزديك شد پيامبر خطاب به مردم فرمود : براى سرور خود يا نيكوتر خود برپا خيزيد ، و فرمود : اى سعد اين گروه تسليم فرمان تو شده‌اند . گفت : من حكم مىكنم جنگجويان ايشان كشته شوند و زن و فرزندانشان اسير شوند . فرمود : ميان ايشان به حكم فرشته حكم كردى . عفان گفته است ، فرمود : به حكم پادشاه حكم كردى [ منظور خداوند است 
  ] و يحيى و ابو الوليد گويند فرشته و سخن عفان صحيح‌تر است .\r\nيحيى بن عباد و سليمان بن حرب از قول حماد بن سلمة ، از محمد بن زياد ، از قول عبد الرحمن بن عمرو بن سعد بن معاذ نقل مىكنند * بنى قريظه تسليم فرمان رسول خدا ( ص ) شدند . حضرت كسى پى سعد بن معاذ فرستاد و او را كه از زخم رگ دست خود كه در خندق تير خورده بود دچار خونريزى بود ، سوار بر خرى آوردند . آمد و كنار رسول خدا ( ص ) نشست . پيامبر فرمود : رأى خود را دربارهء اين گروه بگو . عرض كرد : مىدانم كه خداوند در مورد ايشان به شما دستورى فرموده است كه همان را عمل خواهى فرمود .\r\nرسول خدا گفت : اين درست ، ولى رأى خود را بگو . گفت ، اگر من عهده‌دار كار ايشان بودم جنگجويان آنها را مىكشتم و زن و فرزندانشان را به اسيرى مىگرفتم و اموالشان را تقسيم مىكردم . رسول خدا فرمود : سوگند به كسى كه جان من در دست اوست به همان چيزى اشاره كردى كه خداوند دستورم فرموده بود .\r\nعبد الله بن نمير از هشام بن عروة ، از پدرش ، از عايشه نقل مىكند كه مىگفته است * سعد بن معاذ در جنگ خندق زخمى شد ، مردى از قريش به نام حبان بن عرقه تيرى به رگ دست او زد . پيامبر ( ص ) دستور فرمود براى او در مسجد خيمه‌اى زدند تا بتواند از نزديك او را عيادت فرمايد و چون رسول خدا از كنار خندق برگشت و سلاح بر زمين نهاد و غسل فرمود ، جبرئيل در حالى كه گرد و خاك از سر خود مىزدود و به حضور آمد و گفت : سلاح بر زمين نهاده‌اى در حالى كه به خدا سوگند ما هنوز سلاح را بر زمين ننهاده‌ايم ، به جنگ ايشان برو . پيامبر پرسيد به كجا ؟ جبرئيل به بنى قريظه اشاره كرد و رسول خدا به آن جا رفت .\r\nعبد الله بن نمير مىگويد هشام بن عروه ، از قول پدرش نقل مىكرد كه * ايشان تسليم فرمان رسول خدا شدند و پيامبر صدور حكم را به سعد بن معاذ تفويض فرمود . گفت : چنين حكم مىكنم كه جنگجويان كشته و زن و فرزندشان اسير شوند و اموالشان تقسيم شود .\r\n\r\n","description":"","footnote":"","page_name":" 355 ","page_number":363},
  {"content":"\r\n\r\n( 1 ) عبد الله بن نمير از قول هشام ، از پدرش عروه نقل مىكند * پيامبر ( ص ) به سعد فرموده‌اند : همانا به حكم و دستور خداوند حكم كردى .\r\nخالد بن مخلد بجلى از محمد بن صالح تمّار ( خرما فروش ) ، از سعد بن ابراهيم بن عبد الرحمن ، از عامر بن سعد ، از قول پدرش سعد بن ابى وقاص نقل مىكند * چون سعد بن معاذ دربارهء بنى قريظه چنان حكم داد كه مردان بالغ ايشان كشته و زن و فرزندشان اسير و اموالشان تقسيم شود ، رسول خدا ( ص ) فرمود : سعد همان حكمى را صادر كرد كه خداوند متعادل از فراز هفت آسمان بر آن حكم فرمود .\r\nعبد الله بن نمير با همان اسناد از عايشه نقل مىكند كه مىگفته است * اطراف زخم سعد بن معاذ گوشت تازه برآورده بود و روى به بهبود داشت . سعد دعا كرد و گفت :\r\nپروردگارا تو مىدانى كه جنگ با هيچ كس به اندازهء جنگ با آنانى كه رسول تو را تكذيب و او را از مكه بيرون كردند در نظر من خوشتر نيست ، پروردگارا چنين تصور مىكنم كه تو جنگ ميان ما و ايشان را تمام فرمودى ، اكنون اگر از جنگ ميان ما و قريش چيزى باقى مانده است مرا باقى بدار تا در راه تو با ايشان جنگ كنم و اگر تمام شده است ، اين غده را بگشاى و مرگ مرا در آن قرار ده . عايشه گويد : همان شب زخم او دهان گشود و همراهان او متوجه نشدند . گروه ديگرى از بنى غفار كه در مسجد بودند ناگاه متوجه شدند كه خونى بر زمين روان است ، به ساكنان خيمهء سعد گفتند : اين خون چيست كه از خيمهء شما جارى است ؟\r\nو معلوم شد زخم سعد سرباز كرده و چندان خون رفته كه او مرده است .\r\nواقدى از معاذ بن محمد ، از عطاء بن ابى مسلم ، از عكرمة ، از ابن عباس نقل مىكند كه مىگفته است * چون زخم دست سعد گشوده و خود راه افتاد رسول خدا ( ص ) خود را به او رساند و او را در آغوش گرفت و خون بر روى و ريش پيامبر ( ص ) مىپاشيد و هر كس مىخواست رسول خدا را از آن دور بدارد نمىتوانست و پيامبر خود را به سعد نزديك‌تر مىفرمود تا سعد درگذشت .\r\nيزيد بن هارون از اسماعيل بن ابى خالد ، از قول مردى از انصار نقل مىكند * چون سعد بن معاذ حكم خود را دربارهء بنى قريظه صادر كرد و برگشت زخمش دهان باز كرد و خونريزى آن شروع شد . چون اين خبر به پيامبر ( ص ) رسيد پيش او آمدند و سرش را بر دامن خود نهادند ، پارچه‌اى سپيد روى سعد كشيده بودند كه اگر آن را بر چهره‌اش مىكشيدند پاهايش بيرون مىماند و سعد مردى تنومند و كشيده قامت و سپيد چهره بود .\r\n\r\n","description":"","footnote":"","page_name":" 356 ","page_number":364},
  {"content":"\r\n\r\n( 1 ) پيامبر ( ص ) عرض كرد : پروردگارا سعد در راه تو جهاد و پيامبرت را تصديق كرد و آنچه بر عهده داشت انجام داد . خدايا روح او را به بهترين صورتى كه روحى را مىپذيرى بپذير ، چون سعد سخن رسول خدا ( ص ) را شنيد چشم گشود و گفت : اى رسول خدا سلام بر تو باد ، همانا گواهى مىدهم كه تو رسول خدايى .\r\nخويشاوندان سعد چون ديدند رسول خدا ( ص ) سر او را بر دامن گرفته است ترسيدند و به پيامبر ( ص ) گفته شد كه ايشان از اين كار ترسيده‌اند ، فرمود : آرى به شمار شما فرشتگان خدا در آن خانه حضور داشتند تا شاهد مرگ سعد باشند . گويد . مادر سعد مىگريست و اين چنين مىگفت :\r\n« اى سعد واى بر مادر تو ، دلاور دورانديش و كوشاى من [ 1 
  ] » به او گفتند : آيا شعر مىگويى ؟\r\nرسول خدا ( ص ) فرمود : آزادش بگذاريد كه شاعران ديگر از او دروغگوترند .\r\nفضل بن دكين از عبد الرحمن بن سليمان بن غسيل ، از عاصم بن عمر بن قتاده ، از محمود بن لبيد نقل مىكند * چون در جنگ خندق سعد بن معاذ زخمى و سنگين شد ، او را پيش زنى به نام رفيدة كه زخميها را پرستارى و مداوا مىكرد بردند و هر گاه پيامبر ( ص ) صبح و شب از آنجا عبور مىكرد به سعد مىفرمود : چگونه‌اى ؟ و او حال خود را به پيامبر مىگفت : شبى كه او را به محلهء بنى قريظه برده بودند سنگين شد و افراد قبيلهء بنى عبد الاشهل او را به محله و خانه‌هاى خويش بردند و چون پيامبر ( ص ) براى احوالپرسى او آمد ، گفتند او را برده‌اند . رسول خدا بيرون آمد و ما هم بيرون آمديم پيامبر چنان تند حركت مىفرمود كه بند كفشهاى ما پاره مىشد و رداهاى ما از دوشمان مىافتاد . برخى از اصحاب شكايت كردند و گفتند : اى رسول خدا با اين تند راه رفتن ما را به زحمت انداختيد . فرمود : مىترسم فرشتگان بر ما سبقت گيرند و او را غسل دهند ، همچنان كه نسبت به حنظله اين كار را كردند .\r\nرسول خدا ( ص ) هنگامى به خانهء سعد رسيد كه مشغول غسل دادن او بودند و مادرش بر او مىگريست و همان مرثيه را مىخواند . پيامبر ( ص ) فرمود : هر زن نوحه‌گرى دروغ مىگويد غير از مادر سعد . آنگاه جسد را از خانه بيرون آوردند . كسى از ايشان يا گروهى از ايشان گفتند : اى رسول خدا پيكرى سبك‌تر از پيكر سعد حمل نكرده‌ايم . فرمود : چرا براى شما سبك نباشد كه اين فرشتگان‌اند كه جسدش را حمل مىكنند و گروهى بسيار از فرشتگان را\r\n\r\n\r\n","description":"","footnote":"\r\n[ 1 
  ] .\r\n ويل امك سعداً * حزامة و جدّا \r\n","page_name":" 357 ","page_number":365},
  {"content":"\r\n\r\n( 1 ) نام برد كه حفظ نكردم و فرمود : اينها شما را در بردن جسد سعد يارى مىدهند .\r\nواقدى از سليمان بن داود بن حصين ، از پدرش ، از ابو سفيان ، از سلمة بن اسلم بن حريس نقل مىكند كه مىگفته است * بر در خانهء سعد ايستاده و منتظر بوديم تا پس از ورود پيامبر ( ص ) به خانهء سعد ، ما هم وارد شويم . هيچ كس در خانه نبود و جسد سعد را در پارچه‌اى پيچيده بودند . ديدم رسول خدا آهسته گام برمىدارد و چون آن حضرت را ديدم ايستادم و به من اشاره فرمود بايستم ، من عقب عقب رفتم . پيامبر ( ص ) ساعتى نشست و بيرون آمد . گفتم : اى رسول خدا با آنكه هيچ كس را در خانهء سعد نديدم چرا آن چنان آهسته و به زحمت حركت مىفرمودى ؟ فرمود : جايى براى نشستن من نبود تا آنكه فرشته‌اى يكى از بالهاى خود را جمع كرد و من توانستم بنشينم ، و رسول خدا سه بار فرمود : اى ابا عمرو بر تو گوارا باد .\r\nواقدى از محمد بن صالح ، از سعد بن ابراهيم ، از عامر بن سعد ، از قول پدرش نقل مىكند * چون پيامبر ( ص ) بر در خانهء سعد رسيد مادر سعد مىگريست و مىگفت :\r\n« واى بر مادر سعد از مرگ سعد ، مردى كه همه چابكى و كوشش بود [ 1 
  ] » عمر بن خطاب گفت : اى مادر سعد آرام بگير نام او را بر زبان مياور . پيامبر ( ص ) فرمود : اى عمر تو ساكت باش . هر زن گريه كننده و دروغ مىگويد مگر مادر سعد كه آنچه مىگويد درست است و دروغ نيست .\r\nهشام طيالسى از ليث بن سعد ، از ابو الزبير ، از جابر نقل مىكند * چون در جنگ احزاب به سعد بن معاذ تير خورد و رگ دستش را بريدند پيامبر ( ص ) محل زخم سعد را داغ كرد ، ولى دست او متورم شده بود و همچنان خونريزى داشت و پيامبر براى بار دوم آن را داغ كرد .\r\nعفان بن مسلم و كثير بن هشام هم از حماد بن سلمه ، از ابو زبير نقل مىكنند * پيامبر ( ص ) محل زخم سعد بن معاذ را داغ كرد .\r\nسليمان طيالسى از شعبه ، از سماك ، از قول عبد الله بن شداد نقل مىكند كه مىگفته است * هنگام جان دادن سعد بن معاذ پيامبر ( ص ) بر بالين او آمد و فرمود : خداوند به تو پاداش نيك عنايت فرمايد كه سرور قوم بودى و آنچه را به خداى وعده داده بودى به\r\n\r\n\r\n","description":"","footnote":"\r\n[ 1 
  ] .\r\n ويل ام سعد سعدا * جلادة و جدا \r\n","page_name":" 358 ","page_number":366},
  {"content":"\r\n\r\n( 1 ) خوبى برآوردى و همانا خداوند آنچه را به تو وعده فرموده است بر خواهد آورد .\r\nيزيد بن هارون از محمد بن عمرو ، از سعد بن ابراهيم نقل مىكند * چون جنازهء سعد را بيرون آوردند گروهى از منافقان گفتند چقدر جنازه‌اش سبك است . پيامبر ( ص ) فرمود :\r\nهفتاد هزار فرشته براى تشييع جنازه و تابوت سعد به زمين آمده‌اند كه تاكنون نيامده بودند .\r\nگويد : هنگامى كه پيكر سعد را مىشستند رسول خدا ( ص ) حاضر بود . ناگاه زانوى خود را جمع‌تر فرمود و گفت : فرشته‌اى آمد كه براى او جاى نشستن نبود خواستم براى او جا باز شود . گويد ، مادر سعد مىگريست و چنين نوحه‌خوانى مىكرد :\r\n« واى بر مادر سعد از مرگ سعد سراسر نيكى و برترى بود چه نعمت و مجدى داشت پيشوايى بود كه در مقابل گرفتاريها همچون سد ايستاده بود . [ 1 
  ] » پيامبر فرمود : همهء زنانى كه بر مردگان مىگريند دروغ مىگويند مگر مادر سعد .\r\nوهب بن جرير از قول پدرش ، از حسن بصرى نقل مىكند كه مىگفته است * سعد بن معاذ مردى تنومند و استوار بود و چون مرد منافقانى كه پشت سر جنازه‌اش حركت مىكردند مىگفتند : تا امروز جنازهء مردى را به اين سبكى نديده‌ايم ، مىدانيد براى چه اين چنين است ؟ به سبب حكمى است كه دربارهء بنى قريظه صادر كرد ، و چون اين سخن را به پيامبر گفتند ، فرمود : سوگند به كسى كه جان من در دست اوست همانا تابوت سعد را فرشتگان حمل مىكردند .\r\nعبد الله بن نمير از عبيد الله بن عمر ، از نافع نقل مىكند كه مىگفته است * به من خبر رسيده است كه هفتاد هزار فرشته كه تا آن روز به زمين نيامده بودند جنازهء سعد بن معاذ را تشييع كردند ، و در عين حال پيامبر فرمود : فشار قبر دوست شما را عذاب داد و سپس اين عذاب و فشار گور از او برداشته شد .\r\nاسماعيل بن ابى مسعود از عبد الله بن ادريس ، از عبيد الله بن عمر ، از نافع ، از ابن عمر نقل مىكند كه * پيامبر فرموده است : با آنكه سعد بن معاذ چنان بندهء شايسته‌اى بود كه عرش براى او به جنبش آمد و درهاى آسمان براى او گشوده شد و هفتاد هزار فرشته كه تا آن روز به زمين نيامده بودند در تشييع جنازه‌اش حاضر شدند ، همانا قبر او را سخت فشار داد و سپس اين عذاب از او برداشته شد .\r\n\r\n\r\n","description":"","footnote":"\r\n[ 1 
  ] .\r\n ويل ام سعد سعدا * براعة و نجداً\r\nبعد اياد يا له و مجداً * مقدماً سدّ به مسدّا \r\n","page_name":" 359 ","page_number":367},
  {"content":"\r\n\r\n( 1 ) شبابة بن سوّار از ابو معشر ، از سعيد مقبرى نقل مىكند * چون رسول خدا ( ص ) جنازهء سعد بن معاذ را دفن كرد ، فرمود : اگر ممكن بود كسى از فشار قبر نجات يابد همانا سعد نجات پيدا مىكرد و حال آنكه فشارى به سعد داد كه دنده‌هاى او را جا به جا كرد .\r\nكثير بن هشام [ 1 
  ] از جعفر بن برقان نقل مىكند كه مىگفته است براى من نقل كرده‌اند كه * پيامبر ( ص ) كنار گور سعد ايستاده بود و فرمود : همانا گور سعد را چنان بفشرد و پنجه بر او افكند كه اگر ممكن بود كسى با عملى از آن نجات پيدا كند همانا سعد بن معاذ از آن رهايى مىيافت .\r\nعفان بن مسلم و عارم بن فضل از قول حماد بن زيد ، از ميمون ، از ابراهيم نخعى نقل مىكردند * پيامبر ( ص ) شخصاً روى گور سعد پارچه‌اى گسترد و يا آنكه در حضور ايشان روى گور پارچه‌اى گستردند .\r\nمحمد بن عمر واقدى از عبد الرحمن بن عبد العزيز ، از عبد الله بن ابى بكر ، از يحيى بن عبد الله ، از عمرة ، از عايشه نقل مىكند كه مىگفته است * خودم پيامبر ( ص ) را ديدم كه پيشاپيش جنازهء سعد حركت مىفرمود .\r\nواقدى از ابراهيم بن اسماعيل بن ابى حبيبة ، از قول پيرمردان قبيلهء بنى عبد الاشهل نقل مىكرد كه مىگفته‌اند * رسول خدا ( ص ) گوشهء تابوت سعد بن معاذ را از داخل خانه تا كوچه بر دوش گرفت . واقدى مىگويد : طول حياط خانهء سعد سى متر بوده است .\r\nواقدى از سعد بن محمد ، از ربيح بن عبد الرحمن بن ابو سعيد خدرى ، از قول پدرش نقل مىكند كه ابو سعيد خدرى مىگفته است * من از كسانى بودم كه گور سعد بن معاذ را در بقيع حفر كرديم ، هر مقدار خاك كه از محل گورش مىكنديم بوى مشك از آن بر مىآمد تا آنكه به لحد رسيديم .\r\nربيح از محمد بن منكدر ، از محمد بن شرحبيل بن حسنه نقل مىكند * روز دفن سعد بن معاذ كسى يك مشت از خاك گور او برداشت و با خود برد ، بعد كه آن را گشود ديد همه‌اش مشك معطر است . يزيد بن هارون هم همين گونه روايتى از محمد بن شرحبيل آورده است .\r\nدر دنبالهء سخن ابو سعيد خدرى چنين است كه مىگويد : همين كه از كندن گور فارغ\r\n\r\n\r\n","description":"","footnote":"\r\n[ 1 
  ] . جعفر بن برقان ، از محدثان رقه و دوست ميمون بن مهران و مورد اعتماد است . ر ك : ذهبى ، ميزان الاعتدال ، چاپ مصر ، 1963 ، ذيل شمارهء 1490 - م .\r\n","page_name":" 360 ","page_number":368},
  {"content":"\r\n\r\n( 1 ) شديم و خشت خام و آب فراهم ساختيم پيامبر ( ص ) جلو آمد . گور را كنار خانهء امروز عقيل كنده بوديم . پيامبر جنازهء سعد را كنار گور نهاد و بر آن نماز گزارد و مردم چندان آمده بودند كه تمام بقيع آكنده بود .\r\nواقدى از ابراهيم بن حصين بن عبد الرحمن ، از داود بن حصين ، از عبد الرحمن بن جابر ، از پدرش نقل مىكند * چهار تن وارد گور سعد بن معاذ شدند كه حارث بن اوس بن معاذ و اسيد بن حضير و ابو نائله سلكان بن سلامه و سلمة بن سلامة بن وقش بودند و رسول خدا ( ص ) كنار گور برپا ايستاده بود . چون جسد سعد را در گور نهادند ، چهرهء رسول خدا درهم شد و سه بار سبحان الله گفت و همهء مردم سبحان الله گفتند ، چندان كه بقيع به لرزه درآمد . سپس پيامبر ( ص ) سه بار تكبير گفت و اصحاب چنان تكبير گفتند كه بقيع لرزيد و چون از رسول خدا در اين باره پرسيدند فرمود : قبر چنان بر صاحب آن تنگ شد و چنان فشارى بر او آورد كه اندازه نداشت و اگر كسى از آن رهايى مىيافت همانان سعد از آن رهايى يافته بود ، و سپس خداوند متعال فشار را از او برداشت .\r\nواقدى مىگويد كس ديگرى غير از ابراهيم بن حصين براى من نقل كرد كه * جنازهء سعد بن معاذ را حارث بن اوس ( برادرزاده‌اش ) و اسيد بن حضير غسل دادند و سلمة بن سلامة آب مىريخت و پيامبر ( ص ) هم حاضر بودند . نخست او را با آب خالص و سپس با آب سدر و بعد با آب كافور غسل دادند و در سه پارچهء صحارى كفن كردند و كفن را خوب بر او پيچيدند . آن گاه تابوتى را كه مخصوص حمل مردگان و در محلهء نبيط بود آوردند و جسد را بر آن نهادند و چون آن را بلند كردند ، پيامبر ( ص ) را ديدند كه گوشه‌اى از تابوت را حمل مىفرمايد و همچنان از خانه تا بيرون بر دوش آن حضرت بود .\r\nواقدى از ابراهيم بن حصين و ابو بكر بن عبد الله بن ابى سبرة از مسور بن رفاعه قرظى نقل مىكند كه مىگفته است * چون سعد را در گور نهادند مادرش آمد بر او بنگرد ، مردم خواستند او را برگردانند ، پيامبر فرمود : آزادش بگذاريد . او آمد و پيش از آنكه روى جسد را بپوشانند و خاك بر لحد بريزند به پيكر فرزند نظر انداخت و گفت : تو را قربانى راه خدا حساب مىكنم و پيامبر ( ص ) همان كنار گور او را تسليت دادند . سپس پيامبر ( ص ) گوشه‌اى نشست و مسلمانان شروع به ريختن خاك و صاف كردن روى گور كردند و بر آن آب پاشيدند و در اين هنگام پيامبر ( ص ) آمد و كنار گور ايستاد و براى او دعا فرمود و برگشت .\r\nخالد بن مخلد بجلى و ابو بكر بن عبد الله بن ابى اويس هر دو از محمد بن موسى بن\r\n\r\n","description":"","footnote":"","page_name":" 361 ","page_number":369},
  {"content":"\r\n\r\n( 1 ) ابى عبد الله ، از معاذ بن رفاعة بن رافع زرقى نقل مىكردند * سعد بن معاذ كنار پايهء خانهء عقيل بن ابى طالب دفن شده است .\r\nيزيد بن هارون از محمد بن عمرو ، از پدرش ، از پدر بزرگش ، از قول عايشه نقل مىكند كه مىگفته است * پس از وفات رسول خدا ( ص ) و دو دوست آن حضرت [ ابو بكر و عمر 
  ] يا يكى از آن دو هيچ مصيبتى سخت‌تر از مرگ سعد بن معاذ براى مردم نبود .\r\nواقدى از عتبة بن جبيره ، از حصين [ 1 
  ] بن عبد الرحمن بن عمرو بن سعد بن معاذ نقل مىكند كه مىگفته است * سعد بن معاذ مردى سپيد پوست و كشيده قامت و زيبا و خوش چهره و مخصوصاً چشمان سياه درشت و ريش بسيار زيبايى داشت ، و به سال پنجم هجرت در جنگ خندق تير خورد و بر اثر همان زخم درگذشت و هنگام مرگ سى و هفت ساله بود . رسول خدا ( ص ) بر او نماز گزارد ، و او در بقيع دفن شد .\r\nمحمد بن فضل بن غزوان از عطاء بن سائب ، از مجاهد ، از ابن عمر نقل مىكند كه مىگفته است * تابوت سعد بن معاذ از شدت محبت الهى براى ديدار سعد به لرزه درآمد و چوبهاى آن از هم گشاده شد . گويد : پيامبر ( ص ) داخل گور سعد شد و مدتى درنگ فرمود و چون بيرون آمد گفتند : اى رسول خدا چه چيزى موجب درنگ شما شد ؟ فرمود : گور او را فشارى سخت داد . از خداوند مسألت كردم كه آن عذاب را از او بردارد .\r\nابو معاويه ضرير از اعمش ، از ابو سفيان ، از جابر نقل مىكند * پيامبر ( ص ) فرموده است : عرش خداوند در مرگ سعد به اهتزاز درآمد . ابو اسامه حماد بن اسمه و محمد بن عبد الله انصارى و روح بن عباده و هوذة بن خليفه هم همگى از ابو سعيد خدرى روايت فوق را آورده‌اند .\r\nيزيد بن هارون از محمد بن عمرو ، از پدرش ، از پدر بزرگش ، از عايشه نقل مىكند كه مىگفته است * از سفر حج يا عمره‌اى برگشتيم در ذى الحليفه به استقبال ما آمدند .\r\nپسر بچه‌هاى انصار با خويشاوندان خود ملاقات مىكردند و گروهى از ايشان اسيد بن حضير را ديدند و خبر مرگ همسرش را به او دادند . او چهرهء خود را پوشاند و شروع به گريستن كرد . من به او گفتم : خدايت بيامرزد ، تو از اصحاب پيامبرى و داراى سابقه و از مسلمانان قديمى هستى ، چرا براى مرگ زنى چنين گريه مىكنى ؟ گويد ، اسيد چهرهء خود را گشود و\r\n\r\n\r\n","description":"","footnote":"\r\n[ 1 
  ] . از طبقهء تابعان است از ابن عباس و انس روايت نقل كرده است ، ابن اسحاق و حجاج بن ارطاة از او روايت نقل كرده‌اند و مورد اعتماد بوده است . ر ك : ذهبى ميزان الاعتدال ، ج 1 ، چاپ مصر ، ص 553 - م .\r\n","page_name":" 362 ","page_number":370},
  {"content":"\r\n\r\n( 1 ) گفت : راست گفتى به جان خودم شايسته نيست پس از مرگ سعد بن معاذ براى هيچ كس گريه كنم ، آن هم با گفتار رسول خدا ( ص ) دربارهء سعد . عايشه مىگويد : به او گفتم پيامبر در بارهء سعد چه فرمود ؟ او همچنان كه ميان من و رسول خدا ( ص ) راه مىرفت گفت : پيامبر فرمود : « عرش خداوند در مرگ سعد بن معاذ به اهتزاز درآمد » .\r\nيزيد بن هارون از اسماعيل بن ابى خالد ، از اسحاق بن راشد ، از قول بانويى از انصار به نام اسماء دختر يزيد بن سكن نقل مىكند * پيامبر ( ص ) به مادر سعد بن معاذ فرمود : آيا اشك چشم تو خشك نمىشود و اندوهت از ميان نمىرود ، با آنكه پسرت نخستين كس است كه خداوند بر او لبخند زده و عرش براى او به اهتزاز آمده است .\r\nيزيد بن هارون از سليمان تيمى ، از حسن بصرى نقل مىكند * پيامبر ( ص ) فرمود :\r\nعرش خداوند رحمان براى شادى روح سعد بن معاذ به اهتزاز درآمد . گويد : كلمات « براى شادى » تفسيرى است كه خود حسن بصرى كرده است .\r\nعبيد الله بن موسى هم از اسرائيل ، از ابو اسحاق ، از قول مردى ، از حذيفة نقل مىكند * رسول خدا ( ص ) پس از مرگ سعد بن معاذ فرمود : عرش براى روح سعد به اهتزاز درآمد .\r\nحفص بن عمر حوضى و عبد العزيز بن عبد الله اويسى كه هر دو از بنى عامرند از يوسف بن ماجشون ، از پدرش ، از عاصم بن عمر بن قتاده از قول مادر بزرگش رميثة [ 1 
  ] نقل مىكند كه مىگفته است * روز مرگ سعد بن معاذ چنان به پيامبر ( ص ) نزديك بودم كه اگر مىخواستم مىتوانستم مهر نبوت را بر دوش آن حضرت ببوسم و شنيدم مىفرمود : عرش خداوند رحمان براى سعد بن معاذ به اهتزاز درآمد .\r\nكثير بن هشام هم از جعفر بن برقان ، از يزيد بن اصمّ نقل مىكند * چون سعد بن معاذ درگذشت و جنازه‌اش را مىبردند پيامبر فرمود : عرش براى جنازهء سعد به اهتزاز درآمد .\r\nوكيع بن جراح از سفيان ، از ابو اسحاق ، از براء نقل مىكند * براى پيامبر پارچهء حريرى آوردند . ياران رسول خدا از نرمى آن پارچه تعجب كرده بودند و پيامبر فرمود :\r\nهمانا دستمالهاى سعد بن معاذ در بهشت از اين نرم‌تر است .\r\nعبيد الله بن موسى و فضل بن دكين از اسرائيل ، از ابو اسحاق ، از براء نقل مىكردند * پارچهء ابريشمى به رسول خدا اهداء شد . ما شروع به دست كشيدن بر آن كرديم و از نرمى\r\n\r\n\r\n","description":"","footnote":"\r\n[ 1 
  ] . دختر عمرو بن هاشم بن مطلب بن عبد مناف است . براى اطلاع بيشتر ر ك : ابن اثير ، اسد الغابه ، ج 5 ، ص 409 - م .\r\n","page_name":" 363 ","page_number":371},
  {"content":"\r\n\r\n( 1 ) آن شگفت زده بوديم . فرمود : آيا از اين خوشتان آمد ؟ گفتيم : آرى . فرمود : همانا دستمالهاى سعد بن معاذ در بهشت از اين بهتر يا نرم‌تر است .\r\nيزيد بن هارون از محمد بن عمرو ، از قول واقد بن عمرو بن سعد بن معاذ نقل مىكند كه مىگفته است * پيش انس بن مالك رفتم . گويد ، واقد از بلندقامت‌ترين و تنومندترين مردان بود . واقد مىگويد ، انس به من گفت : تو كيستى ؟ گفتم : واقد پسر عمرو پسر سعد بن معاذ . [ 1 
  ] گفت : بسيار شبيه سعدى و فراوان گريست ، و گفت : خداوند سعد را رحمت كناد كه از بلندقامت‌ترين و تنومندترين مردمان بود . سپس گفت : پيامبر ( ص ) لشكرى به سوى اكيدر فرستاد . او جبه‌اى ديبا كه زربفت بود به حضور پيامبر فرستاد . رسول خدا آن را پوشيد ، مردم به آن جبه نگاه مىكردند و به آن دست مىكشيدند . پيامبر فرمود : آيا از اين جبه خوشتان آمد ؟ گفتند : اى رسول خدا هرگز بهتر از اين نديده‌ايم . فرمود : به خدا سوگند دستمالهاى سعد بن معاذ در بهشت بهتر از چيزى است كه مىبينيد .\r\n\r\nعمرو بن معاذ\r\nبرادر تنى سعد بن معاذ است . از عمرو بن معاذ اعقابى باقى نمانده‌اند .\r\nواقدى از موسى بن محمد بن ابراهيم ، از پدرش ، از سعد بن ابراهيم و ابن ابى عون ، همچنين محمد بن صالح از عاصم بن عمر بن قتاده نقل مىكنند * رسول خدا ( ص ) ميان عمرو بن معاذ و عمير بن ابى وقاص برادر سعد بن ابى وقاص پيمان برادرى منعقد فرمود .\r\nعمرو بن معاذ در جنگ بدر و احد شركت كرد و در جنگ احد كه در ماه سى و دوم هجرت اتفاق افتاد شهيد شد . ضرار بن خطاب فهرى او را كشته است . عمرو بن معاذ هنگام شهادت سى و دو ساله بود . عمير بن ابى وقاص پيش از او در جنگ بدر شهيد شد .\r\n\r\nحارث بن اوس بن معاذ\r\nبرادرزادهء سعد و عمرو است . كنيه‌اش ابو اوس و مادرش هند دختر سماك بن عتيك بن امرؤ القيس بن زيد بن عبد الاشهل و عمهء اسيد بن حضير و از بانوان بيعت كننده بوده است . از\r\n\r\n\r\n","description":"","footnote":"\r\n[ 1 
  ] . دو تن از نوادگان سعد بن معاذ ، واقد نام دارند يكى پسر عبد الرحمن و ديگرى پسر عمرو ، ذهبى واقد بن عمور را ثقه و مورد اعتماد دانسته است . ر ك : ميزان الاعتدال ، ج 4 ، ص 330 ، ذيل شمارهء 9331 - م .\r\n","page_name":" 364 ","page_number":372},
  {"content":"\r\n\r\n( 1 ) حارث هم فرزندى باقى نمانده است .\r\nواقدى از موسى بن محمد بن ابراهيم ، از پدرش عبد الله بن جعفر ، از سعد بن ابراهيم و ابن ابى عون و محمد بن صالح ، از عاصم بن عمر بن قتاده همگى نقل مىكنند * پيامبر ( ص ) ميان حارث بن اوس و عامر بن فهيره پيمان برادرى منعقد فرمود .\r\nحارث بن اوس در جنگ بدر شركت كرد و از كسانى است كه در كشتن كعب بن اشرف هم حضور داشته و در آن شب با شمشير يكى از ياران خود زخمى شده است .\r\nهنگامى كه آنان به كعب شمشير مىزده‌اند شمشيرى به پاى او خورده و خونريزى او چنان بوده كه يارانش او را به دوش گرفته و به مدينه آورده‌اند و به حضور پيامبر ( ص ) برده‌اند .\r\nحارث بن اوس پس از آن در جنگ احد شركت كرد و در ماه شوال كه سى و دومين ماه هجرت است در همان جنگ شهيد شد و به هنگام شهادت بيست و هشت ساله بود . [ 1 
  ]\r\n\r\nحارث بن انس\r\nكنيهء انس ، ابو الحيسر بوده و او پسر رافع پسر امرؤ القيس پسر زيد پسر عبد الاشهل است .\r\nمادر حارث ، ام شريك دختر خالد بن خنيس بن لوذان بن عبد ود بن زيد بن ثعلبة بن خزرج بن ساعده از قبيلهء خزرج است . از حارث هم فرزندى باقى نمانده است .\r\nحارث بن انس هم در جنگ بدر واحد شركت داشته و در جنگ احد كه در ماه شوال در سى و دومين ماه هجرت اتفاق افتاده شهيد شده است . پدر حارث يعنى ابو الحيسر با گروهى از جوانان خاندان بنى اشهل به مكه آمده بود . شمار ايشان پانزده تن بود و چنان اظهار داشتند كه براى عمره گزاردن آمده‌اند . آنان به خانهء عتبة بن ربيعه فرمود آمدند و او ايشان را گرامى داشت . آنان از او و قريش خواستند كه با آنان بر ضد خزرج و براى جنگ با ايشان همپيمان شوند . قريشىها گفتند محل سكونت شما از ما دور است و چگونه ممكن\r\n\r\n\r\n","description":"","footnote":"\r\n[ 1 
  ] . با آنكه نقد و بررسى مطالب كتاب در برنامهء اين بنده نيست ولى اشتباهى اين چنين را بايد بررسى كرد ، قبلًا گفت كه حارث بن اوس عهده‌دار غسل و دفن عموى خود سعد بن معاذ بوده است و مرگ سعد در سال پنجم هجرت و پس از جنگ بنى قريظه است و اينكه مىگويد در احد شهيد شده است . ابن اثير در اسد الغابه ، ج 1 ، ص 319 مىگويد : برخى گفته‌اند كه حارث تا هنگام مرگ سعد بن معاذ زنده بوده است ، با توجه به آنكه چهار تن از اصحاب پيامبر ( ص ) حارث بن اوس نام دارند مطالب مربوط به آنان درهم آميخته است - م .\r\n","page_name":" 365 ","page_number":373},
  {"content":"\r\n\r\n( 1 ) است بتوان به فرياد شما سريع پاسخ داد ، يا شما به فرياد ما پاسخ دهيد .\r\nپيامبر ( ص ) از آمدن ايشان آگاه شد . نزد آنان رفت و نشست و فرمود : آيا موافق‌ايد به كارى بهتر اقدام كنيد ؟ گفتند : چه كارى ؟ فرمود : من فرستادهء خدايم و خداوند مرا به سوى بندگان خويش گسيل فرموده است كه آنان را به پرستش خداوند دعوت كنم و به او شرك نورزند و بر من قرآن نازل شده است . اياس بن معاذ كه نوجوانى بود گفت : اى قوم به خدا سوگند اين كار بهتر از كارى است كه براى آن آمده‌ايد . ابو الحيسر مشتى ريگ برداشت و به چهرهء اياس پاشيد و گفت : اين چه سخنى است ، در اين صورت هيچ نمايندگانى بدتر از ما نخواهند بود ، ما بيرون آمده‌ايم كه بتوانيم پيمان قريش را براى جنگ با دشمن خود به دست آوريم ، در اين صورت بايد دشمنى قريش را هم با قوم خود فراهم آوريم و ضميمه دشمنى خزرج شود .\r\nواقدى از ابراهيم بن حصين ، از عبد الله بن ابو سفيان ، از قول پدرش نقل مىكند كه مىگفته است از محمد بن مسلمه و سلمة بن سلامة بن وقش و ابو الهيثم بن تيهان شنيدم كه همگى مىگفتند * پس از برگشتن آن گروه از مكه چيزى نگذشت كه اياس درگذشت و خود شنيديم كه به هنگام مرگ لا إله الا الله مىگفت و معتقد بودند كه اياس پس از شنيدن سخنان رسول خدا مسلمان شده است .\r\nواقدى مىگويد : ابو الحيسر و ياران او نخستين گروه انصارند كه با پيامبر ( ص ) ملاقات كردند و ديدار آن حضرت با ايشان در ذى المجاز بود . [ 1 
  ]\r\n\r\nسعد بن زيد\r\nسعد بن زيد بن مالك بن عبد بن كعب بن عبد الاشهل . كنيه‌اش ابو عبد الله است . مادرش عمرة دختر مسعود بن قيس بن عمرو بن زيد مناب بن عدى بن عمرو بن مالك بن نجار و از قبيلهء خزرج و از بانوانى است كه بيعت كرده بود . اعقاب سعد بن زيد تا امروز ( قرن سوم ) باقى مانده‌اند .\r\nواقدى سعد بن زيد را از هفتاد تنى مىداند كه همراه انصار در بيعت عقبه شركت\r\n\r\n\r\n","description":"","footnote":"\r\n[ 1 
  ] . ذى المجاز ، نام بازارى است كه در عرفات در دورهء جاهلى به مدت هشت روز برپا مىشده است . ر ك : ياقوت ، معجم البلدان ، ج 7 ، ص 385 - م .\r\n","page_name":" 366 ","page_number":374},
  {"content":"\r\n\r\n( 1 ) داشته است ، ولى موسى بن عقبه و محمد بن اسحاق و ابو معشر نام او را در بيعت كنندگان عقبه نياورده‌اند .\r\nسعد بن زيد ، در جنگ بدر و احد و خندق و تمام جنگهاى ديگر در التزام ركاب پيامبر ( ص ) بوده است . رسول خدا ( ص ) در ماه رمضان سال هشتم هجرت او را مأمور ويران كردن بت و بتخانهء منات فرمود و او به مشلّل [ 1 
  ] رفت و بتخانهء منات را ويران كرد .\r\n\r\nسلمة بن سلامة\r\nسلمة بن سلامة بن وقش بن زعوراء بن عبد الاشهل . كنيه‌اش ابو عوف است . مادرش سلمى دختر سلمة بن سلامة بن خالد بن عدى بن مجدعة بن حارثه و از قبيلهء اوس است و عمه محمد بن مسلمه است .\r\nسلمه داراى پسرى به نام عوف بوده و مادرش كنيزى است و دخترى به نام ميمونه داشته كه مادرش ام على دختر خالد بن زيد بن تيم بن اميه بن بياضه از جعدرىهاى ساكن منطقهء راتج از قبيلهء اوس است و خاندان او از همپيمانان زعوراء بوده‌اند .\r\nبه گفتهء موسى بن عقبه و محمد بن اسحاق و ابو معشر و واقدى سلمه هم در بيعت عقبهء اول و هم در بيعت عقبهء دوم با هفتاد نفر حضور داشته است .\r\nواقدى از موسى بن محمد بن ابراهيم ، از پدرش و عبد الله بن جعفر از سعد بن ابراهيم و ابن ابى عون همگى معتقدند كه * پيامبر ( ص ) ميان او و ابو سبرة بن ابى رهم بن عبد العزى عامرى عقد برادرى بسته است . محمد بن اسحاق مىگويد : پيامبر ( ص ) ميان او و زبير بن عوام عقد برادرى بسته است و خداوند داناتر است كه كدام يك صحيح است . گويند ، سلمة بن سلامه در جنگهاى بدر و احد و خندق و تمام جنگهاى ديگر همراه رسول خدا بوده است . سلمه در سال چهل و پنجم هجرت در هفتاد سالگى درگذشت و در بقيع دفن شد . نسل او منقرض شده است و كسى از آنان باقى نمانده است .\r\n\r\n\r\n","description":"","footnote":"\r\n[ 1 
  ] . مشلل ، نام كوهى نزديك مكه كه چون از آن سرازير مىشدند به منطقهء قديد كه از نواحى ساحلى است مىرسيده‌اند .\r\nر ك : همان كتاب ، ج 8 ، ص 67 - م .\r\n","page_name":" 367 ","page_number":375},
  {"content":"\r\n\r\n( 1 )\r\n\r\nعباد بن بشر\r\nعباد بن بشر بن وقش بن زغبة بن زعوراء بن عبد الاشهل . واقدى كنيهء او را ابو بشر و عبد الله بن محمد بن عماره انصارى كنيه‌اش را ابو ربيع گفته‌اند . مادرش فاطمه دختر بشر بن عدى بن ابىّ بن غنم بن عوف بن عمرو بن عوف بن خزرج و از همپيمانان بنى عبد الاشهل است .\r\nعباد بن بشر فقط يك دختر داشته و نسل او منقرض شده است . عباد پيش از آنكه اسيد بن حضير و سعد بن معاذ مسلمان شوند در مدينه به دست مصعب بن عمير مسلمان شد . به نقل محمد بن اسحاق و محمد بن عمر واقدى رسول خدا ( ص ) ميان عباد بن بشر و ابو حذيفه پسر عتبة بن ربيعه پيمان برادرى بست .\r\nعبّاد در جنگ بدر شركت داشت و از كسانى است كه در كشتن كعب بن اشرف هم شركت داشته است . پس از آن هم در جنگ احد و خندق و ديگر جنگهاى پيامبر ( ص ) همراه بوده است . پيامبر ( ص ) او را براى دريافت زكات به نزد قبايل بنى سليم و مزينه فرستادند و ده روز ميان ايشان بود و پس از وليد بن عقبة بن ابى معيط براى دريافت زكات بنى مصطلق كه از شاخه‌هاى قبيلهء خزاعه‌اند رفت . ده روز ميان ايشان بود و خشنود برگشت .\r\nپيامبر ( ص ) او را به سرپرستى اموال و غنايم جنگ حنين منصوب فرمود و در جنگ تبوك او را فرمانده نگهبانان ساخت و از روز اول ورود به تبوك تا پايان اقامت پيامبر ( ص ) در آن جا عهده‌دار اين كار بود و مدت اقامت رسول خدا در تبوك بيست روز بوده است .\r\nعباد در جنگ يمامه شركت فعال داشت و پايدارى كرد و به قصد وصول به شهادت ، جنگ كرد و در آن جنگ كه به سال دوازدهم هجرت بود در چهل و پنج سالگى شهيد شد . [ 1 
  ]\r\nواقدى از سعيد بن محمد بن ابى زيد ، از ربيح بن عبد الرحمن بن ابى سعيد خدرى ، از پدرش ، از پدر بزرگش ( يعنى ابو سعيد خدرى ) نقل مىكند كه مىگفته است * عباد بن بشر به من گفت : اى ابو سعيد ديشب خواب ديدم آسمان براى من گشوده شد و داخل آن شدم و سپس بسته شد و اميدوارم به خواست خداوند متعال دليل شهادت باشد . گفتم : به خدا سوگند\r\n\r\n\r\n","description":"","footnote":"\r\n[ 1 
  ] . براى اطلاع بيشتر از جنگ يمامه كه در دورهء حكومت ابو بكر با مسيلمه كذاب اتفاق افتاده است ، ر ك : نويرى ، نهاية الارب ، ج 19 ، چاپ مصر ، 1975 ، ص 90 - 85 و ترجمهء آن به قلم اين بنده - م .\r\n","page_name":" 368 ","page_number":376},
  {"content":"\r\n\r\n( 1 ) چه خواب خوبى ديده‌اى . ابو سعيد مىگويد : روز جنگ يمامه او را ديدم كه به انصار مىگفت غلافهاى شمشيرها را بشكنيد و خود را از ديگران جدا سازيد و مىگفت فقط انصار با يك ديگر باشيم . چهار صد تن از انصار بدون اينكه هيچ كس ديگرى ميان ايشان باشد جمع شدند . عباد بن بشر و ابو دجانه و براء بن مالك پيشاپيش ايشان حركت مىكردند و خود را به در باغ رساندند و جنگى سخت كردند و عباد بن بشر كشته شد ، خدايش رحمت كناد .\r\nابو سعيد خدرى مىگويد : بر سر و صورتش چندان ضربه خورده بود كه نخست نشناختم و او را از نشانه‌اى كه در بدن داشت شناسايى كردم .\r\n\r\nسلمة بن ثابت\r\nسلمة بن ثابت بن وقش بن زغبة بن زعوراء بن عبد الاشهل . مادرش ليلى دختر يمان است .\r\nيمان همان حسيل بن جابر است . مادر سلمة خواهر حذيفة بن اليمان است و آنان همپيمان بنى عبد الاشهل بوده‌اند .\r\nسلمه بن ثابت در جنگ بدر و احد شركت كرد و در جنگ احد كه در شوال و سى و دومين ماه هجرت بود شهيد شد . ابو سفيان بن حرب بن اميه او را شهيد كرد . پدرش ثابت و عمويش رفاعه هم در همان جنگ احد و در التزام ركاب پيامبر ( ص ) شهيد شدند . از سلمة بن ثابت نسلى باقى نمانده است و نسل وقش بن زغبة همگى منقرض شده‌اند و هيچ كس از آنان بر جاى نيست . [ 1 
  ]\r\n\r\nرافع بن يزيد\r\nرافع بن يزيد بن كرز بن سكن بن زعوراء بن عبد الاشهل . مادرش عقرب دختر معاذ و خواهر\r\n\r\n\r\n","description":"","footnote":"\r\n[ 1 
  ] . واقدى در مغازى نام ثابت بن وقش را در شهداى احد ثبت نكرده است ولى نام برادرش عمرو را آورده است . در سيره ابن هشام هم پس از آنكه نام اين دو برادر را در شهيدان احد آورده است مىگويد : عاصم بن عمر بن قتاده چنين پنداشته كه پدرشان هم همان روز شهيد شده است . ر ك : واقدى ، مغازى ، ج 1 ، ص 300 و ترجمهء آن به قلم اين بنده و به ابن هشام ، سيره ، ج 3 ، 1355 قمرى ، ص 129 مراجعه فرماييد - م .\r\n","page_name":" 369 ","page_number":377},
  {"content":"\r\n\r\n( 1 ) سعد بن معاذ است . رافع پسرى به نام اسيد داشته كه در جنگ حره كشته شد [ 1 
  ] و پسرى ديگر به نام عبد الرحمن كه مادر هر دو عقرب دختر سلامة بن وقش بن زغبه است و خواهر سلمه بن سلامه . فرزندان رافع بن يزيد و اعقاب زعوراء به طور كلى منقرض شده‌اند . رافع در جنگ بدر و احد شركت كرد و در جنگ احد شهيد شد .\r\nمحمد بن اسحاق و موسى بن عقبه و ابو معشر و واقدى همگى نسب رافع را همين گونه كه نوشتم ثبت كرده‌اند . ابو معشر و محمد بن اسحاق نام پدرش را زيد نوشته‌اند ، ولى عبد الله بن محمد بن عماره انصارى كه عالم به نسب انصار است با آنان موافق نيست و مىگويد : سكن نام كسى از اعقاب زعورا نيست ، بلكه سكن از اعقاب امرؤ القيس است و مىگويد رافع بن يزيد بن كرز بن زعوراء بن عبد الاشهل است . [ 2 
  ]\r\n\r\nاز همپيمانان بنى عبد الاشهل محمد بن مسلمة بن سلمة\r\nمحمد بن مسلمة بن سلمة بن خالد بن عدى بن مجدعة بن حارثة بن حارث بن خزرج بن عمرو و اين عمرو همان نبيت است و پسر مالك و از قبيلهء اوس است . كنيهء مادرش ام سهم و نامش خليدة و دختر ابو عبيد بن وهب بن لوذان بن عبد ود و از قبيلهء خزرج است .\r\nمحمد بن مسلمه داراى ده فرزند و شش زن بوده است . عبد الرحمن كه كنيهء محمد بن مسلمه هم به نام همو ابو عبد الرحمن بوده و ام عيسى و ام حارث و مادر اين سه تن ام عمرو دختر سلامة بن وقش و خواهر سلمة بوده است . عبد الله و ام احمد كه مادرشان عمرة دختر مسعود بن اوس بن مالك بن سواد بن ظفر است و\r\n[ ؟ 
  ] از قبيلهء اوس بوده است . سعد و جعفر و ام زيد و مادرشان قتيلة دختر حصين بن ضمضم از خاندان بنى مرة بن عوف و از عشيرهء قيس عيلان است . عمر و مادرش زهرا دختر عمار بن معمر از بنى مره و از عشيره قيس عيلان است .\r\nو انس و عمره كه مادرشان از خاندان أطبا و از قبيلهء كلب است . قيس و زيد و محمد كه مادرشان كنيزى است ، و محمود كه از او نسلى باقى نمانده و حفصه كه مادر آن دو هم كنيز بوده است .\r\n\r\n\r\n","description":"","footnote":"\r\n[ 1 
  ] . يعنى حملهء سپاهيان يزيد به مدينه در سال 63 هجرت - م .\r\n[ 2 
  ] . احتمالًا بحث بر سر نام زيد يا يزيد نيست و چنين فهميده مىشود كه سخن بر سر نام « سكن » است - م .\r\n","page_name":" 370 ","page_number":378},
  {"content":"\r\n\r\n( 1 ) محمد بن مسلمه در مدينه به دست مصعب بن عمير مسلمان شد و اسلام او پيش از اسلام اسيد بن حضير و سعد بن معاذ بوده است . پيامبر ( ص ) ميان محمد بن مسلمه و ابو عبيده جراح عقد برادرى بست . محمد در جنگ بدر و احد شركت داشت و از كسانى است كه در جنگ احد هنگام گريز مسلمانان همراه پيامبر ( ص ) پايدارى كرد و در جنگ خندق و ديگر جنگها هم جز تبوك شركت داشت و در جنگ تبوك رسول خدا ( ص ) او را به جانشينى خود در مدينه گماشت . [ 1 
  ] محمد بن مسلمه از كسانى است كه در كشتن كعب بن اشرف هم حضور داشته است . پيامبر ( ص ) او را به سرپرستى سى سوار از اصحاب خود به قرطاء كه از قبيلهء بنى ابو بكر بن كلاب بودند گسيل فرمود كه غنايمى به دست آورد و برگشت [ 2 
  ] و همچنين به سرپرستى ده تن او را به منطقهء ذو القصه اعزام فرمود . [ 2 
  ]\r\nواقدى از معاذ بن محمد ، از عاصم بن عمر بن قتادة نقل مىكند * هنگام حركت پيامبر ( ص ) براى بجا آوردن عمرة القضا چون آن حضرت به ذو الحليفه رسيد سواران را كه صد اسب سوار بودند پيشاپيش گسيل داشت و محمد بن مسلمه را به فرماندهى ايشان منصوب فرمود .\r\nهمچنين واقدى از ابراهيم بن جعفر ، از پدرش نقل مىكند كه محمد بن مسلمه مىگفته است * اى فرزندانم دربارهء جنگهاى پيامبر ( ص ) و جاهايى كه لشكركشى فرموده است از من بپرسيد كه من در هيچ يك از جنگهاى آن حضرت غايب نبودم ، مگر جنگ تبوك كه در آن جنگ مرا به جانشينى خود در مدينه مأمور فرمود . و دربارهء سريه‌هاى او هم از من بپرسيد كه هيچ يك از من پوشيده نبوده است يا در آن شخصاً شركت داشته‌ام يا از هنگام حركت ايشان آگاه بوده‌ام .\r\nاسماعيل بن ابراهيم اسدى از ابو حيان تيمى ، از عباية بن رفاعة بن رافع دربارهء اوصاف ظاهرى محمد بن مسلمه نقل مىكند كه * مردى بلند قامت و تنومند و سياه بوده است . واقدى مىگفت : مردى ميانه بالا و اصلع بود .\r\nيزيد بن هارون از هشام بن حسان ، از حسن بصرى نقل مىكند * رسول خدا ( ص ) به محمد بن مسلمه شمشيرى عطا كرد و فرمود : با اين شمشير با دشمنان جنگ كن و چون\r\n\r\n\r\n","description":"","footnote":"\r\n[ 1 
  ] . واقدى در مغازى ، ج 3 ، ص 995 مىگويد : در جنگ تبوك پيامبر ( ص ) سباع بن عرفطه غفارى را در مدينه گماشت و نيز گفته شده است محمد بن مسلمه را - م .\r\n[ 2 
  ] و 2 . براى اطلاع بيشتر از اين دو مأموريت جنگى هم به همان كتاب ، صفحات 534 و 551 مراجعه فرماييد - م .\r\n","page_name":" 371 ","page_number":379},
  {"content":"\r\n\r\n( 1 ) ديدى مسلمانان روياروى يك ديگر قرار گرفتند كنار كوه احد بيا و شمشيرت را چندان به سنگها بزن كه آن را بشكنى و سپس در خانهء خود بنشين تا آنكه به دست گنهكارى كشته شوى يا مرگ به سراغت آيد .\r\nعفان بن مسلم از ابو عوانه ، از اشعث بن سليم ، از ابى بردة ، از ضبيعة بن حصين ثعلبى نقل مىكند كه مىگفته است * همراه حذيفه نشسته بوديم ، گفت : من مردى را مىشناسم كه فتنه‌ها چيزى از او نمىكاهد . گفتيم : او كيست ؟ گفت : محمد بن مسلمه انصارى ، و چون حذيفه مرد و فتنه‌ها واقع شد [ منظور كشته شدن عثمان است 
  ] من هم با برخى ديگر از مردم از مدينه بيرون رفتم ، كنار آبى رسيدم و ناگاه خيمه‌اى ديدم كه با وزش باد به حركت در مىآمد و اين سو و آن سو مىشد . پرسيدم اين خيمه از كيست ؟ گفتند : از محمد بن مسلمه است . من [ يعنى ضبيعة بن حصين ثعلبى 
  ] پيش او رفتم پير شده بود . گفتم : خدايت رحمت كناد مىبينم تو كه از مسلمانان گزيده هستى شهر و ديار و زن و فرزند و همسايگان خود را رها كرده‌اى . گفت : آرى ، چون فتنه و شر را خوش نمىدارم ، همه را رها كرده‌ام و دلم قرار نمىگيرد كه در هيچ يك از شهرهاى ايشان مقيم شوم تا اين تيرگى بر طرف شود .\r\nسعيد بن محمد ثقفى از اسماعيل بن رافع ، از زيد بن اسلم ، از محمد بن مسلمه نقل مىكند كه مىگفته است * پيامبر ( ص ) شمشيرى به من عنايت كرد و فرمود : اى محمد بن مسلمه با اين شمشير با كافران جنگ كن و در راه خدا جهاد كن و هر گاه ديدى مسلمانان به دو گروه تقسيم شدند و با يك ديگر جنگ مىكنند ، اين شمشير را به سنگ بزن و بشكن و زبان و دست خود را نگه‌دار تا آنكه مرگ به سراغت آيد يا به دست گنهكارى از پاى درآيى . و چون عثمان كشته شد و ميان مسلمانان فتنه به وقوع پيوست كنار سنگى كه نزديك خانه‌اش بود رفت و آن شمشير را چندان به آن سنگ زد كه شكست .\r\nكثير بن هشام از جعفر بن برقان ، از اسحاق بن عبد الله بن ابى فروة هم نظير حديث بالا را نقل مىكرد و مىافزود * به محمد بن مسلمه سوار كار رسول خدا ( ص ) مىگفتند و او شمشيرى چوبين گرفته و آن را كج كرده و در غلاف شمشير جا داده بود و از سقف خانه‌اش آويخته بود و مىگفت : آن را براى ترساندن دشمن آويخته‌ام .\r\nواقدى از ابراهيم بن جعفر ، از پدرش نقل مىكند * محمد بن مسلمه در ماه صفر سال چهل و ششم هجرت به هفتاد و هفت سالگى در مدينه درگذشت و مروان بن حكم بر جنازهء او نماز گزارد .\r\n\r\n","description":"","footnote":"","page_name":" 372 ","page_number":380},
  {"content":"\r\n\r\n( 1 )\r\n\r\nسلمة بن اسلم\r\nسلمة پسر اسلم ، پسر حريس پسر عدى پسر مجدعة پسر حارثه . كنيه‌اش ابو سعد است .\r\nمادرش سعاد دختر رافع پسر ابى عمر پسر عائذ پسر ثعلبه پسر غنم پسر مالك پسر نجّار و از قبيلهء خزرج است . خاندان ايشان از بنى عبد الاشهل شمرده مىشود و ساكن محلهء ايشان بوده‌اند . آنان در همان آغاز اسلام منقرض شده‌اند و نسلى از ايشان باقى نمانده است .\r\nسلمة بن اسلم در جنگهاى بدر و احد و خندق و ديگر جنگها در التزام ركاب پيامبر ( ص ) بوده است و روز جنگ پل [ جسر 
  ] ابو عبيد ثقفى در سال چهاردهم هجرت و آغاز خلافت عمر در عراق كشته شده و به هنگام مرگ شصت و سه ساله بوده است . [ 1 
  ]\r\n\r\nعبد الله بن سهل\r\nعبد الله پسر سهل پسر زيد پسر عامر پسر عمرو پسر جشم پسر حارث پسر خزرج پسر عمرو پسر مالك پسر اوس . مادرش صعبة دختر تيّهان بن مالك و خواهر ابو الهيثم بن تيّهان است .\r\nواقدى مىگويد : عبد الله برادر رافع بن سهل است و آن دو در حالى كه زخمى بودند براى جنگ حمراء الاسد [ 2 
  ] بيرون آمدند و چون مركوبى نداشتند يكى از ايشان ديگرى را بر پشت خود حمل مىكرد . عبد الله در جنگهاى بدر و احد شركت كرد و در احد برادرش رافع هم حاضر بود . آن دو در جنگ خندق هم شركت كردند و عبد الله در جنگ خندق شهيد شد . مردى از بنى عويف او را تير زد و شهيد كرد .\r\nاز عبد الله بن سهل فرزندى باقى نمانده است . اعقاب عمرو بن جشم هم مدتهاست كه منقرض شده‌اند . آنان اهل راتج [ 3 
  ] بودند و امروز ميان مردم راتج گروهى از غسانىها كه از اعقاب علبة بن جفنة و همپيمان ايشان بوده‌اند در منطقهء صفراء كه از نواحى مدينه است\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين جنگ ، ر ك : نويرى ، نهاية الارب ، ج 19 ، ص 182 ، و ترجمهء آن به قلم اين بنده - م .\r\n[ 2 
  ] . اين جنگ روز بعد از جنگ احد بوده است - م .\r\n[ 3 
  ] . راتج ، از برجها و حصارهاى اطراف مدينه است . ر ك : ياقوت ، معجم البلدان ، ج 4 ، ص 203 - م .\r\n","page_name":" 373 ","page_number":381},
  {"content":"\r\n\r\n( 1 ) سكونت دارند و مدعى هستند كه از اعقاب رافع بن سهل هستند و عموى ايشان عبد الله بن سهل در بدر شركت داشته است .\r\n\r\nحارث بن خزمة\r\nحارث پسر خزمة پسر عدى پسر ابىّ پسر غنم پسر سالم پسر عون پسر عمرو پسر عوف پسر خزرج است . او از قواقله [ 1 
  ] است كه همپيمانان خاندان عبد الاشهل بوده‌اند و خانهء او در محلهء عبد الاشهل بوده است . كنيهء او ابو بشير است و پيامبر ( ص ) ميان او اياس بن ابى بكير پيمان برادرى بست . حارث در جنگهاى بدر و احد و خندق و ديگر جنگها همراه پيامبر ( ص ) بود و در سال چهلم هجرت در مدينه به شصت و هفت سالگى درگذشت و اعقاب او باقى نمانده‌اند .\r\n\r\nابو الهيثم بن تيهان\r\nنام او مالك پسر بلى پسر عمرو پسر الحاف پسر قضاعة است و همپيمان قبيلهء عبد الاشهل است . موسى بن عقبه و محمد بن اسحاق و ابو معشر و واقدى همين نسب را براى او نقل كرده‌اند و عبد الله بن محمد بن عمارة انصارى با آنان مخالف است و مىگويد ابو الهيثم از اصل قبيلهء اوس است و نياكان او به اين شرح‌اند : تيهان پسر مالك پسر عمرو پسر زيد پسر عمرو پسر جشم پسر حارث پسر خزرج پسر عمرو كه معروف به نبيت است پسر مالك پسر اوس . مادر ابو الهيثم ليلى دختر عتيك پسر عمرو پسر عبد الاعلم پسر عامر پسر زعوراء پسر جشم پسر حارث پسر خزرج پسر عمرو است كه معروف به نبيت است . ابو الهيثم خود مىگفته است : اگر پليدىاى از من سر بزند خود مسئول آنم ولى زندگى و مرگ من وابسته به بنى عبد الاشهل است .\r\nكسى كه از او و دخترش كه تنها بازماندهء اوست ارث برده است ، ضحاك بن خليفه اشهلى است كه در واقع ميراث پدر بزرگش را برده است . ابو الهيثم و برادرش آخرين فرزندزادگان عمرو بن جشم هستند و نسل ايشان منقرض شده و كسى باقى نمانده است .\r\nواقدى مىگويد : ابو الهيثم در دورهء جاهلى هم پرستش بتها را ناخوش مىداشته و از\r\n\r\n\r\n","description":"","footnote":"\r\n[ 1 
  ] . منسوب به قوقل كه همان غنم بن عوف است . ر ك : ابن حزم ، جمهرة انساب العرب ، مصر ، 1391 قمرى ، ص 353 - م .\r\n","page_name":" 374 ","page_number":382},
  {"content":"\r\n\r\n( 1 ) بت‌پرستى فرياد بر مىآورده است . گويد : او و اسعد بن زراره معتقد به خداوند يكتا بودند و هر دو از نخستين افرادى هستند كه در مكه به پيامبر ( ص ) ايمان آوردند و از هشت تنى هستند كه پيش از قوم خود در مكه مسلمان شدند .\r\nواقدى ، ابو الهيثم را از شش تنى مىداند كه پيش از همهء انصار پيامبر ( ص ) را ملاقات كردند و در مكه ايمان آوردند و به مدينه برگشتند و اسلام را آشكار ساختند . واقدى مىگويد : در نظر ما اين موضوع ثابت است كه همان شش تن نخستين كسان انصارند كه به ديدار پيامبر ( ص ) آمدند و مسلمان شدند . ابو الهيثم همراه هفتاد تن انصار در عقبه نيز به حضور پيامبر ( ص ) آمد و يكى از نقيبان دوازده‌گانه است و همهء سيره نويسان بر اين اتفاق دارند . پيامبر ( ص ) ميان او و عثمان بن مظعون عقد برادرى بست . ابو الهيثم در جنگهاى بدر و احد و خندق و ديگر جنگهاى رسول خدا در التزام بوده است . رسول خدا ( ص ) او را براى تقويم ميزان محصول خرماى خيبر به آن جا فرستادند ، و اين پس از شهادت عبد الله بن رواحه در موته بوده است . [ 1 
  ]\r\nواقدى از ابن جريج ، از عبد الكريم بن ابى مخارق ، از محمد بن يحيى بن حبان نقل مىكند * ابو الهيثم به روزگار رسول خدا خرماى خيبر را ارزيابى مىكرد و چون آن حضرت رحلت فرمود ، ابو بكر به او پيام داد كه آن كار را انجام دهد ، نپذيرفت و گفت : من براى اجراى فرمان پيامبر ( ص ) آن كار را انجام مىدادم و چون برمىگشتم ايشان براى من دعا مىفرمودند . ابو بكر او را آزاد گذاشت .\r\nواقدى از سعد بن راشد ، از صالح بن كيسان نقل مىكند * ابو الهيثم به روزگار خلافت عمر بن خطاب درگذشته است .\r\nهمچنين واقدى از ابراهيم بن اسماعيل بن ابى حبيبه نقل مىكند كه مىگفته است * از پير مردان بنى عبد الاشهل شنيدم كه ابو الهيثم در سال بيستم در مدينه درگذشته است . واقدى مىگويد : اين سخن در نظر ما ثابت‌تر از قول كسانى است كه مىگويند ابو الهيثم در جنگ صفين همراه على ( ع ) بوده و كشته شده است و نديده‌ام هيچ يك از دانشمندان پيش از ما هم اين موضوع را ثابت بداند و خدا داناتر است . [ 2 
  ]\r\n\r\n\r\n","description":"","footnote":"\r\n[ 1 
  ] . قبلًا عبد الله بن رواحه عهده‌دار اين كار بوده است ، ر ك : واقدى ، مغازى ، ج 2 ، ص 691 و ترجمهء آن به قلم اين بنده - م .\r\n[ 2 
  ] . براى اطلاع بيشتر در اين باره ر ك : مرحوم حاج شيخ عباس قمى ، الكنى و الالقاب ج ( ابن - ابو ) ، ص 177 ، كه از خطبهء\r\n","page_name":" 375 ","page_number":383},
  {"content":"\r\n\r\n( 1 )\r\n\r\nعبيد بن تيهان\r\nبرادر ابو الهيثم است . عبد الله بن محمد بن عمارة انصارى مىگويد : مادر ابو الهيثم و عبيد ، ليلى دختر عتيك بن عمرو است . در مورد نام او هم محمد بن اسحاق و واقدى ، عبيد گفته‌اند و موسى بن عقبه و ابو معشر و عبد الله بن محمد بن عمارة انصارى ، عتيك ثبت كرده‌اند .\r\nعبد الله بن محمد مىگويد ديدم كه به خط داود بن حصين نوشته بود نام او عتيك بوده است . [ 1 
  ] واقدى و ديگران گفته‌اند : عبيد هم همراه هفتاد تن انصار در بيعت عقبه حاضر بوده است . رسول خدا ( ص ) ميان او و مسعود بن ربيع قارى كه از شركت كنندگان در جنگ بدر است ، عقد برادرى بست .\r\nعبيد در جنگ بدر و احد شركت كرد و در جنگ احد در ماه شوال كه سى و دومين ماه هجرت بود شهيد شد . عكرمه پسر ابو جهل او را شهيد كرد . عبيد داراى دو پسر بود به نام عبيد الله كه در جنگ يمامه شهيد شد و عباد و مادرشان صعبة دختر رافع بن عدى بن زيد از اعقاب علبة بن جفنة غسانى است و ايشان هم با يك ديگر همپيمان بوده‌اند . از آن دو فرزندى باقى نمانده و نسل عبيد بن تيهان منقرض شده است . جمعاً پانزده تن .\r\n\r\nاز خاندان حارثة بن حارث بن خزرج بن عمرو ، كه عمرو معروف به نبيت است و پسر مالك بن اوس است\r\n\r\nابو عبس بن جبر\r\nابن عمرو بن زيد بن جشم بن حارثه . نامش عبد الرحمن و مادرش ليلى دختر رافع بن عمرو بن عدى بن مجدعة بن حارثه است . ابو عبس داراى فرزندانى به اين شرح بوده است : محمد و محمود كه مادرشان ام عيسى دختر مسلمة بن سلمة بن خالد خواهر محمد بن مسلمه بوده\r\n\r\n\r\n","description":"","footnote":"\r\n[ - ) 
  ] امير المؤمنين على ( ع ) نتيجه گرفته است كه او در صفين حضور داشته و شهيد شده است - م .\r\n[ 1 
  ] . داود بن حصين ، معروف به ابو سليمان مدنى ، آزاد كردهء خاندان عثمان و متهم به قدرى و خارجى بودن است در سال 135 هجرى درگذشته است . ر ك : ذهبى ، ميزان الاعتدال ، ج 2 ، ص 5 ، ذيل شمارهء 2600 - م .\r\n","page_name":" 376 ","page_number":384},
  {"content":"\r\n\r\n( 1 ) است . و عبيد الله كه مادرش ام حارث دختر محمد بن مسلمه است ، و زيد و حميده كه نام مادرشان را براى ما نقل نكرده‌اند . اعقاب ابو عبس در مدينه و بغداد بسيارند .\r\nابو عبيس پيش از ظهور اسلام خط عربى را مىنوشت و نوشتن در عرب اندك بود .\r\nابو عبس و ابو بردة بن نيار چون مسلمان شدند بتهاى بنى حارثه را مىشكستند و پيامبر ( ص ) ميان او و خنيس بن حذافه سهمى كه از شركت كنندگان در بدر و پيش از حضرت پيامبر همسر حفصه دختر عمر بود ، عقد برادرى بستند . ابو عبس در بدر و احد و خندق و ديگر جنگهاى رسول خدا همراه ايشان بوده و از كسانى است كه در كشتن كعب بن اشرف هم حضور داشته است . عمرو عثمان او را براى جمع آورى زكات مىفرستادند .\r\nمحمد بن اسماعيل بن ابى فديك از ابن ابى ذئب ، از صالح آزاد كردهء توأمة ، از ابو عبس حارثى كه يكى از شركت كنندگان در بدر است نقل مىكند كه مىگفته است * عثمان بن عفان به عيادت ابو عبس بن جبر آمد و بيهوش بود . چون به هوش آمد ، عثمان پرسيد حالت چگونه است و خود را چگونه مىيابى ؟ گفت : خوبم ، همه چيز خود را خوب مىبينم غير از خردهاى ما كه ميان ما و كارگزاران ما نابود شد و رهايى از آن ممكن نبود .\r\nواقدى از عبد المجيد بن ابى عبس كه از نوادگان ابى عبس است نقل مىكند * ابو عبس در سال سى و چهار هجرت به روزگار حكومت عثمان در هفتاد سالگى درگذشته و عثمان بر او نماز گزارده و در گورستان بقيع دفن شده است . ابو بردة بن نيار و قتادة بن نعمان و محمد بن سلمه و سلمة بن سلامة بن وقش كه همگى اهل بدر بودند ، وارد گورش شده و او را دفن كرده‌اند . ابو عبس موهاى خود را با حنا رنگ مىكرد .\r\n\r\nمسعود بن عبد سعد\r\nابن عامر بن عدى بن جشم بن مجدعة بن حارث . موسى بن عقبه و ابو معشر و عبد الله بن محمد بن عمارة انصارى همين گونه نام و نسب او را آورده‌اند . محمد بن اسحاق نام پدرش را سعد نوشته است و واقدى او را مسعود بن عبد بن مسعود بن عامر ثبت كرده است . مسعود در جنگ بدر و احد شركت داشته است و فرزندى از او باقى نمانده و نسل او منقرض شده است .\r\n\r\n","description":"","footnote":"","page_name":" 377 ","page_number":385},
  {"content":"\r\n\r\n( 1 )\r\n\r\nاز همپيمانان بنى حارثه\r\n\r\nابو بردة بن نيار\r\nابن عمرو بن عبيد بن عمرو بن كلاب بن دهمان بن غنم بن ذهل بن هميم بن ذهل بن هنى بن بلى بن عمرو بن الحاف بن قضاعة . نام ابو بردة ، هانى است و اعقاب او باقى مانده‌اند . او دايى براء بن عازب دوست و صحابى رسول خداست و در بيعت عقبه همراه هفتاد تن انصار بود .\r\nموسى بن عقبه و محمد بن اسحاق ابو معشر و واقدى او را از بيعت كنندگان عقبه دانسته‌اند .\r\nواقدى از قول عبد المجيد بن ابى عبس ، از پدرش ، و محمد بن صالح از عاصم بن عمر بن قتادة ، از محمود بن لبيد نقل مىكند * از بنى حارثه همين سه تن در جنگ بدر شركت كرده‌اند ، يعنى ابو عبس و مسعود و ابو بردة ، و نام و نسب ايشان هم همين گونه است كه نوشتيم . واقدى مىگويد : ابو بردة در جنگ احد و خندق و ديگر جنگهاى پيامبر ( ص ) همراه ايشان بوده است و روز فتح مكه هم پرچم بنى حارثه در دست او بوده است . ابو برده احاديثى از پيامبر ( ص ) نقل كرده است .\r\nواقدى از ابراهيم بن اسماعيل بن ابى حبيبة نقل مىكند * ابو بردة بن نيار در دورهء حكومت معاويه درگذشته است .\r\n\r\nاز بنى ظفر كه همان كعب بن خزرج بن عمرو و معروف به نبيت است و پسر مالك بن اوس بوده است\r\n\r\nقتادة بن نعمان\r\nابن زيد بن عامر بن سواد بن ظفر . مادرش انيسة دختر قيس بن عمرو بن عبيد بن مالك بن عمرو بن عامر بن غنم بن عدى بن نجار از قبيلهء خزرج است . واقدى مىگويد : كنيهء قتاده ابو عمرو است و عبد الله بن محمد بن عمارة انصارى كنيه‌اش را ابو عبد الله نوشته است .\r\nفرزندان قتاده به اين شرح‌اند : عبد الله و امّ عمرو كه مادرشان هند دختر اوس بن خزمة بن\r\n\r\n","description":"","footnote":"","page_name":" 378 ","page_number":386},
  {"content":"\r\n\r\n( 1 ) عدى بن ابىّ بن غنم بن عوف و از قواقل و همپيمان بنى عبد الاشهل بوده است . و عمرو و حفصة كه مادرشان خنساء دختر خنيس غسانى است و هم گفته شده كه مادرشان عايشه دختر جرىّ بن عمرو بن عامر بن عبد رزاح بن ظفر است .\r\nعبد الله بن محمد بن عماره مىگويد : [ 1 
  ] به روزگار ما كسى از اعقاب قتاده باقى نمانده است و آخرين افراد عاصم و يعقوب پسران عمر بن قتاده بودند كه منقرض شدند و كسى از ايشان باقى نمانده است . گويد : عاصم بن عمرو مردى عالم به سيره و علوم ديگر بوده است .\r\nواقدى مىگويد : به روايت موسى بن عقبه و ابو معشر ، قتادة بن نعمان از كسانى است كه در بيعت عقبه با انصار حاضر بوده است ، اما محمد بن اسحاق در كتاب خود نام او را از شركت كنندگان در بيعت عقبه ذكر نكرده است . قتاده از تير اندازان مشهور اصحاب رسول خدا ( ص ) بوده و در جنگ بدر و احد شركت كرده است . در جنگ احد تيرى به چشم او خورد و حدقه چشمش بيرون آمد و روى گونه‌اش آويخته شد . به حضور پيامبر ( ص ) آمد و گفت : اى رسول خدا همسرى دارم كه دوستش مىدارم و مىترسم اگر چشم مرا به اين صورت ببيند ناراحت شود . پيامبر ( ص ) چشم او را با دست خود بر جاى نهاد و بر آن دست كشيد ، و آن چشم قتاده به روزگار پيرى سالم‌تر و پر نورتر از ديگرى بود .\r\nعبد الله بن ادريس از محمد بن اسحاق ، از قول عاصم بن عمر بن قتاده نقل مىكند كه مىگفته است * حدقه چشم قتاده در جنگ احد بيرون آمد و روى گونه‌اش آويخته شد و پيامبر ( ص ) آن را بر جاى خود نهاد و آن چشم قتاده بهتر و تيزبين‌تر از ديگرى بود .\r\nقتاده در خندق و تمام جنگهاى ديگر در التزام پيامبر ( ص ) بود و روز فتح مكه پرچم بنى ظفر در دست او بود . او احاديثى از رسول خدا ( ص ) روايت كرده است .\r\nواقدى از محمد بن صالح ، از عاصم بن عمر بن قتاده نقل مىكند * قتادة بن نعمان در مدينه به شصت و پنج سالگى در سال بيست و سوم هجرت درگذشته است . عمر بن خطاب بر جنازه‌اش نماز گزارده است . برادر مادريش ابو سعيد خدرى و محمد بن مسلمه و حارث بن خزمة وارد گور شدند و او را به خاك سپردند .\r\n\r\n\r\n","description":"","footnote":"\r\n[ 1 
  ] . ذهبى در مورد اين شخص مىگويد : رواياتى كه نقل كرده اندك است و نه او را توثيق كرده‌اند و نه تضعيف . ر ك :\r\nميزان الاعتدال ، ج 2 ، ذيل شمارهء 4545 - م .\r\n","page_name":" 379 ","page_number":387},
  {"content":"\r\n\r\n( 1 )\r\n\r\nعبيد بن اوس\r\nابن مالك بن سواد بن ظفر . كنيه‌اش ابو نعمان است . مادرش لميس دختر قيس بن قريم بن امية بن سنان بن كعب بن غنم بن سلمه و از قبيلهء خزرج است . عبيد داراى فرزندانى بوده كه امروز منقرض شده‌اند . عبيد در جنگ بدر شركت داشت و مىگويند او عباس و نوفل و عقيل را اسير كرد و هر سه را به ريسمانى بست و به حضور پيامبر آورد و پيامبر ( ص ) فرمود : براى اسير گرفتن ايشان فرشته‌اى گرامى تو را يارى داده است و به عبيد لقب مقرن داد .\r\nبنى سلمه مدعى هستند كه ابو اليسر كعب بن عمرو ، عباس را اسير كرده است ، محمد بن اسحاق هم همين عقيده را دارد . موسى بن عقبه و محمد بن اسحاق و واقدى عبيد را از شركت كنندگان در بدر مىدانند ، ولى ابو معشر نامش را نياورده است ، و اين اشتباه است و پندار باطل يا روايت كنندگان گفتار ابو معشر اشتباه كرده‌اند ، زيرا موضوع حضور او در جنگ بدر مشهورتر از آن است كه پوشيده باشد .\r\n\r\nنصر بن حارث\r\nابن عبد زراح بن ظفر . كنيه‌اش ابو حارث و مادرش سوده دختر سواد بن هيثم بن ظفر است .\r\nپدرش حارث هم از اصحاب رسول خداست . نسل او منقرض شده است .\r\nابو معشر و واقدى و عبد الله بن محمد بن عماره انصارى و هشام بن محمد بن سائب كلبى دربارهء نام و نسب او هيچ اختلافى ندارند ، ولى محمد بن اسحاق در كتاب خود نام او را نمير آورده كه اشتباه است و گمان مىكنم راويان از ابن اسحاق مرتكب اين اشتباه شده‌اند .\r\n\r\nاز همپيمانان بنى ظفر\r\n\r\nعبد الله بن طارق\r\nابن عمرو بن مالك بن تيم بن شعبة بن سعد الله بن فران بن بلىّ بن عمرو بن الحاف بن قضاعة .\r\nنسلى از او باقى نمانده است . واقدى نسب او و برادر مادريش معتّب بن عبيد را كه همراه او\r\n\r\n","description":"","footnote":"","page_name":" 380 ","page_number":388},
  {"content":"\r\n\r\n( 1 ) در جنگ بدر حضور داشته همين گونه آورده است . محمد بن اسحاق نام اين دو برادر را در شركت كنندگان جنگ بدر نوشته ولى در مورد نسب ايشان سكوت كرده است و همين اندازه گفته است كه معتب بن عبده حضور داشته است . هشام بن محمد كلبى هم در كتاب نسب خود دربارهء آن دو چيزى ننوشته است .\r\nعبد الله بن طارق در بدر و احد شركت كرد و از جمله كسانى است كه در جنگ رجيع [ 1 
  ] همراه ديگران از مدينه بيرون رفت و مشركان بنى لحيان [ 2 
  ] او را گرفتند و با ريسمان بستند تا همراه خبيب بن عدى به مكه برند و چون به محل مر الظهران رسيد ، گفت :\r\nبه خدا سوگند همراه شما نخواهم آمد و ياران من كه در اين جنگ كشته شدند سرمشق من هستند . سپس دست خود را از بند بيرون كشيد و شمشير به دست گرفت . مشركان از او فاصله گرفتند و او شروع به حمله كرد . ايشان به او راه دادند و فاصله گرفتند و چندان سنگ به او زدند كه كشته شد . گور او در مر الظهران است . جنگ رجيع در ماه صفرى كه سى و ششمين ماه هجرت بود اتفاق افتاد .\r\n\r\nمعتّب بن عبيد\r\nابن اياس بن تيم بن شعبه . برادر مادرى عبد الله بن طارق است . واقدى نام و نسب او را همين گونه آورده است . محمد بن اسحاق نام پدرش را عبده ثبت كرده است . عبد الله بن محمد انصارى نام و نسب او را اين چنين آورده است : معتب بن عبيد بن سواد بن هيثم بن ظفر . مادرش از خاندان عذرة از بنى كاهل است كه مادر عبد الله بن طارق هم هست . كسانى كه نسب معتب را درست تشخيص نداده‌اند ، به مناسبت عبد الله بن طارق او را هم از قبيلهء بلىّ دانسته‌اند . معتب فرزندى نداشته است و پسر عمويش اسير بن عروة بن سواد از او ارث برده است . معتب در جنگهاى بدر و احد شركت كرد و در جنگ رجيع در مرّ الظهران شهيد شد .\r\nجمعاً پنج تن .\r\n\r\n\r\n","description":"","footnote":"\r\n[ 1 
  ] . اين مأمور شدن و جنگ در ماه صفر سال سوم هجرت و چهار ماه پس از احد بوده است . ر ك : طبقات ، ج 2 ، چاپ بريل ، ص 39 - م .\r\n[ 2 
  ] . نام قبيله‌اى كه به اين ده نفر حمله آوردند و گروهى را كشتند و سه تن را اسير كردند - م .\r\n","page_name":" 381 ","page_number":389},
  {"content":"\r\n\r\n( 1 )\r\n\r\nاز خاندان بنى امية بن زيد بن مالك بن عوف كه از قبيلهء عمرو بن عوف بن مالك بن اوس هستند\r\n\r\nمبشر بن عبد المنذر\r\nابن رفاعة بن زنبر بن امية بن زيد . مادرش نسيبة دختر زيد بن ضبيعة بن زيد بن مالك بن عوف است . مبشر فرزندى نداشته است . پيامبر ( ص ) ميان او و عاقل بن ابى بكير عقد برادرى بست ، و گفته‌اند پيمان برادرى ميان عاقل و مجذر بن زياد بوده است . مبشر در جنگ بدر شركت كرد و شهيد شد . ابو ثور او را شهيد كرد .\r\nواقدى از قول ابو بكر بن عبد الله بن ابى سبرة ، از مسور بن رفاعة ، از عبد الله بن مكنف ، از سائب بن ابى لبابة نقل مىكند * پيامبر ( ص ) سهم غنيمت مبشر را براى ما فرستادند و معن بن عدى آن را آورد .\r\n\r\nرفاعة بن عبد المنذر\r\nبرادر تنى مبشر است . دخترى به نام مليكه داشته كه عمر بن ابى سلمه مخزومى با او ازدواج كرده است . مادر اين دختر ظبية دختر نعمان بن عامر بن مجمع بن عطّاف بن ضبيعة بن زيد است . به نقل موسى بن عقبه و محمد بن اسحاق و ابو معشر و واقدى ، رفاعه از هفتاد تن انصار است كه در بيعت عقبه حضور داشته‌اند . رفاعة در بدر و احد شركت كرد و روز جنگ احد كه در شوال و سى و دومين ماه هجرت بود شهيد شد و فرزندى از او باقى نمانده است .\r\n\r\nابو لبابة بن عبد المنذر\r\nنامش بشير و برادر تنى مبشر و رفاعه است . ابو لبابه پسرى به نام سائب داشته كه مادرش زينب دختر خدام بن خالد بن ثعلبة بن زيد بن عبيد بن اميه است و دخترى به نام لبابة كه كنيه‌اش هم از نام اوست و زيد بن خطاب با او ازدواج كرده و از او داراى فرزند شده است . مادر لبابة ،\r\n\r\n","description":"","footnote":"","page_name":" 382 ","page_number":390},
  {"content":"\r\n\r\n( 1 ) نسيبة دختر فضالة بن نعمان بن قيس بن عمرو بن اميه است .\r\nرسول خدا ( ص ) هنگام عزيمت به جنگ بدر ابو لبابة را از منطقهء روحاء [ 1 
  ] به فرماندارى مدينه گماشت و او را به مدينه برگرداند و براى او همان سهم غنيمتى را كه به شركت كنندگان در بدر پرداخت فرموده بود منظور فرمود و ابو لبابه همچون كسانى بود كه در جنگ شركت كرده بودند .\r\nواقدى از ابو بكر بن عبد الله بن ابى سبرة ، از مسور بن رفاعة انصارى ، از قول عبد الله بن مكنف كه از خاندان حارثه و انصارى است نقل مىكند * پيامبر ( ص ) ابو لبابة را به فرماندارى مدينه گماشت و سهم غنيمت او را پرداخت فرمود . ابو لبابة در جنگ احد نيز شركت كرد و چون پيامبر ( ص ) براى جنگ سويق از مدينه بيرون رفت همچنان ابو لبابه را بر مدينه گماشت . روز فتح مكه هم پرچم قبيلهء بنى عمرو بن عوف در دست او بود .\r\nابو لبابه در ديگر جنگها هم همراه پيامبر ( ص ) بوده است ، و احاديث و رواياتى از رسول خدا ( ص ) نقل كرده است . ابو لبابة پس از كشته شدن عثمان و پيش از شهادت على ( ع ) درگذشته است و اعقاب او تا امروز باقى هستند . چون در جنگ بنى قريظه مرتكب اشتباهى شد خود را به ستونى در مسجد پيامبر ( ص ) بست تا آنكه خداوند توبه‌اش را قبول فرمود . [ 2 
  ]\r\n\r\nسعد بن عبيد\r\nابن نعمان بن قيس بن عمرو بن زيد بن امية بن زيد . كنيه‌اش ابو زيد و ملقب به قارى است .\r\nكوفيان روايت مىكنند كه او از كسانى است كه به روزگار رسول خدا ( ص ) قرآن را جمع كرده است . محمد بن اسحاق و ابو معشر هم نسب او را همين گونه آورده‌اند . در بدر و احد و خندق و تمام جنگهاى ديگر پيامبر همراه بوده است . پسرش عمير از طرف عمر بن خطاب فرماندار بخشى از شام بوده است . سعد بن عبيد به سال شانزدهم هجرت در جنگ قادسيه در شصت و چهار سالگى شهيد شد و اعقاب او باقى نمانده اند .\r\nحجاج بن محمد از شعبة ، از قيس بن مسلم ، از عبد الرحمن بن ابى ليلى نقل مىكند * سعد بن عبيد روزى كه ابو عبيده كشته شد گريخته بود . عمر بن خطاب به او كه از اصحاب\r\n\r\n\r\n","description":"","footnote":"\r\n[ 1 
  ] . روحاء ، نام جايى است در سى چهل ميلى مدينه ، ر ك : ياقوت ، معجم البلدان ، ج 4 ، ص 296 - م .\r\n[ 2 
  ] . براى اطلاع بيشتر از اين موضوع ، رك : واقدى ، مغازى ، ج 2 ، ص 507 - 504 و ترجمهء آن به قلم اين بنده - م .\r\n","page_name":" 383 ","page_number":391},
  {"content":"\r\n\r\n( 1 ) پيامبر ( ص ) و مشهور به قارى بود و به هيچ يك از اصحاب غير او قارى نمىگفتند ، گفت : آيا ميل دارى به شام به روى كه مسلمانان آن جا خسته و زخمى شده‌اند و دشمن بر ايشان دلير شده است ؟ و ضمناً خوارى و زبونى خود را هم پاك كنى . گفت : نه ، فقط به سرزمينى مىروم كه از آن گريختم و به جنگ دشمنى مىروم كه با من چنان كردند و به قادسيه آمد و همان جا كشته شد .\r\nمحمد بن عبد الله اسدى از سفيان ، از قيس بن مسلم ، از عبد الرحمن بن ابى ليلى ، از سعد بن عبيد نقل مىكند * او براى لشكريان چنين خطبه خواند :\r\n« ما فردا با دشمن رويارويى خواهيم شد و خواهان شهادتيم و كشته خواهيم شد . خونهاى ما را مشوييد و فقط در همان لباسى كه بر تن داريم كفن خواهيم شد »\r\n\r\nعويم بن ساعدة\r\nابن عائش بن قيس بن نعمان بن زيد بن اميه . كنيه‌اش ابو عبد الرحمن و مادرش عميرة دختر سالم بن سلمة بن امية است . فرزندان عويم به اين شرح‌اند : عتبه و سويد و قرظة كه مادرشان امامة دختر بكير بن ثعلبة بن حدبة بن عامر بن كعب بن مالك بن غضب بن جشم بن خزرج است . سويد در جنگ حره [ سال 63 هجرت 
  ] كشته شد .\r\nمحمد بن اسحاق نام پدر بزرگ عويم را صلعجه نوشته است و ما در سلسله نسب او اين نام را نديديم . صلعجه از خاندان بلىّ بن عمرو است . كس ديگرى غير از محمد بن اسحاق هم اين سخن را نگفته است . اعقاب عويم در مدينه و درب الحديث باقى هستند . [ 1 
  ]\r\nعويم از هشت تنى است كه در مكه به حضور پيامبر آمدند و مسلمان شدند .\r\nدر روايت واقدى عويم در هر دو عقبه شركت كرده است و به روايت موسى بن عقبه و محمد بن اسحاق و ابو معشر فقط در عقبهء دوم همراه هفتاد تن از انصار شركت داشته است .\r\nواقدى از محمد بن صالح ، از عاصم بن عمر بن قتاده و هم از قول عبد الله بن جعفر ، از سعد بن ابراهيم نقل مىكند كه مىگفته‌اند * پيامبر ( ص ) ميان عويم و عمر بن خطاب پيمان برادرى بست . محمد بن اسحاق مىگويد : پيمان برادرى ميان عويم و حاطب بن ابى بلتعة بوده است .\r\n\r\n\r\n","description":"","footnote":"\r\n[ 1 
  ] . درب الحدث ، از محله‌هاى بغداد است . ياقوت ، معجم ، ج 4 ، ص 48 . - م .\r\n","page_name":" 384 ","page_number":392},
  {"content":"\r\n\r\n( 1 ) محمد بن اسماعيل بن ابى فديك از موسى بن يعقوب ، از سرىّ بن عبد الرحمن ، از عباد بن حمزة نقل مىكند كه از جابر بن عبد الله شنيده كه به پدرش حمزه مىگفته است از پيامبر ( ص ) شنيده كه فرموده‌اند * عويم بن ساعده از بندگان پسنديدهء خداوند و اهل بهشت است . موسى مىگويد : به من خبر رسيده است كه چون اين آيه نازل شد : « در آن مردانى هستند كه دوست مىدارند پاكيزه شوند و خدا دوست مىدارد پاكيزگان را » [ 1 
  ] ، پيامبر فرمود :\r\nعويم بن ساعده از ايشان است . گويد : عويم نخستين كسى است كه نشيمنگاه خود را با آب شست و خداى داناتر است .\r\nيعقوب بن ابراهيم بن سعد زهرى از پدرش ، از صالح بن كيسان ، از ابن شهاب ، از عبيد الله بن عبد الله بن عتبه ، از ابن عباس نقل مىكند كه مىگفته است * آن دو مرد نيكوكارى كه عمرو و ابو بكر را هنگام رفتن به سقيفه بنى ساعده ديده‌اند و گفته‌اند آن جا انباشته از مردم است و به آنان گفته‌اند كجا مىرويد ؟ و ابو بكر و عمر گفته‌اند به سقيفه مىرويم ، و آن دو ايشان را منع كرده و گفته‌اند شما كار خود را انجام دهيد ، عويم و معن بن عدى بوده‌اند . دربارهء عويم به ما خبر رسيده است كه به پيامبر ( ص ) گفته شده است چه كسانى هستند كه خداوند دربارهء ايشان فرموده است : « در آن مردان‌اند كه دوست مىدارند پاكيزه شوند و خدا دوست مىدارد پاكيزگان را » ، و پيامبر فرموده‌اند : عويم بن ساعده از مردان پسنديده ايشان است ، و به ما خبر نرسيده است كه پيامبر ( ص ) مرد ديگرى از ايشان را نام برده باشند . گويد : عويم در خلافت عمر بن خطاب در شصت و پنج يا شصت و شش سالگى درگذشت .\r\n\r\nثعلبة بن حاطب\r\nابن عمرو بن عبيد بن امية بن زيد . مادرش امامة دختر صامت بن خالد بن عطية بن حوط بن حبيب بن عمرو بن عوف است . فرزندان ثعلبه عبارت‌اند از : عبيد الله و عبد الله و عمير كه مادرشان از بنى واقف است . و رفاعة و عبد الرحمن و عياض و عميرة كه مادرشان لبابة دختر عقبة بن بشير از خاندان غطفان است . اعقاب ثعلبه امروز در مدينه و بغداد باقى هستند و\r\n\r\n\r\n","description":"","footnote":"\r\n[ 1 
  ] . بخشى از آيهء 108 سورهء نهم - توبه - است ، آيا منظور فقط طهارت ظاهرى است ؟ كه براى عويم شستن نشيمنگاه را فضيلت دانسته است ! - م .\r\n","page_name":" 385 ","page_number":393},
  {"content":"\r\n\r\n( 1 ) پيامبر ( ص ) ميان ثعلبه و معتب بن حراء كه از قبيلهء خزاعه و همپيمان بنى مخزوم است ، عقد برادرى ايجاد فرمود . ثعلبة بن حاطب در جنگ بدر و احد شركت كرده است . [ 1 
  ]\r\n\r\nحارث بن حاطب\r\nبرادر تنى ثعلبه است . كنيه‌اش ابو عبد الله است . پسرى به نام عبد الله داشته است كه مادرش ام عبد الله دختر اوس بن حارثه از خاندان جحجباست [ 2 
  ] و اعقاب او امروز هم ( قرن سوم هجرى ) باقى هستند .\r\nواقدى از ابو بكر بن عبد الله بن ابى سبرة ، از مسور بن رفاعة ، از عبد الله بن مكنف نقل مىكند * رسول خدا ( ص ) هنگام عزيمت به جنگ بدر حارث بن حاطب را از روحاء براى انجام دادن كارى به قبيلهء بنى عمرو بن عوف فرستادند و سهم او را از غنايم مانند شركت كنندگان در بدر پرداخت فرمودند . محمد بن اسحاق هم اين سخن را گفته است .\r\nواقدى مىگويد : حارث در جنگهاى احد و خندق و حديبيه و خيبر شركت كرد و روز خيبر شهيد شد . مردى از بالاى حصار سنگى بر سر او انداخت و مغز او بيرون ريخت .\r\n\r\nرافع بن عنجدة\r\nعنجدة نام مادر اوست و پدرش عبد الحارث است . او از خاندان بلى و همپيمان ايشان است و قبيلهء قضاعه هم مدعى هستند كه رافع از ايشان است . محمد بن اسحاق هم نام او را رافع نوشته است ، ولى ابو معشر مىگويد نام او عامر بوده است . گويند : پيامبر ( ص ) ميان رافع بن عنجدة و حصين بن حارث بن مطلب بن عبد مناف بن قصى پيمان برادرى بستند . رافع در جنگهاى بدر و احد و خندق شركت كرد و اعقاب او باقى نمانده‌اند . [ 3 
  ]\r\n\r\n\r\n","description":"","footnote":"\r\n[ 1 
  ] . ثعلبه از مسلمانان تيره بختى است كه مكرر از پيامبر ( ص ) تقاضا كرد دعا فرمايند تا ثروت فراوان پيدا كند و چون دولت و ثروت به او روى آورد سركش شد . ر ك : ابن اثير ، اسد الغابه ، ج 1 ، ص 238 - م .\r\n[ 2 
  ] . براى اطلاع از اين خاندان ، رك : انب حزم ، جمهرة انساب العرب ، ص 335 - م .\r\n[ 3 
  ] . ابن اثير در اسد الغابه ، ج 2 ، ص 156 ، نام مادرش را عنجره نوشته و دربارهء تاريخ مرگ او توضيح نداده است - م .\r\n","page_name":" 386 ","page_number":394},
  {"content":"\r\n\r\n( 1 )\r\n\r\nعبيد بن ابى عبيد\r\nشنيده‌ام خاندان بلى قضاعه مدعى هستند كه او از ايشان است ، محمد بن اسحاق هم همين عقيده را دارد . برخى هم او و رافع بن عنجدة را منسوب به قبيلهء عمرو بن عوف مىدانند . من در انساب عمرو بن عوف جستجو كردم و از او نشانى نيافتم . از اين دو نسلى باقى نمانده است . عبيد در جنگهاى بدر ، احد و خندق شركت كرده است . جمعاً نه تن .\r\n\r\nاز خاندان ضبيعة بن زيد بن مالك بن عوف بن عمرو بن عوف\r\n\r\nعاصم بن ثابت\r\nابن قيس ، قيس همان كسى است كه به ابو الافلح معروف است ، بن عصمة [ 1 
  ] بن مالك بن امة بن ضبيعه . مادرش شموس دختر ابى عامر بن صيفى بن نعمان بن مالك بن امة بن ضبيعة است .\r\nعاصم پسرى به نام محمد داشته كه مادرش هند دختر مالك بن عامر بن حذيفه از خاندان جحجباست . احوص [ 2 
  ] شاعر هم از نوادگان اوست ، يعنى پسر عبد الله بن محمد بن عاصم است . كنيهء عاصم ابو سليمان بوده است و پيامبر ( ص ) ميان او و عبد الله بن جحش پيمان برادرى منعقد فرمود . عاصم در جنگهاى بدر واحد شركت كرد و در جنگ احد هنگامى كه مردم به هزيمت رفتند او سخت پايدارى و تا پاى مرگ ايستادگى كرد و از تيز اندازان مشهور اصحاب پيامبر ( ص ) بود . عاصم روز جنگ احد حارث و مسافع را كه از پرچمداران مشركان بودند كشت . آن دو پسران طلحة بن ابى طلحه‌اند و مادرشان سلافه دختر سعد بن شهيد و از قبيلهء بنى عمرو بن عوف است . او نذر كرد كه در استخوان جمجمه عاصم شراب بياشامد و براى هر كس كه سر او را بياورد صد ماده شتر جايزه قرار داد .\r\nگروهى از قبيلهء بنى لحيان كه هذيلى هستند ، به حضور رسول خدا آمدند و از ايشان\r\n\r\n\r\n","description":"","footnote":"\r\n[ 1 
  ] . عصمت نامى بوده كه بيشتر بر مردان مىگذارده‌اند - م .\r\n[ 2 
  ] . احوص در گذشتهء 105 هجرى شاعرى بد نام بود كه عمر بن عبد العزيز او را از مدينه تبعيد كرد . براى اطلاع از نمونه‌هاى شعر و شرح حالش ، ر ك : ابن قتيبه ، الشعر و الشعراء ، چاپ 1969 ، ص 424 - م .\r\n","page_name":" 387 ","page_number":395},
  {"content":"\r\n\r\n( 1 ) تقاضا كردند تنى چند همراه ايشان بفرستد كه به آنان قرآن و احكام اسلام را بياموزند و پيامبر ( ص ) عاصم بن ثابت را همراه تنى چند روانه فرمود و چون به سرزمين مشركان رسيدند ، مشركان به آنان گفتند خود را تسليم و اسير ما كنيد كه ما مىخواهيم شما را به مكه ببريم و پول بگيريم و نمىخواهيم شما را بكشيم . عاصم گفت : من نذر كرده‌ام كه هرگز پناه مشركى را نپذيرم و شروع به تيراندازى و جنگ با ايشان كرد و چون تيرهايش تمام شد ، با نيزهء خود چندان جنگ كرد تا نيزه‌اش شكست و فقط شمشير در دست او باقى ماند . عاصم گفت : پروردگارا در آغاز امروز من از دين تو حمايت كردم و تو در پايان امروز گوشت و بدن مرا در حمايت خود قرار ده . آنان هر يك از ياران عاصم را كه كشته مىشد برهنه مىكردند . عاصم همچنان جنگ كرد و دو مرد از مشركان را زخمى كرد و يك تن از ايشان را كشت و چنين رجز مىخواند » .\r\n« من ابو سليمانم و كسى چون من پايدار و برتر است ، مجد را از گروهى گرامى ارث برده‌ام ، مرثد كشته شد و خالد ايستاده و برپاست » .\r\nمشركان چندان نيزه به او زدند كه او را كشتند و چون خواستند سرش را جدا كنند خداوند زنبور عسل فرستاد كه جسدش را حفظ كند و چون شب فرا رسيد خداوند سيل خروشانى فرستاد كه جسد او را برد و مشركان به آن دست نيافتند .\r\nعاصم با خود نذر كرده بود كه نه بدن مشركى را لمس كند و نه مشركى به بدن او دست زند . كشته شدن عاصم و يارانش در جنگ رجيع و در ماه صفرى كه سى و ششمين ماه هجرت بوده اتفاق افتاده است .\r\n\r\nمعتّب بن قشير\r\nابن مليل بن زيد بن عطاف بن ضبيعه . اعقاب او باقى نمانده‌اند . در بدر و احد شركت كرد .\r\nمحمد بن اسحاق هم همچنين گفته است . [ 1 
  ]\r\n\r\n\r\n","description":"","footnote":"\r\n[ 1 
  ] . معتب مردى سست اعتقاد بوده و او را از منافقان دانسته‌اند ، رك : ذيل تفسير آيهء 154 سورهء سوم - آل عمران - از جمله به شيخ طبرسى ، مجمع البيان ، ج 1 و 2 ، بيروت ، ص 523 - م .\r\n","page_name":" 388 ","page_number":396},
  {"content":"\r\n\r\n( 1 )\r\n\r\nابو مليل بن ازعر\r\nابن زيد بن عطّاف بن ضبيعه . مادرش ام عمرو دختر اشرف بن عطّاف بن ضبيعه است . از او هم نسلى باقى نمانده است . در جنگ بدر و احد شركت داشته است و محمد بن اسحاق هم همين گونه گفته است . [ 1 
  ]\r\n\r\nعمير بن معبد\r\nابن ازعر بن زيد بن عطاف . از او هم نسلى باقى نمانده است . فقط محمد بن اسحاق ، نام او را عمرو ثبت كرده است . در جنگ بدر و احد و خندق و تمام جنگهاى ديگر رسول خدا همراه ايشان بوده و يكى از صد تنى است كه در جنگ حنين صبر و پايدارى كرد و خداوند متعال روزى آنان را بر عهده گرفته است . [ 2 
  ] جمعاً چهار تن .\r\n\r\nاز خاندان عبيد بن زيد بن مالك بن عوف بن عمرو بن عوف\r\n\r\nانيس بن قتادة\r\nابن ربيعة بن خالد بن حارث بن عبيد . محمد بن اسحاق و واقدى نام او را انيس نوشته‌اند .\r\nموسى بن عقبه او را الياس و ابو معشر انس گفته‌اند . او همسر خنساء دختر خذام اسدى است .\r\nدر جنگهاى بدر و احد شركت داشت و در جنگ احد در شوال كه سى و دومين ماه هجرت است شهيد شد . ابو الحكم بن اخنس بن شريق ثقفى او را كشته است . اعقاب او باقى نمانده‌اند . يك تن .\r\n\r\n\r\n","description":"","footnote":"\r\n[ 1 
  ] . ابن اثير هم در اسد الغابه توضيح بيشترى نداده است - م .\r\n[ 2 
  ] . در اين مورد هم ابن اثير توضيح بيشترى نداده است ، در روايات شيعه شمار كسانى كه در جنگ حنين پايدارى كرده‌اند ، بسيار كمتر از صد نفر نقل شده است . از جمله ، ر ك : شيخ طوسى ، تفسير تبيان ، ج 5 ، نجف ، 1385 ق ، ص 197 - م .\r\n","page_name":" 389 ","page_number":397},
  {"content":"\r\n\r\n( 1 )\r\n\r\nاز خاندان عجلان بن حارثه كه از قبيلهء بلى قضاعه و همپيمان بنى زيد بن مالك بن عوف هستند\r\n\r\nمعن بن عدىّ بن جد بن عجلان بن حارثه\r\nابن ضبيعة بن حرام بن جعل بن عمرو بن جشم بن و دم بن ذبيان بن هميم بن ذهل بن هنى بن بلىّ بن عمرو بن الحاف بن قضاعة .\r\nبه گفتهء موسى بن عقبه و محمد بن اسحاق و واقدى در بيعت عقبه همراه هفتاد تن انصار حضور داشته است . پيش از ظهور اسلام خط عربى را مىنوشته است و البته نوشتن ميان اعراب اندك بوده است . پيامبر ( ص ) ميان معن و زيد بن خطاب بن نفيل عقد برادرى ايجاد فرمود و هر دو در جنگ يمامه در سال دوازدهم هجرت به روزگار حكومت ابو بكر كشته شدند . اعقاب معن امروز هم باقى هستند . معن در بدر و احد و خندق و تمام جنگهاى ديگر رسول خدا ( ص ) حاضر بوده است .\r\nيعقوب بن ابراهيم بن سعد زهرى از پدرش ، از صالح بن كيسان ، از ابن شهاب ، از عبيد الله بن عبد الله ، از ابن عباس نقل مىكند كه مىگفته است * معن بن عدى يكى از دو مرد انصارى است كه روز سقيفه بنى ساعده ابو بكر و عمر را كه آهنگ رفتن آنجا داشتند ديدند و گفتند كار خود را انجام دهيد و به آنان نزديك مشويد .\r\nابن شهاب همچنين مىگويد عروة بن زبير نقل مىكرده است * پس از رحلت رسول خدا ( ص ) مردم مىگريسته‌اند و مىگفته‌اند دوست داشتيم پيش از آن حضرت درگذشته بوديم و مىترسيم پس از ايشان به فتنه و آزمايش گرفتار شويم . معن مىگفته است : اما من به خدا سوگند دوست نداشتم پيش از آن حضرت بميرم تا آنكه پس از مرگ هم او را همان گونه تصديق كنم كه در حال زندگانى ايشان . و معن در جنگ با مسيلمه كذاب كه به جنگ يمامه هم معروف است كشته شد .\r\n\r\n","description":"","footnote":"","page_name":" 390 ","page_number":398},
  {"content":"\r\n\r\n( 1 )\r\n\r\nعاصم بن عدى\r\nابن جد بن عجلان و برادر معن است . واقدى كنيهء او را ابو بكر و عبد الله بن محمد بن عمارة انصارى كنيهء او را ابو عبد الله نقل كرده‌اند و اعقاب او باقى هستند .\r\nواقدى از ابو بكر بن عبد الله بن ابى سبرة ، از مسور بن رفاعة ، از عبد الله بن مكنف و هم از افلح بن سعيد ، از سعيد بن عبد الرحمن بن رقيش ، از ابو البداح ، از عاصم بن عدى نقل مىكند * پيامبر ( ص ) هنگام رفتن به جنگ بدر به مناسبت خبرى كه از مردم ناحيهء قبا و مردم منطقهء عاليه به ايشان رسيده بود عاصم بن عدى را آنجا فرستاد و سهم او را از غنايم بدر پرداخت فرمود و او همچون كسانى بود كه در آن جنگ حضور داشتند . محمد بن اسحاق هم همين عقيده را دارد .\r\nواقدى مىگويد : عاصم در احد و خندق و تمام جنگهاى ديگر همراه پيامبر ( ص ) بود و پيامبر ( ص ) او و مالك بن دخشم را از تبوك فرستاد تا مسجد ضرار را در سكونتگاه بنى عمرو بن عوف در قبا ، آتش بزنند .\r\nعاصم مردى كوته قامت بود و با حنا موهاى خود را خضاب مىبست و در سال چهل و پنج هجرت به روزگار حكومت معاويه در مدينه و در سن يكصد و پانزده سالگى درگذشت .\r\n\r\nثابت بن اقرم\r\nابن ثعلبة بن عدى بن جد بن عجلان . او را اعقابى نيست . در بدر و احد و خندق و تمام جنگهاى ديگر همراه پيامبر ( ص ) بوده است . در حكومت ابو بكر همراه خالد بن وليد به جنگ اهل ردّه رفته است ، و محمد بن اسحاق هم بر همين عقيده است .\r\nواقدى از سعيد بن ابى زيد ، از عيسى بن عميله فزارى ، از پدرش نقل مىكند كه مىگفته است * خالد بن وليد مردمى را كه متهم به ارتداد بودند مورد رسيدگى قرار مىداد و اگر از ايشان هنگام نماز صداى اذان مىشنيد از ايشان دست بر مىداشت و اگر نمىشنيد حمله مىكرد و چون نزديك محل سكونت مردم بزاخة رسيد عكاشة بن محصن و ثابت بن اقرم\r\n\r\n","description":"","footnote":"","page_name":" 391 ","page_number":399},
  {"content":"\r\n\r\n( 1 ) را پيشاهنگ فرستاد كه برايش خبر آورند . آن دو اسب سوار بودند ، عكاشه بر اسبى به نام زرام و ثابت بر اسبى به نام محبر . آن دو ، به طليحه و سلمة پسران خويلد برخوردند كه آنان هم به عنوان پيشاهنگ آمده بودند . طليحه با عكاشه و سلمه با ثابت درگير شدند . چيزى نگذشت كه سلمه ، ثابت را كشت ، در اين هنگام طليحه بانگ برداشت و سلمه را به يارى خواست و گفت مرا يارى ده كه عكاشه مىكشدم . سلمه هم بر عكاشه حمله برد و دو نفرى عكاشه را هم كشتند . خالد بن وليد همراه مسلمانان رسيد ، ناگاه متوجه جسد ثابت شدند كه زير دست و پاى افتاده بود و اين كار بر مسلمانان سخت گران آمد و چون اندكى ديگر راه پيمودند جسد عكاشه را هم ديدند كه زير دست و پاى افتاده است .\r\nواقدى از عبد الملك بن سليمان ، از ضمرة بن سعيد ، از ابو سلمة بن عبد الرحمن ، از ابو واقد ليثى نقل مىكند كه مىگفته است * در آن روز ما دويست تن جلودار بوديم و زيد بن خطاب بر ما فرمانده بود . عكاشه و ثابت پيشاپيش ما حركت مىكردند و چون به جسد آن دو رسيديم سخت اندوهگين شديم و همان جا ايستاديم تا خالد بن وليد پس از اندكى رسيد . دستور داد گورى كنديم و آن دو را با جامه‌ها و بدنهاى خون آلوده‌شان دفن كرديم .\r\nگويد : زخمهاى سنگينى بر بدن عكاشه ديديم . واقدى مىگويد : اين صحيح‌تر سخنى است كه دربارهء كشته شدن آن دو شنيده‌ايم و طليحه اسدى آن دو را در بزاخة در سال دوازدهم كشته است .\r\n\r\nزيد بن اسلم\r\nابن ثعلبة بن عدى بن جد بن عجلان . او را فرزندى نبوده است . در بدر و احد شركت كرده است و محمد بن اسحاق همچنين مىگويد . [ 1 
  ]\r\n\r\nعبد الله بن سلمة\r\nابن مالك بن حارث بن عدى بن جدّ بن عجلان . كنيه‌اش ابو الحارث است و اعقاب او زنده هستند . محمد بن اسحاق همچنين مىگويد . از جمله فرزندزادگان او ابو عبد الرحمن محمد\r\n\r\n\r\n","description":"","footnote":"\r\n[ 1 
  ] . عبيد الله بن ابى رافع مىگويد : زيد در جنگهاى امير المؤمنين على ( ع ) همراه ايشان بوده است . هشام كلبى مىگويد : زيد در بزاخه همراه عكاشه و ثابت در آغاز خلافت ابو بكر كشته شده است . ر ك : ابن اثير ، اسد الغابه ، ج 2 ، ص 220 - م .\r\n","page_name":" 392 ","page_number":400},
  {"content":"\r\n\r\n( 1 ) بن عبد الرحمن عجلانى مدنى است كه احاديثى دربارهء كارهاى مردم نقل و روايت مىكرده است . هشام بن محمد بن سائب كلبى و كسان ديگرى غير از او با ابو عبد الرحمن ملاقات و از او روايت نقل كرده‌اند . عبد الله بن سلمه در جنگهاى بدر و احد شركت كرد و در جنگ احد در شوال كه سى و دومين ماه هجرت بود شهيد شد . او را عبد الله بن زبعرى كشت . [ 1 
  ]\r\n\r\nربعى بن رافع\r\nابن حارث بن زيد بن حارثة بن جدّ بن عجلان . اعقابى براى او باقى نمانده است . موسى بن عقبه و محمد بن اسحاق و ابو معشر و واقدى او را از شركت كنندگان در بدر نوشته‌اند ، ربعى در احد هم شركت كرده است . جمعاً شش تن . [ 2 
  ]\r\n\r\nاز خاندان معاوية بن مالك بن عوف بن عمرو بن عوف\r\n\r\nجبر بن عتيك\r\nابن قيس بن هيشة بن حارث بن امية بن معاويه . مادرش جميله دختر زيد بن صيفى بن عمرو بن زيد بن جشم بن حارثه بن حارث بن اوس است . كنيهء جبر ، ابو عبد الله بوده است .\r\nفرزندانش عتيك و عبد الله و ام ثابت هستند كه مادرشان هضبة دختر عمرو بن مالك بن سبيع از خاندان بنى ثعلبه و قبيلهء قيس عيلان است . عبد الله بن محمد بن عمارة انصارى مىگويد : به روزگار ما از بنى معاويه هيچ كس جز اعقاب و فرزندزادگان جبر بن عتيك باقى نمانده است . پيامبر ( ص ) ميان جبر بن عتيك و خبّاب بن ارتّ عقد برادرى بست . جبر بن عتيك در بدر و احد و خندق و تمام جنگهاى ديگر پيامبر ( ص ) همراه بوده است و روز فتح مكه پرچم خاندان بنى معاوية بن مالك به دست او بوده است .\r\n\r\n\r\n","description":"","footnote":"\r\n[ 1 
  ] . از شاعران بزرگ مكه به هنگام ظهور اسلام ، درگذشته حدود پانزده هجرت ، ر ك : ابن سلام ، طبقات الشعراء ، چاپ بريل 1913 ، ص 57 - م .\r\n[ 2 
  ] . ابن ابو رافع او را هم از همراهان امير المؤمنين على ( ع ) در جنگهاى جمل و صفين مىداند ، ابن اثير ، اسد الغابه ، ج 2 ، ص 162 - م .\r\n","page_name":" 393 ","page_number":401},
  {"content":"\r\n\r\n( 1 ) وكيع بن جراح از ابو عميس ، از عبد الله بن عبد الله بن جبر بن عتيك ، از پدرش ، از جدش نقل مىكند كه * پيامبر ( ص ) به عبادت جبر بن عتيك آمده‌اند .\r\nواقدى مىگويد : جبر بن عتيك در سال شصت و يكم هجرت به روزگار حكومت يزيد بن معاويه در هفتاد و يك سالگى درگذشته است . [ 1 
  ] و عموى او .\r\n\r\nحارث بن قيس بن هيشة\r\nابن حارث بن اميه بن معاويه . مادرش زينب دختر صيفى بن عمرو بن زيد بن جشم بن حارثه بن حارث از قبيلهء اوس است .\r\nواقدى و عبد الله بن محمد بن عمارة انصارى هر دو نقل مىكنند كه جبر بن عتيك و عمويش حارث بن قيس هر دو در بدر شركت كرده‌اند . موسى بن عقبه و محمد بن اسحاق و ابو معشر ، حارث بن قيس را از شركت كنندگان در بدر نمىدانند . همچنين محمد بن اسحاق و ابو معشر در بيان نسب جبر بن عتيك گفته‌اند : جبر بن عتيك بن حارث بن قيس . واقدى و عبد الله بن محمد مىگويند : آنان اشتباه كرده‌اند و عمويش هم همراه او در بدر شركت داشته است و نسب او هم همان گونه است كه ما نوشته‌ايم و ممكن است راويان سخن ابن اسحاق و ابو معشر اشتباه كرده باشند .\r\n\r\nاز همپيمانان بنى معاوية بن مالك\r\n\r\nمالك بن نميلة\r\nنميلة نام مادر اوست و پدرش ثابت از قبيلهء مزينه است . او در بدر و احد شركت كرد و در جنگ احد شهيد شد .\r\n\r\n\r\n","description":"","footnote":"\r\n[ 1 
  ] . در صورتى كه در سال 61 هجرت 71 سال داشته است در جنگ بدر دوازده ساله بوده و پيامبر ( ص ) به كودكان به اين سن و سال اجازه شركت در جنگ نداده‌اند . خيال مىكنم اشتباه در تعيين مدت عمر اوست و ابن اثير صحيح مىگويد كه عمر او نود سال بوده است . ر ك : ابن اثير ، اسد الغابه ، ج 1 ، ص 267 - م .\r\n","page_name":" 394 ","page_number":402},
  {"content":"\r\n\r\n( 1 )\r\n\r\nنعمان بن عصر بن عبيد بن وائله\r\nابن حارثه بن ضبيعة بن حرام بن جعل بن عمرو بن جشم بن دوم بن ذبيان بن هميم بن ذهل بن هنى بن بلىّ بن عمرو بن الحاف بن قضاعة . اعقاب او باقى نيستند . ابن اسحاق و ابو معشر و موسى بن عقبه و واقدى همگى نام پدرش را به كسر « ع » نوشته‌اند ولى هشام بن محمد بن سائب كلبى آن را با فتح ضبط كرده است و عبد الله بن محمد بن عمارة انصارى هم نام او را لقيط و نام پدرش را عصر به كسر « ع » گفته است . او در جنگ بدر و احد و خندق و ديگر جنگهاى پيامبر ( ص ) همراه بوده است و در جنگ يمامه به سال دوازدهم هجرت در حكومت ابو بكر كشته شده است .\r\n\r\nاز خاندان حنش بن عوف بن عمرو بن عوف كه ساكنان منطقهء مسجد قبايند\r\n\r\nسهل بن حنيف\r\nابن واهب بن عكيم بن ثعلبة بن حارث بن مجدعة بن عمرو بن حنش بن عوف بن عمرو بن عوف . كنيه‌اش ابو سعد است ، ابو عبد الله هم گفته‌اند و به جدش عمرو بن حارث ، بحزج مىگفته‌اند . [ 1 
  ] مادر سهل نامش هند و دختر رافع بن عميس بن معاويه از خاندان جعادره [ 2 
  ] و از قبيلهء اوس است . برادران مادرى سهل ، عبد الله و نعمان پسران ابو حبيبة بن ازعر بن زيد بن عطاف بن ضبيعه‌اند .\r\nفرزندان سهل به اين شرح‌اند : ابو امامة كه نامش به نام پدر بزرگ مادريش اسعد بوده است . و عثمان كه مادرشان حبيبة دختر اسعد بن زراره است . و سعد كه مادرش ام كلثوم دختر عتبة بن ابى وقاص بن وهيب بن عبد مناف بن زهرة بن كلاب است . اعقاب سهل بن\r\n\r\n\r\n","description":"","footnote":"\r\n[ 1 
  ] . ظاهرا اشتباهى رخ داده است ، شايد عمرو بن حنش صحيح باشد ، بحزج هم به معنى كوتاه قامت و شكم برآمده است - م .\r\n[ 2 
  ] . مفرد آن جعدر به معنى كوتاه قامت است و جعادره شاخه‌اى از قبيلهء اوس هستند . ر ك : عبد الرحيم صفى پور ، منتهى الارب - م .\r\n","page_name":" 395 ","page_number":403},
  {"content":"\r\n\r\n( 1 ) حنيف امروز هم در مدينه و بغداد باقى هستند . گويند ، پيامبر ( ص ) ميان سهل و على ( ع ) عقد برادرى بست . سهل در جنگ بدر و احد شركت كرد و در جنگ احد هنگامى كه مردم گريختند تا پاى جان ايستادگى كرد و با تيراندازى از پيامبر ( ص ) دفاع مىكرد و پيامبر فرمود :\r\nبه سهل تير بدهيد كه به سهولت تيراندازى مىكند . سهل همچنين در خندق و ديگر جنگهاى پيامبر همراه ايشان بوده است .\r\nفضل بن دكين از ابن عيينه ، از زهرى نقل مىكند * پيامبر ( ص ) از اموال بنى نضير به هيچ كس از انصار جز سهل بن حنيف و ابو دجانه چيزى عطا نفرمود و فقط به آن دو كه مستمند بودند عنايت فرمود .\r\nفضل بن دكين و محمد بن عبد الله اسدى از يونس بن ابى اسحاق نقل مىكنند * عمر بن خطاب مىگفته است : براى من سهل را كه سركش و خشن نيست فراخوانيد . سهل در جنگ صفين همراه على ( ع ) بوده است .\r\nوكيع بن جراح از اعمش ، از ابو وائل نقل مىكند * سهل بن حنيف روز جنگ صفين گفته است : اى مردم مواظب فكر و رأى خود باشيد ، به خدا سوگند به روزگار پيامبر ( ص ) در هر جنگ دشوار كه شمشير بر دوش مىنهاديم و شركت مىكرديم آگاهى ما از حقيقت جنگ را آسان مىكرد مگر اين جنگ .\r\nواقدى از عبد الرحمن بن عبد العزيز ، از محمد بن ابى امامة بن سهل ، از قول پدرش نقل مىكند * سهل به سال سى و هشتم هجرت در كوفه درگذشت ، و على ( ع ) بر او نماز گزارد .\r\nيزيد بن هارون و يعلى بن عبيد از اسماعيل بن ابى خالد ، از عامر شعبى ، از عبد الله بن معقل نقل مىكنند كه مىگفته است * همراه على ( ع ) بر جنازهء سهل نماز گزارديم و على ( ع ) بر او شش تكبير گفت .\r\nعبد الله بن نمير از علاء بن صالح ، از حكم ، از حنش بن معتمر نقل مىكند * چون سهل بن حنيف درگذشت جسدش را در رحبه به حضور على ( ع ) آوردند و بر او شش تكبير گفت . برخى از اين كار تعجب كردند ، گفته شد بدان جهت است كه بدرى بوده است . گويد :\r\nچون به جبانه رسيديم قرظة بن كعب انصارى همراه تنى چند رسيدند و گفتند : اى امير مؤمنان نتوانستيم به نمازگزاردن بر سهل برسيم . فرمود : خودتان بر او نماز گزاريد و نماز گزاردند و پيشنمازشان قرظة بود .\r\nفضل بن دكين از اسرائيل ، از حكم ، از حنش كنانى براى ما نقل كرد * على ( ع ) در\r\n\r\n","description":"","footnote":"","page_name":" 396 ","page_number":404},
  {"content":"\r\n\r\n( 1 ) رحبة بر جنازهء سهل نماز گزارد و بر او شش تكبير گفت .\r\nابو معاويه ضرير از اعمش ، از يزيد بن زياد مدنى ، از عبد الله بن معقل نقل مىكند * على ( ع ) در دورهء حكومت خود معمولًا بر جنازه‌ها براى نماز چهار تكبير مىگفت مگر بر جنازهء سهل بن حنيف كه بر او پنج تكبير گفت و روى به مردم كرد و فرمود : او بدرى بود .\r\nفضل بن دكين از ابو حباب كلبى نقل مىكند كه مىگفته است شنيدم عمير بن سعيد مىگفت * على ( ع ) بر جنازهء سهل نماز گزارد و پنج تكبير گفت . مردم پرسيدند كه اين تكبير اضافى چيست ؟ فرمود : اين سهل بن حنيف بدرى است و بدرىها بر ديگران برترى دارند ، خواستم فضل و برترى ايشان را به شما بياموزم . [ 1 
  ]\r\n\r\nاز خاندان جحجبا بن كلفة بن عوف بن عمرو بن عوف\r\n\r\nمنذر بن محمد\r\nابن عقبة بن احيحة بن جلاح بن حريش بن جحجبا . كنيه‌اش ابو عبده و مادرش از خاندان ابو قرده از هذيل است . گويد : پيامبر ( ص ) ميان او و طفيل بن حارث بن مطلب عقد برادرى بست . منذر در جنگ بئر معونة [ 2 
  ] شهيد شد . از او فرزندى باقى نمانده است ، ولى اعقاب احيحة از فرزندان ديگرش باقى است . منذر در جنگهاى بدر و احد هم شركت كرده بود .\r\n\r\nاز بنى انيف بن جشم بن عائذ الله كه از خاندان بلى و همپيمان بنى جحجبا هستند\r\n\r\nابو عقيل\r\nنامش عبد الرحمن و ملقب به اراشى انيفى است . پسر عبد الله بن ثعلبة بن بيحان بن عامر بن حارث بن مالك بن عامر بن انيف بن جشم بن عائذ الله بن تميم بن عوذ مناة بن ناج بن تميم بن يراش است . و اين يراش همان اراشة بن عامر بن عبيلة بن قسميل بن فران بن بلىّ بن عمرو بن\r\n\r\n\r\n","description":"","footnote":"\r\n[ 1 
  ] . در برخى از منابع شيعى گفته شده است كه امير المؤمنين على ( ع ) بر جنازهء سهل بيست و پنج تكبير گفت و فرمود : اگر هفتاد تكبير مىگفتم شايسته او بود . وى مدتى هم از سوى آن حضرت استاندار فارس بوده است . ر ك : سپهر ، ناسخ التواريخ ، ج خلفا ، بخش زندگى اصحاب پيامبر ، زير نام سهل و محدث قمى ، منتهى الآمال ، ج 1 ، ص 146 - م .\r\n[ 2 
  ] . اين جنگ در ماه صفرى كه سى و ششمين ماه هجرت بود اتفاق افتاده است . ر ك : واقدى ، مغازى ، ج 1 ، ص 350 - م .\r\n","page_name":" 397 ","page_number":405},
  {"content":"\r\n\r\n( 1 ) الحاف بن قضاعة است . نام ابو عقيل ، عبد العزّى بوده است و پيامبر ( ص ) او را عبد الرحمن نامگذارى و ملقب به عدوّ الاوثان ( دشمن بتان ) فرموده است .\r\nهشام كلبى و واقدى نسب او را همين گونه آورده‌اند . ابن اسحاق و ابو معشر هم نسب او را تا جشم همين گونه ثبت كرده‌اند و در مورد اسامى نياكان ديگر او اختلاف دارند .\r\nابو عقيل در بدر و احد و خندق و تمام جنگهاى ديگر پيامبر ( ص ) همراه آن حضرت بوده است و در جنگ يمامه به سال دوازدهم هجرت و روزگار حكومت ابو بكر كشته شده است .\r\nواقدى از قول جعفر بن عبد الله بن اسلم همدانى نقل مىكند * روز جنگ يمامه همين كه مردم براى جنگ صف كشيدند ، نخستين كس كه زخمى شد ، ابو عقيل انيفى بود .\r\nتيرى به او اصابت كرد و ميان شانه و قلبش فرو شد و تمام آن بخش را دريد بدون اينكه منجر به كشته شدن او شود ، تير را بيرون كشيدند و نيمهء چپ بدنش سست شد و اين آغاز روز بود . او را كنار بارها بردند ، و چون آتش جنگ گرم شد و مسلمانان گريختند و به سوى بارهاى خود عقب نشستند ، ابو عقيل در حالى كه از زخم خود سست و بىحال بود ، شنيد كه معن بن عدى به انصار بانگ مىزند : خدا را خدا را بر دشمن حمله بريد . معن مركوب خود را با شتاب به حركت درآورده و پيشاپيش حركت مىكرد و انصار بانگ برداشته بودند فقط خودمان جنگ كنيم و مردان انصارى را مشخص مىكردند .\r\nعبد الله بن عمر مىگويد : در اين هنگام ابو عقيل برخاست كه به قوم خود نزديك شود . به او گفتم : ابو عقيل چه مىخواهى بكنى ؟ بر عهدهء تو جنگ و جهاد نيست . گفت :\r\nمنادى نام مرا صدا زد . ابن عمر مىگويد ، به او گفتم : مقصودش انصار سالم است نه زخميها .\r\nابو عقيل گفت : من مردى از انصارم پاسخ او را مىدهم هر چند با سينه خيز و خود را به زمين كشاندن باشد . ابن عمر مىگويد : ابو عقيل كمر بند خود را بست و شمشير را به دست راست خود گرفت و آن را از غلاف بيرون كشيده بود و شروع به فرياد كشيدن كرد كه اى گروه انصار حمله كنيد همچون حملهء روز حنين . انصار كه خدايشان رحمت كناد همگان جمع شدند و پيشاپيش مسلمانان حمله كردند و به دشمن خود هجوم بردند و آنان را ميان باغ راندند و با دشمن در آويختند و شمشيرها ميان ما و ايشان در حركت بود . ابن عمر در ادامه مىگويد : ابو عقيل را ديدم كه دست مجروحش از شانه كنده شده و بر زمين افتاده بود و چهارده زخم كارى كه هر كدام به تنهايى كشنده بود بر او وارد شده بود و دشمن خدا مسيلمه هم كشته شده بود . ابن عمر نيز مىگويد : بالاى سر ابو عقيل كه هنوز رمقى داشت\r\n\r\n","description":"","footnote":"","page_name":" 398 ","page_number":406},
  {"content":"\r\n\r\n( 1 ) ايستادم و سپس خود را روى او خم كردم و گفتم : اى ابو عقيل . با زبانى كه بند آمده بود پاسخ داد و پرسيد پيروزى از كيست ؟ صدايم را بلند كردم و گفتم : مژده باد كه دشمن خدا كشته شد . انگشتش را به سوى آسمان بلند كرد و خدا را ستود و هماندم درگذشت . خدايش رحمت كناد .\r\nابن عمر مىگويد : پس از آنكه پيش پدرم عمر آمدم و تمام خبر را براى او گفتم ، گفت : خدايش رحمت كناد همواره در آرزو و جستجوى شهادت بود و تا آنجا كه مىدانم از گزيدگان اصحاب پيامبر ما و از مسلمانان قديمى بود . دو تن .\r\n\r\nاز بنى ثعلبة بن عمرو بن عوف\r\n\r\nعبد الله بن جبير\r\nابن نعمان بن امية بن برك كه همان امرؤ القيس است ، ابن ثعلبة بن عمرو بن عوف . مادرش از بنى عبد الله بن غطفان است . به روايت موسى بن عقبه و محمد بن اسحاق و ابو معشر و واقدى عبد الله بن جبير در بيعت عقبه همراه هفتاد تن انصار بوده است .\r\nعبد الله بن جبير در جنگهاى بدر و احد شركت كرد و پيامبر ( ص ) در جنگ احد او را به فرماندهى پنجاه مرد تيرانداز گماشت و دستور فرمود در محل عينين كه نام كوهى در قناة ( احد ) است نگهبانى دهند و به آنان تأكيد فرمود كه همين جا باشيد و مواظبت كنيد كه از پشت سر مورد حمله قرار نگيريم . اگر ديديد ما به جمع كردن غنيمت مشغول شديم شما با ما در آن كار شركت مكنيد و اگر ديديد كشته مىشويم ما را يارى ندهيد .\r\nولى همين كه مشركان روى به گريز نهادند و مسلمانان شمشير در ايشان نهادند و به تعقيب ايشان پرداختند و اردوگاه مشركان را غارت و غنيمت جمع كردند ، برخى از آن تير اندازان به برخى ديگر گفتند : چرا بيهوده اين جا ايستاده‌ايد و حال آنكه خداوند دشمن شما را مغلوب و مجبور به گريز فرموده است . شما هم همراه برادران خود به جمع كردن غنيمت بپردازيد . برخى ديگر گفتند : مگر نمىدانيد كه پيامبر ( ص ) به شما فرمود مواظب پشت سر ما باشيد ؟ بنابر اين از جاى خود حركت مكنيد . ديگران گفتند : مقصود پيامبر ( ص ) چنين نبود و اكنون خداوند دشمن را خوار و زبون و مجبور به گريز كرد .\r\nدر اين هنگام فرمانده ايشان عبد الله بن جبير كه با پارچهء سپيدى نشان بر خود زده\r\n\r\n","description":"","footnote":"","page_name":" 399 ","page_number":407},
  {"content":"\r\n\r\n( 1 ) بود ، براى ايشان خطبه خواند . نخست ستايش و نيايش خداوند را آن چنان كه شايسته بود به جا آورد و دستور داد از خدا و پيامبر اطاعت شود و مخالفت با دستور پيامبر نكنند ، ولى نپذيرفتند و پراكنده شدند و از آن تيراندازان جز چند تنى كه شمارشان به ده نمىرسيد با عبد الله باقى نماندند . از جمله كسانى كه پايدارى كردند حارث بن انس بن رافع بود .\r\nخالد بن وليد متوجه خلوت بودن و كمى نگهبانان شد و با سواران به آن جا حمله كرد .\r\nعكرمه پسر ابى جهل هم از پى او راه افتاد و به تيراندازانى كه باقى مانده بودند حمله كردند ، و تمام آنان كشته شدند . عبد الله بن جبير نخست چندان تير انداخت كه تيرهايش تمام شد .\r\nآن گاه چندان نيزه زد كه نيزه‌اش شكست ، سپس غلاف شمشير خود را شكست و چندان شمشير زد تا كشته شد . چون عبد الله بن جبير بر زمين افتاد مشركان او را برهنه و به صورت بسيار زشتى مثله كردند . چندان نيزه به شكم او خورده بود كه از تهيگاه و ناف و شانه‌اش بيرون زده بود و احشاء او از آن زخمها بيرون افتاده بود . خوات بن جبير [ برادر عبد الله بن جبير است . 
  ] مىگويد : هنگام گريز مسلمانان او را در آن حال ديدم و من در جايى لبخند زده‌ام كه هيچ كس لبخند نمىزند و در جايى چرت زدم كه هيچ كس چرت نمىزند و در موردى بخل ورزيدم كه هيچ كس بخل نمىورزد . به او گفتند چگونه بوده است ؟ گفت :\r\nجسد او را حمل مىكردم . من بازوهايش را گرفته بودم و ابو حنّه پاهايش را . زخمهاى او را با عمامه‌ام بسته بودم كه احشاء او فرو نريزد ، همانطور كه او را حمل مىكرديم و دشمن در ناحيهء ديگر ميدان بود ناگاه عمامه باز شد و افتاد و احشاى او فرو ريخت . ابو حنّه چنان ترسيد كه به پشت سر خود نگريست و پنداشت دشمن است و من خنده‌ام گرفت و لبخند زدم . مردى هم با نيزه زير گلويم را نشانه گرفت و به من حمله آورد خواب بر من غلبه كرد و چرت زدم و سرم پايين افتاد و نيزه از روى سرم گذشت . آنجا كه بخل ورزيدم هنگامى بود كه جسد برادرم را گذاشتم و با لبهء كمان خود مشغول كندن گور براى او شدم و چون كندن كوه دشوار بود به دشت آمديم و با خود گفتم زه كمان خراب مىشود و آن را باز كردم و با لبهء كمان گور را كنديم و او را دفن كرديم و برگشتيم و هنوز مشركان در ميدان بودند و چيزى نگذشت كه پشت كردند و پراكنده شدند . كسى كه عبد الله بن جبير را كشته است عكرمة پسر ابو جهل بوده است ، از عبد الله بن جبير اعقابى باقى نمانده است . [ 1 
  ]\r\n\r\n\r\n","description":"","footnote":"\r\n[ 1 
  ] . واقدى در مغازى ، ج 1 ، ص 228 ، موضوع سرپيچى تيراندازان از اجراى دستور پيامبر ( ص ) و نصيحت عبد الله بن جبير را عامل اصلى شكست مسلمانان مىداند - م .\r\n","page_name":" 400 ","page_number":408},
  {"content":"\r\n\r\n( 1 )\r\n\r\nخوّات بن جبير\r\nبرادر تنى عبد الله است . فرزندان خوات به اين شرح‌اند : صالح و حبيب كه مادرشان از خاندان فقيم از بنى ثعلبه است . سالم و امّ سالم و امّ قاسم كه مادرشان عميرة دختر حنظلة بن حبيب بن احمر بن اوس بن حارثه از بنى انيف است . حنظلة همپيمان بنى ثعلبة بن عمرو بن عوف است ، و داود و عبد الله و كنيهء خوات به گفتهء عبد الله بن محمد بن عمارة انصارى و برخى ديگر از دانشمندان ابو عبد الله و به گفتهء واقدى ابو صالح بوده است . حبيب پسر خوّات روز حره كشته شده است .\r\nعبد الملك بن عمرو عقدى از فليح بن سليمان ، از ضمرة بن سعيد ، از قيس بن ابى حذيفة نقل مىكند كه * خوات خود مىگفته است كنيه‌اش ابو عبد الله است . گويند : خوات در جاهليت زنى را كه دو خيك روغن داشت گول زد و از او كام گرفت [ 1 
  ] ، و سپس مسلمان شد و اسلامى پسنديده داشت .\r\nواقدى از عبد الملك بن ابى سليمان ، از خوات پسر صالح ، از پدرش ، همچنين از ابو بكر بن عبد الله بن ابى سبرة ، از مسور بن رفاعة ، از عبد الله بن مكنف نقل مىكند * خوات بن جبير در جنگ بدر همراه رسول خدا از مدينه بيرون آمد ، چون به روحاء رسيد سنگى تيز به او خورد و زخمى شد ، پيامبر ( ص ) او را به مدينه برگرداندند و سهم او را از غنايم پرداخت فرمودند و مانند كسانى بود كه در بدر شركت داشته‌اند . گويند : خوات در احد و خندق و تمام جنگهاى ديگر همراه پيامبر ( ص ) بوده است .\r\nواقدى از قول صالح بن خوات بن صالح [ نوادهء خوات بن جبير 
  ] نقل مىكند كه * خويشاوندان خوات بن جبير مىگفته‌اند او در مدينه به سال چهلم هجرت در هفتاد و چهار سالگى درگذشته است ، اعقاب او باقى هستند خوات مردى چهارشانه بوده و موهاى خود را با حنا و كتم رنگ مىكرده است .\r\n\r\n\r\n","description":"","footnote":"\r\n[ 1 
  ] . افسانه‌اى مشهور است كه زنى با دو خيك روغن به مدينه آمد تا روغن بفروشد ، مردى سر آن دو خيك را گشود و هر يك را به دست او داد و چون دستهايش به خيكها بند شد از او كام گرفت . ر ك : عبد الرحيم صفىپور ، منتهى الارب ، ذيل كلمهء نحى - م .\r\n","page_name":" 401 ","page_number":409},
  {"content":"\r\n\r\n( 1 )\r\n\r\nحارث بن نعمان\r\nابن اميه بن برك و او همان امرؤ القيس است و پسر ثعلبه . حارث عموى خوات و عبد الله است و عموى ابو ضياح هم هست . مادر حارث ، هند دختر اوس بن عدى بن امية بن عامر بن خطمه از قبيلهء اوس است . اعقاب او باقى نيستند .\r\nموسى بن عقبه و ابو معشر و واقدى و عبد الله بن محمد بن عمارة انصارى همگى معتقدند كه حارث در جنگهاى بدر و احد شركت كرده است . [ 1 
  ]\r\n\r\nابو ضيّاح\r\nنام او نعمان بن ثابت بن نعمان بن امية بن برك بن ثعلبه است . مادرش هند دختر اوس بن عدى بن امية بن عدى بن عامر بن خطمه و از اوس است . [ 2 
  ]\r\nابن اسحاق و واقدى و عبد الله بن محمد بن عمارة انصارى او را ابو ضياح گفته‌اند و از ابو معشر نقل شده كه به صورت ابو الضياح ( با الف و لام ) مىگفته است . و از اين سخن او تعجب مىكرده‌اند .\r\nواقدى مىگويد : ابو الضياح از اهل بدر نيست . او در بدر و احد و خندق و حديبيه و خيبر شركت داشته است و در جنگ خيبر شهيد شده است . مردى از ايشان شمشيرى به او زده كه كاسهء سرش را درهم شكسته است و اين در سال هفتم هجرت بوده است . ابو ضياح اعقابى نداشته است .\r\n\r\nنعمان بن ابى خذمه\r\nابن نعمان بن ابى حذيفة بن برك كه همان امرؤ القيس است ، ابن ثعلبة . واقدى و ابو معشر او را همين گونه گفته‌اند و محمد بن اسحاق مىگويد ابن ابى خزمة ، عبد الله بن محمد بن عماره\r\n\r\n\r\n","description":"","footnote":"\r\n[ 1 
  ] . ابن اثير هم در اسد الغابه دربارهء تاريخ مرگ و مدت عمر او چيزى نگفته است - م .\r\n[ 2 
  ] . به طورى كه ملاحظه مىفرماييد ، ظاهراً برادر مادرى ابو ضياح است نه عموى او . ابن اثير هم مىگويد عموى عبد الله و خوات بن جبير است ، احتمالًا اشتباه كاتبان نسخه است - م .\r\n","page_name":" 402 ","page_number":410},
  {"content":"\r\n\r\n( 1 ) انصارى او را ابن ابى خذمة ثبت كرده است . ما به كتاب نسب انصار نگريستيم و براى نعمان بن اميه پسرى نديديم كه نامش حذمة يا خذمة ، يا خزمه باشد .\r\nنعمان بن ابى خذمة به روايت موسى بن عقبه و محمد بن اسحاق و ابو معشر و واقدى و عبد الله بن محمد بن عمارة انصارى در جنگ بدر شركت كرده است . او در احد هم حضور داشته است و اعقابى ندارد . [ 1 
  ]\r\n\r\nابو حنّة\r\nنامش مالك بن عمرو بن ثابت بن كلفة بن ثعلبة بن عمرو بن عوف است . واقدى در كتاب خود در شركت كنندگان در بدر نام و نسب او را همين گونه آورده است . محمد بن اسحاق و ابو معشر فقط به ذكر كنيهء او به صورت ابو حبّة قناعت كرده‌اند . واقدى مىگويد : كنيهء هيچ يك از شركت كنندگان در جنگ بدر ابو حبّة قناعت كرده‌اند . واقدى مىگويد : كنيهء هيچ يك از شركت كنندگان در جنگ بدر ابو حبّه نبوده است ، و مىافزايد كه ابو حبّه پسر غزيّه پسر عمرو كه از خاندان بنى مازن و از قبيلهء نجّار است ، در جنگ يمامه كشته شده و در بدر حضور نداشته است . ابو حبّة پسر عبد عمرو مازنى هم كه در جنگ صفين از همراهان على ( ع ) است ، در بدر حاضر نبوده است .\r\nعبد الله بن محمد بن عمارة انصارى مىگويد : ابو حنّه كه در جنگ بدر شركت داشته است پسر ثابت بن نعمان بن اميه و از خاندان برك است و برادر ابو ضياح بوده است و مادرش همان مادر ابو ضياح است ، و در جنگ احد شهيد شده و نسلى از او باقى نمانده است . ما ميان فرزندان عمرو بن ثابت بن كلفة بن ثعلبه در كتاب نسب انصار نام او را نيافتيم .\r\n\r\nسالم بن عمير\r\nابن ثابت بن كلفة بن ثعلبة بن عمرو بن عوف . او را پسرى به نام سلمة است . به روايت موسى بن عقبه و محمد بن اسحاق و ابو معشر و واقدى سالم بن عمير در جنگ بدر شركت داشته است .\r\n\r\n\r\n","description":"","footnote":"\r\n[ 1 
  ] . ابن اثير هم در اسد الغابه ، ج 5 ، ص 25 ، نام پدرش را ابو خزمه آورده است - م .\r\n","page_name":" 403 ","page_number":411},
  {"content":"\r\n\r\n( 1 ) واقدى از سعيد بن محمد زرقى ، از عمارة بن غزيّة و ابو مصعب اسماعيل بن مصعب بن اسماعيل بن زيد بن ثابت ، از قول مشايخ خود نقل مىكند * پير مردى از خاندان عمرو بن عوف موسوم به ابو عفك كه هنگام هجرت پيامبر ( ص ) به مدينه يكصد و بيست سال داشت مسلمان نشد و مردم را در سخنان و اشعار خود بر ضد پيامبر ( ص ) تحريك مىكرد . سالم بن عمير نذر كرد و او را كشت و اين كار را با اجازهء پيامبر كرد .\r\nواقدى از معن بن عمر ، از ابن رقيش كه از بنى اسد بن خزيمه است نقل مىكند كه * ابو عفك در شوالى كه بيستمين ماه هجرت بود كشته شده است . [ 1 
  ]\r\nگويند ، سالم بن عمير در جنگهاى احد و خندق و تمام جنگهاى ديگر همراه پيامبر ( ص ) بود . او يكى از گريه كنندگانى است كه چون پيامبر عازم حركت به تبوك بودند ، به حضور پيامبر آمدند و چون فقير بودند از ايشان استدعا كردند كه مركوب بر ايشان فراهم فرمايد و فرمود : چيزى نمىيابم كه شما را بر آن حمل كنم ، و آنان با اندوه از آنكه چيزى نداشتند كه انفاق كنند در حالى كه مىگريستند پشت كردند . [ 2 
  ] آنان هفت تن بودند كه سالم بن عمير هم از ايشان است . نام ديگران را در جاى خود گفته‌ايم ، سالم تا روزگار حكومت معاويه زنده بود و نسل او باقى هستند . [ 3 
  ]\r\n\r\nعاصم بن قيس\r\nابن ثابت بن كلفة بن ثعلبة بن عمرو بن عوف . به روايت موسى بن عقبه و محمد بن اسحاق و ابو معشر و واقدى و عبد الله بن محمد بن عمارة انصارى در بدر شركت داشته است و در احد هم حاضر بوده است . از او نسلى باقى نمانده است . جمعاً هشت تن . [ 4 
  ]\r\n\r\n\r\n","description":"","footnote":"\r\n[ 1 
  ] . براى اطلاع بيشتر و نمونهء اشعار او ، ر ك : ترجمهء مغازى واقدى ، ج 1 ، به قلم اين بنده ، مركز نشر دانشگاهى ، 1361 - م .\r\n[ 2 
  ] . براى اطلاع بيشتر ، به تفاسير زير آيهء 92 سورهء توبه رجوع كنيد از جمله ، طبرسى ، مجمع البيان ، ج 5 و 6 ، ص 60 - م .\r\n[ 3 
  ] . مدت عمر و تاريخ مرگ او را ابن اثير هم در اسد الغابه نياورده است - م .\r\n[ 4 
  ] . در مورد او هم ابن اثير توضيح بيشترى نداده است - م .\r\n","page_name":" 404 ","page_number":412},
  {"content":"\r\n\r\n( 1 )\r\n\r\nاز خاندان غنم بن سلم بن امرؤ القيس\r\n\r\nسعد بن خيثمة\r\nابن حارث بن مالك بن كعب بن نحّاط بن كعب بن حارثة بن غنم بن سلم . كنيه‌اش ابو عبد الله و مادرش هند دختر اوس بن عدى بن اميّة بن عامر بن خطمة بن جشم بن مالك از خاندان اوس است . او برادر مادرى ابو ضياح است . سعد پسرى به نام عبد الله داشته كه از اصحاب رسول خداست و همراه آن حضرت در حديبيه حضور داشته است و مادرش جميله دختر ابو عامر بن صيفى بن نعمان بن مالك بن امة بن ضبيعة بن زيد بن مالك بن عوف بن عمرو بن عوف از قبيلهء اوس است . فرزندان عبد الله تا سال دويست بوده‌اند و سپس نسل او منقرض شده است .\r\nواقدى و عبد الله بن محمد بن عمارة انصارى نسب سعد بن خيثمه را همين گونه كه ما آورده‌ايم آورده‌اند . هشام بن محمد بن سائب كلبى هم همين گونه آورده است و فقط نام نحاط را به صورت حنّاط نوشته است . [ 1 
  ] موسى بن عقبه و ابن اسحاق و ابو معشر در مورد افراد خاندان بنى غنم كه در بدر شركت كرده‌اند فقط نامشان را آورده‌اند و نسب آنان را بيان نكرده‌اند . سعد بن خيثمه در بيعت عقبه همراه هفتاد تن انصار بوده است و در اين مورد همهء سيره نويسان اتفاق دارند .\r\nواقدى از موسى بن محمد بن ابراهيم تيمى ، از پدرش نقل مىكند * رسول خدا ( ص ) ميان سعد بن خيثمه و ابو سلمة بن عبد الاسد عقد برادرى بست . همهء سيره نويسان گفته‌اند كه سعد بن خيثمه يكى از نقيبان دوازده‌گانهء انصار است و چون پيامبر ( ص ) مسلمانان را براى فروگرفتن كاروان قريش فراخواند [ يعنى جنگ بدر 
  ] و همگان با شتاب آماده شدند ، خيثمه بن حارث به پسرش سعد گفت : ناچار يكى از ما دو تن بايد در مدينه بمانيم ، تو پيش زنان خود بمان و بگذار من بروم . سعد نپذيرفت و گفت : پدر جان اگر نه اين بود كه حساب بهشت است تو را بر خود برمىگزيدم و من آرزومند شهادت در اين سفرم . ناچار با تير قرعه\r\n\r\n\r\n","description":"","footnote":"\r\n[ 1 
  ] . نحّاط به معنى سركش و متكبر و حناط به معنى گندم فروش است - م .\r\n","page_name":" 405 ","page_number":413},
  {"content":"\r\n\r\n( 1 ) كشيدند و قرعه به نام سعد بيرون آمد و او همراه رسول خدا به جنگ بدر رفت و شهيد شد .\r\nاو را عمرو بن عبد ود يا طعيمة بن عدى كشته‌اند .\r\n\r\nمنذر بن قدامة\r\nابن حارث بن مالك بن كعب بن نحّاط . به روايت موسى بن عقبه و ابن اسحاق و ابو معشر و واقدى و عبد الله بن محمد بن عمارة انصارى در جنگ بدر شركت كرده است و در احد هم حضور داشته است و نسلى از او باقى نيست . و برادرش .\r\n\r\nمالك بن قدامة\r\nاو هم به روايت همان راويان در بدر شركت كرده است . در احد هم حضور داشته و از او هم نسلى باقى نمانده است .\r\n\r\nحارث بن عرفجة\r\nابن حارث بن مالك بن كعب بن نحاط . به روايت موسى بن عقبه و واقدى و عبد الله بن محمد بن عماره انصارى در جنگ بدر شركت كرده است ، ولى ابن اسحاق و ابو معشر او را از شركت كنندگان در بدر نمىدانند . او هم در احد شركت كرده و نسلى از او باقى نمانده است .\r\n\r\nتميم وابستهء خاندان غنم بن سلم\r\nبه روايت همگان در جنگ بدر شركت كرده است و در احد هم حضور داشته و فرزندى از او باقى نمانده است . پنج تن .\r\nبنابر اين تمام كسانى كه از قبيلهء اوس همراه پيامبر ( ص ) در جنگ بدر شركت كرده‌اند و پيامبر سهم آنان را از غنايم پرداخت فرموده‌اند ، به روايت موسى بن عقبه و واقدى\r\n\r\n","description":"","footnote":"","page_name":" 406 ","page_number":414},
  {"content":"\r\n\r\n( 1 ) شصت و سه تن [ 1 
  ] و به روايت ابن اسحاق و ابو معشر شصت و يك تن هستند ، زيرا ابن اسحاق و ابو معشر حارث بن قيس بن هيشة را كه عموى جبر بن عتيك است از شركت كنندگان در بدر نمىدانند و آن دو حارث بن عرفجه را هم از شركت كنندگان در بدر ندانسته‌اند .\r\n\r\nدر جنگ بدر از قبيلهء خزرج از بنى نجار كه همان تيم الله بن ثعلبة بن عمرو بن خزرج است اين افراد شركت داشته‌اند\r\nوهب بن جرير بن حازم از قول پدرش ، از محمد بن سيرين [ 2 
  ] نقل مىكند * تيم الله بن ثعلبة از اين جهت به نجار معروف شده است كه با سنگ تيزى يا تيشه ختنه مىكرده است .\r\nهشام بن محمد از قول پدرش نقل مىكند كه * چون چهرهء كسى را با تيشه خراش داد به نجّار معروف شده است .\r\nاز خاندان غنم بن مالك بن نجّار\r\n\r\nابو ايوب انصارى\r\nنام و نسبش چنين است : خالد بن زيد بن كليب بن ثعلبة بن عبد عوف بن غنم . مادرش زهرا ، دختر سعد بن قيس بن عمرو بن امرؤ القيس است و از خاندان بلحارث بن خزرج .\r\nابو ايوب پسرى به نام عبد الرحمن داشته كه مادرش ام حسن دختر زيد بن ثابت بن ضحاك از خاندان مالك بن نجار است . نسل او منقرض شده و براى او اعقابى نمىشناسيم .\r\nابو ايوب در بيعت عقبه به روايت موسى بن عقبه و ابن اسحاق و ابو معشر و واقدى همراه هفتاد تن انصار حاضر بوده است . ابن اسحاق و واقدى مىگويند : رسول خدا ( ص ) ميان او و مصعب بن عمير عقد برادرى بست . هنگامى كه پيامبر ( ص ) از ناحيهء قباء به مدينه آمدند در\r\n\r\n\r\n","description":"","footnote":"\r\n[ 1 
  ] . معلوم مىشود ابن سعد كه شاگرد و نويسنده واقدى بوده است روايت او و موسى بن عقبه را بر ديگران ترجيح داده است . ر ك : ابن هشام ، سيرة ، ج 2 ، چاپ مصر ، 1355 ق ، ص 348 - م .\r\n[ 2 
  ] . متولد 34 و در گذشتهء 110 هجرى ، دوست صميمى حسن بصرى و خوابگزار معروف . ر ك : دانشنامه ايران و اسلام ، ص 641 - م .\r\n","page_name":" 407 ","page_number":415},
  {"content":"\r\n\r\n( 1 ) خانهء ابو ايوب منزل كردند . ابو ايوب در بدر و احد و خندق و تمام جنگهاى ديگر همراه پيامبر ( ص ) بوده است .\r\nاز قول شعبه برايم نقل كردند كه مىگفته است * به حكم گفتم : آيا ابو ايوب در جنگهاى على ( ع ) همراه نبوده است ؟ گفت : در جنگ حروراء [ خوارج 
  ] همراه بوده است .\r\nابو معاويه ضرير و عبد الله بن نمير از قول اعمش ، از ابو ظبيان ، از قول مشايخ او ، از ابو ايوب نقل مىكند * چون بيمار و سنگين شد ، به دوستانش گفت : اگر مردم جسدم را با خود ببريد و هنگامى كه با دشمن روياروى شديد و صف كشيديد مرا زير پاهاى خود دفن كنيد . اكنون حديثى را كه از رسول خدا شنيده‌ام براى شما مىگويم و اگر مرگم فرا نرسيده بود نمىگفتم ، شنيدم پيامبر ( ص ) مىفرمود : هر كس بميرد و به خداوند شرك نياورد و چيزى را شريك او قرار ندهد وارد بهشت مىشود .\r\nاسماعيل بن ابراهيم اسدى از ايوب ، از محمد نقل مىكند * ابو ايوب در جنگ بدر شركت كرد و در هيچ يك از جنگهاى مسلمانان غايب نبود ، مگر يك سال در اواخر عمرش كه مرد جوانى را به فرماندهى سپاه گماشته بودند و ابو ايوب آن سال در جنگ شركت نكرد و پس از آن سال همواره اندوه مىخورد و مىگفت : به من چه كه چه كسى به فرماندهى بر من گماشته مىشود . گويد : ابو ايوب بيمار شد در حالى كه فرمانده لشكر يزيد بن معاويه بود .\r\nيزيد به عيادتش آمد و گفت : حاجت تو چيست ؟ گفت : خواستهء من اين است كه چون مردم جسد مرا سوار بر مركبى كن و تا آنجا كه به راحتى توانستى در سرزمين دشمن پيش به روى برو و مرا دفن كن و برگرد . چون ابو ايوب مرد چنان كرد . گويد ، ابو ايوب كه رحمت خدا بر او باد مىگفت : خداوند مىفرمايد : « بيرون رويد در سبكبارى و گرانبارى [ 1 
  ] » و من خود را سبكبار و گرانبار مىيابم .\r\nعمرو بن عاصم از همّام ، از عاصم بن بهدلة ، از قول مردى از مردم مكه نقل مىكند * ابو ايوب هنگامى كه يزيد بن معاويه به ديدار او آمد ، گفت : سلام مرا به مردم برسان و بگو جنازهء مرا ببرند و آنچه مىتوانند در سرزمين دشمن پيشروى كنند . گويد : چون يزيد اين سخن را به مردم گفت تسليم نظر ابو ايوب شدند و جنازهء او را چندان كه توانستند بردند .\r\nواقدى مىگويد : ابو ايوب در سالى كه يزيد بن معاويه در حكومت پدرش به جنگ\r\n\r\n\r\n","description":"","footnote":"\r\n[ 1 
  ] . بخشى از آيهء 42 سورهء نهم - توبه - م .\r\n","page_name":" 408 ","page_number":416},
  {"content":"\r\n\r\n( 1 ) قسطنطنيه [ 1 
  ] رفته بود و آن سال پنجاه و دوم هجرت بود درگذشت و او را كنار حصار قسطنطنيه دفن كردند و يزيد بر جنازه‌اش نماز گزارد . و به من خبر رسيده است كه روميان قبر او را ترميم و مواظبت و در خشكسالى به واسطهء او طلب باران مىكنند .\r\n\r\nثابت بن خالد\r\nابن نعمان بن خنساء بن عسيرة بن عبد بن عوف بن غنم . او را دخترى به نام دبيّة بوده كه مادرش ادام دختر عمر بن معاويه از خاندان مرّه است . اين دختر را يزيد بن ثابت بن ضحاك برادر ثابت بن زيد به همسرى گرفت و براى او عمارة را زاييد . نسل ثابت بن خالد منقرض شده است و اعقاب او باقى نمانده‌اند . ثابت در جنگهاى بدر و احد شركت كرده است .\r\n\r\nعمارة بن حزم\r\nابن زيد بن لوذان بن عمرو بن عبد عوف بن غنم . برادر عمرو بن حزم است و مادرشان خالدة دختر ابو انس بن سنان بن وهب بن لوذان از بنى ساعده است . پسرى به نام مالك داشته كه در كودكى درگذشته است و مادرش نوار دختر مالك بن صرمة بن مالك بن عدى بن عامر از بنى عدى بن نجار بوده است . برادران مادرى مالك ، يزيد و زيد پسران ثابت بن ضحاك بن زيد و از خاندان مالك بن نجارند .\r\nبه روايت موسى بن عقبه و ابن اسحاق و ابو معشر و واقدى ، عماره از هفتاد تن انصار است كه در بيعت عقبه حضور داشته‌اند . عمارة بن حزم و اسعد بن زرارة و عوف بن عفراء چون مسلمان شدند ، شروع به شكستن بتهاى خاندان مالك بن نجار كردند .\r\nپيامبر ( ص ) ميان عمارة بن حزم و محرز بن نضله پيمان برادرى منعقد فرمود . عمارة در جنگهاى بدر و احد و خندق و تمام جنگهاى ديگر همراه پيامبر ( ص ) بود و پرچم بنى نجار روز فتح مكه با او بود . عماره همراه خالد بن وليد به جنگ مرتدان رفت و روز جنگ يمامه به سال دوازدهم هجرت در خلافت ابو بكر كشته شد و نسلى از او باقى نمانده است .\r\n\r\n\r\n","description":"","footnote":"\r\n[ 1 
  ] . ياقوت در قرن هفتم هجرى مىگويد : نام قسطنطنيه امروز اصطنبول است . و امروز به صورت استانبول و اسلامبول معروف است - م .\r\n","page_name":" 409 ","page_number":417},
  {"content":"\r\n\r\n( 1 )\r\n\r\nسراقة بن كعب\r\nابن عمرو بن عبد العزّى بن غزيه بن عمرو بن عبد عوف بن غنم . مادرش عميرة دختر نعمان بن زيد بن لبيد بن خداش از بنى عدى بن نجار است . فرزندان سراقه عبارت‌اند از : زيد و سعدى كه همان ام حكيم است . مادر اين دو امّ زيد دختر سكن بن عتبة بن عمرو بن خديج بن عامر بن جشم بن حارث بن خزرج است . و نائله كه مادرش كنيزى است . زيد در جنگ پل [ جسر 
  ] ابو عبيد در قادسيه كشته شد .\r\nابو معشر و واقدى و محمد بن عبد الله انصارى نسب سراقه را همين گونه گفته‌اند ، اما ابراهيم بن سعد از ابن اسحاق عبد العزّى بن عروة و هارون بن ابى عيسى از قول ابن اسحاق عبد العزّى بن عزره نقل كرده‌اند و هر دو خطاست و صحيح آن همان است كه ثبت كرديم .\r\nسراقة در بدر و احد و خندق و تمام جنگهاى ديگر همراه رسول خدا ( ص ) بوده است و در خلافت معاويه بن ابو سفيان در گذشته و از او نسلى باقى نمانده است .\r\n\r\nحارثة بن نعمان\r\nابن نفع بن زيد بن عبيد بن ثعلبة بن غنم . مادرش جعده دختر عبيد بن ثعلبة بن عبيد بن ثعلبة بن غنم است . فرزندان حارثه به اين شرح‌اند : عبد الله و عبد الرحمن و سودة و عمرة و ام هشام كه اين هر سه دختر از بيعت كنندگان‌اند و مادرشان ام خالد دختر خالد بن يعيش بن قيس بن عمرو بن زيد منات بن عدى بن عمرو بن مالك بن نجار است . و ام كلثوم كه مادرش از خاندان عبد الله بن غطفان است . و امة الله كه مادرش از خاندان جندع است . كنيهء حارثة بن نعمان ، ابو عبد الله است . او در بدر و احد و خندق و تمام جنگهاى ديگر همراه پيامبر ( ص ) بوده است .\r\nحارثه مىگويد : دو بار جبرئيل ( ع ) را زيارت كردم يك بار روز صورين [ 1 
  ] هنگامى كه پيامبر براى جنگ بنى قريظه بيرون آمد ، جبريل به صورت دحيه كلبى از كنار ما گذشت و به\r\n\r\n\r\n","description":"","footnote":"\r\n[ 1 
  ] . صورين ، نام جايى نزديك مدينه است كه پيامبر ( ص ) هنگام رفتن به جنگ بنى قريظه از آن جا عبور فرموده‌اند . ر ك :\r\nياقوت ، معجم البلدان ، ج 5 ، ص 399 - م .\r\n","page_name":" 410 ","page_number":418},
  {"content":"\r\n\r\n( 1 ) ما دستور داد سلاح برداريم و جامه جنگ بپوشيم و يك روز هم هنگام بازگشت از جنگ حنين در محلى كه جنازه‌ها را براى نماز مىگزارند من در حالى كه او با پيامبر ( ص ) سخن مىگفت عبور كردم و سلام ندادم . جبرئيل پرسيد اى محمد ( ص ) اين كيست . فرمود : حارثة بن نعمان است . جبرئيل گفت : او از صد تنى است كه در جنگ حنين پايدارى كردند و خداوند روزى ايشان را در بهشت تكفل فرموده است و اگر سلام مىداد پاسخ سلامش را مىداديم .\r\nعبد الرحمن بن يونس از محمد بن اسماعيل بن ابى فديك ، از محمد بن عثمان ، از پدرش نقل مىكند * چشم حارثه بن نعمان كور شده بود و او از محل نماز خود تا در حجره‌اش طنابى كشيده و ظرفى از خرما و چيزهاى ديگر كنار خود نهاده بود و چون فقيرى مىآمد و سلام مىداد ، از آن خرما برمىداشت و به كمك ريسمان بر در حجره مىآمد و شخصاً به فقير مىداد . افراد خانواده‌اش مىگفتند اين كار را ما انجام مىدهيم . مىگفت شنيدم پيامبر ( ص ) مىفرمود : چيزى به دست مسكين دادن از مرگ بد حفظ و نگهبانى مىكند . واقدى مىگويد : حجره‌هاى حارثة بن نعمان نزديك حجره‌هاى رسول خدا بود و هر گاه رسول خدا ازدواج تازه‌اى مىفرمود او از حجره‌اى به حجرهء دورترى مىرفت آنچنان كه پيامبر ( ص ) فرمودند از بسيارى از اين حجره به آن حجره منتقل شدن حارثه كه براى ما انجام مىدهد شرم مىكنم . حارثه تا روزگار حكومت معاويه زنده بود ، نسل او باقى هستند . از جمله نوادگان او محمد بن عبد الرحمن بن عبد الله بن حارثه و معروف به ابو الرجال است . مادر ابو الرجال ، عمرة دختر عبد الرحمن بن سعد بن زراره و از خاندان نجّار است .\r\n\r\nسليم بن قيس\r\nابن قهد . نام اصلى قهد ، خالد است و او پسر قيس بن ثعلبة بن عبيد بن ثعلبة بن غنم است . مادر سليم دختر خالد بن طعمة بن سحيم بن اسود از بنى مالك بن نجار است و معروف به ام سليم بوده است . در جنگهاى بدر و احد و خندق و تمام جنگهاى ديگر پيامبر ( ص ) همراه بوده است . سليم در حكومت عثمان بن عفان درگذشت و اعقابى ندارد . ولى نسل برادرش قيس بن قيس بن قهد باقى هستند و برخى از ايشان از اين جهت كه سليم بدرى است نسب خود را به او مىرسانند و حال آنكه نسل سليم باقى نمانده است .\r\n\r\n","description":"","footnote":"","page_name":" 411 ","page_number":419},
  {"content":"\r\n\r\n( 1 )\r\n\r\nسهيل بن رافع\r\nابن ابو عمرو بن عائذ بن ثعلبة بن غنم . سهيل برادر سهل بن رافع است و آن دو صاحبان زمينى بودند كه مسجد پيامبر ( ص ) در آن زمين ساخته شد . آن دو تحت تكفل ابو امامه اسعد بن زرارة بودند . و چون عبد الله بن ابىّ بن سلول را از مسجد پيامبر ( ص ) بيرون كردند ، مىگفت : محمد ( ص ) مرا از زمين سهل و سهيل بيرون كرد . سهل در بدر حضور نداشت ، مادر آن دو زغيبة دختر سهل بن ثعلبة بن حارث و از خاندان مالك بن نجار است . سهيل در بدر و احد و خندق و تمام جنگهاى ديگر پيامبر ( ص ) همراه بود و در حكومت عمر بن خطاب درگذشت و او را نسلى نيست . همچنين تمام خاندان بنى عائذ بن ثعلبة بن غنم منقرض شده‌اند و هيچ كس از ايشان باقى نمانده است .\r\n\r\nمسعود بن اوس\r\nابن زيد بن اصرم بن زيد بن ثعلبة بن غنم . مادرش عمرة دختر مسعود بن قيس بن عمرو بن زيد منات و از خاندان مالك بن نجّار است . اين بانو از بيعت كنندگان بوده است . فرزندان مسعود عبارت‌اند از : سعد و امّ عمرو كه مادرشان حبيبة دختر اسلم بن حريس بن عدى بن مجدعة بن حارثة بن حارث و از قبيلهء اوس است . واقدى و عبد الله بن محمد بن عمارة انصارى نسب مسعود را همين گونه كه گفتيم آورده‌اند ، ولى ابن اسحاق و ابو معشر او را مسعود بن اوس بن اصرم گفته‌اند و زيد را نياورده‌اند . مسعود بن اوس در بدر و احد و خندق و تمام جنگهاى ديگر همراه پيامبر ( ص ) بوده است و در حكومت عمر بن خطاب درگذشته و نسلى از او باقى نيست ، و برادرش .\r\n\r\nابو خزيمة بن اوس\r\nبرادر تنى مسعود است . او هم در بدر و احد و تمام جنگهاى ديگر همراه پيامبر ( ص ) بوده است و در حكومت عثمان بن عفان درگذشته است . نسلى از او باقى نيست و نسل اصرم منقرض شده و هيچ كس از ايشان باقى نمانده است .\r\n\r\n","description":"","footnote":"","page_name":" 412 ","page_number":420},
  {"content":"\r\n\r\n( 1 )\r\n\r\nرافع بن حارث\r\nابن سواد بن زيد بن ثعلبة بن غنم . واقدى نسب او را همين گونه آورده است اما عبد الله بن محمد بن عمارة انصارى سواد را به صورت اسود ضبط كرده است . رافع پسرى به نام حارث داشته است و نسلى از او باقى نمانده است . رافع در بدر و احد و تمام جنگهاى پيامبر همراه بوده و در خلافت عثمان درگذشته است .\r\n\r\nمعاذ بن حارث\r\nابن رفاعة بن حارث بن سواد بن مالك بن غنم . مادرش عفراء دختر عبيد بن ثعلبة بن عبيد بن ثعلبة بن غنم بن مالك بن نجار است ، و نسب معاذ به مادرش مىرسد . معاذ پسرى به نام عبيد الله داشته است كه مادرش ام حبيبة دختر قيس بن زيد بن عامر بن سواد بن ظفر است . نام اصلى ظفر كعب بن خزرج بن عمرو است و اين عمرو معروف به نبيت و پسر مالك بن اوس است . ديگر فرزندان معاذ بن اين شرح‌اند : حارث و عوف و سلمى كه همان ام عبد الله است و رملة و مادرشان ام حارث دختر سبرة بن رفاعة بن حارث بن سواد بن مالك بن غنم بن مالك بن نجار است . و ابراهيم و عايشه كه مادرشان ام عبد الله دختر نمير بن عمرو بن على از خاندان جهينة است و سارة كه مادرش ام ثابت رمله دختر حارث بن ثعلبة بن حارث بن زيد بن ثعلبة بن غنم بن مالك بن نجار است .\r\nواقدى مىگويد : معاذ و رافع بن مالك زرقى به روايتى نخستين كسان از انصارند كه در مكه مسلمان شدند و او را از هشت تنى مىشمرند كه از انصار در مكه مسلمان شده‌اند .\r\nهمچنين او را از شش نفرى مىدانند كه براى نخستين بار به ملاقات پيامبر ( ص ) آمدند و مسلمان شدند و هيچ كس از انصار پيش از ايشان مسلمان نشده است . واقدى مىگويد :\r\nموضوع شش تن در نظر ما استوارترين اقوال است .\r\nمعاذ بن حارث به روايت تمام سيره نويسان در هر دو بيعت عقبه حضور داشته است ، و پيامبر ( ص ) ميان او و معمر بن حارث عقد برادرى منعقد فرمود . معاذ پس از كشته شدن عثمان و به روزگار على بن ابى طالب ( ع ) و معاوية درگذشته است و اعقاب او امروز هم باقى هستند . و برادرش .\r\n\r\n","description":"","footnote":"","page_name":" 413 ","page_number":421},
  {"content":"\r\n\r\n( 1 )\r\n\r\nمعوّذ بن حارث\r\nبرادر تنى معاذ است . فرزندان معوذ به اين شرح‌اند : دو دختر به نام ربيّع و عميرة كه مادرشان ام يزيد دختر قيس بن زعوراء بن حرام بن جندب بن عامر بن غنم بن عدى بن نجار است .\r\nفقط به روايت محمد بن اسحاق معوذ هم همراه هفتاد تن از انصار در بيعت عقبه دوم حضور داشته است . معوذ در جنگ بدر شركت كرده است و او و برادرش عوف بر ابو جهل ضربه‌هاى كشنده زدند . ابو جهل حمله‌اى كرد و هر دو را كشت و خود به زمين افتاد و عبد الله بن مسعود سرش را بريد . از معوذ هم نسلى باقى نمانده است . و برادرشان .\r\n\r\nعوف بن حارث\r\nبرادر تنى معاذ و معوذ است . او را هم از شش تنى مىدانند كه از انصار در مكه مسلمان شدند .\r\nبه روايت واقدى در هر دو بيعت عقبه اول و دوم حضور داشته است ، ولى ابن اسحاق مىگويد در بيعت عقبه دوم بوده است . او و دو برادرش معاذ و معوذ به روايت ابو معشر و واقدى و عبد الله بن محمد بن عمارة انصارى در بدر شركت كرده‌اند . محمد بن اسحاق برادر ديگرى از ايشان به نام رفاعة بن حارث را هم افزوده است و مىگويد : هر چهار برادر در بدر شركت داشته‌اند . محمد بن رفاعة مىگويد : اين در نظر ما ثابت نيست . عوف بن حارث در جنگ بدر شهيد شد . ابو جهل بن هشام او را كشت و عوف و برادرش معوذ هم او را از پاى درآوردند . [ 1 
  ] نسل عوف باقى هستند .\r\nيزيد بن هارون از جرير بن حازم ، از محمد بن سيرين ، دربارهء چگونگى كشته شدن ابو جهل نقل مىكند كه * نخست دو پسر عفراء او را از پاى در آوردند و عبد الله بن مسعود سرش را بريد .\r\n\r\n\r\n","description":"","footnote":"\r\n[ 1 
  ] . براى اطلاع بيشتر از چگونگى شهادت اين دو بزرگوار و كشته شدن ابو جهل ، ر ك : مغازى ، ج 1 ، ص 8 - 66 - م .\r\n","page_name":" 414 ","page_number":422},
  {"content":"\r\n\r\n( 1 )\r\n\r\nنعيمان بن عمرو\r\nابن رفاعة بن حارث بن سواد بن مالك بن غنم . مادرش فاطمة بنت عمرو بن عطيّه بن خنساء بن مبذول بن عمرو از خاندان مازن بن نجار است . نام او را به صورت نعيمان مصغر نعمان آورده‌اند . فرزندان نعيمان عبارت‌اند از : محمد ، عامر ، سبرة ، لبابة ، كبشه ، مريم ، ام حبيب ، امة الله كه مادرانشان كنيزهايى بوده‌اند . و حكيمه كه مادرش از بنى سهم است . نعيمان فقط به روايت محمد بن اسحاق در بيعت عقبه دوم همراه هفتاد تن انصار بوده است . او در بدر و احد و خندق و تمام جنگهاى پيامبر ( ص ) عمراه بوده است .\r\nمحمد بن حميد عبدى از معمر بن راشد ، از زيد بن اسلم نقل مىكند كه * نعيمان و پسرش را به گناه باده‌گسارى به حضور پيامبر آوردند كه او را تازيانه زدند و اين كار چهار يا پنج بار تكرار شد . مردى گفت : خدايا او را لعنت كن چه بسيار باده مىنوشد و چه بسيار تازيانه مىخورد . پيامبر ( ص ) به آن مرد فرموده‌اند : او را لعنت مكن كه خدا و رسولش را دوست مىدارد .\r\nمعلى بن اسد عمّى از وهيب بن خالد ، از ايوب بن محمد نقل مىكند * پيامبر فرمودند : به نعيمان چيزى جز خير و نكو مگوييد كه او خدا و رسولش را دوست مىدارد .\r\nنعيمان بن عمرو باقى ماند و به روزگار معاوية بن ابو سفيان درگذشت و از او نسلى باقى نمانده است .\r\n\r\nعامر بن مخلّد\r\nابن حارث بن سواد بن مالك بن غنم . مادرش عمارة دختر خنساء بن عميرة بن عبد بن عوف بن غنم بن مالك بن نجار است . عامر بن مخلد در بدر و احد شركت كرد و در جنگ احد كه در شوال و سى و دومين ماه هجرت بود كشته شد و نسلى از او باقى نيست .\r\n\r\nعبد الله بن قيس\r\nابن خالدة بن حارث بن سواد بن مالك بن غنم . فرزندانش عبارت‌اند از : عبد الرحمن و\r\n\r\n","description":"","footnote":"","page_name":" 415 ","page_number":423},
  {"content":"\r\n\r\n( 1 ) عميرة كه مادرشان سعاد دختر قيس بن مخلد بن حارث بن سواد بن مالك بن غنم است . و ام عون كه مادر اين دختر را نمىشناسيم . عبد الله در بدر و احد شركت كرد . عبد الله بن محمد بن عمارة انصارى مىگويد : او در جنگ احد شهيد شده است . واقدى مىگويد : او روز جنگ احد شهيد نشده است و زنده مانده و در جنگها همراه پيامبر بوده است و در خلافت عثمان بن عفان درگذشته است و از او نسلى باقى نمانده است .\r\n\r\nعمرو بن قيس\r\nابن زيد بن سواد بن مالك بن غنم . به روايت ابو معشر و واقدى و عبد الله بن محمد بن عمارة انصارى در بدر شركت كرده است ، ولى موسى بن عقبه و محمد بن اسحاق او را از بدرىها نشمرده‌اند ، و به روايت همگان او در احد شركت كرده و در آن جنگ شهيد شده است . او را نوفل بن معاويه ديلى در شوالى كه سى و دومين ماه هجرت بوده كشته است . نسل او باقى هستند . و پسرش .\r\n\r\nقيس بن عمرو\r\nابن قيس . مادرش ام حرام دختر ملحان بن خالد بن زيد بن حرام بن جندب از خاندان عدى بن نجار است . به روايت ابو معشر و واقدى و عبد الله بن محمد بن عمارة انصارى در بدر شركت كرده است و موسى بن عقبه و محمد بن اسحاق او را از بدرىها نشمرده‌اند . به روايت همگان در احد شركت كرد و شهيد شد و نسلى از او باقى نمانده است . نسل برادرش عبد الله بن عمرو بن قيس باقى هستند و عبد الله بن عمرو داراى كنيهء ابو ابىّ بوده و اعقاب او در بيت المقدس در شام باقى هستند .\r\n\r\nثابت بن عمرو\r\nابن زيد بن عدى بن سواد بن مالك بن غنم . به روايت موسى بن عقبه و ابو معشر و واقدى و عبد الله بن محمد ، او در بدر شركت كرده است ، ولى محمد بن اسحاق او را از بدرىها نمىداند و همگان گويند در جنگ احد شركت كرد و شهيد شد و نسل او باقى نيست .\r\n\r\n","description":"","footnote":"","page_name":" 416 ","page_number":424},
  {"content":"\r\n\r\n( 1 )\r\n\r\nاز همپيمانان بنى غنم بن مالك بن نجّار\r\n\r\nعدىّ بن ابى الزغباء\r\nنام ابى الزغباء ، سنان بن سبيع بن ثعلبة بن ربيعة بن زهرة بن بديل بن سعد بن عدى بن نصر بن كاهل بن نصر بن مالك بن غطفان بن قيس از قبيلهء جهينة است . پيامبر ( ص ) او را همراه بسبس بن عمرو جهنى به عنوان پيشتاز براى كسب خبر از كاروان قريش [ در جنگ بدر 
  ] گسيل فرمودند و آن دو هنگامى كه به بدر رسيدند متوجه شدند كاروان گذشته است و به آن دسترسى نيافتند و پيش پيامبر ( ص ) آمدند و خبر آوردند . عدى در جنگهاى بدر و احد و خندق و تمام جنگهاى ديگر همراه پيامبر ( ص ) بوده است ، و در حكومت عمر بن خطاب درگذشته است و اعقاب او باقى نمانده‌اند .\r\n\r\nوديعة بن عمرو\r\nابن جراد بن يربوع بن طحيل بن عمرو بن غنم بن ربعة بن رشدان بن قيس بن جهينة . محمد بن اسحاق و واقدى نسب و نام او را همين گونه آورده‌اند و ابو معشر نام و نسبش را چنين آورده است : رفاعة بن عمرو بن جراد . در بدر و احد شركت كرده است . [ 1 
  ]\r\n\r\nعصيمة\r\nهمپيمان ايشان و از قبيلهء اشجع است . ابن اسحاق و ابو معشر و واقدى و عبد الله بن محمد بن عمارة انصارى او را از شركت كنندگان در بدر مىدانند . ولى موسى بن عقبه او را از بدرىها نمىداند . او در احد و خندق و ديگر جنگهاى پيامبر ( ص ) همراه بوده است و در حكومت معاوية بن ابى سفيان درگذشته است .\r\n\r\n\r\n","description":"","footnote":"\r\n[ 1 
  ] . ابن اثير هم در اسد الغابه ، ج 5 ، ص 86 ، نام او را وديعه ضبط كرده است و توضيح بيشترى دربارهء مدت عمر و تاريخ مرگ او نداده است - م .\r\n","page_name":" 417 ","page_number":425},
  {"content":"\r\n\r\n( 1 )\r\n\r\nابو الحمراء\r\nآزاد كرده و وابستهء حارث بن رفاعة بن حارث بن سواد بن مالك بن غنم است .\r\nواقدى از عبد الله بن ابى عبدة ، از پدرش نقل مىكند كه مىگفته است * از ربيع دختر معوذ بن عفراء شنيدم كه مىگفت : ابو الحمراء در جنگ بدر شركت كرده است . همچنين واقدى از ابراهيم بن اسماعيل بن ابى حبيبه ، از داود بن حصين هم شركت او را در بدر نقل مىكند . ابو الحمراء در جنگ احد هم حضور داشته است . جمعاً بيست و سه تن .\r\n\r\nاز خاندان بنى معاوية بن عمرو كه همان بنى حديلةاند و حديلة نام مادرشان است و از قبيلهء عمرو بن مالك بن نجارند\r\n\r\nابىّ بن كعب\r\nابن قيس بن عبيد بن زيد بن معاوية بن عمرو بن مالك بن نجار . كنيه‌اش ابو منذر و مادرش صهيلة دختر اسود بن حرام بن عمرو از خاندان مالك بن نجار است .\r\nفرزندان ابىّ به اين شرح‌اند : طفيل و محمد كه مادرشان ام الطفيل دختر طفيل بن عمرو بن منذر بن سبيع بن عبد نهم از قبيلهء دوست است . و ام عمرو دختر او كه مادرش را نمىدانيم كيست . به روايت تمام سيره نويسان ابىّ بن كعب در بيعت دوم عقبه همراه هفتاد تن از انصار حضور داشته است . ابىّ بن كعب در دورهء جاهلى و پيش از اسلام خط مىنوشت و نگارش ميان اعراب اندك بود . [ 1 
  ] ابىّ در اسلام براى پيامبر ( ص ) وحى را مىنوشت و خداوند متعال به پيامبر دستور فرمود تا قرآن را بر ابىّ بخواند و پيامبر ( ص ) فرموده است :\r\nقرآن‌خوان‌ترين امت من ابىّ است . [ 2 
  ]\r\n\r\n\r\n","description":"","footnote":"\r\n[ 1 
  ] . خوانندگان گرامى ملاحظه فرمودند كه اين چهارمين فردى است كه تاكنون گفته است در دورهء جاهلى خط مىنوشته‌اند و با توجه به اين كه تا كنون هشتاد و هفت تن از انصار را نام برده است ، اين رقم قابل توجه است - م .\r\n[ 2 
  ] . ظاهراً مقصود حديثى است كه انس بن مالك نقل مىكند كه پيامبر ( ص ) فرمودند : خداوند به من دستور فرموده است ، سورهء لم يكن الذين كفروا را بر تو بخوانم . ر ك : محمد فواد عبد الباقى ، اللؤلؤ و المرجان ، ج 3 ، ص 157 - م .\r\n","page_name":" 418 ","page_number":426},
  {"content":"\r\n\r\n( 1 ) واقدى از اسحاق بن يحيى بن طلحة ، از عمويش عيسى بن طلحة و از موسى بن محمد بن ابراهيم ، از قول پدرش ، همچنين مخرمة بن بكير از پدرش ، از يسر بن سعيد و نيز عبد الله بن جعفر از سعد بن ابراهيم همگى نقل مىكنند * پيامبر ( ص ) ميان ابىّ بن كعب و طلحة بن عبيد الله عقد برادرى بست ، ولى ابن اسحاق روايت مىكند كه عقد برادرى ميان ابىّ و سعيد بن زيد بن عمرو بن نفيل بسته شده است . ابىّ در بدر و احد و خندق و تمام جنگهاى ديگر همراه پيامبر ( ص ) بوده است .\r\nواقدى از اسحاق بن يحيى ، از عيسى بن طلحة نقل مىكند * ابىّ مردى ميانه بالا بود ، نه بسيار كوتاه و نه بلند .\r\nواقدى از ابىّ بن عباس بن سهل بن سعد ساعدى ، از پدرش نقل مىكند * ابىّ بن كعب داراى موهاى سپيد در سر و ريش خود بود و موى خود را رنگ نمىكرد .\r\nاسماعيل بن ابراهيم اسدى از جريرى ، از ابو نضرة نقل مىكند مردى به نام جابر يا جويبر مىگفته است * به روزگار حكومت عمر براى كارى پيش او رفتم . كنار او مردى با جامه و موهاى سپيد نشسته بود ، گفت : اين دنيا وسيلهء رسيدن و زاد و توشهء ما براى آخرت است و در آن اعمال ما صورت مىگيرد كه در آخرت نتيجه‌اش را به ما مىدهند . گويد ، گفتم : اى امير مؤمنان اين كيست ؟ گفت : سرور مسلمانان ابىّ بن كعب است .\r\nروح بن عبادة از عوف ، از حسن بصرى ، از عتّى بن ضمرة نقل مىكند كه مىگفته است * ابىّ بن كعب را ديدم كه سر و رويش او سپيد بود .\r\nعفان بن مسلم و سليمان بن حرب هر دو از حماد بن سلمه ، از ثابت بنانى و حميد از حسن بصرى ، از عتى بن ضمره سعدى نقل مىكنند كه مىگفته است * وارد مدينه شدم و كنار مردى كه موهاى سر و ريش او سپيد بود و حديث نقل مىكرد نشستم ، ناگاه دانستم كه ابىّ بن كعب است . ابن سعد مىگويد : سليمان در سلسله سند خود از حميد نام نبرده است .\r\nعمرو بن عاصم كلابى از سلّام بن مسكين ، از قول عمران بن عبد الله نقل مىكند * ابىّ بن كعب بن عمر بن خطاب گفت : چرا مرا به استاندارى نمىگمارى ؟ گفت : خوش نمىدارم كه دينت را آلوده كند .\r\nعفان بن مسلم از وهيب بن خالد و محمد بن عبد الله از سفيان و هر دو از خالد حذّاء ( كفش دوز ) ، از ابو قلابة ، از انس بن مالك نقل مىكنند * پيامبر ( ص ) فرموده‌اند :\r\nقرآن‌خوان‌ترين امت من ابىّ بن كعب است .\r\n\r\n","description":"","footnote":"","page_name":" 419 ","page_number":427},
  {"content":"\r\n\r\n( 1 ) عمرو بن عاصم كلابى و عفان بن مسلم از همام بن يحيى ، از قتادة ، از انس بن مالك نقل مىكنند * پيامبر ( ص ) ابىّ بن كعب را خواستند و فرمودند : خداوند تبارك و تعالى به من فرمان داده است كه بر تو قرآن بخوانم . ابىّ گفت : خداوند نام مرا برده است ؟ فرمود : آرى خداوند نام تو را براى من برده است . ابىّ شروع به گريستن كرد .\r\nعفان از قول همّام ، از قول قتاده نقل مىكند كه مىگفته است به من خبر رسيده كه * پيامبر ( ص ) سوره « لم يكن الذين كفروا » را بر ابىّ تلاوت فرموده‌اند .\r\nعفان بن مسلم از وهيب ، از ايوب ، از ابو قلابة ، از ابو المهلب ، از ابىّ بن كعب نقل مىكند كه مىگفته است * قرآن را در هشت شب دوره مىكرده است و تميم دارى [ 1 
  ] قرآن را در هفت شب ختم مىكرده است .\r\nعارم بن فضل هم از حماد بن زيد ، از راويان روايت قبلى نقل مىكند * ابى بن كعب مىگفته است ما قرآن را در هشت شب ختم مىكنيم .\r\nعبد الله بن جعفر رقى هم از عبد الله بن عمرو ، از همان راويان نقل مىكند * ابى بن كعب مىگفته است من قرآن را در هشت شب ختم مىكنم .\r\nعارم بن فضل و عفان از حماد بن زيد ، از عاصم بن بهدلة ، از زرّ بن حبيش نقل مىكنند كه مىگفته است * ابىّ بن كعب تندخو بود . به او گفتم : اى ابو منذر براى من نرم و ملايم باش كه من بتوانم از فضل تو بهره‌مند شوم .\r\nمحمد بن عبد الله اسدى از سفيان ، از ابن ابجر ، از شعبى ، از مسروق نقل مىكند كه مىگفته است * مسأله‌اى را از ابىّ بن كعب پرسيدم . گفت : اى برادرزاده اين مسأله اتفاق افتاده و در خارج وقوع يافته است ؟ گفتم : نه . گفت : مهلت به ما بده هر گاه اتفاق افتاد رأى خود را دربارهء آن خواهيم گفت و در آن اجتهاد خواهيم كرد .\r\nروح بن عبادة و هوذة بن خليفه هر دو از عوف ، از حسن بصرى ، از عتىّ بن ضمره نقل مىكند كه مىگفته است * به ابىّ بن كعب گفت : شما اصحاب پيامبر ( ص ) چگونه‌ايد ما از راه دور پيش شما مىآييم و اميدواريم كه اخبارى به ما بياموزيد ، ولى همين كه پيش شما مىرسيم كار ما را مهم نمىگيريد . گويا ما در نظر شما خوار و بىمقداريم ؟ گفت : به خدا\r\n\r\n\r\n","description":"","footnote":"\r\n[ 1 
  ] . تميم بن اوس دارى از اصحاب حضرت ختمى مرتبت ( ص ) است كه به سال نهم هجرى مسلمان شده است و ساكن مدينه بوده و پس از كشته شدن عثمان به فلسطين كوچ كرده است ، و به سال 40 هجرت درگذشته است . به الاعلام ، ج 2 ، ص 71 مراجعه شود - م .\r\n","page_name":" 420 ","page_number":428},
  {"content":"\r\n\r\n( 1 ) سوگند اگر تا روز جمعه زنده بمانم سخنانى خواهم گفت كه اهميت نمىدهم زنده بگذاريدم يا بكشيدم . چون روز جمعه فرا رسيد به مدينه آمدم و ديدم مردم در كوچه‌ها ازدحام كرده‌اند . گفتم : براى اين مردم چه پيش آمده است ؟ يكى از ايشان گفت : تو از مردم اين شهر نيستى ؟ گفتم : نه . گفت : امروز سرور مسلمانان ابى بن كعب درگذشته است . گفتم : به خدا سوگند تا به امروز كسى را چون اين مرد در رازدارى نديده‌ام و كسى چون او را نديدم كه در پوشش لطف الهى باشد .\r\nمحمد بن عبد الله انصارى هم از عوف ، از حسن بصرى ، از عتىّ نقل مىكند كه مىگفته است * روزى كه هوا طوفانى و پر گرد و خاك بود ، به مدينه رسيدم و ديدم مردم در يك ديگر موج مىزنند . گفتم : چه شده است كه مردم چنين هستند ؟ گفتند : مگر تو از مردم اين شهر نيستى ؟ گفتم : نه . گفتند : امروز سرور مسلمانان ابىّ بن كعب درگذشته است .\r\nعفان بن مسلم از جعفر بن سليمان ، از ابو عمران جونى ، از جندب بن عبد الله بجلى نقل مىكند كه مىگفته است * براى كسب علم وارد مسجد پيامبر ( ص ) شدم ، ديدم مردم حلقه حلقه نشسته‌اند و حديث مىخوانند . من در حلقه‌ها مىگشتم تا آنكه به حلقه‌اى رسيدم كه در آن مردى خسته و كوفته در حالى كه فقط دو جامه بر تن داشت و گويى از سفر آمده بود ، نشسته بود و حديث مىگفت و شنيدم كه مىگويد : قدرتمندان نابود شدند و برايشان اندوهى ندارم و اين سخن را چند بار تكرار كرد . من كنار او نشستم . او مدتى حديث كرد و برخاست و چون برخاست از مردم پرسيدم اين كيست ؟ گفتند : سرور مسلمانان ابىّ بن كعب است . گويد : از پى او رفتم و چون به خانه‌اش رسيد ، ديدم خانه و وسايل زندگى او هم فرسوده و كهنه است و مردى پارسا و زاهد بود كه همه چيزش به يك ديگر شبيه بود . بر او سلام دادم ، پاسخم را داد و پرسيد از كجايى ؟ گفتم : از مردم عراق . گفت : كه از همگان بيشتر از من مىپرسند . چون اين سخن را گفت من خشمگين شدم و بر زانوان خود نشستم و دستهايم را مقابل چهره‌ام و رو به قبله گرفتم و گفتم : خدايا من از ايشان به تو شكايت مىكنم ، ما متحمل هزينه و زحمت مىشويم و شتران خود را براى كسب علم به حركت در مىآوريم و چون ايشان را ملاقات مىكنيم اين گونه بر ما روى ترش مىكنند و چنين مىگويند . گويد : ابىّ شروع به گريستن و كسب رضايت من كرد و گفت : اى واى من چنان نخواهم كرد . سپس گفت : پروردگارا من با تو عهد مىكنم كه اگر تا جمعه مرا زنده نگهدارى هر چه از رسول خدا شنيده‌ام بيان كنم و در آن از سرزنش كننده نترسم . چون اين\r\n\r\n","description":"","footnote":"","page_name":" 421 ","page_number":429},
  {"content":"\r\n\r\n( 1 ) سخن را گفت از خانه‌اش رفتم و منتظر روز جمعه شدم . روز پنجشنبه براى انجام دادن كارى بيرون آمدم و تمام كوچه‌هاى مدينه انباشته از مردم بود ، و هيچ كوچه‌اى نبود مگر آنكه در آن به مردم برمىخوردم . گفتم : بر سر مردم چه آمده است ؟ كسى گفت : مثل اينكه تو غريبى .\r\nگفتم : آرى . گفت : امروز ابىّ بن كعب سرور مسلمانان درگذشته است .\r\nجندب راوى حديث فوق مىگويد : ابو موسى اشعرى را در عراق ديدم و داستان ابى بن كعب را به او گفتم . گفت : اى واى از مرگ او ، كاش زنده مىماند تا گفتار خود را براى ما بيان مىكرد .\r\nواقدى مىگويد * اين احاديث دربارهء مرگ ابى به روزگار حكومت عمر بن خطاب است . خويشاوندان و گروهى از اصحاب ما مىگويند كه ابىّ در سال بيست و دوم هجرت در مدينه درگذشته است . از كسى هم شنيده‌ام كه ابىّ در دورهء حكومت عثمان درگذشته است ، و اين استوارترين اقوال در نظر ماست كه عثمان بن عفان به او دستور داد قرآن را جمع كند . [ 1 
  ]\r\nعارم بن فضل از حماد بن زيد ، از ايوب و هشام از محمد بن سيرين نقل مىكند * عثمان دوازده تن را جمع كرد كه از قريش و انصار بودند و از جمله ابى بن كعب و زيد بن ثابت و آنان قرآن را جمع كردند . [ 2 
  ]\r\n\r\nانس بن معاذ\r\nابن انس بن قيس بن عبيد بن زيد بن معاويه بن عمرو بن مالك بن نجّار ، مادرش ام اناس دختر خالد بن خنيس بن لوذان بن عبد ود از خاندان بنى ساعده انصار است .\r\nانس بن معاذ در بدر و احد و خندق و تمام جنگهاى رسول خدا همراه بوده و در روزگار حكومت عثمان درگذشته است و نسلى از او باقى نمانده است . اين قول واقدى است ، ولى عبد الله بن محمد بن عمارة انصارى معتقد است كه انس بن معاذ در بدر و احد شركت كرد و برادرش ابىّ بن معاذ هم كه كنيه‌اش ابو محمد بوده با او در جنگ احد همراه بوده است ، و سپس هر دو در جنگ بئر معونه حاضر و شهيد شدند .\r\n\r\n\r\n","description":"","footnote":"\r\n[ 1 
  ] . ابن اثير در اسد الغابه ، ج 1 ، ص 50 سال مرگ ابىّ بن كعب را بررسى كرده و مىگويد عقيدهء بيشتر مورخان بر اين است كه در حكومت عمر درگذشته است . زركلى هم در الاعلام ، ج 1 ، ص 78 ، مرگ او را در سال بيست و يكم مىداند - م .\r\n[ 2 
  ] . براى اطلاع از تناقض روايات جمع قرآن در دورهء عثمان ر ك : حضرت آية الله العظمى حاج سيد ابو القاسم خويى ( ره ) ، البيان ، ص 278 - 258 - م .\r\n","page_name":" 422 ","page_number":430},
  {"content":"\r\n\r\n( 1 )\r\n\r\nاز خاندان مغالة كه از قبيلهء عمرو بن مالك بن نجارند\r\n\r\nاوس بن ثابت\r\nابن منذر بن حرام بن عمرو بن زيد منات بن عدىّ بن عمرو بن مالك بن نجار . او برادر حسان بن ثابت شاعر و ابو شداد بن اوس است . مادر اوس بن ثابت سخطى دختر حارثه بن لوذان بن عبد ود از خاندان بنى ساعده است . اين بانو زن پدر ثابت بوده است كه ثابت پس از مرگ پدرش او را به همسرى گرفته است و اعراب اين كار را انجام مىدادند و در آن عيبى نمىديدند . [ 1 
  ] تمام سيره نويسان اتفاق نظر دارند كه اوس در بيعت دوم عقبه حضور داشته است .\r\nواقدى از محمد بن صالح ، از عاصم بن عمر بن قتادة و موسى بن محمد بن ابراهيم ، از پدرش نقل مىكنند * پيامبر ( ص ) ميان اوس بن ثابت و عثمان بن عفان عقد برادرى منعقد فرمود . محمد بن اسحاق هم همين گونه نقل مىكند .\r\nواقدى مىگويد : اوس در بدر و احد و خندق و تمام جنگهاى پيامبر ( ص ) همراه بوده است و در دورهء حكومت عثمان در مدينه درگذشته است . اعقاب او در بيت المقدس هستند . عبد الله بن محمد بن عمارة انصارى مىگويد : اوس بن ثابت در جنگ احد شهيد شده است ، ولى واقدى آن را نپذيرفته است . و برادرش .\r\n\r\nابو شيخ\r\nنامش ابىّ و برادر تنى اوس است . او و اوس پسر خاله‌هاى قيس بن عمرو نجّارى و سماك بن ثابت كه از خاندان حارث بن خزرج است بوده‌اند . ابو شيخ در جنگهاى بدر و احد و بئر معونه شركت كرد و در ماه صفرى كه سى و ششمين ماه هجرت بود در بئر معونه شهيد شد و نسل او باقى نيست .\r\n\r\n\r\n","description":"","footnote":"\r\n[ 1 
  ] . در آيهء 22 سورهء چهارم - نساء - ضمن منع از اين كار آنچه را در گذشته صورت گرفته مورد عفو و اغماض قرار داده است . ر ك : طوسى ، تفسير تبيان ، ج 3 ، ص 160 - م .\r\n","page_name":" 423 ","page_number":431},
  {"content":"\r\n\r\n( 1 )\r\n\r\nابو طلحة\r\nنامش زيد بن سهل بن اسود بن حرام بن عمرو بن زيد منات بن عدى بن عمرو بن مالك بن نجار است . مادرش عبادة دختر مالك بن عدى بن زيد منات است . فرزندانش عبد الله و ابو عميرند كه مادرشان ام سليم دختر ملحان بن خالد بن زيد بن حرام بن جندب بن عامر بن غنم بن عدى بن نجار است .\r\nمعن بن عيسى از ابو طلحه نامى كه از نوادگان ابو طلحه است نقل مىكند * نام ابو طلحه زيد بوده و هموست كه مىگويد :\r\n« من ابو طلحه‌ام و نام من زيد است و اسلحه من همه روز شكارى را فرو مىگيرد » [ 1 
  ] واقدى مىگويد * به روايت همگان ابو طلحه در بيعت دوم همراه هفتاد تن انصار حضور داشته است ، و در جنگ بدر و احد و خندق و تمام جنگهاى ديگر هم همراه پيامبر ( ص ) بوده است .\r\nواقدى از عبد الله بن جعفر ، از سعد بن ابراهيم و محمد بن صالح از عاصم بن عمر بن قتادة نقل مىكنند * پيامبر ( ص ) ميان ابو طلحه و ارقم بن ارقم مخزومى عقد برادرى بست .\r\nعفان بن مسلم از حماد بن سلمه ، از ثابت ، از انس بن مالك ، از ابو طلحه نقل مىكند كه مىگفته است * روز جنگ احد سرم را بلند كردم و نگريستم كه همگى از شدت خواب آلودگى سر بر سپر خود نهاده و خفته‌اند .\r\nمحمد بن عبد الله انصارى و عبد الله بن بكر سهمى از حميد طويل ، از انس بن مالك نقل مىكنند * ابو طلحه مىگفته است : من از كسانى بودم كه در روز احد خواب چنان بر من چيره شد كه شمشيرم چند بار از دستم افتاد .\r\nمحمد بن عبد الله اسدى و قبيصة بن عقبه هر دو از سفيان ، از عبد الله بن محمد بن عقيل ، از جابر يا از انس بن مالك نقل مىكنند * پيامبر ( ص ) مىفرمود : آواى ابو طلحه در لشكر بهتر از هزار مرد است .\r\nواقدى مىگويد * ابو طلحه مردى بلند آوا و از تيراندازان بنام ياران پيامبر ( ص ) بود .\r\n\r\n\r\n","description":"","footnote":"\r\n[ 1 
  ] .\r\n انا ابو طلحة و اسمى زيد * و كل يوم فى سلامى صيد \r\n","page_name":" 424 ","page_number":432},
  {"content":"\r\n\r\n( 1 ) يزيد بن هارون از حماد بن سلمه ، از اسحاق بن عبد الله بن ابى طلحة ، از انس بن مالك نقل مىكند * پيامبر ( ص ) روز جنگ حنين فرمود : هر كس دشمنى را بكشد جامه‌ها و سلاح او از او خواهد بود ، و ابو طلحه در آن روز بيست تن را كشت و جامه و سلاح ايشان را گرفت .\r\nمحمد بن عبد الله انصارى از هشام بن حسان ، از محمد بن سيرين ، از انس بن مالك نقل مىكند * پيامبر ( ص ) در حج خود چون سر تراشيدند نخست سمت راست را تراشيدند و آن را ميان مردم توزيع كردند كه به هر كس يك و دو تار مو يا بيشتر رسيد و چون خواستند سمت چپ را بتراشند ، فرمودند : ابو طلحه كجاست ؟ و همهء موهاى آن سمت را به او دادند . محمد بن عبد الله انصارى مىگويد : اين موضوع را به عبيده گفتم ، گفت : از خاندان انس اندكى از آن موها نصيب ما شد و اگر يك تار موى آن حضرت پيش من باشد برايم بهتر از تمام سيم و زر جهان است .\r\nروح بن عبادة و عبد الوهاب بن عطاء عجلى از ابن عون ، از محمد بن سيرين نقل مىكنند كه مىگفته است * چون پيامبر ( ص ) حجة الوداع را انجام دادند سر تراشيدند و نخستين كس كه برخاست و از موى آن حضرت گرفت ، ابو طلحه بود و سپس ديگر مردم برخاستند و موهاى تراشيده شده پيامبر ( ص ) را گرفتند .\r\nمحمد بن عبد الله انصارى از حميد طويل ، از انس بن مالك نقل مىكند * پيامبر ( ص ) به خانهء ابو طلحه آمدند و پسركى از او را كه كنيه‌اش ابو عمير بود ، اندوهگين ديدند . گويد ، پيامبر با آن كودك مزاح مىفرمود و در آن روز فرمود : چرا ابو عمير اندوهگين است ؟ گفتند : جوجه گنجشكهايش كه با آنها بازى مىكرده است مرده‌اند . گويد ، رسول خدا ( ص ) به او مىفرمودند : اى ابو عمير گنجشكها كجا رفتند ؟\r\nيزيد بن هارون از حميد طويل ، از انس بن مالك نقل مىكند * ابو طلحة به روزگار پيامبر ( ص ) بسيار روزهء مستحبى مىگرفت و پس از آن حضرت هم معمولًا افطار نمىكرد و همه روز روزه داشت مگر در سفر يا بيمارى تا آنكه خداوند را ملاقات كرد .\r\nعفان بن مسلم از حماد بن سلمه ، از ثابت ، از انس بن مالك نقل مىكند * ابو طلحه پس از رحلت رسول خدا ( ص ) چهل سال پيوسته روزه داشت مگر روزهاى عيد فطر و قربان يا در بيمارى .\r\nعفان بن مسلم با همان سلسله سند نقل مىكند * در روز احد ابو طلحه پيشاپيش پيامبر ( ص ) تير مىانداخت و پيامبر او را سپر خود قرار داده بود و هر تيرى كه مىزد پيامبر\r\n\r\n","description":"","footnote":"","page_name":" 425 ","page_number":433},
  {"content":"\r\n\r\n( 1 ) سر مىكشيد كه ببيند تيرش به كجا مىخورد . ابو طلحه هم سر خود را بلند مىكرد و مىگفت :\r\nپدر و مادرم فدايت اين چنين بايد كه مبادا تيرى به تو بخورد . گلوى من بايد مقابل گلوى شما باشد و ابو طلحه مقابل پيامبر جانبازى مىكرد و مىگفت : من چابكم ، براى حوائج خود و اجراى اوامر خويش مرا گسيل داريد .\r\nباز هم عفان با همان سلسله سند نقل مىكرد * ابو طلحه مىدانست بيماران را چگونه بايد داغ كرد ؟ و انس را براى بيمارى رعشه داغ كرده است .\r\nيزيد بن هارون از ابن عون ، از عمرو بن سعيد ، از ابو طلحه نقل مىكند كه مىگفته است * در جنگ خيبر پشت سر رسول خدا سوار بودم .\r\nواقدى مىگويد * ابو طلحه مردى سيه‌چرده و چهار شانه بود و موهاى خود را رنگ نمىكرد و در سال سى و چهارم در مدينه درگذشت . عثمان بر او نمازگزارد و در آن هنگام هفتاد سال از عمرش گذشته بود . مردم بصره نقل مىكنند كه او در دريا درگذشت و در جزيره‌اى دفنش كردند .\r\nعفان بن مسلم از حماد بن سلمه ، از ثابت و على بن زيد ، از انس بن مالك نقل مىكند * ابو طلحه اين آيه را تلاوت كرد : « به جنگ بيرون برويد سبكباران و گرانباران » [ 1 
  ] و گفت :\r\nچنين مىبينم كه پروردگارم از جوانان و پيران خواسته است كه به جنگ بروند . پسرانم مرا مجهز كنيد مجهز ، و پسرانش گفتند : تو همراه رسول خدا ( ص ) و ابو بكر و عمر جهاد كرده‌اى ، اينك ما از سوى تو جهاد مىكنيم . گفت : خودم را مجهز كنيد و سوار كشتى شد و درگذشت . و پس از هفت روز به جزيره‌اى رسيدند و او را دفن كردند . و در اين مدت بدنش تغيير نكرد .\r\nواقدى و عبد الله بن محمد بن عمارة انصارى گويند * اعقاب ابو طلحه در مدينه و بصره هستند . و خاندانهاى ابو طلحه و نبيط بن جابر و عقبه و كديم وراث بنى مغاله و بنى حديله‌اند . جمعاً سه تن .\r\n\r\n\r\n","description":"","footnote":"\r\n[ 1 
  ] . بخشى از آيهء 42 سورهء نهم - توبه - م .\r\n","page_name":" 426 ","page_number":434},
  {"content":"\r\n\r\n( 1 )\r\n\r\nاز خاندان مبذول كه همان عامر بن مالك بن نجار است\r\n\r\nثعلبة بن عمرو\r\nابن محصن بن عمرو بن عتيك بن عمرو بن مبذول كه همان عامر بن مالك بن نجار است .\r\nمادرش كبشه دختر ثابت بن منذر و خواهر حسان بن ثابت شاعر است . ام ثابت كه مادرش كبشه دختر مالك بن قيس بن محرث بن حارث بن ثعلبة بن مازن بن نجار است ، فرزند اوست .\r\nثعلبه در بدر و احد و خندق و تمام جنگهاى ديگر رسول خدا همراه آن حضرت بوده است . واقدى مىگويد : به روزگار حكومت عثمان در مدينه درگذشته و نسلى از او باقى نمانده است ، ولى عبد الله بن محمد بن عمارة انصارى مىگويد : ثعلبه روزگار عثمان را درك نكرده است و در دورهء حكومت عمر در جنگ پل ابو عبيد كشته شده است .\r\n\r\nحارث بن صمّة\r\nابن عمرو بن عتيك بن عمرو بن مبذول . كنيه‌اش ابو سعد و مادرش تماضر دختر عمرو بن عامر بن ربيعة بن عامر بن صعصعه از قبيلهء قيس عيلان است . حارث پسرى به نام سعد داشته كه در جنگ صفين همراه على ( ع ) بوده و كشته شده است و مادرش ام الحكم است و او همان خوله دختر عقبة بن رافع بن امرئ القيس بن زيد بن عبد الاشهل بن جشم از قبيلهء اوس است . پسرى ديگر معروف به ابو الجهيم داشته كه از اصحاب پيامبر ( ص ) است و از آن حضرت روايت نقل كرده است ، و مادرش عتيلة دختر كعب بن قيس بن عبيد بن زيد بن معاوية بن عمرو بن مالك بن نجار است .\r\nواقدى از موسى بن محمد بن ابراهيم بن حارث تيمى ، از پدرش نقل مىكند * پيامبر ( ص ) ميان حارث بن صمه و صهيب بن سنان پيمان برادرى منعقد فرمود .\r\nواقدى از ابو بكر بن عبد الله بن ابى سبرة ، از مسور بن رفاعه ، از عبد الله بن مكنف نقل مىكند * حارث بن صمه در جنگ بدر همراه رسول خدا بيرون آمد و در روحاء زخمى شد يا استخوانش شكست و پيامبر ( ص ) او را به مدينه برگرداند ، و سهم غنيمت او را پرداخت فرمود . و او همچون كسانى بود كه در بدر شركت كردند .\r\n\r\n","description":"","footnote":"","page_name":" 427 ","page_number":435},
  {"content":"\r\n\r\n( 1 ) واقدى همچنين مىگويد * او در جنگ احد همراه پيامبر ( ص ) بود و هنگامى كه مردم پراكنده شدند ، تا دم مرگ ايستادگى و بيعت كرد و عثمان بن عبد الله بن مغيره مخزومى را كشت و سلاح او را كه زره و مغفر و شمشير خوبى بود براى خود برداشت و نشنيده‌ايم كس ديگرى غير از او در آن روز سلاح مقتول را به غنيمت بردارد . چون اين خبر به رسول خدا رسيد ، فرمود : سپاس پروردگار را كه او را نابود فرمود .\r\nدر روز جنگ احد پيامبر ( ص ) مكرر مىفرمود : عمويم چه شده است ؟ حمزه چه شده است ؟ حارث بن صمه به جستجوى حمزه بيرون شد و چون تأخير كرد ، على ( ع ) به جستجوى او برآمد و بر اين رجز را مىخواند :\r\n« پروردگارا حارث بن صمه دوست وفا دار ما بود در جستجوى كارى مهم گويا گم شده است و شايد آنجا در جستجوى بهشت است . » [ 1 
  ]\r\nعلى ( ع ) به حارث رسيد و حمزه را هم كشته يافت و هر دو به حضور پيامبر آمدند و به آن حضرت خبر دادند . حارث در ماه صفرى كه سى و ششمين ماه هجرت بود در جنگ بئر معونه شركت كرد و شهيد شد . اعقاب او امروز هم در مدينه و بغداد هستند .\r\n\r\nسهل بن عتيك\r\nابن نعمان بن عمرو بن عتيك بن عمرو بن مبذول . مادرش جميله دختر علقمة بن عمرو بن ثقف بن مالك بن مبذول است . سهل برادرى هم به نام حارث بن عتيك با كنيهء ابو اخزم داشته كه در بدر شركت نكرده است ، مادر او هم جميله است . فقط ابو معشر نام پدر سهل را عبيد گفته است و اين خطاى او يا راويان اوست .\r\nسهل بن عتيك به روايت موسى بن عقبه و محمد بن اسحاق و ابو معشر و واقدى در بيعت دوم عقبه همراه هفتاد تن انصار بوده است . و در بدر و احد شركت كرد و نسلى از او باقى نمانده است . برادرش ابو اخزم روز جنگ پل ابو عبيد كشته شد . او هم از اصحاب پيامبر ( ص ) است . [ 2 
  ] جمعاً سه تن .\r\n\r\n\r\n","description":"","footnote":"\r\n[ 1 
  ] .\r\n يا رب ان الحارث بن صمّه * كان رفيقا و بنا ذا ذمّة\r\nقد ضلّ فى مهامه مهمّه * يلتمس الجنّة فيها ثمّة \r\n[ 2 
  ] . ابن اثير در اسد الغابه ، ج 2 ، ص 367 ، از سهل بن عتيك انصارى هم نام برده كه در عهد پيامبر ( ص ) درگذشته و رسول خدا بر او نماز گزارده است - م .\r\n","page_name":" 428 ","page_number":436},
  {"content":"\r\n\r\n( 1 )\r\n\r\nاز بنى عدى بن نجّار\r\n\r\nحارثة بن سراقه\r\nابن حارث بن عدى بن مالك بن عدى بن عامر بن غنم بن عدى بن نجار . مادرش معروف به ام حارثه است و نامش ربيع دختر نضر بن ضمضم بن زيد بن حرام بن جندب بن عامر بن غنم بن عدى بن نجار است و عمة انس بن مالك خدمتگزار پيامبر ( ص ) است . پيامبر ( ص ) ميان حارثة بن سراقة و سائب بن عثمان بن مطعون عقد برادرى بست . حارثه در جنگ بدر همراه رسول خدا بود و شهيد شد . حبان بن عرقة تيرى به او زد كه به حنجره‌اش نشست و كشتش و او را فرزندى نيست .\r\nيزيد بن هارون از حماد بن سلمه ، از ثابت بنانى ، از انس بن مالك نقل مىكند * حارثه براى نگهبانى بيرون آمد ، تيرى به او خورد و كشتش . مادرش گفت : اى رسول خدا از محبت من به حارثه آگاهى ، اگر بدانم در بهشت است صبر و شكيبايى مىكنم و گر نه خواهيد ديد كه چه مىكنم . پيامبر فرمودند : اى مادر حارثه يك بهشت نيست بلكه بهشتهاى بسيار و حارثه در برترين آنهاست و يا فرموده است : در فردوس برين است و شك از يزيد بن هارون است .\r\n\r\nعمرو بن ثعلبة\r\nابن وهب بن عدى بن مالك بن عدى بن عامر بن غنم بن عدى بن نجار . كنيه‌اش ابو حكيم است و مادرش ام حكيم دختر نضر بن ضمضم بن زيد بن حرام و عمه انس بن مالك است عمرو بن ثعلبه پسر خالهء حارثة بن سراقه است . عمرو داراى پسرى به نام حكيم بوده كه كنيه‌اش از نام اوست و پسرى ديگر به نام عبد الرحمن كه هر دو در كودكى درگذشته‌اند و نسلى از او باقى نمانده است .\r\n\r\n","description":"","footnote":"","page_name":" 429 ","page_number":437},
  {"content":"\r\n\r\n( 1 )\r\n\r\nمحرز بن عامر\r\nابن مالك بن عدى بن عامر بن غنم بن عدى نجار . مادرش سعدى دختر خيثمه بن حارث بن مالك بن كعب بن نحاط بن كعب بن مالك بن حارثه بن غنم بن سلم از قبيلهء اوس است و او خواهر سعد بن خيثمه است . فرزندان محرز عبارت‌اند از : اسماء و كلثوم كه مادرشان ام سهل دختر ابى خارجه عمرو بن قيس بن مالك بن عدى بن عامر بن غنم بن عدى بن نجار است .\r\nمحرز در جنگ بدر شركت كرد و بامداد روزى كه پيامبر براى جنگ احد بيرون آمدند ، او درگذشت ، و همچون كسانى است كه احد را درك كرده‌اند . از او نسلى باقى نمانده است .\r\n\r\nسليط بن قيس\r\nابن عمرو بن عبيد بن مالك بن عدى بن عامر بن غنم بن عدىّ بن نجار . مادرش زغيبة دختر زرارة بن عدس بن عبيد بن ثعلبة بن غنم بن مالك بن نجار است و او خواهر ابو امامه اسعد بن زرارة است . فرزندان سليط به اين شرح‌اند : دخترى به نام ثبيتة كه مادرش سخيلة دختر صمة بن عمرو بن عتيك بن عمرو بن مبذول و خواهر حارث بن صمّه است . سليط بن قيس و ابو صرمه چون اسلام آوردند ، بتهاى بنى عدى بن نجار را مىشكستند . سليط در بدر و احد و خندق و تمام جنگهاى ديگر همراه پيامبر ( ص ) بود و در سال چهاردهم هجرت در جنگ پل ابو عبيد شهيد شد و نسلى از او باقى نمانده است .\r\n\r\nابو سليط\r\nنامش اسيرة پسر عمرو بن قيس بن مالك بن عدى بن عامر بن غنم بن عدى بن نجار است .\r\nمادرش آمنه دختر اوس بن عجرة از بلىّ و هم پيمان بنى عوف بن خزرج است . ابو سليط داراى دو پسر به نامهاى عبد الله و فضاله است و مادرشان عمرة دختر حية بن ضمرة بن خيار بن عمرو بن مبذول است . ابو سليط در جنگهاى بدر و احد شركت كرده است و نسلى از او باقى نمانده است .\r\n\r\n","description":"","footnote":"","page_name":" 430 ","page_number":438},
  {"content":"\r\n\r\n( 1 )\r\n\r\nعامر بن امية\r\nابن زيد بن حسحاس بن مالك بن عدى بن عامر بن غنم بن عدى بن نجار است . عامر داراى پسرى به نام هشام است كه از اصحاب پيامبر ( ص ) بوده است و ساكن بصره شده است . مادر هشام از قبيلهء بهراء است . عامر در جنگ بدر و احد شركت كرد و در جنگ احد شهيد شد و او را نسلى باقى نمانده است .\r\n\r\nثابت بن خنساء\r\nابن عمرو بن مالك بن عدى بن عامر بن غنم بن عدى بن نجار . نسلى از او باقى نمانده است .\r\nبه روايت واقدى در جنگ بدر شركت كرده است . نسب او را در كتاب نسب انصار نديدم و از قول عبد الله بن محمد بن عمارة انصارى نوشتم .\r\n\r\nقيس بن سكن\r\nابن قيس بن زعوراء بن حرام بن جندب بن عامر بن غنم بن عدى بن نجار . كنيه‌اش ابو زيد است . گفته‌اند او از كسانى است كه در عهد پيامبر ( ص ) قرآن را جمع كرده است . فرزندانش عبارت‌اند از : زيد ، اسحاق ، خولة كه مادرشان ام خوله دختر سفيان بن قيس بن زعور است ، [ دختر عمويش 
  ] . قيس بن سكن در جنگهاى بدر و احد و خندق و تمام جنگهاى ديگر پيامبر همراه بوده است و در جنگ پل ابو عبيد شهيد شد و از نسلى از او باقى نمانده است .\r\n\r\nابو الاعور\r\nنامش كعب بن حارث بن ظالم بن عبس بن حرام بن جندب بن عامر بن غنم بن عدى بن نجار است . مادرش ام نيار دختر اياس بن عامر بن ثعلبه بن بلىّ از همپيمانان بنى حارثة بن حارث و از قبيلهء اوس است . ابو الاعور در بدر و احد شركت كرده است و نسلى از او باقى نمانده\r\n\r\n","description":"","footnote":"","page_name":" 431 ","page_number":439},
  {"content":"\r\n\r\n( 1 ) است . عبد الله بن محمد بن عمارة انصارى مىگويد : نام ابو اعور حارث بن ظالم است و كعب كه در كتابها نوشته‌اند عموى ابو الاعور است و كسانى كه نسب‌شناس نبوده‌اند ، نامش را كعب نوشته‌اند و اشتباه است .\r\n\r\nحرام بن ملحان\r\nنام ملحان مالك بن خالد بن زيد بن حرام بن جندب بن عامر بن غنم بن عدى بن نجار است .\r\nمادر حرام ، مليكه دختر مالك بن عدى بن زيد منات بن عدى بن زيد منات بن عدى بن عمرو بن مالك بن نجار است . حرام در جنگهاى بدر و احد و بئر معونه شركت كرد و در ماه صفرى كه سى و ششمين ماه هجرت است در بئر معونه شهيد شد و نسلى از او باقى نمانده است .\r\nعفان بن مسلم از حماد بن سلمة ، از ثابت ، از انس بن مالك نقل مىكنند * گروهى از مردم پيش پيامبر ( ص ) آمدند و گفتند : مردانى را همراه ما بفرست تا قرآن و احكام را به ما بياموزند . پيامبر ( ص ) هفتاد تن از انصار را كه به آنان « قراء » مىگفتند فرستادند و دو دايى حرام هم با ايشان بودند . اين گروه هفتاد نفرى معمولًا شبها قرآن مىخواندند و آن را به ديگران تعليم مىدادند و روزها نخست آب مىآوردند و در مسجد مىنهادند و هيزم جمع مىكردند و مىفروختند و براى اهل صفه خوراك مىخريدند . پيامبر ايشان را گسيل فرمود .\r\nمشركان پيش از آنكه اين گروه به مقصد برسند راه را بر ايشان بستند و همه را كشتند و آنان گفتند : « پروردگارا از سوى ما به پيامبر ما تبليغ فرماى كه ما تو را ديدار كرديم . ما از تو خشنود شديم و تو از ما خشنود شدى . » گويد : مردى از پشت سر حرام بن ملحان كه دايى انس بود آمد و نيزه‌اى زد كه او را از پاى در آورد و حرام گفت : سوگند به خداى كعبه رستگار شدم . پيامبر ( ص ) به مسلمانان فرمود : برادران شما كشته شدند و گفتند پروردگارا به پيامبر ما از سوى ما ابلاغ كن كه تو را ديدار كرديم . ما از تو خشنود شديم و تو از ما خشنود شدى .\r\nعفان بن مسلم از همام بن يحيى ، از اسحاق بن عبد الله بن ابى طلحه ، از انس بن مالك نقل مىكند * رسول خدا ( ص ) حرام بن ملحان برادر ام سليم را همراه هفتاد تن به قبيلهء بنى عامر گسيل فرمود . انس گويد : چون نزديك آن قبيله رسيدند حرام دايى من به همراهان خود گفت : من پيش از شما مىروم تا پيام رسول خدا ( ص ) را به ايشان بدهم ، اگر مرا امان\r\n\r\n","description":"","footnote":"","page_name":" 432 ","page_number":440},
  {"content":"\r\n\r\n( 1 ) دادند كه چه بهتر و گر نه شما به من نزديك هستيد . او زودتر رسيد و ايشان به ظاهر امانش دادند ، ولى در همان حال كه مشغول ابلاغ پيام بود به مردى اشاره كردند كه با نيزه او را از پاى در آورد و حرام تكبير گفت و گفت : سوگند به خداى كعبه رستگار شدم . آن گاه به ياران او حمله كردند و تمام ايشان غير از مرد لنگى را كه به كوه پناه برده بود كشتند .\r\nگويد : انس مىگفته است كه جبرئيل به حضور پيامبر آمد و خبر آورد كه آنان پروردگار خويش را ديدار كردند ، ايشان از خداوند و خداوند از ايشان خشنود شدند . انس مىگويد : ما اين را به صورت آيه‌اى از قرآن مىخوانديم و سپس نسخ شد . [ 1 
  ] گويد :\r\nپيامبر ( ص ) سى روز هر بامداد [ شايد منظور در نماز صبح باشد 
  ] بر قبايل رعل و ذكوان و بنى لحيان و عصيّة كه از فرمان خداوند رحمان سركشى كرده بودند نفرين مىفرمود .\r\nعمرو بن عاصم از همام ، از عاصم بن بهدله نقل مىكرد كه ابن مسعود مىگفته است * هر كس خشنود مىشود كه براى قومى گواهى دهد كه به راستى شهيد شده‌اند ، دربارهء ايشان گواهى دهد . و برادرش .\r\n\r\nسليم بن ملحان\r\nبرادر تنى حرام است . اين هر دو برادران ام سليم همسر ابى طلحه و مادر انس بن مالك و برادران ام حرام همسر عبادة بن صامت هستند . سليم هم در بدر و احد و بئر معونه شركت داشت و در بئر معونه همراه ديگر ياران خود كه از انصار بودند شهيد شد . از او هم نسلى باقى نمانده است . همچنين نسل خالد بن زيد بن حرام هم منقرض شده و كسى از ايشان باقى نمانده است .\r\n\r\nاز همپيمانان خاندان عدى بن نجّار\r\n\r\nسواد بن غزيّة\r\nابن وهب بن بلىّ بن عمرو بن الحاف بن قضاعة . در بدر و احد و خندق و تمام جنگهاى\r\n\r\n\r\n","description":"","footnote":"\r\n[ 1 
  ] . پذيرفتن اين گونه روايت آحاد در مورد نسخ در قرآن و ديگر امور مربوط به آن معمول نبوده و نيست و مورد توجه و اعتناء قراء قرار نمىگرفته است ، لطفاً براى اطلاع در مورد نسخ و عقيده شيعيان در آن باره ، ر ك : حضرت آية الله العظمى حاج سيد ابو القاسم خويى ( ره ) ، البيان ، ص 360 - 295 - م .\r\n","page_name":" 433 ","page_number":441},
  {"content":"\r\n\r\n( 1 ) ديگر پيامبر ( ص ) همراه بود و او همان كسى است كه پيامبر ( ص ) با چوبدستى خود آهسته به او زدند و سپس چوبدستى را به او بخشيدند و فرمودند : مىتوانى قصاص كنى . اعقاب او در ( بيت المقدس ) باقى هستند .\r\nاسماعيل بن ابراهيم از ايوب ، از حسن بصرى نقل مىكند * پيامبر ( ص ) سواد بن عمرو را ديدند ( اسماعيل بن جاى سواد بن غزيه ، سواد بن عمرو گفته است ) كه جامه‌اى به خود پيچيده بود ، فرمودند : جامهء مخطط و رنگ آميزى شده ، و با چوبدستى يا مسواكى كه در دست داشتند به شكمش زدند كه روى پوست او اثر گذاشت . سواد گفت : بايد قصاص كنم . پيامبر فرمودند : آرى و براى او شكم خويش را برهنه فرمودند . انصار فرياد برآوردند كه اى سواد مواظب باش ، مواظب رسول خدا . او گفت : پوست بدن كسى بر پوست بدن من برترى ندارد . گويد : چون پيامبر شكم خود را براى او برهنه فرمود او بوسيد و گفت : قصاص نمىكنم تا روز قيامت در عوض آن براى من شفاعت فرمايى . حسن بصرى مىگويد : در اين هنگام بود كه ايمان به فرياد او رسيد . جمعاً دوازده تن .\r\n\r\nاز بنى مازن بن نجار\r\n\r\nقيس بن ابى صعصعة\r\nنام ابى صعصعه عمرو است ، پسر زيد بن عوف بن مبذول بن عمر بن غنم بن مازن . مادر قيس ، شيبة دختر عاصم بن عمرو بن عوف بن مبذول بن عمرو بن غنم بن مازن بن نجار است .\r\nقيس داراى دو فرزند به نامهاى فاكه و ام حارث است و مادرشان امامه دختر معاذ بن عمرو بن جموح بن زيد بن حرام بن غنم بن كعب بن سلمه بن خزرج است و امروز نسلى از او باقى نمانده است . قيس داراى سه برادر تنى بوده كه از اصحاب پيامبرند ولى در جنگ بدر شركت نكرده‌اند . حارث بن ابى صعصعه كه در جنگ يمامه شهيد شد و ابو كلاب و جابر كه هر دو در جنگ موته شهيد شدند .\r\nبه روايت موسى بن عقبه و محمد بن اسحاق و ابو معشر و واقدى ، قيس در بيعت دوم عقبه همراه هفتاد تن انصار بوده است و در جنگهاى بدر و احد هم شركت كرده است .\r\nواقدى از يعقوب بن محمد بن ابى صعصعه ، از عبد الله بن عبد الرحمن بن ابى صعصعه\r\n\r\n","description":"","footnote":"","page_name":" 434 ","page_number":442},
  {"content":"\r\n\r\n( 1 ) نقل مىكند * پيامبر ( ص ) در جنگ بدر قيس را به فرماندهى پيادگان و كسانى كه آهسته حركت مىكردند يعنى ساقه گماشت .\r\n\r\nعبد الله بن كعب\r\nابن عمرو بن عوف بن مبذول بن عمرو بن غنم بن مازن و كنيه‌اش ابو الحارث است . مادرش رباب دختر عبد الله بن حبيب بن زيد بن ثعلبة بن زيد منات بن حبيب بن عبد حارثه بن مالك بن غضب بن جشم بن خزرج است . عبد الله بن كعب پسرى به نام حارث داشته است كه مادرش زغيبة دختر اوس بن خالد بن جعد بن عوف بن مبذول است . حارث هم داراى پسرى به نام عبد الله بود كه روز جنگ حره كشته شد . عبد الله بن كعب در جنگ بدر شركت كرد و از طرف پيامبر ( ص ) مأمور جمع‌آورى غنايم بود . در احد و خندق و ديگر جنگهاى پيامبر همراه بوده است و در حكومت عثمان بن عفان درگذشت . اعقاب او در مدينه و بغداد باقى هستند . محمد بن سعد مىگويد : از يكى از انصار شنيدم كه كنيهء عبد الله بن كعب ابو يحيى و او برادر ابو ليلى مازنى بوده است .\r\n\r\nابو داود\r\nنامش عمير و پسر عامر بن مالك بن خنساء بن مبذول بن عمرو بن غنم بن مازن است .\r\nمادرش نائلة دختر ابو عاصم بن غزيّة بن عطيّة بن خنساء است . فرزندان ابو داود به اين شرح‌اند : داود ، سعد ، حمزة كه مادرشان نائله دختر سراقة بن كعب بن عبد العزّى بن غزيّة بن عمرو بن عبد بن عوف بن غنم بن مالك بن نجّار است . و جعفر كه مادرش از قبيلهء كلب است . اعقاب ابو داود به تازگى منقرض شده‌اند و كسى از ايشان باقى نمانده است . ابو داود در جنگهاى بدر و احد شركت كرده است .\r\n\r\nسراقة بن عمرو\r\nابن عطية بن خنساء بن مبذول بن عمرو بن غنم بن مازن . مادرش عتيلة دختر قيس بن زعوراء بن حرام بن جندب بن عامر بن غنم بن عدى بن نجار است . سراقه در جنگهاى بدر و احد و\r\n\r\n","description":"","footnote":"","page_name":" 435 ","page_number":443},
  {"content":"\r\n\r\n( 1 ) خندق و حديبيه و خيبر و عمرة القضا و موته حضور داشته است و در جنگ موته در جمادى الاولى سال هشتم هجرت همراه برخى ديگر از انصار شهيد شده است و نسلى از او باقى نمانده است .\r\n\r\nقيس بن مخلّد\r\nابن ثعلبة بن صخر بن حبيب بن حارث بن ثعلبة بن مازن بن نجار . مادرش غيطلة دختر مالك بن صرمة بن مالك بن عدى بن عامر بن غنم بن عدى بن نجار است . قيس داراى فرزندى به نام ثعلبة است كه مادرش زغيبة دختر اوس بن خالد بن جعد بن عوف بن مبذول است .\r\nقيس در جنگهاى بدر و احد شركت كرد و در جنگ احد كه در شوال سال سوم هجرت بود شهيد شد ، و نسلى از او باقى نمانده است . همچنين نسل حبيب بن حارث بن ثعلبة بن مازن هم منقرض شده است و كسى از ايشان باقى نمانده است .\r\n\r\nاز همپيمانان بنى مازن بن نجّار\r\n\r\nعصيمة\r\nهمپيمان ايشان و از خاندان اسد بن خزيمة بن مدركه است . در جنگ بدر حضور داشت و نسلى از او باقى نمانده است . شش تن .\r\n\r\nاز خاندان دينار بن نجّار\r\n\r\nنعمان بن عبد عمرو\r\nابن مسعود بن عبد الاشهل بن حارثة بن دينار . مادرش سميراء دختر قيس بن مالك بن كعب بن عبد الاشهل است . در بدر و احد شركت كرد و در احد شهيد شد و نسلى از او باقى نمانده است . و برادرش .\r\n\r\n","description":"","footnote":"","page_name":" 436 ","page_number":444},
  {"content":"\r\n\r\n( 1 )\r\n\r\nضحاك بن عبد عمرو\r\nبرادر تنى اوست . در بدر و احد شركت كرد . او را هم نسلى باقى نمانده است . نعمان و ضحاك برادر پدر و مادرى ديگر هم به نام قطبة داشته‌اند كه از اصحاب پيامبر ( ص ) است و در جنگ بئر معونه شهيد شده است .\r\n\r\nجابر بن خالد\r\nابن مسعود بن عبد الاشهل بن حارثة بن دينار . مادرش عميرة دختر سليم بن حارث بن ثعلبة بن كعب بن عبد الاشهل است و پسرى به نام عبد الرحمن داشته است . جابر در جنگهاى بدر و احد شركت كرد ، و نسلى از او باقى نمانده است .\r\n\r\nكعب بن زيد\r\nابن قيس بن مالك بن كعب بن عبد الاشهل بن حارثة بن دينار . مادرش ليلى دختر عبد الله بن ثعلبة بن جشم بن مالك بن سالم از خاندان بلحبلى است . فرزندان كعب ، عبد الله و جميله‌اند و مادرشان ام الرباع دختر عبد عمرو بن مسعود بن عبد الاشهل بن حارثة بن دينار و خواهر نعمان و ضحاك و قطبة است . كعب بن زيد در جنگهاى بدر و احد و بئر معونه شركت كرد .\r\nدر جنگ بئر معونه سخت زخمى شد و بهبود يافت و در خندق شركت كرد و در آن جنگ شهيد شد . او را ضرار بن خطاب فهرى كشت و اين واقعه در ذى قعدهء سال پنجم هجرت بود .\r\nاز او نسلى باقى نمانده است .\r\n\r\nسليم بن حارث\r\nابن ثعلبة بن كعب بن عبد الاشهل بن حارثه بن دينار . برادر مادرى نعمان و ضحاك و قطبه پسران عبد عمرو است ، كه مادرشان سميراء دختر قيس بن مالك بن كعب بن عبد الاشهل\r\n\r\n","description":"","footnote":"","page_name":" 437 ","page_number":445},
  {"content":"\r\n\r\n( 1 ) است . فرزندان سليم حكم و عميره‌اند و مادرشان سهيمه دختر هلال بن دارم از بنى سليم است . سليم در جنگهاى بدر و احد شركت كرد و در جنگ احد شهيد شد و اعقاب او باقى هستند .\r\n\r\nسعيد بن سهيل\r\nابن مالك بن كعب بن عبد الاشهل بن حارثه بن دينار . موسى بن عقبه و واقدى و عبد الله بن محمد بن عمارة انصارى نسب او را همين گونه آورده‌اند . در كتاب نسب انصار هم نام پدرش را سهيل و نام خودش را سعيد ضبط كرده‌اند ، ولى ابن اسحاق و ابو معشر نام او را سعد نوشته‌اند . سعيد در بدر و احد شركت كرد و درگذشت و نسلى از او باقى نمانده و دخترى به نام هزيلة داشته است كه مرده است .\r\n\r\nاز همپيمانان بنى دينار بن نجّار\r\n\r\nبجير بن ابى بجير\r\nاز همپيمانان ايشان و از قبيلهء بلىّ يا قبيلهء جهينة است و بنى دينار مىگويند وابستهء ماست . او در بدر و احد شركت كرد و نسلى از او باقى نيست ، و تمام اعقاب ايشان منقرض شده‌اند ، مگر اعقاب سليم بن حارث . هفت تن .\r\n\r\nاز خاندان كعب بن حارث كه از بنى حارث بن خزرج هستند\r\n\r\nسعد بن ربيع\r\nابن عمرو بن ابى زهير بن مالك بن امرئ القيس بن مالك اغرّ بن ثعلبة بن كعب بن خزرج بن حارث بن خزرج . مادرش هزيلة دختر عنبة بن عمرو بن خديج بن عامر بن جشم بن حارث بن خزرج است . فرزندان سعد عبارت‌اند از : امّ سعد كه نام اصلى اين بانو جميله است و مادر\r\n\r\n","description":"","footnote":"","page_name":" 438 ","page_number":446},
  {"content":"\r\n\r\n( 1 ) خارجة بن زيد بن ثابت است . مادر جميله ، عمرة دختر حزم بن زيد بن لوذان بن عمرو بن عبد بن عوف بن غنم بن مالك بن نجار ، و خواهر عماره و عمرو پسران حزم است . به روايت همگان سعد بن ربيع در بيعت عقبه شركت داشته است ، و او يكى از نقيبان دوازده‌گانهء انصار است . با آنكه نوشتن ميان اعراب دورهء جاهلى اندك بود ، سعد از كسانى است كه خط مىنوشت .\r\nواقدى از محمد بن عبد الله ، از زهرى و از موسى بن محمد بن ابراهيم ، از پدرش نقل مىكند كه هر دو مىگفته‌اند * پيامبر ( ص ) ميان سعد بن ربيع و عبد الرحمن بن عوف عقد برادرى بست و محمد بن اسحاق هم همين گونه مىگويد .\r\nمحمد بن عبد الله انصارى از حميد طويل ، از انس بن مالك نقل مىكند * چون عبد الرحمن بن عوف به مدينه آمد پيامبر ( ص ) ميان او و سعد بن ربيع عقد برادرى ايجاد فرمود . گويد : سعد بن ربيع ، عبد الرحمن را به خانهء خود برد و خوراك آورد و خوردند و به عبد الرحمن گفت : من دو زن دارم و تو برادر دينى من و بدون همسرى . يكى را طلاق مىدهم و تو او را بگير . گفت : به خدا هرگز . سعد گفت : بيا تو را در نخلستان خود شريك و بخشى از آن را براى تو قرار دهم . گفت : نه . خداوند به خاندان و اموال تو بركت دهاد ولى مرا به بازار راهنمايى كن . به بازار رفت و شروع به خريد و فروش كشك و روغن كرد .\r\nگويد : پيامبر ( ص ) عبد الرحمن را در يكى از كوچه‌هاى مدينه ديدند كه موهايش را با زعفران رنگ كرده است ، فرمودند : چه خبر است ؟ گفت : اى رسول خدا زنى از انصار گرفته‌ام كه كابين او طلايى به اندازهء وزن چند دانه خرماست . فرمودند : وليمه بده و ميهمانى كن هر چند با كشتن ماده گوسپندى .\r\nواقدى مىگويد : سعد بن ربيع در بدر و احد شركت كرد و روز جنگ احد شهيد شد .\r\nنسلى از او باقى نمانده است و نسل ابو زهير بن مالك همگى منقرض شده‌اند و كسى از ايشان باقى نمانده است . گويد ، پيامبر فرمودند : روز جنگ احد سعد بن ربيع را ديدم كه دوازده ضربه نيزه به او خورده بود ، يا دوازده تير .\r\nمعن بن عيسى از مالك بن انس ، از يحيى بن سعيد نقل مىكند * پيامبر ( ص ) در جنگ احد فرمودند : چه كسى خبرى از سعد بن ربيع براى من مىآورد ؟ مردى گفت : من . و رفت و ميان كشتگان گشت . سعد بن ربيع در حالى كه به زمين افتاده بود پرسيد چه كار دارى ؟ گفت : پيامبر ( ص ) مرا فرستاده‌اند كه از تو براى ايشان خبر ببرم . گفت : پيش ايشان برو\r\n\r\n","description":"","footnote":"","page_name":" 439 ","page_number":447},
  {"content":"\r\n\r\n( 1 ) و سلام مرا برسان و بگو من دوازده زخم نيزه كارى برداشته‌ام و به قوم خودت هم بگو كه اگر يكى از ايشان زنده بمانند و پيامبر ( ص ) كشته شود در پيشگاه خداوند عذرى نخواهند داشت . واقدى مىگويد : سعد همان هنگام از آن زخمها درگذشت و در جنگ احد خارجة بن زيد بن ابى زهير هم كشته شد و اين دو شهيد را در يك گور دفن كردند . هنگامى كه معاويه در روزگار حكومت خود مىخواست قنات كظامة را جارى كند ، منادى او در مدينه بانگ برداشت كه هر كس شهيدى در احد دارد حاضر شود . مردم بيرون آمدند و اجساد شهيدان خود را ديدند كه تر و تازه بود . چون گور سعد بن ربيع و خارجة بن زيد در مسير قنات نبود آن را رها كردند و بر آن خاك انباشتند .\r\nعبد الله بن جعفر رقى از عبيد الله بن عمرو ، از عبد الله بن محمد بن عقيل ، از جابر بن عبد الله نقل مىكند * همسر سعد بن ربيع با دو دختر خود به حضور پيامبر ( ص ) آمد و گفت : اى رسول خدا اين دو دختران سعدند پدرشان كه در جنگ احد شهيد شد عمويشان اموال آن دو را گرفته است و چيزى ميراث براى ايشان باقى نگذاشته است و به خدا سوگند اين دو نمىتوانند عروس شوند مگر اينكه مالى داشته باشند . رسول خدا فرمودند : خداوند در اين باره حكم خواهد فرمود . و خداوند متعال آيات ميراث را نازل فرمود و پيامبر ( ص ) عموى دختران را احضار كرد و فرمود : دو سوم اموال سعد بن ربيع را به دو دخترش و يك هشتم را به همسرش پرداخت كن و بقيه را براى خود بردار .\r\n\r\nخارجة بن زيد\r\nابن ابى زهير بن مالك بن امرئ القيس بن مالك اغرّ بن ثعلبة بن كعب بن خزرج بن حارث بن خزرج . كنيه‌اش ابو زيد و مادرش سيّدة دختر عامر بن عبيد بن غيّان بن عامر بن خطمة از قبيلهء اوس است . خارجة داراى پسرى به نام زيد بوده است كه به روزگار حكومت عثمان بن عفان درگذشت و پس از مرگ او از او سخنى شنيده شد و دخترى به نام حبيبه داشته است كه ابو بكر صديق با او ازدواج كرده است و ام كلثوم دختر ابو بكر از او متولد شده است .\r\nمادرشان هزيلة دختر عنبة بن عمرو بن خديج بن عامر بن جشم بن حارث بن خزرج است .\r\nسعد بن ربيع برادر مادرى اين دو است . خارجه داراى اعقابى بوده است . ولى منقرض شده‌اند ، و نسل زهير بن ابى زهير هم همگى منقرض شده‌اند و هيچ كس از ايشان باقى نمانده\r\n\r\n","description":"","footnote":"","page_name":" 440 ","page_number":448},
  {"content":"\r\n\r\n( 1 ) است . به روايت تمام سيره نويسان خارجة بن زيد در بيعت عقبه حضور داشته است .\r\nواقدى از محمد بن صالح ، از عاصم بن عمر بن قتادة ، همچنين از محمد بن عبد الله ، از زهرى ، از عروة بن زبير نقل مىكند و نيز عبد الله بن جعفر هم از سعد بن ابراهيم نقل مىكند كه همگى مىگفته‌اند * پيامبر ( ص ) ميان خارجة بن زيد و ابو بكر صديق عقد برادرى منعقد فرمود ، ابن اسحاق هم همين گونه گفته است .\r\nخارجة بن زيد در جنگهاى بدر و احد شركت كرد و در جنگ احد شهيد شد . روز احد از هر سو نيزه‌ها او را فرو گرفت و ده و چند زخم برداشت . در اين هنگام صفوان بن اميّه از كنار او گذشت ، او را شناخت سرش را بريد و او را مثله كرد و گفت : اين از كسانى است كه در جنگ بدر به پدرم امية بن خلف حمله كرد و امروز دل خود را خنگ ساختم كه بزرگانى از ياران محمد ( ص ) را كشتم . پسر قوقل [ 1 
  ] و پسر ابى زهير و اوس بن ارقم را كشتم .\r\n\r\nعبد الله بن رواحة\r\nابن ثعلبة بن امرئ القيس بن عمرو بن امرى القيس بن مالك اغرّ بن ثعلبة بن كعب بن خزرج بن حارث بن خزرج . مادرش كبشة دختر واقد بن عمرو بن اطنابة بن عامر بن زيد منات بن مالك اغرّ است .\r\nواقدى از عبد الله بن مسلم جهنى ، از ابى عتيق ، از جابر بن عبد الله ضمن حديثى از عبد الله بن رواحه نقل مىكند كه * كنيه‌اش ابو محمد بوده است . واقدى مىگويد : همچنين شنيده‌ام كه كنيهء او ابو رواحه بوده و شايد هم هر دو كنيه را داشته است . نسلى از او باقى نمانده است و او دايى نعمان بن بشير بن سعد است . با آنكه نوشتن ميان اعراب اندك بوده است ، ولى عبد الله بن رواحه در دورهء جاهلى خط مىنوشته است . به روايت تمام سيره نويسان او در بيعت عقبه همراه هفتاد تن از انصار حضور داشته است ، و يكى از سرپرستان دوازده‌گانهء انصار است . در جنگهاى بدر و احد و خندق و حديبيه و خيبر و عمرة القضا شركت كرده است . پيامبر ( ص ) روز جنگ بدر پس از فتح او را براى مژده دادن به مردم منطقهء بالاى مدينه گسيل فرمود و قبايل بنى عمرو بن عوف و خطمة و وائل در آن\r\n\r\n\r\n","description":"","footnote":"\r\n[ 1 
  ] . منظور از ابن قوقل ، نعمان بن مالك است كه در صفحات بعد شرح حالش خواهد آمد - م .\r\n","page_name":" 441 ","page_number":449},
  {"content":"\r\n\r\n( 1 ) منطقه سكونت داشتند و معروف به اهل عاليه‌اند . هنگامى كه پيامبر ( ص ) براى جنگ بدر الموعد حركت كردند او را به جانشينى خود در مدينه منصوب فرمودند . همچنين او را به سريه‌اى به فرماندهى سىسوار براى جنگ با اسير بن رازم به خيبر روانه فرمودند و او اسير را كشت . و تا پيش از آنكه در جنگ موته شهيد شود براى تقويم و ارزيابى محصول كشاورزى خيبر به آن جا اعزام مىشد .\r\nمحمد بن عبد الله اسدى از سفيان ثورى ، از شيبانى ، از شعبى نقل مىكند * پيامبر ( ص ) عبد الله بن رواحه را براى ارزيابى محصول خيبر به آنجا اعزام فرمودند و ارزيابى كرد .\r\nعبيد الله بن موسى از اسرائيل ، از طارق ، از سعيد بن جبير نقل مىكند * پيامبر ( ص ) سوار بر شتر وارد مسجد الحرام شدند تا حجر الاسود را با چوبدستى خود استلام فرمايند .\r\nعبد الله بن رواحه لگام ناقهء رسول خدا را در دست داشت و چنين رجز مىخواند :\r\n« اى كافرزادگان از راه او كنار برويد . ما دربارهء تأويل قرآن شما را ضربه زديم ، ضربه‌اى كه جمجمه را از جاى خود براندازد . [ 1 
  ] »\r\nعبد الوهاب بن عطاء از محمد بن عمرو بن علقمه ليثى ، از قول پير مردان قبيلهء خود نقل مىكند * پيامبر ( ص ) بر ناقهء غضباى خود طواف فرمود و چوبدستى در دست داشت و هر گاه كنار حجر الاسود مىرسيد ، حجر را با آن استلام مىفرمود ، عبد الله بن رواحه اين رجز را مىخواند :\r\n« اى كافرزادگان از راه او كنار برويد ، كنار رويد كه خير همراه رسول خداست ، خداوند رحمان در كتاب خود براى شما ضربتى را نازل فرموده است كه جمجمه را از جاى خود براندازد و دوست را از دوست غافل سازد . [ 2 
  ] »\r\nوكيع بن جراح و عبد الله بن نمير و يعلى و محمد پسران عبيد از اسماعيل بن ابى خالد از قيس\r\n\r\n\r\n","description":"","footnote":"\r\n[ 1 
  ] .\r\n خلّوا بنى الكفار عن سبيله * نحن ضربناكم على تأويله\r\nضربا يزيل الهام عن مقيله \r\n[ 2 
  ] .\r\n خلّوا بنى الكفار عن سبيله * خلّوا فان الخير مع رسوله\r\nقد انزل الرحمن فى تنزيله * ضرباً يزيل الهام عن مقيله\r\nو يذهل الخليل عن خليله \r\n","page_name":" 442 ","page_number":450},
  {"content":"\r\n\r\n( 1 ) بن ابى حازم نقل مىكنند * يك بار پيامبر ( ص ) به عبد الله بن رواحه فرمودند : پياده شو و با خواندن و سرودن شعر شتران را به حركت و مسافران را به جنب و جوش وادار كن . عرض كرد : اى رسول خدا اين كار را مدتهاست رها كرده‌ام . عمر گفت : بشنو و اطاعت كن . گويد ، پياده شد و چنين سرود :\r\n« پروردگارا ، اگر تو نبودى ما رهنمون نشده بوديم نه نماز مىگزارديم و نه زكات مىپرداختيم . پروردگارا آرامش بر ما فرو فرست و اگر با دشمن روياروى شديم گامها را استوار فرماى همانا كه كافران بر ما ستم كردند . »\r\nوكيع بن جراح گويد ، كس ديگرى مىگفت كه اين مصرع را هم مىخوانده است :\r\n« اگر بخواهند ما را از دين بفريبند نخواهيم پذيرفت . [ 1 
  ] »\r\nگويد ، پيامبر ( ص ) فرمود : پروردگارا او را رحمت فرماى ، و عمر گفت : شهادت بر او واجب شد . عبد الله بن نمير و محمد بن عبيد در حديث خود مصراع اول رجز فوق را با اندك تفاوتى نقل كرده‌اند .\r\nواقدى مىگويد : عبد الله بن رواحه در عمرة القضيّه در ذى قعدهء سال هفتم هجرت همراه پيامبر ( ص ) طواف مىكرده است . عبد الله بن رواحه شاعر بوده است .\r\nعبيد الله بن موسى از عمر بن ابى زائدة ، از مدرك بن عمارة نقل مىكند عبد الله بن رواحه مىگفته است * از مسجد پيامبر ( ص ) عبور كردم ، در حالى كه رسول خدا ( ص ) همراه گروهى از ياران خود در مسجد نشسته بودند ، همين كه اصحاب پيامبر ( ص ) مرا ديدند بانگ برداشتند كه اى عبد الله بن رواحه ، اى عبد الله . دانستم كه رسول خدا احضارم فرموده‌اند . رفتم . فرمودند : اينجا بنشين . مقابل آن حضرت نشستم . فرمودند : شعر چگونه مىگويى ؟ و مثل اينكه از چگونگى شعر گفتن تعجب مىفرمودند . گفتم : دربارهء موضوع آن مىنگرم و مىگويم . فرمودند : هم اكنون در نكوهش مشركان شعرى بگو . من چيزى آماده نساخته بودم ، اندكى انديشيدم و چنين سرودم :\r\n« اى گيرندگان قيمت عبا به من خبر بدهيد شما چه هنگامى فرماندهان و سرهنگان بوده‌ايد يا\r\n\r\n\r\n","description":"","footnote":"\r\n[ 1 
  ] .\r\n يا رب لول انت ما اهتدينا * و لا تصدقنا و لا صلّينا\r\nفانزلن سكينة علينا * و ثبت الاقدام ان لاقينا\r\nانّ الكفار قد بغوا علينا * و ان ارادوا فتنة ابينا \r\n","page_name":" 443 ","page_number":451},
  {"content":"\r\n\r\n( 1 ) چه هنگام قبيلهء مضر براى شما تسليم شده است . » [ 1 
  ]\r\nگويد ، متوجه شدم كه پيامبر ( ص ) برخى از گفتار مرا نپسنديدند كه قوم آن حضرت را گيرندگان قيمت عبا ناميده بودم ، و اين ابيات را سرودم :\r\n« اى خاندان هاشم خير ، خداوند شما را بر همگان برترى و فضيلتى داده است كه تغييرپذير نيست . من با نشانه‌هاى خير و نيكى در تو چنان آشنا شدم كه مخالف با آنچه است كه ايشان ديده‌اند ، در عين حال اگر در انجام دادن كار خود چيزى از ايشان بخواهى و يارى طلبى نه پناه مىدهند و نه يارى ، خداوند خوبيهايى را كه به تو ارزانى فرموده است ثابت و پايدار همچون موسى بدارد و نصرتى همچون نصرت آنان عنايت كناد . [ 2 
  ] »\r\nگويد ، رسول خدا در حالى كه لبخند بر لب داشتند روى به من كردند و فرمودند :\r\nخداوند تو را هم ثابت بداراد .\r\nيزيد بن هارون و يحيى بن عباد هر دو از حماد بن سلمة ، از هشام بن عروه ، از پدرش نقل مىكنند * چون آيهء مباركهء : « و شاعران را گمراهان پيروى مىكنند [ 3 
  ] » نازل شد ، عبد الله بن رواحه گفت : خدا مىداند كه من از ايشان و خداوند چنين نازل فرمود : « مگر آنان كه ايمان آوردند و كارهاى پسنديده كردند . [ 4 
  ] » تا آخر آيه .\r\nابو عامر عبد الملك بن عمرو عقدى از شعبة ، از ابو بكر بن حفص ، از ابو مصبح يا ابن مصبح ، از ابن السمط ، از عبادة بن حالت نقل مىكند * پيامبر ( ص ) از عبد الله بن رواحه عيادت فرمودند و او به احترام ورود پيامبر ( ص ) نتوانست از بستر خود تكان بخورد .\r\nپيامبر ( ص ) خطاب به حاضران فرمودند : آيا مىدانيد چه كسانى از امت من شهيدند ؟ گفتند :\r\nكشته شدن مسلمان در جنگ شهادت است . فرمودند : در اين صورت شهيدان امت من اندك‌اند ، كشته شدن مسلمان شهادت است ، درد شكم كه منجر به مرگ شود شهادت است ،\r\n\r\n\r\n","description":"","footnote":"\r\n[ 1 
  ] .\r\n خبّرونى اثمان العبا متى * كنتم بطاريق او دانت لكم مضر \r\nمعنى اثمان العبا را با احتمال ترجمه كردم ، در مضاف و منسوب ثعالبى به اين تركيب بر نخوردم - م .\r\n[ 2 
  ] .\r\n يا هاشم الخير انّ الله فضّلكم * على البريّة فضلًا ماله غير\r\nانّى تفرّست فيك الخير اعرفه * فراسة خالفتهم فى الذى نظروا\r\nو لو سألت او استنصرت بعضهم * فى جلّ امرك ما آووا و لا نصروا\r\nفثبّت الله ما اتاك من حسن * تثبيت موسى و نصراً كالذى نصروا \r\n[ 3 ، 4 
  ] . آيهء مباركهء 225 سورهء بيست و ششم - شعراء - و رجوع كنيد به تفاسير قرآن مجيد ذيل آيهء مذكور ، از جمله به :\r\nشيخ طبرسى ، مجمع البيان ، ج 7 و 8 ، ص 208 كه نام عبد الله بن رواحه به عنوان شاعر مؤمن آمده است - م .\r\n","page_name":" 444 ","page_number":452},
  {"content":"\r\n\r\n( 1 ) غرق شدن شهادت است ، مرگ زن به هنگام زايمان فرزند شهادت است .\r\nمحمد بن فضيل بن غزوان ضبّى از حصين ، از عامر ، از نعمان بن بشير نقل مىكند * عبد الله بن رواحه در طى بيمارىاش بيهوش شد . خواهرش شروع به گريستن كرد و مىگفت : واى بر من كه كوه استوار خود را از دست دادم ، واى بر من و همين گونه چيزهايى مىشمرد و تكرار مىكرد . چون ابن رواحه به هوش آمد گفت : هر چه تو مىگفتى فرشتگان به من مىگفتند آيا تو چنينى .\r\nابو قطن عمرو بن هيثم از ابو حره ، از حسن بصرى نقل مىكند * عبد الله بن رواحه بيهوش شد يكى از زنانش گفت : واى بر كوه استوار من ، واى بر عزت من . فرشتگان به عبد الله بن رواحه گفتند : آيا تو كوه استوار و عزت اويى ؟ و چون به هوش آمد گفت : آنچه در بارهء من گفتيد از من مىپرسيدند .\r\nعفان بن مسلم از حماد بن سلمه ، از ابو عمران جونى نقل مىكند * عبد الله بن رواحه در طى بيمارىاش بيهوش شد . رسول خدا ( ص ) به عيادتش آمدند و عرضه داشتند :\r\nپروردگارا اگر اجل او رسيده است سكرات مرگ را بر او آسان فرماى و گر نه شفايش عنايت كن . عبد الله بن رواحه احساس سبكى كرد و چشم گشود و گفت : اى رسول خدا ، مادرم مىگفت واى بر كوه استوار من ، واى بر پشت و پناه من و فرشته‌اى گرزى آهنى در دست داشت و مىگفت تو چنينى ؟ و اگر مىگفتم آرى ، با آن به من مىكوفت .\r\nعفان بن مسلم از ديلم بن غزوان [ 1 
  ] از ثابت بنانى ، از انس بن مالك نقل مىكند كه مىگفته است * جنگى پيش آمد و عبد الله بن رواحه چنين سرود :\r\n« اى نفس نبينم كه بهشت را خوش نداشته باشى و به خدا سوگند مىخورم كه به هر حال در كام مرگ فرو خواهى شد ، چه دلت بخواهد و چه آن را مكروه داشته باشى » [ 2 
  ] .\r\nواقدى از محمد بن صالح بن دينار ، از عاصم بن عمر بن قتادة و عبد الجبار بن\r\n\r\n\r\n","description":"","footnote":"\r\n[ 1 
  ] . ذهبى در ميزان الاعتدال ، ج 2 ، ص 29 ، زير شمارهء 2686 ، از قول ابو حاتم رازى مىگويد احاديث نقل شده از طرف او عيبى ندارد - م .\r\n[ 2 
  ] .\r\n يا نفس الا اراك تكرهين الجنّة * اخلف باللّه لتنزلنّه\r\nطائعة او لتكرهنّه \r\nبراى اطلاع بيشتر از اشعار او ، ر ك : آمدى ، المؤتلف و المختلف ، چاپ كرنكو ، ص 126 و واقدى ، مغازى ، ج 2 ، ص 759 - 757 - م .\r\n","page_name":" 445 ","page_number":453},
  {"content":"\r\n\r\n( 1 ) عماره [ 1 
  ] ، از عبد الله بن ابو بكر بن محمد بن عمرو بن حزم برايم نقل كردند * چون جعفر بن ابى طالب در موته شهيد شد ، پس از شهادت او عبد الله بن رواحه پرچم را گرفت و در طلب شهادت برآمد و در حالى كه سركش بود وارد بهشت شد . گويد اين سخن بر انصار دشوار آمد و پيامبر ( ص ) چنين توضيح فرمودند كه نخست همين كه زخمى شد اندكى از جنگ نكول و خود را سرزنش كرد ، ولى دوباره شجاعت به خرج داد و شهيد شد . [ 2 
  ]\r\nعبد الله بن رواحه يكى از سرداران جنگ موته بود و به بهشت رفت و از سوى قوم خود آن را خريد . جنگ موته در جمادى الاولى سال هشتم هجرت بوده است . [ 3 
  ]\r\n\r\nخلّاد بن سويد\r\nابن ثعلبة بن عمرو بن حارثة بن امرئ القيس بن مالك اغرّ بن ثعلبة بن كعب . مادرش عمرة دختر سعد بن قيس بن عمرو بن امرى القيس از بنى حارث بن خزرج است . به روايت تمام سيره نويسان خلد در بيعت عقبه حضور داشته است . فرزندانش عبارت‌اند از : سائب بن خلاد كه از اصحاب پيامبر است و عمر بن خطاب او را به فرماندارى يمن گماشت و حكم بن خلاد ، مادر ايشان ليلى دختر عبادة بن دليم خواهر سعد بن عباده است . نسل اين دو پسر منقرض شده است و به طور كلى نسل حارثة بن امرئ القيس بن مالك اغر منقرض شده و هيچ كس از ايشان باقى نمانده است . خلاد در بدر و احد و خندق و بنى قريظه شركت كرد و در محاصرهء بنى قريظه شهيد شد . زنى از يهوديان بنى قريظه به نام بنانة از فراز برج سنگى بر سر او انداخت كه شهيد شد پيامبر فرمودند : او را پاداش دو شهيد است و بنانة را كه زن حكم قرظى بود در مقابل خون خلاد اعدام كردند .\r\nپيامبر ( ص ) بنى قريظه را در چند روز آخر ذى قعده و چند روز اول ذى حجه سال پنجم و جمعاً پانزده شبانه روز محاصره كردند تا آنكه تسليم فرمان رسول خدا ( ص ) شدند .\r\n\r\n\r\n","description":"","footnote":"\r\n[ 1 
  ] . ذهبى در ميزان الاعتدال ، ج 2 ، ص 534 ، مىگويد از استادان واقدى است كه شناخته نشده است - م .\r\n[ 2 
  ] . خيال مىكنم در اينجا چند سطرى افتادگى دارد و صحيح آن همان است كه واقدى در مغازى ، ص 762 آورده است كه پيامبر ( ص ) روز جنگ موته در حالى كه در مسجد خود در مدينه نشسته بودند چنان اظهار فرمودند و بر انصار گران آمد و سپس حضرت توضيح دادند - م .\r\n[ 3 
  ] . موته امروز جزء كشور اردن است و مزار اسامه و جعفر و عبد الله بن رواحه رضوان الله تعالى عليهم مشخص و مورد احترام و تكريم فراوان است . اين بنده هم سعادت درك فيض و زيارت پيدا كرده‌ام - م .\r\n","page_name":" 446 ","page_number":454},
  {"content":"\r\n\r\n( 1 ) احمد بن ابراهيم از ابو فضالة ، از عبد الخبير بن اسماعيل بن محمد بن ثابت بن قيس بن شماس ، از پدرش ، از جدش نقل مىكند * در جنگ بنى قريظه مردى از انصار به نام خلاد كشته شد . پيش مادرش رفتند و گفتند : اى مادر خلاد ، خلاد كشته شد . و مادر در حالى كه بر چهرهء خود نقاب انداخته بود آمد . گفتند : خلاد كشته شده است و تو با سر و روى پوشيده و با نقاب آمده‌اى ؟ گفت : اگر خلاد را از دست داده و به مصيبت او گرفتار آمده‌ام شرم و حياى من كه از دست نشده است . [ 1 
  ] و چون اين خبر را به پيامبر ( ص ) دادند ، فرمودند : همانا او را پاداش دو شهيد است . گويد ، به پيامبر عرض شد چرا ؟ فرمود : چون او را اهل كتاب كشته‌اند .\r\n\r\nبشير بن سعد\r\nابن ثعلبة بن خلّاس بن زيد بن مالك اغر بن ثعلبة بن كعب . مادرش انيسة دختر خليفة بن عدى بن عمرو بن امرى القيس بن مالك اغر است . بشير پسرى به نام نعمان داشته كه كنيهء او مأخوذ از اوست و دخترى به نام ابيّة كه مادر آن دو عمره دختر رواحه ، خواهر عبد الله بن رواحه است . اعقاب بشير باقى مانده‌اند . بشير در دورهء جاهلى خط عربى مىنوشت با آنكه نگارش ميان اعراب اندك بوده است . به روايت همگان بشير در بيعت عقبه همراه هفتاد تن از انصار بوده است ، و در بدر و احد و خندق و همهء جنگهاى ديگر پيامبر همراه بوده است .\r\nواقدى از عبد الله بن حارث بن فضيل ، از پدرش نقل مىكند * رسول خدا ( ص ) بشير بن سعد را به فرماندهى سى نفر در شعبان سال هفتم به قبيلهء مرّة كه در ناحيهء فدك بود ، اعزام فرمودند . افراد قبيلهء مره با آنان جنگى سخت كردند و گروهى از ياران بشير كشته شدند و گروهى گريختند و بشير جنگى سخت و پايدارى كرد و پى پاشنه‌هايش زده شد و تصور كردند كه مرده است و او شبانه خود را كشان كشان به فدك رساند و چند روزى پيش يهودىاى ماند و سپس به مدينه برگشت . [ 2 
  ]\r\nواقدى از يحيى بن عبد العزيز ، از بشير بن محمد بن عبد الله بن زيد نقل مىكند * پيامبر ( ص ) بشير بن سعد را به فرماندهى سيصد مرد به نواحى يمن ( با يمن اشتباه نشود ) و\r\n\r\n\r\n","description":"","footnote":"\r\n[ 1 
  ] . اين بانوى بزرگوار ، دختر عباده و خواهر سعد بن عبادة و از خاندانهاى بسيار اصيل خزرج است . م .\r\n[ 2 
  ] . براى اطلاع بيشتر از اين سريه ر ك : واقدى ، مغازى ، ج 2 ، ص 723 ، و ترجمهء آن - م .\r\n","page_name":" 447 ","page_number":455},
  {"content":"\r\n\r\n( 1 ) جبار كه ميان فدك و وادى القرى است گسيل فرمودند . آن جا گروهى از مردم غطفان با عيينه بن حصن فزارى جمع شده بودند . بشير با آنان درافتاد و بر ايشان پيروز شد و اسير و غنيمت گرفت و عيينة و يارانش از هر سو گريختند و اين سريه در ماه شوال سال هفتم بود .\r\nواقدى از معاذ بن محمد انصارى ، از عاصم بن عمر بن قتادة نقل مىكند * چون پيامبر ( ص ) براى انجام دادن قضاى عمرهء خود عازم مكه شدند و آن در ذى قعده سال هفتم هجرت بود مقدارى اسلحه پيشاپيش فرستادند و بشير بن سعد را بر حفظ آن گماشتند . بشير در جنگ عين التمر [ 1 
  ] به روزگار ابو بكر صديق همراه خالد بن وليد بود و در آن جنگ كشته شد .\r\n\r\nسماك بن سعد\r\nبرادر تنى بشير بن سعد است . در بدر و احد شركت كرده و درگذشته است و اعقابى از او باقى نمانده است .\r\n\r\nسبيع بن قيس\r\nابن عبسة بن امية بن مالك بن عامرة بن عدى بن كعب بن خزرج بن حارث بن خزرج .\r\nمادرش خديجه دختر عمرو بن زيد بن عبدة بن عبيد بن عامرة بن عدى از خاندان حارث بن خزرج است . سبيع پسرى به نام عبد الله داشته كه مادرش از بنى جدارة است . او درگذشته و نسلى از او باقى نمانده است . سبيع در بدر و احد شركت كرده است . عبد الله بن محمد بن عمارة انصارى نسب سبيع را چنين گفته است : سبيع بن قيس بن عائشة بن اميه و برادرش .\r\n\r\nعبادة بن قيس\r\nابن عبسة بن اميه . اين دو عموهاى ابو الدرداء هستند . از عباده نسلى باقى نيست . عباده در بدر و احد و خندق و حديبيه و خيبر و مؤته شركت كرد و در جنگ موته شهيد شد . اين جنگ\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين جنگ ، ر ك : نويرى ، نهاية الارب ، ج 19 ، ص 113 ، و ترجمهء تاريخ طبرى به قلم آقاى ابو القاسم پاينده ، صفحات 1516 - 1513 و هيچ كدام از كشته شدن بشير بن سعد سخن نگفته‌اند - م .\r\n","page_name":" 448 ","page_number":456},
  {"content":"\r\n\r\n( 1 ) در جمادى الاولى سال هشتم هجرت بوده است . عبد الله بن محمد بن عمارة انصارى مىگويد : سبيع بن قيس داراى برادرى تنى به نام زيد بوده است كه در بدر شركت نكرده و از اصحاب پيامبر است .\r\n\r\nيزيد بن حارث\r\nابن قيس بن مالك بن احمر بن حارثه بن ثعلبة بن كعب بن خزرج بن حارث بن خزرج .\r\nمادرش فسحم از خاندان بلقين بن جسر از قبيلهء قضاعه است . يزيد را گاه به نسبت مادرش يزيد بن فسحم مىگويند . يزيد داراى اعقابى بوده است ، ولى امروز منقرض شده‌اند .\r\nهمچنين اعقاب حارثة بن ثعلبه هم منقرض شده‌اند و هيچ كس از ايشان باقى نمانده است .\r\nپيامبر ( ص ) ميان يزيد بن حارث و ذو اليدين عمير بن عبد عمرو خزاعى عقد برادرى منعقد فرمودند ، و هر دو در جنگ بدر به شهادت رسيدند . كسى كه يزيد بن حارث را كشت ، نوفل بن معاويه ديلى بود . جنگ بدر در بامداد جمعه هفدهم رمضانى كه هيجدهمين ماه هجرت بوده است اتفاق افتاده است .\r\n\r\nاز خاندان جشم و زيد دو پسر حارث بن خزرج كه به آن دو توأمان هم مىگفته‌اند و دعوت آن دو در ديوان يكى بوده است و مسجد سنح را ساخته و آن مسجد به ايشان اختصاص داشته است\r\n\r\nخبيب بن يساف\r\nابن عنبه بن عمرو بن خديج بن عامر بن جشم بن حارث بن خزرج . مادرش سلمى دختر مسعود بن شيبان بن عامر بن عدى بن اميّة بن بياضه است . خبيب پسرى به نام عبد الله و معروف به ابو كثير داشته است و مادرش جميله دختر عبد الله بن ابىّ بن سلول از خاندان بلحبلى از قبيلهء بنى عوف بن خزرج است . پسرى ديگر به نام عبد الرحمن داشته كه مادرش كنيزى بوده است . و دخترى به نام انيسة كه مادرش زينب دختر قيس بن شماس بن مالك است . اعقاب ايشان مدتى بوده‌اند و اكنون منقرض شده‌اند .\r\n\r\n","description":"","footnote":"","page_name":" 449 ","page_number":457},
  {"content":"\r\n\r\n( 1 ) يزيد بن هارون از مسلم بن سعيد ثقفى ، از خبيب بن عبد الرحمن بن خبيب ، از قول پدرش ، از جدش نقل مىكند كه مىگفته است * من و مردى از خويشاوندانم به حضور پيامبر ( ص ) كه عازم جنگى بود ، رسيديم و هنوز مسلمان نشده بوديم . گفتيم : شرم مىكنيم كه قوم ما به جنگى بروند و ما با ايشان نباشيم . پيامبر فرمودند : آيا شما مسلمان شده‌ايد ؟ گفتيم :\r\nنه . فرمودند : ما از مشركان براى جنگ با مشركان يارى نمىجوييم . گويد : مسلمان شديم و همراه ايشان در جنگ حاضر شديم . مردى را كشتم كه او هم بر من ضربتى زد كه نشانه‌اش بر من باقى است . بعدها با دختر آن مرد ازدواج كردم كه هميشه با شوخى مىگفت : زنده باد مردى كه تو را چنين زخمى زده است ، و من مىگفتم : زنده باد مردى كه پدرت را شتابان به جهنم فرستاد .\r\nمعن بن عيسى از مالك بن انس ، از فضيل بن ابى عبد الله ، از عبد الله بن نيار ، از عروة ، از عايشه نقل مىكند كه مىگفته است * هنگامى كه رسول خدا براى جنگ بدر بيرون رفتند چون به سنگلاخ وبرة [ 1 
  ] رسيدند ، مردى كه معروف به چابكى و دليرى بود به آن حضرت پيوست كه ياران پيامبر از ديدار او خشنود شدند . آن مرد به پيامبر گفت : آمده‌ام كه همراه شما باشم و كشته شوم . پيامبر فرمودند : آيا به خدا و رسولش ايمان مىآورى ؟ گفت : نه .\r\nفرمود : برگرد كه ما از مشرك يارى نمىجوييم . عايشه گويد : رسول خدا ( ص ) حركت فرمود و چون به محل شجره [ 2 
  ] رسيد باز آن مرد بيامد و سخن خود را باز گفت و پيامبر ( ص ) همان‌گونه پاسخ فرمود و بازگشت و چون به بيداء [ 3 
  ] رسيدند باز آمد و همان گونه گفت . پيامبر فرمودند : آيا به خدا و رسولش ايمان مىآورى ؟ گفت : آرى . فرمود : حركت كن .\r\nواقدى مىگويد : همان شخص خبيب بن يساف بود و مسلمان شدن او چندان به تأخير افتاد كه رسول خدا براى بدر حركت فرمودند و او به ايشان پيوست و در راه مسلمان شد . او در بدر و احد و خندق و تمام جنگهاى پيامبر همراه بود و در دورهء حكومت عثمان درگذشت . او پدر بزرگ خبيب بن عبد الرحمن بن خبيب بن يساف است كه عبيد الله بن عمرو\r\n\r\n\r\n","description":"","footnote":"\r\n[ 1 
  ] . نام جايى از حومهء مدينه است و كنار چشمهء آبى قرار دارد و داراى نخلستان است . ر ك : ياقوت ، معجم البلدان ، ج 8 ، ص 392 - م .\r\n[ 2 
  ] . شجرة ، از منطقهء ذو الحليفه و شش ميلى مدينه و محل احرام بستن پيامبر ( ص ) براى حج و ميقات مردم مدينه است . ر ك :\r\nقاضى نعمان مغربى ، دعائم الاسلام ، ج 1 ، چاپ مصر ، 1963 ، ص 297 - م .\r\n[ 3 
  ] . بيداء ، نام سرزمينى داراى شنهاى نرم بعد از ذو الحليفة و ميان مكه و مدينه است . ر ك : ياقوت ، معجم ، ج 2 ، ص 326 - م .\r\n","page_name":" 450 ","page_number":458},
  {"content":"\r\n\r\n( 1 ) شعبة و كسان ديگرى غير از آن دو از او روايت نقل كرده‌اند . تمام اعقاب خبيب منقرض شده‌اند و هيچ كس از ايشان باقى نيست .\r\n\r\nسفيان بن نسر\r\nابن عمرو بن حارث بن كعب بن زيد بن حارث بن خزرج . واقدى و عبد الله بن محمد بن عمارة انصارى نام پدرش را همين گونه نسر نوشته‌اند و موسى بن عقبه و محمد ابن اسحاق و ابو معشر ، سفيان بن بشر گفته‌اند شايد هم راويان آن را درست ضبط نكرده‌اند . سفيان در بدر و احد شركت كرده است و اعقابى داشته است كه منقرض شده‌اند .\r\n\r\nعبد الله بن زيد\r\nابن عبد ربه ثعلبة بن زيد بن حارث بن خزرج . عبد الله بن محمد بن عمارة انصارى مىگويد :\r\nميان پدران او كسى به نام ثعلبه نبوده است ، و ثعلبة پسر عبد ربه و برادر زيد است و عموى عبد الله و اشتباه است كه او را از نياكان او بدانيد . عبد الله داراى پسرى به نام محمد است كه مادرش سعدة دختر كليب بن يساف بن عنبه و برادرزادهء خبيب است ، و دخترى به نام ام حميد كه مادرش از مردم يمن است . گروه اندكى از اعقاب او هم اكنون در مدينه باقى هستند .\r\nواقدى از كثير بن زيد ، از مطلّب بن عبد الله بن حنطب ، از محمد بن عبد الله بن زيد نقل مىكند كه مىگفته است * كنيهء پدرم ابو محمد و مردى ميانه بالا بود . واقدى مىگويد :\r\nعبد الله بن زيد پيش از اسلام با آنكه خط نوشتن ميان اعراب اندك بوده است ، خط مىنوشته است . عبد الله در بيعت عقبه همراه آن هفتاد تن انصار بوده است و در اين باره همگان اتفاق دارند . در بدر و احد و خندق و تمام جنگهاى ديگر همراه پيامبر ( ص ) بوده است و در فتح مكه پرچم خاندان حارث بن خزرج به دست او بوده است و همان كسى است كه چگونگى اذان گفتن را در خواب ديده است .\r\nفضل بن دكين از زكرياء بن ابى زائدة ، از عامر شعبى نقل مىكند * عبد الله بن زيد در خواب چگونگى اذان را ديد و به حضور پيامبر آمد و به ايشان خبر داد .\r\n\r\n","description":"","footnote":"","page_name":" 451 ","page_number":459},
  {"content":"\r\n\r\n( 1 ) موسى بن اسماعيل از ابان بن يزيد عطار ، از يحيى بن ابى كثير ، از ابو سلمه ، از محمد بن عبد الله بن زيد نقل مىكند * پدرش همراه مرد ديگرى از انصار هنگام كشتن قربانى پيامبر ( ص ) حاضر شده است ، ولى چيزى از گوشت قربانى به او و دوستش نرسيده است .\r\nآنگاه پيامبر ( ص ) موهاى سر خود را در جامه‌اى تراشيدند و از موهاى خود به برخى لطف كردند و ناخن گرفتند و ناخنهاى خود را به پدرش و همراه او لطف كردند . محمد بن عبد الله مىگفته است آن ناخن در خاندان ماست و با حنا و كتم خضاب شده است .\r\nواقدى از كثير بن زيد ، از مطلب بن عبد الله بن حنطب ، از محمد بن عبد الله بن زيد نقل مىكند كه مىگفته است * پدرم به شصت و چهار سالگى در سال سى و دوم هجرت در مدينه درگذشت و عثمان بن عفان بر او نماز گزارد . و برادرش .\r\n\r\nحريث بن زيد\r\nابن عبد ربه .\r\nواقدى از شعيب بن عبادة ، از بشير بن محمد بن عبد الله بن زيد ، از قول پدرش نقل مىكند * حريث در بدر شركت كرده است . واقدى مىگويد : اصحاب ما در اين مسأله اتفاق نظر دارند . موسى بن عقبه و محمد بن اسحاق و ابو معشر هم همين گونه گفته‌اند . حريث در احد هم شركت كرده است و اعقابى از او باقى نمانده است . جمعاً چهار تن .\r\n\r\nاز خاندان جدارة بن عوف بن حارث بن خزرج\r\n\r\nتميم بن يعار\r\nابن قيس بن عدى بن امية بن جدارة بن عوف بن حارث بن خزرج . مادرش زغيبة دختر رافع بن معاوية بن عبيد بن ابجر است و ابجر همان خدرة پسر عوف بن حارث بن خزرج است .\r\nزغيبة خالهء سعد بن معاذ و اسعد بن زراره است . تميم دو فرزند به نام ربعى و جميله داشته كه مادرشان از خاندان عمرو بن وقش شاعر است . تميم در جنگ بدر و احد شركت كرده و درگذشته است و نسلى از او باقى نمانده است .\r\n\r\n","description":"","footnote":"","page_name":" 452 ","page_number":460},
  {"content":"\r\n\r\n( 1 )\r\n\r\nيزيد بن مزين\r\nابن قيس بن عدى بن امية بن جدارة . نام او را واقدى يزيد و موسى بن عقبه و محمد بن اسحاق و عبد الله بن محمد بن عمارة انصارى زيد گفته‌اند و ابو معشر در كتاب خود نام او را نياورده است . فرزندانش عمرو و رملة در كودكى درگذشتند و نسلى از او باقى نمانده است .\r\nهمچنين اعقاب عدى بن امية بن جداره همگى از ميان رفته‌اند و هيچ كس از ايشان باقى نمانده است . يزيد بن مزين در بدر و احد شركت كرده است .\r\n\r\nعبد الله بن عمير\r\nابن حارثة بن ثعلبة بن خلاس بن امية بن جداره . موسى بن عقبه و محمد بن اسحاق و ابو معشر و واقدى او را از شركت كنندگان بدر مىدانند ولى عبد الله بن محمد بن عمارة انصارى نام او را ننوشته است و نسب او هم شناخته شده نيست . سه نفر .\r\n\r\nاز خاندان ابجر كه همان خدرة بن عوف بن حارث بن خزرج است\r\n\r\nعبد الله بن ربيع\r\nابن قيس بن عامر بن عباد بن ابجر . نام ابجر خدرة است . برخى هم گفته‌اند خدره نام مادر ابجر است و خدا داناتر است . مادر عبد الله بن ربيع ، فاطمه دختر عمرو بن عطية بن خنساء بن مبذول بن عمرو بن غنم بن مازن بن نجار است . عبد الله بن ربيع داراى دو پسر به نامهاى عبد الرحمن و سعد است كه مادرشان از قبيلهء طى بوده است . نسل او منقرض شده است و كسى از ايشان باقى نيست . همچنين نسل عباد بن ابجر هم منقرض شده است و كسى از ايشان نمانده است . به روايت تمام سيره نويسان عبد الله بن ربيع در بيعت عقبه همراه هفتاد تن انصار بوده و در بدر و احد شركت كرده است .\r\n\r\n","description":"","footnote":"","page_name":" 453 ","page_number":461},
  {"content":"\r\n\r\n( 1 )\r\n\r\nاز همپيمانان خاندان حارث بن خزرج\r\n\r\nعبد الله بن عبس\r\nاو را نسل نيست . موسى بن عقبه و ابو معشر و واقدى بدون اينكه نسب او را بنويسند گفته‌اند از شركت كنندگان در بدر است و همين اندازه گفته‌اند كه او همپيمان ايشان است .\r\n\r\nعبد الله بن عرفطة\r\nاين شخص هم از همپيمانان خاندان حارث بن خزرج است . موسى بن عقبه و ابن اسحاق و ابو معشر و واقدى او را از شركت كنندگان بدر مىدانند . عبد الله بن محمد بن عمارة انصارى مىگويد : اين دو همپيمان يك نفرند و نامش عبد الله بن عمير بوده است . بنابر اين همهء كسانى كه از خاندان حارث بن خزرج در بدر شركت كرده‌اند نه نفرند .\r\n\r\nاز خاندان بلحبلى از قبيلهء بنى عوف بن خزرج ، نام اصلى بلحبلى سالم بن غنم بن عوف بن خزرج است و چون شكمش بزرگ بوده است او را حبلى مىگفته‌اند\r\n\r\nعبد الله بن عبد الله بن ابىّ\r\nابن مالك بن حارث بن عبيد بن مالك بن سالم كه سالم همان حبلى است . مادر عبد الله ، خولة دختر منذر بن حرام بن عمرو بن زيد منات بن عدى بن عمرو بن مالك بن نجار و از خاندان مغالة است .\r\nعبد الله بن ابىّ ( پدر عبد الله ) در آخرين روزهاى دورهء جاهلى سالار قبيلهء خزرج بوده است و هنگامى كه پيامبر ( ص ) در حال هجرت به مدينه بودند ، خويشاوندان عبد الله بن ابىّ مشغول فراهم كردن گوهرهايى براى ساختن تاج بودند كه بر سر او نهند ، و همين كه\r\n\r\n","description":"","footnote":"","page_name":" 454 ","page_number":462},
  {"content":"\r\n\r\n( 1 ) پيامبر ( ص ) وارد مدينه شدند و اسلام آشكار شد ، مردم متوجه ايشان شدند و شرف عبد الله بن ابىّ كاسته شد و به اين جهت حسد برد و سركشى كرد و منافق شد .\r\nعبد الله بن ابى معروف به ابن سلول هم هست ، و سلول زنى از خزاعه و مادر مالك و جدّه پدرى عبد الله است . عبد الله بن ابىّ پسر خالهء ابو عامر راهب است . ابو عامر هم از كسانى است كه در آغاز از پيامبر ( ص ) به نيكى ياد مىكرد و مىگفت مؤمن به ايشان است و به مردم وعدهء ظهور آن حضرت را مىداد و در دورهء جاهلى هم ادعاى خداشناسى داشت و لباس راهبان را پوشيده و راهب شده بود ، اما همين كه خداوند متعال پيامبر ( ص ) را مبعوث فرمود ، حسد برد و سركشى كرد و بر كفر خود باقى ماند . در جنگ بدر همراه مشركان بود و بر ضد رسول خدا قيام كرد و پيامبر ( ص ) او را فاسق و تبهكار خواند ، و او را به اين لقب ملقب ساخت . [ 1 
  ]\r\nسليمان بن عبيد الله رقى از عبيد الله بن عمرو ، از معمر بن راشد ، از هشام بن عروة ، از قول پدرش نقل مىكند * پيامبر ( ص ) به عبد الله بن عبد الله بن ابىّ كه نامش حباب بود فرمودند : نامت عبد الله است كه حباب نام شيطان است .\r\nعبد الله بن نمير هم از هشام بن عروة ، از قول پدرش نقل مىكند * نام مردى حباب بود ، پيامبر او را عبد الله نام گذارى فرمود و گفت : حباب شيطان است .\r\nعبيد الله بن موسى از اسامة بن زيد ليثى ، از ابو بكر بن محمد بن عمرو بن حزم ، همچنين محمد بن عبد الله اسدى ، از سفيان ، از عطاء بن سائب ، از شعبى نقل مىكنند * پيامبر فرمودند : حباب نام شيطان است .\r\nعبد الله بن نمير از هشام بن عروة ، از پدرش نقل مىكند * پيامبر ( ص ) هر گاه نام زشتى مىشنيدند آن را تغيير مىدادند . گويند ، فرزندان عبد الله بن عبد الله بن ابىّ عبارت‌اند از : عبادة ، جليحة ، خيثمة ، خولىّ ، امامة و نام مادران ايشان را براى ما نگفته‌اند .\r\nعبد الله بن عبد الله بن ابى مسلمان شد و اسلامى پسنديده داشت . در بدر و احد و خندق و جنگهاى ديگر همراه پيامبر ( ص ) بود . او از پدر خود و اينكه منافقان به او پيوسته‌اند افسرده و اندوهگين بود و پدرش هنگام بازگشت پيامبر ( ص ) از تبوك درگذشت .\r\nرسول خدا ( ص ) در تشييع جنازه‌اش حاضر شدند و كنار گور او ايستادند و همان جا به\r\n\r\n\r\n","description":"","footnote":"\r\n[ 1 
  ] . جناب حنظله غسيل الملائكه كه از شهداى بزرگوار احد است ، فرزند همين ابو عارم است رك ، واقدى ، مغازى ، چاپ مركز نشر دانشگاهى ، 1361 ، ص 217 - م .\r\n","page_name":" 455 ","page_number":463},
  {"content":"\r\n\r\n( 1 ) عبد الله بن عبد الله تسليت فرمودند . [ 1 
  ] عبد الله بن عبد الله در جنگ يمامه شركت كرد و در جنگ جواثا [ 2 
  ] به سال دوازدهم در خلافت ابو بكر شهيد شد و اعقاب او باقى هستند .\r\n\r\nاوس بن خولى\r\nابن عبد الله بن حارث بن عبيد بن مالك بن سالم حبلى . مادرش جميله دختر ابىّ بن مالك و خواهر عبد الله بن ابىّ بن سلول است . اوس دخترى به نام فسحم داشته كه درگذشته است و نسلى از او باقى نيست . نسل حارث بن عبيد هم همگى منقرض شده و فقط از ايشان يكى دو مرد از نسل عبد الله بن ابىّ بن سلول باقى مانده‌اند .\r\nاوس بن خولى از اشخاص كامل بود و در جاهليت به كسى كامل مىگفتند كه به عربى خط بنويسد و شنا كردن و تيراندازى را نيكو انجام دهد و اين صفات در او جمع بود . [ 3 
  ]\r\nپيامبر ( ص ) ميان اوس و شجاع بن وهب اسدى كه او هم بدرى است پيمان برادرى منعقد فرمودند . اوس در بدر و احد و خندق و تمام جنگها همراه پيامبر بود .\r\nواقدى از عائذ بن يحيى ، از ابو الحويرث نقل مىكند * در عمرة القضا هنگامى كه پيامبر مىخواستند وارد مكه شوند دويست مرد را به فرماندهى اوس مأمور حفظ سلاحها فرمودند . گويند : و چون پيامبر ( ص ) رحلت فرمود و خواستند ايشان را غسل دهند ، انصار بر در خانه جمع شدند و فرياد برآوردند ، خدا را خدا را ما داييهاى پيامبريم اجازه دهيد كسى از ما حضور داشته باشد . گفتند : يك مرد از خودتان انتخاب كنيد و آنان بر اوس بن خولىّ اتفاق كردند و او وارد خانه شد و در مراسم شستن و كفن كردن و دفن پيكر مقدس با افراد خاندان آن حضرت شركت كرد . اوس در مدينه به روزگار خلافت عثمان درگذشت .\r\nحسين بن فهم از محمد ، از يحيى بن معين بن عون بن زياد ، از هشام بن يوسف ، از\r\n\r\n\r\n","description":"","footnote":"\r\n[ 1 
  ] . واقدى در مغازى ، ج 2 ، ص 422 - 415 ، فصلى دربارهء كارهاى منافقانهء عبد الله بن ابى آورده است كه از لحاظ مشاهدهء حلم و بردبارى وجود مقدس نبوى بسيار خواندنى است - م .\r\n[ 2 
  ] . جواثاء ، نام حصارى در بحرين كه علاء بن حضرمى به روزگار ابو بكر آن را گشود . ر ك : ياقوت ، معجم البلدان ، ج 3 ، ص 155 - م .\r\n[ 3 
  ] . خوانندگان عزيز ملاحظه مىفرماييد كه همچنين بر شمردن افراد انصار كه در جاهليت خط مىنوشته‌اند ادامه دارد .\r\nبنابر اين بايد به ميزان باسوادان در جامعهء آن روز مدينه توجه داشت و سخن برخى از خاورشناسان و متاثران از ايشان را كه جامعهء عرب را بدون سواد و علم معرفى كرده‌اند با احتياط تلقى كرد - م .\r\n","page_name":" 456 ","page_number":464},
  {"content":"\r\n\r\n( 1 ) معمر ، از ايوب ، از محمد بن سيرين نقل مىكند * چون مرگ ابو طالب فرا رسيد پيامبر ( ص ) را فرا خواند و گفت : برادرزادهء عزيزم چون من مردم پيش داييهايت كه از بنى نجارند برو كه آنان از همگان بيشتر از بستگان خود و آنچه در خانوادهء ايشان است ، دفاع مىكنند .\r\n\r\nزيد بن وديعة\r\nابن عمرو بن قيس بن جزّى بن عدى بن مالك بن سالم حبلى . مادرش ام زيد دختر حارث بن ابى الجرباء بن قيس بن مالك بن سالم حبلى است . فرزندان زيد بن وديعه ، سعد و امامة و ام كلثوم هستند كه مادرشان زينب دختر سهل بن صعب بن قيس بن مالك بن سالم حبلى است . سعد بن زيد بن وديعه در دورهء حكومت عمر بن خطاب به عراق آمد و ساكن عقرقوف [ 1 
  ] شد و فرزندانش آن جا بودند و به ايشان بنى عبد الواحد بن بشير بن محمد بن موسى بن سعد بن زيد بن وديعه مىگويند و نسلى از ايشان در مدينه باقى نمانده است . زيد بن وديعه در بدر و احد شركت كرد .\r\n\r\nرفاعة بن عمرو\r\nابن زيد بن عمرو بن ثعلبة بن مالك بن سالم حبلى . موسى بن عقبه و واقدى نسب او را همين گونه آورده‌اند . ابن اسحاق مىگويد : كنيه‌اش ابو الوليد بوده است . واقدى گويد : كنيه زيد پدر بزرگ رفاعة ، ابو الوليد بوده است و گاه او را به پدر بزرگش نسبت داده و رفاعة بن ابو الوليد گفته‌اند .\r\nعبد الله بن محمد بن عماره انصارى مىگويد : نامش رفاعة بن ابو الوليد است و ابو الوليد ، عمرو بن عبد الله بن مالك بن ثعلبة بن جشم بن مالك بن سالم حبلى است مادرش هم ام رفاعة دختر قيس بن مالك است . رفاعه داراى فرزندانى بوده كه نسل ايشان منقرض شده است . در روايت ابو معشر و برخى از نسخه‌هاى كتاب واقدى نام و نسب او چنين آمده است : رفاعة بن الهاف بن عمرو بن زيد ، و خدا داناتر است . بنا به روايت همگان\r\n\r\n\r\n","description":"","footnote":"\r\n[ 1 
  ] . عقرقوف دهكده‌اى از ناحيهء دجيل است كه با بغداد چهار فرسنگ فاصله دارد . گويند مقبره گروهى از پادشاهان كيانى آنجاست . ر ك : ياقوت ، معجم البلدان ، ج 6 ، ص 196 - م .\r\n","page_name":" 457 ","page_number":465},
  {"content":"\r\n\r\n( 1 ) رفاعه از هفتاد تن انصارى است كه در بيعت عقبه شركت كرده‌اند . او در بدر و احد شركت كرد و در شوال سال سوم هجرت در احد شهيد شد و نسلى از او باقى نمانده است .\r\n\r\nمعبد بن عبادة\r\nابن قشعر بن فدم بن سالم بن مالك بن سالم حبلى . كنيه‌اش ابو خصيصه است . موسى بن عقبه و ابن اسحاق و واقدى و عبد الله بن محمد بن عمارة انصارى چنين گفته‌اند و ابو معشر مىگويد :\r\nكنيه‌اش ابو عصيمة است . معبد در بدر و احد شركت كرده و درگذشته است و او را نسلى نيست .\r\n\r\nاز همپيمانان بنى سالم حبلى بن غنم\r\n\r\nعقبة بن وهب\r\nابن كلدة بن جعد بن هلال بن حارث بن عمرو بن عدى بن جشم بن عوف بن بهئة بن عبد الله بن غطفان از خاندان قيس عيلان قبيلهء مضر است . عقبة از نخستين كسان انصار است كه مسلمان شده است و در روايت همگان ، از انصارى است كه در هر دو بيعت عقبه شركت كرده است . عقبه در مكه به رسول خدا پيوسته و همان جا در مكه بوده است و هنگامى كه رسول خدا به مدينه هجرت فرمودند ، او هم به مدينه بازگشت و به اين جهت به او انصارى مهاجرى مىگفته‌اند . اعقاب او در عقرقوف همراه اعقاب سعد بن زيد بن وديعه زندگى مىكنند . عقبه در بدر و احد شركت كرده است و مىگويند او همان كسى است كه دو حلقهء زره را كه بر گونه‌هاى رسول خدا در جنگ احد فرو شده بود با دندانهاى خود بيرون كشيد و هم گفته‌اند ابو عبيدة بن جراح اين كار را كرده است و دو دندانش افتاده است .\r\nواقدى از عبد الرحمن بن ابى الزناد نقل مىكند كه مىگفته است * اعتقاد ما آن است كه هر دو در اين كار شركت داشته‌اند و آنها را بيرون كشيده‌اند .\r\n\r\n","description":"","footnote":"","page_name":" 458 ","page_number":466},
  {"content":"\r\n\r\n( 1 )\r\n\r\nعامر بن سلمة\r\nابن عامر بن عبد الله . همپيمانى يمنى است كه در بدر و احد شركت كرده است و اعقابى از او باقى نمانده‌اند .\r\n\r\nعاصم بن العكير\r\nهمپيمان ايشان و از قبيلهء مزينة است . در بدر و احد شركت كرده است و نسلى از او باقى نمانده است . هشت تن .\r\n\r\nاز قبيلهء قواقله كه خاندانهاى بنى غنم و بنى سالم هستند و غنم و سالم پسران عوف بن عمرو بن عوف بن خزرج‌اند\r\n\r\nعبادة بن صامت\r\nابن قيس بن اصرم بن فهر بن ثعلبة بن غنم بن عوف بن عمرو بن عوف بن خزرج . كنيه‌اش ابو وليد و مادرش قرة العين دختر عبادة بن نضلة بن مالك بن عجلان بن زيد بن غنم بن سالم بن عوف است . فرزندان عبادة بن صامت و دو پسرند . وليد كه مادرش جميله دختر ابو صعصعة است و ابو صعصعة عمرو بن زيد بن عوف بن مبذول بن عمرو بن غنم بن مازن بن نجار است . محمد كه مادرش ام حرام دختر ملحان بن خالد بن زيد بن حرام بن جندب بن عامر بن غنم بن عدى بن نجار است .\r\nعبادة بن صامت به روايت تمام سيره نويسان از هفتاد تنى است كه در بيعت عقبه حضور داشته و يكى از نقيبان دوازده‌گانه است . پيامبر ( ص ) ميان عبادة بن صامت و ابو مرثد غنوى عقد برادرى بستند . عباده در بدر و احد و خندق و ديگر جنگهاى رسول خدا ( ص ) همراه آن حضرت بوده است و او از شركت كنندگان در بيعت عقبه و از نقيبان دوازده‌گانه و بدرى و انصارى است .\r\n\r\n","description":"","footnote":"","page_name":" 459 ","page_number":467},
  {"content":"\r\n\r\n( 1 ) واقدى از قول ابو حرزة يعقوب بن مجاهد ، از عبادة بن وليد ، از قول پدرش نقل مىكند * عبادة بن صامت مردى تنومند و كشيده قامت و زيبا بوده و در سال سى و چهارم هجرت در رملة كه از سرزمين شام است درگذشته است و به هنگام مرگ هفتاد و دو سال داشته و فرزندان او باقى مانده‌اند . محمد بن سعد مىگويد : از كسى هم شنيده‌ام كه مىگفت عبادة بن صامت زنده مانده و به روزگار حكومت معاويه در شام درگذشته است . [ 1 
  ] و برادرش .\r\n\r\nاوس بن صامت\r\nبرادر تنى عبادة است . اوس پسرى به نام ربيع داشته كه مادرش خولة دختر ثعلبة بن اصرم عموى اوس است . او همان بانويى است كه دربارهء شوهر خود مجادله كرد و خداوند متعال آيات آغاز سورهء مجادله را در مورد او نازل فرموده است كه مىفرمايد :\r\n« به تحقيق كه شنيد خداوند سخن آن زن كه مجادله مىكرد با تو در كار شوهر خود و شكايت مىكرد به سوى خدا . [ 2 
  ] »\r\nپيامبر ( ص ) ميان اوس بن صامت و مرثد پسر ابو مرثد غنوى عقد برادرى بست . اوس در بدر واحد و خندق و همهء جنگهاى ديگر همراه رسول خدا بوده است و روزگار درازى پس از پيامبر ( ص ) زنده بوده است ، و گفته شده است كه دورهء حكومت عثمان بن عفان را درك كرده است .\r\nواقدى از عبد الحميد بن عمران بن ابى انس ، از پدرش نقل مىكند كه مىگفته است * نخستين كس كه در اسلام ظهار [ 3 
  ] كرد اوس بن صامت بود . او گاهى گرفتار حالت غش و جن‌زدگى مىشد و گاه به هوش بود . يك بار در حالى كه سالم بود به همسر خود خولة دختر ثعلبه گفت : « تو بر من همچو پشت مادر منى . » و سپس از اين سخن خود پشيمان شد و به\r\n\r\n\r\n","description":"","footnote":"\r\n[ 1 
  ] . با توجه به آنكه عبادة نوهء عبادة بن صامت است اظهار نظر او دربارهء تاريخ مرگ پدر بزرگش صحيح‌تر است و همانطور كه مىبينيد واقدى هم روايت او را برگزيده است - م .\r\n[ 2 
  ] . آيهء اول سورهء پنجاه و هشتم - مجادله - ، هشت آيهء اول اين سوره دربارهء احكام ظهار است - م .\r\n[ 3 
  ] . براى اطلاع بيشتر از احكام ظهار كه ظاهرا از رسمهاى دورهء جاهلى بوده است در منابع فقهى عربى ر ك : قاضى نعمان مغربى ، دعائم الاسلام ، ج 2 ، چاپ دار المعارف مصر ، 138 قمرى ، ص 274 ، و در منابع فارسى به معتقد الاماميه ، ( از قرن هفتم هجرى ) چاپ دانشمند محترم آقاى محمد تقى دانش پژوه ، ص 447 - م .\r\n","page_name":" 460 ","page_number":468},
  {"content":"\r\n\r\n( 1 ) خوله گفت : تو بر من حرام شدى . خوله گفت : تو الفاظ طلاق را نگفتى . خوله به حضور پيامبر ( ص ) رسيد ، و آنچه را شوهرش گفته بود ، به اطلاع ايشان رساند و چند بار آمد و سپس گفت : پروردگارا من از شدت تنهايى و فراق شوهرم به تو شكايت مىكنم . [ 1 
  ]\r\nعايشه گويد : من و هر كس كه در خانه بود بر او رحمت آورديم و گريستيم و در اين هنگام بر پيامبر ( ص ) وحى نازل شد و چون حال وحى سپرى شد ، پيامبر ( ص ) در حالى كه لبخند مىزدند فرمودند : اى خولة خداوند در مورد تو و شوهرت آيتى از قرآن نازل فرمود و رسول خدا آيات اول سورهء مجادله را تلاوت فرمود و سپس به خوله فرمود : به شوهرت بگو برده‌اى آزاد كند . گفت : نمىتواند و ثروتى ندارد . فرمود : بگو دو ماه پياپى روزه بگيرد .\r\nگفت : توان و ياراى اين كار را ندارد . فرمود : بگو شصت فقير را خوراك دهد . گفت : از كجا براى او ممكن است . فرمود : به او بگو پيش ام منذر دختر قيس برود و از او نيم خروار خرما بگيرد و همان را به شصت فقير صدقه دهد . [ 2 
  ]\r\nخولة نزد اوس برگشت . اوس پرسيد چه خبر دارى ؟ گفت : خبر خوش و تو بايد چيزى پرداخت كنى و خبر را به او داد . اوس پيش ام منذر آمد و خرما را از او گرفت و به هر يك از شصت فقير دو مدّ [ 3 
  ] خرما داد .\r\n\r\nنعمان بن مالك\r\nابن ثعلبة بن دعد بن فهر بن ثعلبة بن غنم بن عوف بن عمرو بن عوف بن خزرج . ثعلبة بن دعد همان كسى است كه به قوقل [ 4 
  ] معروف شده است و او داراى عزت و شوكت بوده و براى اشخاص خائف و ترسان كه پيش او مىآمده‌اند ، مىگفته است هر كجا مىخواهى برو كه در امانى و به همين جهت تمام فرزندان غنم و سالم به قواقلة معروف‌اند و نام آنان در ديوان هم با همين عنوان ثبت است . نعمان در جنگ بدر و احد شركت كرد و در جنگ احد شهيد شد .\r\n\r\n\r\n","description":"","footnote":"\r\n[ 1 
  ] . ظاهراً پاسخ پيامبر ( ص ) كه فرموده‌اند خيال مىكنم بر شوهرت حرامى حذف شده است - م .\r\n[ 2 
  ] . اين موضوع در تفاسير قرآن هم در شأن نزول اين آيات با اختلافات مختصرى آمده است ، ر ك : شيخ طبرسى .\r\nمجمع البيان ، ج 9 ، 10 ، ص 247 ، و ابو الفتوح رازى ، تفسير ، ج 11 ، چاپ مرحوم آقاى شعرانى ، ص 65 - م .\r\n[ 3 
  ] . مدّ ، مقدار آن مورد اختلاف است . در رساله‌هاى عمليه آن را تقريباً معادل 750 گرم دانسته‌اند ، ر ك : بخش كفارهء روزه در توضيح المسائل - م .\r\n[ 4 
  ] . قوقل ، به ضم اول به معنى كبك و مرغ سنگخوار است و به معنى خراميدن و راه رفتن هم آمده است - م .\r\n","page_name":" 461 ","page_number":469},
  {"content":"\r\n\r\n( 1 ) صفوان بن اميه او را شهيد كرد . فرزندان او باقى نمانده‌اند . اين كه گفتيم سخن محمد بن عمر واقدى است ، ولى عبد الله بن محمد بن عمارة انصارى مىگويد : كسى كه در جنگ بدر شركت داشته است ، نعمان بن مالك بن ثعلبة بن اصرم بوده كه لنگ بوده است و مادرش هم عمره دختر ذياد [ 1 
  ] بن عمرو و خواهر مجذر بن ذياد و از خاندان غضينة از قبيلهء بلىّ و همپيمان بنى قوقل بوده‌اند .\r\nهمچنين مىگويد : كسى كه ملقب به قوقل بوده ، نعمان بن مالك بن ثعلبة بن دعد است و او در جنگ بدر حضور نداشته است و اعقاب او باقى نمانده‌اند . عبد الله بن محمد بن عمارة نصارى نسب نعمان بن مالك بن ثعلبة بن اصرم و نسب ديگرى را در كتاب نسب انصار آورده است و فرزندان و فرزندزادگان ايشان را هم نقل كرده است .\r\n\r\nمالك بن دخشم\r\nابن مرضخه بن غنم بن عوف ابن عمرو بن عوف بن خزرج . مادرش عميرة دختر سعد بن قيس بن عمرو بن امرئ القيس بن مالك بن ثعلبة بن كعب بن خزرج است . مالك دخترى به نام فريعة داشته كه مادرش جميله دختر عبد الله بن ابى بن سلول است . به روايت موسى بن عقبه و محمد بن اسحاق و واقدى مالك در بيعت عقبه حضور داشته است و ابو معشر مىگويد شركت نكرده است .\r\nواقدى هم از ابراهيم بن اسماعيل بن ابى حبيبة ، از داود بن حصين نقل مىكند * مالك بن دخشم در بيعت عقبه حاضر نبوده است . گفته‌اند ، مالك در جنگهاى بدر و احد و خندق و تمام جنگهاى ديگر همراه پيامبر ( ص ) بوده است و آن حضرت او را همراه عاصم بن عدى از تبوك اعزام فرمود تا مسجد ضرار را در محلهء بنى عمرو بن عوف آتش زنند . مالك درگذشته و فرزندان او باقى نمانده‌اند .\r\n\r\n\r\n","description":"","footnote":"\r\n[ 1 
  ] . ذياد صحيح است . ر ك : منتهى الارب ، ذيل ذود - م .\r\n","page_name":" 462 ","page_number":470},
  {"content":"\r\n\r\n( 1 )\r\n\r\nنوفل بن عبد الله\r\nابن نضلة بن مالك بن عجلان بن زيد بن غنم بن سالم بن عوف بن عمرو بن عوف بن خزرج .\r\nمالك بن عجلان به روزگار خود سرور خزرج بوده و او پسر خالهء احيحة بن جلاح است .\r\nنوفل بن عبد الله در جنگهاى بدر و احد شركت كرد و در جنگ احد كه در ماه شوال و سى و دومين ماه هجرت بود شهيد شد . اعقاب او باقى نمانده‌اند .\r\n\r\nعتبان بن مالك\r\nابن عمرو بن عجلان بن زيد بن غنم بن سالم بن عوف . نام مادرش مزينة است . عتبان پسرى به نام عبد الرحمن داشت كه مادرش ليلى دختر رئاب بن حنيف بن رئاب بن اميّة بن زيد بن سالم بن عوف بن عمرو بن عوف بن خزرج است .\r\nواقدى از عبد الله بن جعفر ، از عبد الواحد بن ابى عون نقل مىكند * پيامبر ( ص ) ميان عتبان و عمر بن خطاب عقد برادرى بست . محمد بن اسحاق هم همين را گفته است . عتبان در جنگهاى بدر و احد و خندق شركت كرد و به روزگار پيامبر ( ص ) چشمش كور شد . او از پيامبر استدعا كرد كه به منزلش بروند و در خانه‌اش نمازى بگزارند تا او همان جا را محل نمازگزاردن خويش قرار دهد و پيامبر چنان فرمودند .\r\nسفيان بن عيينة از زهرى و به خواست خداوند متعال از محمود نقل مىكرد * عتبان بن مالك انصارى كور بود ، از پيامبر ( ص ) اجازه خواست كه در نماز جماعت شركت نكند .\r\nفرمودند : آيا صداى اذان را مىشنوى ؟ گفت : آرى . به او اجازه نفرمودند .\r\nواقدى از معمر و مالك ، از زهرى ، از محمود بن ربيع ، از عتبان بن مالك نقل مىكند كه مىگفته است * به پيامبر گفتم : اى رسول خدا بعضى شبها تاريك و بارانى و طوفانى است ، چه خوب بود به خانهء من مىآمديد و آن جا نماز مىگزارديد . آمدند و فرمودند : در كدام نقطه دوست دارى نماز بگزارم ؟ به گوشه‌اى از خانه اشاره كردم . آن حضرت دو ركعت نماز گزاردند و ما هم پشت سر ايشان نماز گزارديم . واقدى مىگويد : تا امروز مردم همچنان در آن خانه نماز مىگزارند .\r\n\r\n","description":"","footnote":"","page_name":" 463 ","page_number":471},
  {"content":"\r\n\r\n( 1 ) واقدى مىگويد : عتبان در اواسط حكومت معاويه درگذشته است و اعقابى از او باقى نمانده است . همچنين فرزندان عمرو بن عجلان بن زيد هم منقرض شده‌اند و كسى از ايشان باقى نمانده است .\r\n\r\nمليل بن وبرة\r\nابن خالد بن عجلان بن زيد بن غنم بن سالم . داراى دو فرزند به نامهاى زيد و حبيبة بود كه مادرشان ام زيد دختر نضلة بن مالك بن عجلان بن زيد بن غنم بن سالم است و او عمهء عباس بن عبادة بن نضله است . مليل در جنگ بدر و احد شركت كرده و براى او فرزندى نيست .\r\n\r\nعصمة بن حصين [ 1 
  ]\r\nابن وبرة بن خالد بن عجلان بن زيد بن غنم بن سالم . عصمة داراى دو دختر به نامهاى عفراء و اسماء بوده كه ميان انصار ازدواج كرده‌اند . به روايت واقدى و عبد الله بن محمد بن عماره انصارى در جنگ بدر شركت كرده است ، ولى محمد بن اسحاق و ابو معشر او را از شركت كنندگان در بدر نمىدانند . گويند ، عصمة در جنگ احد شركت داشته و درگذشته است و اعقابى از او باقى نمانده است . همچنين فرزندزادگان خالد بن عجلان بن زيد هم همگان از ميان رفته‌اند و كسى از ايشان باقى نمانده است .\r\n\r\nثابت بن هزّال\r\nابن عمرو بن قربوس بن غنم بن امية بن لوذان بن سالم بن عوف بن عمرو بن عوف بن خزرج .\r\nثابت در جنگهاى بدر و احد و خندق و تمام جنگهاى ديگر همراه پيامبر ( ص ) بوده است و در جنگ يمامه به سال دوازدهم و به روزگار حكومت ابو بكر صديق شهيد شده است .\r\nفرزندانش باقى بوده و بعد منقرض شده‌اند . همچنين تمام فرزندان لوذان بن سالم بن عوف از ميان رفته‌اند و كسى از ايشان باقى نمانده است .\r\n\r\n\r\n","description":"","footnote":"\r\n[ 1 
  ] . به طورى كه ملاحظه مىفرماييد عصمة براى نامگذارى مردان معمول بوده است . امروز هم ميان مسلمانان غير ايرانى معمول است - م .\r\n","page_name":" 464 ","page_number":472},
  {"content":"\r\n\r\n( 1 )\r\n\r\nربيع بن اياس\r\nابن عمرو بن غنم بن اميه بن لوذان بن سالم بن عوف بن عمرو بن عوف بن خزرج . در بدر و احد شركت كرده و درگذشته و از او فرزندى باقى نمانده است . و برادرش .\r\n\r\nوذفة بن اياس\r\nابن عمرو بن غنم بن امية بن لوذان بن سالم . او در بدر و احد و خندق و تمام جنگهاى ديگر همراه پيامبر ( ص ) بود و در جنگ يمامه به سال دوازدهم هجرت به روزگار حكومت ابو بكر صديق شهيد شد و اعقابى براى او باقى نمانده است . عبد الله بن محمد بن عمارة انصارى در كتاب نسب انصار ربيع و وذفة را نام نبرده و براى عمرو بن غنم فرزندى بر نشمرده است .\r\n\r\nاز همپيمانان قواقلة از خاندان بنى غضينة كه همان خاندان عمرو بن عماره‌اند و غضينة نام مادرشان است و منسوب به او هستند و از قبيلهء بلىّ شمرده مىشوند\r\n\r\nمجذّر بن ذياد\r\nابن عمرو بن زمزمة بن عمرو بن عمّارة بن مالك بن عمرو بن بشيرة بن مشنوء بن قسر بن تميم بن عوذ منات بن ناج بن تيم بن اراشة بن عامر بن عبيلة بن قسميل بن فران بن بلى بن عمرو بن الحاف بن قضاعة . نام مجذر ، عبد الله است . او در دورهء جاهلى سويد بن صامت را كشت و كشته شدن او موجب جنگ بعاث شد . پس از آن مجذر و حارث پسر سويد هر دو مسلمان شدند و رسول خدا ( ص ) ميان او و عاقل بن ابى بكير عقد برادرى بستند . حارث بن سويد همواره در صدد غافلگير ساختن مجذر بود تا او را در قبال خون پدرش بكشد . چون هر دو در جنگ احد شركت كردند ، همين كه مسلمانان درگير شدند ، او از پشت سر به مجذر\r\n\r\n","description":"","footnote":"","page_name":" 465 ","page_number":473},
  {"content":"\r\n\r\n( 1 ) حمله برد و غافلگيرش كرد و گردنش را زد و او را كشت .\r\nجبرئيل به حضور پيامبر آمد و خبر آورد كه حارث بن سويد ، مجذّر را غافلگير كرده و كشته است و بايد او را اعدام كنند . و پيامبر ( ص ) دستور اعدام او را صادر فرمود ، و عويم بن ساعده به فرمان پيامبر ( ص ) كنار در مسجد قبا گردن حارث را زد . [ 1 
  ] اعقاب مجذر بن ذياد در مدينه و بغداد باقى هستند .\r\nواقدى از يمان بن معن ، از ابى وجزة نقل مىكند * سه تن از شهيدان جنگ احد را در يك گور دفن كردند و آن سه تن مجذر بن ذياد و نعمان بن مالك و عبدة بن حسحاس بودند .\r\n\r\nعبدة بن حسحاس\r\nابن عمرو بن زمزمة بن عمرو بن عمّارة بن مالك كه برادر مادرى و پسر عموى مجذر بن ذياد است . واقدى و عبد الله بن محمد بن عمارة انصارى نام او و نام پدرش را همين گونه نوشته‌اند ، ولى ابن اسحاق و ابو معشر مىگويند عبادة بن خشخاش . او در جنگهاى بدر و احد شركت كرد و روز جنگ احد كه در شوال و سى و دومين ماه هجرت بود شهيد شد و اعقاب او باقى نيستند .\r\n\r\nبحّاث بن ثعلبة\r\nابن خزمة بن اصرم بن عمرو بن عمّاره بن مالك . در جنگ بدر و احد شركت كرده است . او درگذشته است و اعقابى از او باقى نمانده است .\r\n\r\nعبد الله بن ثعلبة\r\nبرادر بحاث است . در بدر و احد شركت كرده و درگذشته و از او هم اعقابى باقى نمانده است .\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين باره ، ر ك : واقدى ، مغازى ، ج 1 ، ص 219 و حسان بن ثابت ، ديوان ، چاپ بيروت ، ص 185 - م .\r\n","page_name":" 466 ","page_number":474},
  {"content":"\r\n\r\n( 1 )\r\n\r\nعتبة بن ربيعة\r\nابن خالد بن معاويه . از قبيلهء بهراء و همپيمان بنى غضينه است .\r\nواقدى از شعيب بن عبادة ، از بشير بن محمد بن عبد الله ، از قول پدرش نقل مىكند * عتبة بن ربيعه در جنگ بدر شركت كرده است . واقدى مىگويد : مشايخ ما همگى بر اين عقيده‌اند كه او همپيمان در جنگ بدر بوده است . همچنين مىگويد : نام او عبيده بن ربيعة بن جبير و از خاندان كعب بن عمرو بن بحنون بن نام منات بن شبيب بن دريم بن قين بن اهود بن بهراء است . عبد الله بن محمد بن عماره انصارى مىگويد : او از خاندان بهز و از فرزندزادگان سليم بن منصور است و در بدر و احد شركت داشته است .\r\n\r\nعمرو بن اياس\r\nابن زيد بن جشم كه از همپيمانان يمنى ايشان و از قبيلهء غسان است . او هم در جنگهاى بدر و احد شركت كرده است و درگذشته است و اعقابى از او باقى نمانده‌اند . جمعاً هفده مرد .\r\n\r\nاز بنى ساعدة بن كعب بن خزرج بن حارث بن خزرج\r\n\r\nمنذر بن عمرو\r\nابن خنيس بن لوذان بن عبد ود بن زيد بن ثعلبة بن خزرج بن ساعده . مادرش هند دختر منذر بن جموح بن زيد بن حرام بن كعب بن غنم بن كعب بن سلمه است . منذر با آنكه نوشتن ميان اعراب اندك بوده ، ولى از كسانى است كه پيش از اسلام خط عربى مىنوشته است . او مسلمان شد و به روايت تمام سيره نويسان از هفتاد تن انصارى است كه در بيعت عقبه حضور داشته است و يكى از سالارهاى دوازده‌گانهء انصار است .\r\nبه روايت واقدى پيامبر ( ص ) ميان منذر بن عمرو و طليب بن عمير عقد برادرى بستند ، ولى محمد بن اسحاق مىگويد : پيامبر ( ص ) ميان منذر بن عمرو و ابو ذر غفارى عقد\r\n\r\n","description":"","footnote":"","page_name":" 467 ","page_number":475},
  {"content":"\r\n\r\n( 1 ) برادرى بسته‌اند . واقدى مىگويد : اين سخن ابن اسحاق چگونه ممكن است صحيح باشد ؟\r\nزيرا پيامبر ( ص ) پيش از جنگ بدر ميان ياران خود عقد برادرى بستند و در آن هنگام ابو ذر در مدينه حضور نداشته است و ابو ذر در جنگهاى بدر و احد و خندق شركت نكرده است ، و پس از آن به مدينه و به محضر پيامبر آمده است و پس از جنگ بدر با نزول آيهء ميراث مسألهء اخوّت و برادرى بدان گونه از بين رفته است ، و به هر حال خداوند داناتر است كه چگونه بوده است . منذر بن عمرو در جنگهاى بدر و احد شركت كرده است و رسول خدا ( ص ) او را به فرماندهى گروهى كه به منطقهء بئر معونة اعزام شده‌اند ، گماشته‌اند و منذر در آن جنگ كه در ماه صفرى كه سى و ششمين ماه هجرت بوده اتفاق افتاده است ، شهيد شده است ، و پيامبر ( ص ) مىفرموده‌اند : منذر اسب خود را براى آنكه شهيد شود به حركت در آورد ، يعنى در حالى كه با مرگ و شهادت آشنا بود و مىدانست شهيد خواهد شد حركت كرد .\r\nيعقوب بن ابراهيم بن سعد از قول پدرش ، از صالح بن كيسان ، از ابن شهاب نقل مىكند كه مىگفته است عبد الرحمن بن عبد الله بن كعب بن مالك و گروهى از اهل علم برايم نقل كرده‌اند كه * منذر بن عمرو ساعدى در جنگ بئر معونه شهيد شد و دربارهء او گفته شده است كه اسب خود را براى نيل به شهادت به حركت در آورد .\r\nعامر بن طفيل از بنى سليم بر ضد مسلمانان يارى خواست و همه را كشت غير از عمرو بن اميّة ضمرى كه او را گرفت و سپس آزاد كرد و چون عمرو بن اميه به حضور پيامبر آمد ، به او فرمودند : از ميان همهء ايشان فقط تو برگشتى ؟ !\r\n\r\nابو دجانة\r\nنامش سماك بن خرشة بن لوذان بن عبد ود بن زيد بن ثعلبة بن خزرج بن ساعده است .\r\nمادرش حزمة دختر حرملة و از خاندان زعب از قبيلهء بنى سليم بن منصور است . ابو دجانه داراى پسرى به نام خالد است كه مادرش آمنه دختر عمرو بن اجشّ از خاندان بهز و از قبيلهء سليم بن منصور است . رسول خدا ميان ابو دجانة و عتبة بن غزوان عقد برادرى بستند .\r\nابو دجانه در جنگ بدر شركت كرد و بر سر خود دستمالى سرخ بسته بود .\r\nواقدى از موسى بن محمد بن ابراهيم ، از پدرش نقل مىكند كه مىگفته است\r\n\r\n","description":"","footnote":"","page_name":" 468 ","page_number":476},
  {"content":"\r\n\r\n( 1 ) * ابو دجانه در جنگها دستمالى سرخ بر سر مىبست و مشخص بود و در جنگ بدر هم همچنان بود . ابو دجانه در جنگ احد شركت و همراه رسول خدا پايدارى و با آن حضرت بيعت تا پاى جان و مرگ كرد .\r\nعفان بن مسلم از حماد بن سلمه ، از ثابت ، از انس بن مالك نقل مىكند * پيامبر ( ص ) روز جنگ احد شمشيرى به دست گرفت و فرمود : چه كسى اين شمشير را مىگيرد ؟ همگان دست دراز كردند و هر كس مىگفت : من من . پيامبر فرمود : چه كسى آن را مىگيرد كه حق آن را ادا كند ؟ مردم سكوت كردند . ابو دجانه گفت : من مىگيرم و حقش را ادا مىكنم .\r\nشمشير را گرفت و با آن سرهاى مشركان را درهم كوفت .\r\nمعن بن عيسى از عبد الرحمن بن زيد ، از زيد بن اسلم نقل مىكند * چون روز جنگ احد پيامبر ( ص ) شمشير خود را به ابو دجانه عنايت فرمود كه حق آن را ادا كند ، اين رجز را خواند :\r\n« من كسى هستم كه دوست من با من در دره و بن كوه و كنار خرما بنها عهد فرمود كه ناپديد نشوم و نگريزم و با شمشير خدا و رسولش شمشير بزنم . [ 1 
  ] »\r\nعبد الله بن جعفر رقى از قول ابو المليح ، از ميمون بن مهران نقل مىكند * چون روز جنگ احد مردان برگشتند ، على ( ع ) به فاطمه ( ع ) گفت : اين شمشير را بگير كه غير قابل سرزنش است . پيامبر فرمودند : همانطور كه تو نيكو جنگ كردى حارث بن صمّة و ابو دجانه هم جنگى شايسته كردند .\r\nمعن بن عيسى از هشام بن سعد ، از زيد بن اسلم نقل مىكند كه مىگفته است * ابو دجانه بيمار شد به عيادتش رفتند و ديدند چهره‌اش مىدرخشد . گفتند : چرا چهره‌ات اين چنين تابان است ؟ گفت : در نظر خودم از همهء كارهايم فقط دو كار بسيار ارزنده و قابل اعتماد است ، نخست اينكه در كارى كه مربوط به من نبود سخن نمىگفتم و ديگر آنكه دلم نسبت به مسلمانان در كمال سلامت و تسليم بود .\r\nواقدى مىگويد : ابو دجانه در جنگ يمامه حاضر بود و در كشتن مسيلمه كذاب شركت داشت و در همان جنگ به سال دوازدهم هجرت به روزگار خلافت ابو بكر صديق كشته شد و به شهادت رسيد . فرزندزادگان ابو دجانه امروز [ قرن سوم هجرى 
  ] در مدينه و بغداد باقى هستند .\r\n\r\n\r\n","description":"","footnote":"\r\n[ 1 
  ] .\r\n انا الذى عاهدنى خليلى * بالشعب ذى السفح لدى النخيل\r\nالّا اكون آخر الافول * اضرب بسيف الله و الرسول \r\n","page_name":" 469 ","page_number":477},
  {"content":"\r\n\r\n( 1 )\r\n\r\nابو اسيد ساعدى\r\nنامش مالك بن ربيعة بن اليدى بن عامر بن عوف بن حارث بن خزرج بن ساعده است .\r\nمادرش عمرة دختر حارث بن حبل بن امية بن حارثة بن عمرو بن خزرج بن ساعده است .\r\nابو اسيد داراى دو پسر به نامهاى اسيد اكبر و منذر بوده است كه مادرشان سلامه دختر وهب بن سلامة بن اميه بن حارثة بن عمرو بن خزرج بن ساعده است . پسر ديگرى هم به نام غليظ داشته است كه مادرش سلامه دختر ضمضم بن معاوية بن سكن از خاندان فزاره از قبيلهء قيس است . پسرى ديگر به نام اسيد اصغر داشته كه مادرش كنيز است . دخترى به نام ميمونه داشته كه مادرش فاطمه دختر حكم از خاندان بنى ساعده و طايفهء بنى قشته است . دخترى ديگر به نام حبّانة كه مادرش رباب از خاندان محارب بن خصفة از قيس عيلان است . و دو دختر ديگر به نامهاى حفصه و فاطمه كه مادرشان كنيزى است و پسرى ديگر به نام حمزه كه مادرش سلامه دختر والان بن معاوية بن سكن بن خديج از بنى فزاره و قبيلهء قيس عيلان است . ابو اسيد در جنگهاى بدر و احد و خندق و تمام جنگهاى ديگر همراه پيامبر ( ص ) بوده است و روز فتح مكه هم پرچم بنى ساعده در دست او بوده است .\r\nواقدى از ابىّ بن عباس بن سهل بن سعد ساعدى ، از پدرش نقل مىكند كه مىگفته است * ابو اسيد ساعدى را پس از اينكه كور شده بود ، ديدم كه گوژپشت و كوچك شده و تمام موهاى سر و ريش او سپيد بود ، و سرش داراى موى زياد و پر پشت بود .\r\nقبيصة بن عقبه از سفيان ، از محمد بن عجلان ، از عبد الله بن ابى رافع نقل مىكند كه مىگفته است * ابو اسيد را ديدم كه سبيل خود را چندان كوتاه كرده بود كه انگار تراشيده است .\r\nابو قطن عمرو بن هيثم از ابن ابى ذئب ، از عثمان بن عبيد الله نقل مىكند كه مىگفته است * در مكتبخانه بودم ، ابو اسيد را ديدم كه ريش خود را رنگ زرد كرده بود .\r\nيزيد بن هارون از ابن ابى ذئب ، از عثمان بن عبيد الله نقل مىكند كه مىگفته است * در مكتبخانه بوديم ابو اسيد و ابو هريره و ابو قتادة و ابن عمر را ديدم كه از كنار ما گذشتند و از ايشان بوى عبير احساس كرديم كه همان خلوق است و با آن ريشهاى خود را زرد مىكردند .\r\n\r\n","description":"","footnote":"","page_name":" 470 ","page_number":478},
  {"content":"\r\n\r\n( 1 ) فضل بن دكين از عبد الرحمن بن غسيل ، از حمزة بن ابى اسيد و زبير بن منذر بن ابى اسيد نقل مىكند كه مىگفته‌اند * از دست ابو اسيد انگشترى زرين بيرون آورده‌اند ، و ابو اسيد مردى بدرى بود .\r\nواقدى مىگويد : ابو اسيد ساعدى در مدينه به سال جماعت كه سال ششم هجرت است در هفتاد و هشت سالگى درگذشته است . [ 1 
  ] اعقاب او امروز در مدينه و بغداد سكونت دارند .\r\n\r\nمالك بن مسعود\r\nابن اليدى بن عامر بن عوف بن حارثة بن عمرو بن خزرج بن ساعده . در جنگهاى بدر و احد شركت كرده و درگذشته است و نسل او باقى نيست .\r\n\r\nعبد رب بن حقّ\r\nابن اوس بن قيس بن ثعلبة بن طريف بن خزرج بن ساعدة . اين نام و نسب او به روايت موسى بن عقبه و ابو معشر و واقدى است و محمد بن اسحاق به تنهايى نام او را عبد الله نوشته است . عبد الله بن محمد بن عمارة انصارى مىگويد ، نام و نسب او چنين است : عبد رب بن حق بن اوس بن عامر بن ثعلبة بن وقش بن ثعلبة . عبد رب بن حق در جنگهاى بدر و احد شركت كرد و درگذشت و نسلى از او باقى نيست .\r\n\r\nاز همپيمانان بنى ساعدة بن كعب بن خزرج\r\n\r\nزياد بن كعب\r\nابن عمرو بن عدى بن عامر بن رفاعة بن كليب بن مودعة بن عدى بن غنم بن ربعة بن رشدان\r\n\r\n\r\n","description":"","footnote":"\r\n[ 1 
  ] . سال جماعت سال چهلم هجرت است كه صلح حضرت امام حسن عليه السلام با معاويه در آن سال صورت گرفته است و سال ششم صحيح نيست و شگفتا كه در همه چاپهاى طبقات همين گونه چاپ شده است - م .\r\n","page_name":" 471 ","page_number":479},
  {"content":"\r\n\r\n( 1 ) بن قيس بن جهينه . در جنگهاى بدر و احد شركت كرد و درگذشته است و نسلى از او باقى نيست . و برادرزاده‌اش .\r\n\r\nضمرة بن عمرو\r\nابن عمرو بن كعب . او در جنگ بدر و احد شركت كرد و در جنگ احد در شوال كه سى و دومين ماه هجرت بود ، شهيد شد . گفته‌اند ، نسل او باقى هستند و برخى از ايشان نسب خود را به بسبس بن عمرو بن ثعلبه جهنى مىرسانند .\r\n\r\nبسبس بن عمرو\r\nابن ثعلبة بن خرشة بن زيد بن عمرو بن سعد بن ذبيان بن رشدان بن قيس بن جهينه . در جنگهاى بدر و احد شركت كرده و از او نسلى باقى نيست .\r\n\r\nكعب بن جمّاز\r\nابن مالك بن ثعلبه كه هم پيمان ايشان و از قبيلهء غسان است . واقدى و عبد الله بن محمد بن عمارة انصارى چنين گفته‌اند . محمد بن اسحاق و ابو معشر مىگويند او از قبيلهء جهينة است و موسى بن عقبه فقط نام او و نام پدرش را آورده و او را به هيچ يك از قبايل اعراب نسبت نداده است . كعب بن جماز در بدر و احد شركت كرده است و نسلى از او باقى نيست . نه تن\r\n\r\nاز بنى جشم بن خزرج ، از شاخه بنى سلمة بن سعد بن على بن اسد بن ساردة بن تزيد بن جشم ، و از خاندان حرام بن كعب بن غنم بن كعب بن سلمة\r\n\r\nعبد الله بن عمرو بن حرام\r\nكنيه‌اش ابو جابر است و مادرش رباب دختر قيس بن قريم بن امية بن سنان بن كعب است .\r\nمادر رباب هند دختر مالك بن عامر بن بياضة است . عبد الله بن عمرو پسرى به نام جابر دارد\r\n\r\n","description":"","footnote":"","page_name":" 472 ","page_number":480},
  {"content":"\r\n\r\n( 1 ) كه در بيعت عقبه حضور داشته است و مادرش انيسة دختر عنمة بن عدى بن سنان بن نابئ بن عمرو بن سواد است . عبد الله بن عمرو در بيعت عقبه همراه هفتاد تن انصار بوده و يكى از سالاران دوازده‌گانه است . او در جنگهاى بدر و احد شركت كرد و در جنگ احد شهيد شد .\r\nدر ماه شوال كه سى و دومين ماه هجرت بود .\r\nعبد الوهاب بن عطاء عجلى از اسماعيل بن مسلم ، از ابو زبير ، از جابر بن عبد الله نقل مىكند كه مىگفته است * روز جنگ احد چون پدرم كشته شد . رفتم و ديدم او را در پارچه‌اى پيچيده‌اند . چهره‌اش را گشودم و شروع به بوسيدن چهره‌اش كردم و پيامبر ( ص ) مرا ديدند و از آن كار منع نفرمودند .\r\nعفان بن مسلم و وهب بن جرير و عبد الملك بن عمرو پدر عامر عقدى و سليمان بن حرب همگى نقل مىكنند كه شعبه ، از قول محمد بن منكدر ، از جابر بن عبد الله نقل مىكرده كه جابر مىگفته است * چون روز جنگ احد پدرم شهيد شد ، پارچه را از روى چهره‌اش كنار زدم و شروع به گريستن كردم . ياران رسول خدا ( ص ) مرا از آن كار منع مىكردند ، ولى پيامبر ( ص ) مرا منع نفرمودند . عمه‌ام فاطمه شروع به گريستن كرد . پيامبر ( ص ) فرمودند : چه بر او گريه كنى و چه گريه نكنى تا هنگامى كه جسد او را برداريد و دفن كنيد فرشتگان با بالهاى خود بر او سايه افكنده‌اند .\r\nفضل بن دكين از شريك ، از اسود بن قيس ، از نبيح عنزى ، از جابر بن عبد الله نقل مىكند كه مىگفته است * پدرم و دايىام هر دو در جنگ احد شهيد شدند . مادرم جسد آن دو را بر ماده شترى يا شتر نرى سوار كرد و به سوى مدينه راه افتاد . در اين هنگام منادى رسول خدا ( ص ) ندا داد كه شهيدان خود را همان جا كه شهيد شده‌اند دفن كنيد و آن دو را هم برگرداندند و در جايى كه كشته شده بودند ، دفن كردند .\r\nعبد الله بن مسلمة بن قعنب از مالك بن انس نقل مىكند * عبد الله بن عمرو و عمرو بن جموح را در يك پارچه كفن كردند و در يك گور به خاك سپردند .\r\nوليد بن مسلم از اوزاعى ، از زهرى ، از جابر بن عبد الله نقل مىكند * چون پيامبر ( ص ) براى دفن شهيدان احد آمدند ، فرمودند : آنها را با زخمها و خونهايشان در پارچه بپيچيد كه خود گواه بر ايشانم . هيچ مسلمانى در راه خدا خون آلوده نمىشود مگر اينكه روز قيامت مبعوث مىشود در حالى كه خون از محل زخمش روان است خونى به رنگ زعفران و بوى مشك . جابر مىگويد : پدرم را در چادرى كفن كردند و پيامبر مىفرمودند :\r\n\r\n","description":"","footnote":"","page_name":" 473 ","page_number":481},
  {"content":"\r\n\r\n( 1 ) هر يك از شهيدان كه بيشتر قرآن مىدانسته است ، او را پيش از ديگران وارد گور كنيد .\r\nگويند ، عبد الله بن عمرو بن حرام نخستين شهيد مسلمانان در جنگ احد است و او را سفيان بن عبد شمس پدر ابو اعور سلمى كشته است و پيامبر ( ص ) پيش از آنكه مسلمانان به هزيمت بروند بر جسد او نماز گزاردند و پيامبر ( ص ) فرمودند : عبد الله بن عمرو و عمرو بن جموح را به مناسبت دوستى و صفايى كه با يك ديگر داشتند در يك گور دفن كنند ، و فرمودند : اين دو دوست صميمى در دنيا را در يك گور دفن كنيد .\r\nگويد : عبد الله بن عمرو مردى سرخ روى و جلو سرش بدون موى و كوتاه قامت بود و حال آنكه عمرو بن جموح مردى بلند قامت بود و هر دو شناخته شدند و در يك گور دفن شدند . [ 1 
  ] گور آن دو كنار مسيل بود . سالى سيل آن گور را گرفت و آشكار شد بر آن دو جسد دو پارچه بود . عبد الله زخمى بر چهره‌اش داشت كه دستش روى آن بود و همين كه دست او را از روى آن برداشتند از محل زخم خون جارى شد و چون دستش را به جاى نخست گذاشتند خون بند آمد . جابر مىگويد : پدرم را در گورش همچون خفته‌اى ديدم كه هيچ چيز آن تغييرى نكرده بود . به جابر گفته شد : آيا كفن او را ديدى ؟ گفت : او را فقط با چادرى كفن كرده بودند كه سر و صورت و نيمهء بالاى بدنش را در آن پيچيده بودند و روى پاهاى او بوته‌هاى سپنج ريخته بودند و آن بوته‌ها هم به همان حال بود و از هنگام دفن او تا آن زمان چهل و شش سال گذشته بود . جابر مشورت كرد كه جسد پدرش را با مشگ خوشبو كند .\r\nياران پيامبر ( ص ) نپذيرفتند و گفتند : هيچ گونه كارى و تغييرى نسبت به اجساد ندهيد و آن دو جسد را از آن جا به جاى ديگرى منتقل كردند و اين به آن جهت بود كه مجراى قنات از روى گور آن دو مىگذشت . همهء اجسادى كه بيرون آوردند تر و تازه بود و دگرگون نشده بود .\r\nعمرو بن هيثم پدر قطن از هشام دستوائى ، از ابو زبير ، از جابر نقل مىكند كه مىگفته است * هنگامى كه معاويه خواست قنات مدينه را جارى سازد به ما گفته شد گور شهيدان خود را كه در جنگ احد شهيد شده‌اند تغيير مكان دهيم . اجساد را پس از چهل سال بيرون كشيديم ، همگى تر و تازه و ملايم بود و دستها و پاهايشان به راحتى تكان مىخورد [ مفاصل\r\n\r\n\r\n","description":"","footnote":"\r\n[ 1 
  ] . اين موضوع در مغازى واقدى هم مفصل آمده است و تفاوتهاى مختصرى دارد . از جمله اينكه خواهر عبد الله بن عمرو به نام هند اجساد پاك شوهر و برادر و پسر خود را بر شترى سوار كرده بود و نام پسرش را خلاد ضبط كرده است ، ر ك :\r\nترجمهء مغازى ، ج 1 ، ص 193 - 191 - م .\r\n","page_name":" 474 ","page_number":482},
  {"content":"\r\n\r\n( 1 ) همچنان استوار بود 
  ] .\r\nسعيد بن عامر از شعبه ، از ابو نجيح ، از عطاء ، از جابر نقل مىكند كه مىگفته است * مردى را هم همراه پدرم در يك گور دفن كردند و من نتوانستم راضى شوم و جسد پدرم را بيرون آوردم و در گورى به تنهايى خاك كردم .\r\nموسى بن اسماعيل از ابو هلال ، از سعيد پدر مسلمة ، از ابو نضرة ، از جابر بن عبد الله نقل مىكند كه مىگفته است * شب جنگ احد پدرش به او گفته است : اميدوارم فردا از نخستين كسانى باشم كه كشته شوم . دربارهء دخترانم به تو سفارش به نيكى مىكنم . پدرم كشته شد و دو تن را در يك گور دفن كرديم . شش ماه صبر كردم ولى فكر من مرا راحت نمىگذاشت ، مگر اينكه او را به تنهايى دفن كنم . او را از گور بيرون آوردم ، زمين چيزى از بدن او را نخورده بود ، مگر اندكى از لالهء گوشش را . [ 1 
  ]\r\nسليمان بن حرب از حماد بن زيد ، از سعيد بن يزيد پدر مسلمه ، از ابو نضرة ، از جابر نقل مىكند كه مىگفته است * يك يا دو مرد ديگر را همراه پدرم در گورش دفن كردند ، و من از اين موضوع ناراحت بودم و پس از شش ماه او را بيرون آوردم و جاى ديگر دفن كردم چيزى از بدنش به جز چند تار موى ريش او كه به زمين چسبيده بود تغييرى نكرده بود .\r\nفضل بن دكين از زكرياء بن ابى زائدة ، از عامر شعبى ، از قول جابر بن عبد الله نقل مىكند * پدرش در حالى شهيد شده كه وامدار بوده است . جابر مىگويد ، به حضور پيامبر ( ص ) رفتم و گفتم : پدرم وام دارد و ما چيزى جز محصول يك درخت خرما نداريم و محصول دو سال آن درخت هم براى پرداخت وام او كافى نيست ، همراه من بياييد كه طلبكاران به من ناسزا نگويند . پيامبر بر گرد خرماهاى انباشته شده گرديد و دعا فرمود و سپس همان جا نشست و پرسيد طلبكاران پدرت كجايند ؟ تمام طلب ايشان را از همان خرما پرداخت فرمود و همان اندازه هم براى ما باقى ماند . [ 2 
  ]\r\n\r\n\r\n","description":"","footnote":"\r\n[ 1 
  ] . در دو صفحهء قبل ملاحظه كرديد كه پيامبر ( ص ) دستور فرمودند عبد الله و عمرو بن جموح را در يك گور دفن كنند .\r\nچگونه جناب جابر كه مورد لطف فراوان حضرت ختمى مرتبت بوده است چنين رفتار مىكند - م .\r\n[ 2 
  ] . اين موضوع همراه چند لطف مخصوص ديگر پيامبر ( ص ) به جابر در ترجمهء مغازى ، ج 1 ، ص 299 - 296 به تفصيل آمده است - م .\r\n","page_name":" 475 ","page_number":483},
  {"content":"\r\n\r\n( 1 )\r\n\r\nخراش بن صمّة\r\nابن عمرو بن جموح بن زيد بن حرام بن كعب بن غنم بن كعب بن سلمة . مادرش ام حبيب دختر عبد الرحمن بن هلال بن عمير بن اخطم از مردم طائف است . به خراش ( قائد الفرسين ) فرمانده دو اسب مىگفته‌اند . خراش پسرى به نام سلمة داشته است كه مادرش فكيهة دختر يزيد بن قيظى بن صخر بن خنساء بن سنان بن عبيد از بنى سلمه است و پسر ديگرى به نام عبد الرحمن و دخترى به نام عايشه كه مادرشان كنيزى بوده است . اعقاب خراش پس از او باقى بوده و اكنون منقرض شده‌اند و كسى از ايشان باقى نيست .\r\nواقدى از عبد العزيز بن محمد ، از يحيى بن اسامه ، از ابو جابر ، از پدرش نقل مىكند * معاذ بن صمّة بن عمرو بن جموح ، برادر خراش هم در جنگ بدر شركت داشته است ، ولى خود واقدى مىگويد : اين موضوع ثابت نشده و مورد اجماع هم نيست . خراش بن صمّه از تير اندازان بنام ياران پيامبر ( ص ) بوده ، در جنگ بدر و احد شركت كرده است ، و روز احد ده زخم برداشته است .\r\n\r\nعمير بن حرام\r\nابن عمرو بن جموح بن زيد بن حرام بن كعب . به روايت واقدى و عبد الله بن محمد بن عمارة انصارى در جنگ بدر شركت كرده است ، ولى موسى بن عقبه و محمد بن اسحاق و ابو معشر او را از شركت كنندگان در بدر نشمرده‌اند . عمير درگذشته و از او نسلى باقى نمانده است .\r\n\r\nعمير بن حمام\r\nابن جموح بن زيد بن حرام بن كعب . مادرش نوار دختر عامر بن نابئ بن زيد بن حرام بن كعب است . پيامبر ( ص ) ميان او و عبيدة بن حارث عقد برادرى بستند و آن دو در جنگ بدر شهيد شدند .\r\nعفان بن مسلم از حماد بن سلمه ، از ثابت ، از عكرمة نقل مىكند كه مىگفته است\r\n\r\n","description":"","footnote":"","page_name":" 476 ","page_number":484},
  {"content":"\r\n\r\n( 1 ) * در جنگ بدر پيامبر در خيمه‌اى بودند و خطاب به مردم فرمودند : بشتابيد و به پا خيزيد به سوى بهشتى كه پهنهء آن چون پهنهء آسمانها و زمين است و براى پرهيزكاران آماده شده است . [ 1 
  ] عمير بن حمام گفت : به به . پيامبر ( ص ) به او فرمود چرا به‌به كردى ؟ گفت : اميدوارم اهل آن بهشت باشم . پيامبر فرمودند : تو اهل آن هستى . گويد : عمير از انبان خود چند خرما بيرون آورد و شروع به خوردن كرد ، و سپس گفت : اگر قرار باشد آن قدر زنده بمانم كه اين خرماها را بخورم ، زندگى طولانى خواهد بود . آنها را كنار افكند و شروع به جنگ كرد تا كشته شد .\r\nواقدى از محمد بن صالح ، از عاصم بن عمر بن قتادة نقل مىكند * نخستين شهيد انصار در جنگ بدر عمير بن حمام است كه او را خالد بن اعلم كشته است . واقدى و عبد الله بن محمد بن عمارة انصارى هر دو مىگويند براى عمير نسلى باقى نمانده است .\r\n\r\nمعاذ بن عمرو\r\nابن جموح بن زيد بن حرام بن كعب . مادرش هند دختر عمرو بن حرام بن ثعلبة بن حرام بن كعب است . معاذ داراى پسرى به نام عبد الله و دخترى به نام امامه بوده كه مادرشان ثبيتة دختر عمرو بن سعد بن مالك بن حارثه بن ثعلبة بن عمرو بن خزرج است ، و از خاندان بنى ساعده بوده است .\r\nبه روايت همگان معاذ در بيعت عقبه شركت داشته و در بدر و احد هم شركت كرده است . معاذ درگذشته و نسلى از او باقى نيست . و برادرش .\r\n\r\nمعوذ بن عمرو\r\nبرادر تنى معاذ است . به روايت موسى بن عقبه و ابو معشر و واقدى در جنگ بدر شركت كرده است ، ولى محمد بن اسحاق او را از شركت كنندگان بدر نمىداند . او در جنگ احد شركت كرد و نسلى از او باقى نيست . و برادرشان .\r\n\r\n\r\n","description":"","footnote":"\r\n[ 1 
  ] . گرفته شده از آيهء 133 سورهء سوم - آل عمران - واقدى مىگويد : عمير نخستين شهيد انصار در جنگ بدر است - م .\r\n","page_name":" 477 ","page_number":485},
  {"content":"\r\n\r\n( 1 )\r\n\r\nخلاد بن عمرو\r\nبرادر تنى ايشان است . به روايت همگان در بدر شركت كرده است و در احد هم حاضر بوده است و نسلى از او باقى نمانده است . [ 1 
  ]\r\n\r\nحباب بن منذر\r\nابن جموح بن زيد بن حرام بن كعب . كنيه‌اش ابو عمرو است و مادرش شموس دختر حق بن امة بن حرام است . حباب داراى پسرى به نام خشرم و دخترى به نام ام جميل است كه مادرشان زينب دختر صيفى بن صخر بن خنساء از بنى عبيد بن سلمه است . حباب دايى منذر بن عمرو ساعدى است كه يكى از سالارهاى دوازده‌گانهء انصار است و هموست كه در جنگ بئر معونه شهيد شد و پيامبر ( ص ) فرمودند : اسب خود را براى اينكه به شهادت برسد به حركت درآورد . حباب در جنگ بدر هم شركت كرده است .\r\nواقدى از ابراهيم بن اسماعيل بن ابى حبيبة ، از داود بن حصين ، از عكرمة ، از ابن عباس نقل مىكند * پيامبر ( ص ) در جنگ بدر در محلى فرود آمدند ، حباب گفت : اينجا مناسب نيست ما را به نزديك‌ترين آب به دشمن ببريد و كنار آن حوضى ايجاد مىكنيم و ظرفها را در آن قرار مىدهيم ، آب مىآشاميم و جنگ مىكنيم و سر ديگر چاهها را مىبنديم . گويد : جبرئيل ( ع ) به حضور رسول خدا ( ص ) آمد و گفت : رأى درست همان است كه حباب بن منذر به آن اشاره كرد ، و پيامبر ( ص ) به حباب فرمودند : رأى صحيح را اظهار داشتى و برخاستند و همان كار را انجام دادند .\r\nسليمان بن حرب از حماد بن زيد ، از يحيى بن سعيد نقل مىكند * پيامبر ( ص ) روز جنگ بدر با مردم مشورت فرمود . حباب بن منذر برخاست و گفت : ما اهل جنگيم و چنان مصلحت مىبينم كه سر همهء چاههاى آب جز يك چاه را ببنديم و با آنان كنار همان چاه روياروى شويم . گويد : پيامبر ( ص ) در جنگ بنى نضير و بنى قريظه هم مشورت فرمود .\r\n\r\n\r\n","description":"","footnote":"\r\n[ 1 
  ] . واقدى در مغازى ، ج 1 ، ص 306 و ابن هشام در سيره ، ج 3 ، ص 132 ، خلاد را از شهيدان جنگ احد بر شمرده‌اند .\r\nسكوت ابن سعد در اين باره عجيب است ، آيا افتادگيهايى در چاپ كتاب يا نسخه‌ها بوده است ؟ - م .\r\n","page_name":" 478 ","page_number":486},
  {"content":"\r\n\r\n( 1 ) آن جا هم حباب بن منذر برخاست و گفت : عقيده‌ام اين است كه ميان دژهاى ايشان فرود آييم و ارتباط آنان را با يك ديگر قطع كنيم ، و رسول خدا ( ص ) به پيشنهاد او عمل فرمودند .\r\nواقدى از محمد بن قدامة ، از عمر بن حسين نقل مىكند كه مىگفته است * پرچم قبيلهء خزرج روز جنگ بدر با حباب بود . واقدى مىگويد : حباب در سى و سه سالگى خود در جنگ بدر شركت كرده است و عموم سيره نويسان او را از شركت كنندگان بدر مىدانند ، غير از محمد بن اسحاق كه او را از شركت كنندگان در بدر نمىداند و اين اشتباهى است كه از او سر زده است و موضوع شركت حباب در بدر بسيار مشهور است . حباب در جنگ احد هم شركت و همراه رسول خدا پايدارى كرد و با آن حضرت بيعت ايستادگى تا پاى مرگ كرد و در جنگ خندق و تمام جنگهاى ديگر هم همراه پيامبر ( ص ) بوده است . و چون انصار در سقيفه بنى ساعده براى بيعت با سعد بن عباده جمع شدند ، او هم آنجا حاضر بود ، ابو بكر و عمر و ابو عبيدة بن جراح و ديگر مهاجران هم حاضر شدند . و چون سخن گفتند ، حباب بن منذر گفت : من درختى هستم كه معيار و محك قوم مىباشم و نخل پر بار و حراست شدهء آنم [ 1 
  ] . بايد اميرى از ما و اميرى از شما باشد . بعد هم كه با ابو بكر بيعت شد پراكنده شدند . حباب بن منذر به روزگار خلافت عمر درگذشت و نسلى از او باقى نمانده است .\r\n\r\nعقبة بن عامر\r\nابن نابئ بن زيد بن حرام بن كعب . مادرش فكيهة دختر سكن بن زيد بن امية بن سنان بن كعب بن عدى است . نسلى از او باقى نمانده است . عقبة در بيعت عقبهء نخستين شركت داشت و از شش تنى از انصار است كه در مكه مسلمان شدند و پيش از آنان كسى از انصار مسلمان نبوده است . واقدى مىگويد : اين موضوع در نظر ما ثابت است .\r\nعقبة در بدر و احد شركت كرد . روز جنگ احد به مغفر خود دستمالى سبز بسته بود كه شاخص بود . در خندق و تمام جنگهاى ديگر هم همراه رسول خدا ( ص ) بود . عقبه در جنگ يمامه كه در سال دوازدهم هجرت به روزگار حكومت ابو بكر بوده شركت كرده است و در همان جنگ شهيد شد .\r\n\r\n\r\n","description":"","footnote":"\r\n[ 1 
  ] . ضرب المثلى است كه براى برازندگى و خردمندى شخص گفته مىشود ، ر ك : ميدانى ، مجمع الامثال ، ج 1 ، چاپ محمد محيى الدين عبد الحميد ، مصر ، 1959 ، ص 31 ، ذيل شمارهء 125 - م .\r\n","page_name":" 479 ","page_number":487},
  {"content":"\r\n\r\n( 1 )\r\n\r\nثابت بن ثعلبة\r\nابن زيد بن حارث بن حرام بن كعب . مادرش ام اناس دختر سعد از خانوادهء بنى عذرة و از خاندان بنى سعد بن هذيم و از قبيلهء قضاعه است . به او ثابت بن جذع هم مىگفته‌اند و جذع لقب ثعلبة است كه به واسطهء شجاعت و قوت قلب به او اطلاق مىشده است . ثابت داراى دو پسر به نام عبد الله و حارث و دخترى به نام ام اناس است كه مادرشان امامة دختر عثمان بن خلدة بن مخلد بن عامر بن زريق از قبيلهء خزرج است . فرزندان آنان باقى بوده‌اند ، ولى منقرض شده‌اند .\r\nمحمد بن سعد مىگويد : براى من گفته‌اند كه به تازگى قومى خود را منسوب به او مىدانند و مىگويند ، نام و نسب ثابت به صورت ثابت بن ثعلبة بن جذع صحيح است . به روايت تمام سيره نويسان ، ثابت در بيعت عقبه همراه هفتاد تن انصار بوده است . و در بدر و احد و خندق و حديبيه و خيبر و فتح مكه و فتح طائف حضور داشته است و در جنگ طائف شهيد شده است .\r\n\r\nعمير بن حارث\r\nابن ثعلبة بن حارث بن حرام بن كعب . موسى بن عقبه نام پدر بزرگ او را لبدة ضبط كرده است . مادرش كبشة دختر نابئ بن زيد بن حرام از خاندان بنى سلمه است و به روايت همگان در بيعت عقبه شركت داشته است . عمير در جنگهاى بدر و احد حضور داشته است و نسلى از او باقى نمانده است .\r\n\r\nاز آزاد كردگان خاندان حرام بن كعب تميم آزاد كردهء خراش بن صمّة\r\nپيامبر ( ص ) ميان تميم آزاد كردهء خراش و خبّاب آزاد كردهء عتبة بن غزوان عقد برادرى بستند . تميم در جنگهاى بدر و احد شركت كرد و درگذشت و نسلى از او باقى نمانده است .\r\n\r\n","description":"","footnote":"","page_name":" 480 ","page_number":488},
  {"content":"\r\n\r\n( 1 )\r\n\r\nحبيب بن اسود\r\nاز آزاد كردگان و وابستگان بنى حرام است . محمد بن اسحاق و ابو معشر و واقدى نام او و پدرش را همين گونه ثبت كرده‌اند ، ولى موسى بن عقبه او را حبيب بن سعد نوشته است . او هم در جنگهاى بدر و احد شركت كرده و درگذشته است و نسلى از او باقى نمانده است .\r\n\r\nاز خاندان بنى عبيد بن عدى بن غنم بن كعب بن سلمة\r\n\r\nبشر بن براء\r\nابن معرور بن صخر بن خنساء بن سنان بن عبيد . مادرش خليدة دختر قيس بن ثابت بن خالد از خاندان دهمان و از قبيلهء اشجع است . به روايت همگان بشر بن براء در بيعت عقبه حضور داشته است و از تيراندازان بنام ياران رسول خداست . پيامبر ( ص ) ميان بشر و واقد بن عبد الله تميمى كه همپيمان بنى عدى بود عقد برادرى بست .\r\nبشر بن براء در جنگهاى بدر و احد و خندق و حديبيه و خيبر همراه پيامبر بوده است و در خيبر همراه پيامبر ( ص ) از بزغالهء مسمومى كه زنى يهودى به پيامبر هديه داده بود ، خورد و همين كه بشر بن براء لقمه‌اش را فرو برد ، از جاى خود برنخاسته بود كه صورتش سياه و به رنگ طيلسان شد و يك سال بيمار و دردمند بود و از همان بيمارى درگذشت . نيز گفته شده است كه همين كه لقمه را فرو برد همان جا و در جا درگذشت . [ 1 
  ]\r\nيزيد بن هارون از محمد بن عمرو ، از ابو سلمه بن عبد الرحمن ، همچنين عفان بن مسلم ، از حماد بن سلمه ، از ابو محمد بن معبد بن ابو قتادة ، از زبير بن منذر ، همچنين يعقوب بن ابراهيم بن سعد زهرى ، از پدرش ، از صالح بن كيسان ، از ابن شهاب ، از عبد الرحمن بن عبد الله بن كعب بن مالك نقل مىكنند * رسول خدا ( ص ) به قبيلهء بنى سلمه فرمود : سالار شما كيست ؟ گفتند : جدّ بن قيس است ولى مردى بخيل است . پيامبر فرمودند : هيچ دردى بدتر از بخل نيست ، سالار شما بشر بن براء بن معرور است .\r\n\r\n\r\n","description":"","footnote":"\r\n[ 1 
  ] . براى اطلاع بيشتر از چگونگى مسموم شدن بشر بن براء ، ر ك : ترجمهء مغازى ، ج 2 ، ص 518 - 517 - م .\r\n","page_name":" 481 ","page_number":489},
  {"content":"\r\n\r\n( 1 )\r\n\r\nعبد الله بن جدّ\r\nابن قيس بن صخر بن خنساء بن سنان بن عبيد . مادرش هند دختر سهل از قبيلهء جهينة و از خاندان بنى ربيعه است . معاذ بن جبل برادر مادرى اوست .\r\nعبد الله در جنگهاى بدر و احد شركت كرد ، پدرش جدّ بن قيس با آنكه ظاهراً مسلمان بود و همراه پيامبر ( ص ) در چند جنگ شركت كرد ، ولى منافق بود . كنيهء جدّ بن قيس ابو وهب است و در جنگ تبوك اين آيه دربارهء او نازل شده است :\r\n« برخى از ايشان مىگويد به من اجازه بده ( كه در جنگ شركت نكنم ) و مرا به فتنه مينداز همانا كه در فتنه سقوط كرده‌اند » [ 1 
  ] . از عبد الله بن جدّ نسلى باقى نمانده است و از برادرش محمد بن جدّ بن قيس نسل باقى است .\r\n\r\nسنان بن صيفى\r\nابن صخر بن خنساء بن عبيد . مادرش نائلة دختر قيس بن نعمان بن سنان از خاندان بنى سلمه است . سنان داراى پسرى به نام مسعود بوده كه مادرش كنيز است . به روايت همگان سنان بن صيفى در بيعت عقبه همراه هفتاد تن انصار بوده است و در جنگ بدر و احد شركت كرده و درگذشته است و نسلى از او باقى نمانده است .\r\n\r\nعتبة بن عبد الله\r\nابن صخر بن خنساء بن سنان بن عبيد . مادرش بسرة دختر زيد بن اميه بن سنان بن كعب بن غنم بن كعب بن سلمه است . در بدر و احد شركت كرده و درگذشته است و نسلى از او باقى نمانده است .\r\n\r\n\r\n","description":"","footnote":"\r\n[ 1 
  ] . بخشى از آيهء 49 سورهء نهم - توبه - براى اطلاع بيشتر از شأن نزول اين آيه ر ك . شيخ طوسى ، تفسير تبيان ، ج 5 ، چاپ نجف 1385 قمرى ، ص 232 - م .\r\n","page_name":" 482 ","page_number":490},
  {"content":"\r\n\r\n( 1 )\r\n\r\nطفيل بن مالك\r\nابن خنساء بن سنان بن عبيد . مادرش اسماء دختر قين بن كعب بن سواد از بنى سلمه است .\r\nطفيل دو پسر به نامهاى عبد الله و ربيع داشته و مادرشان ادام دختر قرط بن خنساء بن سنان بن عبيد از خاندان بنى سلمه است . طفيل به روايت همگان در بيعت عقبه و جنگ بدر و احد شركت كرده است . اولاد او باقى مانده بودند و اكنون منقرض شده و از ميان رفته‌اند .\r\n\r\nطفيل بن نعمان\r\nابن خنساء بن سنان بن عبيد . مادرش خنساء [ 1 
  ] دختر رئاب بن نعمان بن سنان بن عبيد و عمهء جابر بن عبد الله بن رئاب است . طفيل بن نعمان هم به روايت همگان در بيعت عقبه شركت داشته است و در جنگ بدر و احد هم همراه پيامبر بوده و در احد سيزده زخم برداشته است . در جنگ خندق هم شركت كرده و شهيد شده است . او را هم وحشى كشته است .\r\nوحشى مىگفته است : خداوند متعال حمزه و طفيل را به دست من گرامى فرمود و به درجه شهادت رساند و مرا به دست آن دو خوار و بد بخت نفرمود ، يعنى كافر كشته نشدم . طفيل داراى دخترى به نام ربيّع بود كه ابو يحيى عبد الله بن عبد مناف بن نعمان بن سنان بن عبيد با او ازدواج كرد و براى او فرزند آورد . مادر ربيّع اسماء دختر قرط بن خنساء [ 2 
  ] بن سنان بن عبيد است . براى طفيل اعقابى باقى نيست .\r\n\r\nعبد الله بن عبد مناف\r\nابن نعمان بن سنان بن عبيد بن عدىّ بن غنم بن كعب بن سلمه . كنيه‌اش ابو يحيى و مادرش حميمة دختر عبيد بن ابى كعب بن قين بن كعب بن سواد از خاندان بنى سلمه است . عبد الله بن عبد مناف دخترى هم به نام حميمة دارد كه مادرش ربيّع دختر طفيل بن نعمان است . عبد الله\r\n\r\n\r\n","description":"","footnote":"\r\n[ 1 ، 2 
  ] . ملاحظه مىفرماييد نام خنساء براى زن و مرد به كار مىرفته است - م .\r\n","page_name":" 483 ","page_number":491},
  {"content":"\r\n\r\n( 1 ) بن عبد مناف در جنگهاى بدر و احد شركت كرده است و درگذشته و اعقاب او باقى نمانده‌اند .\r\n\r\nجابر بن عبد الله بن رئاب\r\nابن نعمان بن سنان بن عبيد . مادرش ام جابر دختر زهير بن ثعلبة بن عبيد از بنى سلمه است .\r\nجابر از شش تن انصارى است كه پيش از همه در مكه مسلمان شدند . جابر در بدر و احد و خندق و تمام جنگهاى ديگر همراه پيامبر ( ص ) بوده و احاديثى از آن حضرت روايت كرده است و درگذشته است و اعقاب او باقى نيستند .\r\nعفان بن مسلم از همام بن يحيى ، از كلبى نقل مىكند * دربارهء آيهء مباركه : « محو مىكند خدا آنچه را مىخواهد و اثبات مىكند . [ 1 
  ] » مىگفته است منظور آن است كه روزى و عمر را كم و بيش مىفرمايد . گويد ، به كلبى گفتم : چه كسى اين گونه براى تو گفته است ؟\r\nگفت : ابو صالح از قول جابر بن عبد الله انصارى ، از پيامبر ( ص ) نقل كرده است .\r\nعارم بن فضل از حماد بن سلمة ، از كلبى ، از ابو صالح ، از جابر بن عبد الله بن رئاب انصارى نقل مىكند كه * پيامبر ( ص ) دربارهء اين آيه : « براى آنان مژده و بشارت در زندگى اين جهانى است و آن جهانى [ 2 
  ] » : مىفرموده‌اند : منظور خواب نيكو و رؤياى پسنديده است كه بنده در اين جهان مىبيند يا براى او ديده مىشود .\r\n\r\nخليد بن قيس\r\nابن نعمان بن سنان بن عبيد . مادرش ادام دختر قين بن كعب بن سواد از بنى سلمه است .\r\nمحمد بن اسحاق و واقدى نام او را خليد نوشته‌اند و موسى بن عقبه و ابو معشر خليدة و برخى ديگر خالده و عبد الله بن محمد بن عمارة انصارى خالد نوشته است . برادر پدر و مادرى او\r\n\r\n\r\n","description":"","footnote":"\r\n[ 1 
  ] . بخشى از آيهء 40 سورهء سيزدهم - رعد - ، ابو الفتوح رازى در تفسير خود ، ج 4 ، همين مطلب را هم آورده است و روايات ديگرى هم نقل كرده كه براى اطلاع بيشتر بايد به آنجا مراجعه كرد - م .\r\n[ 2 
  ] . بخشى از آيهء 64 سورهء دهم - يونس - شيخ طوسى در تفسير تبيان ، ج 5 ، ص 403 ، همين مطلب را هم آورده است و از قول حضرت امام محمد باقر ( ع ) هم نقل كرده است - م .\r\n","page_name":" 484 ","page_number":492},
  {"content":"\r\n\r\n( 1 ) هم كه نامش خلّاد بوده با او در جنگ بدر همراه بوده است ، ولى موسى بن عقبه و محمد بن اسحاق و ابو معشر و واقدى خلاد را از شركت كنندگان در بدر ننوشته‌اند ، من هم خيال نمىكنم موضوع ثابتى باشد . خليد بن قيس در بدر و احد شركت كرد و درگذشت و اعقاب او باقى نمانده‌اند .\r\n\r\nيزيد بن منذر\r\nابن سرح بن خناس بن سنان بن عبيد . به روايت همگان در بيعت عقبه همراه هفتاد تن انصار بوده است و رسول خدا ( ص ) ميان او و عامر بن ربيعه هم پيمان بنى عدى بن كعب عقد برادرى بستند .\r\nيزيد بن منذر در بدر و احد شركت كرده و درگذشته است و نسلى براى او باقى نمانده است . عبد الله بن محمد بن عمارة انصارى مىگويد : به تازگى قومى خود را به يزيد بن منذر نسبت مىدهند و صحيح نيست . و برادرش .\r\n\r\nمعقل بن منذر\r\nابن سرح بن خناس بن سنان بن عبيد . در بيعت عقبه همراه هفتاد تن انصار بوده است و همگان اين موضوع را گفته‌اند . در بدر و احد شركت كرد و درگذشت و نسلى از او باقى نمانده است .\r\n\r\nعبد الله بن نعمان\r\nابن بلذمة بن خناس بن سنان بن عبيد . واقدى نام پدر بزرگش را به صورت بلذمه و موسى بن عقبه و ابن اسحاق و ابو معشر به صورت بلدمة ثبت كرده‌اند . عبد الله بن محمد بن عمارة انصارى مىگويد : بلدمة پسر عموى ابو قتادة بن ربعى بن بلدمة است . عبد الله در جنگهاى بدر و احد شركت كرد و درگذشت و نسلى از او باقى نمانده است .\r\n\r\n","description":"","footnote":"","page_name":" 485 ","page_number":493},
  {"content":"\r\n\r\n( 1 )\r\n\r\nجبّار بن صخر\r\nابن امية بن خنساء بن سنان بن عبيد بن عدى بن غنم بن كعب بن سلمه . مادرش عتيكة دختر خرشة بن عمرو بن عبيد بن عامر بن بياضة است . كنيهء جبّار ابو عبد الله بوده و به روايت همگان از هفتاد تن انصارى است كه در بيعت عقبه شركت كرده است . رسول خدا ( ص ) ميان او و مقداد بن عمرو عقد برادرى بستند . جبار در بدر و احد و در خندق و تمام جنگهاى ديگر همراه پيامبر ( ص ) بوده است و پيامبر ( ص ) او را براى ارزيابى محصول به خيبر و نقاط ديگر اعزام فرموده‌اند . جبار در جنگ بدر سى و دو ساله بود و به روزگار خلافت عثمان درگذشت .\r\nمرگش در سال سى هجرت و در مدينه بوده است و اعقاب او باقى هستند .\r\n\r\nضحّاك بن حارثه\r\nابن زيد بن ثعلبة بن عبيد بن عدى بن غنم بن كعب بن سلمه . مادرش هند دختر مالك بن عامر بن بياضه است . ضحاك پسرى به نام يزيد داشته و مادرش امامة دختر محرث بن زيد بن ثعلبة بن عبيد از بنى سلمه است ، و مدتهاست كه اعقاب ضحاك منقرض شده و از ميان رفته‌اند .\r\nضحاك هم به روايت همگان با هفتاد تن انصار در بيعت عقبه شركت داشته است . او در جنگ بدر هم شركت كرده است .\r\n\r\nسواد بن رزن\r\nابن زيد بن ثعلبة بن عبيد بن عدى بن غنم بن كعب بن سلمه . مادرش ام قيس دختر قين بن كعب بن سواد از بنى سلمه است . واقدى و عبد الله بن محمد انصار نام و نسب او را همين گونه آورده‌اند . موسى بن عقبه نام او را اسود بن رزن بن ثعلبه نوشته و ميان نياكان او زيد را نام نبرده است . و ابن اسحاق و ابو معشر به صورت سواد بن زريق بن ثعلبة نوشته‌اند و به نظر ما تصحيفى است كه از طرف راويان آنان صورت گرفته است .\r\nسواد بن رزن دو دختر داشته است يكى به نام ام عبد الله و ديگرى به نام ام رزن و\r\n\r\n","description":"","footnote":"","page_name":" 486 ","page_number":494},
  {"content":"\r\n\r\n( 1 ) هر دو از بانوانى هستند كه مسلمان شده و بيعت كرده‌اند و مادر ام رزن خنساء دختر رئاب بن نعمان بن سنان بن عبيد است . سواد بن رزن در جنگهاى بدر و احد شركت كرده و درگذشته است و نسلى از او باقى نمانده است .\r\n\r\nاز همپيمانان و آزاد كردگان و وابستگان بنى عبيد بن عدى\r\n\r\nحمزة بن حميّر\r\nاز همپيمانان ايشان و از خاندان دهمان و قبيلهء اشجع است . واقدى ضمن آنكه نام و نام پدرش را چنين نوشته است ، مىگويد : نام او را خارجة هم شنيده‌ام . موسى بن عقبه او را حارثه بن حميّر نوشته است و از قول ابو معشر هم نام او را متفاوت نوشته‌اند . برخى از قول او حربة بن حميّر گفته‌اند ، ولى همگان در اينكه او از خاندان دهمان و قبيلهء اشجع است ، متفق‌اند و او را همپيمان بنى عبيد بن عدى مىدانند . او در جنگ بدر و احد شركت كرده و درگذشته است و اعقابى از او باقى نمانده است و برادرش .\r\n\r\nعبد الله بن حميّر\r\nاو هم از خاندان دهمان و قبيلهء اشجع است . همگان در مورد نام او اتفاق نظر دارند . در بدر و احد شركت كرده است و درگذشته و اعقاب او باقى نيستند .\r\n\r\nنعمان بن سنان\r\nآزاد كردهء بنى عبيد است و همگان در اين باره اتفاق نظر دارند و در بدر و احد شركت كرده است و نسلى از او باقى نيست .\r\n\r\n","description":"","footnote":"","page_name":" 487 ","page_number":495},
  {"content":"\r\n\r\n( 1 )\r\n\r\nاز خاندان بنى سواد بن غنم بن كعب بن سلمة\r\n\r\nقطبة بن عامر\r\nابن حديدة بن عمرو بن سواد . كنيه‌اش ابو زيد و مادرش زينب دختر عمرو بن سنان بن عمرو بن مالك بن بهثة بن قطبة بن عوف بن عامر بن ثعلبة بن مالك بن افصى بن عمرو بن اسلم است . قطبة را دخترى به نام ام جميل است كه از بانوان مسلمان و بيعت كننده است و مادرش ام عمرو دختر عمرو بن خليد بن عمرو بن سواد بن غنم بن كعب بن سلمه است . قطبه به روايت همگان در هر دو بيعت عقبه شركت كرده است و او را از شش تن انصارى شمرده‌اند كه نخستين افرادى بوده‌اند كه در مكه مسلمان شده‌اند و كسى از انصار پيش از ايشان مسلمان نشده است . واقدى هم مىگويد : اين موضوع در نظر ما هم ثابت است . قطبه از تير اندازان بنام ياران پيامبر ( ص ) بوده و در بدر و احد و خندق و تمام جنگهاى ديگر همراه پيامبر ( ص ) بوده است . در فتح مكه پرچم بنى سلمه در دست او بوده است و در جنگ احد نه زخم برداشته است .\r\nواقدى از ابو بكر بن عبد الله بن ابى سبرة ، از اسحاق بن عبد الله ، از پسر كعب بن مالك نقل مىكند كه * پيامبر ( ص ) قطبه بن عامر بن حديده را به فرماندهى بيست مرد به قبيله‌اى از قبايل خثعم در ناحيهء تباله [ 1 
  ] اعزام فرمود و دستور داد به آنان حمله برد . آنان هنگامى به محل سكونت آن قبيله رسيدند كه همگان خفته بودند و آرام گرفته بودند و چون حمله كردند ، آن قوم هم به مقابله پرداختند و گروهى از هر دو سو زخمى شدند ، ولى ياران قطبه پيروز شدند و تنى چند را كشتند و شتران و گوسپندان ايشان را به مدينه آوردند . خمس غنايم را جدا كردند و پس از آن به هر يك از شركت كنندگان در آن سريه چهار شتر رسيد و هر شتر معادل با ده گوسپند است .\r\nاين سريه در صفر سال نهم هجرت بوده است . ابو معشر مىگويد : روز جنگ بدر قطبة بن عامر سنگى را ميان دو صف انداخت و گفت : من فرار نخواهم كرد مگر هنگامى كه\r\n\r\n\r\n","description":"","footnote":"\r\n[ 1 
  ] . واقدى در مغازى اين سريه را به اختصار نقل كرده است ، ج 3 ، ص 981 ياقوت در معجم البلدان فاصله تباله تا مكه را پنجاه و دو فرسنگ مىداند و به راه يمن بوده است ، ر ك ج 2 ، ص 357 - م .\r\n","page_name":" 488 ","page_number":496},
  {"content":"\r\n\r\n( 1 ) اين سنگ فرار كند . قطبه به روزگار حكومت عثمان بن عفان درگذشت و نسلى از او باقى نمانده است . و برادرش .\r\n\r\nيزيد بن عامر\r\nبرادر تنى قطبه و كنيه‌اش ابو منذر است . دو پسر به نامهاى عبد الرحمن و منذر داشته كه مادرشان عايشه دختر جرىّ بن عمرو بن عامر بن عبد رزاح بن ظفر از قبيلهء اوس است . يزيد بن عامر هم به روايت همگان در بيعت عقبه همراه انصار بوده است . در جنگ بدر و احد شركت كرده است و اعقاب او در مدينه و بغداد باقى هستند .\r\n\r\nسليم بن عمرو\r\nابن حديده بن عمرو بن سواد . مادرش ام سليم دختر عمرو بن عباد بن عمرو بن سواد از قبيلهء بنى سلمه است . او هم در بيعت عقبه همراه هفتاد تن انصار بوده و اين موضوع مورد اتفاق همگان است . او در بدر و احد شركت كرده و در جنگ احد در ماه شوال كه سى و دومين ماه هجرت بوده شهيد شده است . نسلى از او باقى نمانده است .\r\n\r\nثعلبة بن عنمة\r\nابن عدى بن سنان بن نابئ بن عمرو بن سواد . مادرش جهيرة دختر قين بن كعب از بنى سلمه است . به روايت همگان از هفتاد تن انصار است كه در بيعت عقبه شركت داشته‌اند . ثعلبة چون مسلمان شد همراه معاذ بن جبل و عبد الله بن انيس بتهاى بنى سلمه را مىشكستند . ثعلبه در جنگهاى بدر و احد و خندق شركت كرد و در جنگ خندق شهيد شد . او را هبيرة بن ابى وهب مخزومى به شهادت رسانده است .\r\n\r\n","description":"","footnote":"","page_name":" 489 ","page_number":497},
  {"content":"\r\n\r\n( 1 )\r\n\r\nعبس بن عامر\r\nابن عدى بن سنان بن نابئ بن عمرو بن سواد . مادرش ام البنين دختر زهير بن ثعلبة بن عبيد از بنى سلمه است . او هم به روايت همگان از هفتاد تنى است كه در بيعت عقبه همراه انصار بوده است . در بدر و احد شركت كرده و درگذشته است و نسلى از او باقى نمانده است .\r\n\r\nابو اليسر\r\nنامش كعب بن عمرو بن عباد بن عمرو بن سواد است . مادرش نسيبة دختر قيس بن اسود بن مرىّ از قبيلهء بنى سلمه است . ابو اليسر پسرى به نام عمير داشته كه مادرش ام عمرو دختر عمرو بن حرام بن ثعلبة بن حرام بن كعب بن غنم بن كعب بن سلمه و عمهء جابر بن عبد الله انصارى است . و پسر ديگرى به نام يزيد داشته است كه مادرش لبابة دختر حارث بن سعيد از قبيلهء مزينة است . و پسر ديگرى به نام حبيب كه مادرش كنيز بوده است . و دخترى به نام عايشه كه مادرش ام الرباع دختر عبد عمرو بن مسعود بن عبد الاشهل است .\r\nابو اليسر هم به روايت همگان در بيعت عقبه همراه انصار بوده است . در جنگ بدر در حالى كه بيست ساله بود شركت كرد . در احد و خندق و ديگر جنگها هم همراه پيامبر بود .\r\nمردى كوتاه قامت و پشت خميده و داراى شكم برآمده بود . در سال پنجاه و پنج هجرت در حكومت معاويه در مدينه درگذشت . اعقاب او در مدينه باقى هستند .\r\n\r\nسهل بن قيس\r\nابن ابى كعب بن قين بن كعب بن سواد . مادرش نائله دختر سلامة بن وقش بن زغبة بن زعوراء بن عبد الاشهل از خاندان اوس است . او پسر عموى كعب بن مالك بن ابى كعب بن قين شاعر معروف است . سهل در جنگهاى بدر و احد شركت كرد و در جنگ احد در ماه شوال كه سى و دومين ماه هجرت بود شهيد شد . گور او در احد شناخته شده و معروف است و از اعقاب او يك مرد و يك زن باقى مانده‌اند .\r\n\r\n","description":"","footnote":"","page_name":" 490 ","page_number":498},
  {"content":"\r\n\r\n( 1 )\r\n\r\nاز آزاد كردگان و وابستگان بنى سواد بنى غنم\r\n\r\nعنتره\r\nآزاد كردهء سليم بن عمرو بن حديدة بن عمرو بن سواد . در بدر و احد شركت كرده است و در جنگ احد شهيد شده است . او را نوفل بن معاويه ديلى كشته است . موسى بن عقبه نام پدرش را هم عمرو ثبت كرده است .\r\n\r\nاز ديگر خاندان‌هاى بنى سلمة\r\n\r\nمعبد بن قيس\r\nابن صيفى بن صخر بن حرام بن ربيعة بن عدى بن غنم بن كعب بن سلمه . مادرش زهرة دختر زهير بن حرام بن ثعلبة بن عبيد از بنى سلمه است . واقدى و عبد الله بن محمد بن عمارة انصارى نام و نسب او را همين گونه آورده‌اند و در كتاب نسب انصار هم همين گونه است ، ولى موسى بن عقبه و محمد بن اسحاق و ابو معشر مىگويند معبد بن قيس بن صخر صحيح است و صيفى را نام نبرده‌اند . معبد در بدر و احد شركت كرده و درگذشته است و نسلى از او باقى نمانده است . و برادرش .\r\n\r\nعبد الله بن قيس\r\nابن صيفى بن صخر . ابن اسحاق و واقدى و عبد الله بن محمد بن عمارة انصارى او را از شركت كنندگان در جنگ بدر مىدانند ، ولى موسى بن عقبه او را در كتاب خود [ 1 
  ] از شركت كنندگان در بدر نياورده است . او در جنگ احد هم شركت كرده و درگذشته است و نسلى از او باقى نمانده است .\r\n\r\n\r\n","description":"","footnote":"\r\n[ 1 
  ] . براى اطلاع از شرح حال موسى بن عقبه و كتاب مغازى او كه بخشى از آن را ادوارد ساخاو منتشر ساخته است ، ر ك :\r\nمقدمهء مغازى ، ج 1 ، مركز نشر دانشگاهى ، 1361 ، ص 25 - م .\r\n","page_name":" 491 ","page_number":499},
  {"content":"\r\n\r\n( 1 )\r\n\r\nعمرو بن طلق\r\nابن زيد بن اميه بن سنان بن كعب بن غنم بن كعب بن سلمة . ابن اسحاق و ابو معشر و واقدى و عبد الله بن محمد بن عمارة نصارى او را از شركت كنندگان در بدر مىدانند ، ولى موسى بن عقبه در كتاب خود او را از شركت كنندگان بدر نمىداند . او در جنگ احد هم شركت كرده است و نسلى از او باقى نمانده است .\r\n\r\nمعاذ بن جبل\r\nابن عمرو بن اوس بن عائذ بن عدى بن كعب بن عمرو بن ادىّ بن سعد كه برادر سلمة بن سعد است . مادرش هند دختر سهل از خاندان ربعه و از قبيلهء جهينة . عبد الله بن جدّ بن قيس برادر مادرى معاذ بن جبل و از شركت كنندگان در بدر است . معاذ دخترى به نام ام عبد الله داشته كه از بانوان مسلمان و بيعت كنندگان است و مادرش ام عمرو دختر خالد بن عمرو بن عدى بن سنان بن نابئ بن عمرو بن سواد از قبيلهء بنى سلمه است . دو پسر هم داشته است . نام يكى عبد الرحمن است و نام دومى را براى ما نقل نكرده‌اند . همچنين مادر آن دو را هم نام نبرده‌اند . كنيهء معاذ ، ابو عبد الرحمن است . او به روايت همگان همراه هفتاد تن انصار در بيعت عقبه حضور داشته است و چون مسلمان شد او و ثعلبة بن عنمة و عبد الله بن انيس بتهاى بنى سلمه را مىشكستند .\r\nواقدى از موسى بن محمد بن ابراهيم ، از پدرش و نيز از عبد الله بن جعفر ، از سعد بن ابراهيم و ابن ابى عون براى ما نقل مىكردند كه * پيامبر ميان معاذ بن جبل و عبد الله بن مسعود عقد برادرى بستند و در اين مورد در نظر ما اختلافى نيست ، ولى ابن اسحاق به تنهايى مىگويد : پيامبر ( ص ) ميان معاذ و جعفر بن ابى طالب عقد برادرى بسته‌اند . هيچ كس ديگر هم غير از ابن اسحاق اين سخن را نگفته است . واقدى مىگويد : چگونه ممكن است اين چنين باشد ؟ و حال آنكه موضوع ايجاد عقد برادرى ميان اصحاب پس از آمدن پيامبر ( ص ) به مدينه بوده و تا قبل از جنگ بدر ادامه داشته است و چون آيات ميراث در جنگ بدر نازل شد ، مسألهء عقد برادرى نسخ شد . و جعفر بن ابى طالب پيش از آن تاريخ از مكه به حبشه\r\n\r\n","description":"","footnote":"","page_name":" 492 ","page_number":500},
  {"content":"\r\n\r\n( 1 ) هجرت كرده بوده است و هنگام بستن عقد برادرى ميان اصحاب در حبشه بوده و هفت سال پس از آن بازگشته است ، و اين اشتباهى است كه از محمد بن اسحاق سر زده است .\r\nبنا به آنچه كه واقدى از ايوب بن نعمان ، از پدرش ، از قول خويشاوندانش براى ما نقل مىكند * معاذ بن جبل در حالى كه بيست يا بيست و يك سال داشته است در جنگ بدر شركت كرده است . معاذ در احد و خندق و تمام جنگهاى ديگر همراه پيامبر ( ص ) بوده است .\r\nواقدى از معمر ، از زهرى ، از ابن كعب بن مالك نقل مىكند * چون بستانكاران معاذ بن جبل بر او سخت گرفتند پيامبر اموال او را براى بستانكارانش گرفتند و او را به يمن اعزام فرمودند و گفتند : شايد خداوند متعال خسارت تو را جبران فرمايد . واقدى مىگويد : اين موضوع در ربيع الآخر سال نهم هجرت بود .\r\nيزيد بن هارون و ابو وليد طيالسى هر دو از شعبة بن حجاج ، از ابى عون محمد بن عبيد الله ، از حارث بن عمرو ثقفى برادرزادهء مغيره نقل مىكنند كه مىگفته‌اند ياران ما از قول معاذ بن جبل نقل مىكنند كه مىگفته است * هنگامى كه پيامبر ( ص ) مرا به يمن گسيل فرمودند ، پرسيدند : اگر قضاوتى پيش آمد با چه معيارى قضاوت مىكنى ؟ گويد ، گفتم : به آنچه در كتاب خداست قضاوت خواهم كرد . فرمودند : اگر حكم آن در كتاب خداوند نبود ؟ گفتم : به آنچه رسول خدا قضاوت فرموده است . فرمودند : اگر در قضاوتهاى پيامبر خدا هم نبود ؟ گفتم : اجتهاد مىكنم و رأى خود را مىگويم و پروا نخواهم كرد . گويد ، رسول خدا دست به سينهء من زدند و فرمودند : سپاس خداوندى را كه فرستادهء رسول خدا را موفق فرمود كه رسولش را خشنود كند .\r\nفضل بن دكين از ابن عيينة ، از ابن ابى نجيح نقل مىكند * پيامبر ( ص ) براى مردم يمن نامه‌اى فرستادند و معاذ را گسيل داشتند و در نامه نوشته شده بود يكى از ياران گزيده و نويسنده و دانشمند خود را پيش شما فرستادم . [ 1 
  ]\r\nعبد الله بن مسلمة بن قعنب حارثى از مالك بن انس ، از يحيى بن سعيد نقل مىكند * معاذ بن جبل مىگفته است : چون پاى در ركاب نهادم آخرين سفارش پيامبر ( ص ) به من اين بود كه خلق خود را با مردم نيكو گردان ، با مردم با خوش خوبى رفتار كن .\r\n\r\n\r\n","description":"","footnote":"\r\n[ 1 
  ] . براى اطلاع از متن نامه و مآخذى كه در آنها آمده است ، ر ك : على احمدى ، مكاتيب الرسول ، ج 1 ، ص 224 ، و محمد حميد الله ، مجموعة الوثائق السياسيه - م .\r\n","page_name":" 493 ","page_number":501},
  {"content":"\r\n\r\n( 1 ) وكيع بن جراح و فضل بن دكين از سعيد بن عبيد طائى ، از بشير بن يسار نقل مىكنند كه مىگفته است * پاى معاذ بن جبل معيوب بود و هنگامى كه براى تعليم مردم به يمن رفت چون با مردم نماز گزارد ( در سجده و تشهد ) پايش را دراز كرد يمنيها هم چنان كردند . چون نماز تمام شد به آنان گفت : خوب كرديد كه از من پيروى كرديد . ولى ديگر اين كار را مكنيد ، زيرا من كه پاى خود را در نماز دراز كردم براى آن است كه درد مىكند .\r\nعبيد الله بن موسى از شيبان ، از اعمش ، از شقيق نقل مىكند * پيامبر ( ص ) معاذ را به يمن گماشتند . پيامبر ( ص ) رحلت فرمودند و ابو بكر خليفه شد و او همچنان كارگزار يمن بود . در آن سال عمر امير الحاج بود . معاذ به مكه آمد و گروهى برده و غلام همراهش بودند ، عمر به او گفت : اى ابو عبد الرحمن اين بردگان و غلامان از چه كسى هستند ؟ گفت : از خود من . عمر پرسيد آنها از كجا آورداى ؟ گفت : آنها را به من هديه داده‌اند . عمر گفت : از من بشنو و اطاعت كن و آنها را پيش ابو بكر بفرست ، اگر او با كمال ميل به تو بخشيد ، از تو خواهند بود . معاذ گفت : در اين مورد از تو اطاعت نمىكنم و چيزى كه به من اهداء شده است را براى ابو بكر بفرستم ؟ گويد ، چون معاذ آن شب را خوابيد ، صبح پيش عمر آمد و گفت : اى پسر خطاب مطيع تو خواهم بود ، ديشب در خواب ديدم كه مرا به زور مىكشيدند و مىبردند و به سوى آتش مىراندند و تو كمربندم را گرفته بودى . معاذ آنها را پيش ابو بكر برد و گفت : تو براى ايشان سزاوارترى . ابو بكر گفت : آنان از تو هستند . معاذ آنان را به خانهء خود برد و آنان براى نماز پشت سر معاذ به صف ايستادند . چون نماز تمام شد معاذ به سوى ايشان برگشت و گفت : براى چه كسى نماز گزارديد ؟ گفتند : براى خداوند تبارك و تعالى .\r\nمعاذ گفت : برويد آزاديد كه شما از آن خداييد .\r\nواقدى از محمد بن صالح ، از موسى بن عمران بن منّاح نقل مىكند كه مىگفته است * به هنگام رحلت رسول خدا ( ص ) كارگزار آن حضرت بر سپاهيان معاذ بن جبل بود .\r\nابو الوليد هشام طيالسى از شعبه ، از حبيب نقل مىكند كه مىگفته است از ذكوان شنيدم كه مىگفت * معاذ همراه رسول خدا ( ص ) نماز مىگزارد و سپس مىآمد و براى قوم خود پيشنمازى مىكرد .\r\nمحمد بن عبد الله اسدى از سفيان ثورى و عفان بن مسلم از وهيب بن خالد و همگى ، از خالد حذاء ( كفش دوز ) ، از ابو قلابه ، از انس بن مالك نقل مىكند * رسول خدا ( ص ) فرموده‌اند : داناترين امت من به حلال و حرام معاذ بن جبل است .\r\n\r\n","description":"","footnote":"","page_name":" 494 ","page_number":502},
  {"content":"\r\n\r\n( 1 ) فضل بن دكين و قبيصة بن عقبه هر دو از سفيان ، از خالد حذاء ، از ابو نصر حميد بن هلال عدوى ، از عبد الله بن صامت نقل مىكنند * معاذ مىگفته است : از هنگامى كه مسلمان شده‌ام هرگز آب دهان بر زمين نينداخته‌ام .\r\nعفان بن مسلم از وهيب ، از ايوب ، از حميد بن هلال نقل مىكند * معاذ بن جبل در غير حالت نماز آب دهان انداخت و گفت : از هنگامى كه افتخار مصاحبت پيامبر ( ص ) را پيدا كردم ، اين كار را نكرده‌ام .\r\nموسى بن داود از محمد بن راشد ، از وضين بن عطاء ، از محفوظ بن علقمه ، از پدرش نقل مىكند * معاذ بن جبل وارد خيمه‌اش شد و ديد همسرش از شكاف خيمه بيرون را نگاه مىكند ، او را كتك زد . و همو مىگويد : معاذ سيب مىخورد و زنش همراه او بود ، يكى از غلامان او از آنجا گذشت . همسرش سيبى را كه به آن دندان زده بود به آن غلام داد ، معاذ همسرش را كتك زد .\r\nمعن بن عيسى از مالك بن انس ، از ابى حازم بن دينار ، از ابى ادريس خولانى نقل مىكند كه مىگفته است * وارد مسجد دمشق شدم ناگاه به جوانمردى برخوردم كه دندانهايش مىدرخشيد و گروهى از مردم همراه او بودند كه چون در مسأله‌اى اختلاف نظر پيدا مىكردند به او ارجاع مىدادند و رأى او را مىپذيرفتند . پرسيدم كيست ؟ گفتند : معاذ بن جبل است . فرداى آن روز اول وقت براى نماز به مسجد رفتم ، ديدم او پيش از من آمده و نماز مىگزارد . منتظرش ايستادم تا نماز گزارد و چون نمازش تمام شد ، رو به رويش رفتم و سلامش دادم و گفتم : به خدا سوگند كه من تو را فقط در راه و براى خدا دوست دارم . گفت :\r\nفقط براى خدا ؟ گفتم : فقط براى خدا . باز همان سخن را گفت و من همان پاسخ را دادم .\r\nدامن ردايم را گرفت و به سوى خود كشيد و گفت : بر تو مژده باد كه از رسول خدا شنيدم كه مىگفت خداوند متعال فرموده است براى كسانى كه براى من به يك ديگر محبت مىورزند و براى من با يك ديگر مىنشينند و براى من به يك ديگر مىبخشند و براى من به ديدار يك ديگر مىروند رحمت من واجب خواهد بود .\r\nاسحاق بن يوسف ازرق از عبد الملك بن ابى سليمان ، از ابو الزبير ، از شهر بن حوشب نقل مىكند كه مىگفته است * مردى به من گفت : وارد مسجد حمص شدم و به گروهى برخوردم كه ميان آنان مرد سيه‌چردهء زيبايى كه دندانهاى درخشانى داشت ، نشسته بود و با آنكه ميان آن گروه اشخاص مسن‌تر از او هم بودند ، همگان روى به او آورده بودند و\r\n\r\n","description":"","footnote":"","page_name":" 495 ","page_number":503},
  {"content":"\r\n\r\n( 1 ) سخن او را مىشنيدند ، پرسيدم تو كيستى ؟ گفت : من معاذ بن جبلم .\r\nواقدى از عيسى بن نعمان ، از معاذ بن رفاعة ، از جابر بن عبد الله نقل مىكند كه مىگفته است * معاذ بن جبل كه رحمت خدا بر او باد از زيباترين و خوشبوترين و بخشنده‌ترين مردم بود . چون وام بسيارى گرفته بود ، به بستانكارانش در پى او افتادند و او چند روزى براى رهايى از ايشان در خانهء خود پنهان شد . بستانكاران از پيامبر ( ص ) استدعا كردند كه او را وادار به پرداخت فرمايد . پيامبر ( ص ) به او پيام دادند و در حالى كه بستانكارانش همراهش بودند به حضور پيامبر آمد . بستانكاران گفتند : اى رسول خدا حق ما را از او بستان . پيامبر فرمود : خداى رحمت كناد هر كسى را كه طلب خود را بر او ببخشايد .\r\nگروهى بخشيدند و گروهى گفتند : اى رسول خدا حق ما را از او بستان . پيامبر ( ص ) به معاذ فرمودند : پايدار و شكيبا باش و اموال او را گرفتند و به بستانكارانش دادند كه ميان خود تقسيم كردند و به هر يك پنج هفتم از طلبش رسيد . گفتند : اى رسول خدا خودش را براى ما به فروش [ يعنى به بردگى 
  ] . پيامبر فرمود : دست از او برداريد كه شما را براى اين كار راهى نيست . معاذ پيش افراد قبيلهء بنى سلمه آمد يكى از ايشان به او گفت : اى ابو عبد الرحمن كاش از پيامبر ( ص ) براى خود چيزى مىخواستى كه سخت تهيدست شدى . گفت : هرگز از ايشان چنين استدعايى نمىكنم .\r\nگويد : يك روز گذشت پيامبر ( ص ) او را احضار و به يمن گسيل فرمود و گفت : شايد خداوندت جبران كند و امت را فراهم سازد . گويد ، معاذ به يمن رفت و همواره تا هنگام رحلت پيامبر ( ص ) همان جا بود . سالى كه عمر از طرف ابو بكر به امارت حج گماشته شده بود معاذ هم به مكه آمد و روز هشتم ماه او و عمر يك ديگر را در منى ديدند و با يك ديگر معانقه كردند و هر يك ديگرى را به مرگ رسول خدا ( ص ) تسليت و تعزيت گفتند و سپس روى زمين نشستند و با يك ديگر به سخن گفتن پرداختند . عمر گروهى از غلامان را همراه معاذ ديد و گفت : اى ابا عبد الرحمن اينها چيست ؟ گفت : در اين سفر يمن براى من فراهم شده است .\r\nعمر پرسيد : چگونه ؟ گفت : به من هديه داده شده‌اند و به اين طريق مرا گرامى داشته‌اند . عمر گفت : موضوع ايشان را با ابو بكر بگو . معاذ گفت : چه لزومى دارد كه به ابو بكر بگويم . معاذ خوابيد و در خواب چنان ديد كه بر لبهء آتش است و عمر از پشت سر كمربندش را گرفته و مانع از سقوط او در آتش است . معاذ ترسيد و گفت : اين همان دستورى است كه عمر داده است . معاذ نزد ابو بكر آمد و موضوع را گفت و ابو بكر همه را به خودش بخشيد . او طلب\r\n\r\n","description":"","footnote":"","page_name":" 496 ","page_number":504},
  {"content":"\r\n\r\n( 1 ) بستانكارانش را پرداخت كرد و گفت : شنيدم پيامبر ( ص ) مىفرمود شايد خداوند متعال براى تو جبران فرمايد .\r\nعبيد الله بن موسى از موسى بن عبيده ، از ايوب بن خالد ، از عبد الله بن رافع نقل مىكند * چون ابو عبيدة جراح در طاعون عمواس درگذشت ، معاذ بن جبل را به جانشينى خود گماشت و گرفتارى و درد مردم سخت شد و به معاذ گفتند : خداى را بخوان و دعا كن تا اين پليدى و گرفتارى را از ميان بردارد . گفت : اين گرفتارى و پليدى نيست ، بلكه دعاى پيامبرتان است و نيكوكارانى كه پيش از شما با اين طاعون مرده‌اند شهادتى بوده است كه خداوند متعال هر كه را بخواهد به آن مخصوص مىفرمايد . اى مردم چهار چيز است كه هر كس بتواند خود را از آن حفظ كند عذاب الهى او را فرانخواهد گرفت . پرسيدند چيست ؟\r\nگفت : زمانى خواهد رسيد كه در آن باطل آشكار مىشود ، آن چنان كه آدمى صبح دينى دارد و شام دين ديگرى ، و آدمى مىگويد به خدا نمىدانم بر چه آيينى هستم ، و نه با بصيرت زندگى مىكند و نه با بصيرت مىميرد . و به مردم مال خدا را مىدهند كه سخنى بگويد كه دروغ است و خداوند را به خشم مىآورد . معاذ سپس گفت : پروردگارا از رحمت خود به خانوادهء معاذ بيشترين بهره را عنايت فرماى . دو پسرش گرفتار طاعون شدند ، به آنان گفت : خويشتن را چگونه مىيابيد ؟ گفتند : اى پدر ، حق از پروردگار توست و از شك كنندگان مباش . گفت : مرا هم به خواست خداوند از صابران و شكيبايان خواهيد ديد .\r\nسپس دو زن او گرفتار طاعون شدند و درگذشتند . آن گاه معاذ در انگشت ابهام خود گرفتار طاعون شد [ 1 
  ] آن را با دهان خويش مىدميد و در دهان خود مىنهاد و مىگفت : پروردگارا اين چيز اندك و كوچكى است ، در آن بركت بده كه تو چيز اندك را بركت مىدهى و معاذ درگذشت .\r\nعبيد الله بن موسى از شيبان ، از اعمش ، از شهر بن حوشب ، از حارث بن عميره زبيدى [ 2 
  ] نقل مىكند كه مىگفته است * به هنگام مرگ معاذ بن جبل بر بالين او نشسته بودم ، گاه بيهوش مىشد و گاه به هوش مىآمد و شنيدم چون به هوش مىآمد مىگفت : پروردگارا\r\n\r\n\r\n","description":"","footnote":"\r\n[ 1 
  ] . براى اطلاع بيشتر از چگونگى و علايم بالينى طاعون كه انواع مختلف دارد ، در منابع قديمى اسلامى ، ر ك : ابن سينا ، قانون ، ج 3 ، ص 121 ، چاپ بولاق ، و هداية المتعلمين اخوينى ، چاپ دكتر جلال متينى ، ص 617 - م .\r\n[ 2 
  ] . از راويان و رجال حديث در قرن اول هجرى ، بخارى مىگويد : نام صحيح او يزيد بن عميره زبيدى است و حارث اشتباه است . براى اطلاع ، ر ك : ذهبى ، ميزان الاعتدال ، ج 1 ، ص 440 ، ذيل شمارهء 1639 - م .\r\n","page_name":" 497 ","page_number":505},
  {"content":"\r\n\r\n( 1 ) خفه‌ام ساز . خفه و سوگند به عزت تو كه تو را دوست مىدارم .\r\nفضل بن دكين مىگويد موسى بن قيس خضرمى ، از سلمة بن كهيل نقل مىكند * معاذ در گلوى خود گرفتار طاعون شد و مىگفت : پروردگارا مرا خفه مىسازى و همانا آگاهى كه تو را دوست مىدارم .\r\nاسماعيل بن عبد الله بن ابى اويس مدنى از ابراهيم بن ابى حبيبة ، از داود بن حصين نقل مىكند كه مىگفته است * شنيده‌ام در سال طاعون عمواس چون گرفتارى سخت شد ياران معاذ گفتند : اين رنج و شكنجه است ، معاذ گفت : آيا اين رحمت الهى را كه خداوند به وسيلهء آن بر بندگان خود رحمت مىآورد ، همچون عذاب و شكنجه‌اى مىدانيد كه قومى را كه بر ايشان خشم فرموده است گرفتار آن ساخته است ؟ همانا اين رحمتى است و شهادتى است كه خداوند شما را مخصوص به آن فرموده است . پروردگارا از اين رحمت خود بر معاذ و خانواده‌اش نصيب فرماى . و هر كس از شما مىتواند بميرد ، پيش از آنكه فتنه‌ها صورت گيرد و به زودى صورت خواهد گرفت . بايد مرد پيش از آنكه آدمى پس از مسلمانى مجبور به كفر شود يا آنكه كسى را بدون آنكه كشتن او روا باشد بكشد ، يا آنكه ستمگران را يارى دهد يا كارش به آنجا برسد كه بگويد چه بميرم و چه زنده باشم نمىدانم كه بر حقم يا باطل .\r\nكثير بن هشام از جعفر بن برقان ، از حبيب بن ابى مرزوق ، از عطاء بن ابى رباح ، از ابو مسلم خولانى [ 1 
  ] نقل مىكند كه مىگفته است * وارد مسجد شهر حمص [ 2 
  ] شدم و ديدم حدود سى تن مرد كامل از ياران پيامبر نشسته‌اند و ميان ايشان جوانى سيه چشم كه داراى دندانهاى درخشان بود ساكت نشسته بود و سخنى نمىگفت و چون آن گروه در چيزى شك مىكردند به او روى مىآوردند و از مىپرسيدند . به يكى از همنشينهاى خود گفتم :\r\nاين كيست ؟ گفت : معاذ بن جبل است .\r\nواقدى از ايوب بن نعمان ، از پدرش از قول خويشاوندان او ، و اسحاق بن خارجة بن\r\n\r\n\r\n","description":"","footnote":"\r\n[ 1 
  ] . عبد الله بن ثوب ، كه به كنيهء خود ابو مسلم خولانى مشهور است از فقهاى قرن اول هجرت و درگذشته سال 62 هجرى است . او پيش از رحلت حضرت رسول مسلمان شده ولى درك محضر آن حضرت را نكرده است ، ر ك : زركلى ، الاعلام ، ج 4 ، ص 203 - م .\r\n[ 2 
  ] . از شهرهاى آباد سوريه كه ميان دمشق و حلب است . هم اكنون هم شهر سوم سوريه و داراى 280 / 292 تن جمعيت است ، به نقل از گيتاشناسى كشورها - م .\r\n","page_name":" 498 ","page_number":506},
  {"content":"\r\n\r\n( 1 ) عبد الله بن كعب بن مالك ، از پدرش ، از پدر بزرگش نقل مىكردند * معاذ بن جبل مردى سپيد چهره و بلند قامت و داراى دندانهاى زيبا و چشمانى درشت و ابروانى پيوسته و موهاى پيچيده و كوتاه بود . در بيست يا بيست و يك سالگى خود در بدر شركت كرد و پس از آنكه در جنگ تبوك هم همراه پيامبر ( ص ) بود ، در بيست و هشت سالگى به يمن رفت و در سال هيجدهم هجرت در طاعون عمواس كه جايى در اردن از نواحى شام است به روزگار حكومت عمر در سى و هشت سالگى درگذشت و اعقابى از او باقى نمانده است .\r\nيزيد بن هارون و عفان بن مسلم از حماد بن سلمة ، از علىّ بن زيد ، از سعيد بن مسيب نقل مىكنند كه مىگفته است * عيسى ( ع ) در سى و سه سالگى به آسمان برده شد و معاذ بن جبل كه خدايش رحمت كناد در سى و سه سالگى درگذشت . [ 1 
  ]\r\nيزيد بن هارون نقل مىكند كه سعيد بن ابى عرور ، از شهر بن حوشب [ 2 
  ] نقل مىكرده كه مىگفته است * عمر بن خطاب مىگفت : اگر معاذ بن جبل زنده و در دسترس من مىبود ، او را خليفه مىكردم و چون پروردگارم از من دربارهء او مىپرسيد مىگفتم پروردگارا شنيدم كه پيامبرت مىفرمود : چون عالمان در روز قيامت جمع شوند ، معاذ بن جبل به اندازهء پرتاب يك سنگ جلوتر از ايشان است . [ 3 
  ] گويد : از زيادى كسانى از بنى سلمه كه در جنگ بدر شركت كرده‌اند به آن قبيلهء سلمه بدر مىگفتند كه چهل و سه مرد از ايشان در بدر حضور داشتند .\r\n\r\n\r\n","description":"","footnote":"\r\n[ 1 
  ] . اين گونه مقايسه كردن ميان پيامبر بزرگوار معصوم اولو العزم عيسى ( ع ) و معاذ بن جبل ترك ادب شرعى نيست ؟ وانگهى مكرر ملاحظه كرديد كه مىگويد معاذ در بدر بيست يا بيست و يك ساله بوده است ، چگونه در شانزده سال بعد سى و سه ساله بوده است ؟ - م .\r\n[ 2 
  ] . شهر بن حوشب ، چندان قابل اعتماد نيست . از بيت المال كه سرپرست آن بوده است ، مقدارى برداشته است . درگذشته به سال 111 يا 112 هجرى است . ر ك : ذهبى ، ميزان الاعتدال ، ج 2 ، ص 283 ، ذيل شمارهء 3756 - م .\r\n[ 3 
  ] . بر فرض صحت اين روايت آيا عمر بن خطاب كه براى معاذ بن جبل اين چنين مىگويد ، نشنيده بود كه پيامبر ( ص ) در مورد حضرت على ( ع ) فرموده‌اند « كه من شهر علمم و عليّم در است / درست اين سخن گفت پيغمبر است » ، براى اطلاع از اسناد اين گفتار رسول خدا ( ص ) در منابع اهل سنت ، ر ك : صحيح ترمذى ، ج 2 ، ص 299 ، و مستدرك الصحيحين ، ج 3 ، ص 126 ، و اثر بسيار سودمند استاد سيد مرتضى فيروزآبادى ، فضايل الخمسه من الصحاح السته ، ج 2 ، بيروت ، 1973 ، ص 52 - 248 - م .\r\n","page_name":" 499 ","page_number":507},
  {"content":"\r\n\r\n( 1 )\r\n\r\nاز خاندان زريق بن عامر بن زريق بن عبد بن حارثة بن مالك بن غضب بن جشم بن خزرج\r\n\r\nقيس بن محصن\r\nابن خالد بن مخلد بن عامر بن زريق ، مادرش انيسة دختر قيس بن زيد بن خلدة بن عامر بن زريق است . محمد بن اسحاق و ابو معشر و واقدى نام پدرش را محصن گفته‌اند و عبد الله بن محمد بن عمارة انصارى حصن گفته است . قيس دخترى به نام ام سعد داشته است كه مادرش خولة دختر فاكه بن قيس بن مخلّد بن عامر بن زريق است . قيس در جنگهاى بدر و احد شركت كرده و درگذشته است و اعقاب او در مدينه باقى هستند .\r\n\r\nحارث بن قيس\r\nابن خالد بن مخلد بن عامر بن زريق . كنيه‌اش ابو خالد و مادرش كبشة دختر فاكه بن زيد بن خلدة بن عامر بن زريق است . حارث بن قيس سه پسر به نامهاى مخلد و خالد و خلده داشته كه مادرشان انيسه دختر نسر بن فاكه بن زيد بن خلدة بن عامر بن زريق است . واقدى فقط نام پدر انيسه را كه نسر است آورده است . به روايت همگان حارث در بيعت عقبه همراه هفتاد تن انصار بوده است و در جنگهاى بدر و احد و خندق و همهء جنگهاى ديگر همراه پيامبر ( ص ) بوده است . در جنگ يمامه هم همراه خالد بن وليد بود و مجروح شد . زخم او نخست سر به هم آورد ولى به روزگار حكومت عمر بن خطاب زخمش دهان گشود و خونريزى كرد و مرد و به همين جهت او را از جمله كسانى مىدانند كه در جنگ يمامه حضور داشته و شهيد شده است . اعقابى از او باقى نمانده است .\r\n\r\nجبير بن اياس\r\nابن خالد بن مخلّد بن عامر بن زريق . موسى بن عقبه و محمد بن اسحاق و ابو معشر و واقدى\r\n\r\n","description":"","footnote":"","page_name":" 500 ","page_number":508},
  {"content":"\r\n\r\n( 1 ) نام پدرش را همين گونه نوشته‌اند و عبد الله بن محمد بن عمارة ، الياس نوشته است . او در جنگهاى بدر و احد شركت كرده و درگذشته است و اعقابى از او باقى نمانده است .\r\n\r\nابو عبادة\r\nنامش سعد بن عثمان بن خلدة بن مخلّد بن عامر بن زريق است . مادرش هند دختر عجلان بن غنام بن عامر بن بياضة بن عامر بن خزرج است . ابو عباده داراى پسرى به نام عباده است كه مادرش سنبلة دختر ماعص بن قيس بن خلدة بن عامر بن زريق است . پسرى ديگر به نام فروة داشته است كه مادرش ام خالد دختر عمرو بن وذفة بن عبيد بن عامر بن بياضة بن عامر بن خزرج است . پسرى ديگر به نام عبد الله كه مادرش انيسة دختر بشر بن يزيد بن زيد بن نعمان بن خلدة بن عامر بن زريق است و عبد الله اصغر و عقبه كه مادرشان كنيز بوده است . دخترى هم به نام ميمونة داشته است كه مادرش جندبة دختر مرىّ بن سماك بن عتيك بن امرئ القيس بن زيد بن عبد الاشهل بن جشم است . ابو عبادة در جنگهاى بدر و احد شركت كرده و درگذشته است و اعقاب او در مدينه باقى هستند . و برادرش .\r\n\r\nعقبة بن عثمان\r\nبرادر پدرى اوست و مادرش ام جميل دختر قطبة بن عامر بن حديدة بن عمرو بن سواد بن غنم بن كعب بن سلمه است . در جنگهاى بدر و احد شركت كرده است و اعقابى از او باقى نمانده است .\r\n\r\nذكوان بن عبد قيس\r\nابن خلدة بن مخلد بن عامر بن زريق . كنيه‌اش ابو سبع و مادرش از قبيلهء اشجع است . گفته شده است او و ابو امامه اسعد بن زراره نخستين كسانى از انصارند كه مسلمان شده‌اند . آن دو به مكه سفر كرده بودند كه خبر ظهور پيامبر ( ص ) را شنيدند و به حضور ايشان رفتند و مسلمان شدند و به مدينه برگشتند . به روايت همگان در هر دو بيعت عقبه شركت كرده است .\r\n\r\n","description":"","footnote":"","page_name":" 501 ","page_number":509},
  {"content":"\r\n\r\n( 1 ) ذكوان به مكه برگشت و پيوسته همراه پيامبر ( ص ) بود و هم زمان با هجرت رسول خدا به مدينه هجرت كرد و او را مهاجرى و انصارى مىدانند . ذكوان در جنگهاى بدر و احد شركت كرد و در جنگ احد شهيد شد . ابو الحكم پسر اخنس بن شريق بن علاج بن عمرو بن وهب ثقفى او را كشت و در اين نبرد على بن ابى طالب ( ع ) به ابو الحكم كه بر اسب سوار بود حمله كرد و چنان شمشيرى به پاى او زد كه آن را از نيمه رانش قطع كرد و او را از اسب به زير كشيد و سرش را جدا كرد . شهادت ذكوان در شوال كه سى و دومين ماه هجرت بود اتفاق افتاده و اعقابى از او باقى نمانده‌اند .\r\n\r\nمسعود بن خلدة\r\nابن عامر بن مخلد بن عامر بن زريق . مادرش انيسة دختر قيس بن ثعلبة بن عامر بن فهيرة بن بياضة بن خزرج است . مسعود داراى دو پسر به نامهاى يزيد و حبيب بوده كه مادرشان فارعة دختر حباب بن ربيع بن رافع بن معاوية بن عبيد بن ابجر است و او ( يعنى ابجر ) همان خدرة پسر عوف بن حارث بن خزرج است . پسرى ديگر به نام عامر داشته كه مادرش قسيبة دختر عبيد بن معلى بن لوذان بن حارثة بن عدى بن زيد از فرزندزادگان غضب بن جشم بن خزرج است . مسعود در جنگ بدر شركت كرد . فرزندان و فرزندزادگان او باقى بوده‌اند ، ولى اكنون منقرض شده‌اند و كسى از ايشان باقى نمانده است .\r\n\r\nعباد بن قيس\r\nابن عامر بن خالد بن عامر بن زريق . مادرش خولة دختر بشر بن ثعلبة بن عمرو بن عامر بن زريق است . پسرى به نام عبد الرحمن داشته كه مادرش ام ثابت دختر عبيد بن وهب از قبيلهء اشجع است . عباد به روايت همگان در بيعت عقبه همراه هفتاد تن انصار بوده است و در جنگهاى بدر و احد شركت كرده و درگذشته است و اعقاب او باقى هستند .\r\n\r\n","description":"","footnote":"","page_name":" 502 ","page_number":510},
  {"content":"\r\n\r\n( 1 )\r\n\r\nاسعد بن يزيد\r\nابن فاكه بن زيد بن خلدة بن عامر بن زريق است . موسى بن عقبه و ابو معشر و واقدى و عبد الله بن محمد بن عمارة انصارى نام او را همين گونه نوشته‌اند ، ولى محمد بن اسحاق به تنهايى او را سعد گفته است . در جنگهاى بدر و احد شركت كرده و درگذشته است و اعقابى از او باقى نمانده است .\r\n\r\nفاكه بن نسر\r\nابن فاكه بن زيد بن خلدة بن عامر بن زريق . مادرش امامة دختر خالد بن مخلّد بن عامر بن زريق است . واقدى به تنهايى نام پدرش را نسر نوشته است و موسى بن عقبه و محمد بن اسحاق و ابو معشر و عبد الله بن محمد بن عمارة انصارى نام پدرش را بشر نوشته‌اند . عبد الله بن محمد مىگويد : در انصار كسى به نام نسر نيست مگر سفيان بن نسر كه از خاندان بنى حارث بن خزرج است . فاكه داراى دو دختر به نامهاى ام عبد الله و رملة بوده است كه مادرشان ام النعمان دختر نعمان بن خلدة بن عمرو بن اميّة بن عامر بن بياضة است . فاكه در جنگ بدر شركت كرده و درگذشته است و نسلى از او باقى نمانده است .\r\n\r\nمعاذ بن ماعص\r\nابن قيس بن خلدة بن عامر بن زريق . مادرش از قبيلهء اشجع است . پيامبر ( ص ) ميان معاذ و سالم مولى ابو حذيفة عقد برادرى بستند .\r\nواقدى از يونس بن محمد ظفرى ، از معاذ بن رفاعة نقل مىكند * معاذ بن ماعص در جنگ بدر زخمى شد و از همان زخم در مدينه درگذشت .\r\nواقدى سپس خبر بالا را رد كرده و مىگويد : از نظر ما صحيح و ثابت نيست ، و آنچه ثابت است اين است كه معاذ بن ماعص در بدر و احد و جنگ بئر معونة شركت كرده است و در جنگ اخير كه در ماه صفر و سى و ششمين ماه هجرت اتفاق افتاده شهيد شده است و او را اعقابى نيست . و برادرش .\r\n\r\n","description":"","footnote":"","page_name":" 503 ","page_number":511},
  {"content":"\r\n\r\n( 1 )\r\n\r\nعائذ بن ماعص\r\nابن قيس بن خلدة بن عامر بن زريق . مادرش از قبيلهء اشجع است . پيامبر ( ص ) ميان او و سويبط بن عمرو عبدرى عقد برادرى منعقد فرمود . او هم در بدر و احد و بئر معونه شركت كرد و در جنگ اخير شهيد شد . محمد بن سعد مىگويد واقدى مىگفته است و شنيدم كسى مىگفت كه عائذ در جنگ بئر معونه شهيد نشده است ، بلكه برادرش معاذ شهيد شده است ، و او در جنگ بئر معونه و خندق و تمام جنگهاى ديگر همراه پيامبر بوده است . در جنگ يمامه با خالد بن وليد همراه بوده است و در آن جنگ كه به سال دوازدهم هجرت و روزگار حكومت ابو بكر بوده شهيد شده است . نسلى از او باقى نمانده است .\r\n\r\nمسعود بن سعد\r\nابن قيس بن خلدة بن عامر بن زريق . فرزندانش عبارت‌اند از : عامر و امّ ثابت و ام سعد و ام سهل كه مادرشان كبشة دختر فاكه بن قيس بن مخلد بن عامر بن زريق است . مسعود در جنگهاى بدر و احد و بئر معونه شركت كرد و در جنگ اخير شهيد شد ، و اين به روايت واقدى است ، ولى عبد الله بن محمد بن عمارة انصارى مىگويد : مسعود در جنگ خيبر شهيد شده است و اعقابى از او باقى نيست و تمام اعقاب قيس بن خلدة بن عامر بن زريق هم منقرض شده و كسى از ايشان باقى نيست .\r\n\r\nرفاعة بن رافع\r\nابن مالك بن عجلان بن عمرو بن عامر بن زريق . مادرش ام مالك دختر ابىّ بن مالك بن حارث بن عبيد بن مالك بن سالم حبلى است . رفاعة داراى فرزندانى به اين شرح بوده است :\r\nعبد الرحمن كه مادرش معروف به ام عبد الرحمن دختر نعمان بن عمرو بن مالك بن عامر بن عجلان بن عمرو بن عامر بن زريق است . عبيد كه مادرش كنيزى است . معاذ كه مادرش ام عبد الله سلمى دختر معاذ بن حارث بن رفاعه بن حارث بن سواد بن مالك بن غنم بن مالك\r\n\r\n","description":"","footnote":"","page_name":" 504 ","page_number":512},
  {"content":"\r\n\r\n( 1 ) بن نجار است . عبيد الله و نعمان و رملة و بثينة و ام سعد كه مادرشان ام عبد الله دختر فاكه بن نسر بن فاكه بن زيد بن خلدة بن عامر بن زريق است . و ام سعد صغرى و كلثم كه مادرشان كنيز بوده است .\r\nپدر رفاعه ، رافع بن مالك يكى از سالارهاى دوازده‌گانهء انصار است كه در بيعت عقبه همراه هفتاد تن انصار بوده ، ولى در جنگ بدر شركت نكرده است و دو پسرش رفاعه و خلّاد در بدر شركت كرده‌اند . رفاعه همچنين در احد و خندق و تمام جنگهاى ديگر همراه پيامبر ( ص ) بوده است و در آغاز حكومت معاوية بن ابى سفيان درگذشته است و از او اعقاب بسيارى در مدينه و بغداد باقى مانده‌اند .\r\n\r\nخلّاد بن رافع\r\nابن مالك بن عجلان بن عمرو بن عامر بن زريق . برادر تنى رفاعة است . خلاد پسرى به نام يحيى دارد كه مادرش ام رافع دختر عثمان بن خلدة بن مخلد بن عامر بن زريق است . خلاد در جنگهاى بدر و احد شركت كرده است ، و داراى اعقاب بسيارى بوده است ، ولى منقرض شده‌اند و كسى از ايشان باقى نيست .\r\n\r\nعبيد بن زيد\r\nابن عامر بن عجلان بن عمرو بن عامر بن زريق . در بدر و احد شركت كرده و درگذشته است و اعقابى از او باقى نمانده است . همهء فرزندزادگان عمرو بن عامر بن زريق غير از فرزندزادگان رافع بن مالك از ميان رفته‌اند . فرزندزادگان رافع بسيارند و از فرزندان نعمان بن عامر هم يك يا دو تن باقى هستند . جمعاً شانزده مرد .\r\n\r\nاز خاندان بنى بياضة بن عامر بن زريق بن عبد حارثة بن مالك بن غضب بن جشم بن خزرج\r\n\r\nزياد بن لبيد\r\nابن ثعلبة بن سنان بن عامر بن عدى بن امية بن بياضة . كنيه‌اش ابو عبد الله و مادرش عمرة دختر\r\n\r\n","description":"","footnote":"","page_name":" 505 ","page_number":513},
  {"content":"\r\n\r\n( 1 ) عبيد بن مطروف بن حارث بن زيد بن عبيد بن زيد از خاندان عمرو بن عوف و از اوس است .\r\nزياد بن لبيد داراى پسرى به نام عبد الله است و اعقاب او در مدينه و بغداد باقى هستند . به روايت همگان زياد بن لبيد در بيعت عقبه همراه هفتاد تن انصار بوده است . و چون مسلمان شد بتهاى بنى بياضة را مىشكست و فروة بن عمرو هم در اين كار با او همراهى مىكرد . زياد از مدينه به مكه رفت و همراه و ملازم رسول خدا بود تا هنگامى كه آن حضرت هجرت فرمودند ، او هم به مدينه هجرت كرد . به اين جهت به او مهاجرى و انصارى مىگفتند . زياد در جنگهاى بدر و احد و خندق و تمام جنگهاى ديگر همراه پيامبر ( ص ) بوده است .\r\nواقدى از قول محمد بن صالح بن دينار ، از موسى بن عمران بن منّاح نقل مىكند * به هنگام رحلت پيامبر ( ص ) زياد بن لبيد كارگزار آن حضرت بر حضرموت بوده است . او سرپرستى جنگ با مرتدانى را كه در يمن همراه اشعث بن قيس قيام كرده و اهل نجير بودند بر عهده گرفت . گروهى از ايشان را كشت و گروهى را اسير گرفت و اشعث بن قيس را در حالى كه در بند كشيده بود پيش ابو بكر فرستاد .\r\n\r\nخليفة بن عدىّ\r\nابن عمرو بن مالك بن عامر بن فهيرة بن بياضة . ابو معشر و واقدى نام و نسب او را همين گونه آورده‌اند ، ولى موسى بن عقبه و محمد بن اسحاق فقط نام و نام پدرش را آورده‌اند و نسب او را بيان نداشته‌اند . خليفه داراى دخترى به نام آمنة است كه فروة بن عمرو بن وذفه بن عبيد بن عامر بن بياضه با او ازدواج كرده است . خليفه در بدر و احد شركت كرده است و درگذشته است و از او اعقابى باقى نيست .\r\n\r\nفروة بن عمرو\r\nنسب او در بالا گذشت . مادرش رحيمه دختر نابئ بن زيد بن حرام بن كعب بن غنم بن كعب بن سلمه است . فروة داراى پسرى به نام عبد الرحمن است كه مادرش حبيبة دختر مليل بن وبرة بن خالد بن عجلان بن زيد بن غنم بن سالم بن عوف است و فرزندان ديگرش عبارت‌اند\r\n\r\n","description":"","footnote":"","page_name":" 506 ","page_number":514},
  {"content":"\r\n\r\n( 1 ) از : عبيد و كبشة و امّ شرحبيل كه مادرشان كنيز است . و امّ سعد كه مادرش آمنه دختر خليفة بن عدى است ، و خالده و آمنه كه مادران ايشان هم كنيز بوده‌اند .\r\nفروة به روايت همگان در بيعت عقبه همراه هفتاد تن انصار بوده است و پيامبر ( ص ) ميان او و عبد الله بن مخرمة بن عبد العزّى بن ابى قيس كه از خاندان عامر بن لوىّ است عقد برادرى بستند . فروة در جنگهاى بدر و احد و خندق و تمام جنگهاى ديگر همراه پيامبر ( ص ) بوده است . رسول خدا ( ص ) در جنگ خيبر او را به سرپرستى غنايم گماشتند و او را براى ارزيابى محصول در مدينه مىفرستادند . فروة داراى فرزندان و اعقابى بوده كه همگان از ميان رفته‌اند و كسى از ايشان باقى نمانده است .\r\n\r\nخالد بن قيس\r\nابن مالك بن عجلان بن عامر بن بياضة . مادرش سلمى دختر حارثة بن حارث بن زيد مناة بن حبيب بن عبد حارثه بن مالك بن غضب بن جشم بن خزرج است . خالد بن قيس پسرى به نام عبد الرحمن داشته است كه مادرش ام الربيع دختر عمرو بن وذفة بن عبيد بن عامر بن بياضة است . خالد بن قيس به روايت محمد بن اسحاق و واقدى در بيعت عقبه همراه هفتاد تن انصار شركت كرده است ، ولى موسى بن عقبه و ابو معشر او را از شركت كنندگان در عقبه نمىدانند .\r\nواقدى از ابراهيم بن اسماعيل بن ابى حبيبة ، از داود بن حصين نقل مىكند * خالد در بيعت عقبه شركت نكرده است . همگان گفته‌اند كه خالد در جنگهاى بدر و احد شركت كرده است و اعقاب او باقى بوده‌اند و منقرض شده‌اند .\r\n\r\nرخيلة بن ثعلبة\r\nابن خالد بن ثعلبة بن عامر بن بياضة . در بدر و احد شركت كرده و درگذشته است و او را اعقابى نيست .\r\n\r\n","description":"","footnote":"","page_name":" 507 ","page_number":515},
  {"content":"\r\n\r\n( 1 )\r\n\r\nاز خاندان بنى حبيب بن عبد حارثه بن مالك بن غضب بن جشم بن خزرج\r\n\r\nرافع بن معلّى\r\nابن لوذان بن حارثة بن زيد بن ثعلبة بن عدى بن مالك بن زيد مناة بن حبيب بن عبد حارثه .\r\nمادرش ادام دختر عوف بن مبذول بن عمرو بن غنم بن مازن بن نجّار است . پيامبر ( ص ) ميان او و صفوان بن بيضاء عقد برادرى منعقد فرمود و هر دو در جنگ بدر شركت كردند و به روايتى هر دو در همين جنگ شهيد شدند . همچنين روايت شده است كه صفوان در جنگ بدر كشته نشده و تا پس از رحلت حضرت ختمى مرتبت زنده بوده است . كسى كه در جنگ بدر رافع بن معلّى را شهيد كرده عكرمة پسر ابو جهل بوده است . موسى بن عقبه و ابن اسحاق و ابو معشر و واقدى و عبد الله بن محمد بن عمارة انصارى همگان معتقدند كه رافع در جنگ بدر شركت كرده و شهيد شده است و نسلى از او باقى نمانده است . و برادرش .\r\n\r\nهلال بن معلّى\r\nبرادر تنى رافع و كنيه‌اش ابو قيس است . موسى بن عقبه و ابو معشر و واقدى و عبد الله بن محمد بن عمارة انصارى معتقدند كه هلال در جنگ بدر شركت كرده است ، ولى ابن اسحاق نام او را در شركت كنندگان بدر نياورده است . واقدى مىگويد : هلال در جنگ بدر شهيد شده است و اعقاب او باقى بوده‌اند . عبد الله بن محمد بن عمارة انصارى مىگويد : كسى كه در بدر شهيد شده ، رافع بن معلى بوده است و در اين هيچ شكى نيست ، و هلال در بدر كشته نشده است و با برادر ديگرش عبيد بن معلى در احد هم شركت كرده است و عبيد در بدر شركت نداشته است . اعقاب هلال بن معلى در مدينه و بغداد باقى هستند ، و فرزندزادگان حبيب بن عبد حارث همگان به جز فرزندان هلال بن معلّى از ميان رفته‌اند . شمار كسانى از خزرج كه در جنگ بدر همراه رسول خدا ( ص ) بوده‌اند به روايت واقدى يكصد و هفتاد و پنج مرد و به روايت محمد بن اسحاق يكصد و هفتاد تن بوده‌اند . و شمار تمام مردان مسلمان\r\n\r\n","description":"","footnote":"","page_name":" 508 ","page_number":516},
  {"content":"\r\n\r\n( 1 ) از مهاجر و انصار كه در بدر شركت كرداند و پيامبر ( ص ) سهم آنان را از غنايم پرداخته‌اند ، به روايت ابن اسحاق سيصد و چهارده مرد بوده‌اند . از مهاجران هشتاد و سه تن و از قبيلهء اوس انصار شصت و يك مرد و از قبيلهء خزرج يكصد و هفتاد مرد . و به روايت ابو معشر و واقدى سيصد و سيزده تن بوده‌اند . واقدى مىگويد : از كسى هم شنيده‌ام كه شمارشان سيصد و چهارده تن بوده‌اند ، و به روايت موسى بن عقبه شمارشان سيصد و شانزده تن بوده‌اند .\r\n\r\nنقيبان دوازده‌گانه‌اى كه پيامبر ( ص ) از انصار در شب بيعت عقبه در منى برگزيدند\r\nعبد الله بن ادريس اودى [ 1 
  ] از محمد بن اسحاق ، از عبد الله بن ابو بكر بن محمد بن عمرو بن حزم نقل مىكرد كه * پيامبر ( ص ) به كسانى كه در عقبه به ديدار ايشان آمده بودند ، فرمودند : از ميان خود دوازده تن را براى من مشخص سازيد كه كفيل و سرپرست قوم خود باشند ، همچنان كه حواريون براى عيسى بن مريم ( ع ) عهده‌دار شدند . و ايشان دوازده تن برگزيدند . كس ديگرى غير از عبد الله بن ادريس در حديث ديگرى مىگويد كه پيامبر ( ص ) به انصار فرمود : هيچ يك شما از اينكه كس ديگرى غير از او برگزيده شود احساس ناراحتى نكند كه جبرئيل براى من برمىگزيند .\r\nمحمد بن حميد عبدى از معمر ، از ايوب ، از عكرمه نقل مىكند كه مىگفته است * پيامبر ( ص ) سال بعد هفتاد تن از انصار را كه ايمان آورده بودند ملاقات فرمود و از ميان ايشان نقيبان دوازده‌گانهء انصار را برگزيدند .\r\nواقدى از خارجة بن عبد الله و ابراهيم بن اسماعيل بن ابى حبيبة ، از داود بن حصين ، از محمود بن لبيد نقل مىكند * پيامبر ( ص ) به نقيبان دوازده‌گانه فرمود : شما سرپرستان و كفيل قوم خود هستيد ، همچنان كه حواريون براى عيسى ( ع ) بودند و من هم كفيل و سرپرست قوم خود خواهم بود . گفتند : آرى همچنين است .\r\nواقدى از معمر ، از زهرى ، از ابى امامة بن سهل بن حنيف نقل مىكند ، كه مىگفته است * نقيبان دوازده تن بودند و سالارشان اسعد بن زراره بود .\r\n\r\n\r\n","description":"","footnote":"\r\n[ 1 
  ] . عبد الله بن ادريس اودى از بزرگان محدثان كوفه است . در سال 120 هجرت متولد شده و در 192 هجرت درگذشته است . تقاضاى هارون الرشيد را براى سرپرستى قضاء و صله او را نپذيرفت . ر ك : زركلى ، الاعلام ، ج 4 ، ص 196 - م .\r\n","page_name":" 509 ","page_number":517},
  {"content":"\r\n\r\n( 1 ) واقدى از عبد الرحمن بن ابى الرجال ، از ريطة ، از عمرة ، از عايشه [ 1 
  ] نقل مىكند كه مىگفته است * پيامبر ( ص ) اسعد بن زراره را به سالارى نقيبان برگزيدند .\r\n\r\nنام و نسب و صفات و تاريخ وفات نقيبان\r\nعبد الله بن ادريس اودى از محمد بن اسحاق ، از عبد الله بن ابى بكر بن محمد بن عمرو بن حزم و واقدى از معمر ، از زهرى ، همچنين واقدى از محمد بن صالح ، از عاصم بن عمر بن قتادة و محمد بن حميد عبدى از معمر بن راشد نقل مىكنند كه مىگفته است * مردى كه كاملًا آشنا و عالم به احوال نقبا بود ، حرام بن عثمان است كه از ابن جابر از پدرش جابر نقل مىكرد و من ديگر نيازى ندارم از كس ديگرى در اين باره بپرسم . او و ديگران نام نقيبان و نام پدرانشان را و قبايل ايشان را براى من گفته‌اند و نسب پدرى و مادرى آنها را هم برشمرده‌اند و فرزندان ايشان را هم گفته‌اند .\r\nاز محمد بن عمر واقدى و عبد الله بن محمد بن عمارة انصارى هم نقل است كه همگان گفته‌اند * سه تن از نقيبان از قبيلهء اوس بوده‌اند و دو تن از ايشان از خاندان بنى عبد الاشهل هستند . كه عبارتند از :\r\n\r\nاسيد بن حضير\r\nابن سماك بن عتيك بن امرئ القيس بن زيد بن عبد الاشهل ، كنيه‌اش ابو يحيى و ابو حضير است . [ 2 
  ] به روايت واقدى مادر اسيد به امّ اسيد معروف بوده و دختر نعمان بن امرئ القيس بن زيد بن عبد الاشهل است ، و به روايت عبد الله بن محمد بن عمارة انصارى ام اسيد دختر سكن بن كرز بن زعوراء بن عبد الاشهل است . اسيد پسرى به نام يحيى داشته كه مادرش از قبيلهء كندة است و درگذشته و اعقابى از او باقى نيست . پدر اسيد به حضير الكتائب معروف و در دورهء جاهلى از اشراف بوده است . او در جنگ بعاث كه آخرين جنگ ميان اوس و\r\n\r\n\r\n","description":"","footnote":"\r\n[ 1 
  ] . نام اين دو بانو يعنى ريطة و عمرة ، ذيل شماره‌هاى 10959 و 10982 ميزان الاعتدال ذهبى آمده است - م .\r\n[ 2 
  ] . اسيد بن حضير در جنگ بدر شركت نكرده است . ر ك : ترجمهء مغازى ، ج 1 ، ص 86 - م .\r\n","page_name":" 510 ","page_number":518},
  {"content":"\r\n\r\n( 1 ) خزرج است [ 1 
  ] سالارى اوس را بر عهده داشته و كشته شده است . اين جنگ به هنگامى بود كه رسول خدا در مكه پيامبرى خود را آشكار و به اسلام دعوت مىفرمود و شش سال پس از اين جنگ رسول خدا ( ص ) به مدينه هجرت فرمود . خفاف بن ندبة سلمىّ [ 2 
  ] درباره حضير چنين سروده است :\r\n« اگر مرگها از بزرگان دورى مىگزيدند همانان از حضير در روزى كه درهاى برج واقم را بسته بود مىترسيدند ، و حال آنكه بر گرد او گشت و چون شب او را فرو پوشاند از او جايگاهى آسوده فراهم ساخت . » [ 3 
  ] گويد : برج واقم در محلهء بنى عبد الاشهل و از حضير بوده است .\r\nاسيد بن حضير پس از پدر خود ميان قوم خويش در دورهء جاهلى و اسلام شريف و مورد احترام بوده است . او از خردمندان و انديشمندان ايشان بوده و با آنكه نوشتن ميان اعراب اندك بوده است او در دورهء جاهلى خط عربى مىنوشته است . تيراندازى و شنا را هم بسيار خوب مىدانست و به هر كس كه اين صفات را داشته است در دورهء جاهلى « كامل » مىگفته‌اند و تمام اين صفات در اسيد جمع بوده و پدرش هم همان گونه بوده است و به هر دو « كامل » مىگفته‌اند . [ 4 
  ]\r\nواقدى از ابراهيم بن اسماعيل بن ابى حبيبة ، از واقد بن عمرو بن سعد بن معاذ نقل مىكند كه مىگفته است * مسلمان شدن اسيد بن حضير و سعد بن معاذ به دست مصعب بن عمير عبد رى در يك روز صورت گرفته است و اسيد يك ساعت زودتر از سعد بن معاذ مسلمان شده است . مصعب بن عمير پيش از آنكه هفتاد تن انصار براى بيعت عقبه بروند به مدينه آمده بود و مردم را به اسلام دعوت مىكرد و به فرمان رسول خدا ( ص ) براى مردم قرآن و احكام دينى را آموزش مىداد .\r\nاسيد در بيعت عقبهء دوم همراه هفتاد تن حضور داشته و اين مورد اتفاق تمام سيره نويسان است . او يكى از سالارهاى ( نقيبان ) دوازده‌گانه بوده است . پيامبر ( ص ) ميان او و\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين جنگ و چگونگى آن ، ر ك : ايام العرب فى الجاهليه ، به اهتمام محمد احمد جاد المولى بك ، على محمد بجاوى ، محمد ابو الفضل ابراهيم ، مصر ، 1961 ميلادى - م .\r\n[ 2 
  ] . خفاف از شاعران بزرگ دورهء جاهلى و اسلام ( مخضرمين ) است . براى اطلاع از نمونهء شعر و شرح حالش ، ر ك : ابن قتيبة ، الشعر و الشعراء ، چاپ بيروت ، 1969 ، ص 258 - م .\r\n[ 3 
  ] .\r\n لو ان المنايا حدن عن ذى مهابة * لهبن حضيراً يوم غلّق واقما\r\nيطوف به حتى اذ الليل جنّه * تبوّأ منه مقعداً متناعماً \r\n[ 4 
  ] . ملاحظه مىفرماييد كه همچنان اسامى انصارى كه مىنوشته‌اند و از سواد بهره‌مند بوده‌اند ، ذكر مىشود - م .\r\n","page_name":" 511 ","page_number":519},
  {"content":"\r\n\r\n( 1 ) زيد بن حارثه عقد برادرى بستند . اسيد در جنگ بدر شركت نكرد و او و گروهى از بزرگان اصحاب رسول خدا كه از نقيبان و ديگران بودند در آن جنگ شركت نكردند كه فكر نمىكردند پيامبر ( ص ) با لشكر قريش برخورد خواهد كرد و جنگى پيش خواهد آمد كه رسول خدا ( ص ) و همراهانش براى اينكه راه را بر كاروان قريش ببندند بيرون رفته بودند ، و چون كاروانيان مطلع شده بودند ، كسى را به مكه فرستادند تا قريش را آگاه سازد و كاروان را از كنار دريا عبور دادند و گذشتند و قريش از مكه بيرون آمدند كه كاروان خود را حفظ كنند و بدون قرار قبلى با رسول خدا در بدر رو به رو شدند .\r\nواقدى از ابو بكر بن عبد الله بن ابى سبرة ، از عبد الله بن ابى سفيان آزاد كردهء ابن ابى احمد نقل مىكند كه مىگفته است * هنگامى كه پيامبر ( ص ) از بدر برگشتند اسيد بن حضير به ديدار آن حضرت رفت و گفت : سپاس خداوندى را كه تو را پيروزى داد و چشمت را روشن ساخت ، اى رسول خدا به خدا سوگند علتى كه از حضور در جنگ بدر تخلف كردم اين بود كه مىپنداشتم شما براى گرفتن كاروان مىروى و هرگز خيال نمىكردم كه با دشمن روياروى خواهى شد و اگر چنين گمانى داشتم . از شركت خوددارى نمىكردم .\r\nپيامبر ( ص ) فرمودند : راست مىگويى . واقدى مىگويد : اسيد در جنگ احد شركت كرد و هفت زخم برداشت و هنگامى كه مردم گريختند او همراه پيامبر پايدارى كرد و در جنگ خندق و تمام جنگهاى ديگر هم همراه پيامبر بود و از ياران گزينه و بلند پايه رسول خداست .\r\nابو بكر بن عبد الله بن ابى اويس از سليمان بن بلال و ابو سلمه موسى بن اسماعيل منقرى از عبد العزيز بن محمد درآوردى ، همگى از سهيل بن ابى صالح ، از پدرش ، از ابو هريرة نقل مىكنند كه مىگفته است * پيامبر ( ص ) فرموده‌اند : اسيد بن حضير نيك مردى است .\r\nيزيد بن هارون و عفان بن مسلم و سليمان بن حرب همگان از حماد بن سلمه ، از ثابت بنانى ، از ابن مالك نقل مىكنند كه مىگفته است * اسيد بن حضير و عباد بن بشر در شبى بسيار تاريك حضور پيامبر ( ص ) بودند و سخن مىگفتند ، و چون از خانهء آن حضرت بيرون آمدند چوبدستى يكى از ايشان از خود نورى بيرون داد كه آن دو در روشنايى آن حركت مىكردند و چون راه آن دو از يك ديگر جدا شد چوبدستى هر كدامشان نورانى شد و هر يك در روشنايى عصاى خود حركت مىكرد .\r\nفضل بن دكين از سفيان بن عيينة ، از هشام بن عروه ، از پدرش ، و عبد الله بن مسلمة بن قعنب حارثى و خالد بن مخلد هر دو از سليمان بن بلال ، از يحيى بن سعيد ، از بشير بن يسار\r\n\r\n","description":"","footnote":"","page_name":" 512 ","page_number":520},
  {"content":"\r\n\r\n( 1 ) نقل مىكنند * اسيد بن حضير براى قوم خود پيشنمازى مىكرد . وقتى بيمار شد و نشسته با آنان نماز گزارد ، ايشان هم پشت سرش نشسته نماز گزاردند .\r\nواقدى از ابراهيم بن اسماعيل بن ابى حبيبة ، از مشايخ او و هم از محمد بن صالح و زكريا بن زيد ، از عبد الله بن ابى سفيان ، از محمود بن لبيد نقل مىكند كه مىگفته‌اند * اسيد بن حضير در ماه شعبان سال بيستم هجرت درگذشت . عمر بن خطاب جنازهء او را از محلهء بنى عبد الاشهل تا گورستان بقيع تشييع كرد و گوشهء تابوت را بر دوش گرفته بود و در بقيع به زمين نهاد و بر او نماز گزارد .\r\nخالد بن مخلد بجلى از عبد الله بن عمر ، از نافع ، از ابن عمر نقل مىكند كه مىگفته است * چون اسيد بن حضير درگذشت چهار هزار درم وام داشت . مزرعهء او در هر سال هزار درم عايدى داشت و چون خواستند آن را بفروشند ، عمر آگاه شد و بستانكاران او را خواست و گفت : آيا مىتوانيد در هر سال هزار درم بگيريد و اين وام را چهار ساله دريافت داريد ؟ گفتند : آرى ، و مهلت دادند و هر سال هزار درم مىگرفتند .\r\nمعن بن عيسى از مالك بن انس ، از يزيد بن قسيط ، از محمود بن لبيد نقل مىكرد كه مىگفته است * اسيد بن حضير درگذشت و وام داشت عمر با بستانكاران گفتگو كرد كه مهلت دهند .\r\n\r\nابو الهيثم بن تيّهان\r\nنامش مالك و از قبيلهء بلىّ و همپيمان بنى عبد الاشهل است . مادرش ام مالك دختر مالك و از قبيلهء بلىّ بن عمرو بن الحاف بن قضاعة است . ابو الهيثم هم يكى از نقيبان دوازده‌گانهء انصار است . در هر دو بيعت عقبه و بدر و احد و تمام جنگها همراه رسول خدا ( ص ) بوده است و ما همهء امور مربوط به او را قبلًا ضمن بيان شركت كنندگان در بدر نوشتيم . [ 1 
  ]\r\n\r\n\r\n","description":"","footnote":"\r\n[ 1 
  ] . ر ك : متن طبقات ، ج 3 ، ذيل شماره‌هاى 14 و 59 - م .\r\n","page_name":" 513 ","page_number":521},
  {"content":"\r\n\r\n( 1 )\r\n\r\nاز خاندان غنم بن سلم بن امرئ القيس بن مالك بن اوس ، يك تن\r\n\r\nسعد بن خيثمة\r\nابن حارث بن مالك بن كعب بن نحّاط بن كعب بن حارثة بن غنم بن سلم است . كنيه‌اش ابو عبد الله و مادرش هند دختر اوس بن عدى بن اميّة بن عامر بن خطمة بن جشم بن مالك بن اوس است . او هم يكى از نقيبان دوازده‌گانهء انصار است . در بيعت عقبهء دوم و جنگ بدر حضور داشته و در جنگ بدر شهيد شده است ، و ما همهء امور مربوط به او را ضمن بيان شركت كنندگان خاندان غنم بن سالم در جنگ بدر نوشتيم . [ 1 
  ]\r\n\r\nاز قبيلهء خزرج نه نفر از نقيبان بوده‌اند ، از بنى نجّار يك مرد\r\n\r\nاسعد بن زرارة\r\nابن عدس بن عبيد بن ثعلبة بن غنم بن مالك بن نجّار . كنيه‌اش ابو امامة است و مادرش سعاد يا فريعة دختر رافع بن معاوية بن عبيد بن ابجر است . ابجر لقب خدرة بن عوف بن حارث بن خزرج است .\r\nاسعد بن زراره پسر خالهء سعد بن معاذ است . اسعد بن زراره داراى سه دختر به نامهاى حبيبة و كبشة و فريعة است كه هر سه از بانوان مسلمان و بيعت كنندگانند و مادرشان عميرة دختر سهل بن ثعلبة بن حارث بن زيد بن ثعلبة بن غنم بن مالك بن نجار است . اسعد داراى پسر نبوده است و اعقاب او از همين دختران سه‌گانه اويند ، ولى از برادرش سعد بن زراره نوادگان پسرى باقى هستند .\r\nواقدى از عبد الرحمن بن عبد العزيز ، از خبيب بن عبد الرحمن بن خبيب بن يساف نقل مىكند كه مىگفته است * اسعد بن زراره و ذكوان بن عبد قيس به مكه رفتند و به خانهء عتبة\r\n\r\n\r\n","description":"","footnote":"\r\n[ 1 
  ] . ر ك : متن طبقات ، ج 3 ، ذيل شماره‌هاى 14 و 59 - م .\r\n","page_name":" 514 ","page_number":522},
  {"content":"\r\n\r\n( 1 ) بن ربيعه وارد شدند و خبر پيامبر ( ص ) را شنيدند و نزد ايشان رفتند . پيامبر ( ص ) اسلام را برايشان عرضه فرمود و براى آن دو قرآن تلاوت فرمود و هر دو مسلمان شدند و بدون اينكه نزد عتبه برگردند هماندم عازم مدينه شدند . آن دو نخستين كسانى بودند كه اسلام را به مدينه آوردند .\r\nواقدى از عبد الملك بن محمد بن عبد الرحمن ، از عمارة بن غزيّة [ 1 
  ] نقل مىكند كه مىگفته است * اسعد بن زراره نخستين مرد مدينه است كه مسلمان شد ، سپس شش تن با رسول خدا ملاقات كردند و مسلمان شدند كه او هم از آن شش تن است . سال بعد دوازده تن با پيامبر در عقبه شركت كردند و بيعت نمودند و سال سوم هفتاد تن از انصار با پيامبر ملاقات كردند و در شب عقبه بيعت نمودند و پيامبر از ايشان دوازده نقيب برگزيدند و اسعد يكى از نقيبان بود .\r\nواقدى مىگويد : اسعد بن زراره را از جمله هشت تنى هم نام برده‌اند كه نخستين گروهى هستند كه از انصار با پيامبر ملاقات كرده‌اند امّا موضوع شش تن در نظر ما ثابت‌ترين اقوال است كه همان شش تن نخستين گروه انصارند كه با پيامبر ( ص ) ملاقات كردند و مسلمان شدند و پيش از ايشان كسى مسلمان نشده است .\r\nعفان بن مسلم از حماد بن سلمه ، از على بن زيد ، از عبادة بن وليد بن عبادة بن صامت نقل مىكند * در شب بيعت عقبه اسعد بن زراره كه رحمت خدا بر او باد ، دست پيامبر ( ص ) را در دست گرفت و خطاب به انصار گفت : اى مردم آيا مىدانيد با محمد ( ص ) با چه چيز بيعت مىكنيد ؟ شما با او بيعت مىكنيد كه در صورت لزوم با عرب و عجم و جن و انس همگان جنگ كنيد . گفتند : ما با هر كس كه او جنگ كند ، جنگ مىكنيم و با هر كس صلح كند ، صلح خواهيم كرد . در اين هنگام اسعد بن زراره گفت : اى رسول خدا شرطهاى خود را به من بفرماى . فرمود : با من بيعت كنيد و گواهى دهيد پروردگارى جز خداوند نيست و من فرستادهء خداوندم ، و نماز را به پا داريد و زكات را بپردازيد و بشنويد و اطاعت كنيد و با فرماندهان ستيز مكنيد ، و مرا از آنچه خود و خانواده‌تان را حفظ مىكنيد ، حفظ كنيد . گفتند :\r\nآرى همچنين است . در اين هنگام يكى از انصار گفت : اى رسول خدا آنچه فرمودى براى تو خواهد بود ، براى ما چيست ؟ فرمود : نصرت و بهشت .\r\n\r\n\r\n","description":"","footnote":"\r\n[ 1 
  ] . عمارة بن غزيّه ، از محدثان مشهور مدينه در قرن اول هجرت ، ابن سعد و بخارى او را ثقه و مورد اعتماد دانسته‌اند ، ر ك :\r\nذهبى ، ميزان الاعتدال ، ذيل شمارهء 6036 - م .\r\n","page_name":" 515 ","page_number":523},
  {"content":"\r\n\r\n( 1 ) واقدى از معاذ بن محمد ، از يحيى بن عبد الله بن عبد الرحمن بن سعد بن زراره نقل مىكند كه مىگفته است از ام سعد دختر سعد بن ربيع كه مادر خارجة بن زيد بن ثابت است ، شنيدم مىگفت نوّار مادر زيد بن ثابت برايم نقل كرد كه * پيش از آمدن پيامبر ( ص ) به مدينه خودش اسعد بن زراره را ديده است كه با مردم نمازهاى پنجگانه را مىگزارده است و روزهاى جمعه هم در مسجدى كه آن را در زمين سهل و سهيل پسران رافع بن ابى عمرو بن عائذ بن ثعلبة بن غنم بن مالك بن نجّار ساخته بوده است ، نماز جمعه مىگزارده است . همو مىگفته است كه اكنون هم مىبينم پيامبر ( ص ) در آن زمين مسجد خود را ساخته است و نماز مىگزارد . واقدى مىگويد : مصعب بن عمير عهده‌دار پيشنمازى بوده و با آنان نماز مىگزارده است و روزهاى جمعه هم به فرمان پيامبر ( ص ) با ايشان نماز جمعه مىگزارده است و چون به مكه آمد كه همراه پيامبر هجرت كند ، اسعد بن زراره عهده‌دار آن كار شد . [ 1 
  ]\r\nاسعد بن زراره و عمارة بن حزم و عوف بن عمراء همين كه مسلمان شدند ، بتهاى بنى نجار را شكستند .\r\nعبيد الله بن موسى از اسرائيل ، از منصور ، از محمد بن عبد الرحمن بن سعد بن زراره [ 2 
  ] نقل مىكند كه مىگفته است * اسعد بن زراره گرفتار بيمارى گلو ذبحه [ 3 
  ] شد ، پيامبر ( ص ) به خانه‌اش آمدند و فرمودند : خود را داغ كن كه من در مورد تو خودم را سرزنش نمىكنم .\r\nفضل بن دكين از زهير ، از ابى الزبير ، از عمرو بن شعيب ، از يكى از ياران پيامبر ( ص ) نقل مىكند * پيامبر ( ص ) اسعد بن زراره را براى بيمارى گلويش دوباره با حلقه‌اى داغ فرمودند و گفتند : من دربارهء او كوتاهى نخواهم كرد و براى خود در اين مورد عذرى باقى نمىگذارم .\r\nواقدى از ربيعة بن عثمان ، از ابى الزبير ، از جابر نقل مىكند كه مىگفته است * اسعد بن زراره گرفتارى بيمارى گلو بود و پيامبر ( ص ) او را داغ فرمودند .\r\nفضل بن دكين هم از سفيان ، از ابى الزبير ، از جابر نقل مىكند * پيامبر ( ص ) دو بار\r\n\r\n\r\n","description":"","footnote":"\r\n[ 1 
  ] . مصعب بن عمير دربارهء برپا داشتن نماز جمعه براى پيامبر ( ص ) نامه‌اى نوشت و حضرت در پاسخ دستور به اقامهء نماز جمعه دادند . ر ك : دكتر محمد حميد الله . مجموعة الوثائق ، ص 11 و ترجمهء آن به قلم اين بنده - م .\r\n[ 2 
  ] . اين محمد نوه برادر اسعد بن زراره است - م .\r\n[ 3 
  ] . ذبحه نام نوعى بيمارى در عربى است كه از بيماريهاى گلو و هم از بيماريهاى قلب است ، ر ك : فريد و جدى ، دائرة المعارف ، ج 4 ، ص 121 - م .\r\n","page_name":" 516 ","page_number":524},
  {"content":"\r\n\r\n( 1 ) محل رگ دست اسعد بن زراره را داغ فرمودند .\r\nيعقوب بن ابراهيم بن سعد زهرى از پدرش ، از صالح بن كيسان ، از ابن شهاب ، از ابى امامة بن سهل بن حنيف نقل مىكند كه مىگفته است * پيامبر ( ص ) از اسعد بن زراره كه گرفتار بيمارى پوستى شده بود عيادت كردند و چون به خانهء او وارد شدند فرمودند : خداوند يهود را بكشد كه خواهند گفت محمد اگر مىتواند مرگ را از اسعد بن زراره دفع كند و حال آنكه من نه دربارهء او ، بلكه دربارهء خودم هم ، چنين قدرتى ندارم . نبايد مرا در مورد او سرزنش كنند ، و دستور فرمود او را داغ كنند و با سنگى داغ بر گلوى او بمالند .\r\nواقدى از ابراهيم بن محمد بن عبد الرحمن بن سعد بن زرارة ، از يحيى بن عبد الله بن عبد الرحمن بن سعد بن زراره نقل مىكند * اسعد بن زرارة در مورد دختران سه‌گانهء خود به رسول خدا وصيت كرد . نام آن سه كبشة و حبيبة و فارعة بود كه به او فريعه هم مىگفتند و آنان در زمرهء خانوادهء پيامبر ( ص ) بودند و در خانه‌هاى همسران آن حضرت همراه ايشان آمد و شد مىكردند .\r\nعبد الله بن ادريس از محمد بن عمارة ، از زينب دختر نبيط بن جابر كه همسر انس بن مالك است نقل مىكند كه مىگفته است * اسعد بن زراره دربارهء مادرم و دو خاله‌ام به پيامبر ( ص ) وصيت كرد و به آن حضرت جعبهء كوچكى كه در آن طلا و مرواريد بود سپرد و آن حضرت پيرايه دختران او را از آن عنايت فرمود ، و مىگفته است كه من برخى از آن زيور را در خانوادهء خود ديدم .\r\nواقدى از معمر بن راشد ، از زهرى ، از ابو امامة بن سهل بن حنيف كه نوادهء دخترى اسعد بن زراره است ، نقل مىكند كه مىگفته است * پيامبر ( ص ) از اسعد كه سالار نقيبان بود ، عيادت فرمود و او گرفتار بيمارى پوستى ( احتمالًا آبله ) بود . پيامبر فرمودند : چه بد شد كه يهود خواهند گفت اگر مىتوانست اين بيمارى را از او دفع مىكرد و حال آنكه من براى تو و خودم چنين اختيارى ندارم و نبايد در مورد اسعد سرزنش كنند . آن گاه دستور فرمود او را داغ كنند و حلقه‌اى آهنى بر گلوى او نهادند ، و چيزى نگذشت كه اسعد بن زراره درگذشت .\r\nواقدى از عبد الرحمن بن ابى رجال نقل مىكند * اسعد بن زراره در ماه شوالى كه نهمين ماه هجرت بود درگذشت و در آن حال مسجد پيامبر ( ص ) را هنوز مىساختند و اين پيش از جنگ بدر بود . بنى نجار پيش پيامبر آمدند و گفتند : نقيب ما درگذشت براى ما نقيبى\r\n\r\n","description":"","footnote":"","page_name":" 517 ","page_number":525},
  {"content":"\r\n\r\n( 1 ) تعيين فرماى . فرمود : من خود نقيب شمايم .\r\nواقدى از ابراهيم بن محمد بن عبد الرحمن ، از يحيى بن عبد الله بن عبد الرحمن ، از قول افراد خانواده‌اش نقل مىكرد كه مىگفته‌اند * چون پيامبر ( ص ) از مرگ اسعد بن زراره آگاه شدند ، آمدند و او را غسل دادند و در سه پارچه كه يكى از آنها برد بود كفن كردند و بر او نماز گزاردند و ديده شد كه پيامبر ( ص ) جلو جنازهء او راه مىروند و او را در گورستان بقيع به خاك سپردند .\r\nواقدى از عبد الجبار بن عمارة ، از عبد الله بن ابى بكر بن محمد بن عمرو بن حزم نقل مىكند كه مىگفته است * نخستين كس كه در گورستان بقيع دفن شده ، اسعد بن زراره است .\r\nواقدى مىگويد : اين گفتهء انصار است و مهاجران مىگويند نخستين كس كه در بقيع دفن شده است عثمان بن مظعون است .\r\n\r\nاز خاندان بلحارث بن خزرج ، دو مرد\r\n\r\nسعد بن ربيع\r\nابن عمرو بن ابى زهير بن مالك بن امرئ القيس بن مالك اغرّ بن ثعلبة بن كعب بن خزرج .\r\nمادرش هزيله دختر عتبة بن عمرو بن خديج بن عامر بن جشم بن حارث بن خزرج است . او يكى از نقيبان دوازده‌گانهء انصار است و در بدر و احد شركت كرده است و در جنگ احد شهيد شده است . ما شرح حال او را ضمن بيان افرادى كه از خاندان بلحارث بن خزرج در بدر شركت كرده‌اند آورديم .\r\n\r\nعبد الله بن رواحة\r\nابن ثعلبة بن امرئ القيس بن عمرو بن امرى القيس بن مالك اغرّ بن ثعلبة بن كعب بن خزرج بن حارث بن خزرج . مادرش كبشة دختر واقد بن عمرو بن اطنابة بن عامر بن زيد منات بن مالك اغرّ است .\r\nعبد الله بن رواحة يكى از نقيبان دوازده‌گانهء انصار است . در بدر و احد و خندق و\r\n\r\n","description":"","footnote":"","page_name":" 518 ","page_number":526},
  {"content":"\r\n\r\n( 1 ) حديبيه و خيبر شركت كرد . در جنگ موته يكى از اميران سپاه بود و شهيد شد . شرح حالش را قبلًا ضمن بيان افرادى كه از خاندان بلحارث در بدر شركت كرده‌اند ، آورديم .\r\n\r\nاز خاندان ساعدة بن كعب بن خزرج ، دو مرد\r\n\r\nسعد بن عبادة\r\nابن دليم بن حارثة بن ابى حزيمة بن ثعلبة بن طريف بن خزرج بن ساعدة . كنيه‌اش ابو ثابت و مادرش عمرة دختر مسعود بن قيس بن عمرو بن زيد مناة بن عدى بن عمرو بن مالك بن نجار بن خزرج است ، نام ديگر مادرش ثالثة است . سعد بن عباده پسر خالهء سعد بن زيد اشهلى است كه او هم از شركت كنندگان در بدر است . فرزندان سعد بن عباده عبارت‌اند از :\r\nسعيد و محمد و عبد الرحمن كه مادرشان غزيّة دختر سعد بن خليفة بن اشرف بن ابى حزيمة بن ثعلبة بن طريف بن خزرج بن ساعده است و قيس و امامة و سدوس كه مادرشان فكيهة دختر عبيد بن دليم بن حارث بن ابى حزيمه است .\r\nسعد بن عباده در دورهء جاهلى خط عربى مىنوشت و نگارش ميان اعراب اندك بود .\r\nاو شنا و تيراندازى را بسيار نيكو مىدانست و چنين كسى را « كامل » مىگفتند . سعد بن عباده و گروهى از نياكان او در دورهء جاهلى بر فراز برجهاى منطقهء خود ندا مىدادند كه هر كس گوشت و چربى مىخواهد به كوشكهاى ديلم بن حارثه بيايد .\r\nابو اسامة حماد بن اسامة از هشام بن عروة ، از پدرش نقل مىكند كه مىگفته است * من خودم سعد بن عباده را ديدم كه بر فراز كوشك خويش ندا مىداد كه هر كس گوشت و چربى مىخواهد ، به خانهء سعد بن عباده بيايد . پس از او هم پسرش را ديدم كه چون پدر فرا مىخواند . گويد جوان بودم و در راه مدينه مىرفتم عبد الله بن عمر را ديدم كه به محل زمين خود در منطقهء بالاى مدينه مىرفت ، به من گفت : اى جوان بيا ببين آيا بر فراز كوشك سعد بن عبادة كسى ندا مىدهد ؟ نگريستم گفتم : نه . گفت : راست مىگويى .\r\nابو اسامه با همين اسناد نقل مىكند * سعد بن عباده چنين دعا مىكرده است :\r\nپروردگارا به من ستايش و بزرگوارى عنايت فرماى . بزرگى جز به كارهاى خوب نيست و كارها صورت نمىگيرد مگر به مال . پروردگارا چيز اندك مرا اصلاح نمىكند و من هم بر\r\n\r\n","description":"","footnote":"","page_name":" 519 ","page_number":527},
  {"content":"\r\n\r\n( 1 ) آن اصلاح نمىشوم . واقدى مىگويد : سعد بن عبادة و منذر بن عمرو و ابو دجانه هنگامى كه مسلمان شدند بتهاى بنى ساعده را مىشكستند . سعد در بيعت عقبه همراه هفتاد تن انصار بوده است و در اين مورد همگان متفق‌اند . سعد بن عباده يكى از نقيبان دوازده‌گانهء انصار است .\r\nمردى بزرگوار و سخت بخشنده بوده است و در جنگ بدر شركت نداشته است . او براى بيرون آمدن با رسول خدا ( ص ) آماده مىشد و به خانه‌هاى انصار مراجعه و آنان را براى حركت تشويق مىكرد ، ولى پيش از حركت او را مار گزيد و ناچار از توقف در مدينه شد .\r\nپيامبر ( ص ) مىفرمودند : هر چند سعد نتوانست در جنگ بدر حضور داشته باشد ، ولى براى شركت در آن سخت حريص بود . برخى هم روايت كرده‌اند كه پيامبر ( ص ) سهم سعد بن عباده را از غنايم بدر دادند ، ولى اين موضوع نه مورد اجماع است و نه ثابت شده است ، و هيچ كس از نويسندگان مغازى ضمن ذكر نام شركت كنندگان در بدر در اين باره چيزى ننوشته‌اند . سعد بن عبادة در احد و خندق و تمام جنگهاى ديگر همراه پيامبر ( ص ) بوده است ، و هنگامى كه پيامبر به مدينه آمدند ، همه روز سعد بن عباده ديگى پر از تريد گوشت يا شير يا سركه و روغن زيتون يا روغن حيوانى و غالباً تريد گوشت به حضور ايشان مىفرستاد . معمولًا ديگ غذاى سعد بن عباده را به خانهء همسران آن حضرت مىبردند .\r\nمادر سعد بن عباده ، عمره دختر مسعود از بانوان مسلمان و بيعت كننده است و آن بانو در مدينه در ماه ربيع الاول سال پنجم درگذشت و پيامبر ( ص ) در آن هنگام در جنگ دومة الجندل بودند و سعد بن عباده هم همراه ايشان بود و چون پيامبر به مدينه آمدند كنار گور مادرش حاضر شدند و نماز گزاردند .\r\nمحمد بن عبد الله انصارى از سعيد بن ابى عروبة ، از قتادة ، از سعيد بن مسيب نقل مىكند * چون مادر سعد بن عباده درگذشت ، پيامبر در مدينه نبودند . سعد پس از آمدن رسول خدا به ايشان گفت مادرم درگذشت و دوست مىدارم كه شما بر او نماز بگزاريد . با آنكه يك ماه از مرگ او گذشته بود پيامبر ( ص ) بر گور او نماز گزاردند .\r\nروح بن عبادة از محمد بن ابى حفصة ، از ابن شهاب ، از عبيد الله بن عبد الله بن عتبة ، از ابن عباس نقل مىكند * سعد بن عباده از پيامبر ( ص ) در مورد نذرى كه مادرش داشته و پيش از انجام دادن آن درگذشته است ، استفتاء كرد . پيامبر فرمودند : تو از جانب او آن را انجام بده .\r\nروح بن عبادة از ابن جريج ، از يعلى ، از عكرمه آزاد كردهء ابن عباس نقل مىكند كه\r\n\r\n","description":"","footnote":"","page_name":" 520 ","page_number":528},
  {"content":"\r\n\r\n( 1 ) مىگفته است ابن عباس براى ما نقل كرد كه * چون مادر سعد بن عبادة درگذشت ، سعد در مدينه نبود . بعد به حضور پيامبر آمد و گفت : اى رسول خدا مادرم درگذشته است و من نبودم . آيا اكنون اگر صدقه‌اى از سوى او بدهم براى او سودى خواهد داشت ؟ فرمود : آرى .\r\nگفت : شما را گواه مىگيرم كه نخلستان مخراف من وقف اوست .\r\nعمرو بن عاصم كلابى از همّام ، از قتادة ، از سعيد بن مسيب نقل مىكند * سعد بن عباده به حضور پيامبر ( ص ) آمد و گفت : مادرم درگذشته و وصيت نكرده است . آيا اگر من از طرف او صدقه بدهم براى او سودمند خواهد بود ؟ فرمود : آرى . سعد گفت : چه صدقه‌اى را شما بيشتر دوست داريد ؟ فرمود : آب آشاميدنى .\r\nابو الوليد هشام هم براى ما از شعبه ، از قتادة ، از سعيد بن مسيب همين گونه نقل مىكرد كه * چون مادر سعد بن عباده درگذشت ، سعد از پيامبر ( ص ) پرسيد كدام صدقه از همه برتر است ؟ فرمود : آشاماندن آب .\r\nعمرو بن عاصم از سويد پدر حاتم صاحب الطعام نقل مىكند كه مىگفته است * نزد حسن بصرى بودم و شنيدم مردى از او پرسيد آيا از اين سقا خانه‌اى كه در مسجد پيامبر ( ص ) است و آب آن صدقه است بياشامم ؟ حسن بصرى گفت : ابو بكر و عمر از اين سقاخانهء مادر سعد بن عباده آب مىآشاميدند ، حالا تو مساله مىپرسى ؟ ساكت باش .\r\nواقدى از معمر و محمد بن عبد الله ، از قول زهرى ، از عبيد الله بن عبد الله بن عتبه ، از ابن عباس ، از عمر بن خطاب نقل مىكند * چون خداوند پيامبر خود را قبض روح فرمود ، انصار در سقيفه بنى ساعده جمع شدند . سعد بن عباده هم همراهشان بود و با يك ديگر رايزنى كردند كه با سعد بن عباده بيعت كنند و اين خبر به ابو بكر و عمر رسيد . آن دو در حالى كه گروهى از مهاجران همراهشان بودند ، بيرون آمدند و خود را آن جا رساندند و ميان ايشان گفتگو و سخنانى دربارهء بيعت سعد بن عباده رد و بدل شد . سخنگوى انصار برخاست و گفت : من شاخ پر بار و خردمند انصارم بايد اميرى از ما و اميرى از شما باشد . در اين هنگام صداها بلند شد و هياهو فراوان بود من ( عمر بن خطاب ) به ابو بكر گفتم : دست فراز آر و او دست پيش آورد . من با او بيعت كردم . مهاجران و انصار هم با او بيعت كردند و بر سعد بن عبادة كه خود را در پارچه پيچانده و ميان ايشان بود هجوم برديم . گفتم : سعد چگونه است ؟\r\nگفتند : بيمار و دردمند است ، و كسى از انصار گفت : شما كه سعد بن عباده را كشتيد . گفتم :\r\nخدا او را بكشد ؟ عمر مىگفته است : در كارى كه براى ما پيش آمده بود ، هيچ چيزى بهتر از\r\n\r\n","description":"","footnote":"","page_name":" 521 ","page_number":529},
  {"content":"\r\n\r\n( 1 ) بيعت با ابو بكر نبود كه ترسيديم اگر برگرديم و براى ابو بكر بيعت صورت نگيرد ، انصار پس از ما با كسى بيعت كنند و بعد ما ناچار بوديم يا با كسى كه راضى نيستيم بيعت كنيم يا با آنان مخالفت كنيم كه در آن صورت فساد و تباهى مىبود . [ 1 
  ]\r\nواقدى از محمد بن صالح ، از زبير بن منذر بن ابى اسيد ساعدى نقل مىكند * ابو بكر به سعد بن عباده پيام فرستاد كه بيا و بيعت كن كه مردم و خويشاوندان تو بيعت كرده‌اند .\r\nپاسخ داد نه به خدا سوگند بيعت نمىكنم تا آنكه تمام تيرهاى تيردان خود را به شما بزنم و با هر كس كه از من پيروى كند و اقوام خود و خاندانم با شما جنگ كنم . چون اين پاسخ به ابو بكر رسيد بشير بن سعد [ 2 
  ] گفت : اى خليفهء رسول خدا همانا سعد بن عباده از بيعت خوددارى و لج كرده است و او با شما تا پاى جان بيعت نمىكند و اگر او كشته شود فرزندان و خاندانش هم با او ايستادگى مىكنند تا كشته شوند و آنان كشته نخواهند شد مگر اينكه تمام قبيلهء خزرج كشته شوند و خزرجيان كشته نخواهند شد مگر اينكه قبيلهء اوس هم با ايشان كشته شوند . اكنون كه كار شما استوار شده است ، او را تحريك مكنيد كه اگر به حال خودش واگذاريد ، تنهاست و زيانى براى شما ندارد . [ 3 
  ] ابو بكر اندرز بشير را پذيرفت و سعد را رها كرد . چون عمر خليفه شد ، روزى او را در راه ديد و با تحقير او را صدا زد و گفت :\r\n« آهاى سعد » و سعد هم همان گونه پاسخ داد . عمر گفت : تو همانى كه آن كار را كردى ؟\r\nگفت : آرى من همانم ، اكنون هم كه فرماندهى به دست تو رسيده است و به خدا سوگند رفيقت را ( ابو بكر ) از تو بيشتر دوست مىداشتيم و به خدا سوگند از همسايگى و مجاورت تو خوشم نمىآيد . عمر گفت : كسى كه از همسايگى ديگرى ناخشنود است ، از آنجا كوچ مىكند و مىرود . سعد گفت : من هم اين موضوع را نمىخواهم فراموش كنم و به همسايگى كسانى مىروم كه از تو بهترند . گويد ، اندكى بعد سعد بن عباده به شام هجرت كرد و اين در\r\n\r\n\r\n","description":"","footnote":"\r\n[ 1 
  ] . خوانندگان ارجمند ملاحظه مىفرمايند كه عجيب بيعتى بوده است . مورد توافق و اجماع همگان ؟ ! و بدون هيچ گونه مخالفت و با كمال ميل و آزادى و شركت همگان ؟ ! و براى اطلاع بيشتر مراجعه كنيد به ، ابو بكر جوهرى ، السقيفه و فدك ، تهران ، چاپ 1401 ق - م .\r\n[ 2 
  ] . بشير بن سعد بن ثعلبة از قبيلهء خزرج و گويند نخستين كسى است كه از انصار در سقيفه با ابو بكر بيعت كرد . در سال دوازدهم به روزگار حكومت ابو بكر در جنگ عين التمر كشته شد . براى اطلاع بيشتر ، ر ك : ابن اثير ، اسد الغابه ، ج 1 ، ص 195 - م .\r\n[ 3 
  ] . از اين گفتگو معلوم مىشود كه زمينهء قيام بر ضد ابو بكر فراهم بوده است ، خود بشير از خزرج است و مىبينيد كه مىگويد همهء خزرجيان و اوسيان كشته خواهند شد - م .\r\n","page_name":" 522 ","page_number":530},
  {"content":"\r\n\r\n( 1 ) آغاز حكومت عمر بود و سعد بن عباده در حوران [ 1 
  ] درگذشت .\r\nواقدى از يحيى بن عبد العزيز بن سعيد بن سعد بن عبادة از قول پدرش نقل مىكند كه مىگفته است * سعد بن عباده در حوران كه از سرزمينهاى شام است ، دو سال و نيم پس از حكومت عمر درگذشته است . واقدى مىگويد : گويا در سال پانزدهم درگذشته است .\r\nعبد العزيز مىگويد : متوجه مرگ او در مدينه نشدند تا آنكه گروهى از پسر بچه‌ها كه در گرماى سخت نيمروزى در كنار چاه آب منبه يا سكن مشغول بازى بودند شنيدند از ميان چاه كسى مىگويد :\r\n« همانا سرور خزرج سعد بن عباده را كشتيم و دو تير به او زديم كه نشانهء ما قلب او بود و خطا نكرديم . [ 2 
  ] »\r\nكودكان ترسيدند و آن روز را به خاطر سپردند و معلوم شد همان روزى بوده كه در آن روز سعد بن عباده كشته شده است . گويد : سعد بن عباده كنار راه باريكى نشسته بود كه ادرار كند او را كشته‌اند و هماندم درگذشته است و ديده‌اند كه تمام پوست بدنش سبز شده است .\r\nيزيد بن هارون از سعيد بن ابى عروبه نقل مىكند كه مىگفته است شنيدم محمد بن سيرين مىگفت * سعد بن عباده ايستاده ادرار كرد ، و چون برگشت به ياران خود گفت : در خود احساس رخوت و سستى مىكنم و درگذشت و شنيدند جنيان همان بيت فوق را مىخوانند . [ 3 
  ]\r\n\r\nمنذر بن عمرو\r\nابن خنيس بن لوذان بن عبد ود بن زيد بن ثعلبة بن خزرج بن ساعده . مادرش هند دختر منذر بن جموح بن زيد بن حرام بن كعب بن غنم بن كعب بن سلمه است . به روايت همگان در\r\n\r\n\r\n","description":"","footnote":"\r\n[ 1 
  ] . حوران ، از سرزمينهاى كنارهء غربى رود اردن ، و نام آن در كتاب مقدس و هم در كتيبه‌هاى با خط ميخى آمده است ، ر ك : دائرة المعارف اسلام ، ج 8 ، ص 140 ، مقالهء شنتاوى - م .\r\n[ 2 
  ] .\r\n قد قتلنا السيد الخزرج سعد بن عباده * و رميناه بسهمين فلم نخط فواده \r\n[ 3 
  ] . براى آگهى از اين توطئه به شرح خطبه 183 در شرح نهج البلاغه ابن ابى الحديد و جلوه تاريخ در شرح نهج البلاغه ، ج 5 ، به قلم اين بنده ، نشر نى ، 1372 ش ، ص 35 مراجعه فرماييد .\r\n","page_name":" 523 ","page_number":531},
  {"content":"\r\n\r\n( 1 ) بيعت عقبه همراه هفتاد تن انصار بوده است و يكى از سالارهاى دوازده‌گانهء انصار است . او در جنگهاى بدر و احد و بئر معونه شركت كرد و در آن شهيد شد ، و ما اخبار او را ضمن اخبار كسانى از بنى ساعده كه در جنگ بدر شركت كرده‌اند نوشتيم .\r\n\r\nاز خاندان بنى سلمة بن سعد بن على بن اسد بن ساردة بن تزيد بن جشم بن خزرج ، دو مرد\r\n\r\nبراء بن معرور\r\nابن صخر بن خنساء بن سنان بن عبيد بن عدى بن غنم بن كعب بن سلمه . مادرش رباب دختر نعمان بن امرئ القيس بن زيد بن عبد الاشهل بن جشم بن اوس است . فرزندان براء عبارت‌اند از : بشر بن براء كه در بيعت عقبه شركت داشته و در بدر هم حاضر بوده است ، مادر او خليدة دختر قيس بن ثابت بن خالد از خاندان اشجع است كه از بنى دهمان شمرده مىشوند . مبشر و هند و سلافه كه اين دو بانو مسلمان و از بيعت كنندگان‌اند و رباب كه او هم مسلمان و از بيعت كنندگان است و مادرشان حميمة دختر صيفى بن صخر بن خنساء بن سنان بن عبيد و از خاندان بنى سلمه است . براء بن معرور به روايت همگان در بيعت عقبه حضور داشته و يكى از نقيبان دوازده‌گانهء انصار است . براء نخستين كسى از نقيبان است كه در شب بيعت عقبه پس از ديدار با رسول خدا ( ص ) و انتخاب نقيبان برخاست و چنين گفت :\r\n« سپاس خداوندى را كه ما را به محمد ( ص ) گرامى داشت و هماهنگ فرمود ، ما آخرين كسان بوديم كه فرا خوانده شديم و نخستين گروه بوديم كه پاسخ داديم و پذيرفتيم ، فرمان خدا و رسولش را پاسخ داديم و شنيديم و فرمان برديم . اى گروه اوس و خزرج خداوند شما را به دين خود گرامى داشت ، اگر مىخواهيد مطيع و شنوا و يارى دهنده باشيد ، شكر و سپاسگزارى در اين است كه خداوند و پيامبرش را اطاعت كنيد . » و نشست .\r\nواقدى از محمد بن عبد الله ، از زهرى ، از پسر كعب بن مالك نقل مىكند كه مىگفته است * براء بن معرور نخستين كسى بود كه در زندگى و مرگ خود حتى پيش از رسول خدا روى به قبله كرد . هنگامى كه پيامبر ( ص ) هنوز در مكه بودند به او فرمان دادند كه روى به بيت المقدس كند و براء اطاعت كرد ولى هنگامى كه مرگش فرا رسيد به اهل خود دستور داد .\r\n\r\n","description":"","footnote":"","page_name":" 524 ","page_number":532},
  {"content":"\r\n\r\n( 1 ) كه او را به سوى مسجد الحرام بگردانيد و چون پيامبر ( ص ) به مدينه هجرت فرمودند ، شانزده ماه به سوى بيت المقدس نماز گزاردند ، آن گاه قبله به كعبه تغيير كرد .\r\nواقدى از كثير بن زيد ، از مطلب بن عبد الله نقل مىكند كه مىگفته است * براء بن معرور نخستين كس است كه نسبت به ثلث مال خود وصيت كرده است ، و پيامبر ( ص ) هم اجازه فرموده‌اند .\r\nواقدى از معمر ، از زهرى ، از پسر كعب بن مالك نقل مىكند * براء بن معرور هنگام مرگ خود وصيت كرد كه چون او را در گور نهند چهره‌اش را سوى كعبه برگردانند ، و پيامبر اندكى بعد از مرگ او به مدينه آمدند و بر براء نماز ميت گزاردند .\r\nواقدى از يحيى بن عبد الله بن ابى قتاده ، از مادرش ، از پدرش نقل مىكند * مرگ براء بن معرور در ماه صفر و يك ماه پيش از آمدن پيامبر به مدينه اتفاق افتاده است .\r\nواقدى از اسحاق بن خارجه ، از پدرش نقل مىكند كه مىگفته است * آن روز كه قبلهء مسلمانان از بيت المقدس به كعبه تغيير يافت ، مادر بشر ( همسر براء ) گفت : اى رسول خدا اين گور براء است و پيامبر ( ص ) با ياران خود بر آن گور تكبير فرمود .\r\nهمچنين واقدى از يحيى بن عبد الله بن ابى قتاده ، از مادرش ، از قول پدرش نقل مىكند كه مىگفته است * نخستين كس كه پيامبر ( ص ) پس از ورود به مدينه بر او نماز گزارد براء بن معرور بود . رسول خدا با ياران خود كنار گور او رفتند و صف نماز بستند و عرض كردند : پروردگارا او را بيامرز و بر او رحمت فرماى و از او خشنود باش ، هر چند كه همين گونه فرموده‌اى .\r\nاسماعيل بن ابراهيم اسدى از ايوب ، از محمد بن هلال نقل مىكند * براء بن معرور پيش از آمدن رسول خدا به مدينه درگذشت و چون پيامبر به مدينه رسيدند بر گور او نماز گزاردند .\r\nعفان بن مسلم از ابو عوانه ، از ابو بشر نقل مىكند كه مىگفته است * مردى از اهل مدينه مىگفت : پيامبر ( ص ) بر گور يكى از نقيبان نماز گزاردند . واقدى مىگويد : براء بن معرور نخستين كس از نقيبان دوازده‌گانه بود كه درگذشت .\r\n\r\n","description":"","footnote":"","page_name":" 525 ","page_number":533},
  {"content":"\r\n\r\n( 1 )\r\n\r\nعبد الله بن عمرو\r\nابن حرام بن ثعلبة بن حرام بن كعب بن غنم بن كعب بن سلمة . مادرش رباب دختر قيس بن قريم بن امية بن سنان بن كعب بن غنم بن كعب بن سلمه است . عبد الله پدر جابر بن عبد الله انصارى است . به روايت همگان در بيعت عقبه همراه هفتاد تن انصار بوده است . او يكى از نقيبان دوازده‌گانهء انصار است . در بدر و احد شركت كرد و در جنگ احد شهيد شد . شرح حال و خبر او را ضمن بيان افرادى كه از قبيلهء بنى سلمه در بدر شركت كرده‌اند ، نوشتيم .\r\n\r\nاز خاندان قواقله ، يك مرد\r\n\r\nعبادة بن صامت\r\nابن قيس بن اصرم بن فهر بن ثعلبة بن غنم بن عوف بن عمرو بن عوف بن خزرج . مادرش قرة العين دختر عبادة بن نضلة بن مالك بن عجلان بن زيد بن غنم بن سالم بن عوف بن عمرو بن عوف بن خزرج است . كنيه‌اش ابو الوليد است . در بيعت عقبه همراه هفتاد تن انصار بوده است و يكى از نقيبان دوازده‌گانه است . در بدر و احد و خندق و تمام جنگهاى ديگر همراه پيامبر ( ص ) بوده است و ما اخبار او را ضمن شرح حال افراد خاندان قواقله كه در بدر شركت كرده‌اند آورديم .\r\n\r\nاز خاندان زريق بن عامر بن زريق بن عبد حارثه بن مالك بن غضب بن جشم بن خزرج ، يك مرد\r\n\r\nرافع بن مالك بن عجلان\r\nابن عمرو بن عامر بن زريق . مادرش ماويّة دختر عجلان بن زيد بن غنم بن سالم بن عوف بن عمرو بن عوف بن خزرج و كنيهء او ابو مالك است . رافع بن مالك داراى سه پسر به نامهاى\r\n\r\n","description":"","footnote":"","page_name":" 526 ","page_number":534},
  {"content":"\r\n\r\n( 1 ) رفاعه و خلاد و مالك بوده است كه مادرشان ام مالك دختر ابىّ بن مالك بن حارث بن عبيد بن مالك بن سالم حبلى است . رافع بن مالك هم از افراد كامل است و در اصطلاح دورهء جاهلى « كامل » كسى است كه خط مىنوشته و شنا و تيراندازى را نيكو مىدانسته است ، و رافع اين چنين بوده است ، با آنكه نگارش ميان ايشان اندك بوده است . گفته مىشود ، رافع بن مالك و معاذ بن عفراء نخستين كسان از انصارند كه با پيامبر ( ص ) در مكه ملاقات كردند و مسلمان شدند و اسلام را به مدينه آوردند ، و در اين مورد روايتى هم براى آن دو نقل شده است . رافع را همچنين از هشت تن يا شش تنى كه گفته مىشود نخستين كسان از انصارند كه مسلمان شده‌اند و پيش از ايشان كسى مسلمان نشده است ، شمرده‌اند . واقدى مىگويد :\r\nموضوع شش تن صحيح‌تر اقوال در نظر ماست و خداوند داناتر است .\r\nبه روايت همگان رافع در بيعت عقبه همراه هفتاد تن انصار بوده است . او يكى از نقيبان دوازده‌گانهء انصار است . رافع در جنگ بدر شركت نكرده است ، ولى دو پسرش رفاعه و خلّاد در بدر شركت كرده‌اند . رافع در جنگ بدر شركت كرد و در آن جنگ در ماه شوالى كه سى و دومين ماه هجرت بود شهيد شد .\r\nواقدى مىگويد عبد الملك بن زيد كه از فرزندزادگان سعيد بن زيد بن عمرو بن نفيل است ، از قول پدرش نقل مىكرد ، پيامبر ( ص ) ميان رافع بن مالك زرقى و سعيد بن زيد عقد برادرى منعقد فرمود .\r\nاينان كه بر شمرديم نقيبان دوازده‌گانه‌اى هستند كه رسول خدا ( ص ) در شب بيعت عقبه آنان را به نقابت بر قوم خودشان از انصار منصوب فرموده‌اند .\r\n\r\nموضوع كلثوم بن هدم عمرى و تنى چند كه روايت كرده‌اند در جنگ بدر شركت داشته‌اند و ثابت نيست\r\n\r\nكلثوم بن هدم\r\nابن امرى القيس بن حارث بن زيد بن عبيد بن زيد بن مالك بن عوف بن عمرو بن عوف بن مالك بن اوس .\r\nواقدى از مجمّع بن يعقوب ، از سعيد بن عبد الرحمن بن رقيش ، از عبد الرحمن بن\r\n\r\n","description":"","footnote":"","page_name":" 527 ","page_number":535},
  {"content":"\r\n\r\n( 1 ) يزيد بن جارية ، از عمويش مجمّع بن جاريه ، همچنين واقدى از ابو بكر بن عبد الله بن ابى سبرة ، از عثمان بن وثّاب آزاد كردهء خاندان حمزه ، از ابى غطفان ، از ابن عباس نقل مىكند كه هر دو مىگفته‌اند * كلثوم بن هدم مردى شريف و پيرى سالخورده بود و پيش از آنكه رسول خدا به مدينه بيايند مسلمان شد و چون پيامبر ( ص ) به مدينه هجرت كرد و نخست در محلهء بنى عمرو بن عوف سكونت فرمود ، به خانهء كلثوم منزل كرد ، ولى براى گفتگو با مردم به خانهء سعد بن خيثمه تشريف مىآورد ، و خانهء سعد معروف بود به خانهء افراد مجرّد .\r\nواقدى مىگويد : به همين جهت برخى گفته‌اند كه رسول خدا در خانهء سعد بن خيثمه اقامت فرموده‌اند و حال آنكه در نظر ما قول صحيح آن است كه در خانهء كلثوم بن هدم ساكن بوده‌اند . گروهى از ياران رسول خدا هم در خانهء كلثوم بن هدم منزل كرده‌اند كه از جمله ايشان ابو عبيدة بن جراح ، مقداد بن عمرو ، خبّاب بن ارتّ ، سهيل و صفوان پسران بيضاء و عياض بن زهير و عبد الله بن مخرمة و وهب بن سعد بن ابى سرح و معمر بن ابى سرح و عمرو بن ابى عمرو از خاندان محارب بن فهر و عمير بن عوف آزاد كردهء سهيل بن عمرو هستند و تمام ايشان هم در جنگ بدر شركت كرده‌اند .\r\nپس از آمدن رسول خدا ( ص ) به مدينه چيزى نگذشت كه كلثوم بن هدم درگذشت و اين اندكى پيش از خروج پيامبر ( ص ) براى جنگ بدر بوده است . هيچ كس دربارهء مسلمانى كلثوم بن هدم شك و ترديدى نكرده و او مردى نيكوكار بوده است .\r\n\r\nحارث بن قيس\r\nابن هيشة بن حارث بن اميّة بن معاوية بن مالك بن عوف بن عمرو بن عوف بن مالك بن اوس . مادرش زينب دختر صيفى بن عمرو بن زيد بن جشم بن حارثة بن حارث بن اوس است . برادرش حاطب بن قيس كسى است كه دربارهء او ميان اوس و خزرج جنگى درگرفت كه به جنگ حاطب معروف است . [ 1 
  ] حاطب برادر پدر و مادرى حارث است . برادر ديگرى هم به نام عتيك داشته است و حارث و حاطب و عتيك پسران قيس هستند و حارث و حاطب عموهاى جبر بن عتيك هستند . عبد الله بن محمد بن عمارة انصارى مىگويد : حارث\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين جنگ كه به زيان اوسيان تمام شده است ، ر ك : ايام العرب فى الجاهلية ، محمد احمد جاد المولى بك ، على محمد بجاوى ، محمد ابو الفضل ابراهيم ، مصر ، 1361 قمرى - م .\r\n","page_name":" 528 ","page_number":536},
  {"content":"\r\n\r\n( 1 ) در جنگ بدر شركت كرده است . واقدى هم مىگويد : از كسى اين مطلب را شنيده‌ام ، ولى ثابت نيست . موسى بن عقبة و محمد بن اسحاق و ابو معشر او را از شركت كنندگان در بدر نمىدانند ولى هيچ يك از سيره‌نويسان در اينكه برادرزاده‌اش جبر بن عتيك در بدر شركت كرده است ، شك و ترديدى ندارند . ولى در بيان نسب او اشتباهى كرده و نوشته‌اند جبر بن عتيك بن حارث بن قيس و او را به عمويش حارث نسبت داده‌اند و حال آنكه او برادرزادهء حارث بن قيس است .\r\n\r\nسعد بن مالك\r\nابن خالد بن ثعلبة بن حارثة بن عمرو بن خزرج بن ساعدة بن كعب بن خزرج . مادرش از خاندان بنى سليم است و هم گفته شده است از خانواده و فرزندزادگان جموح بن زيد بن حرام كه از خاندان بنى سليم شمرده مىشوند بوده است .\r\nسعد پسرى به نام ثعلبه داشته كه در جنگ احد شهيد شده است و نسلى از او باقى نمانده است . دو پسر ديگر به نامهاى سعد و عمرو و دخترى به نام عمره داشته كه مادرشان هند دختر عمرو از خاندان عذرة است . سعد پسر سعد بن مالك پسرى به نام سهل دارد كه او هم از اصحاب پيامبر ( ص ) شمرده مىشود . مادر سهل ابيّة دختر حارث بن عبد الله بن كعب بن مالك بن خثعم است .\r\nواقدى مىگويد ابىّ پسر عباس بن سهل بن سعد ساعدى ، از قول پدرش ، از جدش نقل مىكرد كه مىگفته است * سعد بن مالك آماده براى خروج همراه ياران پيامبر به بدر شد كه بيمار شد و درگذشت و گورش كنار خانهء پسران قارظ است . گويد : رسول خدا ( ص ) نام او را در سهام گيرندگان از غنايم بدر منظور فرمود و سهم او پرداخت شد .\r\nهمچنين واقدى از عبد المهيمن بن عباس ، از پدرش ، از جدش نقل مىكند كه مىگفته است * سعد بن مالك در روحاء ( ميان راه و بدر و مدينه ) درگذشت و پيامبر ( ص ) سهم او را از غنايم بدر پرداخت فرمودند . واقدى مىگويد : از كسى شنيده‌ام كه مىگفت كسى كه در جنگ بدر شركت كرده سعد پسر سعد بن مالك و پدر سهل بوده است .\r\nعبد الله بن محمد بن عمارة انصارى در كتاب نسب انصار نام و نسب آنان را همين گونه كه ما گفتيم آورده است و متذكر نشده است كه يكى از آن دو در بدر شركت\r\n\r\n","description":"","footnote":"","page_name":" 529 ","page_number":537},
  {"content":"\r\n\r\n( 1 ) كرده باشد ، و خيال مىكنم علت اينكه نام نبرده همان است كه ابىّ و عبد المهيمن پسران عباس بن سهل از پدر و پدر بزرگ خود روايت مىكنند كه سعد بن مالك بيمار شده و پيش از آنكه از مدينه خارج شود درگذشته است .\r\nيحيى بن محمد جارى از عبد المهيمن بن عباس بن سهل بن سعد ساعدى ، از پدرش نقل مىكند كه سهل بن سعد مىگفته است * پدرش سعد بن سعد براى پيامبر ( ص ) وصيت كرده بوده است و وصيت خود را بر چوبه پالان شتر خود نوشته و گفته بوده است شترش و پالان و جل آن و پنج خروار جوى را كه داشته است ، تقديم پيامبر ( ص ) كنند . پيامبر ( ص ) نخست آن را پذيرفتند و سپس به وارثان او برگرداندند .\r\nمحمد بن سعد مىگويد : اين هم از دلايل آن است كه كسى كه عازم رفتن به بدر بوده و درگذشته است همين سعد پسر سعد بن مالك است و چنين وصيتى براى رسول خدا كرده است . آنچه هم كه ابىّ و عبد المهيمن پسران عباس از قول پدر و پدر بزرگ خود نقل كرده‌اند كه پيامبر ( ص ) از غنايم بدر سهم او را پرداخته‌اند ثابت نشده است و هيچ يك از نويسندگان تاريخ جنگهاى پيامبر آن را نقل نكرده‌اند .\r\nموسى بن عقبه و محمد بن اسحاق و ابو معشر هم نه سعد بن مالك و نه پسرش سعد را از شركت كنندگان در بدر نمىدانند و در نظر ما هم همين ثابت است كه كسى از ايشان در بدر شركت نكرده‌اند ، احتمالًا يكى از آن دو آماده براى شركت در بدر شده است ، ولى پيش از حركت درگذشته است . همان گونه كه ابىّ و عبد المهيمن نقل كرده‌اند ، فرزندزادگان سعد پسر سعد بن مالك باقى هستند .\r\n\r\nمالك بن عمرو نجّارى\r\nدر كتاب نسب انصار نگاه كرديم و نام و نسب او را نيافتيم . نام مالك بن عمرو بن عتيك بن عمرو بن مبذول آمده است ، كه ظاهراً عامر بن مالك بن نجار است ، گويا مالك بن عمرو كه ما نام او را در كتاب نسب انصار ديده‌ايم عموى حارث بن صمّة بن عمرو است و من خيال نمىكنم چنين باشد .\r\nواقدى از يعقوب بن محمد ظفرى ، از پدرش نقل مىكند كه مىگفته است * مالك بن عمرو نجّارى روز جمعه ( روز قبل از جنگ احد ) درگذشته است و چون پيامبر ( ص )\r\n\r\n","description":"","footnote":"","page_name":" 530 ","page_number":538},
  {"content":"\r\n\r\n( 1 ) وارد خانه شدند و جامه‌هاى جنگى خود را پوشيدند و بيرون آمدند ، جنازهء مالك را در محلى كه جنازه‌ها را براى نماز مىگذاردند ، نهاده بودند و آن حضرت بر جسد او نماز گزاردند و سپس مركوب خود را خواستند و سوار شدند كه به احد بروند . [ 1 
  ]\r\n\r\nخلّاد بن قيس\r\nابن نعمان بن سنان بن عبيد بن عدى بن غنم بن كعب بن سلمه . مادرش ادام دختر قين بن كعب بن سواد از خاندان سلمة است . عبد الله بن محمد بن عمارة انصارى مىگويد : خلاد بن قيس همراه برادر خود خالد بن قيس در جنگ بدر شركت كرده است . ولى ابن اسحاق و موسى بن عقبه و ابو معشر و واقدى او را از شركت كنندگان در بدر نام نبرده‌اند . من خيال نمىكنم شركت خلاد در جنگ بدر صحيح باشد ، زيرا اينان كه گفتم به سيره و مغازى از ديگران داناترند و گفتار عبد الله بن محمد بن عماره ثابت نشده است . اسلام خلاد بن قيس از دير باز بوده است .\r\n\r\nعبد الله بن خيثمة\r\nابن قيس بن صيفى بن صخر بن حرام بن ربيعة بن عدى بن غنم بن كعب بن سلمه . مادرش عايشه دختر زيد بن ثعلبة بن عبيد از خاندان سلمة است . عبد الله بن محمد بن عمارة انصارى مىگويد : عبد الله بن خيثمة همراه دو عمويش معبد و عبد الله پسران قيس بن صيفى در بدر شركت كرده است ، ولى موسى بن عقبه و ابن اسحاق و ابو معشر و واقدى او را از شركت كنندگان در بدر نمىدانند . گويد : عبد الله بن خيثمة درگذشته و اعقابى از او باقى نمانده‌اند .\r\n\r\n\r\n","description":"","footnote":"\r\n[ 1 
  ] . واقدى اين موضوع را عيناً در مغازى خود آورده است ، ر ك : ترجمهء مغازى ، ج 1 ، ص 156 - م .\r\n","page_name":" 531 ","page_number":539},
  {"content":"\r\n . \r\n\r\n","description":"","footnote":"","page_name":" 532 ","page_number":540}
  ]