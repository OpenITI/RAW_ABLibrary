[
  {"content":"\r\n\r\nمعارف اسلام\r\nدر سوره يس\r\nسلسله درسهاى :\r\nاستاد مظاهرى\r\n1200 تومان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nانتشارات شفق\r\nنام كتاب : معارف اسلام\r\nمؤلف : استاد مظاهرى\r\nناشر : انتشارات شفق - قم\r\nچاپ : چاپ صدر\r\nتاريخ چاپ : سوم / 1370\r\nتيراژ : 5000\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه :\r\nبسم الله الرحمن الرحيم\r\nاين كتاب حاصل 24 جلسه سخنرانى حضرت آيةالله مظاهرى در ماه مبارك رمضان است و همانطور كه در مقدمه كتاب « اخلاق فرماندهى » اشاراتى بدان رفت ، خوشبختانى پس از مدتها موفق شديم اولين كتاب از سلسله درسهاى تفسير معظم له را تحت عنوان « تفسير سوره يس » به علاقمندان تقديم داريم .\r\nدر بازنويسى متن ، حفظ اصالت و شيرينى سخنان استاد ، بيش از سبك نگارش ، مورد نظر بوده و لذا سعى شده است كه جز در موارد لازم ، تغيير چندانى در متن سخنرانيها داده نشود .\r\nضمناً بنا به توصيف حضرت آيةالله مظاهرى از برادر بسيار عزيزمان ، جناب حجت‌الاسلام مرتضى تهرانى - كه كاملًا مورد وثوق حضرت استاد بودند تقاضا نموديم تا زحمت ويرايش مجدد ، تنظيم پاورقى ها و اسناد آيات و روايات را تقبل نمايند كه بدينوسيله از تلاش پى گير و دقت نظرشان سپاسگزارى مىشود .\r\nلازم به توضيح است كه هر چند مراحل مختلف اين كتاب از بازنويسى تا چاپ به نظر حضرت استاد رسيده است ، قطعاً خالى از نقص نيست كه اميدواريم هم معظم‌له و هم خوانندگان محترم ، نقايس كار ما را در ارائهء بهتر كتاب ، با ديده اغماض بنگرند . در پايان با آرزوى ظهور حضرت ولىعصر ( عج ) و طول عمر براى امام امت ، اميدواريم اين خدمت ناچيز ، مقبول ساحت مقدس ولى الله الاعظم حضرت بقية الله ارواحنا له الفداء قرار گيرد .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nجلسه اول\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nقلب قرآن\r\nسورهء يس از نظر قرآن و اهل‌بيت عليهم‌السلام و رواياتى كه از طريق شيعه و سنى نقل شده است « قلب قرآن » ناميده مىشود :\r\nعَنَ النّبِى ( ص ) قال :\r\nانَّ لِكُلِّ شَيْيٍ قَلْباً وَ قَلْبُ الْقُرآن يس « 1 »\r\nبراى هر چيزى يك قلب هست و قلب قرآن سورهء يس است .\r\nاز امام صادق ( ع ) نقل شده است كه هر كس در روز ، پيش از آنكه شب فرا رسد سورهء يس را بخواند ، آن روز را از حفظشدگان و روز داده‌شدگان است و كسى كه شب هنگام قبل از اينكه بخوابد تلاوت نمايد ، براى حفاظت او از شر شيطان رجيم و از هر بلايى ، يك هزار ملك گمارده مىشود و نيز در بعضى از جاها نقل شده است كه اگر مريضى در حال احتضار باشد و سورهء يس را بخواند يا نزد او بخوانند ، رضوان بهشت نزد او مىآيد و او را بشارت مىدهد به شراب بهشت و از آن به او مىنوشاند :\r\nعَنْ ابيعَبْدِ الله عليه السلام : فَمَنْ قَرَأَيس في نَهارِهِ قَبْلِ أنْ يَمْسي كانَ في نَهارِه مِنَ المَحْفوظينَ وَ المَرْزوُقينَ حَتّي يُمْسي وَمَنْ قَرَأَها في لَيْلهِ قَبْلَ أنْ يَنام‌َوُ كِّلَ بِهِ ألْفَ مَلكٍ يَحْتَفِظُونَهُ مِنْ كُلِّ شَيْطانٍ رَجِمٍ وَ مِنْ كُلِّ آفَةٍ و . . . « 2 »\r\nوايُّما مَريضٍ قَرَأَها و هُوَفي سَكَراتِ المَوتِ أوْقُرِأتْ عِندَهُ جائَهُ رِضْوان خازِنُ الجَنّشةَ يَشْرّبُهُ مِنْ شَرابِ الجَنَّةِ فَسَقاهُ اياه و . . . « 3 »\r\n\r\n\r\n","description":"","footnote":"\r\n( 1 ) - مجمع‌البيان طبرسى ج 8 ، ص 413 - و با اندك تفاوتى در ثواب الاعمال مرحوم صدوق ره . ج 1 ، ص 138 آمده است .\r\n( 2 ) - مجمع‌البيان طبرسى ج 8 ، ص 413 - و با اندك تفاوتى در ثواب الاعمال مرحوم صدوق ره . ج 1 ، ص 138 آمده است .\r\n( 3 ) - مجمع‌البيان طبرسى ج 8 ، ص 413 - و با اندك تفاوتى در ثواب الاعمال مرحوم صدوق ره . ج 1 ، ص 138 آمده است .\r\n","page_name":" 7 ","page_number":7},
  {"content":"\r\n\r\nبهر حال ، از نظر روايات اهل‌بيت عليهم السلام سورهء يس در قرآن مجيد از امتيازات خاصى برخوردار است .\r\n\r\nانگيزه انتخاب\r\nآنچه مرا به انتخاب اين سوره واداشت ، آن بود كه در سورهء « يس » يك دوره معارف استدلالى بيان شده است و علاوه بر آنكه وجود صانع ، نبوت و معاد به خوبى در اين سوره به اثبات رسيده ، مسئله توحليد و امامت نيز به طور ضمنى در آن مطرح و ثابت گرديده است . بنابراين به خواست پروردگار عالم و توجهات حضرت بقيةاللّه ( عج ) اگر موفق به اتمام اين بحث گرديم ، علاوه بر يك بحث تفسيرى توانسته‌ايم يك دوره اصول دين استدلالى هم داشته باشيم .\r\nنكته ديگرى كه در اين سوره و همه سوره‌هاى قرآن وجود دارد اين است كه در آن ، هدف قرآن به وضوح ، روشن است . يعنى رنگ اخلاقى دارد . لذا اميد است در حالى كه بحث تفسيرى مىكنيم ، هم بحث استدلالى داشته باشيم و هم مباحث اخلاقى .\r\nسورهء مباركه « يس » داراى 83 آيه و 729 كلمه و 3000 حرف است « 1 » . يكى از آيات شريفه اين سورهء مباركه كه اولين آيه است ، « بسم الله الرحمن الرحيم » مىباشد . اين آيه در سراسر قرآن براى شروع سوره‌ها آمده است كه نشانه‌اى از رحمانيت و رحيميت خداوند است . فقط سورهء « برائة » كه در بيان قهر و غضب الهى از نقض ميثاق منافقين و مشركين آغاز شده اين آيه شريفه نازل نشده است .\r\nدر عوض در سورهء نمل ، بسم الله دوبار تكرار شده ، يكى در صدر سوره و ديگرى در بين آيات اين سوره آمده است ، آنجا كه حضرت سليمان على نبينا وآله و عليه السلام نامه‌اى و به بلقيس مكى سباء مىنويسد ، نامه را با بسم الله شروع فرموده كه  : انَّهُ مِنْ سُلَيْمانَ وَ أنَّهُ بِسْمِ اللهِ الرّحْمنِ الرَّحيمِ  « 2 » پس در مجموع 114 بار يعنى به تعداد سورهء قرآن اين آيه مباركه بسم الله الرحمن الرحيم نازل شده است .\r\n\r\n\r\n","description":"","footnote":"\r\n( 1 ) - در اين ارقام ، بسم الله الرحمن الرحيم به حساب نيامده و گرنه 84 آيه ، 733 كلمه و 3018 حرف مىشود .\r\n( 2 ) - سوره نمل ، آيه 30 .\r\n","page_name":" 8 ","page_number":8},
  {"content":"\r\n\r\n« بِسمِ اللهِ الرَّحمنِ الرَّحيمِ »\r\n« بسم » در واقع « باسم » است ، يعنى « به نام » « باسم » تركيب شده از « ب » و « اسم » كه در اصطلاح ، جار و مجرور است و جار و مجرور متعلق مىخواهد . اما اين كه متعلق اين جار و مجرور چيست ، مورد اختلاف اهل تفسير است كه هر كدام در اين مورد نظرهايى دارند .\r\nغالب مفسرين از جمله استاد بزرگوار ما ، مرحوم علامه طباطبايى رضوان‌الله تعالى عليه « 1 » و همچنين صاحب « المنار » در تفسيرش ، بيانى دارند و آن اينكه :\r\n« باء » براى « ابتدائيه » است . لذا متعلق به « ابْتَدِءُ » مىشود و اين چنين معرفى مىشود كه : شروع و ابتدا مىكنم به نام خدا .\r\nبعد تأييدى براى اين نظر خود آورده‌اند كه اين بيان با فهم عرفى و بناء عقلاء هم بسيار سازگار است . بناء عقلاء مخصوص امروز و يا ديروز نبوده و نيست . هميشه چنين مىفهميده‌اند و همينطور بيان مىكنند . مىدانيد بناء عقلاء بر اين است كه اگر خواستند چيزى را افتتاح كنند به نام بزرگى شروع مىكنند . اگر ساخت مؤسسه‌اى در نظر باشد ، كلنگ به نام بزرگى زده مىشود و البته به اين بستگى دارد كه بزرگى را در چه چيز بدانند . اگر به مال و رياست بدانند به نام افرادى كه داراى مال و منال و يا رياست و مقامند شروع مىكنند و اگر بزرگى را به رشد معنوى بدانند به نام شهيد ، يا عالمى و يا فرد كاملى افتتاح مىنمايند و مىدانيم كه در اسلام ، كسى بالاتر از خداى تعالى نيست . پس : شروع مىكنم به نام خدا .\r\nاين از تربيتهاى قرآن است كه : بدانيد همه شما ربط محض هستيد و هر چه جز اوست سرابى بيش نيست كه فرمود : «  كَسَرابٍ بقِيَعةٍ يَحْسُبُهُ الظَّلْمان‌ُماء  « 2 » » انسان تشنه ، كف جاده يا دامن صحرا و . . . همه را آب مىپندارد ولى اينها آب‌نمايى بيش نيست ، نبايد به اينها دل خوش كرد . اين لامپ از خود هيچ ندارد . بايد نيرو و الكتريسيته از جاى ديگر به او برسد . گرچه شما روشنايى را در اين لامپ مىبينيد\r\n\r\n\r\n","description":"","footnote":"\r\n( 1 ) - تفسير الميزان ، ج 1 ، ص 15 .\r\n( 2 ) - سوره مباركه نور آيه شريفه 39 .\r\n","page_name":" 9 ","page_number":9},
  {"content":"\r\n\r\nولى او از خود هيچ ندارد . به قول باباطاهر :\r\n به دريا بنگرم دريا تو بينم * به صحرا بنگرم صحرا تو بينم \r\n به هرجا بنگرم كوه و در و دشت * نشان از قامت رعنا تو بينم \r\nاگر اين دريافت ربط محض بودن ، با لفظ تنها نباشد ، بلكه واقعاً بيايد كه خود هيچ است و همه اوست ، آثار عجيبى به دنبال دارد كه اين انسان مرتبط به منبع قدرتى بىنهايت مىگردد و خود منشاء خيرات بركات زايدالوصفى خواهد شد .\r\nهر ا ندازه ارتباط با خداوند متعال بيشتر باشد ، سعه وجودى بيشتر است . با اين بيان خيلى از اشكالات حل مىشود . از جمله معجزات انبياء الهى و ائمه معصومين عليهم‌السلام و يا خوارق عاداتى كه از بعض اولياء دين ديده مىشود ، همگى در واقع بستگى به اندازه ارتباط به ذات مقدس ربوبى دارد . هيچ جاى استبعاد نيست كه به امر مبارك حضرت علىبن‌موسىالرضا عليه آلاف التحية و الثناء دو عكس شيرى كه بر پرده كشيده شده بود در خارج موجود شدند و از پرده پائين پريدند و آن ساحر را يك جا دريدند و خوردند و مأمون از ترس بىهوش شد « 1 » .\r\nاين نوع مسائل ، فراوان از امامان معصوم نقل شده است و از آن گذشته شاگردان مكتب عصمت هم به اندازهء ارتباط با حق ، خود مظهرى از قدرت خداوند بودند كه كم و بيش مىتوان در كتب اسلامى ردپايى از آن يافت .\r\nاين بيانى كه در مورد تقدير بسم‌الله گفته شد ، هم عرف پسند است و هم در فلسفه وعرفان براى آن بيانى رسا دارند ، به علاوه ضمن اينكه شامل معانى ديگرى هم كه گفته‌اند مىشود ، خالى از اشكال نيز مىباشد ، بر خلاف بعضى بيانات ديگر كه مثلًا گفته شده مىتوان « استعين » در تقدير گرفت ، كه معنا چنين مىشود : به نام خدا كمك مىجويم . و اين درست نيست كه خود خدا به نام خود كمك بطلبد . چرا كه بسم‌الله در قرآن آمده و قرآن كلام خداست . بله اگر ما بندگان استعانت به نام نامى او پيدا كنيم خوب و درست است . اگر ما بخواهيم به جايى برسيم ، بايد به نام او و رابطه فيض و اهلبيت چنگ بزنيم اما خود خدا كه چنين نيست .\r\nنتيجه بحث تا اينجا : به نظر مىرسد كه بسم‌الله كه جار و مجرور است متعلق به « ابتداء » باشد با جميع لوازم و توابعش ، كه ساير اقوال را هم شامل مىشود .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 183 - 184 .\r\n","page_name":" 10 ","page_number":10},
  {"content":"\r\n\r\nاما كلمه الله ، لفظ « الله » علم است براى ذات ربوبى و به قول اهل ادب ، علم است براى ذاتى كه مستجمع همه صفات كماليه است و داراى صفات جلال و جمال است . لذا در لفظ « الله » ، « الرحمن » مستتر است ، چنانچه « الرحيم » . و اين نام مبارك بر غير او اصلًا نبايد به كار رود و مختص به ذات ربوبى است .\r\n« الرحمن الرحيم » ، اين دو صفت به دنبال لفظ « الله » آمده ، به خاطر عنايت خاصى كه موردنظر بوده و خواسته به بندگان بفهماند كه اين ذات ، مستجمع جميع صفات كماليه است . رحمتش بر غضب او تقدم دارد . « 1 » بلكه اگر در جايى غضب هم هست ، در حقيقت او « رحمن » نهفته . زيرا كه اگر دوزخ نباشد عده‌اى براى بهشت رفتن آمادگى پيدا نمىكنند . جهنم براى تربيت و آبديده شدن گنهكاران است . « 2 »\r\n\r\nتقدم رحمن بر رحيم\r\n1 - به ما مىفهماند « رحمن » عين ذات الهى اس و رحيم بعد از « رحمن » است .\r\n2 - مىفهماند كه پروردگار عالم يك لطف خاصى به بعضى از بندگان خود دارد ، اگر چه همه از اين لطف بهره مىبرند . كه فرمود :\r\nانَّ الله بالناس لَرَئُوفٌ رَحيمٌ خداى تعالى به مردم رئوف و رحيم است .\r\nپروردگار مهربان به قدرى به اين انسان عنايت مبذول داشته كه استاد بزرگوار ما رهبر عظيم‌الشأن انقلاب مىفرمودند : از لطف اوست كه مثل موسايى را تربيت مىكند و به قول قرآن شريف ، به دست خود او را تربيت مىفرمايد « 3 » و هميشه او را زيرنظر دارد . كه گاه از حضرت خضر سلام‌الله عليه دورهء كمال مىبيند و گاه ده سال در خدمت حضرت شعيب پيغمبر عليه السلام كلاسهاى تزكيه را مىگذراند ، تا به حد\r\n\r\n\r\n","description":"","footnote":"\r\n( 1 ) - يا مَنْ سَبَقت رَحمَتة غَضَبةاى كسى كه رحمتش بر غضبش پيش گرفته .\r\n( 2 ) - از بررسى آيات قرآن و روايات به اين نتيجه مىتوان رسيد كه اكثر مردم در مجموع يعنى بعد از گذشت عالم برزخ و عذابهاى قيامت و دوزخ اهل نجاتند و كسانى كه مخلد در آتش دوزخ باشند و به طور هميشگى عذاب شوند نه تنها نيسند بلكه خيلى هم كمند و اين خود نتيجه سبقت رحمت خداوندى بر قهاريت اوست .\r\n( 3 ) - سورهء « طه » آيه 41 : وَاصطَنَعْتُكَ لنفسى اى موسى من ترا براى ( مقام رسالت و محبت ) خود آراستم .\r\n","page_name":" 11 ","page_number":11},
  {"content":"\r\n\r\nكمال رسيده و به او خطاب مىشود :   وَ انا اخْتَرْتُك‌َفَآسْتَمِعْ لِما يُوحي إنَّني أنَا اللهُ لا الهَ إلآ أَنَا   « 1 » در فارسى معمولًا رحمن را بخشنده ، و رحيم را مهربان معنى مىكنند . و واقعاً معانى خوبى است . هر دو از كلمه « رحم » مشتق هستند كه معناى بخشش ، دلسوزى ، مهربانى ، شقفت ، رحمت و . . . را در بر دارد . كه اين دلالت بر مبالغه دارد . يعنى بسيار بخشنده و بسيار مهربان .\r\nدر حديثى از پيامبر اكرم ( ص ) اين دو كلمه به خوبى معنا شده است كه فرموده‌اند : رحمن بخشنده‌اى است كه رحمتش شامل همه موجودات عالم است ، خواه ديندار و يا بىدين . اما رحيم ، فقط لطف و مهربانيش شامل حال مؤمنين و پاكان و مخصوص به سراى آخرت است كه دشمنان او معذبند و دوستانش در نعم خاص او « 2 » مؤيد اين معنا در اولين فراز از دعاى كميل آمده كه : الّلهُمَّ إنّي أَسئَلُكَ بِرَحْمَتِكَ اَّلتي وَسِعَتْ كُلَّ شَيْي ( بارالها تو را به آن رحمتت كه هر چيزى را در بر گرفته قسم مىدهم )\r\nاز آن طرف در همين سورهءيس آمده است كه خداوند به بهشتيان سلام مىدهد : سَلامٌ قَوْلًا مِنْ رَبٍّ رَحيمِ ( سلام و تحيت بر آنان باد از پروردگار رحيم ) كه در اينجا « رحيم » صفت خداوند آمده براى مؤمنين در بهشت و اين رحيميت او شامل حال معذبين نيست .\r\n\r\nيس\r\n« يس » ( اى سيد رسولان و اى كامل‌ترين انسان )\r\nكلمه يس يعنى چه ؟ معنايش معلوم نيست ، نظير : الم ، الر ، كهيعص ، طه ، ن\r\nاين قبيل كلماتيكه در اول بعضى از سوره‌ها واقع شده و يكى از متشابهات قرآن است ، گرچه دربارهء همهءاين كلمات چيزهايى گفته شده است ولى بسيارى از آنها علامت رمز بين خدا و پيامبر است و معناى مستقلى نداشته و نمىتوان در مورد آنها نظر\r\n\r\n\r\n","description":"","footnote":"\r\n( 1 ) - سورهء طه ، آيات 14 - 13 ، ترجمه : من تو را براى رسالت خود برگزيدم . پس آنچه به تو روحى مىكنم گوش فرا ده . ( بدانكه ) منم خداى يكتا هيچ خدايى جز من نيست .\r\n( 2 ) - مجمع‌البيان ، تفسير نورالثقلين ، ج 1 ، ص 14 .\r\n","page_name":" 12 ","page_number":12},
  {"content":"\r\n\r\nقطعى داد .\r\n\r\nيس ، اسم پيامبر ( ص )\r\nكلمهء « يس » آنگونه كه از روايات و خود قرآن فهميده مىشود اسم پيامبر است « 1 » ظاهراً معنى آيهء شريفه چنين است :\r\n« اى پيامبر ، اى رسول گرامى ، قسم به قرآن حكيم كه تو از پيامبران هستى »\r\nدر روايات اهل‌بيت ( ع ) هم مىخوانيم كه يس اسم پيامبر است « 2 » و در دعاى ندبه هم كه شما عزيزان در صبح‌هاى جمعه مىخوانيد : يابّنَ طه وَ الْمُحْكَماتِ يَابنَ يس وَ الذّارياتِ يَابْنَ الطّورِ و العادياتِ كه مورد خطاب ، حضرت ولىعصر ارواحنا فداه هستند مىگوئيم . . . اى پسر يس . . . از اينجا باز هم فهميده مىشود « طه » و « يس » اسم مبارك پيامبراكرم است .\r\n\r\nمعناى يس\r\nاما اينكه معنايش چيست ، نمىدانيم . رمزى است بين عاشق و معشوق . يعنى بين خدا و سفير او .\r\nهمانطور كه مىدانيد هر ارگانى اسرارى دارد ، ارتش اسرارى دارد كه جز افراد ارتش ، آن هم بعضى از آنها ، شخص ديگرى نمىداند . سپاه هم اسرارى دارد كه حتى بسيارى از سپاهيان آنها را نمىدانند . در هر حزبى بين مسئولينش اسرارى هست كه بسيارى از اعضاى حزب از آن بىاطلاعند . بين خدا و سفيرانش هم اسرارى است كه\r\n\r\n\r\n","description":"","footnote":"\r\n( 1 ) - قال الصادقُ : ياسين اسْمُ رَسُولِ الله صلى الله عليهِ و آله والدَّليلُ عليهِ قولُهُ : إنَّكَ فَمِنَ المُرْسَلين ( بحارالنوار ج 23 ص 168 ) ياسين اسم رسول خدا ( ص ) است بدليل آنكه خداوند در آيه بعد از آن مىفرمايد : « تو تحقيقاً از فرستادگان خداوندى هستى » نكته : مرحوم علامه بزرگوار محمدباقر مجلسى رحمةاللّه عليه رواياتى در بحارالانوار ضبط نموده‌اند كه آل ياسين را آل محمد عليهم‌السلام معين كرده‌اند و ياسين يعنى حضرت محمد ( ص ) كه در جلد 23 از صفحه 167 تا 177 آمده است .\r\n( 2 ) - عَنْ ابى جَعْفَر ( ع ) قال : انّ لِرَسُولِ الله ( ص ) اثْنى عَشَرَ اسماً خَمْسَة مِنْها في القرانِ ، محمدٌ و احمدٌ و عبدُاللّه و يس و نون . حضرت امام محمدباقر ( ع ) فرموده‌اند : براى رسول خدا ( ص ) دوازده اسم است كه پنج تاى آن در قرآن آمده است : محمد و احمد و عبدالله و يس و نون . ( مجمع‌البيان ج 8 ص 414 )\r\n","page_name":" 13 ","page_number":13},
  {"content":"\r\n\r\nجز خودشان و يا وابستگان به آنها ( ائمه طاهرين عليهم‌السلام ) كسى از آنها با خبر نيست « 1 » . و به تعبير قرآن « راسخون في العلم » هستند كه متشابهات را مىدانند و حتى افرادى مثل سلمان فارسى هم بر اين اسرار واقف نيستند !\r\nبنابراين اگر معناى اين كلمات را از ما بپرسند با كمال صراحت مىگوئيم كه « نمىدانيم » و هر كه ادعاى علم به معناى اين الفاظ نمايد اشتباه كرده و ادعاى گزاف نموده است . قرآن در اين مورد مىفرمايد :\r\n هُو الَّذي انْزَلَ عَلَيْكَ الكِتابَ مِنْهُ آياتٌ مُحكَماتٌ هُنَّ امّ الكِتاب‌ِوَ اخَرُ مَتَشابِهاتُ فَامَّا الذينَ في قُلُوبِهِمْ زَيْغٌ فَيَبتَّغُونَ ما تَشابَهَ مِنْه‌ُابْتِغاءَ الفِتْنَةَ وَالتِغاءَ تَأوِيلهِ وَ ما يَعْلَمُ تَأويلَهُ إلّا الله‌ُوالرّاسِخُونَ فِي العِلْمِ يَقُولُونَ آمَنّا بِهِ كُلُّ مِن‌ْعِنْدِ رَبِّنا و ما يَذكَّرُ إلآ اولُو الْالْباب  « 2 » خداوند قرآن را بر تو نازل كرده است ، بعضى از آيات آن محكم است كه اينها « ام‌الكتاب » است . ( ام‌الكتاب در اينجا به معناى قلب قرآن است ) و بعضى از آياتش متشابه است اين متشابهات را جز اهلبيت عليهم‌السلام هيچكس نمىفهمد . ( راسخون فىالعلم / چهارده معصوم ( ع ) ) و نبايد به دنبال متشابهات برويم . اگر كسى به دنبال متشابهات رفت معلوم مىشود كه ريگى به كفش دارد چون قرآن مىفرمايد : آنان كه كج هستند و مىخواهند فكر خود را بر قرآن تحميل كنند به دنبال متشابهات مىروند تا آنها را تحريف نمايند ، فتنه‌انگيزى كنند و اختلاف ايجاد\r\n\r\n\r\n","description":"","footnote":"\r\n( 1 ) - البته در بعضى روايات براى يس هم به وسيلهءائمه هدى عليهم صلوات‌الله تفاسيرى شده از جمله : عَنِ الصَّادقِ ( ع ) و اما يس فَاسْمُهُ مينْ اسْماءِ النَّبِى ( ص ) ، مَعْناهُ يا ايهِا السَّامِعُ لِوَحْيى از امام ششم ( ع ) است كه فرمودند . يس نامى از نامهاى مبارك پيامبراكرم ( ص ) است و معنايش اين است : اى شنوندهء وحى من ( بحارالانوار ، ج 6 ، ص 86 )\r\n( 2 ) - سورهء آل‌عمران آيه 7 . ترجمه : اوست خدايى كه قرآن را بر تو فرستاد كه برخى از آن كتاب آيات محكم است ( و احتمال و اشتباهى در او راه نيابد ) كه آنها اصل و مرجع ساير آيات كتاب خدا خواهد بود و برخى ديگر آيات متشابه است ( و به سهولت درك معنى و فهم مقصود از او نشود ) تا آنكه گروهى كه در دلهايشان ميل به باطل هست از پى متشابه رفته تا به تأويل كردن آن ( در اين راه ) شبهه و فتنه‌گرى پديد آرند ، در صورتى كه تأويل آن را كسى جز خدا نداند و اهل دانش گويندما به همه آن كتاب گرويديم كه همه محكم و متشابه قرآن از جانب پرورگار ما آمده و به اين دانش پى نبرند ، جز خردمندان .\r\n","page_name":" 14 ","page_number":14},
  {"content":"\r\n\r\nنمايند .\r\nاما راسخون فىالعلم چه مىگويند ؟ « يَقُّولُونَ آمَنّا بِهِ كُلٌّ مِنْ عِنْدَ رَبِّنا » ما ايمان داريم هم به محكمات و هم به متشابهات ، علاوه بر اينكه ايمان داريم ، صددرصد در مقابل قرآن تسليم هستيم و مىگوييم : « كُلٌّ مِنْ عِندَ رَبِّنا وَ ما يَذّكرُ إلّا اولُوا الالْباب »\r\nبعد هم مىفرمايد : رَبَّنا لا تُزِعُ قُلُوبَنا بعدَ إذْ هَديتَنا وَهَبْ لَنا مِنْ لَدُنكَ رَحْمَةً إنَّكَ انتَ الوَهّاب اين هم زنگ خطرى است براى همه و به خوصص براى جوانهاى روشنفكر كه مواظب باشند ، يكى از دام‌هاى شيطان همين است كه انسان را از متشابهات قرآن منحرف مىكند . از اين راه وارد مىشود و فتنه‌انگيزى مىكند تا بتواند فكر خودش را بر قرآن تحميل نمايد ، لذا همان كسانى كه متشابهات را مىدانند اين دعا را هم مىخوانند .\r\n\r\nحكمت متشابهات در قرآن\r\nنكته‌اى كه از اين آيه شريفه استفاده مىشود ، اين است كه اگر بگويند متشابهات براى چه آورده شده ؟ چرا در قرآن « الم » داريم ؟ چرا « كهيعص » داريم ؟ يكى از نكات بزرگش همين ايجاد روح تعبد در انسانهاست . والاترين مقام و بالاترين فضيلت‌ها براى يك انسان اينست كه در برابر قانون خدا و روايات اهلبيت ( ع ) روح تعبد داشته باشد . به عبارت ديگر ، والاترين فضيلت براى انسان ، داشتن روح تعبد در تكوين و تشريع است . روح تعبد در تكوين همان مقام رضا و تسليم است ، تسليم در برابر مقدرات الهى و رضا در برابر مصائب و گرفتارىها ، بالاتر از آن روح تعبد در برابر قانون الهى و قرآن و روايات اهل‌بيت ( ع ) است .\r\n\r\nتعبد در تشريع\r\nپيدا كردن روح تعبد در برابر قرآن كارى است بس مشكل ، اما نتيجه‌اش اين است كه انسان روحيهء يك مسلمان را پيدا مىكند .\r\nاز اميرالمؤمنين ( ع ) مىپرسند كه اسلام يعنى چه ؟ مىفرمايند : اسلام را طورى معنا مىكند كه كسى قبل از من چنين معنايى نكرده باشد ، اسلام يعنى تسليم\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر برابر قوانين الهى « 1 »\r\nتعبد مراتبى دارد . حتى انسان به جايى مىرسد كه خدمت امام صادق ( ع ) رفته و مىگويد :\r\nيابن رسول اللّه اگر انارى را دو نصف كرده و بگويى نصف آن حرام و نصف ديگرش حلال است ، من در برابر تو صددرصد تسليم هستم ، چرا ندارد ، آن نصفه را كه مىگويى حرام است نمىخورم و آن نصفه را كه بگويى حلال است مىخورم . اما اينكه در مقابل تو فكر كنم استدلال كنم و بگويم كه : « يك انار يا حلال است و يا حرام ، ديگر نصف حرام و نصف حلال كدام است ؟ ! » اين حرف را ندارم . « 2 » در جاى ديگر مىبينيم كه يكى از ايرانىهاى اهل خراسان به نام سهل‌بن‌حسن\r\n\r\n\r\n","description":"","footnote":"\r\n( 1 ) - عَنْ عَلى ( ع ) لانسِبَنَّ الاسلامَ نِسْبَة لم ينْسِبْة احَدٌ قَبْلى ولاينْسِبْة احَدٌ بَعْدى : الاسْلامْ هُوَ التَّسليم ، والتَّسليمُ هُوَ التَّصديق ، والتَّصديقُ هُوَ اليقين ، والْيقينُ هوالادآءُ والأدآء هُوالعَمَل ( بحارالانوار ، ج 68 ، ص 309 )\r\n( 2 ) - عَنْ حَمْزَة بنِ الطَّيار أنَّ ابَاعَبْدِالله ( ع ) : اخَذَ بِيدى ثُم عَدَّالائمَّة اماماً يحْسَبُهُمْ حتى انْتَهى الى ابى جَعفَرٍ ( ع ) فَكَفَّ ، فَقُلتٌ جَعَلَني اللّه فِداكَ لَوْفَلَقْتَ رُمانَة فَاحْلَلْتَ بَعْضَها لَشَهَدْتُ انَّ ما حَرَّمْتَ حَرامٌ و ما احْلَلْتَ حلالٌ فَقالَ : فَحَسْبُكَ ان‌ْتَقُولَ بِقَوْلِهِ وَ ما انَا مِثْلَهُمْ ، لى مالَهُمْ وَ عَلَى ما عَلَيهِمْ ، فَانْ ارَدْتَ أن‌ْتَجى مَعَ الَّذينَ قالَ اللّه تَعالى « يومَ نَدْعُوا كُلُّ اناسٍ بِامامِهِم » فَقُلْ بِقَولِه ( تفسير نورالثقلين ، ج 3 ، ص 193 ، خ 339 )\r\nحمزةبن طيار گويد : حضرت صادق ( ع ) دستم را گرفتند و ائمه را يك يك شمردند تا امام محمدباقر ( ع ) و ديگر چيزى نفرمودند . عرض كردم خداوند مرا فداى شما گرداند ، اگر شما انارى را بشكافيد ، بعضى از آن را حلال بدانيد و بعضى را حرام ، شهادت مىدهم آنچه را حرام دانستيد حرام ، و آنچه را حلال فرموديد حلال است . پس فرمودند : كافى است تو را كه بگويى من هم مثل آنانم . ( يعنى مثل ائمه ) هر چه به نفع آنان باشد به سود من هم هست و هر چه به زيانشان تمام شود براى من نيز زيان است . پس اگر اراده كرده‌اى كه آورده شوى با كسانى كه خداوند فرمود : « روزى همه مردم را با امامشان فرا مىخوانيم » تو همه مثل او بگو كه تسليم محض بود تا با امامت محشور شوى . ( كسى كه مىگويد من شيعه و دنباله روى كسى هستم بايد در تمام موارد ، پيرو خوبى باشد نه اينكه هر كجا ملايم با طبع اوست قبول كند و هر جا برايش سخت و طاقت فرساست امام را تنها بگذارد ) نكته : اين طيار ، مرد بزرگوارى است كه مورد احترام و تجليل و تكريم امام ( ع ) بوده و حضرت پس از درگذشت او درباره‌اش فرمودند : اين طيار از ما اهلبيت خوب دفاع مىكرد .\r\n","page_name":" 16 ","page_number":16},
  {"content":"\r\n\r\nخراسانى خدمت امام صادق ( ع ) آمده ، با اصرار به امام عرض مىكند : يابن‌رسول‌الله لشكر مجهزى در ايران داريد و اكنون هنگام آن است كه قيام نمائيد .\r\nامام صادق ( ع ) كه ديدند اين ايرانى خيلى داغ است ، دستور دادند تا تنورى را روشن كردند ، وقتى كه تنور برافروخته شد به او كه سفير يك لشكر بود فرمودند :\r\nبلند شو و در ميان آتش برو !\r\nآن مرد وحشت كرد و به گريه و التماس افتاد كه آقا ببخشيد ، من كار بدى نكردم كه مىخواهيد مرا بسوزانيد ؟ !\r\nدر همين حال مسلمان ديگرى وارد شده و سلام كرد . حضرت پس از جواب سلام به وى فرمودند : به درون اين آتش برو . آن مرد بدون اينكه كلمه‌اى بر زبان آورد ، بدرون تنور پريد .\r\n« سهل » خيلى تعجب كرد كه چرا امام صادق ( ع ) آدمها را مىسوزاند ؟ ! مگر اينها چه كرده‌اند ؟ د رهمين حال ، حضرت براى سرگرم كردنش با او حرف مىزنند كه مثلًا در ايران چه خبر است ؟ خراسان در چه حال است ؟ مسلمانها چه مىكنند ؟ و . . .\r\nاين صحبتها و سؤالها براى آن بود كه او را از فكر شخصى كه در تنور بود بيرون آورند . از آن طرف هم اراده‌اى كه آتش را بر حضرت ابراهيم سرد و سلامت كرده بود ، آتش تنور را براى آن مسلمان نيز سرد و سلامت نموده بود . پس از آنكه امام مقدارى با او صحبت كردند فرموند برخيز و داخل تنور را نگاه كن ، ببين بر سر آن مرد چه آمده است ؟\r\nچون در تنور نگريست ، او را مشاهده كرد ، بدون اينكه كمترين آسيبى ديده باشد ، در ميان آتش شعله‌ور تنور نشسته است .\r\nامام صادق ( ع ) نگاهى به آن ايرانى كرده ، پرسيدند : ما در ميان لشكريان شما چند تا از اينها داريم كه تو از من مىخواهى قيام كنم ؟\r\nعرض كرد : از اينها هيچ ! اگر هم باشد خيلى كم است اما مثل من فراوان است حضرت فرمودند :\r\nلا وَ اللهِ وَ لا واحِداً\r\nنه ، به خدا قسم يكى هم نيست « 1 » .\r\nبه اين ، روح تعبد در برابر قانون مىگويند ، نظير روح تعبد در تكوين .\r\n\r\n\r\n","description":"","footnote":"\r\n( 1 ) - بحارالانوار ، ج 47 ، ص 124 .\r\n","page_name":" 17 ","page_number":17},
  {"content":"\r\n\r\n\r\nتعبد در تكوين\r\nتعبد در تكوين اين است كه انسان به مقامى برسد كه نه تنها در نعمت شاكر باشد ، بلكه شاكر در بلا هم باشد و از اين بالاتر مقام كسى است كه نه تنها شاكر در بلا باشد ، بلكه اصلًا بلا را نبيند و بگويد آنچه از طرف او مىآيد مصلحت است و نعمت صرف . يعنى انسان در عالم هستى بلا را نبيند و به هر چه از دوست مىرسد دلخوش باشد . يا لااقل در برابر بلا صابر باشد و شاكر :\r\n يكى درد و يكى درمان پسندد * يكى وصل و يكى هجران پسندد \r\n من ازدرمان‌ودردووصل و هجران * پسندم آنچه را جانان پسندد \r\nچنين افرادى بسيار كم هستند و بدست آوردن اين تعالى هم بسيار مشكل است . قرآن شريف هم به اين مقام توجه مىدهد و آن را مقام بزرگى مىداند :\r\n يا ايُّها الَّذينَ آمَنُوا ادْخُلُوا فِي السِّلْمِ كآفَّةً و لا تَتَبِعُوا خُطُواتِ الشَّيْطانَ انَّهُ لَكُمْ عَدُوٌّ مُبينٌ  « 1 » يعنى اگر ايمان داريد بايد روح تعبد داشته باشيد .\r\n وَ مَنْ يُسْلِمْ وَجْهَة الَي اللهِ و هُوَ مُحْسِنٌ فَقَدِاسْتَمْسَكَ بِالْعُرْوَةِ الوُثْقي وَالَي الله عاقِبَةُ الامُورِ  « 2 » آنكه در برابر قانون خدا روح تعبد دارد ، و در برابر قرآن و روايات اهل‌بيت ( ع ) صددرصد تسليم است ، به ريسمانى كه از طرف خداست چنگ زده است .\r\n وَ مَنْ يَرْغَبُ عَنْ مِلَّةِ ابْراهيمَ الّا سَفِة نَفْسَة وَ لَقَدِ اصْطَفَيْناةفِي الدُّنيا وَ انَّهُ فِي الاخِرَةِ لَمِنَ الصَّالحِينَ  « 3 »\r\n\r\n\r\n","description":"","footnote":"\r\n( 1 ) - سورهء بقره آيه 208 « اى اهل ايمان همه متفقاً نسبت به اوامر الهى در مقام تسليم برآييد و از وساوس ( تفرقه‌انگيز ) شيطان پيروى مىكند كه او همانا شما را دشمنى آشكار است . »\r\n( 2 ) - سورهء لقمان ، آيه 22 « و هر كه روى تسليم و رضا به سوى خدا آرد و نكوكار باشد ، چنين كسى به محكمترين رشته الهى چنگ زده و بدانيد كه پايان كارها به سوى خداست »\r\n( 3 ) - سورهء بقره ، آيه 130 هيچكس از آئين پاك ابراهيم روى نگرداند ، مگر اينكه نادان و بيخرد باشد ، زيرا ما ابراهيم را در دنيا به شرف رسالت برگزيديم و البته در آخرت هم از شايستگان است .\r\n","page_name":" 18 ","page_number":18},
  {"content":"\r\n\r\nچرا اينطور است و چگونه به اين مقام شايسته دست يافت ؟ در آيه بعد جواب مىدهد .\r\n إذْ قالَ لَهُ رَبُّهُ أَسْلِمْ قالَ اسْلَمتُ لِرَبِّ العالَمينَ  « 1 » اين جمله تسليم در مقام تكوين است نه تشريع . يعنى براى حضرت ابراهيم يك مقام تسليم صددرصد پيدا شد و آن مقام تعبد در مقابل معشوق بود . در نتيجه همين تعبد بود كه توانست به مقام امامت برسد و توانست تمامى راهى را كه يك انسان مىتواند ، بپيمايد . اين روح تعبد براى همه لازم و واجب است و مرد مىخواهد كه مثل ملاصدرا بشوداما روح تعبدش را از دست ندهد . گاهى اوقات چهار تا اصطلاح براى يك طلبه و چهار تا تئورى و فرضيه براى يك جوانى كه مثلًا ديپلم خودش را نه تنها بر روحانيت ، بلكه بر قرآن هم تحميل كند ! همه مصيبتهايى كه پيدا مىشود از اينجاست . در همين انقلاب ما ، نود درصد مصيبتها از همين جا پيدا شده است .\r\nدرباره استاد بزرگوار ما رهبر عظيم‌الشأن انقلاب ادام‌الله ظلله نقل مىكنند ايشان در مدتى كه نجف بودند ، هر شب به حرم مشرف مىشدند . اين طور كه مىگويند حتى يك شب هم حرم رفتن ايشان ترك نشد ! مثل مردم ساده و عوام مىآمدندف در حرم را مىبوسيدند ، خود را به ضريح مىچسباندند و زيات جامعه مىخواندند . آقازاده ايشان مرحوم حاج آقا مصطفى نقل كرده بودند كه شبى در ساعت 9 ديدم پدرم براى رفتن به حرم مهيا شده‌اند . آن شب ، شبى طوفانى بود ، باد مىوزيد و ريگ و شن مىآورد ، هوا هم خيلى سرد بود و بيرون رفتن ، مشكل . من نزد ايشان رفتم و عرض كردم : آقا ! آيا حضرت اميرالمؤمنين ( ع ) دور و نزديك دارد ؟ ( اين يك استدلال است ) .\r\nفرمودند : خير ، اميرالمؤمنين دور و نزديك ندارد . من پاى ضريح سلام بدهم ، يا در خانه خويش سلام بدهم ، براى اميرالمؤمنين ( ع ) فرقى ندارد . در اذن دخول حرم همهء ائمه هم اين جمله مىخوانيم كه شهادت مىدهم كلام مرا مىشنويد و سلام مرا\r\n\r\n\r\n","description":"","footnote":"\r\n( 1 ) - سوره بقره آيه 131 . « هنگامى كه خداوند به او فرمود : اى ابراهيم سر به فرمان خدا فرو آور . عرض كرد : مطيع فرمانم .\r\n","page_name":" 19 ","page_number":19},
  {"content":"\r\n\r\nجواب مىدهيد ! . « 1 » گفتم : اگر دور و نزديك ندارد ، پس امشب نمىخواهد به حرم برويد ، همين جا در منزل زيارت جامعه را بخوانيد .\r\nايشان در جواب من فرمودند : « مصطفى ! تقاضا دارم روح عوامانه ما را از ما نگير . » ( يعنى كار ، كار عشق است ، مربوط به استدلال نيست . )\r\nمن اگر بخواهم با فكر خود وارد قرآن شوم و يا روايات را معنى كنم ، نمىتوانم . مىگويند مرحوم ملاصدرا عليه‌الرحمة خودش فرموده بود : آنگه كه « اسفار » را مىنوشتم هر وقت شبهه‌اى برايم پيش مىآمد ، كه نمىتوانستم آن را حل كنم ، به حرم حضرت معصومه ( س ) مىرفتم و به آن حضرت متوسل مىشدم و شبهه فلسفى يا عرفانيم را در حرم آن حضرت حل مىكردم .\r\nچقدر تفاوت است بين اين مرد و آن جوان نپخته‌اى كه مىگويد اين گنبدها و بارگاهها براى ما چه فايده‌اى دارد ، چه خوب است كه اين طلاها را پاكسازى كنند و صرف فقيران و ضعيفان نمايند !\r\nاينها خيلى با هم تفاوت دارد . ملاصدرا را بايد گفت ملا ، نه آن جوان نپخته را . ملاصدرا ، كسى كه همه چيز را به همه كس نشان داد و كسى كه افتخارى براى شيعيان بود ، شبهه خويش را سر قبر حضرت معصومه ( س ) حل مىكرد . چرا ؟ زيرا روح تعبد داشت ، و اين روح تعبد را از دست ندادن كارى است بس مشكل ، مخصوصاً براى طلبه‌ها و براى به اصطلاح روشنفكرها .\r\nقرآن يك هدف دارد و آن هم درست كردن « عبد » است . شما اگر از اول تا آخر قرآن را بخوانيد و با آن عينكى كه مىگويم بدان بنگريد ، مىبينيد كه قرآن به دنبال يك هدف است و آن اين كه « عبد » درست است . سراسر قرآن دنبال اين است كه انسان در برابر خدا و پيامبر ( ص ) و امام صادق ( ع ) و روايات صددرصد تسليم باشد و اينكه چرا مثلًا نماز صبح 2 ركعت است و . . . اين چراها كنار برود . عوام مردم بطور نپخته اين روح تعبد را دارند ، اما اسلام مىخواهد كه هم دانا باشيم و هم روح تعبد داشته باشيم .\r\n\r\n\r\n","description":"","footnote":"\r\n( 1 ) - اشْهَدُ انَكَ تَسْمَعُ كَلامي وَ تَرُدُّ سَلامي و انَكَ حَي عِنْدَ رَبِّكَ مرزوقٌ شهادت مىدهم كه شما سخنم را مىشنويد و سلامم را پاسخ مىدهد و شما زنده‌ايد و نزد پروردگار روزى مىخوريد .\r\n","page_name":" 20 ","page_number":20},
  {"content":"\r\n\r\n وَ ما خَلَفْتُ الجِنَّ والانْسَ الّا لِيَعْبُدُونِ  « 1 » دربارهء شيخ الرئيس ، مىگويند او بقدرى نابغه بوده كه در هر علمى دو سه روز بشتر شاگردى نمىكرد و خود او در كتاب « شفا » مىفرمايد : من چند روزى در علم هندسه شاگردى كردم و بعد كار به آنجا رسيد كه من استاد شدم و استادم شاگرد من شد . نقشه‌ها را من مىكشيدم و اساتيد از آن استفاده مىكردند ! ! ما راجع به معارف اسلامى ، گاهى كه با چند مرتبه مطالعه نمىفهميدم به عالم ملكوت متوسل مىشدم تا شبهه برايم حل شود .\r\nمرحوم ملا سليمان كه از شاگردان خاص ايشان بوده در حاشيه « الشفا » مىگويد : وقتى شبهه برايشان پيش مىآمد ، نصف شب به مسجدى كه نزديك خانه‌شان بود ، مىرفند و دو ركعت نماز مىخواندند و به عالم ملكوت متوسل مىشدند و شبهه‌شان را در آنجا حل مىنمودند . ( همانطورى كه يك پيرزن براى حاجتش نماز مىخواند و از خدا حاجت مىخواهد و خدا را هم به حضرت ابوالفضل ( ع ) قسم مىدهد )\r\nاين روح تعبد است . اگر كسى بتواند تا وقتى كه مىميرد اين روح تعبد را به خود داشته باشد مخصوصاً اگر عالم باشد خيلى كار كرده است و هدف قرآن هم همين است .\r\nحال كه اين مسئله روشن شد به بحث اصلى بر مىگرديم . قرآن محكماتى دارد و متشابهاتى . از محكمات قرآن چيزهايى مىفهميم و در مقابل آنها تسليم هستيم . اما از متشابهات قرآن با  « امَنّا بِهِ كُلٌّ مِنْ عِنْدِ رَبِّنا »  « 2 » اينكه چيزى نمىفهميم ، در مقابلش تواضع داريم و مىگوييم :\r\nآنان كه روح تعبد در برابر متشابه ندارند مىگويند ، براى چه اين را خدا آفريده ؟ چرا اينطور گفته و چگونه چنين مىشود ؟ ! اما آنان كه روح تعبد دارند مىگويند : « آمَنا بِه » ، در مقابل حق تسليمند و بر اين باورند كه : « كلٌّ مِنْ عِنْدَ رَبِّنا » ، همه‌اش از خداست ، محكماتش حكمت و متشابهاتش مصلحت دارد .\r\nاگر انسان در برابر محكمات سرفرود آورد كار مهمى نيست . مثل اين كه انسان\r\n\r\n\r\n","description":"","footnote":"\r\n( 1 ) - سوره الذاريات ، آيه 56 . « و ما خلق جن و انس را نيافريديم مگر براى اينكه مرا ( به يكتايى ) پرستش كند ( و عبد و بنده من باشند )\r\n( 2 ) - سوره آل‌عمران ، آيه 7 « ايمان به آن آورديم ، همه آيات از طرف پروردگار ماست . »\r\n","page_name":" 21 ","page_number":21},
  {"content":"\r\n\r\nبفهمند انفاق كردن به ديگران مصلحت دارد و آن را بپذيرد . اين خيلى اهميت ندارد ، اما تسليم در مقابل آنچه نمىفهمد حكمتش چيست ، بسيار مهمتر و ارزشمندتر است . از اينرو حج بهترين عبادات در اسلام است . علتش همين است كه حج به انسان روح تعبد مىدهد . چون كسى نمىداند اين سنگ زدن يعنى چه ؟ سعى بين صفا و مروه چيست ؟ هفت مرتبه طواف خانه خدا يعنى چه ؟ اما بعضى هم وقتى نمىفهمند روشنفكرى مىكنند و مىگويند خوب است گوسفند را در آنجا نكشيم ، چون از بين مىرود ، بلكه بايد گوسفند را در اينجا بكشيم و به فقرا و ضعفا بدهيم . گرچه دانش براى مستضعفان مىسوزد اما چون روح تعبد ندارد كارش بدينجا مىكشد !\r\nاز اين جهت است كه مىگوئيم حج روح تعبد مىدهد و از بهترين عبادات است ، لذا عيد هم دارد و عيدش هم در وسط اعمال حج واقع شده است . اگر ماه رمضان به انسان روح تعبد مىهد ، عيدش آخر است . اما حج به قدرى در اين جهت قوى است كه هنوز اعمال تمام نشده به شخص مىگويند : عيدت آمد . چون به هدف رسيدى و به محبوب دست يافتى .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nجلسه دوم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nبحث كلى ما دربارهءتفسير سورهء « يس » بود و گفتيم انتخاب اين سوره بدين جهت بود كه مشتمل بر يك دوره معارف اسلامى است به اين معنى كه ضمن تفسير اين سوره ، هم نبوت و امامت و مبدأ و معاد اثبات مىشود و هم مىتوانيم در صفات ذات اقدس ربوبى منجمله عدالت ، بحث خوبى داشته باشيم و شايد از همين جهت سورهء « يس » قلب قرآن ناميده شده است . زيرا علاوه بر اينكه هدف قرآن را كه رسيدن به مقام « عبوديت » است مىرساند : حاوى يك دوره معارف حقه اسلاميه نيز هست . در قمست گذشته دربارهء كلمه « يس » نيز بحث شد و گفتيم تا اندازه‌اى كه ما مىدانيم ، « يس » نظير « الم » است و اينها اسرارى است بين خدا و سفيرش پيامبر گرامى اسلام ( ص ) و بالاخره نتيجه گرفته شد كه اين كلمه اگر چه از متشابهات است ، اما از روايات فهميده مىشود كه يكى از اسماء رسول گرامى ( ص ) است ولى چيزى كه در اين كلمه و ساير متشابهات قرآن نهفته است ، همان هدفى است كه انسان به مقام عبوديت برسد و اين مقصود ، از متشابهات قرآن بهتر از محكمات به دست مىآيد . يعنى كلمه « يس » هدف قرآن را از جملهء « والقرآن الحكيم » بهتر مىرساند .\r\nوَالْقُرْءَانِ الحَكيمِ ( 1 ) إِنَّكَ لَمِنَ المُرْسَلينَ ( 2 ) « قسم به قرآن حكمت بيان . كه تو ( اى محمد ) البته از پيامبران خدايى »\r\nحرف « و » و « والقرآن الحكيم » از ادات قسم است كه معنى آيه چنين مىشود : « قسم به قرآنى كه در آن حكمت نهفته است ، تو از پيامبرانى »\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبه قول ما طلبه‌ها اين جمله ، « ذِكْرُ الشَّيْيِ مَعَ البَيِّنَةِ والبُرْهان » است ، يعنى جمله‌اى فرموده است كه دليل آن در خود جمله نهفته است .\r\n\r\nقرآن دليل رسالت :\r\nاينكه مىفرمايد « قسم به قرآن كه تو پيامبرى » ، يك مدعا است ، ولى به چه دليل تو پيامبرى ؟ به دليل اينكه قرآنت حكيم است . نظير اين است كه شخصى به پسرش بگويد : علماء را اكرام كن . جمله « اكرام كن » امرى است از طرف پدر ، اما همراه اين امر ، دليل اينكه چرا امر كرده‌ام هم آمده است : علماء را احترام كن ، زيرا عالمند .\r\nما طلبه‌ها مىگوئيم « تعليق شيئى بر وصف مشعر به عليت مبدأ اشتقاق است » يعنى وقتى مىگويند عالم را اكرام كن ، در اين جمله نهفته است كه احترامش به خاطر علم اوست ، نه چيز ديگر .\r\nاين آيه شريفه هم كه مىفرمايد : « و القران الحكيم انك لمن المرسلين » قسم به قرآنى كه در آن حكمت نهفته است ، قسم به قرآنى كه سراسر حكمت است ، تو پيامبرى ؛ بازگشتش به اين است كه اى رسول خدا تو پيامبرى و دليل پيامبرى تو هم قرآن سراسر حكمت تو است .\r\nاين جمله ، هم بسيار رسا و هم بالاترين دليل بر نبوت پيامبراكرم ( ص ) است . فرق پيامبران سلف با پيامبر ما در اين است كه گرچه همه آنها معجزه داشته‌اند ، اما معجزات آنان از بين رفته است و معجزه پيامبر ما باقى مانده است .\r\nحضرت موسى معجزه داشت : عصاى او مىتوانست اژدها شود ، يك بيابان سحر و جادو را ببلعد . كف دست او در ظلمت ، نور مىداد و تاريكىها را روشن مىساخت . اما اين معجزه‌اى بود كه گذشت و اكنون وجود ندارد ، تورات هم علاوه بر اين كه معجزه نبود باقى هم نماند و به تعبير خود يهوديان ، تورات كنونى تورات خرافى است نه تورات آسمانى و به وسيله عده‌اى از شاگردان حضرت موسى ( ع ) نوشته شده است .\r\n\r\nقرآن معجزه جاويد پيامبر ( ص )\r\nاما رسول گرامى ما معجزه‌اى دارد كه تا قيامت باقى مىماند و پروردگار عالم نيز وعده داده است كه اين معجزه نابود نخواهد شد :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n « انّا نَحنُ نَزَّلْنِا الذِّكْرَ وَ انّا لَهُ لَحافِظُون »  « 1 »  « لا يَأْتيهِ الباطِلُ مِن‌ْبه يَدَيْهِ وَلا مِنْ خَلْفِهِ تَنْيلٌ مِنْ حكيمٍ حَميدٍ »  « 2 » وعده خداست كه اين معجزه تا روز قيامت باقى باشد و اين معجزه ، معجزه‌اى زنده است . قرآن از راه تحدى ، اعجاز خود را ثابت مىنمايد ، يعنى پيامبرگرامى ( ص ) با كمال صداقت تحدى مىكند و دعوت به معارضه به مثل نموده ، اعلام مىدارد : اگر كسى مثل قرآن مرا بياورد من دست از داعيه‌ام بر مىدارم و ادعاى رسالت خود را پس مىگيرم !\r\nگاهى مىگويد كه اگر مىتوانيد يك سوره و گاهى مىگويد ده سوره و گاهى مىگويد مثل قرآن را بياوريد و در هر سه آيه نيز ادعا مىنمايد كه حتماً نمىتوانيد چنين كنيد . اگر پشت به پشت يكديگر هم بدهيد نمىتوانيد همانند قرآن مرا بياوريد :\r\n « قُلْ لَئِنِ اجْتَمَعْتِ الانْسُ وَالجِنُّ عَلي انْ يَأتُوا بِمِثْلِ هذا القُرْانِ لا يَأتُونَ بِمِثْلِهِ وَ لَو كانَ بَعْضُهُمْ لِبَعْضٍ ظَهيراً »  « 3 » اين ادعاى عجيبى است كه اگر جن و انس پشت به پشت يكديگر دهند و مهيا شوند كه مثل قرآن را بياورند ، هرگز نمىتوانند . اين تحدى قرآن است . « 4 »\r\n\r\n\r\n","description":"","footnote":"\r\n( 1 ) - سورهء حجر ، آيه 9 . « البته ما قرآن را بر تو نازل كرديم و ما هم او را محققاً حفظ خواهيم كرد »\r\n( 2 ) - سوره فصلت آيه 42 . « هرگز از پيش و پس ( آينده و گذشته حوادث عالم ) اين كتاب حق ، باطل وارد نشود زيرا كه فرستادهء خداى مقتدر حكيم ستوده صفات است »\r\n( 3 ) - سورهء اسراء ، آيه 88 ، « بگو ( اى پيامبر ) اگر جن و انس متفق شوند كه مانند اين قرآن كتابى بياورند هرگز نتوانند هر چند همه پشتيبان يكديگر باشند »\r\n( 4 ) - اگر بخواهيم به زبان ساده فقط به ظاهر آيات بنگريم از جمله تحدىهاى قرآن عبارتست از : الف ) تحدى به كل قرآن : قُلْ لَئِنِ اجْتَمَعَتِ الانْسُ وَ الجِنُّ عَلى انْ يأْتُوا بِمِثْلِ هذا القُرانِ لَا يأتُوُنَ بِمِثلهِ ( اگر جن و انس دست به دست هم دهند كه مثل اين قرآن را بياورند ، نمىتوانند ) . ب ) تحدى به ده سوره از قرآن : قُلْ فَأْتُوا بَعَشْرِ سُروَ مِثْلِهِ مُفْتَرَياتٍ ( اگر مىپندرايد اين كتاب به دروغ به خدا نسبت داده شده ، شما هم ده سوره مثلش را بياوريد ) ج ) تحدى به يك سوره : وَانْ كُنْتُمْ فِى رَيبٍ ممّا نَزَّلْنا عَلى عَبْدِنا فَأْتُوا بِسُورَة مِنْ مِثْلِهِ ( اگر در اين كتابى كه فرو فرستاديم بر بنده خود ، شك داريد ، سوره‌اى مثل آن بياوريد ) مىبينيم كه خيلى جالب در اين ميدان ، مبارز طلبيده پىدرپى با دشمن مماشاة و مدارا نموده كه اگر كسى ادعايى دارد مىتواند خود را نشان دهد ، ولى بيش از 14 قرن است كه كسى نتوانسته حتى يك سوره مثل اين كتاب شريف ، به جهان دانش عرضه كند . با اين وجود آيا مىتوان باز هم در الهى بودن اين كلام ، به خود كوچكترين ترديد راه داد ؟ !\r\n","page_name":" 25 ","page_number":25},
  {"content":"\r\n\r\n\r\nانواع تحدى به قرآن :\r\n1 - تحدى به فصاحت و بلاغت : اين جهت مربوط به عربهاست ، چون فصاحت و بلاغت فرع ادبيات عرب است . اما به هر حال قرآن در زمينه فصاحت و بلاغت هماورد مىطلبد و مىگويد سراسر قرآن فصيح است . يعنى خوب گفته شده و معانى در قالب بهترين و راسترين و در عين حال ، زيباترين الفاظ ريخته شده است . اما اينكه بلاغت دارد يعنى هر حرفى بجا گفته شده است . در حدى كه از زمان حضرت آدم ( ع ) تا به حال كسى نتوانسته است چون قرآن سخن بگويد . قرآن استدلال دارد اما نه استدلال منطقى كه صغرى و كبرى داشته باشد و از آن نتيجه بگيرد ، در حالى كه استدلال و برهانش خيلى محكم است . معنى به گونه‌اى در قالب لفظ ريخته شده كه تا به حال كسى بدينگونه استدلال نكرده است و از اين پس نيز نتواند كرد . اين فصاحت و بلاغت قرآن حتى در زمان پيامبر ( ص ) بسيار اثر داشت . اكثريت اعراب با آن تكبر و تعصبشان در برابر پيامبر تحت تأثير فصاحت و بلاغت و جذبه قرآن بودند . مسلماً بسيارى از آنها وقتى كه قرآن را مىخواندند نمىفهميدند كه « والقرآن الحكيم » يك استدلال محكم است ، نمىفهميدند كه تعليق حكم بر وصف است و اين استدلال مبناى محكم فلسفى دارد ؛ اما جاذبه قرآن ، آنان را جذب مىكرد . فصاحت و بلاغت قرآن طورى آنها را تحت تأثير قرار مىداد كه بىچون و چرا در برابر پيامبر اكرم ( ص ) تسليم مىشدند .\r\nمعاندين و منافقين و افرادى كه نمىخواستند قرآن پيامبر ( ص ) منتشر شود ، با هم مشورت كردند و قانونى وضع نمودند كه هيچ‌كس حق ندارد به حرفهاى پيامبر گوش فرا دهد و يا در اجتماعى كه پيامبر ( ص ) سخن مىگويد شركت كند . حتى در « سيره ابن هشام » مىنويسد : اگر غريبه‌اى وارد مكه مىشد به او دستور مىدادند درون گوشهايش پنبه بگذارد ، تا در صورت ملاقات و برخورد با پيامبر ، كلام او را نشنود .\r\nولى همه تاريخ‌نويسان اعم از شيعه و سنى و غيرمسلمان كه همان نويسندگان و تصويب كنندگان قانون ، شبها اطراف خانه پيامبر جمع مىشدند تا\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nهنگامى كه پيامبر قرآن مىخواندن از جذبه قرآن لذت ببرند ! تا آنجا كه گاهى هم رسوا مىشدند . مثلًا ابىسفيان ، ابىجهل را مىديد ، ابىجهل عتبه را مىديد ، عتبه وليدبن‌مغيره را مىديد و يكديگر را سرزنش مىكردند كه چرا خود ما به قانونى كه وضع كرده‌ايم عمل نمىكنيم و با يكديگر عهد مىكردند كه ديگر چنين كارى نكنند ، اما فردا شب زودتر در آنجا حاضر مىشدند !\r\n\r\nداستان وليدبن مغيره\r\nيكى از كسانى كه به اعجاز قرآن از اين بعد اقرار كرده وليدبن‌مغيره است كه آياتى از سوره « مدثّر » ناظر به آن مىباشد . اين آيات علاوه بر آنكه رنگ اخلاقى دارد ، براى اثبات مقصود ما هم مفيد است .\r\nوليدبن‌مغيره به « ريحانةالعرب » معروف بود ، يعنى اين شخص به قدرى فصيح و بليغ بوده كه به او گلى سر سبد عرب مىگفته‌اند و به راستى همچنين بوده است . جمله‌اى كه در اين قضيه از او نقل شده ، به قدرى فصيح و بليغ است كه من چنين كلام فصيحى در عرب جز در نهج‌البلاغه اميرالمؤمنين ( ع ) نديده‌ام . مىگويند يك روز هنگامى به مسجد رفت كه سوره « حم سجده » ( فصلت ) تازه نازل شده بود و پيامبراكرم ( ص ) در گوشه‌اى از مسجد نشسته بودند و سوره را تلاوت مىفرمودند . جذابيت سورهء مباركه بگونه‌اى بود كه وليد را جذب كرد تا آنجا كه جلو رفت و دهان پيامبر ( ص ) را گرفت و گفت : قسم به قرابتى كه بين من و توست ، نخوان كه از خود بىخود شدم !\r\nسپس به « دارالندوه « 1 » » رفت وگفت من هر چه فكر مىكنم مىبينم اين قرآن نمىتواند ساخته بشر باشد . جمله‌اش اين است :\r\n       « وَ انَّ لَهُ لَحَلاوَةٌ وَ انّش عَليه لطلاوةٌ وَ انَّ اعْلاهُ لَمُثْمِرٌ وَ انَّ اسْفَلَهُ لَمُغْدِقٌ انَّهُ لَيَعْلُوا و ما يُعلي »        « 2 »\r\n\r\n\r\n","description":"","footnote":"\r\n( 1 ) - « دارالندوه » ايوانى در مكه بود كه به صورت پاتوق توطئه‌گران عليه اسلام در آمده بود و داراى خاطرات فراوان و فراموش ناشدنى است .\r\n( 2 ) - مجمع‌البيان ص 378 ، ج 10 . « فَقالَ : وَ الله لَقَدْ سَمِعْتُ مِنْ مُحَمَّدٍ انفاً كَلاماً ما هُوِ مِنْ كَلامِ الأنْسِ وَ لا مينْ كَلامِ الجِنِّ وَ انَّ لَهُ لَحَلاوة وَ انَّ عليه » وليد گفت : به خدا قسم از محمد كلامى را شنيدم كه گفتار ، جن و انس نيست چه شيوا و شيرين است و . . .\r\n","page_name":" 27 ","page_number":27},
  {"content":"\r\n\r\nخيلى جمله فصيح و بليغى است ! شش مرتبه حرف « واو » و پنج مرتبه « انَّ » به جا تكرار شده و كلام از لحاظ ايجاز يعنى مختصر و پرمحتوا بودن خيلى عالى است . معناى تحت اللفظى كلام او چنين است .\r\n« اين قرآن » شيرينى خاصى دارد ، گرمى و طراوات ويژه‌اى دارد . اين قرآن درخت تنومندى را ماند كه شاخه‌هايش بسيار بارور است . ميوه‌هايى شيرين دارد ، ريشه‌هاى در زمين استوار گشته و اين كلامى است كه بالاتر از آن نمىتوان آورد . »\r\nوليد با اين اقرارش تسليم شد هر چند به زبان نگفت كه مسلمان است ، دل كه دست خود انسان نيست . مثل اينكه من شما را قلباً دوست داشته باشم ، هر چند بخواهم باور كنم كه دوست ندارم ، نمىشود . گاهى ممكن است زبان لجاجت كند و فحش بدهد اما دل مطيع و تسليم است .\r\nوليد پس از گفتن ان جملات برخاست و به منزلش رفت . توطئه‌گران « دارالندوه » ديدند كه اگر اين ريحانةالعرب مسلمان شود ضرر بزرگى متوجه آنان مىگردد ، چون از اين پس همه خواهند گفت وليدبن مغيره مسلمان شده است ، او كه بهتر از ما مىفهمد . - هر چند كه يك نفر است ولى از لحاظ كيفيت خيلى اهميت دارد ، لذا به فكر چاره افتادند . ابىجهل گفت حل اين مشكل را به عهده من بگذاريد . سپس برخاست و به خانه وليد رفت و با قيافه حزن‌آلود و غصه‌دارى پيش او نشست .\r\nوليد پرسيد : چرا تو را محزون مىبينم ؟\r\nجواب داد : بخاطر تو !\r\nگفت : چرا ؟ !\r\nگفت براى اينكه افراد دارالندوه ، دوستانت و همه مردم مىگويند تو خرفت شده‌اى چيزى سرت نمىشود و مىترسند بر اثر خرفتى به طرف پيامبر به روى ! !\r\nاين سخنان به وليد برخورد ، به عبارت ديگر لجاجتش گل كرد و عصيبتش طوفانى شد ، برخاست و با ابىجهل به دارالندوه رفت ، آنجا كه رفقاى نااهلش همه تحدى قرآن را شنيده‌آند . اما از مقابله درمانده‌اند و نمىتوانند مثل قرآن را بياورند و دلشان مسخر قرآن گشته است . وليد در بين معاندين نشست و گفت :\r\n- بالاخره چه ما بخواهيم و چه نخواهيم ، كلام محمد جذاب است و ما براى خنثى كردن آن بايد چيزى بگوئيم كه توجه مردم را به ما جلب كند ، چه مىتوانيم\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبگوئيم ؟ !\r\nمىدانيد معناى اين جمله چيست ؟ يعنى چه شايعه‌اى پخش كنيم ، كه بگيرد ؟ گاهى اوقات يك شايعه را كه پخش مىكنند ، نمىگيرد ، ولى گاهى شايعه‌سازان مىدانند چه شايعه‌اى بسازند كه بگيرد و جلب توجه كند . لذا وليد گفت : چه شايعه‌اى را درست كنيم كه جلب توجه كند ؟ مىتوانيم بگوئيم كه او مجنون است ؟\r\nهمه گفتند : « اللهم لا » هرگز چطور مىشود گفت او مجنون است با اينكه چهل سال در بين ما زندگى كرده و همه از عملش استفاده برده‌اند ؟ !\r\nگفت : مىشود بگوييم كاهن و جادوگر است ؟\r\nگفتند : « اللهم لا » اين هم نمىچسبد . بايد شايعه‌اى درست كنيم تا از حلقوم ديگران پخش شود .\r\n- مىتوانيم بگوئيم شاعر است ؟\r\n- « اللهم له » براى اينكه در مدت اين چهل سال كسى از او شعرى نشنيده است .\r\n- آيا مىشود گفت كذاب است ؟\r\n- « اللهم لا » او چهل سال با صداقت و امانت در بين ما زندگى كرده است و كسى باور نمىكند .\r\nپس از مدتى گفتگو ، سرانجام خود اين شيطانها از شيطان بزرگ يعنى وليد كمك خواستند و گفتند فكر كن ببينيم كه چه شايعه‌اى جالب است ؟\r\nقرآن مىفرمايد : هى فكر كرد . اى مرگ بر تو با اين فكر كردنت .\r\nبالاخره سرش را بلند كرد و گفت : مىگوئيم او ساحر است ! زيرا ساحر است كه بين زن و شوهر ، بين پدر و پسر ، و بين دو دوست را جدايى مىاندازد . اين پيامبر هم كه مىبينيد ، بين پدر و پسر بين زن و شوهر و بين دوست را جدايى انداخته است .\r\nگاهى زن مسلمان شده ، شوهر نشده و يك جا پسر مسلمان شده ، پدر نشده و بينشان جدايى افتاده است . پس مىتوانيم اين شايعه را در بين مردم پخش كنيم « 1 » .\r\nاتفاقاً اين شايعه گرفت ، حتى در تاريخ هم مىنويسند كه اين شايعه افراد را جلب كرد و هنگامى كه به پيامبر ( ص ) مىرسيدند به وى مىگفتند : أنت ساحر .\r\n\r\n\r\n","description":"","footnote":"\r\n( 1 ) - اين جريان از ابن‌عباس نقل شده در كتاب بحارالانوار علامه مجلسى ج 18 ، ص 198 .\r\n","page_name":" 29 ","page_number":29},
  {"content":"\r\n\r\nبعد از آن چند آيه تند درباره وليدبن‌مغيره نازل شد :\r\n « ذَرْني وَ مَنْ خَلَقْتُ وَحيداً وَ جَعَلْتُ لَهُ مالًا مَمْدُوداً وَ بَنينَ شُهُوداً ، وَ مَهَّدْتُ لَهُ تَمْهيداً ثُمَّ يَطْمَعُ أَنْ أريدَكَلّا إنَّهُ كانَ لِاياتِنا عَنيداً سَأُرْهِقُهُ صَعُوداً إنَّهُ فَكَّرَ و قَدَّرَ فَقُتِلَ كَيْفَ قَدَّرَ ثُمَّ قُتِلَ كَيْف‌َقَدَرَ ثُمَّ نَظَرَ ثُمَّ عَّبَسَ وَ بَسَرَ ثُمّش ادْبَرَ واسْتَكْبَر فَقالَ إنْ هذا إلّا سِحْرٌ يُؤْثَرُ إنْ هذا إلّا قَوْلُ البَشَرِ سَأُصْليهِ سَقَرَ وَما ادْريكَ ما سَقَرُ لا تُبْقي وَ لا تَدَرُ »  « 1 » هى فكر كرد و سنجيد مرده باد با اين فكرش باز دوباره مرده باد با اين فكرش مىخواست فكرش را به زبان بياورد ولى باز نمىگفت . مثل آدمى كه بيايد و برود ، او هم فكر را آورد و برد ، بالاخره شيطان به او القاء كرد كه بگو پيامبر ساحر است « 2 » .\r\nنظير اين قضايا زياد است كه عرب‌ها فصيح و بليغ در زمان پيامبراكرم ( ص ) خواسته‌اند به اين تحدى قرآن جواب دهند ولى هيچ‌كس نتوانسته چنين كلامى بياورد و هر كه چنين ادعايى كرده رسوا شده است . اكنون هم مؤذى در بين عرب‌ها زياد است كه مىخواهند نظير قرآن را بياورند ، اما نمىتوانند .\r\nاين يك بعد از تحدى قرآن كه دليل بر معجزه بودن آن است و اعجازش به اين است كه مىگويد من فصيح و بليغم ، اگر كسى بتواند قرآنى اين چنين بياورد ، دست از داعيه‌ام بر مىدارم .\r\n\r\n\r\n","description":"","footnote":"\r\n( 1 ) - سوره مدثر آيات 11 تا 28 : « اى رسول ! به من واگذار كار انتقام آن كس كه او را تنها آفريدم ( مراد ، وليدبن‌مغيره است ) و به او مال و ثروت فراوان بذل كردم و پسران بسيار ( هفت يا سيزده تن ) حاضر به خدمت نصيبش گردانيدم . و اقتدار و مكنت دارم و ( با اين همه كفران نعمت ) باز هم از من طمع افزونى دارد هرگز ! ( بر نعمتش نمىآفزايم ) كه او به آيات ما دشمنى ورزيد . به زودى او را در آتش دوزخ مىافكنم . اوست كه فكر و انديشه كرد . پس كشته باد ، چقدر ( بد ) انديشيد . باز هم كشته باد ، چه بد انديشه كرد . پس ( از روى كينه تدبير كرد و ) نظر كرد . سپس چره در هم كشيد و رو ترش نمود ، آنگاه روى ( از قرآن و اسلام ) گردانيد و تكبر و نخوت آغاز كرد و گفت ( اين قرآن محمد ( ص ) ) به جز سحر بيان سحرانگيز هيچ نيست . اين ( آيات ) گفتار بشرى بيش نيست . او را ( اين منكر و مكذب قرآن را به كيفر كفر و لجاجت ) به آتش دوزخ مىاندازم . و تو ( اى رسول من ) چگونه توانى يافت كه سختى عذاب دوزخ تا چه حد است . شراره آن از دوزخيان هيچ باقى نگذارد و همه را بسوزاند و محو نمايد .\r\n( 2 ) - برخورد معاندين از جمله وليدبن‌مغيره با رسول اكرم ( ص ) در كتاب بحارالانوار ج 18 ، ص 175 وج 18 صفحات 186 ، 187 و 197 بيان شده است .\r\n","page_name":" 30 ","page_number":30},
  {"content":"\r\n\r\n2 - تحدى به عدم وجود اختلاف در قرآن : اين تحدى مىگويد در قرآن اختلافى نيست . اين تحدى بالاتر از تحدى اول است . قرآن مىفرمايد :\r\n « أفَلا يَتَدبَّروُنَ القُرْان وَ لَوْ كانَ مِنْ عِنْدِ غَيْرِ اللهِ لَوَجَدُوا فيهِ اخْتِلافاً كًثيراً »  « 1 » اين آيه نظير همان آيه قبل است . آنجا مىگويد :\r\n« قل لئن اجتمعت الانس و الجنّ علي ان يأتوا به مثل هذا القرآن لا يأتون بمثله و . . . » اگر همه جن و انس جمع شوند و بخواهند مثل قرآن را بياورند ، نمىتوانند .\r\nاين آيه هم همان معنى است كه در قالب ديگرى ريخته شده و يكى از شاهكارهاى قرآن همين است كه يك معنى را با الفاظ گوناگون بيان مىكند . قرآن در اين آيه شريف تحدى كرده و مىفرمايد : اگر اين قرآن از جانب بشر بود اختلاف زيادى در آن ديده مىشد .\r\nااين يك امر طبيعى است چون همانطور كه مىدانيد ، قرآن در طى بيست و سه سال بر پيامبراكرم ( ص ) نازل شده است . بيست و سه سال با حوادث گوناگون . معمولًا وقتى كه انسان در گرما گرم انقلاب است به يك طريق سخن مىگويد و هنگامى كه در حالت عادى باشد به صورتى ديگر صحبت مىكند هم‌معنى و مفهوم تغيير مىكندف هم لحن صحبت و هم الفاظ . در جنگ به يك طريق حرف مىزند و در صلح به صورتى ديگر ، در وقت يك جور بحث دارد و گرنه طور ديگر .\r\nپيامبراكرم ( ص ) در دوران پيامبرى خويش با جذر و مد بسيار روبرو بود ؛ يك وقتى تنها بود و جز حضرت خديجه و حضرت اميرالمؤمنين ( ع ) كه كودكى ده ساله بود ، هيچ‌كس را نداشت ، در آن موقع به اندازه‌اى زندگى برايش سخت بود كه حد ندارد ؛ او را سنگ باران مىكردند و خاكستر روى سرش مىريختند . زمانى مصيبت‌هايى بالاتر از اين بر او وارد مىشد . يك زمان مسلمانها و اطرافيان وى ، با سخت‌ترين شكنجه‌ها و ناراحتىها روبرو بودند . مثلًا بلال حبشى را برهنه و عريان روى زمين مىخواباندند و سنگ آسيا روى سينه‌اش مىگذاشتند . پدر عمار ياسر را زير تازيانه و شكنجه مىكشتند و نمونه‌هاى بسيار ديگر . اين يك برهه از زمان پيامبر ( ص ) بود ، يك زمان هم با دوازده\r\n\r\n\r\n","description":"","footnote":"\r\n( 1 ) - سوره نساء آيه 82 : « آيا در قرآن از روى فكر و تأمل نمىنگرند ، در حالى كه اگر از جانب غيرخدا بود اختلاف زيادى در آن مىيافتند » !\r\n","page_name":" 31 ","page_number":31},
  {"content":"\r\n\r\nهزار لشكر مجهز به مكه آمد « 1 » و توانست سيصد و شصت بت را بشكند و آن خطبه معروف را ايراد فرمايد :\r\n« لا الهَ الّا الله وحده انجز وعده ونصر عبده و هزم الاحزاب وحده « 2 » » قرآن در طول اين بيست و سه سال پرفراز و نشيب نازل شد ، در حضر و سفر ، در جنگ و صلح ، در مصيبت و سرور ، اما سراسر آن يك روش است . نمىتوانيد در قرآن دو روش پيدا كنيد . اين معجزه قرآن است . يك معنى آيه شريفه همين است كه قرآن يك روش و يك نسق دارد . از زمان آدم ( ع ) تا خاتم ( ص ) چنين كارى نشده و تا قيامت هم كسى نخواهد توانست كه يك كتاب را در مدتى طولانى و در موقعيتهاى گوناگون بياورد ، اما روش آن تفاوت نكند . حتى فقهاى عظام هم از اين قاعده مستثنى نيستند ، مثلًا صاحب « جواهر » عليه‌الرحمة واقعاً كرامت كرده كه يك دوره جواهر اثر زيادى گذاشته است ، هم در استدلال و هم در طريقه گفتار . ولى در قرآن چنين چيزى به چشم نمىخورد .\r\n3 - تحدى به عدم تناقض در قرآن : تحدى سوم بالاتر از تحدى اول و دوم است و آن اينكه كسى بيست و سه سال حرف بزند ولى در اين مدت ، يك تناقض هم در كلامش نباشد و اين ممكن نيست جز اينكه از جانب خداوند باشد .\r\nمرحوم آخوند خراسانى رَحْمَة الله عليه يك « كفايه » در اصول فقه نوشته كه بسيار خوب است به وطرى كه هر كسى شاهكار اين مرد را بفهمد معلوم مىشود مستعد است . اين كتاب را شاگردهايش بررسى كرده‌اند ، خودش آن را بررسى كرده بررسى روى بررسى شده است ، اما با اين حال وقتى كه سراسر « كفايه » را نگاه مىكنيد ، بيست الى سى تناقض در همين كتاب ديده مىشود ! با اينكه بارها تصحيح و بررسى شده است . اما قران كه بدين ترتيب نبود ، مثل كتاب نبود كه من مىنويسم بعد آن را تصحيح مىكنم و مىدهم به يك نفر تا تصحيحش كند و بعد از اينكه چند بار مرور شد ، آن را چاب مىكنند و باز هم در آن تناقض هست . گرچه قرآن در زمان پيامبر ( ص ) جمع‌آورى شده بود و اين مسلم است ، اما روش جمع‌كردن قرآن بدين طريق بود كه\r\n\r\n\r\n","description":"","footnote":"\r\n( 1 ) - بحارالانوار ، ج 21 ، ص 106 .\r\n( 2 ) - بحارالانوار ، ج 21 ، ص 105 .\r\n","page_name":" 32 ","page_number":32},
  {"content":"\r\n\r\nوقتى مثلًا ده آيه نازل مىشد ، پيامبر مىفرمودند اين ده آيه را در سورهء « بقره » بگذاريد . وقتى كه سورهء نساء نازل مى شد مىفرمودند آن را بعد از سوره آل‌عمران قرار دهيد .\r\nبدينگونه قرآن در طى بيست و سه سال جمع شد بدون اينكه يك آيه از آن كم شود . يا يك كلمه بر آن افزوده گردد . در صورتى كه كتابهايى كه ما مىنويسيم در موقع تصحيح ، بسيارى از جملاتش را كم و زياد مىكنيم و مطالبش را هماهنگ مىنمائيم باز هم تناقض در آن پيدا مىشود . ولى با اينكه از نظر ما بديهى و مسلم است كه قرآن هيچ تغييرى نكرده است ، در عين حال اگر از اول تا آخر قرآن را توجه كنيم در آن يك تناقض هم وجود ندارد . اگر هم تناقضى در آن ببينيم ناشى از جهل ماست و اگر دقت كنيم در مىيابيم ، همين‌ها كه به نظر ما تناقض آمده ، خود يك نكته شگفت‌انگيز است .\r\nكسى خدمت امام صادق ( ع ) آمد و گفت « 1 » : يابن‌رسول‌الله ( ص ) ، من در قرآن مانده‌ام .\r\nفرمودند : در كجاى قرآن مانده‌اى ؟\r\nگفت : در آنجا كه مىگويد :  « اللهُ يَتَوَفيَّ الانفُسَ حينَ مَوْتِها وَ الَّتي لَمْ تَمُتْ في مَنامِها »  « 2 » ولى در جايى ديگر مىفرمايد : «  قُلْ يَتَوفيّكُمْ مَلَكُ المَوْتِ الَّذي وُ كِّلَ بِكُمْ »  « 3 » يك جا هم مىفرمايد : «  وَ لَوْ تَري اذْ يَتَوَفي الَّذينَ كَفَرُوا المَلئِكَةُ يَضّرِبُونَ »  « 4 » يك جا مىگويد « خدا قبض روح مىكند » يك جا مىفرمايد : « ملك الموت قبض روح مىكند » و در جاى ديگر مىخوانيم كه « ملائكه قبض روح مىكنند » و اين تناقض است !\r\nاتفاقاً اين هم يكى از شاهكارهاى مهم قرآن است كه يك مطلب فلسفى را اين گونه\r\n\r\n\r\n","description":"","footnote":"\r\n( 1 ) - بحارالانوار علامه مجلسى ره ، ج 6 ، ص 144 ، و نيز از حضرت اميرالمؤمنين ( ع ) هم در بحارالانوار ج 6 ، ص 140 نقل شده است .\r\n( 2 ) - سوره زمر آيه 42 : « خداست آن كه وقت مرگ جان ( خلائق ) را مىگيرد و نيز آنكسى را هنوز وقت مرگش نرسيده در خواب روحش را قبض مىكند »\r\n( 3 ) - سوره سجده آيه 11 « اى رسول ما بگو فرشته مرگ كه مأمور قبض روح شماست شما را قبض روح مىكند »\r\n( 4 ) - سوره انفال آيه 50 : « و اگر ببينى كافران را هنگامى كه فرشتگان جان آنها را مىگيرند و . . . »\r\n","page_name":" 33 ","page_number":33},
  {"content":"\r\n\r\nفهمانيده است . استاد بزرگوار ما ، رهبر عظيم‌الشأن انقلاب ، دربارهء قضيه حضرت خضر ( ع ) و حضرت موسى ( ع ) كه بنا شد حضرت موسى ( ع ) كلاس مخصوص ببيند مىفرمودند :\r\nاين چند آيه يك دنيا علم است ، يك دنيا فلسفه است ، مسئله جبر و تفويض و مسئله قضا و قدر را به خوبى حل كرده است ، مثل كسى كه هفتاد سال در فلسفه و عرفان غوطه‌ور بوده است !\r\nدر اين آيات قرآن مىخواهد بفهماند كه نسبت فعل را هم به فاعل قريب مىشود داد و هم به فاعل متوسط و هم به فاعل بعيد . آنجا كه مىگويد : خدا قبض روح مىكند ، براى اين است كه ملك‌الموت از طرف خدا و علت‌العلل ، خداست و همه چيز به دست اوست : « بيده ملكوت كلّ شييٍ » آنجا كه مىفرمايد « ملك الموت قبض روح مىكند » براى اين است كه ملك‌الموت موكل اين كار است كه قرآن شريف هم مى فرمايد « قل يتوفيكم ملك الموت الذبي وُكِّلَ بِكُمْ ثُمّ الي رَبِّكُمْ تُرْجَعُونَ » ، كارش قبض روح است . اما ملك‌الموت شخصاً روح همه را نمىگيرد ، او براى خواص مىآيد ، ولى براى قبض روح عموم مردم ، اعوان و انصارى دارد و دستيار و مددكارى . مثلًا اگر پاسبانى دنبال شما بيايد ، مىتوايد بگوييد پاسبان مرا گرفت و مىتوانيد بگويد شهربانى مرا گرفت ، مىتوانيد نسبت فعل را به فاعل قريب يا متوسط و يا بعيد بدهيد . پس همان چيزى كه اين شخص خيال مىكرد تناقض است ، خودش يك مطلب علمى قرآن به حساب مىآيد !\r\nبنابراين اگر كسى بيست و سه سال حرف بزند ، تقريباً هفت هزار آيه بياورد ، در حوادث گوناگونى زندگى كند ، و يك تناقض هم در كلامش نباشد ، اين چيزى جز معجزه نمىتواند باشد و چنين چيزى جز از طرف خداوند نمىشود . اين هم بعد سوم تحدى قرآن .\r\n4 - تحدى به حكمت و علم : مهمتر از سه موردى كه ذكر شد ، تحدى قرآن از نظر حكمت و علم است . « والقرآن الحكيم » اين هم يك تحدى است كه با فصاحت و بلاغت عجيبى بيان شده است . « والقران الحكيم انّك لمن المرسلين » يعنى من پيامبرم و دليلش هم قرآن است ، قرآنى كه سراسر حكمت است ، قرآنى كه گفتيم روشش\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nفلسفه نيست ، اما سراسرش فلسفه است .\r\nمرحوم صدرالمتألهين عليه‌الرحمة بعد از هفتاد سال غور و عمق و عرفان ، بالاخره مىتواند ادعا كند كه من كسى هستم كه از قرآن استفاده مىكنم ! من آن هستم كه مىتوانم برهان نظم قرآن را در صغرى و كبراى منطقى بريزيم !\r\nقرآن به يك اشاره هم برهان نظم را مىفهماند و هم برهان حدوث را در حالى كه در مقام بيان چيز ديگرى بوده است ! اما همان اشاره به طور رسا مطالب فلسفى را بيان مىكند و در يك جمله ، « يك دنيا فلسفه و عرفان و خودسازى دارد » . اما طريقه خودسازىاش اخلاق يونانى نيست ، خودسازىاش به بيان خود قرآن پايه‌اى محكم داردو به اعتراف دشمن ( وليدبن‌مغيره ) « و ان اعلاه لمثمروان اسفله لمغدق » قانون دارد اما وضع قانونش مطالب با فطرت است . براى هم در هر زمان و در هر مكان درست از آب در مىآيد . بالاخره از اول تا آخرش حكمت و معرفت و فلسفه است . به قول بزرگان « سهل و ممتنع » است . يعنى از اين جمله « والقران الحكيم » من يك چيزى مىفهمم و شما چيز ديگرى ، صدرالمتألهين مقدارى بيشتر و امام صادق ( ع ) خيلى بيش از اينها مىفهمند ، يعنى يك لفظ است اما هفتاد معنى دارد .\r\nاين هفتاد معنى كه در روايات است از بابا مثال است و گرنه هر كسى از آن به طريقى استفاده مىكند . براى عوام مردم ، معناى آيه « والقرآن الحكيم انك لمن المرسلين » اين است كه قسم به قرآن حكيم كه تو پيامبرى . اين را همه مىفهمند . وقتى از اين بالاتر بياييم انسان مىفهمد كه يك نوع تحدى در آيه شريفه وجود دارد .\r\nاميرالمؤمنين ( ع ) وقتى قرآن مىخواند مىفرمايد : تمام قرآن در سورهء « قل هوالله احد » است . و تمام « قل هوا الله احد » در « بسم الله الرحمن الرحيم » است و تمام « بسم الله الرحمن الرحيم » در « باءِ » بسم الله است و من نقطه زير « باء » بسم الله هستم « 1 » .\r\nاين يعنى چه ؟ من نمىدانم اما همين قدر مىدانم كه اميرالمؤمنين ( ع ) مىتواند صد سال دربارهء « قل هو الله احد » صحبت كند و از « قل » آن رد نشود ! عمده تحدى قرآن اين است كه همين « والقرآن الحكيم » را در قالب الفاظى ديگر ريخته و به شكل\r\n\r\n\r\n","description":"","footnote":"\r\n( 1 ) - انّ جَميعَ القُرْآنِ فى باءِ بِسْمِ الله وَانَا نُقْطَة تَحتَ الباء ( اسفار اربعة / صدرالمتألهين شيرازى ره : ج 7 / ص 33 )\r\n","page_name":" 35 ","page_number":35},
  {"content":"\r\n\r\nديگرى بيان فرموده است و اين هم از شاهكارهاى قرآن است .\r\nدر سورهء جمع مىفرمايد : هُوَ الَّذي بَعَثَ فِي الاميّيّنَ رسُولًا مِنْهُمْ يَتْلُوا عَلَيْهِمْ اياتة و يُزَكيهِمْ و يُعَلِّمُهُمْ الكِتابِ والْحِكْمَة وَ انْ كانُوا مِنْ قَبْلُ لَفي ضَلالٍ مُبينٍ « 1 » منظور اين است كه شما ملتى بىسواد و گمراه بوديد ، من هم در بين شما بزرگ شدم و بىسواد بودم . شما درس نخوانديد ، من هم درس نخواندم تاريخ‌نويس‌ها مىنويسند در آن زمان در سرتاسر حجاز تنها هفده نفر سواد داشتند و بقيه مردم « آمى » بودند ، بىسوادهايى كه هيچ خواندن و نوشتن نمىدانستند . پيامبر هم در بين همين‌ها بزرگ شده و « امى » بود اما همين پيامبر امى ، مىفرمايد :\r\nيك كتاب آورده‌ام ، معجزه است ، هم كتاب است و هم حكمت ، چون كتاب است و زبانش عربى است مىتوانيد معناى ظاهرى آن را بهميد اما از آن جهت كه حكمت است چيزى حاليتان نمىشود .\r\nلذا امام ( ع ) مىفرمايد اين روايات ما را بگذاريد كه در دوره آخرالزمان افرادى مىآيند و از آنها استفاده مىنمايند .\r\nمرحوم « طبرسى » كه « مجمع‌البيان » را نوشته يك ميليونيم از حكمت قرآن را هم نتوانسته است بيان كند . استاد بزرگوار ما مرحوم علامه طباطبايى رحمةالله عليه كه « الميزان » را مىنويسد ، يك ميليونيم قرآن را هم نتوانسته است تصوير كند ، چون قرآن « هم كتاب است و هم حكمت ، معجزه هم همين است . »\r\n\r\nخلاصه بحث\r\n« والقران الحكيم انك لمن المرسلين » قسم به قرآنى كه سراسر حكمت و معارف است ( بدون تشكيل صغرى و كبراى منطقى ) ، تو پيامبرى ، و دليل پيامبرى تو قرآن است چرا ؟ زيرا كه حكمت دارد و آدم بىسواد با حكمت سروكار ندارد . مثلًا كسى كه منطق نخوانده است از كجا مىداند كه قياس شكل اول و دوم و سوم و چهارم يعنى\r\n\r\n\r\n","description":"","footnote":"\r\n( 1 ) - سوره جمع آيه 3 : اوست خدايى كه ميان عرب امى ( يعنى قومى كه خواندن و نوشتن نمىدانست ) پيغمبرى ( بزرگوار ) از همان مردم برانگيخت تا بر آنان آيات او را تلاوت كند و آنها را پاك كند ( و تزكيه نمايد ) و كتاب ( الهى ) را تعليم دهد و حكمت ( الهى ) بياموزد ، با آنكه پيش از اين ، همه در گمراهى آشكارى بودند .\r\n","page_name":" 36 ","page_number":36},
  {"content":"\r\n\r\nچه ؟ يا آنكه فلسفه نخوانده است چه مىداند كه برهان نظم چيست و برهان حدوث و امكان كدامست ؟\r\nبرهان صديقين ملاصدرا چه مىگويد و حركت جوهرى يعنى چه ؟ چه رسد به يكنفر بىسواد در ميان يك ملت بىسواد ! به قول يكى از علماء ، پيامبر در محيطى رشد كرد كه آن محيط بايد يك مار سياه تحويل دهد نه پيامبر ! كسى كه در آن اجتماع با افرادى چون ابىجهل‌ها زندگى كرده كتابى بياورد كه برهان صديقين و نظم داشته باشد ؟ !\r\nآن هم با چنين منطقى ؟ ! اين حكمت است و معجزه و دليل بر نبوت پيامبر ( ص ) . . .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nجلسه سوم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nبحث قبل درباره جمله « والقران الحكيم » بود و گفتيم : در حالى كه قسم به قرآن خورده شده است دليل براى نبوت هم هست و معنايش اينطور مىشود كه :\r\nاى پيامبر قسم به قرآنت كه تو پيامبرى و دليلش هم قرآن توست ، زيرا قرآنت حكيم است ، يعنى سراسر متقن است ، سراسر مستحكم است ، معارف حقه اسلام در آن نهفته است و تو از اين جهت پيامبرى .\r\n\r\nموضوع بحث\r\nعَلَي صِراطٍ مُّسْتَقيمٍ ( 1 ) تَنزِيلَ الْعَزيزالرَّحيمِ ( 2 ) « ( كه از جانب حق ) به راه راست فرستاده شدى . ( اين قرآن تو كتابى است كه ) از جانب خداى مقتدر مهربان نازل شده است »\r\n« علي صراط مستقيم » صفت براى خود پيامبر ( ص ) است « تنزيل العزيز الرحيم » صفت براى قرآن است ، اگر چه براى تأكيد از صفتيت خلع شده است ، ولى در واقع و نفس‌الامر صفت براى قرآن است و معنايش چنين مىشود :\r\nقسم به قرآن حكيم كه تو پيامبرى ، قسم به قرآن حكيم تو در راه مستقيمى و قسم به\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآن قرآنى كه از طرف عزيز و از طرف رحيم نازل شده است تو پيامبرى . لذا « تنزيل العزيز الرحيم » در كنار حكيم گذاشته مىشود يعنى قرآن يك صفت دارد كه سراسر حكمت است ، يك صفت ديگر دار كه از طرف عزيز و رحيم نازل شده ، و « علي صراط مستقيم » خبر براى « انّك » است ، يعنى : « انّك لمن المرسلين علي صراط مستقيم » ، قسم به قرآن كه تو پيامبرى و قسم به قرآن كه تو در راه مستقيمى . اين دو صفت كه يكى از آنها براى پيامبر و يدگرى براى قرآن است ، اشاره به دو دليل دارد ، دو دليل محكم براى نبوت كه در حقيقت ، اول اين سوره مباركه با يك اشاره مىخواهد نبوت را اثبات كند و بعد از آنكه نبوت را اثبات كرد آن وقت وارد بحث وظايف نبوت مىشود و دو دليل محكم براى اثبات نبوت مىآورد .\r\nدر قسمت گذشته بحث كرديم و نتيجه گرفتيم كه اين جمله مبارزه به مثل مىكند و مىگويد : پيامبر ، پيامبر است . براى اينكه قرآنى آورده كه سراسرش حكمت است و كسى نمىتواند مانند آن از نظر حكمت بياورد : « اثبات نبوت از راه تحدى و از راه مبارزه به مثل » پس « على صراط مستقيم » دليل ديگرى براى اثبات نبوت است و شايد با ذكر مقدمه‌اى بهتر بتوان اثبات كرد كه اين جمله نه تنها صفت براى پيامبر ، بلكه خود دليل نبوت است .\r\n\r\nضرورت قانون در اجتماع بشرى\r\nيكى از تفاوت‌هايى كه بين حيوان و انسان وجود دارد اين است كه حيوانات قانون لازم ندارند ، چون اجتماعى و مدنى نيستند . مثلًا يك آهو مىتودند در بيابان به تنهايى زندگى كند ، خوراكش در بيابان است ، احتياجى هم به همنوع خود ندارد ، از نظر غريزه جنسى هم نگرانى نيست . آهوى نر و ماده بالاخره در جايى يكديگر را پيدا مىكنند تا تكثير نسل كنند و در نتيجه يك آهو در بيابان مىتواند به تنهايى زندگ كند ، اما انسان اين طور نيست . انسان اگر بخواهد انسان كاملى بايد بايد در اجتماع باشد ، هم بعضى از حوائج ديگران برآورد و هم ديگران بعضى از حوائج او را جامعه بايد دست به دست يكديگر دهند تا اينكه رفاه يك انسان فراهم شود و بتواند كامل گردد . مثلًا اگر شخصى بخواهد تحميل علم كند و روزبروز بر دانش خود بيافزايد ، در بيابان برايش ميسر نيست ، در جنگل هم نمىتواند سعادت پيدا كند ، بايد در اجتماع باشد و جامعه\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاحتياجاتش را برآورد .\r\nغذا ، لباس ، مسكن و احتياجات ديگرش را تأمين كند تا او بتواند با فراغ بال درس بخواند ، اما اگر خودش بخواهد نان ، آب ، غذا و مسكن تهيه كند و درس هم بخواند نمىشود .\r\nبالاخره انسان مدنى است و بالفطره درك مىكند كه بايد از بعضى از تمايلاتش بگذارد تا به بعضى از تمايلاتش دست يابد . يك انسان در اجتماع نمىتواند به همه تمايلاتش برسد و ناچار است بعضى از خواسته‌هايش را فداى بعضى ديگر كند تا اين جامعه متمدن شود و به آن هدفى كه دارد ( رسيدن به سعادت ) دست يابد . وقتى اسنان مدنى شد وخواست در اجتماع زندگى كند ، قانون لازم دارد . بدون قانون نمىتواند زندگى كند . اگر قانون بر انسان حكمفرما نباشد ، هرج و مرج لازم مىآيد ، اجتماع از هم پاشيده مىشود ، ناامنى بوجود خواهد آمد ، هر كسى مىخواهد تجاوز كند ، هر كسى مىخواهد تمايلات خويش را از هر راهى كه بشود ارضاء كند .\r\nانسان براى كنترل بعد مادى خويش نياز به قانون دارد و اين جزء فطرت انسان است . يعنى اين نياز را درك مىكند ، همانطور كه شخص تشنه اگر در هواى گرم باشد تشنگى را درك مىكند .\r\nبه اين بعد مىگوييم « فطرت » ، يعنى انسان تشنگى را مىيابد ، گرسنگى را مىيابد ، ممكن است كه اگر از او بپرسند تشنگى يعنى چه ؟ نتواند تعريف كند ، ولى مىفهمد كه گرسنه يا تشنه است . بسيارى از امور كه به وجدان مربوط مىشود نمىتوان تعريف كرد . مثلًا اگر كسى به شما بگويد گرسنگى يا تشنگى چيست ؟ با فرض اينكه گرسنه يا تشنه هم باشيد نمىتوانيد به طرف بفهمانيد گرسنگى و تشنگى واقعى يعنى چه . اگر بخواهند به بچه‌اى كه هنوز مميز نشده ، يا مميز شده ولى به حد بلوغ نرسيده بفهمانند كه غريزه جنسى و لذت بردن از غريزه جنسى يعنى چه ، نمىتوانند . يك شخص روزه‌دار با تمام وجودش حس مىكند گرسنه و تشنه است ، درك اين گرسنگى و تشنگى آسان ، اما تعريفش مشكل است . به اينها فطريات مىگويند ، يعنى چيزهايى كه احتياج به دليل و برهان ندارند و خود انسان درك مىكند .\r\nلذا راجع به اثبات وجود خدا ، راجع به توحيد ، حتى راجع به عدالت ، نبوت ، معاد و امامت كه اصول دينند ، مىشود اثبات كرد كه همه اينها فطرى هستند و بهترين دليل هم براى اصول دين ، فطرت است كه قرآن‌كريم روى آن تكيه دارد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپس از اين بحث كوتاه به اصل موضوع بر مىگرديم كه انسان فطرتاً مدنى و اجتماعى است . چون درك مىكند كه مدنى است ، درك مىكند كه نياز به قانون دارد و باز هم فطرت او حكم مىكند كه اين قانون نبايد افراط و تفريط داشته باشد ، يعنى هر انسانى ولو خودش متجاوز ، اما اين درك را دارد كه قانون وقتى قانونيت دارد كه مستقيم باشد . درك مىكند كه ظالم را بايد كيفر داد ، متجاوز را به حال خود گذاشتن افراط است ، كج‌روى است و جامعه را از هم مىپاشد . اين را درك مىكند ، اما از آن طرف اين را هم درك مىكند كه كيفر بايد مناسب با جرم باشدف نه بيشتر از آنچه كه بايد و نه كمتر ازمقدارى كه لازم است . فطرت ، اين افراط و تفريط را قبول ندارد . به فرض اگر قانونى وضع كنند براى اينكه ظالم را بيشتر از ظلمش كيفر دهند ، يا اصلًا كيفرش نكنند ، درك مىكند كه هر دو غلط است . اصلًا معناى عدالت همين است و مىدانيد كه يكى از صفات خوب است و اين صفت خوب هم از فطريات است . هر كسى اين را درك مىكند كه عدالت براى همه ، براى خودش و براى جامعه خوب است و كسانى كه عادل باشند ، محبوبند .\r\nمعناى عدالت اين است كه نه افراط دارد و نه تفريط ، بلكه حد وسط است . حق هر كسى را دادن ، عدالت است و بيشتر يا كمتر از حقش دادن خلاف عدالت . قانونى بشر را به سعادت مىرساند و از نظر فطرت انسان مطلوب است كه افراط و تفريط در آن نباشد و اين از جمله فطريات انسان است . همچنان كه درك مىكند مدنى است ، درك مىكند كه قانون مىخواهد و درك مىكند كه نياز به قانون مستقيم دارد ، وقتى چنين شد اگر كسى براى اسنان اجتماعى قانون بياورد ، قانونى كه با طبع او سازگار باشد و در آن افراط و تفريط نباشد ، بىشك مورد قبول فطرت انسان واقع خواهد شد ، هر انسانى كه باشد ، ايرانى يا غيرايرانى ، سفيدپوست يا سياه‌پوست ، جاهل يا عالم و . . .\r\nقرآن در آيات بسيارى معدى است كه من قانون دارم و قانون من براى انسان است و افراط و تفريط هم در آن نيست . در سوره انعام بعد از بيان بعضى از قوانين اسلام مىفرمايد : «  وَ انَّ هذا صِراطي مُسْتَقيماً فَاتَّبِعُوة وَ لا تَتَّبِعُوا السُّبُلّ فَتَفَرَّقَ بِكُمْ عَنْ سَبيلهِ ذلِكُمْ وًصيُكمْ بِهِ لَعَلّشكُم تَتَّقُونَ »  « 1 »\r\n\r\n\r\n","description":"","footnote":"\r\n( 1 ) - سوره انعام ، آيه 153 : « و اين است راه راستم ، پيروى آن كنيد ، و از راههاى ديگر كه موجب تفرقه و پريشانى شما از راه خداست ، متابعت نكنيد ، اينست سفارش خدا به شما ، باشد كه پرهيزكار شويد . »\r\n","page_name":" 41 ","page_number":41},
  {"content":"\r\n\r\nاين راه مستقيم من است ، روش من است ، روش اسلام است . روش اسلام چيست ؟ عدالت راه بدون افراط و تفريط ، راهى كه در آن انحراف نيست ، راهى كه زود انسان را به هدف مىرساند و مطابق با فطرتش است ( وَ انَّ صِراطي مُسْتَقيماً فَاتَّبِعُوة ) « فَاتَّبِعُوة » در اينجا به قول ما طلبه‌ها يك امر ارشادى است يعنى عقل و فطرت انسان درك مىكند كه بايد از اين قانون متابعت كرد .\r\nدر سوره ديگر مىفرمايد : « فَأَقِمْ وَجْهَكَ لِلّدّينِ حَنيفاً » متوجه شو ، توجه پيدا كن به آن دينى كه قانون دارد و قانون آن « حنيف » است . « دين » در اينجا به معناى « قانون » و « حنيف » به معناى « متوسط » است . يعنى در آن ، نه افراط است ، نه تفريط . نه اسنان را فقط و فقط به آخرت متوجه مىسازد تا تنها بعد معنوى او را ارضاء كند و نه او را به طور يكجانبه بر طلب دنيا و درك لذائذ آن ترغيب مىكند تا تنها بعد مادى او را ارضاء كرده باشد . قانون صحيح هم اين است . در حالى كه بعد مادى را ارضاء مىكند ، بعد معنوى را تقويت مىنمايد و در حالى كه بعد معنوى او را وسعت داده به بعد مادى نيز توجه دارد .\r\n فَأَقِمْ وَجْهَكَ لِلدّينِ حَنيفاً فِطْرَةَ اللهِ الَّتي فَطَرَ النّاسَ عَلَيْها لا تَبْديلَ لِخَلْقِ اللهِ ذلِكَ الدّينُ القيِّمُ وَلِكنَّ اكْثَرَ النّاسِ لا يَعْلَمُونَ  « 1 » اين دين من است و از تو مىخواهم كه بيايى . باى به اين دين توجه كن ، به آن گرايش داشته باشد ، براى اينكه مطابق با فطرت توست و همه پسند است . اگر در حجاز باشد با همه جاهليتشان آن را مىپسندند . ايران آن زمان باشد با آن تمدن ادعايى خود مىپذيرد . آمريكا باشد با آن روحيه سلطه‌جويى و تجاوزكارى باز هم مىپذيرد و براى شوروى نيز با وجود قائل نبودن به مبدأ و معاد نيز قابل پذيرش است « لا تَبديلَ لِخلقِ الله » اگر انسانى را پيدا كرديد كه درك نمىكند گرسنگى و تشنگى چيست ، مريض است .\r\nو گرنه تا هنگامى كه غريزه تمايل او به آب ، ارضاء نشده تشنگى را درك مىكند و همينطور گرسنگى را . انسان اگر فطرتش مريض نباشد درك مىكند كه قانون مىخواهد . آن هم قانون حنيف ، صراط مستقيم ، نه افراط ، نه تفريط ، قانونى مىخواهد\r\n\r\n\r\n","description":"","footnote":"\r\n( 1 ) - سوره روم آيه 30 . ترجمه : پس تو اى رسول ( با همه پيروانت ) مستقيم روى به جانب آئين پاك اسلام‌آور و پيوسته از طريق دين خدا كه فطرت خلق را برآن آفريده است پيروى كنى كه هيچ تغييرى در خلقت خدا نبايد داد . اين است آئين استوار حق و ليكن اكثر مردم از حقيقت آن آگاه نيستند .\r\n","page_name":" 42 ","page_number":42},
  {"content":"\r\n\r\nكه او را به سعادت برساند .\r\nلذا مىبينيم سراسر قرآن مدعى است كه من قانونم ، اما قانون حنيف و صراط مستقيم . به همين دليل هم اين زمان و آن زمان ، اين ملت و آن ملت و اين وقت و آن وقت ندارم . براى هم انسانها داراى هر خصوصيتى كه باشند هستم . وقتى كه چنين باشد ، جملهء « علي صراط مستقيم » يك دليل براى نبوت مىشود .\r\nآيه شريفه مىفرمايد ، تو پيامبرى ، به دليل اينكه آدمى بىسواد بودى و در بين مردم ، متجاوز از چهل سال زندگى كردى ، حالا كتاب قانونى آوردى كه در آن افراط يا تفريط ديده نمىشود .\r\nشما در قرآن و سنت نمىتوانيد قانونى پيدا كنيد كه در آن افراط يا تفريط وجود داشته يا به طبع انسان ناسازگار باشد . چه كسى مىتواند چنين قانونى را بياورد ؟ آن كسى كه مدير باشد ، حكيم باشد ، عالم باشد ، انسان‌شناسى باشد ، نه فقط اسلام‌شناس كه اسنان‌شناس باشد و اين مختص به ذات پروردگار است .\r\nاين دليل ولو به طور مستقيم اثبات نبوت مىكند اما در ضمن اثبات خاتميت نيز مىنمايد . در قرآن و روايات اهل‌بيت ( ع ) شواهد بسيارى بر خاتميت پيامبر وجود دارد .\r\nقرآن‌كريم مىفرمايد :\r\n « ما كانَ مُحَمَّدٌ ابا احَدٍ مِنْ رَجالِكُمْ ولكِن رَسُولَ اللهِ وَ خاتَمَ النَّبييّنَ وَ كانَ اللهُ بِكُلِّ شيٍ عَليماً »  « 1 » پيامبر ، خويشى با كشى ندارد . فقط پيامبر و خاتم‌الانبياء است و در روايتى كه شيعه و سنى برآن اتفاق دارند پيامبر ( ص ) به اميرالمؤمنين ( ع ) مىفرمايد :\r\n« أنْتَ مِنّي بِمَنْزَلَةِ هارُونَ مِنْ مُوسي الّا أَنَّهُ لا نَبِيَّ بَعْدي » « 2 » قضيه خاتميت ، يك قضيه مسلم در اسلام است . چرا خاتم است ؟ چرا بايد بعد از\r\n\r\n\r\n","description":"","footnote":"\r\n( 1 ) - سوره احزاب آيه 40 . ترجمه : محمد ( ص ) پدر هيچيك از مدران شما نيست ليكن او رسول خدا و خاتم انبياست و خدا هميشه بر همه چيز آگاهست .\r\n( 2 ) - اين روايت شريف به اسناد مختلف در جلد پنجم عقبات الانوار ( ميرسيد حامد حسين ) آورده شده و اسناد آن را از اهل سنت نقل فرموده و مورد بحث و بررسى قرار گرفت است و در كتاب كنزالعمال از پيامبراكرم ( ص ) و از خود حضرت امير ( ع ) در چند مورد آمده است ، در كتب شيعه هم به قدرى فراوان نقل شده كه قابل احصاء و شمارش نيست . بعلاوه مرحوم سلطان‌الواعظين شيرازى ره در كتاب شبهاى پيشاور از 64 كتاب با اسناد مختلف اين روايت را از علماء اهل سنت نقل فرموده است . اين روايت از روايات متواتر است نزد شيعه و سنى و هيچ ترديد در آن نيست كه از شخص پيامبراكرم ( ص ) رسيده است حتى در كفايةالطالب ( باب 7 ص 149 ) محمدبن‌يوسف گنجى مىگويد : هذا حَديثُ مُتَّفِقٌ عَلى صِحَّتِة رُواة الائِمَة الاعلامِ الحُفّاظِ » اين حديث را راويان بزرگ همگى بر صحتش اتفاق نظر دارند .\r\n","page_name":" 43 ","page_number":43},
  {"content":"\r\n\r\nپيامبر ما پيامبرى نيايد ؟ مگر امت آخرالزمان چه گناهى مرتكب شده‌اند كه بايد دستشان از عالم وحى و از عالم ملكوت كوتاه شود ؟ جان كلام همينجاست كه اگر قانونى بعد از اين قانون بيايد ، يا پيامبرى بعد از اين پيامبر بيايد ، اين قانون « لغو » است ، در دستگاه ربوبى لغويت لازم مىآيد . چون پيامبر ( ص ) براى رفع نواقص مىآيد ، براى اينكه ناقصى را تمام كند يا نبودى را بود نمايد . اگر نقصى در اسلام نباشد و بتواند جامعهء بشريت را اداره كند ، اگر قانونش با همه ملت‌ها و انسان‌ها و با فطرت و طبع آنها سازگار باشد چرا بعد از اين قانون ، قانون ديگرى بيايد ؟ مىگويند يكصد و بيست و چهار هزار نفر پيامبر آمده‌اند . ما دو نوع نبى داريم : تشريعى و تبليغى .\r\n1 - انبياء تشريعى : يك عده از انبياء ( تقريباً 114 نفر ) آنهايى هستند كه كتاب و قانون آورده‌اند . قانون آورده‌اند براى اينكه قانون قبلى يا ناقص بوده يا كاملًا مطابق با فطرت نبوده و يا از بين رفته است . تورات و انجيل فعلى خرافى است و آسمانى نيست ، لذا پيامبر ما براى اينكه نبودى را بود كند ، قانونى را بياورد كه با فطرت همگان سازگار باشد و براى همگان باشد نه مخصوص عده‌اى ، از طرف خداوند بزرگ براى انجام اين مأموريت برگزيده شد .\r\n2 - انبياء تبليغى : مثل حضرت شعيب ، خضر ، يونس ، هارون و مابقى پيامبران . اينها همه انبياء تبليغ‌اند ، يعنى انبيائى هستند كه زدين نبى تشريعى تبليغ مىكنند . همانطور كه در زمان خود حضرت ابراهيم مبلغ وجود داشت . مثل حضرت لوط كه پيامبر بود اما از خود چيزى نداشت و دين حضرت ابراهيم را ترويج مىكرد . پيامبرهايى كه در زمان بنىاسرائيل بودند ، تعدادشان هم زباد بود كه حتى در بعضى از روايات مىخوانيم در يك شب يهوديهاى متقلب صد و بيست نفر از آنان را كشتند و روز بعد خيلى عادى به دنبال كار و كسبشان رفتند ، مثل اينكه هيچ اتفاقى نيفتاده است ، اين قدر تعدادشان زياد بود و همه اينها هم نبى تبليغى بودند . يعنى از تورات و دين موسى ( ع ) تبليغ مىكردند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدر عصر حضرت قائم ( ع ) نه به نبى تشريعى احتياجى هست و نه نبى تبليغى لازم داريم . نبى تشريعى نياز نداريم به دليل « على صراط مستقيم » دين اسلام دين فطرت است . كمبود ندارد كه با يك ملت بسازد و با ديگرى نسازد و از بين رفتنى هم نيست ، تا روز قيامت باقى خواهد ماند ، زيرا پروردگار عالم در قرآن تضمين كرده است كه از بين رفتنى نيست .\r\n « لايَأتية الباطِلُ مِنْ بَيْنِ يَدَيْة وَ لا مِنْ خَلْفِة »  « 1 » خط بطلان بر قرآن كشيده نمىشود ، نه در زمان پيامبر و نه تا روز قيامت . خوب ، حالا يك پيامبر بيايد و چه چيز بياورد ؟ هر چه بياورد لغو است ، زيرا اسلام آنچه آورده است براى همه است و با همه سازگار است .\r\nوَ ما ارْسَلْناكَ إلّا كافَّةً لِلنّاسِ بَشيراً و نَذيراً « 2 » تو را به پيامبرى فرستاديم براى هر مكان ، براى هر زمان ، براى هر كس ، متمدن يا غيرمتمدن ، زن يا مرد ، جاهل يا عالم ، باسواد يا بىسواد . اين « ما ارْسَلناكَ الّا كافَّةً لِلنّاسِ » و امثال اينها تعبد نيست . يعنى ، اى انسان به فطرت خويش نگاه كن ، درك مى : نى كه اين پيامبر براى همه است و اين قانون دائمى است و نيز درك مىكنى كه بعد از اين ديگر قانونى نمىآيد ، براى اينكه اگر قانون بيايد چه چيزى خواهد آورد ؟ آنچه مىخواهد بياورد ، اسلام آورده است . زيرا دينش مطابق با فطرت است . پس ديگر آمدن نبى تشريعى و تبليغى لغو است .\r\nچرا نبى تبليغى آمدنش لغو است ، زيرا اسلام براى آن فكر كرده است ، پيامبر براى آن فكر كرده است و همانطور كه از قرآن و روايات استفاده مىشود پيامبر ( ص ) دوازده نفر را به نام مبين قرآن تعيين كرده و اينها به جاى نبى تبليغى هستند كه ما اسمشان را « امام » مىگذاريم و كارشان بيان قرآن‌كريم است .\r\n« أنّي تاركٌ فيكُمُ الثَّقِلَيَن كِتابِ الله وَ عِتْرَتي لَنْ يَفْتَرِقا حَتّي يَردا\r\n\r\n\r\n","description":"","footnote":"\r\n( 1 ) - سوره فصلت ، آيه 42 . و هرگز از پيش و پس ( آينده و گذشته ) اين كتاب حق ، باطل نشود ( تا قيامت حكمش باقى است )\r\n( 2 ) - سوره سباء آيه 28 ، ما ترا جز براى اينكه عموم بشر را ( به رحمت خدا ) بشارت دهى و ( از عذابش ) بترسانى نفرستاديم .\r\n","page_name":" 45 ","page_number":45},
  {"content":"\r\n\r\nعَلَيَّ الحَوْض » « 1 » امام با قرآن و قرآن با امام . بسيار خوب ، اين دوازده نفر تمام شدند ؟ نه ، يك نفرشان باقى است ، اما زمان غيبت است ، دسترسى به او ندرايم ، به چه كسانى دسترسى پيدا مىشود ؟ « روحانيت » ، روحانيون از نظر اسلام ، نبى تبليغى هستند . يعنيك ار حضرت لوط ، يونس و شعيب به عهده اينهاست . اين همه سفارش كه در قرآن و روايات اهل‌بيت ( ع ) و پيامبراكرم ( ص ) راجع به علماء شده است همه و همه مربوط به همينهاست ، پيامبراكرم ( ص ) فرمودند : عُلَماء امَّتى كَأَنْبياءِ بَنى إسْرائيل « 2 » استاد بزرگوار ما رهبر عظيم‌الشأن انقلاب ادام‌الله ظله در يكى از كلماتشان در كتاب اصول مىفرمايند اين روايت متواتر است . يعنى تا حدى تكرار شده كه مسلم است اين گفته از زبان پيامبر ( ص ) است .\r\nاگر يك نبى تبليغى بيايد ، با وجود اين همه نبى تبليغى چكار مىتواند بكند ؟ خودمان اين همه نبى تبليغى داريم به علاوه اينكه تضمين هم شده ، روحانيت تا قيامت از بين نخواهد رفت و ما يقين هم داريم كه اين روحانيت باقى خواهد ماند . لذا اين دستهاى خطرناكى كه شعار اسلام منهاى روحانيت را زمزمه مىكنند ، يقين داشته باشند كه دستشان شكسته مىشود و كارى از پيش نخودهد بود . رضاخان با آن قلدرى نتوانست روحانيت و فقه سنتى را از بين ببرد ، چگونه چند نفر ناتوان بىعقل مىتوانند روحانيت را از بين ببرند ؟ ! زمانى در همين اواخر ، خدمت استاد بزرگوارم رهبر عظيم‌الشأن انقلاب ادام الله ظله بودم ، يك مقدارى اظهار ناراحتى براى حوزه و روحانيت كردم . ايشان با وقار خاص خود به حرفهاى من گوش فرا دادند و سپس با كمال خونسردى فرمودند : نه براى حوزه ناراحت باش و نه براى روحانيت ، دست حضرت ولىعصر ( عج ) بالاى سر روحانيت است . تا كنون كسى نتوانسته است و بعد از\r\n\r\n\r\n","description":"","footnote":"\r\n( 1 ) - پيامبراكرم ( ص ) فرمودند : من شما را ترك مىكنم ولى دو چيز گرانمايه بين شما مىگذارم ، قرآن خدا و عترتم را اين روايت شريف نزد علماء شيعه و سنى متواتر است كه هيچ جاى ابهام و ترديدى نيست و تنها با 35 سند مرحوم سلطان الواعظين در شبهاى پيشاور ( ص 225 ) حدود 35 كتاب از علماء اهل‌سنت با آدرس دقيق بيان فرموده‌اند كه اين روايت معمولًا در صفحات متعددى با اسناد مختلف آن بيان شده و در كتاب كنزالعمال ( ج 1 ، ص 172 ) حدود 19 سند نقل شده است .\r\n( 2 ) - دانشمندان امت من مثل انبياء بنىاسرائيلند ( بحارالانوار ج 2 ، ص 22 ) .\r\n","page_name":" 46 ","page_number":46},
  {"content":"\r\n\r\nاين هم نمىتواند روحانيت را از بين ببرد .\r\nبعد فرمودند : ما در زمان رضاخان بسيار وحشت داشتيم زيرا وى تصميم گرفته بود كه اساس روحانيت را از همه بگسلد و حتى گفته بود توپهايى كه در مجسد گوهرشاد به كار رفت ، براى قم تهيه كرده بودم ، اما سياست آن مرد نگذاشت . ( منظورش مرحوم حاج شيخ عبدالكريم حائرى رحمةالله عليه بود ) ما همه مىگفتيم اگر مرحوم حاج شيخ قبل از رضاخان بميرد ، حوزه نابود خواهد شد . اما با اينكه ايشان چند سال قبل از رضاخان مرحوم شد و رضاخان هم خيلى مىخواست روحانيت را نابود كند ، اما هيچ غلطى نتوانست بكند .\r\nراستى هم در برنامه‌هاى رضاخان دو موضوع بود كه روى آن اصرار داشت و آن ارباب بزرگ كه اين قلدر را روى كار آورد براى اين بود كه به وسيله او بتواند اين دو برنامه را پياده كند : 1 - از بين بردن روحانيت 2 - بر باد دادن عفت عمومى .\r\nروى اين دو خيلى پافشارى مىكردف اما موفق نشد . نه تنها موفق نشد بلكه روحانيت قدرت بيشترى نيز پيدا كرد . حوزهء سيصد نفرى بعد از رضاخان يك مرتبه شش الى هفت هزار نفر شد و آن مرد بزرگ ، استاد بزرگوار ما آيت‌الله بروجردى رحمةالله عليه به خوبى توانست آن را اداره كند . سرانجام هم به اينجا رسيده است كه مىبينيد و روزبروز هم در تضاعف است . بر فرض هم در يك جايى عقب‌گردى داشته باشد ولى به هر حال تضمين شده است كه اين نبى تبليغى از بين نرود . همانطور كه تضمين شده است نبى شريعتى باقى باشد . وقتى چنين باشد به قول شيخ‌الرئيس در « شفا » ديگر آمدن پيامبرى بعد از اين پيامبر « لغو » است . نه نبى شريعتى مىخواهيم و نه نبى تبليغى لازم داريم » « 1 » جمله « على صراط مستقيم » صغرى و كربائى ندارد و در اين جا مقدمات منطقى تشكيل نمىدهد ، اما اشاره به دو نكته دارد : 1 - اشاره به نبوت 2 - اشاره به خاتميت .\r\nنكته اول : معناى « يس » يعنى اى محمد ! تو پيامبرى و دليلت هم قرآنى است كه سراسر حكمت است . اى رسول گرامى تو حتماً پيامبرى و دليلت هم اينكه دينت مطابق با فطرت است « على صراط مستقيم » تو قطعاً پيامبر هستى ، تا روز قيامت هم\r\n\r\n\r\n","description":"","footnote":"\r\n( 1 ) - الهيات شفا - بوعلىسينا فصل 3 - مقاله 10 ، ص 443 .\r\n","page_name":" 47 ","page_number":47},
  {"content":"\r\n\r\nپيامبر خواهد بود يعنى توبه راه مستقيمى و دينت مطابق با فطرت است .\r\nنكته دوم : « تضمينى » است . يعنى در ضمن آيه فهميده مىشود اى رسول گرامى تو حتماً پيامبرى ودليلت هم اين است كه دينت مطابق با فطرت است ؛ وقتى مطابق با فطرت شد آمدن نبى تشريعى بعد از آن نيازى نيست و نبى تبليغى هم داريم .\r\nخصوصيت ديگر جمله « علي صراط مستقيم » اين است كه « علي صراط مستقيم » دو كار انجام مىدهد . در حالى كه نبوت را اثبات مىكند خاتميت را هم اثبات مىنمايد .\r\n« علي صراط مستقيم » صفت براى پيامبر است و خبر براى « انك » اما « تنزيل العزيز الرحيم » صفت براى قرآن است . قسم به قرآن كه اين صفت را دارد ؛ « حكيم » است يعنى سراسر محكم و متقن و معارف فلسفى و عرفانى در او نهفته است .\r\nقسم به قرآنى كه نازل شده است از طرف عزيز و از طرف رحيم . اين دليل محكمى براى نبوت است توضيح اين جمله اين است كه چه كسى مىتواند براى بشر قانون وضع كند .\r\n\r\nحق قانونگذارى :\r\nآيا غير از خداوند كسى مىتواند براى بشر قانون بياورد ؟ خير . لذا قرآن‌كريم با طمطراق پشت سر هم مىفرمايد :\r\n « وَ مَنْ لَمْ يَحْكمْ بِما انْزَلَ الله فَاولئِكَ هُمُ الكافِروُنَ وَ مَنْ لَمْ يَحْكُمْ بِما انْزَلَ الله فَاولئِكَ هُمُ الظّالِمُون‌َوَ مَنْ لَمْ يَحكمْ بِما انْزَلَ الله فَاولئِكَ هُمُ الفاسِقُونَ »  « 1 »\r\n\r\nشرايط قانونگذار :\r\nقانون اختصاص به ذات ربوبى دارد به چه دليل :\r\nالف ) تسلط و مالكيت انحصارى خداوند بر انسان : قانن را كسى مىتواند براى انسان\r\n\r\n\r\n","description":"","footnote":"\r\n( 1 ) - سوره مائده آيات 44 و 45 و 47 هر كس به خلاف آنچه خدا فرستاده حكم كند پس آن كس از كفار خواهد بود . ( در آيه ديگر او را ظالم تلقى فرموده و در آيه بعد ، چنين كسى را فاسق مىداند )\r\n","page_name":" 48 ","page_number":48},
  {"content":"\r\n\r\nبياورد كه مالك انسان باشد و الا اگر مالك او نباشد ، چگونه مىتواند قانون برايش بياورد ؟ اگر من قانون براى شما بياورم ، ممكن است بگوئيد چرا تو براى ما قانون بياورى ؟ خير ، ما براى تو قانون مىآوريم . حالا بر فرض كه بتوانم براى شما قانون وضع كنم ، به چه دليل قانون من واجب‌الاجرا است ؟\r\nجمله‌اى است در فلسفه كه مىگويد « لا يُسَلِّطُ احَدٌ عَلي احَدٍ » يعنى هيچ‌كس تسلط بر ديگرى ندارد . تسلط بى جا بر ديگران كار استثمارگران ، استعمارگران و به قول قرآن كار ظالم‌هاست . كار فاسق‌هاست . فقط و فقط خداوند تسلط بر انسان دارد ، چرا ؟ زيرا مالك حقيقى انسان ، خداوند است و قرآن مىگويد من براى اين آمده‌ام تا اين تسلطهاى بى جا را از بين ببرم .\r\n « و يَضَعُ عَنْهُمْ إصْرَهُمْ و الأغْلالَ الَّتي كانَتْ عَلَيْهِمْ »  « 1 » اسلام آمده است تا حريت بياورد ، تا آزادى بياورد ، تا اينكه استثمارگرىها و استعمارگرىها و سلطه‌جوئىها را از بين ببرد . لذا دليل او براى اينكه هيچ‌كس نمىتواند براى انسان قانون وضع كند به جز خداوند ، اين است كه چون او « مالك » است ، اختيار همه به دست اوست و او مىتواند انسان را محدود كند و بگويد : از اين راه برو ، يا از آن راه نرو . اين كار را بكن و آن كار را مكن . اما اگر من به شما بگويم اين كار را انجام بده ، شما هم به من مىگوئيد : تو اين كار را انجام بده . نه من و نه شما ، هيچكدام نمىتوانيم قانون وضع كنيم .\r\n\r\nب ) شناخت انحصارى خداوند نسبت به انسان :\r\nقانون را كسى مىتواند براى انسان بياورد كه انسان‌شناس باشد ، بداند كه نياز انسان چيست و الا اگر نداندف قانونى وضع مىكند كه به درد انسان نمىخورد . دكتر وقتى مىتواند مرا معالجه كند كه درد مرا تشخيص دهد ، اگر درد را تشخيص ندهد ، » نمىتواند معالجه كند . معالجه كردنش هم حرام است و اگر اقدام به معالجه كند گناه كرده و كار حرام انجام داده است . حالا ببينيم انسان‌شناس واقعى چه كسى است ؟\r\nانسان‌شناس فقط خداوند است ، چه كسى انسان را شناخته و مىتواند بشناسد ؟\r\nبه قول آن آقا ، انسان موجودى ناشناخته است و راستى هم كه انسان شناخته نشده است .\r\n\r\n\r\n","description":"","footnote":"\r\n( 1 ) - سوره اعراف آيه 157 « و احكام پررنج و مشقتى را كه ( از جهل و هوى ) چون زنجير به گردن خود نهاده‌اند همه را بردارد »\r\n","page_name":" 49 ","page_number":49},
  {"content":"\r\n\r\nدر جملهء « مَنْ عَرَفَ نَفْسَهُ فَقَدْ عَرَفَ رَبَّهُ » « 1 » دقت كنيد . يعنى اگر انسان ، خودش ، خويش را شناخت ، بعد معنوى و ماديش را شناخت ، آن وقت خدا را و پروردگار خويش را هم مىشناسد ، اما معناى ديگرى هم دارد كه دقيق‌تر از اين است . استاد بزرگوار ما رهبر عظيم‌الشأن انقلاب ( ادام‌الله ظله ) مىفرمودند : اين جمله معنايش تعليق بر محال است يعنى كنه ذات انسان را كسى نمىتواند بشناسد ، چنانچه به كنه ذات ربوبى هم كسى نمىتواند پىببرد ، حتى خود رسول‌اكرم ( ص ) با آن عملشان و اعمالشان مىفرمايند : « ما عَرَفْناكَ حَقَّ مَعْرِفَتِكِ » « 2 » ممكن اگر بخواهد پى به كنه ذات واجب ببرد نمىشود .\r\nتوضيح معناى دوم كه معناى ذوقى و دقيقى است چنين مىشود كه انسان را جز خداوند كسى نشناخته است . آيا وقتى كه كسى انسان را نمىشناسد ، مىتواند براى او قانون وضع كند ؟ ! مثل من يا شما يا بالاتر از من و شما ، يا درس خوانده‌هاى هفتاد ساله اگر بخواهند براى انسانى كه نشناخته‌اند قانون وضع كنند ، اما او را مىكشد شايد بعضى بگويند دكترهاى حسابى هم همينها هستند يا حداكثر مسكن موقتى است .\r\nهمانطور كه دكتر بايد درد را بشناسد و دوا بدهد ، كسى بايد براى انسان قانون وضع كند كه او را بشناسد و بداند چه نيازهايى دارد ، لذا وضع قانون مختص به خداوند است . هيچكس جز خداوند نمىتواند براى انسان قانون وضع كند ، زيرا خداوند خالق انسان است و تنها او انسان را مىشناسد و مىداند كه چه قانونى براى او وضع كند .\r\n\r\n\r\n","description":"","footnote":"\r\n( 1 ) - اميرالمؤمنين ( ع ) فرمودند : كسى كه خود را شناخت تحقيقاً پروردگارش را شناخته .\r\n( 2 ) - درباره معرفت رب ومعرفت نفس در رسالهء لقاء الله مرحوم حاج ميرزا جوادآقا ملكى تبريزى و الميزان علامه طباطبايى ( ج 6 ، ص 176 - 169 ) روايات متعددى آمده و اين روايت درج 69 / ص 228 بحارالانوار آمده است .\r\n","page_name":" 50 ","page_number":50},
  {"content":"\r\n\r\n\r\nجلسه چهارم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nبحث گذشته درباره « تنزيل العزيز الرحيم » بود كه جمله‌اى پرمغز و يكى از دلايل بزرگ نبوت است . براى اثبات اين مطلب مقدمه كوتاهى ذكر شد كه وضع قانون مختص به ذات خداوند است . كسى حق ندارد براى ديگرى قانون وضع كن و او را محصور در چهارچوب قانون كند ، بگويد قانون من به تو مىگويد بايد به روى يا نروى ، بكنى يا نكنى و براى اين موضوع دو دليل ذكر شد : در انحصار خالق بودند وضع قانون و لزوم انسان‌شناسى كامل براى وضع قانون . و حالا پس از يك مرور كوتاه به بحث گذشته ، مباحث تازه‌اى را مطرح مىكنيم .\r\n\r\nالف ) وضع قانون در انحصار خالق است :\r\nخدا خالق و مالك الملوك است . چون خالق ما و مالك ماست ، از اين جهت مىتواند به ما امرونهى كند ما عبديم و او مولا . ما مخلوقيم و او خالق ، همه چيز ما از اوست ، پس مىتواند امرونهى كند ، اما غير از خداوند كسى حق ندارد براى ما قانون وضع كند و متابعت از آن قانون را از ما بخواهد .\r\n\r\nب ) لزوم انسان‌شناسى كامل در وضع قانون :\r\nكسى مىتواند براى انسان ، قانون وضع كند كه انسان‌شناس باشد مصلحت و مفسده‌ى انسان را بفهمد . بداند انسان چه نيازهايى دارد و چه چيز براى او مضر است تا بتواند برايش قانو نوضع كند ، اما انسان ، انسان را نمىشناسد .\r\nكتابى است به نام « انسان موجود ناشناخته » كه هر چند اشتباهات زيادى دارد . اما اسم كتابش بسيار جالب است . راستى هم انسان ، ناشناخته است . خود ، خويش را نشناخته . تمام مصيبت‌هايى كه فعلًا در اين جهان است زير سر آنهايى است كه انسان\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nرا نشناخته‌اند . اگر بمب ساخته‌اند و اگر امروز قضيه ايران و لبنان پيش مىآيد براى اين است كه انسان را نشناخته‌اند . اگر مكتب انحرافى « فرويد » يا « نيچه » جلو آمد و خود را نشان داد ، براى اين است كه انسان را نشناخته‌اند . « ماركس » اگر مكتب براى انسان‌ها آورد و شعارش را به اينجا رساند كه : « به اندازه ضرورت ، برداشت و به اندازه قدرت ، كاشت » براى اين است كه انسان را نشناخت . چون انسان را نشناخت ، قدر و قيمتى هم براى انسان قائل نشد . مثل آن مهندس آلمانى كه براى انسان قيمت گذاشته بود ! مواد بدنش را حساب كرده بود ، چهار كيلو آهن دارد ، 12 مارك . دو كيلو قند دارد ، 4 مارك ، دو كيلو آهك دارد ، 4 مارك و همينطور جمع‌بندى كرده بود و نتيجه گرفته بود كه : پس يك انسان قيمتش هشتاد مارك است !\r\nوقتى من اين جمله را از اين مهندس آلمانى ديدم ، گفتم اشتباه كرده . قيمت اين انسان هشتاد مارك نيست ، اين انسان اصلًا ارزش ندارد . مىگويند روزى تيمورلنگ به حمام رفته بود ، دلاك‌پشت او را كيسه كشيد ، جلو آمد تا دستش را كيسه بكشد ، تيمور براى اينكه با او صحبتى كرده باشد به او گفت : آقاى دلاك ! من چقدر ارزش دارم ؟ گفت : شما ( مثلًا ) صد تومان ارزش داريد .\r\nتيمور گفت : احمق ، لنگى كه من بسته‌ام قيمتش هشتاد تومان است .\r\nگفت : قربان ، من با لنگ حساب كردم و گفتم صد تومان و گرنه . . .\r\nبه قول اميرالمؤمنين ( ع ) : «\r\nمَنْ كانَتْ هِمَّتُهُ بَطْنُهُ ، قَيمتُهُ ما يُخْرِجُ مِنْهَ\r\n» « 1 » اميرالمؤمنين على ( ع ) قدم بالاتر از اينها گذاشته‌اند ، يعنى اگر انسان ، انسان غربى شد ، قيمتش به اندازه آن چيزى است كه از شكمش بيرون مىآيد . قيمت فرويد ، نيچه ، ماركس و مكتبهايشان و پيروانشان به اندازه آن چيزى است كه از شكم آنها خارج مىشود . مىدانى انسان را چه كسى شناختف اين قرآن است كه مىفرمايد :\r\n « مَنْ قَتَلَ نَفْساً بِغَيْرِ نَفْسٍ اوْ فَسادٍ فِي الارضِ فَكآنما قَتَل النّاسَ جَميعاً وَ مَنْ احْياها فَكَانَّما احْيا النّاسَ جميعاً »  « 2 »\r\n\r\n\r\n","description":"","footnote":"\r\n( 1 ) - كسى كه كوشش او شكمش باشد ارزش او به اندازه چيزى است كه از شكمش خارج مىشود .\r\n( 2 ) - سوره مائده ، آيه 32 « . . . هر كس نفسى را بدون حق قصاص و يا بىآنكه فساد و فتنه‌اى در روى زمين كند به قتل رساند مثل اين است كه همه مردم را كشته و هر كه نفسى را حيات بخشد ( از مرگ نجات دهد ) مثل آنست كه همه مردم را حيات بخشيده است »\r\n","page_name":" 52 ","page_number":52},
  {"content":"\r\n\r\nيعنى اى انسان خيال مكن كه ارزش تو فقط به اندازه يك آدم است ، تو به دنيا مىآرزى ، اگر كسى ترا بكشد ، مثل اين است كه دنيا را كشته باشد و اگر در شرف مرگ تو را زنده كند مثل اين است كه دنيا را زنده كرده باشد .\r\nروايات زيادى از ائمه طاهرين ( ع ) درباره عظمت انسان داريم « 1 » و نشان مىدهد اينها هستند كه انسان را شناخته‌اند و بايد براى انسان قانون وضع كنند : نه مثل شوراى امنيت فعلى كه قوانين و قطعنامه‌هايش نشانگر اين است كه نه خود را شناخته است و نه ديگران را .\r\n\r\nج ) علم به مصالح و مفاسد :\r\nاين شرط روشن‌تر از شرط اول و دوم است . مىگويد كسى مىتواند قانون براى انسان وضع كند كه عالم به مصالح و مفاسد ، عالم به زمان و مكان و بالاخره عاقبت‌انديش باشد ، وراى اين جهان باشد ، جهان را ببيند و براى انسان قانون وضع كند و بداند كه اين انسان احتياجش چست و چه چيز برايش ضرر دارد ؟\r\nآينده را ببيند و بداند اين انسان براى آينده‌اش چه نيازى دارد ؟ چه چيزهايى مورد نهى است كه اگر حالا انجام ندهد براى آينده‌اش نفع دارد و اين مختص به ذات خداوند است كه محيط بر اين جهان است و مصالح و مفاسد اين انسان را خوب مىداند و مىفهمد .\r\n\r\nد ) عزت و قهاريت صفت الزامى قانونگذارى :\r\nقانون را كسى مىتواند وضع كند كه مقهور چيزى و كسى واقع نشود . اگر تحت سلطهء كسى يا چيزى واقع شود ، لياقت براى قانونگذارى ندارد . شوراى امنيت و سازمان ملل لياقت براى وضع قانون ندارند ، زيرا مقهور ديگرى هستند . انسان ماديگرا لياقت براى وضع قانون ندارد ، زيرا بعد مادى او\r\n\r\n\r\n","description":"","footnote":"\r\n( 1 ) - عن ابيعَبدِ الله ( ع ) : الْمُؤْمِنُ اعْظَمُ حُرْمَة مِنَ الكَعْبَة مؤمن حرمت و احترامش از كعبه بيشتر است . ( بحارالانوار ج 68 ، ص 16 ) عن النبى ( ص ) « الْمُؤْمِنُ اكْرَمُ عَلَى الله مِنْ ملائِكتِهِ المُقَرَّبين » مؤمن نزد خداوند از ملائكه مقربين گرامىتر است . ( كنزالعمال ج 1 ، ص 164 ، خ 821 ) عن النبى ( ص ) : إنَّ المُؤمِنَ يعْرَفُ فِى السَّمآءِ كَما يعْرِفُ الرَّجُلُ اهْلَهُ و وَلَدَهُ و انَّهُ لَاكْرَمُ عَلِ الله عَزَّوجَل مِنْ مَلَكٍ مُقَرَّبٍ « مؤمن در آسمانها شناخته شده است همانطورى كه مرد اهل و عيالش را مى شناسد و تحقيقاً مؤمن نزد خداوند عزوجل از ملك مقرب گرامىتر است . ( بحارالانوار ج 68 ، ص 19 ) درباره عظمت مؤمن روايات فراوان است كه در كتاب بحارالانوار علامه مجلسى - قدس سره - ج 71 ، ص 158 و ج 67 ، ص 65 و ج 75 ، ص 153 و . . . آمده است .\r\n","page_name":" 53 ","page_number":53},
  {"content":"\r\n\r\nحاكم بر اوست . كسى كه « تز » او اقتصاد است و زيربناى انسانيت را اقتصاد مىداند و مىگويد : « اگر انسان براى شكم خلق شده لذا بايد به قدر ضرورت برداشت كند و به قدر قدرت كار كند . » اين انسان مقهور ، نمىتواند قانون وضع كند و اگر چنين كرد مىبينى پس از هفتاد سال اين قانون با اينكه خيلى هم براى تثبيت آن پافشارى شود و مثل استالين 000 / 600 نفر را به خاطر آن بكشد و بارها هم عقب‌نشينى كرده و كم و زيادش نمايد اما موفق نشود جا باز كند .\r\nكسى كه « تز » او « شهوت » است ، يعنى كارش به جايى رسيده كه مىگويد : بچه هم كه پستان مادر را مىمكد به خاطر « غريزهء جنسى » است . اين نمىتواند قانون وضع كند ، زيرا قانونش خود متأثر از اين غريزه است .\r\nبه جايى مىرسد كه در انگلستان آن قانونى را كه نمىخواهم اسمش را بگويم وضع كردند . اين قانون كه در مجلس انگلستان وضع شد ، روى تاريخ را سياه كرد . معلوم است ، مكتب فرويد همان قانون انگلستان را مىخواهد . وقتى كسى « تزش » تز « نيچه » شد و گفت « رحم » از « ضعف » است ، سرچشمه مهربانى و عطوفت انسان از ضعف است انسان قوى آن است كه رحم در دلش نباشد ، دو ثلث جهان را بكشد ، زيرا مىخواهد بر يك ثلث جهان حكومت كند . اين مكتب وقتى بخواهد قانون وضع كند مجلس سناى آمريكا مىشود . اين گونه قوانين ، صهيونيزم را در وسط خاورميانه مستقر مىسازد براى اينكه از اين غده سرطانى استفاده كند ، ولو اينكه عده زيادى زن و مرد پيرو جوان به خاك و خون كشيده شوند . پس نتيجه مىگيريم كسى مىتواند قانون وضع كند كه آن بعد مادى را نداشته باشد ، مقهور كسى نشود ، مقهور خودخواهى ، فردگرايى ، وطن‌گرايى و غرايز و تمايلاتش نشود ، آن وقت مىتواند قانون وضع كند و چنين كسى جز خداوند بزرگ نمىتواند باشد كه :\r\n« وَهُوَالقاهِرُ فَوْقَ عِبادِهِ وَ هُوَ الحَكيمُ الخَبيرُ » « 1 » ه - ) مهربانى ، صفت الزامى ديگر براى قانونگذارى : علاوه بر آن مواردى كه ذكر شد ، قانونگذار بايد دلسوز هم باشد ، يعنى در حالى كه مقهور كسى يا چيزى نيست ، صددرصد رحمان و رحيم و دلسوز انسان باشد و او خداوند است .\r\n\r\n\r\n","description":"","footnote":"\r\n( 1 ) - سورهءانعام آيهء 18 . « بگو اى پيامبر » خداوند كمال اقتدار و توانايى را بر بندگان دارد و او هميشه درستكار و به همه امور ( عالم ) آگاه است .\r\n","page_name":" 54 ","page_number":54},
  {"content":"\r\n\r\nاستاد بزرگوار ما رهبر عظيم‌الشأن انقلاب ( دام ظله ) روايتى را نقل مىكردند كه : پيامبر كرم فرمودند : پروردگار عالم 1 % رحمتش را در بين موجودات تقسمى كرده است ، آن تلطف پدر و مادر به فرزند و آن رأفت فرزند به پدر و مادر ، آن همه عاطفه‌ها ، عشقها و دوستىها از آن 1 % رحمت پيدا شده است و 99 % از رحمتش را براى خودش گذاشته و آن را هم براى روز قيامت . « 1 »\r\nدر روايت ديگر مىخوانيم : پروردگار عالم از پدر و مار مهربانتر است « 2 » .\r\nالبته اين من باب مثال است و گرنه بالاترين رأفت ، رأفت علت به معلول و خالق به مخلوق است . قانون را بايد كسى وضع كند كه صد و چهارده مرتبه در قرآنش مىفرمايد : « بسم الله الرحمن الرحيم » ولى اگر دلسوز براى جامعه نباشد ، افراط و تفريط پيش مىآيد ، شما وقتى كه دلسوز من نباشيد در قانونى كه براى من وضع مىكنيد به فكر منافع خودتان هستيد نه در اين انديشه كه آيا اين برنامه بر من تحميل است يا نه . اگر رئوف نباشيد از من دوازده ساعت كار مىخواهيد ، بىتوجه به اين اين مدت كار در توان من هست يا نيست . اما اگر نسبت به من رئوف باشيد به اندازهء قدرت و استعداد من برايم قانون مىآوريد . اوامر و دستورات شما به گونه‌اى است كه صددرصد به مصلحت من است و در مواردى مرا نهى مىكنيد كه صددرصد برايم مفسده داشته باشد . لذا اوامر و نواهى تابع مصالح و مفاسد من مىشود ، چون قانونگذار من ، رئوف\r\n\r\n\r\n","description":"","footnote":"\r\n( 1 ) - عَنْ النَّبى ( ص ) : انَّ الله تَعالى خَلَقَ مِأَة رَحْمَة يوْمَ خَلَقَ السَّمواتِ والارضِ كُلُّ رشحمَة مِنْها طِباقٌ ما بَينَ السَّماءِ وَ الارْضِ ، فَهبَطَ رَحْمة مِنها الِ الارْضِ فيها تراحُمَ الخَلْقِ و بِها تَعطفُ الوالِدَة عْى وَلدِها ، و بِها تَشْرِبُ الطَّيرُ و الوُحُوُشُ مِنَ السماءِ ، و بِها تَعيشُ الخَلايقُ ( كنزل العمال - خ 10464 ) . پيامبر اكرم فرمودند : وقتى كه خداى تعالى آسمانها و زمين را خلق فرمود صد رحمت خلق كرد كه همهء آنها را در بين آسمان و زمين قرار داد . يك رحمت از آن صد را به سوى زمين پائين آورد كه از اوست رحم كردن مردم به يكديگر و به خاطر آن است عطوفت مادرى به فرزندش و نوشيدن پرندگان و و درندگان و بخاطر همان است زندگى خلايق . . .\r\n( 2 ) - فِى الدُّعا عَنْ عَلى بن الحُسَين ( ع ) : يا مَنْ هُوَ ابَرُّبى من الوالِدِ الشّفيقِ انْتَ مَوْضِعُ انسى فِى الخَلْوَة اذا اوْحِشنِى المَلكانْ ( بحارالانوار علامة مجلسى ج 94 ، ص 157 ) . اى كسى كه بر من از پدر مهربان بهترى در خلوت وقتى فكر تنهايى مرا به وحشت مىاندازد ، تو محل انس منى .\r\n","page_name":" 55 ","page_number":55},
  {"content":"\r\n\r\nو مهربان است . به همين جهت قرآن مدعى است كه قانونم از طرف خداست و چون از طرف خداوند است ، به هيچ‌وجه در آن اعمال غرض نشده است . اصلًا كسى كه اين قانون را وضع كرده علاوه بر اينكه در نهايت رأفت و مهربانيش نيست به بندگان بوده مقهور كسى يا چيزى نبوده است .\r\nاين قانون قرآن و اسلام است و وقتى مىبينيم كه قوانين قرآن هيچكدام مقهور كسى و چيزى نيست و در همه حال به مصالح و مفاسد انسان توجه دارد . بايد بگوئيم كه اين قانون خدايى است و خود دليلى بر نبوت پيامبر اسلام است .\r\nمىدانيم كه پيامبر اسلام نيز مثل همهء انسانها بعد مادى دارد منتهى بعد معنويش بسيار  قوي است : « قُلْ انَّماانَابَشَرٌمِثْلُكُمْ يُوحي الَيّ »  « 1 » وقتى يك انسان كه داراى بعد مادى است قانونى با اين خصوصيات كه براى قرآن‌كريم ، نقل كرديم بياورد ، دليل بر اين است كه او پيامبر است يعنى از خود چيزى ندارد ، سفير است ، يك سفير الهى است . پس وقتى مىگوييم « تنزيل العزيز الرحيم » « عزيز » سه معنى دارد :\r\nالف ) بىهمتا : وقتى شما به فرزندتان مىگوئيد عزيزم ، يعنى بىهمتايى ، نظير ندارى .\r\nب ) پرقيمت : مىگوئى مثل گوهر شب چراغ‌است ، يعنى بسيار ارزش دارد .\r\nج ) غال لايقهر : كه در قرآن هم زياد استعمال مىشود و هر كجا كه مىگوئيم « ان الله عزيز حكيم » يعنى « غالب لايقهر » آن چيزى كه غالب بر ما سوى الله است و هيچگه مقهور كسى يا چيزى نيست .\r\n« رحيم » يعنى نسبت به بندگان رئوف است و به آنها لطف دارد . پس « تنزيل العزيز الرحيم » براى قرآن صفت است و در واقع صفت خداى تعالى است كه فرستندهء قانون مىباشد . در نتيجه آيات را بايد اين چنين معنا كنيم :\r\n« يس » اى محمد ( ص ) قسم به قرآنت كه سراسر حكمت است ، قسم به قرآنت كه از طرف كسى است كه « غالب لايقهر » است و چيزى و كسى در وضع قانون نزول قرآن او را مغلوب نكرده است . قرآنت از طرف كسى است كه علاوه بر آنكه عزيز است ، رحيم است . از طرف كسى است كه فقط او مىتواند قانون وضع كند . ( زيرا\r\n\r\n\r\n","description":"","footnote":"\r\n( 1 ) - سوره كهف ، آيهء 110 ، ترجمه : بگو من بشرى چون شما هستم الا اينكه به من وحى مىشود . . .\r\n","page_name":" 56 ","page_number":56},
  {"content":"\r\n\r\nلازمهء وضع قانون لياقت است و آن كسى لياقت دارد كه مغلوب چيزى و كسى نشود )\r\nبا تفسير اين چند آيه مباركه بحث نبوت در اين سوره تمام مىشود . بدينگونه كه ، در همان آيه اول اثبات نبوت كرد و سپس در آيات بعدى سه دليل بر اثبات نبوت اقامه فرمود :\r\nالف ) « حكيم » از راه تحدى\r\nب ) « علي صراط مستقيم » از راه فطرت\r\nج ) « تنزيل العزيز الرحيم » از راه وضع قانون\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nجلسه پنجم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي لِتُنذِرَ قَوْماً مَّآ أُنذِرَ ءَابَآؤُهُمْ فَهُمْ غَفِلُونَ ( 6 ) « تا قومى كه پدرانشان به كتب آسمانى پيشين وعظ و اندرز شدند ، تو هم خود آنها را به اين قرآن پنددهى و ( از قهر حق ) بترسانى كه ايشان سخت غافلند »\r\nدر بحثهاى گذشته به اينجا رسيديم كه : قسم به قرآن حكيمت كه تو پيامبرى ، در راه مستقيمى ، و قسم به آن قرآنى كه قانونش مقهور چيزى و كسى واقع نشده و صددرصد تلطف و رحمت در او مراعات گرديده است ، تو پيامبرى . به چه دليل پيامبرى ؟ به دليل « لِتُنْذِرَ قَوْماً ما انْذِرَ اباؤُهُمْ فَهُمْ غافِلُون » براى اينكه انذار كنى مردمى را كه هم خود گمراهند و هم پدرانشان گمراه بودند ، هم خود غافلند و هم پدرانشان در حال غفلت بسر بردند ، تا مردند .\r\n\r\nاخلاق در قرآن :\r\nاين آيهء شريفه و آياتى كه بعداً مىآيد تا « سَواءٌ عَلَيْهِمْ ءَانذَرتَهُم امْ لَمْ تُنْذِرهُمْ لا يُؤْمِنُونَ » نكته ظريفى را در بر دارد . قرآن شريف كارخانهء آدم‌سازى است در حالى كه استدلال مىكند ، يك مطلب تاريخى هم نقل مىنمايد و رنگ اخلاقى به آن مىزند .\r\nشما اگر سراسر قرآن را مطالعه نمائيد نمىتوانيد جائى را پيدا كنيد كه قرآن يك\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمطلب فقهى ، فلسفى را مطرح كرده باشد و در همان موقع ، قبل و يا بعدش رنگ اخلاقى به آن نزده باشد . لذا با مختصرى دقت متوجه مىشويد كه نصف بيشتر قرآن بطور مستقيم يا غيرمستقيم راجع به اخلاق است .\r\nآن نكته ظريفى كه قبلًا به آن اشاره شد ، همين است كه قرآن وقتى يك مطلب عرفانى ، يك مطلب فلسفى ، يا يكى از معارف دقيقهء اسلام را بيان مىكند ، در همان موقع هم به هر صورتى هست رنگ اخلاق به آن مىزند . به عبارت ديگر ، بايد گفت شما در قرآن آيه‌اى پيدا نمىكنيد كه مربوط به خودسازى نباشد .\r\nاستاد بزرگوار ما رهبر عظيم‌الشأن انقلاب ( ادام الله ظله ) مدعى هستند كه همه آيات قرآن يعنى قريب به هفت هزار آيه‌اى كه در قرآن است همه‌اش رنگ اخلاقى دارد و انصافاً همچنين است . اگر با دقت مختصرى مطالعه كنيم و با اين عينك وارد قرآن شويم ، مىبينيم كه چنين است .\r\nدر سورهء « يس » از « لتنذر قوما » تا « وسواء عليهم ءانذرتهم ام لم تنذر هم لا يؤمنون » در حالى كه تسلى درل براى پيامبراكرم ( ص ) است ، در حالى كه مىخواهد پيامبر را در كارش استقامت دهد ، در حالى كه مىخواهد علت بعثت پيامبر را بگويد ، رنگ اخلاقى هم به آن مىزند . پس بهتر است اين بحث ما مقدمه‌اى باشد براى بحث آينده كه بتوانيم به خواست پروردگار عالم و لطف حضرت ولىعصر ( عج ) از اين چند آيه ، ساده‌تر بگذريم .\r\nاز قرآن شريف استنباط مىشود كه بعثت همهء پيامبران براى تهذيب نفس است ، زيرا همهء آنها مقدمهء آمدن پيامبراكرم ( ص ) بوده و در خصوص بعثت پيامبراكرم ( ص ) اين موضوع در قرآن تكرار شده است . از جمله در سورهء جمعه مىفرمايد :\r\n« هُوَ الَّذي بَعَثَ فِي الاميّيّنَ رَسُولًا مِنْهُمْ يَتلُوا عَلَيْهِمْ اياتِهِ و يُزَكيهِمْ و يُعَلِّمُهُمُ الكِتابُ و الحِكْمَةَ و انْ كانُوا مِنْ قَبْلُ لَفي ظَلالٍ مُبينِ » اگر شما در بحثهاى گذشته دقت كرده باشيد ، معناى اين آيه شريفه هم فىالجمله معلوم مىشود . بدين صورت كه پيامبر ( ص ) آمده است ، با معجزه هم آمده ، معجزه‌اش هم قرآن است ، آن قرآنى كه سراسر حكمت است . آمده است براى اينكه آدم بسازد . « وَ يُزَكيهِّمْ » براى اين كه تهذيب نفس كند . لذا اگر از ما بپرسند ، بعثت همهء انبياء ، يعنى صد و بيست و چهار هزار پيغمبر و آمدن بيش از صد و چهارده دين و نبى تشريعى ، به\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nچه منظور بوده است ؟ بايد جواب دهيم : براى تهذيب نفس ، براى اينكه به انسان سلامت نفس بدهند ، صفات رذيله از بين برود و صفات خوب جايگزين آن شود .\r\nسورهء « والشمس » در قرآن از لحاظ تأكيد ، سورهء منحصرى است ، يعنى مثل اين سوره در قرآن نداريم كه براى يك مطلب تا اين اندازهء تأكيد شده باشد . تقريباً پانزده تأكيد در اين سوره آمده و يازده قسم ياد شده است كه در هيچ جاى قرآن چنين چيزى نيست . بعد از يازده قسم مىفرمايد :\r\n  قَدْ افْلَحَ مَنْ زَكيّها و قَدْ خابَ مَنْ دَسّيها   « 1 » رستگارى و سعادت در دنيا و آخرت فقط و فقط براى كسى است كه خود را « مُهذَّبْ » كرده و صفت رذيله‌اى او را مهار نكرده باشد . شقاوت و بدبختى حتماً براى كسى است كه خود را مهذب نكرده و صفت رذيله‌اى بر او حكمفرما باشد .\r\nمن فكر مىكنم اگر همه‌مان ، صبح و شب مرتب اين آيه را بخوانيم « قد افلح من زكيها و قد خاب من دسيها » تا حدودى به قانون مراقبه‌اى كه علماى اخلاق دارند عمل كرده باشيم .\r\nبالاخره سراسر قرآن مىفرمايد : آمده‌ام تا آدم بسازم و آمده‌ام تهذيب نفس كنم . اين وضع قرآن است . علتش را هم قرآن مىفرمايد : يعنى اگر شما بپرسيد كه چرا بعثت انبياء ( ع ) براى اخلاق است ؟ به چه دليل قرآن سراسر اخلاق است و چرا يازده قسم خورده است و بعد از يازده قسم ميگويد : « قد افلح من زكيها و قد خاب من دسيها » ؟ در آيات فراوانى از قرآن جوابش داده شده است . قرآن گاهى اوقات مىفرمايد :\r\n« وَ الْبَلَدُ الطَّيِّبُ يَخْرُجُ نَباتُهُ بِذِذْنِ رَبِّهِ وَ الَّذي خَبُثُ لا يَخْرُجُ الّا تِكِدا كَذلِكَ\r\n\r\n\r\n","description":"","footnote":"\r\n( 1 ) - والشمس و ضحيها و القمر اذا تليها و النهار اذا جليها و الليل اذا يغشيها و السماء و ما بنيها و الارض و ما طحيها و نفس و ما سويها فالهمها فجورها و تقويها قد افلح من زكيها و قد خاب من دسيها 1 - قسم به آفتاب 2 - دو قسم به تابش آن هنگام رفتنش 3 - و قسم به ماه كه به دنبال آفتا آيد 4 - و قسم به روز هنگامى كه جهان را روشن سازد 7 - و قسم به آن كه اين كاخ رفيع را بنا كرد . 8 - و قسم به زمين 9 - قسم به آن كه آن را گسترد 10 - و قسم به نفس خود ( ناطقه - فكر كنندهء انسان ) 11 - و قسم به آنكه او را نيكوآفريد : تحقيقاً هر كسى نفس خود را از گناه و بدكارى پاك و منزه سازد به يقين رستگار خواهد بود و هر كس او را به كفر و گناه آلوده سازد ، زيانكار خواهد گشت .\r\n","page_name":" 60 ","page_number":60},
  {"content":"\r\n\r\n نُصَرِفُ الاياتِ لِقومٍ يَشْكُرونَ »  « 1 » امر معقولى را به امر محسوسى تشبيه مىكند . نفس انسان را به يك زمين تشبيه مىكند و مىفرمايد : زمين بر دو قسم است :\r\nالف ) زمين‌آباد : زمينى كه ذاتاً مستعد باشد ، خوب شخم شود ، علف هرزه‌هاى آن گرفته شود و خوب از آن مواظبت شود ، اين زمين حاصل خوبى مىدهد .\r\nب ) زمين بىحاصل : زمينى كه ذاتاً آباد نيست ، شوره زار و سنگلاخ است . يا اگر هم شوره‌زار نيست ، درست شخم نشده و علف هرزه‌هاى آن گرفته نشده باشد ، معلوم است كه حاصل نمىدهد . اگر تخمى هم در آن بريزيد به عمل نمىآيد و سبز نمىشود اگر هم سبز شود حاصل ندارد . معمولًا محصول چنين زمينى بته خار است و علف هرز ، چيز به دردخورى نيست .\r\nقرآن مىفرمايد : دل پاك و دل ناپاك اين طورند . اگر دل از صفات رذيله پاك باشد ، حسود ، خودمحور ، خود فكر ، لجوج ، متكبر ، كينه‌توز و بدبين نباشد و بالاخره صفات رذيله نداشته باشد مثل زمين آباد است ، زيرا فكر از دل سرچشمه مىگيرد و گفتار ، در دل‌آباد ، مؤثر و مفيد است . آن وقت كردارش هم مفيد است ، هم براى خودش و هم براى جامعه‌اش .\r\nاما اگر زمين شوره‌زار شد ، يعنى دل ناپاك شد ، هم گفتارش نيش‌دار و مضر مىگردد و هم كردارش چيزى جز ضرر براى جامعه در بر ندارد .\r\nاگر دل پاك باشد ، خير از او سرچشمه مىگيرد شما چشمه‌اى را در نظر بگيريد ، اگر سرچشمه‌اى گل‌آلود باشد و يا آب آن شور باشد ، خواه ناخواه آبى كه از چشمه منشعب مىشود گل‌آلود است و شور و ناپاك ، به عكسش اگر سرچشمهء آب زلال باشد ، آبى كه از آن مىجوشد زلال است . اگر آب آن هم گل‌آلود شد ، طولى نمىكشد كه اين آلودگى از بين مىرود و آبى كه بدست مىآيد همان آب زلال و تميز است . قرآن شريف كه من بعضى اوقات در بحثهايم سفارش مىكنم و تقاضا دارم كه\r\n\r\n\r\n","description":"","footnote":"\r\n( 1 ) - سوره اعراف ، آيه 58 . ترجمه : زمين پاك نيكو گياهش به اذن خدا نيكو برآيد و زمين خشن ناپاك بيرون نياورد جز گياه اندكى و كم‌ثمر ، اين گونه ما آيات قدرت خود را هر نوع مىگردانيم براى قويم كه شكر خدا به جاى آرند .\r\n","page_name":" 61 ","page_number":61},
  {"content":"\r\n\r\nهميشه اين آيه را در نظر داشته باشيد در يك جملهء كوتاه اما بسيار رسا مىفرمايد :\r\n       « قُلْ كُلٌّ يَعْمَلُ عَلي شاكِلَتِهِ ، فَرَبُكُمْ اعْلَمُ بِمَنْ هُوَ اهْدي سَبيلًا »        « 1 » ترجمهء اين آيه شبيه اين ضرب‌المثل است كه : « از كوزه همان برون تراود كه در اوست » اگر در كوزه شراب باشد ، تراوش آن شراب است و اگر در آن آب‌شور باشد ، آبى كه از بدنهء كوزه تراوش مىكند شور است . معنى ندارد كه در كوزه آب تلخ و شورى باشد . اما تراوش آن آب شيرين باشد ، اگر در كوزه آب گوارا ، سرد ، تصفيه شده باشد تراوش آن هم آب سرد ، گوارا و مطبوع است . آيه « قل كل يعمل على شاكلته » منظورش اين است كه اگر دل كسى ناپاك شد ، لجاجت و عصبيت بر آن حكمفرما شد ، گفتارش همه عصبيت و كردارش همه خودمحورى است . به عكس اگر دل سالم شد ، اگر سلامت داشت ، آن دلى مىشود كه ديوها و بتها از آن بيرون رفته است و خدا در آن جاى دارد . آن دلى را كه خداوند مىفرمايد :\r\n                                                                                 « يَوْمَ لا يَنْفَعُ مالٌ وَ لا بَنونَ الّا مَنْ اتَي اللهَ بِقَلْبٍ سَليمِ »                                                                                  « 2 » در روز قيامت چيزى به درد نمىخورد حتى عبادتهاى ما عباداتى نيست كه ما را به جايى برساند ، معمولًا عبادات ما يك رفع تكليف است ، يعنى مولى گفته است روزه بگيريد ، ما هم گرسنگى را تحمل كرده‌ايم ، مولى فرموده است نماز بخوان ، ما هم نمازى خوانده‌ايم . اينها چيزى نيست كه ما را بهشتى كند . قرآن مىگويد : اگر دل انسان بهشتى شد او را بهشتى مىكند . در روز قيامت بر خدا وارد شود در حالى كه دلش سالم باشد . دل سالم در دنيا م فكرش سالم است . فكرش فكرى است كه خدا مىپسندد ، عقل مىپسندد ، گفتارش مضر نيست ، نيش ندارد ، سالم است ، كردارش نيز همين‌طور است .\r\nدو آيه در قرآن شريف است كه بايد با يكديگر مقايسه شد تا از آن نتيجه مطلوب بدست آيد ، قرآن مىفرمايد : دسته‌اى هستند كه در مقابل حق و واقعيات نمىتوانند سر فرود آورند ، و حتى كارشان به جايى مىرسد كه حاضرند خود را نابود كنند ، اما اين حق بر\r\n\r\n\r\n","description":"","footnote":"\r\n( 1 ) - سورهء اسراء ، آيه 843 . به خلق بگو كه هر كس بر حسب ذات و طبيعت خود عملى انجام خواهد داد و خداى شما بر آنكه راه هدايت يافته از همه كس آگاهتر است .\r\n( 2 ) - سورهء شعراء آيات 89 - 90 . « آن روز مال و فرزند نفع ندهد ، تنها آنكس سود برد كه با دلى پاك ( از شرك و ريا ) بدرگاه خدا آيد .\r\n","page_name":" 62 ","page_number":62},
  {"content":"\r\n\r\nملا نشود :\r\n « وَ اذْ قالُوااللّهُمَ انْ كانَ هذا هُوَ الحَقُّ مِنْ عِنْدِكَ فَامْطِرْ عَلَينا حِجارَةً مِنَ السَّماءِ اوِأتِنا بِعَذابٍ اليمٍ »  « 1 » مفسرين ، شأن نزول اين آيه شريفه را مختلف نقل كرده‌اند ، شايد هم مختلف باشد ، يعنى واقعاً چندين بار نازل شده يا چندين بار مصداق پيدا كرده باشد . « 2 » بعضى از آيات قرآن يك بار نازل شده اما چندين بار مصداق پيدا كرده است .\r\nدر مورد اين آيه بعضى از مفسرين معتقدند بعد از واقعه غديرخم نازل شده است . در آن روز رسول اكرم ( ص ) براى نصب خلافت و وصايت مولاى متقيان ( ع ) در برابر يكصد و بيست هزار نفر از مسلمانان خطبه‌اى ايراد فرمودند كه حدود چهار ساعت به طول انجاميد و حضرت آيات زيادى از قران را در فضيلت حضرت امير ( ع ) شاهد آوردند ، سپس حضرت على ( ع ) را بر سر دست بلند كردند و فرمودند :\r\n« مَنْ كُنْتُ مَوْلاهُ فَهذا عَلِيٌ مَولاهُ ، اللّهُمَ والِ مَنْ والاهُ وَ عادِ مَنْ عاداهُ وَ انْصُرْ مَنْ نَصَرهُ وَ اخذُلْ مَنْ خَذَلَهُ » پس از پايان خطبه ، همهء آن جمعيت با اميرمؤمنان ( ع ) بيعت كردند « 3 » . عربى آمد و\r\n\r\n\r\n","description":"","footnote":"\r\n( 1 ) - سورهء انفال ، آيه 32 و چون باز لجاجت كردند و گفتند خدايا اگر اين به راستى بر حق و از جانب تو است پس يا بر سرمان از آسمان سنگ ببار يا ما را به عذابى دردناك گرفتار ساز .\r\n( 2 ) - از جمله مصاديق آيه عبارتست از : 1 - وقتى كه پيامبر ( ص ) فرمودند خداى تعالى مرا مبعوث فرموده كه با همه پادشاهان جهان بجنگم و اين دين را بر عالم مستولى كنم ، ابوجهل حسادت ورزيد و خواست اگر راست است سنگ بر او افتد . 2 - وقتى حضرت رسول ( ص ) فضائل اميرالمؤمنين ( ع ) را بيان مىفرمودند ، حارث بن‌عمر والفهرى حسادت كرد و . . . 3 - در جريان غديرخم لقمان بن حارث نتوانست حق را تحمل نمايد و . . . 4 - نضربن حارث فضايل حضرت امير ( ع ) و فاطمه ( س ) و امام حسن و امام حسين ( ع ) را نتوانست تحمل لكند و در خواست عذاب كرد و معذب شد ( از نورالثقلين ، تفسير برهان ، مجمع‌البيان ، بحارالانوار و . . . )\r\n( 3 ) - ابن جوزى كه از علماء سنت است گويد : اتفق علماء السير على ان قصةالغدير كانت بعد رجوع رسول الله من حجةالوداع من الثامن عشر من ذىالحجة من الصحابة و من الاعراف و ممن يسكن حول مكه والمدينه مأئة و عشرون الفاً و هم الذين شهدوا معه حجةالوداع و سمعوا منه هذه المقاله . ترجمه : همهء دانشمندان سيره‌نويس اتفاق قول دارند كه داستان غدير بعد از بازگشت نبىاكرم ( صلوات الله عليه ) از حجةالوداع روز هجدهم ذىحجة اتفاق افتاده و با حضرت ، از صحابه و اعراف و كسانى كه اطراف مكه و مدينه سكنى داشتند همراه بودند كه تعدادشان 000 / 120 نفر مىشد و همگى خطبه غدير را از حضرت شنيده‌اند . ( بحارالانوار ج 37 ، ص 150 ) .\r\n","page_name":" 63 ","page_number":63},
  {"content":"\r\n\r\nبه پيامبر ( ص ) گفت : يا رسول‌الله اين كارى كه انجام دادى از طرف خود توست يا از طرف خداوند . اگر از جانب توست قبول ندرام و اگر از جانب خداوند است ، نمىتوانم ببينم و زير بار بروم . پس از خداوند بخواه كه سنگى يا آتشى از آسمان نازل كند تا مرا نابود سازد . من نمىتوانم تحمل كنم كه على ( ع ) خليفه مسلمين شود « 1 » . بعضى از مفسرين مىنويسند كه ، حضرت محمد ( ص ) در فضائل حضرت على ( ع ) مىفرمودند :\r\nعلى ( ع ) مقدم بر من به بهشت مىرود پرسيدند : يعنى چه ؟ چگونه مقدم بر شما به بهشت مىرود ؟ فرمودند : على ( ع ) در دنيا علمدار من است و در قيامت هم لواى حمد به دست اوست ، و علمدار هميشه جلوى قافله حركت مىكند « 2 » و . . .\r\n\r\n\r\n","description":"","footnote":"\r\n( 1 ) - عَنْ جَعْفَرَ بنَ مُحمد الصُادِق عَنْ ابائِهِ عَلَيهِم السَّلام قالَ : لَمّا نَصَبَ رَسُولُ الله صلى الله عَلَيهِ وَ آلهِ وَ سَلَّم علياً عليه‌السّلام يوْمَ غَديرخُم فَقالَ : مَن كُنْتُ مَولاه فَعَلى مَولاه ، طارَ ذلِكَ فِى البِلاد ، فَقَدِمَ عَلَى النَّبى ( ص ) النّعمانُ بن الحارثِ الفهرى فَقالَ : امَرْتَنا مِنَ الله انْ ن‌َهدَ ان لا إله الا الله وَ انَّكَ رَسُول الله و امَرْتَنا بِالْجِهاد و الحَجَ و الصّومِ و الصَّلوة و الزكوة فَقَبلناها ، ثُمَّ لَمْ تَرْضِ حتّى نَصَبْتَ هذا الغُلام فَقُلْتَ : مَنْ كُنْتُ مولاه ، فَعَلى مولاه ، فَهذا شَيى مِنكَ اوْامرٌ مِن عِنْدِ الله ؟ فقالَ : وَ الله الذى لا إله الا هُوَ هذا مِنَ الله ، فَوَلى النّعمان بن الحارث و هُوَ يقول « الَلهُمَّ ان كانَ هذا هُوَ الحَقُّ مِنْ عِنْدكَ فَامْطِرْ عَلَينا حِجارة مِنَ السَّماء » فَرَماهُ اللهِ بِحَجَرٍ عَلى رَأْسِهِ فَقَتلَهُ ( تفسى نورالثقلين ج 2 / 151 - خ 80 ) امام صادق ( ع ) از پدران بزرگوارشان نقل فرمودند : وقتى كه پيامبراكرم ( ص ) حضرت على ( ع ) را روز غديرخم به امامت و خلافت نصب فرمودند و گفتند : هر كه را من مولاى اويم على مولاى اوست . اين مطلب در شهرها پيچيد . نعمان بن حارث فهرى محضر حضرت شرفياب شد و عرض كرديد ما را به جهاد و حج و روزه و نماز و زكات ، ما هم همه را قبول كرديم . سپس به همين جا بسنده نكردى تا اين جوان را نصب كردى و گفتى : هر كه را من مولاى اويم عليش مولاست اين از خود شماست يا امر پروردگار است . حضرت فرمودند : به خدايى كه معبودى جز او نيست اين پيام و امر از جانب او است . پس نعمان بن حارث در حالى كه دور مىشد ، مىگفت : « پروردگارا اگر اين همان حق است از نزد تو ، پس سنگى از آسمان بر من بباران » در همين حال سنگى از بالا بر سر او فرود آمد و جان سپرد .\r\n( 2 ) - عَنِ الرّضا عَلَيه السَّلامُ عَنْ ابائِهِ عَنْ اميرالمؤمنين عَلَيهُم السَّلام قالَ : قالَ رسُول الله صلى الله عليه و آله : يا على انتَ اوَّلُ من يدخِلُ الجَنَة و بِيدكَ لوائى وَ هُوَ لِواء الحَمدِ ( عيون اخبارالرضا ج 1 ص 304 ) حضرت على بن موسىالرض عليه الاف التحيه و الثناء از قول پدران بزرگوارشان از اميرالمؤمنين ( ع ) نقل فرمودند كه فرمود : پيامبر ( ص ) فرمود : اى على تو اول كسى هستى كه داخل بهشت مىشوى و به دست تو پرچم من است .\r\n","page_name":" 64 ","page_number":64},
  {"content":"\r\n\r\n « يَوْمَ نَدْعُوا كُلّش اناسٍ بِامامِهِمْ »  « 1 » در روز قيامت هر كسى با امام و رهبرش مىآيد . چنانچه در قرآن هست فرعون صفت‌ها ، علمدارشان فرعون است و به دنبال او مىآيند و شيعيان هم در پى اميرالمؤمنين على ( ع ) كه لواى حمد در دست دارد ، روانند . فرعون با پيروانش به جهنم مىرود و حضرت امير ( ع ) با شيعيانش قدم به بهشت مىگذارند .\r\nصرف‌نظر از علماء اهل سنت از جمله فخررازى هم اين روايت را نقل مىكند كه عربى عصبانى شد و گفت : يا رسول‌الله ، هر جايى كه نشستيم تو از على ( ع ) تعريف كردى . من نمىتوانم اين اوضاع را تحمل كن . از خداوند بخواه سنگى يا آتشى نازل كند تا مرا از بين ببرد .\r\nاين مصداق همان مثل عوامانه است كه مىگويد : « خر سياه حاضر است خود را بكشد براى اينكه به صاحبش ضرر برساند » اما يك وقت خيال نكنيد اين ضرب‌المثل مخصوص آن عربى است كه در زمان رسول اكرم ( ص ) مىزيسته است . خير ، اگر صفت رذيله‌اى بر دل حاكم باشد ، نمىتواند حق را ببيند ، حق را بگويد ، در مقابل حق فروتنى كند و متواضع باشد ، حتى اگر بتواند حق را زير پا هم مىگذارد و اگر ممكن شود حاضر است خود را از بين ببرد ، اما حق را نبيند .\r\nاين يك آيه در قرآن است و در مقابل آن آيه‌اى است كه شأن نزولش مربوط به بعضى از علماى نصرانى است :\r\n « وَاذا سَمِعُوا ما انُزِل‌َالَي الرَّسُولِ تَري اعْيُنَهُمْ تَفيضُ مِنَ الدّمعِ مِمّا عَرَفُوا مِنَ الحَقِّ يَقُولوُنَ رَبَّنا آمَنّا فَاكْتُبْنا مَعَ الشّاهِدينَ وَ ما لَنا لا نُومنُ بِاللهِ و ما جاء نامِنَ الحِّ وَنْطَمعُ ان يُدخِلَنا رُبُّنا مَعَ القَومِ الصّالِحينَ »  « 2 »\r\n\r\n\r\n","description":"","footnote":"\r\n( 1 ) - سورهء مباركهء اسرا آيهء 71 . « روزى كه مردم را به امامشان مىخوانيم »\r\n( 2 ) - سوره مائده ، آيات 83 و 84 و چون آياتى را كه به رسول فرستاده شده استماع كنند اشك از ديده آنها جارى مىشود زيرا حقانيت آن را شناخته وگويند بارالها ما ( به رسول تو و كتاب آسمانيش قرآن ) ايمان آورديم . نام ما را در زمره گواهان صدق او بنويس . و گويند چرا ما به خدا و كتاب حق كه برايمان آمده ايمان نياوريم در حالى كه اميد آن داريم كه پروردگارمان در قيامت ما را داخل در زمره صالحين گرداند »\r\n","page_name":" 65 ","page_number":65},
  {"content":"\r\n\r\nوقتى كه يك آيهء نازل مىشود ، بعضى از اينها باندازه‌اى خوشحال مىشوند و در مقابل قرآن متواضع ، كه گريه شوق مىكنند و مىگويند : خدايا شاهد باش كه ايمان آورده‌ايم ، و در مقابل حق متواضع شده‌ايم . اگر از آنها بپرسند به چه دليل گريه مىكنيد و چرا متواضع شده‌ايد ؟ مىگويند :\r\nچگونه گريه نكنيم و متواضع نشويم در حالى كه او حق است و ما انسانيم و بايد متواضع شويم ، ما مىخواهيم از زمرهءافراد شايسته باشيم ، پس بايد در مقابل حق و حقيقت متواضع شويم ، . . . و چرا نشويم ؟ !\r\nاين دو آيه را وقتى با هم مقايسه كنيد ، مىبينيد يك دسته آنطور هستند و يك دسته اينطور ، چرا ؟ چطور مىشود كه دو دسته در برخورد با حق تا اين اندازه سرسختند . يكى حاضر است جهنمى شود ، دنيايش نابود شود ، اما زير بار حق نرود و دسته ديگر آن قدر در برابر حمتواضع باشد كه وقتى حق را مىبيند ، گريه كند و بگويد : چه خوب شد حق را يافتم . علت اين هر دو « دل » است و مصداق‌آيه «  اللّهُمَّ انْ كانَ هذا هُوَ الحَقَ  « 1 » » دل ناپاك است كه لجوج و متكبر است و نمىتواند حق را ببيند . به قول آيات فراوانى از قرآن من جمله در همين سوره « يس » فَاغْشَيناهُمْ فَهُمْ لا يُبْصِروُنَ كور است ، پرده عصبيت كورش كرده ، كرش كرده ، گنگش كرده ، ديگر قالب برگشت هم نيست . «  صُّمٌ بُكْمٌ عُمْيٌ فَهُمْ لا يَعْقِلُونَ  « 2 » » كور است ، حق را نمىتواند ببيند و كر است نمىتواند صداى حق را بشنود .\r\nخداوند در قرآن ، پيامبر را تسلى مىدهد كه : «  فَانَّكَ لا تُسْمِعُ المَوْتي وَلا تُسْمِعُ الصُّمِّ الدُّعاءِ اذا وَ لَوْ مُدْبِرينِ  « 3 » » اين قدر غصه‌نخور « لَعَّلَكَ باخِعٌ نَفْسَكَ\r\n\r\n\r\n","description":"","footnote":"\r\n( 1 ) - سورهء انفال آيه 32 .\r\n( 2 ) - سوره بقره آيه 171 ، ترجمه : « كفار از شنيدن و گفتن و ديدن حق » كر و گنگ و كورند زيرا عقل خود را به كار نمىگيرند »\r\n( 3 ) - سوره روم آيه 52 . « تو نمىدانى مردگان ( مرده‌دلان كفر ) را سختى بشنوانى و يا كران ( باطن ) را كه از گفتارت روى مىگردانند ( به حقيقت ) شنوا كنى »\r\n","page_name":" 66 ","page_number":66},
  {"content":"\r\n\r\n الّا يَكُونُوا مُؤمِنينَ »  « 1 » گويى بخاطر اينكه اينها زير بار نمىروند مىخواهى خودت را بكشى ، اينها ديگر كورند ، كرند ، گنگند ، قوهء تعقل ندارند ، « فَهُمْ لا يَعْقِلوُنَ »\r\nبا اين گروه قرآن هم نمىتواند كار كند ، در اين آياتى كه بعد مىخوانيم مىفرمايد : پيامبر تو نمىتوانى با اينها كار كنى ، زيرا آنها مرده‌اند و چيزى نمىفهمند :  « وَ ما انْتَ بِمُسْمِعٍ مَنْ فِي القُبُور انْ انْتَ الّا نَذيرُ »  « 2 » با اينها نمىتوانى كار كنى زيرا :  « وَ حَقَّ عَلَيْهِمُ القَوْلُ فِي امَمٍ قَدْ خَلَتْ مِنْ قَبْلِهِمْ مِنَ الجِنِّ وَ الانْسِ ، انَّهُم كانُوا خاسِرينَ »  « 3 » اگر بخواهى قرآن در آنها اثر كند ، اينها بايد سرچشمه را آباد كنند ، بايد سرچشمه درست شود . تو با چه كسى مىتوانى كار كنى اى پيامبر ؟ ! با كسى كه وقتى حق را مىبيند گريه شوق مىكند . با آنكه دنبال حق و حقيقت است و دل پاك دارد و گرنه بخاطر اينها نه خود را بكش و نه تا اين اندازه غصه بخور زيرا بىفايده است . سرچشمهء گل‌الود است و از كوزه همان برون تراود كه در اوست ، در كوزه شراب است ، وقتى شراب در كوزه باشد ، پيامبراكرم ( ص ) هم ديگر نمىتواند آن را تغيير دهد و تراوش آن جز شراب چيزى نيست . در زمين شوره‌زار نمىشود زراعت كرد . اگر شما تخمى هم در آن بكاريد آبش هم بدهيد ، خيلى هم مواظبتش كنيد ، التماس هم بكنيد كه همان يكتخمى را كه در آن كاشته‌ايد ، به شما بدهد حتماً نخواهد داد  . « وَ الَّذي خَبُثَ لا يَخْرُجُ الّا نَكِداً  « 4 » »\r\nزمين سفت است ، دل سنگ است . از آن حق بيرون نمىآيد ، فكرش هم ناپاك است ، گفتار و كردارش هم ناپاك است .\r\n\r\n\r\n","description":"","footnote":"\r\n( 1 ) - سوره شعراء ، آيه 3 ( اى پيامبر ) گوئيا چون ايمان نمىآورند مىخواهى ( از ناراحت ) خود را بكشى .\r\n( 2 ) - سوره فاطر آيه 22 . ترجمه : « و تو نمىتوانى آنان را كه در قبرها هستند ، بشنوانى . تو فقط ترساننده آنها هستى » ( با توجه به اين نكته كه پيامبر ( ص ) به مرده‌هاى گورستان كارى نداشتند و براى هدايت آنان هم مبعوث نشده بودند ، مىفهميم منظور از مردگان ، همان مرده دلان روى زمين هستند )\r\n( 3 ) - سوره فصلت آيه 25 . « و وعدهء عذاب الهى بر آنها حتم و لازم گردد چون امتانى از جن و انس كه ( غرق دنيا بودند و با كفر و عصيان ) در گذشتند و سخت زبون و زيانكار شدند .\r\n( 4 ) - سوره اعراف آيه 58 و زمين خشن ناپاك جز گياهى اندك و كم‌ثمر ببار نياورد .\r\n","page_name":" 67 ","page_number":67},
  {"content":"\r\n\r\nنظير اين آياتى كه خواندم در قرآن زياد است شما اگر با اين عينك در قرآن وارد شويد ، مىبينيد كه قرآن از اول تا آخر مىگويد : آمده‌ام براى تهذيب نفس ، آمده‌ام تا آدم بسازم . آمده‌ام تا صفات رذيله را از بين ببرم و صفات خوب را جايگزين آنها كنم و بعد هم مرتب به علتش اشاره مىكند و مىفرمايد : براى اين آمده‌ام كه سرچشمه را دست كنم ، تا سرچشمه را درست نكنم فايده‌اى ندارد .\r\nاگر يك آدم جرب داشته باشد و روى زخمهايش پماد بمالد ، ممكن است اين پماد يكى دو روز مؤثر باشد و زخمهايش را موقتاً التيام دهد ، اما اين زخمها از ريشه خراب است و آب از سرچشمه گل‌آلود . اگر دكتر ، دكتر باشد ، پماد نمىدهد تا اين زخم موقتاً خوب شود ، داروئى مىدهد تا ريشه جرب را بخشكاند ، ريشه دمل را بخشكاند ، وقتى ريشه از بين رفت ، زخم كم‌كم التيام مىيابد و گرنه تنها پماد ماليدن و به ظاهر زخم رسيدن ، دردى را دوا نمىكند .\r\nمرحوم محقق نراقى ( رحمت الله عليه ) در كتاب جامع‌السعادات ، براى انسانهايى كه تقواى ظاهرى دارند ، اما دلشان ناپاك است ، مثالى مىزند و مىگويد : اين نظير قبرى است كه مرده درون قبر گنديده است ، اما شما روى قبر را مرتب گچكارى كنيد . نظير مستراح است كه شما در آن هر چه تزيين و كاشى : ارى و گلكارى كنيد ، گنديدگى درون آن از بين نمىرود ، چرا ؟ براى اينكه زيربنا خرابست « 1 » اگر زيربناى انسان خراب باشد ، كار بجايى مىرسد كه حتى جذابيت پيامبر هم نمىتواند كاملًا مؤثر واقع شود . چنانچه وليدبن‌مغيره متصلًا مىانديشد كه چگونه آنچه را پذيرفته ولى عصبيتش مانع است لگدمال كند تا اينكه : « الْقَي الشَّيْطانُ فِي فَمِهِ » « 2 » در روايات داريم كه شيطان آمده است ، شايد هم به صورت انسى آمده باشد ، آن\r\n\r\n\r\n","description":"","footnote":"\r\n( 1 ) - عَنُ عَلّى عَلَيهِ السَّلامُ « فى صِفَة الزُّهاد » وَ يروْنَ اهْلَ الدُّنيا يعَظِّمُونَ مَوْثَ اجُسادِهِمْ و هُمْ اشَدُّ اعظاماً لِمَوتِ قُلُوبِ احيائَهُمْ ( نهج‌البلاغه خطبه 230 ) . حضرت اميرالمؤمنين ( ع ) در بيان صفات زهاد فرمودند : و زهاد مىبينند اهل دنيا را كه اجساد مرده‌هاى خود را بزرگ مىدارند در حالى كه بايد خيلى بيش از اينها قلبهاى مرده زنده‌هاى خود را بزرگ بدارند . ( يعنى قلبهاى مردهء اينها كه نفس مىكشند بيشتر بايد مورد توجه قرار گيرد از اينكه به مرده‌هاى خود و آباد كردن گورستانها همت گمارند )\r\n( 2 ) - شيطان در دهان او انداخت ( كه بگويد )\r\n","page_name":" 68 ","page_number":68},
  {"content":"\r\n\r\nوقت كه در دارالندوه جمع شده بودند و تصميم گرفتند كه پيامبر ( ص ) را از بين ببرند . گفتند : چه بايد بكنيم و چگونه او را از بين ببريم . ديدند كه يك نفر نمىتواند اين كار را انجام دهد . زيرا در بين قبايل اختلاف مىافتد . مىگفتند : ريشه را بايد از بين ببريم . چه كسانى اين را مىگفتند ؟ همان كسانى كه شب و نصف شب رختخواب را ترك مىآمدند و آهسته پشت ديوار خانهء پيامبر ( ص ) مىآمدند تا آن حرت قرآن بخواند و آنها گوش كنند . همان افراد حالا جلسه براى كشتن پيامبر گرفته‌اند . شيطان آمد ، گفت : اگر بخواهيد در كشتن پيامبر سروصدا بلند نشود راهش اين است كه از هر طايفه‌اى يك نفر را تعيين كنيد ، وقتى كه همهء قبايل عرب بر سر كسى ريختند و او را كشتند ، ديگر بنىهاشم نمىتوانند با همهء عرب بجنگند و انتقام بگيرند و در نتيجه قضيه تمام مىشود .\r\nهمين كلام « القي الشيطان في فمه » را قرآن شريف ، بدينگونه بيان مىفرمايد : « انَّ الشَياطِينَ لَيُوحونَ الي اوليائِهِم » « 1 » يعنى شيطان هم در فكر ناپاك كار مىكند .\r\nيك روايت داريم از پيامبراكرم ( ص ) كه مىفرمايد :\r\n« لَوْلا انَّ الشَياطينَ يَحوُمُونَ عْي قُلُوبِ بَنِي ادَمَ لَنَظَروا الَي الْمَلَكُوت « 2 » »\r\nيعنى اگر دل انسان چراگاه شياطين نباشد در يك ماه مبارك رمضان مىتواند ، خود را بجايى برساند كه ملائكه را هم ببيند و آنان با او حرف بزنند . مىتواند خود را بجايى برساند كه قيوميت حق را در عالم ببيند و بفهمدم كه « بحول الله و قوته اقوم واقعد » و « كل شيئي هالك الا وجهه » يعني چه ؟ يكى از برادران سؤال كرده بود كه معنى « بحول الله » چيست ؟ معنايش اين است كه : حركات و سكناتم تماماً بحول و قوه اوست ( كه قوام كل عوام هستى مبتنى بر اوست ) كه اگر نازى كند فرو ريزند قالبها و هر چه در عالم هستى است نابود شدنى است مگر چيزى كه رنگ الهى به خود گيرد ، كه هر چه جنبه ماديت به خود گيرد .\r\n\r\n\r\n","description":"","footnote":"\r\n( 1 ) - سوره انعام آيه 121 ، و بدانيد كه اهريمنان ( شياطين جن و انس ) سخت بدوستان و پيروان خود وسوسه مىكنند .\r\n( 2 ) - اگر نبود كه شياطين بر دل فرزندان آدم نزديك نمىشدند تحقيقاً نظر به ملكوت مىكردند . ( بحارالانوار ج 70 ، ص 59 ) .\r\n","page_name":" 69 ","page_number":69},
  {"content":"\r\n\r\nنابود شدنى است . « ما عندكم ينفد و ما عند الله باق » اگر قيوميت حق نباشد ، همه نابودند چون همه وابسته به اويند .\r\nخلاصه : اگر خودسازى نباشد استكبارطلبى و . . . انسان را نابود مىكند چنانچه كلام حضرت ابا عبدالله الحسين ( ع ) با آن همه عظمت و جذابيتى كه خاص حضرتشان بود نتوانست در دل دشمن اثر كند و گذشته از عده كمى كه به حضرت پيوستند ، بقيه كوران و كرانى بودند كه « نرود ميخ آهنين در سنگ » حضرت در آن روز به همه مردم اتمام حجت كردند اول خود را معرفى نموده و سپس سؤال فرمودند : چه حلالى را حرام و چه حرامى را حلال كردم ؟\r\nبه جاى اينكه جوابشان را بدهند ، هو كردند ، داد زدند ، فرياد برآوردند ، مسخره كردند و . . .\r\nحضرت ساكت شدند ، صبر كردند تا سر وصداها خوابيد آن وقت دوباره شروع به نصيحت كردند ، اما چه فايده ، او دل مىسوزاند و آنها شمشير مىكشند . ببين وضع چطور است ! ! دو انسان يكى امام حسين ( ع ) و ديگرى آننكس كه در مقابل او ايستاده است . امام دلش مىسوزد از اينكه او مىخواهد به جهنم برود و مىفرمايد : مردم مرا نكشيد ، هنوز هم جاى توبه باقى است ، اگر من كشته شوم ديگر فايده‌اى دارد ، بدبخت مىشويد ، دنيا مشا را گول نزند ، « انَّمَا الدُّنْيا تَمُرُّ وَ تَعُزُّ و تَضُرُّ « 1 » » دنيا مىگذرد ، دنيا ضرر مىزند ، دنيا گول مىزند . اما در مقابل ، داد و فرياد است و كارهاى ديگرى كه نمىتوان بيان كرد . در آخر حضرت برخوردى عاطفى مىكنند كه دل سنگ آب مىشود ، مىفرمايند :\r\nاى مردم حالا كه گوش به حرفهاى من ندهيد ، لا اقل به ناله زن و بچه‌ام گوش دهيد . ببينيد چطور صداى العطش ، العطش ، از اينها بلند است ، يك فكرى براى اينها بكنيد ، اينها چه گناهى كرده‌اند ؟ !\r\nجوابش را دادند ، مىدانيد چطور ؟ ! « مالك بن يسر » ( آنكس كه دل امام ( ع ) را به درد آورد ) جلو آمد ، ابتدا مقدارى شماتت كرد و بعد هم سنگى به\r\n\r\n\r\n","description":"","footnote":"\r\n( 1 ) - اين روايت به حضرت اميرالمؤمنين ( ع ) هم منسوب است كه فرموده‌اند : تغر و تضر و تمر ( نهج‌البلاغه - حكمت 415 )\r\n","page_name":" 70 ","page_number":70},
  {"content":"\r\n\r\nپيشانى اباعبدالله الحسين ( ع ) زد . پيشانى حضرت شكست از هدايت آنها مأيوس شدند و خيلى ناراحت ، كه ديگر حرف زدن با اين مردم فايده‌اى ندارد ، اينجا ديگر گوش شنوايى نيست ، پس با چه كسى حرف بزنند . براى اين كار بهتر از زينب كسى پيدا نمىشود ، لذا به پشت خيام حرم آمدند : زينبم تو بيا ، اما بچه‌هايم نيايند ، آنها نيايند كه پيشانى شكسته‌ام را ببينند . تنها تو بيا تا كمى درد دل كنم .\r\nزنيب مظلومه آمد و گفت : عزيزم مگر نگفتى كه من چه كسى هستم ؟ مگر تبليغ نكردى ؟ : فرمودند : چرا تبليغشان كردم ، خودم را معرفى كردم ، حتى خواستم با صحبت‌هايم عاطفه آنها را تحريك كنم ولى نه تنها اثرى نداشت ، بلكه به من زخم زبان هم زدند و حرفهايم را با شكستن پيشانيم پاسخ دادند .\r\nبعد امام فرمودند : زينبم !  « اسْتَحْوَذَ عَلَيْهِمُ الشَّيْطانُ فَانْسيهُمْ ذِكْراللهِ  « 1 » » شيطان به اينها مسلط شده دل آنان ناپاك است . ديگر جذابيت من و صحبتهاى من در آنها اثر نمىكند .\r\n« وَ سَيَعْلَمُ الذّينَ ظَلَمُوا ايَّ مُنقَلِبٍ يَنْقَلِبون « 2 » »\r\n\r\n\r\n","description":"","footnote":"\r\n( 1 ) - سورهء مجادله آيه 19 شيطان بر « دل » آنها سخت احاطه كرده كه فكر و ذكر خدا را به كلى از يادشان برده . . .\r\n( 2 ) - سوره شعرا آيه 227 « و آنان كه ظلم و ستم كردند ، به زودى خواهند دانست كه به چه كيفرگاه و دوزخ انتقامى ، بازگشت مىكنند »\r\n","page_name":" 71 ","page_number":71},
  {"content":"\r\n\r\n\r\nجلسه ششم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر بحث گذشته متوجه شديم كه قرآن شريف در حالى كه استدلال مىكند ، مقيد است رنگ اخلاقى به موضوع بدهد و از بحث ديگر استفاده كرديم كه سعادت انسان مرهون دل اوست . مبارزه با اين صفات رذيله از اوجب واجبات است و اگر كسى بخواهد فكر ، گفتار و كردارش سالم باشد ، اول بايد دل را پاك كند ، بايد مهذب شود ، صفات رذيله را از بين ببرد و صفات خوب را جايگزينش كند و حالا در ادامه بحث گذشته آيه شريفه را معنا مىكنيم .\r\nانذار !\r\n« لتنذر قوما ماانذر آبائهم فهم غافلون » يعنى پيامبر آمده ، با قرآن هم آمده و با معجزه همه آمده است ، براى انذار به عبارت ديگر براى هدايت و براى اينكه مردم را بترساند . اين آيه ، يك تسلى دل براى پيامبراكرم ( ص ) است و مىخواهد به وى گوشزد كند كه « استقامت » به خرج دهد . اصولًا بار نبوت سنگين است ، بار تبليغ سنگين است و به مقصد رساندنش بسيار مشكل در سورهء المزمل مىفرمايد :\r\n يا ايُّهَا المُزَّمَلْ اي كسي كه عباي نبوت را بدوش داري ، مهيا باش انّا نُلقي عَلَيكَ قَولَا ثقيلًا  « 1 » اين بار سنگينى كه به دوشت گذاشته شده بايد به منزل برسانى .\r\n\r\nانذار براى چه كسانى است ؟\r\nالف : انذار گاهى اوقات براى مردمى است كه از نظر وراثت و از نظر قانون\r\n\r\n\r\n","description":"","footnote":"\r\n( 1 ) - سوره مزمل ، آيه 5 « ما به وحى خود كلام بسيار سنگين ( و گرانمايهء قرآن ) را بر تو القاء مىكنيم »\r\n","page_name":" 72 ","page_number":72},
  {"content":"\r\n\r\nعالمند ، يعنى از نظر آباء و اجداد ، آدمهاى سالمى هستند ، از نظر تربيت خوب تربيت شده‌اند . هدايت كردن اينها مشكل است ، اما نه خيلى زياد .\r\nب : زمانى انذار براى قومى است كه گمراهند و در محيط خيلى فاسدى رشد كرده‌اند كه آن محيط هم از نظر وراثت و هم از نظر تربيتى آلوده بوده است . هدايت كردن چنين مردمى مشكل‌تر و بسيار پرمشقت‌تر است .\r\nاين آيهء شريفه مىفرمايد : پيامبر آمده است براى انذار قومى كه گمراهند ، پدر و مادرانشان هم در گمراهى بوده‌اند اينها در محيط فاسدى رشد كرده‌اند . با اينكه پيامبراكرم ( ص ) براى همه آمده است : « وَ ما ارْسَلناكَ الّا كافَةً لِلنّاسِ بَشيراً و نذيراً « 1 » »\r\nاما خصوص اينكه مىفرمايد ، پيامبر آمده ، با معجزه همه آمده ، براى اينكه انذار كند قومى را كه پدران و مادرانشان هم گمراه بوده‌اند . اين آيه مىخواهد از طرفى دل رسول اكرم را تسلى دهد ، كه اگر بعضى يا بسيارى از اينها هدايت نشدند غصه نخور همين اندازه كه بتوانى بعضى از اينها را هدايت كنى كفايت مىكنى و از طرف ديگر او را امر به استقامت مىكند كه تو در محيطى تبليغ مىكنى كه هدايت كردن افراد آن بسيار مشكل است و لذا مىفرمايد : « لَتُنْذِرَ قَوْماً ما انْذِرُ ابائُهُم فَهُمْ عافِلُون » پيامبر ، تو آمده‌اى و از مرسلينى ، حال كه از مرسلينى و با معجزه آمده‌اى براى چه آمده‌اى ؟ براى اينكه بترسانى و هدايت كنى قومى را كه حتى پدرانشان هم هدايت نگشته و ترسيده نشده بودند . يعنى در قومى هستى كه خود اين قوم « فهم غافلون » هستند . اين فهم غافلون ممكن است قيد براى قوم باشد يعنى اين قومى كه تو مىخواهى انذار كنى در غفلتند يا پدرانشان در غفلت بوده‌اند و يا هر دوى آنها . تو از قومى برانگيخته شدى كه هم خود غافلند و هم پدرانشان غافل بوده‌اند .\r\nلَقَدْ ح‌َّقَّ القَوْلُ عَلَي اكْثَرِهمِ فَهُمْ لا يُؤْمِنوُنَ ( 7 ) « البته وعدهء عذاب ما بر اكثر آنان ، چون ايمان نمىآورند ، حتمى و لازم گرديد »\r\nاين آيه هم تسلى دهنده دل پيامبر ( ص ) است . يعنى نخواسته باش كه همهء مردم هدايت شوند ، اين شدنى نيست . تو بايد كار خودت را انجام دهى .\r\n\r\n\r\n","description":"","footnote":"\r\n( 1 ) - سوره سباء آيه 28 « و ما تو را جز براى اينكه عموم بشر را ( به رحمت خدا ) بشارت دهى و ( از عذابش ) بترسانى نفرستاديم »\r\n","page_name":" 73 ","page_number":73},
  {"content":"\r\n\r\nباغبان وقتى بخواهد باغى را داير كند و گلهايى را در اين باغ پرورش دهد ، بايد خارها را هم آب دهد ، خارهايى هم به دستش فرو رود و زحمت‌ها بايد بكشد ، تا در اين باغ گلها همه ريشه كنند .\r\n« لقد حق القول علي اكثرهم فهم لايؤمنون » يعنى بسيارى از اين قوم گمراهند ، در گمراهى هم باقى مىمانند و حرف تو در آنها اثر ندارد . مراد از « قول » در اينجا از نظر استاد بزرگوار ما علامه طباطبائى ( رحمة الله عليه ) كلمهء عذاب است . شيطان معمولًا در مقابل خداوند در بسيارى از جاها قد علم كرده است و خداوند در آخر سورهء « ص » مىفرمايد :\r\n« قالَ فَبِعَّزِتكَ لَاعُويَنَّهُمْ اجمَعينَ الّا عِبادَكَ مِنْهُم المُخْلَصينَ قالَ فالحَقُّ والحَق‌ٌاقُولُ لَامْلئَنَّ جَهَنَّمَ مِنْكَ وَمِمَّنْ تَبِعَكَ مِنْهُمْ اجْمَعينَ « 1 » »\r\nيعنى به عزت و جلالت كه اين بنده‌هايت را گمراه مىكنم . مگر افرادى كه دست عنايت تو بالاى سر آنهاست . اين استثناء ، استثناء منقطع است نه اينكه معنايش چنين باشد كه دوست آنها هستم و با آنها كارى ندارم ؛ معنايش اين است كه همه را گمراه مىكنم اما به مخلصين دسترسى ندارم . شطان به همه كار دارد ، مگر اينكه نتواند كاربردى داشته باشد و در آنها نفوذ كند . وقتى شيطان چنين گفت ، خداوند جوابش را داد « قال فالحق و الحق اقول لاملئن جهنم » به حق حق قسم مىخورم و حق هم مىگويم كه جهنم را از تو و هر كس كه از تو متابعت كند ، پر مىكنم . او گفت من آنها را اغوا مىكنم ، خداوند فرمودند ، من هم آنها را به جهنم مىبرم . اين « قول » در اينجا اشاره به همان حرفى است كه اين آيه مىفرمايد : « اكثر مردم جهنمى هستند »\r\n« لقد حق القول علي اكثرهم فهم لا يؤمنون » اكثر اينها ايمان نمىآورند و تابع شيطان هستند ، كلمهء قول يعنى عذاب . يعنى جهنم براى اكثر اينهاست ، چرا ؟ علتش را بحث گذشته و اين آيات معلوم مىكند .\r\n\r\n\r\n","description":"","footnote":"\r\n( 1 ) - سوره ص ، آيات 82 تا 84 « شيطان گفت ( حال كه مهلت يافتم ) به عزت و جلال تو قسم كه تمام خلق را گمراه خواهم كرد ، مگر خاصان از بندگانت را كه تو خود آنها را خالص گردانيدى . خداوند فرمود گفتار تو مورد تصديق است و چنين مىكنى اما من هم دوزخ را از تو دنبال كنندگان تو پر خواهم كرد .\r\n","page_name":" 74 ","page_number":74},
  {"content":"\r\n\r\nإنَّا جَعَلْنا فِي اعنَقِهيم اغْللًا فَهِيَ الَي الأَذقانِ فَهُم مّقْمَحُونَ ( 8 ) « ما هم ( چون كافر شدند ) بر گردن آنها زنجيرهاى عذاب نهاديم در حالى كه سر بلند كرده و چشم بر بسته‌اند »\r\nاين آيهءشريفه تشبيه معقول به محسوس است . اگر يادتان باشد اين تشبيه را معنى كردم و گفتم گاهى امر معقولى را براى اينكه در ذهن جا بيافتد ، پروردگار عالم به امر محسوسى تشبيه مىكند . اينجا هم همينطور است . اگر كسى عل جامعه به گردنش باشد اصلًا نمىتواند حركت كند و اطراف را ببيند . معمولًا غل جامعه بدين طريق است كه سراسرش غل است . دستها به گردن و گردن به زنجير بسته شده ، نمىتواند حركت كند . سر به طرف بالاست ، نمىتواند آن را پائين بياورد يا اين طرف و آن طرف كند و بواسطه غل جامعه سرش مهار شده است .\r\n\r\nتأثير صفات رذيله در انسان\r\nقرآن مىفرمايد : صفت رذيله‌براى انسان بدين طريق است كه او را « غل » مىكند . مثلًا اگر كسى حسود باشد اين صفت براى او غل است ، سراسر فكر او را مىگيرد ، نمىتواند عاقبت انديش باشد و فكر كند كارى كه مىخواهد انجام دهد و چيزى را كه مىخواهد بگويد ، خوب است يا نه . حسادت او را مهار كرده و نمىگذارد ، لذا به جايى مى رسد كه برادرش را مىكشد . شما مىدانيد اولين قتلى كه در جهان واقع شد قتل هابيل بوسيله بردارش قابيل بود و منشأ اين كار هم حسادت بود .\r\nبرادران يوسف ( ع ) از روى حسادت ، تصميم گرفتند حضرت يوسف را بكشند و بالاخره اين كودك بيگناه را به چاه انداختند و رفتند . اينها فكر ندارند ، عاطفه ندارند ، تا عاطفه‌شان تحريك شود كه يوسف برادر ماست ، گناهى ندارد ، چرا او را در چاه بيندازيم ؟ يا قابيل فكر كند كه هابيل برادر من است . او بيگناه است چرا بايد برادر بىگناه خود را بكشم ؟ اگر خداى نكرده انسان شهرت‌طلب شد و حب رياست برايش غل شد ، و ديگر اين غل نمىگذارد مستقل فكر كند ، عاطفه‌اش را به كار بياندازد و بالاخره يك كار خوب انجام دهد .\r\nقضيه اين روزهاى ايران ، جلو مىآيد . موشك را نصف شب مىزند . ديگر فكر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنمىكند با اين موشك بچه‌هاى بىگناه ، زنهايى كه دارند سحرى تهيه مىكنند ، مردانى كه روزه‌دار بوده‌اند ، به خاك و خون كشيده مىشوند . اينها كه با « صدام » كارى نداشته‌اند . او هيچ‌وقت به اين چيزها فكر نمىكند . او فقط به رياستش فكر مىكند . به اين فكر مىكند كه به هر وسيله هست جلوى سقوطش را بگيرد .\r\nيك انسان وقتى پول دوست باشد ، ولو اينكه به او بگويند رباخوارى گناهش خيلى بزرگ است ، صدبار زنا كردن با محارم خود در خانهء خدا بالاتر است « 1 » » او اصلًا « كر » است . فكر او غل شده است ، ديگر نمىتواند فكر كند ، نمىتواند بشنود يا دست از رباخوارى بردارد . روايت را نمىبيند ، يعنى دلش متوجه آن روايت نمىشود تا به آن عمل كند و بهشت و جهنمى را درك نمىكند تا دنياپرستى نكند . آدمى كه لجوج باشد و عادت به كوبيدن شخصيت ديگران كرده باشد ، وقتى كه فكر مىكند يا مىگويد يا كارى انجام مىدهد ، مثل « عقرب » است كه به اصطلاح نيشش نه از راه كين است . اين طور نيست كه حالا عقرب كينه‌اى به من و شما داشته باشد تا نيش بزند ، طبع عقرب اقتضاء مىكند كه نيش بزند .\r\nوقتى صفت رذيله‌اى بر آدم حاكم باشد طبعش عقرب مىشود . طبعش سگ درنده مىشود . ما نمىتوانيم توقع داشته باشيم كه وقتى اين سگ درنده با كودكى برخورد مىكند فكر كند اين بچه بىگناه است اگر پاى او را گاز بگيرم ناراحت مىشود و بايد يكى دو ماه در بستر بخوند . نه ، اصلًا طبع سگ درندگى است ، بدون اينكه فكر تبعاتش باشد و به آينده فكر كند ، كارش را انجام مىدهد .\r\nوقتى صفت رذيله‌اى بر انسان حاكم باشد ، طبعش طبع عقرب مىشود ، طبع سگ درنده مىشود . در همين دنيا هم سگ و عقربى بيش نيست و اگر چشم بينايى باشد مىبيند كه اين انسان دو پا ، سگ است . روزى كه چشمها همه تيزبين مىشود ، يعنى روز قيامت ، اين شخص به صورت سگ و عقرب و پلنگ به صف محشر مىآيد .\r\n\r\n\r\n","description":"","footnote":"\r\n( 1 ) - عن الصادق ( ع ) : دِرْهَمُ ربا اعظمُ عِندالله مِن سَبعينَ زنية بذات مَحرمٍ فى بيت الله الحرام امام صادق ( ع ) : يك درهم ربا نزد خداى تعالى از هفتاد بار زناى با محارم در خانه خدا بزرگتر است . ( بحارالانوار ، ج 103 ، ص 117 )\r\n","page_name":" 76 ","page_number":76},
  {"content":"\r\n\r\nآيه « انّا جَعَلْنا في اعْناقِهِم اغلالًا فَهِيَ الَي الاذْقانِ فَهْمْ مُقمَحُونَ » تشبيه معقول به محسوس است يعنى اى پيامبر نمىتوانى اين افراد را انذار كنى . چرا ؟ زيرا فكرشان را صفت رذيله غل كرده است . وقتى كه يك صفت رذيله‌اى فكر كسى را غل كرده باشد مثل كسى است كه سراسر بدنش در غل باشد و به او بگويند حركت كن . مشخص است كه نمىتواند بگويند دستت را حركت بده ، نمىتواند . بگويند سرت را تكان بده ، به طرف چپ ببر ، به طرف راست ببر ، بالا ببر ، پائين بياور ، نمىتواند .\r\nدل ناپاك هم همينطور است . اگر او را دعوت به حركت كنند ، آن هم حركت صعودى به طرف الله ، نمىشود . بگويند عاقبت‌انديش باش ، نمىشود . بگويند اين كارى را كه انجام مىدهى هم به ضرر خود توست و هم به ضرر جامعه ، باز هم نمىشود ، همانطور كه آدم غل شده را نمىتوان گفت حركت كن ، كسى هم كه صفت رذيله دارد چنين است و همينطور كه قبلًا اشاره شد نه جذابيت پيامبر مىتواند او را بگيرد نه جذابيت ديگرى . بر فرض هم كه چيزى او را جذب كند موقت است . مثل وليدبن‌مغيره كه به طور موقت جذابيت قرآن او را مىگيرد و به قول قرآن‌كريم :\r\n « وَ البَلَدْ الطَّيبُ يَخْرُجُ نَباتُهُ بِاذنِ رَبِّهِ وَالَّذي خَبُثَ لا يَخْرُج‌ُالّا نَكِداً كَذلِكَ نُصَرِّف‌ُالاياتِ لِقومٍ يَشْكُروُنَ  « 1 » »\r\nيكى دو ساعت اين جذابيت را دارد اما خيلى زود تمام مىشود و صفت رذيله دوباره غلبه مىكند . « انا جعلنا في اعناقهم اغلالًا » ما بر گردنهايشان غلهايى قرار داديم . « فهي الي الاذقان فهم مقمحون » اين غلها در گردنهايشان است ، سرشان ديگر تكان نمىخورد . اگر بخواهيم معنى كنيم چنين مىشود كه صفت رذيله دل آنها را سياه و مغزشان را تسخير كند و ديگر قدرت فكر كردن ندارند . همانطور كه در آن آيهء شريفه مىفرمايد : « و لقد ذرأنالجهنم كثيراً من الجن و الانس » اينجا هم ميگويد : « لقد حق القول علي اكثرهم فهم لا يؤمنون » معنى اين دو آيه شبيه هم است « ولقد ذرانا لجهنم كثيرا من الجن و الانس » يعنى نحوه خلقت انسان بدين ترتيب است كه عاقبت اكثرشان جهنم است چرا ؟ « لهم قلوب لا يفقهون بها » اينها دل دارند اما دلى\r\n\r\n\r\n","description":"","footnote":"\r\n( 1 ) - سوره اعراف ، آيه 58 . « زمين پاك نيكو به اذن خدا ، گياهش نيكو برآيد و زمين خشن ناپاك ، جز گياه اندك و كم‌ثمر بر نياورد . اين گونه ما آيات قدرت را مىگردانيم ( و به هر بيان توضيح مىدهيم ) براى قومى كه شكر خدا به جاى آرند )\r\n","page_name":" 77 ","page_number":77},
  {"content":"\r\n\r\nكه بفهمد و حركت كند ، ندارند . « ولهم اعين لا يبصرون بها » چشم دارند ، اما نمىبيند ، « ولهم آذان لا يسمعون لها » گوش دارند اما نمىشنوند ، « اولئك كالانعام بل هم اضل » اينها حيوانند بلكه از حيوان هم پست‌ترند زيرا حيوان عقل ندارد ، تا زمينه براى هدايت و سعادت داشته باشد ، اما خداوند به انسانها عقل داده تا زمينه براى حركت به سوى الله داشته باشد و اين صفت رذيله است كه آنها را از حركت انداخته ، دل را از آنها گرفته ، چشم دل و گوش دلشان را گرفته از نظر يك انسان كر وكور و گنگ شده‌اند و در حقيقت دل ندارند  . « اولئك هم الغافلون  « 1 » » آنچه دارند غفلت است و بىتوجهى ، سراسر غفلت است و از معنويات ، غافلند « 2 » .\r\nوَجَعلنا مِن بَينِ ايْديهِمْ سَداًّ وَ مِنْ خَلْفِهِمْ سَداًّ فَاغْشَيْناهُمْ فَهُمْ لا يُبصِروُنَ ( 9 ) « پيش‌رو و پشت سر آنها را سد قرار داديم ، مانع و پرده‌هايى هم روى چشم آنها انداختيم كه ديگر هيچ ( راه حق را ) نبينند »\r\nاين آيه تكرار همان آيه اول است و مىدانيم كه در قرآن شريف تكرار زياد است .\r\n\r\nعلل تكرار در قرآن\r\nتكرار در قرآن علل مختلفى دارد : يكى تأكيد واقع در نفس است . يعنى مطلب را در دل بيشتر جايگزين مىكند و به اصطلاح به دل مىچسبد وجه ديگر تكرار قرآن براى قاعده تحدى است . يعنى قرآن شريف معنى را در لفظ مىريزد و مىگويد : اگر مثل اين قرآن بياوريد من دست از داعيه‌ام بر مىدارم . نمىتوانيد بياوريد . دوباره همان لفظ\r\n\r\n\r\n","description":"","footnote":"\r\n( 1 ) - سوره اعراف آيه 179 .\r\n( 2 ) - قال الصادق ( ع ) : فَلا بُدَّ لِلْعَبدِ مِنْ خالِص النية فى كُلِّ حَرَكَة و سُكونٍ ، لِانَّهُ اذا لَمْ يكنْ بِهذا المَعنى يكُونُ غافِلًا ، وَ الغافلون قد ذمهم الله تعالى فقال : ان هم الا كالانعام بل هم اضل سبيلًا و قال اولئك هم الغافلون ( مصباح الشريعه 53 - 54 ، بحارالانوار ج 70 ، ص 210 ) حضرت امام صادق ( ع ) فرمودند : پس بنده به ناچار بايد در همه حركات و سكناتش نيت خالص داشته باشد چرا كه اگر داراى اين حالت نباشد غافل است ، و غافلان را خداى تعالى مورد ملامت قرار داده كه فرمود : آنها چون چهارپايان هستند بلكه راهشان بيشتر در گمراهى است و فرمود : آنها خود ، غافلند .\r\n","page_name":" 78 ","page_number":78},
  {"content":"\r\n\r\nدر قالب ديگرى مىريزد و مىخواهد بگويد نه اينكه نمىشود مثل اين آيات آورد ، شما نمىتوانيد بياوريد . دوباره تحدى مىكند كه ، اگر مثل قرآن بياوريد دست از داعيه‌ام بر مىدارم . مىگويد ببين كه مىشود آورد ولى تو نمىتوانى بياورى .\r\nاما عمدهء تكرار قرآن همان است كه استاد بزرگوار ما رهبر عظيم الشأن انقلاب ( دام الله ظله ) مىفرمايند : تكرار در قرآن براى اين است كه اصلًا بايد مسائل اخلاقى تكرار شوند ، اگر قرآن تكرار نداشت ، نقص داشت زيرا قرآن كتاب اخلاق است و چون كتاب اخلاق است بايد پىدرپى تكرار شود تا جا بيفتد . يعنى اول بگويد مكن ، دوم بگويد براى تو بسيار ضرر دارد مكن ، سوم بگويد بيچاره مىشوى مكن ، چهارم بگويد اگر انجام دادى بدان براى خودت و ديگران ضرر دارد ، مكن و . . .\r\nاين تكرار بسيار خوب است و تربيت هم همين است . شما اگر در خانه بر اعصاب خود مسلط باشيد كه بايد باشيد مىتوانيد با تكرار ، فرزندتان را ادب كنيد . ممكن است دفعه اول اثر نكند بايد دو مرتبه تكرار كنيد ، ممكن است موقتاً تأثير كند اما براى بار سوم و چهارم و پنجم كه مىگوئيد كم‌كم همين حرف شما ناخودآگاه در مغز بچه تأثير مىگذارد و بالاخره حرف شما جا مىافتد . به همين دليل در اسلام اين همه به تبليغ و امربه‌معروف و نهىازمنكر اهميت داده شده است . اينكه مرتب مىگويند : سروكار با منبر و محراب داشته باش ، همه‌اش براى استفاده نيست . يعنى ممكن است اگر من يك ساعت براى شما صحبت كنم ، از نظر علمى اصلًا استفاده نبريد . اما از لحاظ تذكر استفاده كنيد و مثلًايك جرقه به مغز شما وارد شود ممكن است يك ماه مرتب در جلسه سخنرانى بنشينيد و از نظر علمى استفاده نكنيد اما نبايد مأيوس شويد ، شايد پس از 20 - 30 بحث يك جرقه‌اى به مغز شما وارد شود و اگر جرقه وارد شد ، مثل اين است كه به يك انبار بنزين وارد شده باشد ، منفجر مىكند ، ناگهان منجر مىكند و ره صد ساله را يك شبه مىپيمايد . كارى كه ممكن است از مطالعه يك كتاب ، حتى يك كتاب دينى خوب برنيايد . اينكه اصرار مىكنيد قرآن بخوانيد ، لفظ قرآن بسيار مؤثر است . و قرآن شريف مرتب مىفرمايد :\r\n فَاقْرَؤُا ما تَيسَّرَ مِنَ القُرانِ عَلِمَ انْ سَيَكُونُ مِنكُمْ مَرضي وَ آخَرونَ يَضْرِبُونَ فِي الارْضِ يَبتَغُونَ مِنْ فَضْلِ اللهِ وَ آخَروُنَ يُقاتِلُون في سَبيل اللهِ فَاقْرَؤا ما تَيسَرَ مِنْهُ و . . .  « 1 »\r\n\r\n\r\n","description":"","footnote":"\r\n( 1 ) - سوره مزمل آيه 20 ترجمه : هر چه ( از شب ) را ( بىمشقت ) آسانست ، به تلاوت قرآن پردازيد خدا بر احوال شما آگاه است كه برخى مريض و ناتوانيد و بعضى به سفر براى كسب و تجارت از كرم خدا روزى مىطلبيد و گروهى ديگر در راه خدا ( شب و روز ) به جنگ و جهاد مشغوليد پس در هر حال هر چه ميسر است به تلاوت قرآن بپردازيد و . . .\r\n","page_name":" 79 ","page_number":79},
  {"content":"\r\n\r\nقرآن ممكن است ماه اول و دوم اثر نداشته باشد ، اما ناگهان يك جرقه‌اى بزند و در دل انسان آتش به پا كند . چه فراوان ديده‌ايم كسى كه هفتاد سال به گناه آلوده بوده و ناگهان يك جرقه آدمش كرده است . بنابراين اگر قرآن تكرار مىكند و از جمله در اينجا دوبار تكرار كرده است . ظاهراً بهترين نظر در تكرار قرآن ، همان نظر استاد بزرگوار ما رهبر عظيم‌الشأن انقلاب ( ادام الله ظله ) است .\r\nبنابراين آيه « وجعلنا من بين ايديهم سداً و . . . » تكرار است ، اما با يك لفظ ديگر . آيه اول تشبيه معقول به محسوس بود . اگر انسان غل جامعه داشته باشد اصلًا نمىتواند حركت كند . حتى سرش صاف ايستاده است . مثل كسى كه العياذبالله ، تا گلو در لجن فرو رفته باشد . بسيار خوب ، اين آقا نه مىتواند حركت كند ، نه مىتواند دست و پا بزند و نه مىتواند حتى سرش را تكان دهد ، اين آيه مىگويد كه اگر صفت رذيله آمد مثل اين است كه در لجن فرورفته باشد ، صفت رذيله هر چه مىخواهد باشد ، حسادت باشد يا كينه‌توزى ، تكبر يا خودمحورى ، لجاجت يا خودپسندى فرق نمىكند ، همه‌اش لجن است . وقتى سر تا پا در لجن فرو رفت ديگر نمىتواند حركت كند . وقتى انسان در غضب ، خودپسندى و لجاجت فرو رفت ، ديگر حرف در او اثرى ندارد .\r\nاين آيه هم همينطور : فرض كنيد شما در يك زمين آسفالت مىخواهيد رانندگى كنيد ، راه آسفالت است ، راه صاف و عالى ، رانندگى شما عالى ، اتومبيل شما عالى ، اما اطراف شما سد است ، كانال است ، آيا مىتوانيد حركت كنيد ؟ خير . نه تقصير از شما و نه از جاده و نه از اتومبيل است . پس تقصير كيست ؟ كانالها و سدها مانع پيشرفت شما هستند . آيه دوم مىفرمايد صفت رذيله سد است ، ولو اينكه مسلمان باشى ، دانا باشى ، عالم باشى ، متخصص در قرآن باشى و با كتابهايى مثل قرآن و مفاتيح مأنوس باشى . اگر صفت رذيله داشتى نمىتوانى حركت كنى . قرآن هم نمىتواند تو را حركت دهد . نه تنها جذابيت قرآن و استقامت پيامبراكرم ( ص ) تو را حركت نمىدهد ، بلكه اباعبدالله را هم العياذبالله مسخره مىكنى .\r\nابىجهل در آخر عمرش قضيه مفصلى دارد و چون بنا داريم انشاءالله اين سوره را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nتمام كنيم فقط اشاره كوتاهى مىكنيم . وقتى كار به آنجا كشيد كه ابىجهل زير شمشير ابن‌مسعود قرار گرفت و خواست وصيت كند ، يك وصيتش به ابن‌مسعود اين بود كه :\r\n- سر مرا از سينه‌ام ببر ، زيرا مىخواهم سر من در ميان سرهاى ديگر بلندترين سرها باشد .\r\nمىبينيد كه زير شمشير هم در غل و زنجير تكبر و خودپسندى گرفتار است . وصيت دومش اين است كه :\r\n- به پيامبر هم بگو كارى كه مىخواهى انجام بده من مسلمان نمىشوم .\r\nخوب دقت كنيد ، زيرا شمشير ابن‌مسعود است ، شايد هم جهنم را دارد مىبيند ، اما باز هم لجاجت وى كار مىكند ، نه عقل و درك و فهم و شعورش . منظور اين آيه هم همين است « وجعلنا من بين ايديهم سدا » : قرار داديم در جلوى اينها سد « و من خلفهم سدا » : در پشت سر آنها هم سد قرار داديم . اين كنايه است يعنى اطراف آنها مانع است : جاده صاف ، اتومبيل هم عالى ، رانندگى شما هم عالى است . اما اطراف شما سد است .\r\n« فاغشيناهم فهم لا يبصرون » اينبار يك مثال ديگر است ، تكرار اينكه اگر جاده اسفالته بسيار عالى ، اما جلوى چشمهاى شما را بسته باشند قطعاً نمىتوانيد حركت كنيد مىگويد پرده روى پرده است . « فاغشيناهم » يعنى صفت رذيله پرده است . براى چشم . نه اين چشم ، اين چشم ظاهربين است و دنيا را مىبيند ، رياست و پول را مىبيند . « چشم دل » چشم دلى كه مىبيند « تكبر » انسان را سگ مىكند و حسود را روباه مىنمايد و جهنم را مىبيند و آن چشم دلى كه مىبيند اگر حركت نكند و در جا بزند ، خواه ناخواه طعمهء شيطان مىشود ، اين چشم كور مىشود ، پرده روى پرده ، تكبر ، كينه ، لجاجت ، دنياپرستى و شهوت‌طلبى هر كدام يك پرده است . « فهم لا يبصرون » ديگر آنها نمىبينند .\r\nوَ سَوآءٌ عَلَيهِمْ ءَانذَرْتَهُمْ امْ لَمْ تُنذِرهُمْ لا يُؤمِنُونَ ( 10 ) « و آنها را بترسانى يا نترسانى يكسان است ( چون دانسته با حق عناد مىورزند ) هرگز ايمان نمىآورند »\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nباز هم تكرار است . هم تكرار و هم تسلىدهندهء دل پيامبر ( ص ) است . اى پيامبر چه بگويى و چه نگويى فايده‌اى ندارد . اينها ايمان نخواهند آورد . اين معنى در قرآن زياد تكرار شده ، منتهى با كلمات ديگر . در همين قالب گاهى مىفرمايد :\r\n انَّكَ لا تُسْمِعُ المَوتي وَ لا تُسْمِعُ الصُّمَّ الدُّعاءَ اذا وَلَوْ مُدْبِرينَ  « 1 » در اينجا به پيامبر مىگويد ، تو نمىدانى به مرده چيز بفهمانى و در جاى ديگر مىفرمايد :\r\n وَ ما يَستَويِ الاحْياءُ وَ لا الامْواتُ انَّ الله يُسْمِعُ مَنْ يَشاءُ وَما انْتَ بِمُسْمِعٍ مَنْ فِي القُبورِ انْ انْتَ الّا نَذيرٌ  « 2 » اى پيامبر به كسى كه در قبر است و مرده است نمىتوانى چيز بفهمانى . گاهى مىفرمايد :\r\n « لَعَلَكَ باخِعٌ نَفْسَكَ الّا يَكُونُوا مُؤمِنينَ  « 3 » »\r\nاى پيامبر ! مثل اينكه مىخواهى به خاطر ايمان نياوردن اين مردم ، خود را بكشى اينها نمىشنوند ، كورند ، كرند ، دل ندارند . گاهى هم مىگويد : و سواء عليهم ءانذرتهم ام لم تنذرهم لايؤمنون . اين سه آيه در قرآن تكرار شده است و يك چيز هم بيشتر نيست ، همانطور كه قبلًا درباره‌اش بحث شد .\r\n\r\nنتيجه آيات سه گانه مورد بحث\r\nاگر قرآن همه‌اش براى اخلاق است ، اگر بعثت انبياء از آدم ( ع ) تا خاتم ( ص )\r\n\r\n\r\n","description":"","footnote":"\r\n( 1 ) - سوره نمل ، آيه 80 ، ترجمه : همانا تو ( با آنكه پيامبر به حق و مطلقى ، باز هم ) نمىتوانى كه مردگان ( و مرده‌دلان ) را سخنى بشنوانى يا كران ( باطن ) را كه ( به گمراهى ) از گفتارت روى مىگردانند ، به حقيقت شنوا كنى .\r\n( 2 ) - سوره فاطر ، آيه 22 و 23 ترجمه : زنده‌ها با مرده‌ها برابر نيستند خداوند هر كه را بخواهد شنواى ( كلام حق ) سازد ولى تو ( اى رسول ما ) هرگز نمىتوانى كسانى را كه در گور ( كفر وجهالت ) فرو رفته‌اند ، شنوا كنى . تو جز آنكه خلق را ( از كيفر اعمال بد ) بترسانى به كارى مأمور نيستى ( و اين زنده‌دلان علم و ايمان هستند كه متنبه مىشوند و مردگان جهل و عصيان كه در گور لجاجت‌ها مدفونند ، هرگز نمىتوانند پندپذير باشند )\r\n( 3 ) - سوره شعراء آيه 2 ، ترجمه : اى رسول ما ( تو چنان در انديشه خلقى ) كه مىخواهى خويش را براى اينكه آنها ايمان نمىآورند بكشى .\r\n","page_name":" 82 ","page_number":82},
  {"content":"\r\n\r\nبراى اخلاق است و اگر دستور داده شده است كه روحانيت تا روز قيامت راجع به اخلاق صحبت كنند و اگر دو ثلث از روايات راجع به اخلاق است ، همه و همه براى اين است كه اگر صفت رذيله‌اى باشد انسان‌شدن محال است . پس چه بايد كرد ؟ بايد زمينه را درست كرد ، زمينه براى هدايت ، اين زمينه چيست ؟ بايد با نفس اماره و با صفات رذيله مبارزه كرد اگر مىخواهى حركت كنى بايد غل را بردارى و سد را بشكنى ، اگر مىخواهى با اتومبيلت خيلى خوب جلو به روى ، بايد جاده را صاف كنى و كانالها و چاله‌ها را از ميان‌بردارى و اگر مىخواهى راه كمال را طى كند و به سعادت برسى ، بايد خيلى خوب از قرآن استفاده كنى بايد پرده‌ها را از جلو چشمت كنار بزنى ، بايد پرده‌هايى كه روى چشمت را گرفته و كورش كرده است ، بردارى . اگر آن را برداشتى خواه ناخواه هدايت هم مىآيد . ديگر آنطور مىشود كه انسان از هر چيزى زود عبرت مىگيرد . بقول اميرالمؤمنين على ( ع ) :\r\n« ما اكْثَرَ العِبَرِ وَ اقَلْ الاعْتِبارِ » « 1 » چقدر عبرت‌ها فراوان و عبرت گيرنده كم است . اگر دل پاك باشد ممكن است انسان به يك ساعت « انسان » شود .\r\n« تَفَكُّرُ ساعَةٍ خَيرٌ مِنْ عِبادَةِ سَنَةٍ » « 2 » ساعتى فكر كردن از يك سال عبادت بهتر است . اما چه فكرى ؟ فكرى كه از دل پاك تراوش كند . اگر منشأ فكر از دل ناپاك باشد خودش گنديده است و بوى منجلاب مىدهد . دل را باغ و گلستان كن ، وقتى دل گلستان شد ، معطر مىشود و چيزى هم كه از گلستان بيرون مىآيد يعنى گفتار و كردار تو خود به خود معطر است .\r\nقرآن هم آمده است كه اول زمينه را صاف كند و بعد از آماده‌سازى زمينه ، انسان را حركت دهد ، لذا مىفرمايد :\r\nإِنَّمَا تُنذِرُ مَنِ اتَّبَعَ الذِّكرَ وَ خَشِيَالرَّحْمنَ بِالغَيْبِ فَبَشِّرْهُ بِمَغْفِرَةٍ وَ أَجْرٍ كَريمٍ ( 11 ) « تو آنان را بترسانى و اندرز دهى كه پيرو آيات قرآن شده و از ( قهر ) خداى مهربان به\r\n\r\n\r\n","description":"","footnote":"\r\n( 1 ) - بحارالانوار ( ج 71 ، ص 328 ) و نهج‌البلاغه ( حكم 297 )\r\n( 2 ) - روايت از امام صادق ( ع ) است . ( بحارالانوار ، علامهء مجلسى ره ج 71 ، ص 327 )\r\n","page_name":" 83 ","page_number":83},
  {"content":"\r\n\r\nخلوت ( و در پنهان ) مىترسند ، اينان را به مغفرت خدا و پاداش و لطف و كرم او بشارت بده »\r\nدر اينجا به قول ما طلبه‌ها « حصر افرادى » است يعنى اى پيامبر ( ص ) فقط و فقط كسى را مىتوانى انذار كنى كه زمينه براى متابعت داشته باشد . اين هم تكرار است ، يعنى : نمىتوانى كسى را كه در بند غل است ، انذار كنى . چه كسى را مىتوانى ؟ آن كسى را كه غل نداشته باشد « من اتبع الذكر » يعنى آن كسى كه زمينه براى متابعت از قرآن داشته باشد . « وخشي الرحمن » زمينه براى خوف و رجاء داشته باشد و از خدا بترسد ، چه خدايى ؟ خداى رحمن و بخشنده . اين جمله‌اى دو پهلو است ؛ بترسد از رحمن ، يعنى هم خوف و هم رجا . رجا به رحمانيت خدا و خوف از قهاريت او داشته باشد .\r\nوقتى زمينه باشد ، يعنى دل باشد كه بترسد ، دل باشد كه زير بار برود ، خود به خود اى پيامبر مىتوانى او را آدم كنى .\r\n« انما تنذر » اين است و جز اين نيست كه انذار مىكنى ، يعنى مىتوانى انسانش كنى ، هدايتش كنى كسى را كه متابعت از ذكر كند و متابعت از « ذكر » كرده باشد . يعنى زمينه براى متابعت در او باشد و « خشى الرحمن » زمينه براى ترس از خداى رحمان داشته باشد . به اينها « فبشره بمغفرة و اجر كريم » پاداش خوبى را بشارت ده . منظور اين است كه اى پيامبر فقط و فقط كسى را بشارت بده كه دلش پاك باشد . اما نه آنكه دلش مكدر است و صفت رذيله بر او حاكم است . بشارت دادن به چنين كسى فايده ندارد . زيرا كردار و گفتار از دل ناپاك سرچشمه مىگيرد و هدايت شدنى نيست .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nجلسه هفتم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nرفع يك اشكال مهم :\r\nاز بحث گذشته جمله مهمى باقى مانده است كه در بحثهاى آينده ما دخالت دارد و آن : « انا جعلنا في اعناقهم » است . ظاهر آيه شريفه اين است كه ما اين كار را انجام داديم ، ما بر گردن اينها غل نهاديم « وجعلنا من بين ايديهم سدا » ما قرار داديم براى اينها سد و مانع را .\r\nدر اينجا ممكن است سؤال شود كه آيا تكبر ، خودخواهى ، خودمحورى ، لجاجت و بالاخره اين صفات رذيله از خود انسان است يا از خداوند ؟\r\nبايد گفت اين خود انسان است كه خويش را به غل مىكشد ، يعنى روح خويش را به غل جامعه مغلول مىكند ، و صفت رذيله آن طور او را احاطه مىكند كه ديگر نمىگذارد تفكر كند و حركتى بنمايد . پس چرا نسبت فعل به خدا داده شده و به خود آن شخص حسود ، متكبر ، و لجوج داده نشده است ؟ جوابش اين است كه ما از قرآن شريف استفاده مىكنيم ، وقتى اسنان خودسازى مىكند تا مهذب شود ، كار خداوند است . زمينه را ما فراهم مىكنيم اما خداوند است كه ما را مىسازد . لذا در آيه شريفه مىخوانيم :\r\n « وَ لَولا فَضْلُ الله عَلَيْكُمْ وَ رَحْمَتُهُ مازَكي مِنْكُمْ مِنْ احَدٍ ابَداً وَ لكِنَّ الله يُزَكّي مَنْ يَشاءُ وَ الله سَميعٌ عَليمٌ »  « 1 » اگر دست عنايت خداوند نباشد و اگر فضل و رحمت خداوند نباشد ، هيچكس\r\n\r\n\r\n","description":"","footnote":"\r\n( 1 ) - سوره نور آيه 21 . و اگر فضل و رحمت خدا شامل شما نبود احدى از شما پاك و پاكيزه نمىشد ، ليكن خدا هر كه را بخواهد منزه و پاك مى \" رداند كه خدا شنوا و داناست .\r\n","page_name":" 85 ","page_number":85},
  {"content":"\r\n\r\nنمىتوند خود را مهذب كند . فقط كسى كه تهذيب مىكند خداوند است ، چنانچه هدايت هم بدست خداست . خداوند بايد ما را هدايت كند زمينه‌اش دست ماست ، ما بايد جدى باشيم و دعا كنيم و رابطه‌مان را با انجام واجبات و مستحبات با خدا محكم نمائيم تا زمينه فراهم شود . وقتى چنين شد نور خداوند خواهد آمد . مثالى بزنيم ، البته اين مثال خيلى بعيد است ، اما از يك جهت هم تقريب به ذهن مىكند .\r\nلامپ برقى را در نظر بگيريد ، اين لامپ بايد براى خود زمينه را فراهم كند ، تا كارخانه به او نور دهد ، و گرنه اگر اتصالش را به كارخانه قطع كند ، مثلًا سيم پاره شود يا اينكه در خود لامپ نقصى به وجود بيايد ، خواه ناخواه نمىتواند نيروى لازم را براى ايجاد نور بگيرد . در اين عدم توانايى لامپ از كسب نيرو ، تقصيرى متوجه كارخانه برق نيست . نقص از كارخانه نيست ، هر چه هست از قامت ناساز و بىخاصيت خود لامپ است كه رابطه‌اش را با كارخانه قطع كرده است . هر چه هست تقصير لامپ است كه سيمش متصل نيست . به عبارت ديگر زمينه براى اينكه از كارخانه نيرو بگيرد و نور بدهد فراهم نشده است .\r\nدر انسان هم همينطور ، زمينه دست ماست ، آمدن صفات خوب به جاى صفات رذيله هم همينطور براى همين هم به هر دو « تهذيب نفس » مىگوئيم ، يا قرآن اسمش را « تزكيه » مىگذارد ، يعنى پاك كردن دل از ناپاكيها . تزكيه و تهذيب از خداوند است . « . . . وَ مَنْ لَمْ يَجْعَلِ الله لَهُ نُوراً فَمالَهُ مِنْ نُورٍ » ( كسى كه خدا برايش نورى قرار نداده ، داراى نورى نيست ) زندگى او تاريك است و وحشتناك . آنچه كه هست اين است كه ما بايد زمينه را فراهم كنيم ، تا استعداد گرفتن نور در ما به وجود آيد . اگر ما در يك شيشه را محكم ببنديم و آن را در ديا بيندازيم ، يك سال هم بماند يك ذره آب درون آن نمىرود آيا اين تقصير درياست يا تقصير شيشه‌اى است كه درش مسدود است . حالا به هر اندازه كه درش را باز كنيم ، آب داخل آن مىشود اگر يك روزنه كوچك روى در شيشه ايجاد شود ، آب ذره ذره به درونش نفوذ مىكند و اگر در شيشه را كاملًا برداريم ، ناگهان پر از آب مىشود . همينطور است اگر كسى مهذب نشود و نور خدا در دل نتابد . اين تقصير درياى بيكران رحمت الهى نيست ، تقصير خود اوست كه دلش را به صورت شيشه در بسته در آورده است ، در شيشه دل را بايد باز كرد تا ناگهان مالامال از نور خدا شود و اگر هم نيمه باز باشد ، كم‌كم نور در آن مىتابد . لذا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشايد بيشتر از پنجاه مورد در قرآن به اين موضوع اشاره شده است :\r\n « سَواءٌ عَلَيهِمْ اسْتَغْفَرتَ لَهُمْ امْ لَمْ تَسْتَغفِرْ لَهُمْ لَن يَغْفِرَ الله لَهُمْ ، انَّ الله لا يَهْدِي القَومَ الفاسِقين  « 1 » »\r\n « فَانْ لَمْ يَسْتَجيبُوا لكَ فَاعْلَمْ انَّما يَتَبِّغُونَ اهوائِّهُمْ وَ مَنْ اضَلُّ مِمَّنِ اتبعَ هَواهُ بِغَيْرِ هُديً مِنَ الله انَّ الله لا يَهْدِي القَوْمَ الظالِمين  « 2 » »\r\n « ذلِكَ بِانَهُم استَحَبُّوا الحَيوةَ الدُّنْيا عَلَي الاخِرَةِ وَ انَّ الله لا يَهْدي القَوْمَ الكافِرينَ  « 3 » »\r\nخدا ، دست فاسق ، ظالم و كافر را نمىگيرد ، چون كارى كرده كه لياقت ندارد تا خداوند دستش را بگيرد ، او خودش راه را مسدود كرده است « 4 » .\r\n\r\n\r\n","description":"","footnote":"\r\n( 1 ) - سوره منافقون ، آيه 6 ترجمه : ( اى رسول ما ) خواه براى آنان منافقين طلب آمرزش بكنى يا نكنى ، خداوند آنها را نمىبخشد ، تحقيقاً خداوند قوم نابكار ( و گنهكار ) را هيچوقت هدايت نخواهد كرد .\r\n( 2 ) - سوره قصص ، آيه 50 ترجمه : پس ( اى رسول ما ) هرگاه به تقاضاى تو پاسخ نتوانند داد ( اشاره به آيه قبل واتمام حجت پيامبر ) در اين صورت بدان كه ( اين مردم تنها پيرو هواى نفسند و كيست گمراه‌تر از آنكس كه راه هدايت خدا را رها كرده و از هواى نفس خود پيروى كند ؟ البته خداوند وقم ستمكار ( و معاند را پس از اتمام حجت ) هرگز هدايت نخواهد كرد .\r\n( 3 ) - سوره نحل ، آيه 107 . ترجمه : اين غضب و عذاب بر آنها بدين سبب است كه حيات فانى دنيا را بر حيات ابدى آخرت برگزيدند ( آخرت را فداى دنيا كردند و به آخرت كافر شدند ) و خدا هرگز كافران را هدايت نخواهد كرد .\r\n( 4 ) - غير از اين سه گروه گنهكار ، ستمكار و هوىپرست و كافر خداوند در قرآن سه دسته ديگر را كه هدايت نمىكند نام برده است : الف ) انْ تَحْرِص على هُدَيهم فَانَّ الله لا يهْدى مَنْ يضِلُّ ترجمه : ( اى رسول ما ) گرچه بسيار حريص و مشتاق هدايت خلق هستى ( و ليكن ) خدا گمراهان را ( پس از اتمام حجت ) هدايت نمىكند . ( سوهر نحل آيه 37 ) ب ) انَّ الله لا يهْدى مَنْ هُوَ كاذِبٌ كَفّار ترجمه : همانا خداى متعال دروغگوى ناسپاس را هدايت نمىكند ( سوره زمر ، آيه 3 ) ج ) انَّ الله لا يهْدى مَنْ هُوَ مُسْرِفٌ كَذَابٌ ترجمه : خداوند البته كساين را كه اسراف‌كننده دروغگو هستند ، هدايت نمىكند ( سوره غافر آيه 28 ) پس مجموع كسانى كه در اين چند آيه آمده و مورد لطف خداوندى نيستند ، عبارتند از : گنهكار ، ستمكار و هوىپرست ، كافر ، گمراه ( معاند ) ، دروغگوى ناسپاس ، و اسراف‌كننده دروغگو .\r\n","page_name":" 87 ","page_number":87},
  {"content":"\r\n\r\nدر اين آيه هم كه مىفرمايد : « وجعلنا من بين ايديهم سدا و من خلفهم سدا فاغشيناهم فهم لا يبصرون » منظور از « ما اين چنين كرديم » ، شبيه اين است كه چراغ در اينجا باشد ، معلوم است كه چراغ تمام فضاى اينجا را روشن مىكند . اگر كسى بيايد و چراغ را از اينجا ببرد ، فضا تاريك مىشود . چه كسى تاريك كرده است ؟ معمولًا اين موضوع را به دو صورت بيان مىكنند يا مىگويند : « فلانى چراغ را برد » و يا مىگويند : « فلانى اتاق را تاريك كرد » در حالى كه او فقط چراغ را برده و اصل و تاريك به او مربوط نيست . اين آياتى كه نسبت مىدهد : ما « غل » به گردنش انداختيم ، ما برايش سد قرار داديم و زندگيش را تاريك كرديم ، ما گمراهش نموديم ، همه و همه معنايش اين است كه ما دست عنايتمان را از سرش برداشتيم ، وقتى دست عنايت خداوند بالاى سر كسى نباشد . خواه ناخواه شيطانهاى انسى ، شيطانهاى جنى و صفات رذيله سراسر وجودش را مىگيرند . و وقتى نور خدا از دل برود ، سراسر آن تاريكى محض مىشود . برگشت اين آيه شريفه و آيات ديگر در قرآن اين دو آيه است :\r\n « قُلِ اللّهُمَّ مالِكَ المَلْكِ تُؤتيِ المُلكَ مَنْ تُشاءُوَتَنْزِعْ المُلْكَ مِمَّن تَشاءُ وَتُعِزُّ مَنْ تَشاءُ و تُذِلُّ مَنْ تَشاءُ بَيدِكَ الخَيْرُ انَّكَ عَلي كُلِّ شِييٍ قَدير »  « 1 »  « افَمَنْ زُيِّنَ لَهُ سُوءُ عَمَلِهِ فَرَءاهُ حَسَناً فَانَّ اللهَ يُضِلُّ مَنْ يَشاءُ وَ يَهْدي مَنْ يَشاءُ فَلا تَذْهَبْ نَفْسُكَ عَلَيهِمْ حَسَراتٍ انَّ اللهَ عَليمٌ بِما يَصْنَعُونَ  « 2 » »\r\n« تذل من تشاء » معنايش اين است كه وقتى ما به او عزت نداديم خودبخود ذليل است . وقتى ما هدايتش نكرديم ، خودبخود گمراه است . وقتى از كارخانه برق نيرو به آن نرسد خود به خود تاريك است . وقتى عنايت خداوند شامل حال انسان نشود خود به خود\r\n\r\n\r\n","description":"","footnote":"\r\n( 1 ) - سوره آل‌عمران ، آيه 26 . بگو اى پيغمبر ! بار خدايا اى پادشاه ملك هستى ، تو هر كه را خواهى ملك و سلطنت بخشى و از هر كه بخواهى بگيرى و به هر كه خواهى عزت و اقتداردهى و هر كه را خواهى خوار گردانى ، هر چيزى بدست توست و تنها تو بر هر چيز توانايى .\r\n( 2 ) - سوره فاطر آيه 8 : آيا آن كس كه كردار زشتش به چشم ، زيبا جلوه‌گر شده و ( از خودپسندى ) هر بد كه مرتكب شده در نظرش نيكو آمده ( مانند مرد متواضع و حقيقت بين است ؟ ) خدا هر كه را خواهد گمراه سازد ( يعنى به گمراهى واگذارد ) و هر كه را بخواهد هدايت فرمايد ، پس تو « اى رسول گرامى » نفس شريف خود را بر هدايت اين مردم به غم و حسرت نينداز كه خدا به هر چه اينان كنند كاملًا آگاه است ( و بر نيك و بدشان پاداش مىدهد ) .\r\n","page_name":" 88 ","page_number":88},
  {"content":"\r\n\r\nدر غل و زنجير قرار مىگيرد . نفس اماره او را كنترل مىكند و بالاخره يك آدم به تمام معنى « شقى » مىشود . بنابراين خداوند از اول تا آخر نسبت‌هاى فعلى را به خود داده است . اگر نسبت‌ها مثل عزت ، نور و هدايت باشد معلوم است كه مربوط به خداوند است . اوست كه ما را مهذب مىنمايد ، هدايت مىفرمايد ، عزيز مىدارد و دنيا و آخرت ما را سعيد مىنمايد . اما اگر نسبت عكس اين صفات ، به خداوند داده شود ، يعنى در قرآن بخوانيم خدا ذليلش كرده ، خدا ضعيفش كرده ، خدا براى او غل و وابستگى قرار داده و خدا برايش مانع و سد ايجاد كرده است ، برگشت به اين مطلب است كه خداوند به او نور نداده است پس سراسر وجودش ظلمت و تاريكى است .\r\nخداوند او را مهذب نكرده و هدايت ننموده پس سراسر وجودش شقاوت است و گمراهى و ضلالت .\r\n\r\nنحوه تركيب قرآن\r\nقبل از ادامه بحث بايد نكته‌اى تذكر دهم و آن اين است كه نحوه تركيب قرآنف تركيب مزجى است نه ترتيبى معناى تركيب مزجى اين است كه شما چند عدد « در » داريد كه هر كدام از اينها از جنسى هستند ، هر كدام قيمت خاصى داشته و هيچ ارتباطى با هم ندارند . اگر اين چه عدد « در » را در يك جا بريزيم آن را « تركيب مزجى » گويند . تركيب ترتيبى آن است كه مثلًا صد دانه « در » داريد ده تاى آنها از يك جنس است ، ده تاى ديگرش از يك جنس است و . . . براى هر كدام از اينها جدا جدا ظرفى درست مىكنيد . به اين تركيب ، « تركيب ترتيبى » گويند .\r\nقرآن هم تركيبش مزجى است يعنى در حالى كه دارد استدلال مىكند يك وقت از استدلال صرف نظر مىكند و وارد اخلاق مىشود ، در حالى كه بحث اخلاقى مىكند ، هنوز تمام نشده يك دانه « در » ميان ساير « در » ها مىنهد و وارد بحث معاد مىشود ، هنوز بحث معاد تمام نشده يك رنگ اخلاقى به آن مىدهد ، هنوز بحث اخلاقى تمام نشده دوباره شروع به استدلال مىكند و در ادامه بحث استدلال براى تنبه يك جمله تاريخى مىآورد و اين از شاهكارهاى قرآن است . يعنى در حالى كه خيلى از آيات به هم مربوط نيستند ، از نظر نسق و روش هماهنگ هستند .\r\nمثلًا فرض كنيد كه ما يك كتاب فلسفه ، يك كتاب عرفانى ، يك كتاب اخلاق ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nيك كتاب فقه ، يك كتاب ادبيات و يك كتاب شعر را با هم مخلوط كنيم . خواه ناخواه كتاب « كشكول » مانندى خواهد شد ، شبيه كشكول شيخ بهايى ( ره ) كه ربطى به هم ندارد . يعنى وقتى كه مطالعه مىكنيد ، مىبينيد كه اول كتاب با وسط كتاب و وسط كتاب با آخر كتاب هيچ ربطى بهم ندارد . كشكول شيخ بهايى يك تركيب مزجى است . يعنى يك قصه نقل مىكند ، بعد وارد مطلب فقهى يا فلسفى مىشود و بعد يك آيه قرآن نقل مىكند . خود شيخ بهايى هم اسمش را كشكول گذاشته كه اتفاقاً كتاب خوبى است . قرآن از نظر محتوا تركيب مزاجى است مثل اين است كه شما مطالب يك كتاب فقهى را با ادب و عرفان و فلسفه بياميزيد . اما تفاوتى كه قرآن با اين كتاب دارد اين است كه با وجود تنوع مطالب ، يك نسق دارد ، يك سنخ است .\r\nمطالب گوناگون است اما همه با هم هماهنگ هستند . اين يكى از معجزات قرآن است و يكى از چيزهايى هم كه قرآن با آن تحدى مىكند ، همين است . مىگويد ، نحوه تركيبم تركيب مزجى است ولى از نظر نسق و روش كاملًا هماهنگ است .\r\nقرآن چنين است ، مثل سوره « يس » همانطورى كه به فراخور فهممان در قسمتهاى گذشته بحث شد ، اولش استدلال بود ، بعدش اخلاق بود ، اين بحث راجع به قيامت بحث آينده مربوط به تاريخ است و اينها از نظر محتوى خيلى با هم تفاوت دارند . فلسفه و تاريخ ، تاريخ با بحث كلامى ، كلامى با بحث اخلاقى . اينها اگر چه از نظر محتوى تفاوت دارد ، اما از اول تا آخر صفحه هماهنگ است ، از نظر فصاحت ، تركيب‌بندى و از نظر ادبيت يك روش است و حتى كسى هم كه معنى قرآن را نمىداند مثل خيلى از ما كه معانى قرآن را بلد نيستيم و فقط ظاهر كلمات را نگاه مىكنيم ، موقع خواندن قرآن ، ناهماهنگى در آن به نظرمان نمىرسد . وقتى كه قرآن مىخوانيم اگر توجه به معنى داشته باشيم ، اختلاف بين موضوعات كاملًا محسوس است . اگر توجه به معنى نداشته باشيم ، مىبينيم هماهنگ است . معنى تركيب مزجى و هماهنگ بودن يك نحو تناقض است كه در قرآن جمع شده است و يكى از شاهكارهاى قرآن همين است ، كه توانسته اين كار را انجام دهد .\r\nحالا پس از اين توضيح كه انشاءالله در بحث‌هاى آينده مفيد واقع شود بحث خودمان را ادامه مىدهيم :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nإِنَّا نَحْنُ نُحْيَ المَوْتَي وَ نَكْتُبُ مَا قَدَّمُوا وَءَاثَرَهُمْ وَ كُلَّ شَيءٍ احْصَيْنَهُ فِي امامٍ مُّبينٍ ( 12 ) « ما مردگان را باز زنده مىگردانيم ، كردار گذشته و آثار وجودى آينده‌شان همه را در نامه اعمال آنها ثبت خواهيم كرد و در لوح محفوظ خدا ( يا قلب امام خليفه‌الله ) همه را آشكارا به شماره آورده‌ايم »\r\nاين جمله با جمله قبل و بعد ، از نظر محتوا تناسبى ندارد اما هماهنگ است . ما مرده را زنده مىكنيم و آنچه را هم كه از پيش فرستاده است ، ضبط مىكنيم . باقيات و صالحاتش را هم كه اثر كمى دارد ضبط مىكنيم و هر چيزى را هم كه در اين عالم به وجود آمده و مىآيد ضبط مىكنيم .\r\nدر توضيح بيشتر « انا نحن نحي الموتي » اينكه ما زنده مىكنيم مرده‌ها را انشاءالله در اواسط و يا اواخر سوره راجع به معاد و معاد جسمانى و راجع به شبهه « آكل و مأكول » كه در سوره مباركه آمده بحث مفصلى خواهيم داشت و فعلًا راجع به آن بحثى نداريم .\r\n\r\nتأثير اعمال ما بر آيندگان و وابستگان\r\nچيزى كه لازم است بگويم اين است كه ، چنانچه خود قرآن مىگويد اين آيات زنگ خطرى است براى انسان . انسان اگر گوش شنوا داشته باشيم و فىالجمله بيدار دل باشد ولو به مقدار كم ، و چشم بينا داشته باشد ولى به مقدار كم ، از اين گونه آيات تكان مىخورد . اگر در زمين ميخكوب هم باشد ، تكان مىخورد . اين آيه شريفه اشاره دارد به اينكه اعمال ما ، يعنى چيزهايى كه از دل ما سرچشمه مىگيرد ، چه نيات و افكار ما باشد و چه گفتار و كردار ما ، از نظر قرآن اثر دارد . افعال خوب ما در زندگى موثر است . نه تنها ما را ذليل نمىكند و آبرويمان را نمىريزد ، بلكه ما را عاقبت به خير مىكند . به عكس اگر كسى زبانش نيش‌دار ، گفتارش بد ، كردارش بد ، رفتارش بد و نيتش بد باشد نه تنها عاقبت بخير نمىشود بلكه رسوا و ذليل هم مىگردد . بالاخره اعمال و كردار ما در دنياى ما فوق‌العاده اثر دارد و قرآن راجع به اين فراز از كلام ، آيات زيادى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدارد . شايد در قرآن بيش از ده آيه به اين مضمون داريم . از جمله آيه‌اى كه مىفرمايد :\r\n « وَ ضَرَبَ الله‌ُمَثَلًا قَرْيَةً كانَتْ آمِنَةً مُطْمَئِنَّةً يَأتيها رِزْقُها رَغَداً مِنْ كُلِّ مَكانٍ فَكَفَرَت بِانْعُمِ الله‌ِفَاذاقَهَا اللهُ لِباسَ الجسوعِ و الخَوْفِ بِما كانُوا يَصْنَعُونَ  « 1 » »\r\nپيامبر براى اينها مثال بزن ، دهى را كه نعمت مثل باران براى مردمش مىباريد ، در رفاه بودند ، در نعمت بودند ، در سعادت بودند ، اما مرتكب گناه شدند . كفران نعمت كردند ، قدر نعمتهاى خداوند را ندانستند و همان گناهان برايشان قحطى و بلا آورد . ناامنى آورد ، بدبختى آورد و به دست و پايشان پيچيد . مىفرمايد : « بما كانوا يصنعون » اين كار را خدا نكرد ، خودشان اين بلا را به سر خودشان آوردند . اين يك قسمت از تأثير قطعى نيات و گفتار و كردار ما در زندگى و دنياى ماست . علاوه بر اين ، نيات و گفتار و كردار ما حتى در دنياى افرادى كه وابستهء به ما هستند تأثير دارد ، مخصوصاً اولاد ما يك پدر و مادر متدين ، متقى و خيرخواه بدانند كه براى اولادشان ، حتى نسلهاى بعدى و همسايگان و . . . تأمين سعادت مىكنند « 2 » .\r\nبر عكس ، پدر و مادر لاابالى ، بىبند و بار و ظالم كه زبانشان نيش‌دار است ، زخم زبان مىزنند . شخصيت ديگران را مىكوبند و به هيچ‌چيز مقيد نيستند ، از نظر قرآن اين كار پدر و مادر در بچه‌ها اثر دارد و باعث بدبختى آنها هم مىشود . قرآن شريف مىفرمايد :\r\n« وَلْيَخْشَ الَّذينَ لَوتَرَكُوا مِنْ خَلفِهِمْ ذُرِّيةً ضِعافاً خافوا عَلَيْهِمْ فَلْيَتَّقُو اللهَ\r\n\r\n\r\n","description":"","footnote":"\r\n( 1 ) - سوره نحل ، آيه 112 . « و خدا براى شما مثل آورد ، مثل شهرى را ( چون شهر مكه ) كه در آن امنيت كامل حكمفرما بود و اهلش در آسايش و اطمينان زندگى مىكردند و از هر جانب روزى فراوان به آنها مىرسيد ، تا آنكه اهل آن شهر نعمت خدا را كفران كردند ، خدا هم به موجب آن كفران و معصيت ، طعم گرسنگى و بيمناكى را به آنها چسبانيد »\r\n( 2 ) - قالَ ابو عَبدِالله ( ع ) : انَّ الله لَيصلِحَ بِصَلاحِ الرَّجُل المُؤمِنِ وَلَدَهُ وَ ولدَ وَلَدِهِ و اهل دويرَية وَ دُوابراتٍ حَوْلَهُ ، فَلا يزالُونَ فى حِفظِ الله لِكَرامَتِهِ عَلَى الله ( مجمع‌البيان ، ج 6 ، ص 488 ، بحارالانوار ، ج 70 ، ص 153 ) . حضرت امام صادق ( ع ) فرمودند : همانا خداوند متعال به خاطر خوبى مرد مؤمن فرزند او و نوه‌هايش را و نيز اهل خانه و همسايگان خانه‌اش را صالح قرار مىدهد . و پيوسته در كنف حفظ خداوندى هستند چون خداوند آن مؤمن را گرامى مىدارد .\r\n","page_name":" 92 ","page_number":92},
  {"content":"\r\n\r\n وَليَقُولُوا قَولًا سَديداً »  « 1 » اى كسانى كه بچه كوچك داريد و براى تأمين آتيه بچه‌هايتان مىترسيد و اى كسانى كه مىخواهيد آيندهء فرزندانتان خوب و سعادتمند باشد ، مواظب باشيد كه شهادت ناحق ندهيد ، مواظب زبان ، گفتار و كردارتان باشيد .\r\nدر قضيه حضرت خضر و حضرت موسى ( ع ) كه قرار شد حضرت موسى ( ع ) كلاس مخصوصى را ببيند نه اينكه حضرت خضر اعلم از موسى ( ع ) بود ، بلكه ، خداوند معلم موسى ( ع ) بود ليكن بواسطهء حضرت خضر ( ع ) بنابراين حضرت موسى ( ع ) مىباست كلاس ببيند « 2 » مىدانيد كه در اين قضيه از جمله كارهايى كه حضرت خضر ( ع ) كرد با فرض اينكه به دهى رفته بودند كه غذا به آنها ندادند ، ولى وقتى ديوارى كه در شرف خرابى بود ديدند ، حضرت خضر دستور داد كه اين ديوار را بايد خراب كنيم و دوباره بسازيم ، خراب كردند و ساختند ، مثل اينكه حضرت خضر ( ع ) خسته شده بود . با فرض اينكه بنا شده بود حضرت موسى ( ع ) حرف نزند ، گفت : اگر من بودم اقلًا از آنها اجرت مىگرفتم و اين كار را انجام مىدادم و در اينجا خضر گفت : « هذا فِراعٌ بَينى وَ بَينِكَ » آن كلاس ، منجمله تمام شده بود ، اما مىگويد تا اينجا بس است و يك يك توضيح داد كه چرا كشتى را سوراخ كردم ، چرا آن بچه را كشتم تا رسيدند بدينجا كه گفت :\r\n « وَ امَّا الجِدارُ فَكانَ لِغُلامَيْنِ يَتيمَيْنِ فِي المَدينَةِ وَ كانَ تَحْتَهُ كَنْزٌ لَهُما وَ كانَ ابُوهُما صالِحاً فَارادَ رَبُّكَ انْ يَبْلُغا اشُدَّ هما وَ يَسْتَخْرِجا كَنْزَهُما رَحْمَةً مِنْ رَبِكَ و . . . »  « 3 » اين ديوار مربوط به دو بچه يتيم است و چون زير آن گنجى نهفته بود اگر اين ديوار خراب مىشد گنج هويدا مىگرديد ، خواستم اين ديوار را از نو بسازم تا بچه‌ها بزرگ\r\n\r\n\r\n","description":"","footnote":"\r\n( 1 ) - سوره نساء ، آيه 9 ترجمه : و بايد بندگان از مكافات عمل خود بترسند ( و با يتيمان مردم نيك رفتار باشند ) كسانى كه مىترسند كودكان ناتوان از آنها باقى ماند و زيردست مردم شوند ، پس بايد از خدا بترسند و سخن به اصلاح و درستى گويند ( و راه عدالت پويند ) .\r\n( 2 ) - عَنْ ابيعَبْدِالله عَلَيهِ السَّلامُ قالَ : كانُ مُوسى اعْلَمُ مِنَ الخِضْرِ حضرت صادق ( ع ) فرمود : حضرت موسى از حضرت خضر اعلم بود . ( بحارالانوار ج 13 ، ص 303 ) .\r\n( 3 ) - سوره كهف ، آيه 82 .\r\n","page_name":" 93 ","page_number":93},
  {"content":"\r\n\r\nشوند و گنج بدست خود آنها برسد .\r\nچرا ؟ « فكان ابوهما صالحا » زيرا پدر و مادر اينها افراد صالحى بودند . يعنى اعمال صالح پدر و مادر براى آتيه اولاد مفيد است « 1 » . به تجربه هم ثابت شده كه آن پدر و مادر خيرخواه ، فرزندشان از لحاظ دنيا در سعادت است . به عكس پدران و مادرانى كه شخصيت ديگران را مىكوبند ، پدرانى كه ظالمند و خون مردم را بوسيله رباخوارى مىمكند ، ديده شده است كه فرزاندشان چه فلاكت‌ها كشيده‌اند ، چه بدبختىها ديده‌اند و به چه گدائىها افتاده‌اند . اين هم تأثير عمل ما ، در زندگى وابستگان ما .\r\n\r\nتأثير عمل ما در آخرت\r\nقرآن كريم اشارات فراوانى در اين مورد دارد . از جمله اينكه در روز قيامت ما دچار گفتار و كردار و نيات خودمان هستيم ، يعنى اگر قصر داريم خود تهيه كرده‌ايم ، اگر حورالعين است خود تهيه كرده‌ايم ، اگر آب كوثر و غذاهاى بهشتى است خود تهيه كرده‌ايم و اگر زقوم و مار و عقرب و آتش و مار و مور است باز هم خود تهيه كرده‌ايم . به قول قرآن شريف ، بارها وقتى كه راجع به اعمال اين دنيا كه اگر خوب باشد قصر و حور است و اگر بد باشد مار و آتش است ، مىفرمايد : خودتان تهيه كرده‌ايد ، پروردگار عالم به كسى ظلم نمىكند .\r\n « وَلَوْ تَري اذْ يَتَوَفِّي الَّذين كَفَروُا المَلائِكَةٌ يَضْرِبُونَ وُجُوهَهُمْ وَ ادْبارَهُمْ وَ ذُوقُوا عَذابَ الحَريقِ ، ذلِكَ بِما قَدّمَتْ ايديكُمْ و انَّ الله لَيْسَ بِظَلّامٍ لِلْعَبيدِ  « 2 » »\r\n\r\n\r\n","description":"","footnote":"\r\n( 1 ) - عَن ابى عبدالله ( ع ) : قالَ لَمّا اقامَ العالِمُ الجِدارِ اوْحَى الله تَباركَ و تَعالى الِ مُوسى ( ع ) : انّى مُجازِى الابناءَ بِسْعِى الاباءِ انْ خَير أفَخَيرٌ وَ انْ شَراً فَشَرٌّ حضرت امام جعفرصادق ( ع ) فرمودند : وقتى كه عالم ( حضرت خضر ( ع ) ) ديوار را بنا كرد خداوند تبارك و تعالى به حضرت موسى ( ع ) وحى فرمود : البت همن فرزندان را به كوشش پدران مزد مىدهم ، اگر نيك باشد نيك و اگر شر باشد شر ( فروع كافى ج 2 ، ص 74 - 73 - بحارالانوار ج 13 ، ص 296 ) .\r\n( 2 ) - سوره انفال ، آيات 50 و 51 ترجمه : و اگر بنگرى سختى حال كافران را هنگامى كه فرشتگان جان آنان را مىگيرند و بر روى و پشت آنها مىزنند و مىگويند بچشيد عذاب سوزنده را و آن به خاطر چيزى است ( اعمال زشتى ) كه با دست خود از پيش فرستاده‌ايد و خداوند به هيچ يك از بندگان هرگز ظلم روا نمىدارد .\r\n","page_name":" 94 ","page_number":94},
  {"content":"\r\n\r\nدر جاى ديگر مىفرمايد  : يَومَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ انَّ بَيْنَها وَ بَيْنَهُ امَداً بَعيداً وَ يُحَذِّرُكُمُ الله‌ُنَفْسَهُ وَ اللهُ رَئُوفٌ بِالعِبادِ  « 1 » »\r\nخدا خيلى با بنده‌هايش مهربان است ، بنده‌هايش را مىترساند و مىگويد بنده بترس . از چه ؟ از كارهايى كه انجام مىدهى . اگر عمل تو خوب است در روز قيامت اطرافت را مىگيرد ، به قدرى درخشندگى و نورانيت دارد كه تو در هاله‌اى از نور واقع مىشوى .\r\n« يُومَئِذٍ تُعْرَضُونَ لا تَخْفي مِنْكُمْ خافِيةٌ فَامّا مَنْ اوتيَ كِتابَهُ بِيَمينِهِ فَيَقولُ هاؤُمُ اقْرَؤس كِتابيَه . انِّ ظَنَنْتُ انّي مُلاقٍ حِسابِيَه . فَهُوَ في عيشةٍ راضيةٍ في جَنَّةٍ عالِيَةٍ فُطُوفُها دانِيَةٌ كُلْوا وَاشْرَبوا هَنيئاً بِما اسْلَفْتُمْ فِي الايامِ الخالِيَةِ « 2 » »\r\nيعنى از ميوه‌هاى بهشتى بخور و از آبهاى بهشتى بياشام . اينها چيزهايى است كه خود تهيه كرده‌اى « بما اسلفتم » چه موقع تهيه كرده‌ايد ؟ « فيالايام الخاليه » يعنى روزه‌هاى ماه مبارك رمضان است كه آن كوثر مىشود و نماز اول وقت است كه براى انسان قصر و حور مىگردد . به عكس اگر اعمال ما بد باشد بسيار ناگوار و ناراحت‌كنده است . يعنى علاوه بر اينكه در قبر مار و عقرب است ، در روز قيامت هم اطراف ما را مىگيرد ، به قدرى ناراحت مىشويم كه مىگوييم : اى كاش بين من و اعمالم بسيار فاصله بود . « . . تودلوان بينها وبينه امدا بعيدا و يحذركم الله نفسه » باز در اينجا مىفرمايد : « انا نحن نحي الموتي » مرده‌ها را زنده مىكنيم ، « و نكتب ما قدموا و آثارهم » ضبط مىكنيم ، چه چيز را ؟ آنچه را كه پيش فرستاده است ، اگر مار و\r\n\r\n\r\n","description":"","footnote":"\r\n( 1 ) - سوره آل‌عمران ، آيه 30 ترجمه : روزى كه هر كس هر كار نيكويى كه كرده همه را ( پيش روى خود ) حاضر مىبيند و آنچه بد كرده آرزو مىكند كه ايكاش ميان او عمل بدش مسافتى دور فاصله بود ! خداوند شما را از عقاب خود مىترساند كه او در حق بندگان بس مهربانست .\r\n( 2 ) - سوره الحاقه ، آيه 18 تا 24 . ترجمه : آن روز كه در پيشگاه خدا حساب شما را حاضر كنند هيچ كار از اسرار مخفى شما پنهان نخواهد ماند . پس كسى كه نامهء عملش را به دست راستش دهند ، گويد بيائيد نامهء مرا بخوانيد . من ملاقات اين روز حساب را معتقد بودم . اين چنين كسى در عيش و زندگانى رضايتبخش خواهد بود . در بهشت عالى مرتبه كه ميوه‌هاى آن هميشه در دسترس ( بهشتيان ) است . ( و خطاب رسد كه از طعام و شرابهاى لذيذ بهشت ) بخوريد و بياشاميد . گوارا باد بر شما كه اين پاداش اعمال گذشته ( دنيا ) شما است كه براى امروز پيش فرستاده‌ايد .\r\n","page_name":" 95 ","page_number":95},
  {"content":"\r\n\r\nمور و عقرب فرستاده است ، شب اول قبر دچارش مىشود ، اگر هم قصر و حور و باغهاى بهشتى تهيه كرده است ، خوشا به حالش . لذا پيامبراكرم ( ص ) در روايت معراجيه مىفرمايند : ديدم كه ملائكه گاهى اوقات قصر مى سازند و كار مىكنند و گاهى كار نمىكنند . پرسيدم : چرا چنين است ؟ گفته شد : زيرا مصالحش از دنيا بايد تأمين شود « 1 » .\r\nنماز ، روزه ، حج ، زكات و نفقات ، بالاخره به وسيله اينها بهشت درست مىشود ، بهشت الآن هم موجود است و قصر و حورالعين ، نعم بهشتى و . . . را بايد در اين دنيا تهيه كنيم . جهنم از اول هم بوده و هست . اما آتش جهنم را خود ما تهيه مىكنيم :\r\n « يا ايُّهَا الَّذينَ امَنُوا قُوا انْفُسَكُمْ وَ اهْليكُمْ ناراً وَ قُوُدَها النّاسُ وَ الخِجارَةٌ عَلَيها مَلائِكَةٌ غِلاظٌ شِدادٌ لا يَعْصُونَ الله ما امَرَهُمْ وَيَفْعَلُونَ ما يُؤمَروُنَ  « 2 » »\r\nآتش جهنم خود تو هستى ، خودت در آنجا آتش مىگيرى . زقوم را خدا در جهنم نمىكارد ما خودمان مىكاريم . زقوم در جهنم يك ميوه تلخى است كه در روايات مىخوانيم ، اگر كسى از آن بخورد روده‌هايش پاره‌پاره مىشود « 3 » . حميم جهنم ، يعنى\r\n\r\n\r\n","description":"","footnote":"\r\n( 1 ) - عَنِ النَّبِى ( ص ) قالً : لَمّا اسْرِى بى الَى السَّماءِ دَخَلْتُ الجَنَّة فَرُأَيتُ فيها قيعاناً ، وَ رَأَيتُ فيها مَلائِكَة يبْنُونَ لِبنَة مِنْ ذَهَبِ ولبنَة مِنْ فِضَّة ، وَ رَبَّما امْسَكُوا ، فَقُلْتُ لَهُمْ : ما لَكُمْ قَدْ امْسَكتُمْ ؟ قالوا : حَتّى نَجينَا النَّفَقَه ، قُلْتَ وَ ما نَفَقَتَكُم ؟ قالُوا : قَوْلُ المُؤْمنِ سُبْحانَ الله و الحَمْدُلِلهِ و لا الهَ الَّا الله وَ الله اكْبَرُ فَاذا قالَ : بَنينا وَ اذا سَكَتَ امَسَكْنا ( وسائل‌الشيعه - ابواب ذكر ج 4 ، ص 1208 ) . پيامبر اكرم ( ص ) فرمودند : وقتى مرا به مراجع بردند داخل بهشت شدم پس مكان وسيعى را ديدم . در آنجا فرشتگان را ديدم كه خشتى از طلا و خشتى از نقره روى هم بنا مىنهادند و گاه دست نگهميداشتند . به آنان گفتم : چرا گهگاه از كار درست مىكشيد ؟ گفتند : تا خرج ما برسد . پرسيدم خرج شما چيست ؟ گفتند گفتار مؤمن ( سبحان الله و الحمدلله و لا إله الا الله و الله اكبر ) پس وقتى كه او بگويد ما مشغول كار مىشويم و وقتى ساكت شود از كار مىايستيم .\r\n( 2 ) - سوره تحريم ، آيه 6 .\r\n( 3 ) - فى تَفسير العَياشى عَنِ الصّادِقِ ( ع ) عَنْ آبائِهِ ( ع ) : قالَ اميرُالمُؤمنين ( ع ) : انَّ اهْلَ النّار لَمَا عَلَى الزَّقُومُ و الضَّريعُ فى بُطوُنِهِمْ كَغِلى الحَميم سَأَلُوا الشَّرابَ فَأوُتُوا بِشَرابٍ غَساقِ و صَديدٍ يتَجَرَّعُهُ وَ لا يكادُ يسيغُهُ و يأتيهِ المُوتُ مِنْ كُلِّ مَكانٍ وَ ما هُوَ بِمَيتٍ وَ مِنْ وَرائِهِ عَذابٌ غَليظٌ وَ حميمٌ مُنْذُ خُلِقَت كَالْمُهْلى يشْوى الوُجُوهس بِئسَ الشَّرابِ وَ سائتْ مُرْتَفقاً ( تفسير العياشى ج 2 ، 223 ) . در تفيسر عياشى آمده از امام صادق ( ع ) از پدران بزرگوارشان نقل فرموده : كه حضرت اميرالمؤمنين ( ع ) فرمودند : وقتى اهل آتش زقوم ( ميوه‌اى است تلخ در دوزخ ) و ضريع ( علفى بدبود و طعم در جهنم ) در شكمشان مىجوشد مثل جوشيدن آب جوش ، آب طلب مىكنند پس عساق ( آب پليدى است در جهنم ) و صديد برايشان مىآورند تا بنوشند . روايتى ديگر هم از امام محمدباقر ( ع ) از امام على ( ع ) كه از پيامبراكرم ( ص ) نقل كرده‌اند كه اگر قطره‌اى از زقوم بر كوههاى زمين ريخته شود طاقت تحمل ندارد و به پائين‌ترين جاى زمين فرو مىرود چه رسد به كسى كه زقوم ، ميوه و طعامش باشد ( بحارالانوار - ج 8 ، ص 302 ) .\r\n","page_name":" 96 ","page_number":96},
  {"content":"\r\n\r\nآب جوشان را خومان تهيه مىكنيم « 1 » . آن آقا كه در محل كارش به خاطر چيزى عصبانى شده ، مىخواهد همه عقده‌هايش را در منزل خالى كند و بر سر همسرش فرياد مىكشد ، يا آن زن كه در برابر همسرش زبان‌درازى مىكند . همين‌ها حميم مىشود ، اينها را خودمان تهيه مىكنيم . وقتى محيط خانه تلخ شد ، درخت زقوم مىشود . وقتى چنين شد ، مثلًا در عصر ماه مبارك رمضان پس از تحمل ساعت‌ها گرسنگى و تشنگى براى خودمان در جهنم يك درخت زقوم مىكاريم .\r\nوقتى « زبان‌دراز » شد زمانى كه به صحراى محشر وارد مىشود ، زبانش به قدرى دراز است كه روى زمين افتاده و مردم آن را لگد مىكنند ، اين درازى زبان را خداوند درست نكرده ، خودش درست كرده است . درخت زقوم در جهنم را خودمان مىكاريم . قرآن مىگويد : در جهنم گرزهايى هست « 2 » كه به فرموده امام باقر ( ع ) اگر بر سر\r\n\r\n\r\n","description":"","footnote":"\r\n( 1 ) - عَنِ النَّبِى ( ص ) فِى قَولِه تَعالى : وَ يسْقى مِنْ ماءٍ صَديدٍ قالَ : يقْرَبُ اليه فُكْرِهَهُ ، فَاذا اذنِى مِنهُ شَوى وجْهُهُ ، و وَقَعَ فرُوَة رَأسِهِ ، فَاذا شَرِبَ قَطَّعَ امعائَهُ حَتّى يخْرُجَ مِنْ دُبُرهِ ، يقُولُ الله « وَ سُقُوا ماءً حَميماً فَقُطِّعَ امعاءَ هُمْ » و يقُولُ : « وَ ان يسْتَغيثُوا يغا ثوابِماءٍ كَالْمُهْلِ يشْوى الوجوه » ( بحارالانوار ج 8 ، ص 244 ) . از پيامبراكرم نقل شده كه درباره آيه شريفه « و يسقى من ماء صديد » فرمودند : « آن آب دوزخ را » نزديك او مىآورند پس ناخوش دارد آن را . ولى وقتى نزديكش آورده مىشود از آن آب صورت او بريان و پوست سرش كنده مىشود و وقتى از آن مى » وشد روده‌هايش تكه‌تكه مىشود تا از او دفع گردد . خداوند متعال فرمايد ؛ و نوشانيده مىشود آبى داغ كه روده‌هايش را پاره‌پاره مىكند و مىفرمايد اگر استغاثه و فريادخواهى كند به دادش مىرسند به آبى كه مثل مس گداخته صورتها را بريان مىكند .\r\n( 2 ) - سوره مباركه حج ، آيه 22 ، وَ لَهُمْ مَقامِعُ مِنْ حَديدٍ\r\n","page_name":" 97 ","page_number":97},
  {"content":"\r\n\r\nيكى از جهنميها بكوبند چندين هزار سال پائين مىرود « 1 » . اين گرز را خود ما تهيه كرده‌ايم ، يعنى وقتى كه شخصيت كسى را كوبيدم ، عيبجويى كرديم ، پشت سر كسى حرف زديم ، پيش رويش چيزى گفتيم و ناراحتش كرديم ، اين گرز مىشود ، اين گرز را خودمان به دست ملائكه مىدهيم . در اينجا شخصيت كسى را كوبيدى ، در آنجا تو را مى : بوند . اين آيه شريفه كه در وسط آمده است زنگ خطرى است . اگر شما در قطار يا هواپيما نشسته باشيد يا خواب باشيد ، يك وقت قطار يا هواپيما تكان مىخورد ، شما از خواب مىپريد . قرآن هم دلش مىخواهد كه بيدار شويد ، لذا در حالى كه دارد استدلال مىكند يا در حالى كه يك بحث اخلاقى مطرح است ، تو را مىترساند يا تكان بخورى . اتفاقاً بهترين تكانها از نظر قرآن ، به ياد معادبودن است . شايد در قرآن بيش از يكهزار و چهارصد آيه درباره معاد است و اينجا همان جايى است كه تكان مىدهد . اين جمله در وسط بحث آمده « نكتب ما قدموا » براى اينكه مثل همان هواپيما كه با يك تكان تو را بيدار تو را بيدار مىكند ، بيدارت كند . مىخواهد ببيند آيا مىشود با اين جمله « انا نحن نحيي الموتي و نكتب ما قدموا و آثارهم و كل شيي احصيناه في امام مبين » بيدارت نموده و قدرى تو را به فكر فرو برد ؟\r\nاميدواريم كه همه ما اينطور باشيم و بيدار بشويم ، چنان بيدارى كه سعادت هميشگى را به دنبال خويش آورد .\r\n\r\n\r\n","description":"","footnote":"\r\n( 1 ) - جابر جعفى عن ابىجعفر ( ع ) : ثُمَّ يضْربُ على رَأسِهِ ضَرْبَة فَيهْوى سَبْعينَ الْفَ عامٍ حتّى ينْتَهى الى عَينٍ لَها آنِسَة ثُمَّ يضْرِبُ عَلى رَأسِهِ ضَرْبَة فَيهوى سَبعين الْفَ عامٍ حَتّى يواقِعُ السَّعير ثُمَّ يضْرِبُ عَلى رأسِهِ ضَرْبَة فَهَوى سَبْعينَ الْفَ عامٍ حَتِّ ينْتَهى الى شَجَرَة الزَّقَومِ در روايتى مفصل ، جابر جعفى از حضرت محمدباقر ( ع ) نقل مىكند كه فرو رفتن اهل عذاب و انواع عذابشان را حضرت بيان فرموده‌اند ؛ از جمله : با ضربه‌اى به سر او كوبيده مىشود كه هفتاد هزار سال پرتاب مىشود به پائين تا به چشمه آب گرم دوزخ مىرسد ( بحارالانوار ج 8 ، ص 323 - 317 اختصاص 359 - 356 )\r\n","page_name":" 98 ","page_number":98},
  {"content":"\r\n\r\n\r\nجلسه هشتم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nبحث قبلى ما راجع به آيه شريفه « انّا نَحْنُ نُحْيِ المُوتي و نَكْتُبُ ما قَدَّ مُواواثارَهمْ و كلِّ شِيْيٍ احْصَيناه في امامٍ مُبينٍ » بود . ما مرده‌ها را زنده مىگردانيم و آنچه را كه از پيش فرستاده‌اند ضبط مىكنيم يعنى آنچه از اين دنيا براى آخرت فرستاده‌اند آثار آنها را هم ضبط مىكنيم و هر چيزى را كه ما ضبط كرده‌ايم نزد امام مبين است .\r\nمقدارى نيز راجع به « ما قَدَّمُوا » بحث شد و اينكه از اين آيه و آيات فراوان ديگر استفاده مىكنيم كه حقيقت آخرت بطن همين دنياست . بهشت و جهنم گرچه اصلش از نظر قرآن موجود بوده است و الآن هم موجوداست اما نعمتهاى بهشت و عذابهاى جهنم را خود انسان تهيه مىكند و از پيش مىفرستد .\r\nاعمال انسان و بهشت و جهنم\r\nدر سوره زلزال مىفرمايد : « يَوْمَئذٍ يَصْدُرُ النّاسُ اشْتاتاً لِيُرَوْ اعْمالَهُمْ » در روز قيامت مردم صنف صنف و در دستجات مختلف به صف محشر وارد مىشوند و اين خود به بحث جداگانه‌اى نياز دارد كه افعال و كردار ما در ذات و هويت ما اثر مىگذارد گاهى انسان به صورت انسان وارد محشر مىشود و گاهى به صورت حيوان ، چرا ؟ « لِيُرَوْ اعْمالَهُم « 1 » » براى اينكه اعمالشان را ببينند . « فَمَنْ يَعْمَلْ مِثقالَ\r\n\r\n\r\n","description":"","footnote":"\r\n( 1 ) - سوره زالزال ، آيه 7 .\r\n","page_name":" 99 ","page_number":99},
  {"content":"\r\n\r\n ذَرَّةِ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرّاً يَرَهُ  « 1 » » هر كس كار خوبى ولو بسيار كم انجام داده باشد همان را مىبيند و هر كس كار شرى ولو بسيار كم انجام داده باشد همان را مىبيند . لذا در اين آيه مىفرمايد : « لِيرَوْ اعْمالَهُمْ » نمىگويد « لِيرَوْ جَزاءَ اعْمالِهُمْ » مثلًا در دنيا كسى جنايتى مرتكب شده ، در آنجا او را كيفر مىدهند ، اين جزاى عملش است ، يا كار خوبى انجام داده و پاداشش را مىبيند ، اين جزايش را ديده است . قرآن مىفرمايد : روز قيامت چنين نيست ، صحبت از جزا نيست ، حرفى از كيفر نيست ، قضيه خود عمل است ، خود عمل را مىبيند « لِيرَوْا اعْمالَهُمْ » هر كس كارى خوب ولو بسيار كم انجام داده باشد « يرَهُ » مىبيند ، همان را نمىگويد « جَزائَهُ » جزاى عمل را مىبيند و هر كس كار شرى ولو بسيار كم انجام داده باشد « يرَهُ » مىبيند همان را .\r\nنظير اين آيه و آيه‌اى كه الآن مورد بحث ماست ، بيشتر از صد آيه در قرآن وجود دارد كه به اين نكته توجه مىدهد .\r\n\r\nتجسم اعمال\r\nعالم آخرت باطن دنياست . اين دنيا ظاهر و آن دنيا باطن ، اين دنيا عرض و آن دنيا حقيقت است . اعمال ما ، در آن دنيا به تناسب كارهاى ما در اين دنيا ، مجسم مىشود . گاهى مار و گرز آتشين مىشود و گاهى درخت و سبزه و گل و نهرهاى آب و قصرهاى با شكوه مىگردد . اين آيه به همين موضوع اشاره مىكند كه « نَكْتُبُ ما قَدَّموا » آنچه از پيش فرستاده‌اند ضبط مىكنيم . معمولًا اگر براى كسى پرونده‌اى تشكيل دهند ، آنچه در پرونده مىآيد كيفر است ، خود عمل در پرونده نمىآيد ، اما در آخرت پرونده اين طور نيست . در آنجا پرونده خود عمل است و انشاءالله بعداً درباره نامه عمل بحث مىكنيم كه يك معناى نامه عمل « ميزان » « صراط مستقيم » و « پل صراط » است . اينها همان اعمال ما و اين اعمال در آنجا كتاب ماست .\r\n« هُنالِكَ تَبلُوا كُلُّ نَفْسٍ ما اسْلَفَتْ وَ رُدّوا الَي اللهِ مَوْليهُمُ الحَقِّ وَ ضَلَّ عَنْهُمْ\r\n\r\n\r\n","description":"","footnote":"\r\n( 1 ) - زلزال آيات 8 و 9 . ترجمه : در آن روز ( قيامت ) مردم از قبرها پراكنده بيرون مىآيند تا اعمال خود را ببينند پس « در آن روز » كسى اگر به اندازه ذره‌اى كار خوب كرده آن را مىبيند و اگر به اندازه ذره‌اى كار بد كرده مىبيند .\r\n","page_name":" 100 ","page_number":100},
  {"content":"\r\n\r\n ما كانُوا يَفْتَروُنَ  « 1 » »\r\nانسان ممكن است اينجا آنچه در دل دارد مخفى كند اما در آنجا چشمها حقيقت بين است :\r\n« لَقَدْ كُنْتَ في غَفلَةٍ مِنْ هذا فَكَشَفْنا عَنْكَ غِطاءَكَ فَبَصرُكَ اليَوْم حَديد « 2 » »\r\nچشمها حقيقت بين و درون‌نگر است . اعمال و كردارى كه روى نفس ما اثر گذاشته ، ظاهر مىشود « تَبْلُوا كُلُّ نَفْسٍ بِما اسْلَفْتَ » اين معنى فشردهء « ما قَدَّمُوا » است .\r\nاما معنى « وَ اثارَهُمْ » اين است كه آثار اعمال هم ضبط مىشود . مثل كار خيرى كه انجام گرفته و تصوير آن باقى مانده است . مثلًا حسينيه‌اى ساخته كه به آن باقيات الصالحات مىگويند . حسينيه خودش يك پاداش دارد ، به تناسب قصرى مىشود در بهشت و به همان تناسب در روز قيامت ظاهر مىگردد . خود حسينيه هم يك آثارى دارد : مثلًا جلسه‌اى در حسينيه است . اگر اين جلسه مورد رضايت و لطف خداوند و حضرت بقيه‌الله « عج » قرار بگيرد ، يعنى يك نفر در آنجا براى شما حديث و روايت بگويد و شما هم براى خدا و قرآن آنجا برويد تا چيزى از اسلام بفهميد خيلى ثواب دارد . ثواب را به شما مىدهند اما به اندازه‌اى كه به شما ثواب مىدهند به آن كسى هم كه حسينيه را ساخته است ، ثواب مىدهند\r\n« فَلَهُ اجْرُها وَ اجْرُها وَ اجْرُ مَنْ عَمِلَ بِها »\r\nاجر حسينيه را دارد ، اجر آثار حسينيه را هم دارد يعنى همان\r\n. « نُكتُبُ ما قَدَّمُوا و اثارَهُمْ »\r\nامام صادق ( ع ) مىفرمايند : «\r\nمَنْ سَنَّ سُنَّةً حَسَنَةً فَلَهُ اجْرُها وَ اجْرُ مَنْ عَمِلَ بِها\r\n» عكس روايتى را نيز كه از امام صادق ( ع ) نقل شد از ساير ائمه ( ع ) و از پيامبر\r\n\r\n\r\n","description":"","footnote":"\r\n( 1 ) - سوره يونس ، آيه 30 . ترجمه : در آن روز ( قيامت ) هر شخص اعمال نيك و بدى را كه كرده و از پيش فرستاده برايش آشكار مىشود و همه به سوى معبود و مولاى حقيقى خود باز مىگردند و خدايان باطل كه به دروغ مىبستند همه محو و نابود مىشوند .\r\n( 2 ) - سوره ق ، آيه 21 . ترجمه : و تو ( اى آدم نادان ) از اين روز سخت مرگ غافل بودى تا پرده از جلو چشمت برداشته شد پس امروز چشمانت « براى ديدن » تيز و بيناست .\r\n","page_name":" 101 ","page_number":101},
  {"content":"\r\n\r\nاكرم ( ص ) نقل شده است :\r\n« وَ مَنْ سَنَّ سُنَةً سَيِّئَةً فَلَهُ وِزرُها وَ وِرزْرُمَنْ عَمِلَ بِها « 1 » »\r\nاگر كسى به جاى حسينيه ، مركز فحشايى ساخت و مردم در آنجا رفتند و مرتكب گناه شدند . علاوه بر اينكه براى صاحبش يك طبقه‌اى جهنم درست مىشود ، تابوتى ، سلولى و خانه‌اى از جهنم ساخته مىشود . به همان اندازه گناهى كه در نامه عمل شركت‌كنندگان در اين مركز فحشاء مىنويسند ، در نامهء عمل سازندهء اين مركز فحشاء نيز نوشته مىشود . اين را « وَ اثارَهُمْ » مىگويند . يعنى علاوه بر اينكه اعمال را ضبط مىكنيم ، آثارش را هم ضبط مىكنيم و اين تنها مربوط به مثل حسينيه و مسجد نيست . مثلًا اگر پدر و مادرى زحمت كشيده ، خون جگر خورده و بچه‌اى را تربيت اسلامى كرده‌اند . مادر زحمت كشيده ، 9 ماه بچه را در شكمش پرورانده و وقتى كه بچه به دنيا آمده او را شير داده ، او را تربيت اسلامى كرده ، يك دختر شوهردارى تحويل جامعه داده ، اين دختر وقتى كه در خانه خويش شوهردارى مىكند ثوابها دارد ، مثل اين است كه در خط مقدم جبهه بجنگد .\r\nدر روايت داريم كه اگر اين دختر سفره را پهن كرد يا ظرفى براى رضايت خدا شست تا اينكه شوهرش در رفاه باشد و امور زندگى را اداره كند ، ثوابش اين است كه در خط مقدم جبهه جهاد كند « 2 » . خوب به اندازه ثواب اين دختر ، مادر او را هم ثواب مىدهند . چون مادرش او را چنين تربيت كرده است .\r\nپدر زحمت كشيده و فرزندش را تربيت اسلامى كرده و يك جوان مسلمان تحويل اجتماع داده ، نمازخوان ، خدمتگزار ، جبهه‌رو و . . . اين جوان وقتى كه در خط مقدم\r\n\r\n\r\n","description":"","footnote":"\r\n( 1 ) - عَنِ النَّبى ( ص ) : مَنْ سَنَّ سُنَّة حَسَنَة عُمِلَ بِها مِنْ بَعْدِهِ كانَ لَهُ اجْرَهُ و مِثْلَ اجُورهِمْ مِنْ غَيرِان ينْتُقِصَ مِنْ اجُورِهِمْ شْئا وَ مَنْ سَنَّ سُنَّة سَيئَة عُمِلَ بها بَعْدُهُ كانَ عَلَيهِ وِزْرَهُ و مِثْلُ اوْزارِهِمْ مِنْ غَيرِ ينْتَقَصَ مِنْ اوْزارِهِم شَيئا ( كنز العمال خبر 43079 ) . شبيه متن روايت با تفاوتى در الفاظ از امام محمدباقر ( ع ) در كتاب بحارالانوار ( ج 71 ، ص 258 و 257 ، باب 72 ) آمده است .\r\n( 2 ) - عَنِ النَبى جِهادُ الْمَرْأة حُسْنُ التَّبَعُلِ بحارالانوار علامهء مجلسى ره ج 18 ، ص 107 ، نقل از قصص الانبياء . و اين روايت از حضرت اميرالمؤمنين ( ع ) هم رسيده است . در بحارالانوار ج 10 ، ص 99 ، نقل از خصال صدوق ره .\r\n","page_name":" 102 ","page_number":102},
  {"content":"\r\n\r\nجبهه مىجنگد خيلى ثواب دارد ، به همين اندازه ثواب هم به پدر مىدهند ، به مادر هم مىدهند . وقتى بچه نماز مىخواند به او ثواب مىدهند و به همين اندازه ثواب به پدر و مادرش هم مىدهند .\r\nبه عكس اگر مادرى در مقابل شوهر زبان دراز و بىحيا و تنبل بود ، خوب خانه‌دارى نكرد ، آنطور كه مىبايست شوهردارى نكرد ، بچه‌دارى نكرد و يك دختر زبان دراز تحويل جامعه داد ، وقتى كه دختر به خانهء شوهر رفت و در مقابل شوهر زبان درازى كرد . گناه بسيار بزرگى به حسابش مىنويسند و به همان اندازه هم به حساب آن مادر مىنويسند كه او را بد تربيت كرده است .\r\nاين روايت را استاد بزرگوار ما رهبر عظيم الشأن انقلاب ( ادام الله ظله ) بارها براى ما مىخواندند و ما را نصيحت مىكردند و مىفرمودند : در روز قيامت دو طائفه‌اند كه زبانشان خيلى بزرگ و دراز است به اندازه‌اى كه روى زمين افتاده است و اهل محشر اين زبان را پايمال مىكنند . يك دسته افرادى هستند كه پشت سر مردم غيبت مىكنند و دسته دوم زنانى كه در مقابل شوهر بىحيا باشند ، به شوهر برگردند و در برابر شوهرشان زبان درازى كنند ، اينها هم زبانشان به قدرى دراز است كه در صف محشر پايمال مىشود ايشان اين روايت را از اين جهت براى ما مىخواندند كه غيبت نكنيد . زيرا در روز قيامت زبانتان پايمال مىشود .\r\nحرفى كه اينجا هست اين است كه اگر مادر در تربيت اين دختر كوتاهى كرده و شوهردارى را يادش نداده باشد ، يا عمل خودش در مقابل شوهر زبان درازى بوده و اين دختر از مادر ياد گرفته ، خودش خانه‌دار نبوده ، اين دختر هم حالا خانه‌دار نيست ، اين دختر گناه مىكند و به جهنم مىرود و به همان اندازه گناه هم به مادرش مىدهند ، ولو اينكه مادرش حالا زن خوبى باشد .\r\nقرآن مىفرمايد  : « فَاعْبُدُوا ما شِئْتُمْ مِنْ دُونِهِ قُلْ انَّ الخاسِرينَ الّذينَ خَسِروا انْفُسَهُمْ و اهْليهِمْ يَوْمَ القِيامَةَ الا ذلِكَ هُوَ الخُسْرانُ المُبينُ  « 1 » »\r\n\r\n\r\n","description":"","footnote":"\r\n( 1 ) - سوره زمر ، آيه 15 ترجمه : هر كه را مىخواهيد جز خدا بپرستيد ( كه از غير خدا جز زيان نمىبينيد ، اى رسول ما ) بگو كه زيانكاران ( ورشكستگان كه سرمايه خود را باخته‌اند ) كسانى هستند كه خود و اهل‌بيت خود را در قيامت بخسران جاودان در افكنند اين همان زيان ( و تباهى ) است كه در قيامت بر همه آشكار است .\r\n","page_name":" 103 ","page_number":103},
  {"content":"\r\n\r\nورشكستهء خيلى آشكار كسى است كه بخاطر اولاد بايد به جهنم برود و آن كسى است كه در تربيت اولاد كوتاهى كرده و وضعش طورى بوده كه بچه لاابالى شده است . يك پدر روزه‌خوار كه با بىحيائى در منزل و در مقابل بچه‌هايش روزه مىخورد و نماز نمىخواند ، بچه‌اش روزه‌گير و نمازخوان نمىشود . بسيار خوب كسى كه نماز نمىخواند و روزه نمىگيرد و گناهش خيلى بزرگ است ، در سر حد كفر است و گناه آن در نامه اعمالش نوشته مىشود ، علاوه بر آن اگر پسر هم به تقليد از پدر يا بخاطر تربيت ناصحيح او ، نماز نخواند ، هم به حساب او گناه مىنويسند و هم به حساب پدر و آن وقت مىشود ، گناه روى گناه .\r\n« وَ كُلَّ شَيْيٍ احْصَيْناهُ في امامٍ مُبينِ » ما در لوح محفوظ خدا ( يا قلب امام خليفه‌الله ) آشكارا همه را به شماره آورده‌ايم در اينجا مىخواهد بگويد علاوه بر اينكه انسان يك نامه عمل دارد و همه اعمال او در آن ضبط مىشود ، يك لوح محفوظى هم هست كه همه چيز در آن ثبت شده است .\r\nامام مبين يعنى چه ؟\r\nدر قرآن شريف به چيزى كه واقعيتى دارد ، گاهى اوقات به آن كتاب مبين مىگويد ، مثل  « وَ لا رَطْبٍ و لا يابِسٍ الّا فِي كِتابٍ مُبينِ  « 1 » »\r\nاين كتاب مبين كه در سوره انعام آمده با اين امام مبين كه در سوره « يس » است ، هيچ تفاوتى ندارد . اين « وَلا رطب و لا يابس » هم به قول ما طلبه‌ها عطف به توهم است ، يعنى « جر » ش به اين دليل است كه قلبش « مجرور » بوده و از همسايگى مجرور ، جر پيدا كرده است . معنايش اين است كه هيچ تر و خشكى نيست الا اين كه در كتاب آشكار موجود است .\r\nهمچنين در سوره نبا مىفرمايد : «  كَلَّ شَيْيٍ احْصَيْناهُ كِتاباً  « 2 » » ( هر چيزى را ما در كتابى با حصاء و شماره رقم زديم ) در بعضى آيات « ام‌الكتاب » مىگويد : « يَمْحُوالله ما يَشاءُ وَيُثْبِتُ وَ عِنْدَهُ\r\n\r\n\r\n","description":"","footnote":"\r\n( 1 ) - سوره انعام آيه 59 . ترجمه : هيچ تر و خشكى در جهان نيست جز اين كه در كتابى آشكار مسطور است .\r\n( 2 ) - سوره نبأ ، آيه 29 .\r\n","page_name":" 104 ","page_number":104},
  {"content":"\r\n\r\n امُّ الكِتابِ  « 1 » » خداى تعالى هر چه را خواهد از احكام و يا حوادث عالم محو و هر چه را خواهد اثبات مىكند و اصل كتاب ( آفرينش ) نزد اوست .\r\nاين ام‌الكتاب ( مادر كتاب و اصل كتاب ) همان امام مبين و كتاب مبين و كتاب است . در روايات مىخوانيم لوح محفوظ است « 2 » . ما يك لوح محفوظ داريم و يك لوح اثبات . اما على كل حال اين عالم هستى و اين نظام اتم را لوح محفوظ مىگويند . پروردگار عالم نه فقط اين كره‌زمين را ، كه اين عالم هستى را خلق كرد « وجعل قلم بما كان و بما يكون » با يك نظام اتمى اين عالم هستى موجود است . اين براى ماست كه گذشته و حال و آينده داريم ، چون ما در زمانيم براى ما حال و آينده و گذشته وجود دارد . اما آنكس كه در ما فوق زمان است ديگر حال و آينده و گذشته ندارد .\r\nبطور مثال ، در نظر بگيريد كه شما داخل ساختمانى نشسته‌ايد ، عده‌اى در يك صف دارند از مقابل در ، عبور مىكنند افرادى از برابر در ، رد شده‌اند ، اينها « گذشته » اند ، يك عده هنوز نرسيده‌اند . اينها « آينده » اند و يك عده هم درست مقابل در قرار گرفته‌اند ، اينها « حال » اند . ديد شما در اينجا محدود است ، چون در برابر يك گذشته : يك آينده و يك حال قرار گرفته‌ايد ، يعنى افرادى كه رفتند ، افرادى كه نيامده‌اند ، و افرادى كه جلوى در ، مقابل شما هستند . اما اگر كسى روى پشت‌بام باشد ، همه را مىبيند ، ديگر برايش نه حال وجود دارد نه آينده و نه گذشته ، همه‌شان را يك دفعه مىبيند ، عالم هستى در مقابل عالم ربوبى آينده و گذشته و حال ندارد .\r\n وَ ما امْرُنا الّا واحِدَةٌ كَلمحٍ بِالْبَصَر  « 3 » كارها يك امر است ولى شما حال و آينده و گذشته را خيال مىكنيد . اين عالم هستى را لوح محفوظ گويند . در بعضى از روايات « امام مبين » به « علم خدا » تفسير شده است . اين هم درست است ، زيرا علم خدا به همه چيز بطور اتم و اكمل است و اصلًا طبق بيان گذشته براى علم او زمان هم مطرح\r\n\r\n\r\n","description":"","footnote":"\r\n( 1 ) - سوره رعد ، آيه 39 .\r\n( 2 ) - فى تفسير علىبن‌ابراهيم « و كل شيى احصيناه فى امام مبين اى فى كتاب مبين و هو محكم » در تفسير علىبن ابراهيم امام مبين را به كتاب مبين معنا فرموده است . ( تفسير نورالثقلين / ج 4 / ص 379 ) .\r\n( 3 ) - سوره قمر ، آيه 50 « و فرمان ما در عالم يكى است ( و هيچ تبديل‌پذير نيست ) و در سرعت به مانند چشم بهم‌زدنى انجام يابد .\r\n","page_name":" 105 ","page_number":105},
  {"content":"\r\n\r\nنيست . عالم به ما كان و ما يكون و هو كائن است .\r\nيك دسته از روايات مىفرمايد كه « امام مبين » قرآن است وَ لا رَطْبٍ وَ لا يابِسٍ الّا فى كِتاب مُبين علم به عالم هستى در قرآن شريف نهفته است .\r\nدر آياتى از قرآن مجيد هم آمده است كه كتاب تشريع كپيه علم تكوين است و اين بيان را هم مرحوم حاج ملاهادى سبزوارى ( ره ) دارد كه با توضيحاتى بيان كرده است . اما كسانى كه « امام مبين » و « كتاب مبين » و « ام‌الكتاب » را به قرآن معنى فرموده‌اند از اين گونه آيات استفاده برده‌اند كه :  « وَ نَزَّلْنا عَلَيْكَ الكِتابَ تِبياناً لِكُلِّ شَيْيٍ وَ هُديً وَ رَحْمَةً وَ بَشُرْي لِلْمُسلِمين »  « 1 » جالب توجه اين كه خود اين روايات با صراحت مىفرمايند كه امام معصوم ( ع ) است كه هر چه در قرآن نهفته علم به آن دارد . « 2 » در بعضى از روايات مىگويد : مراد از امام مبين ، اهلبيت ( ع ) است . منجمله در ذيل همين « امام مبين » دو سه روايت داريم كه از لحاظ سند هم خوب است . از جمله ، علىبن‌ابراهيم در تفسيرش ، مرحوم صدوق ( عليه‌الرحمه ) در معانى الاخبار ، مرحوم كلينى ثقةالاسلام شيخ بزرگوار ما ، در كافى . كه اين سه از بزرگانند و از افتخارات شيعه و خدمات شايانى به عالم تشيع كرده‌اند . مخصوصاً شيخ صدوق و كلينى .\r\nصدوق ( عليه الرحمه ) نقل مىكند : وقتى كه آيه شريفه « كُلّ شَيْيٍ احْصَيْناهُ في امامٍ مُبينِ » نازل شد ، عمر و ابىبكر هر دو از پيامبراكرم ( ص ) سؤال كردند كه : امام مبين تورات است ؟ فرمود : لا گفتند : انجيل است ؟ فرمود : لا . در همين هنگام اميرالمؤمنين ( ع ) وارد شدند ، پيامبر ( ص ) در حالى كه به آن حضرت اشاره مىكردند خطاب\r\n\r\n\r\n","description":"","footnote":"\r\n( 1 ) - سوره نحل ، آيه 89 « و ما ( اى پيامبر ) اين قرآن عظيم را بر تو فرستاديم تا حقيقت هر چيز را روشن كند و براى مسلمين هدايت و رحمت و بشارت باشد .\r\n( 2 ) - عَنْ ابى عْبدالله ( ع ) : وَ الله انّى لَاعْلَمُ كِتابَ الله مِنْ اوَّلِهِ الى اخِرهِ كَانَّهُ فى كَفّى فيهِ خَبَر السّماء و خَبَرُ الارضِ و خَبَرُ ما كانَ وَ خَبَرُ ما هُوَ كائنٌ قالَ الله عَزَّوجَلَّ فيهِ تِبْيانُ كُلِّ شِيى ( اصول كافى ج 1 ، ص 229 ) . امام ششم حضرت جعفرصادق ( ع ) فرمودند : به خدا قسم از اول تا آخر قرآن را آنچنان مىدانم كه گويى در كف دستم قرار دارد : در اوست خبر آسمان و زمين و خبر آنچه بوده و هست و خواهد آمد . خداى تعالى در قرآن فرمود : در آن بيان هر چيز « نهفته » است .\r\n","page_name":" 106 ","page_number":106},
  {"content":"\r\n\r\nبه ابوبكر و عمر فرمودند : « هُوَ هذاء » امام مبين در قرآن اين است « 1 » .\r\nنظير همين روايت را كلينى ( عليه‌الرحمه ) هم نقل مىكند و در روايت ديگر علىبن‌ابراهيم نقل مىكند كه اميرالمؤمنين ( ع ) فرمود : « وَ الله انَا امامٍ مبين » به خدا قسم آن امام مبين در قرآن منم .\r\nهر سه روايت را علماى تفسير ، نقل مىكنند « 2 » ، اين ريشه قرآنى هم دارد كه مراد از\r\n\r\n\r\n","description":"","footnote":"\r\n( 1 ) - عَنْ ابى جَعْفَر عَلَيهِ السَّلام عَن ابائهِ عَن الحُسين بن على عليهما السّلام قال : لَمّا نَزَلت : وَ كُّلَ شَيى احْصَيناهُ فِى امامٍ مُبينٍ سَئَلَ جَماعَة مِنَ الاصْحابِ مِنْهُمْ ابُوبُكْر و عُمَرَ النَّبى صلى الله عليه و آله و سلم هُوَ التَّوراة ؟ فَقالَ لا ، فَسئَلوْا انّهُ الا نجيل ؟ فَقال لا . فَاقْبلَ عَلى عَلَيه‌السَّلام فقال هُوَ هذا . انَّهُ الامامُ الَّذى احْصَى الله تباركَ و تعالى فيهِ عِلْمَ كُلِّ شَيى ( معانى الاخبار مرحوم صدوق ، ص 95 ، تفسير البرهان ، در قسمت مقدمه ص 83 ، باب الالف ، تأليف ابوالحسن الشريف ، تفسير نورالثقلين ، ج 4 ، ص 379 ، تفسير البرهان از بحرانى ، ج 4 ، ص 6 ) . امام محمدباقر ( ع ) از پدران بزرگوارشان از امام حسين ( ع ) نقل فرمودند : وقتى كه آيه « و كل شيى احصيناه فى امام مبين » نازل شد ، جماعتى از اصحاب از جمله ابوبكر و عمر از پيامبراكرم ( ص ) سؤال كردند آن تورات است ( يعنى آن امام مبين كه همه چيز در اوست آيا تورات است ) فرمودند : نه . گفتند : آيا انجيل است ؟ فرمودند : نه . در اين هنگام اميرالمؤمنين ( ع ) وارد شدند . پيامبراكرم ( ص ) فرمودند امام مبين اين بزرگوار است امامى كه خداى تعالى علم هر چيز را نزد او شماره كرده است .\r\n( 2 ) - فى تَفْسُير عَلِى بنِ ابْراهيم ، وَ كُلَّ شَيى احْصَيناهُ فى امام مبينٍ ذَكَرَ ابنِ عَباسٍ عَنْ اميرَ المؤمِنينَ صَلَواتُ الله عليه ، انَهُ قال : انَا وَ الله امامٍ مَبينٍ ابَينُ مِنَ الباطِلِ وَ رِثْتُهُ مِنْ رَسُولِ الله صَلّى الله عَلَيهِ وَ آلِهِ ( تفسير قمى 548 - نورالثقلين / 379 / ج 4 . تفسيرالبرهان ج 4 / ص 5 ) در تفسير علىبن ابراهيم آمده درباره وكل شيى احصيناه فى امام مبين ابن عباس از حضرت اميرالمؤمنين كه درود خدا برايشان باد ، نقل مىكند كه فرمودند : به خدا قسم امام مبين منم . حق را از باطل بيان مىكنم و اين را از پيامبراكرم ( ص ) به ارث برده‌ام . عمار ياسر گويد كه حضرت امير ( ع ) فرمودند يا عمار ما قَرَأتَ فى سُورَة يس وَ كُلَ شَى احْصَيناهُ فى امامٍ مُبينٍ ؟ فَقُلْتُ بَلى يا مَولاىقالَ : انَا ذلِكَ الامامٍ مُبينٍ ( البرهان ج 4 ، ص 7 ) اى عمار : نخوانده‌اى در سوره يس « وكل شيى احصيناه فى امام مبين » ؟ عرض كردم چرا آقاى من . فرمودند : آن امام مبين منم . عَنْ صالِحِ بْنِ سَهْل قالَ سَمِعْتُ ابا عَبْدِالله عليه السلام يقُولُ : وَ كُلَ شَيى احْصَيناهُ فى امامٍ مُبينٍ قالَ فى اميرَالمُؤمِنينَ ( بحارالانوار ص 158 ، ج 24 ) صالح بن سهل روايت كرده از امام جعفرصادق شنيدم كه مىگفتند : و كل شيى احصيناه فى اماما مبين فرمود در اميرالمؤمنين ( هر چيز شماره شده ) هست .\r\n","page_name":" 107 ","page_number":107},
  {"content":"\r\n\r\nكتاب مبين و امام مبين و ام‌الكتاب على ( ع ) است . يعنى در اصل همهء ائمه هستند ، لذا وقتى كه مىگوييم على ( ع ) ، اين از باب مصداق است . زيرا چهارده معصوم از نظر فضائل هيچ تفاوتى با هم ندارند ، و در روايات هم فراوان از پيامبراكرم ( ص ) و ائمه طاهرين ( ع ) به اين عنوان مىخوانيم :\r\n« اولنا محمد ( ص ) ، اوسطنا محمد ( ص ) ، آخرنا محمد ( ص ) »\r\nاين روايت معنايش اين است كه همهء ائمه نور مبين هستند ، همه يك نورند ، همه فضائل در آنهاست هيچ تفاوتى ندارند ، فقط اگر فضيلتى هست ، فضيلت زمانى است « 1 » . مثلًا پيامبراكرم ( ص ) از جهت اينكه واسطه فيض و عقل كل است تقدم بر همه دارد ، يا حضرت على ( ع ) ابوالائمه ( ع ) است ، يا حضرت زهرا ( س ) ام‌الائمه ( ع ) است . يا حضرت بقيةالله ( عج ) براى طول غيبت و عباداتشان و براى اين خون جگرها است كه در زمان غيبت مىخورند . شبى كه قضيه موشك باران دزفول اتفاق افتاد ، وقتى من خبر آن را از رسانه‌هاى گروهى شنيدم نتوانستم چيزى بخورم . با فرض اينكه مىدانيم آنهايى كه دو ساعت پس از نيمه‌شب با آن حال شهيد شده‌اند ، به مقام عظيمى رفته‌اند ، آنها زنده‌اند و ما مرده‌ايم . اما بالاخره انسان ناراحت مىشود ظلم‌هايى كه در سراسر جهان به مردم مىشود ، براى امام زمان ( عج ) خيلى مشكل و رنج‌آور است و تحمل اين رنجها پاداش دارد .\r\n « هُوَ الَّذي ارْسَلَ رَسُولَهُ بِالهُدي وَ دينِ الحَقِّ لِيُظْهِرَهُ عَلَي الّدينِ كُلِّهِ وَلَوْكَرِهَ المُشْرِكُون  « 2 » »\r\n\r\n\r\n","description":"","footnote":"\r\n( 1 ) - چنانچه در اصول كافى است كه محمدبن‌سلم گويد از امام صادق ( ع ) شنيدم مىفرمودند : الَائِمَّة بِمَنْزَلَة رَسُول‌ِالله صلى الله عليه وآله الا انَّهُمْ لَيسوا بِانْبياءَ و . . . ائمه عليهم‌السلام همگى به منزله پيامبرخدا ( ص ) هستند مگر اين كه پيامبر نيستند و آن تعداد زنى كه نكاحشان بر حضرت جايز بود برايشان نيست ، ولى هر آنچه پيامبر دارا بودند ، دارند . بعد مرحوم علامه مجلسى در ذيل همين روايت فرموده‌اند ظاهر روايت دلالت مىكند كه ائمه عليهم‌السلام ( در غير اين دو : پيامبرى و ازدواج ) تمام خصايص پيامبر صلوات‌الله عليه را دارا هستند . ( بحارالانوار ج 27 ، ص 50 ) .\r\n( 2 ) - سوره توبه ، آيه 33 . سوره صف ، آيه 9 . ترجمه : اوست خدايى كه رسولش ( حضرت محمد ( ص ) ) را به هدايت خلق و ( ابلاغ ) دين حق فرستاد تا او را بر همهء اديان عالم غالب گرداند هر چند مشركين ( كفار ) را خوشايند نباشد .\r\n","page_name":" 108 ","page_number":108},
  {"content":"\r\n\r\nامام زمان ( عج ) اين فضيلت را دارند كه پرچم اسلام را بر جمعين اقطار دنيا به اهتزاز در خواهند آورد . اما فضيلت علمى ، اجتماعى و انسانى چهارده معصوم ( ع ) تفاوتى با هم ندارد . استاد بزرگوار ما رهبر عظيم‌الشأن انقلاب ( ادام‌الله ظله ) مىفرمودند : اگر اميرالمؤمنين ( ع ) بر پيامبراكرم ( ص ) تقدم زمانى داشتند آن حضرت پيامبر بودند و امامت براى پيامبر ( ص ) بود ، چنانچه اگر امام زمان ( عج ) بجاى امام جواد ( ع ) از نظر تقدم زمانى بود امام جواد ( ع ) بود كه پرچم بدست مباركش روى كره‌زمين برافراشته مىشد . اگر امام حسن ( ع ) به جاى امام حسين ( ع ) بودند ، قيام براى امام حسن ( ع ) بود . اگر امام حسين ( ع ) از نظر زمانى ، به جاى امام حسن ( ع ) بودند صلح و نشستن در خانه و خون جگرخوردن براى امام حسين ( ع ) بود .\r\nاين حرف بسيار عالى است ، مثل خودشان دقت و لطافت دارد .\r\nكلامُ المُلُوكِ مُلُوكُ الكَلام ،\r\nجمله‌اى را كه ايشان مىفرمايد ، مثل همين روايت است كه مىفرمايد :\r\n« اولنا محمد ، اوسطنا محمد ، اخرنا محمد »\r\nدر روايات هم مىخوانيم كه راوى سؤال مىكند ، آقا روايتى را من از امام صادق ( ع ) شنيده‌ام ، اگر آن را به امام باقر ( ع ) نسبت دهم ، اشكالى دارد ؟ مىفرمايند چه فرقى مىكند .\r\nلذا اينكه مىگوئيم « امام مبين » يعنى على ( ع ) اين از لحاظ مصداق است ، امام مبين يعنى پيامبر ( ص ) ، يعنى زهرا ( س ) ، يعنى حضرت على ( ع ) ، يعنى امام جواد ( ع ) ، يعنى قلب عالم امكان ، محور عالم وجود ، واسطه بين وحى و شهود ، حضرت ولىعصر ( عج ) و اين ريشه قرآنى هم دارد ، قرآن مىفرمايد :\r\n « وَ يَقُولُ الَّذينَ كَفَروُا لَسْتَ مُرْسلًا قُلْ كَفي بِالله شَهيداً بَيْني و بَيْنَكُمْ وَ مَنْ عِنْدَهُ عِلْمْ الكِتابِ  « 1 » »\r\nكفار به تو مىگويند پيامبر نيستى . بگو من ، پيامبرم و دو شاهد هم دارم ، يكى خداوند ، يكى هم آنكه تمام علم كتاب پيش اوست ( و آن ائمهء معصومين عليهم‌السلام‌اند كه تمام علم پيامبر ( ص ) را به ارث برده‌اند )\r\nقرآن « تِبْيانُ كُلّ شَيْي » است و اميرالمؤمنين ( ع ) « تِبْيان كُلِّ شَيْي »\r\n\r\n\r\n","description":"","footnote":"\r\n( 1 ) - سوره رعد ، آيه 43 ترجمه : كافران بر تو اعتراض كنند كه تو رسول خدا نيستى ، بگو تنها گواه بين من و شما خدا است و كسى كه علم‌الكتاب نزد اوست .\r\n","page_name":" 109 ","page_number":109},
  {"content":"\r\n\r\n( بيان كنندهء هر چه هست ) مىباشد . همان كه در بين ما شيعيان مشهور است ، اين قرآن صامت و او قرآن ناطق است ، اين تشريع و او تكوين است .\r\nبنابراين رواياتى كه مىگويند : لوح محفوظ ، علم خدا ، اهلبيت ( ع ) ، يعنى اميرالمؤمنين ( ع ) ، يعنى قرآن ، اينها امام مبين هستند ، معنايش چنين مىشود كه تفاوت و تباينى با هم ندارند ، همه‌شان يك چيزند وَ كُلّ شَيْيٍ احصُيناهُ في امامٍ مَبينٍ يعنى يك عالم هستى است ، كه لوح محفوظ نام دارد و علم ربوبى به اوتعلق گرفته بلكه از نظر فلسفه ، علم ربوبى ، همان علم به فعلش است .\r\nخلاصه بحث\r\n« وَ كُلَّ شَيْيٍ احْصَيْناه في امامٍ مُبينٍ » بنابر دو ، سه روايتى كه نقل كردم ، امام مبين يعنى على ( ع ) در نتيجه از همين جا قرآن امامت را هم اثبات مىكند كه : هر چيزى را نزد امامى آشكار على ( ع ) شمارش كرده‌ايم .\r\nقرآن كتاب فلسفه و منطق و عرفان و امثال آن كه براى ما طلبه‌ها باشد و خواسته باشد با صغرى وكبرى نتيجه بگيرد ، نيست .\r\nقرآن كتاب عقل و تدبر است ، به اشاره مطلب را اثبات مىكند ، چنانچه اگر در قسمتهاى گذشته به مطالب ، توجه كرده باشيد ، با اشاره اثبات نبوت كرد . اما وقتى اشاره‌اش واضح مىشود مطلب جلوهء خاص خودش را پيدا مىكند .\r\nديديم كه با جملهء « الحكيم » و « علي صراطمستقيم » و « تنزيل العزيز الرحيم » هم نبوت اثبات مىشود و هم خاتميت . اثبات امامت هم همينطور است .\r\nعده‌اى مىپرسند چرا اسم على ( ع ) در قرآن نيست ؟ اين درست نيست ، اسم على ( ع ) در قرآن هست ، اما من و تو نمىدانيم ، قرآن مگر كتاب الفبا است كه بيايد بگويد : اى مردم على ( ع ) امام است ؟ نه قرآن چنين مىگويد : « وَ كُلَّ شَيْيٍ احْصَيْناهُ في امامٍ مُبينٍ » على ( ع ) امام مبين است ، كه الآن آيه شريفه‌اش را خواندم . در آيه ديگرى مىفرمايد :\r\n« قُلْ هَلْ مِنْ شُرَكائِكُمْ مَنْ يَهْديِ الَي الحَقِّ قُلِ اللهُ يَهْدي لِلْحَقِّ افَمَنْ يَهديِ الَي الحَقِّ احَقُّ ان‌ْيُتَّبَعَ امَّنْ لا يَهدِي الّا انْ يُهْدي فَمالَكُمْ كَيْفَ\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n تَحْكُمُون  « 1 » »\r\nيعنى عقلت را به كار بينداز ، آيا آن كسى كه علم « ما كانَ و ما يَكُونَ و ما هُوَ كائنٌ » دارد امام مبين است يا آن كسى كه اگر بخواهد هدايت شود يكى هادى لازم دارد . كدام امام است ؟ به قول اهل تسنن : خليفه دوم خود هفتاد بار گفته لَولا عَلِيُّ لَهَلَكُ عُمَر « 2 » اگرعلى نبود عمر هلاك شده بود آيا باز هم امام مسلمين روشن نيست ؟ خوب برادر عقلت را به كار بينداز و خودت امام را بشناس .\r\nپيامبراكرم اثبات نبوت و امامت را بدين طريق مىكنند كه يك جالوت و يك طالوت بودند ( مثل صدام و اسلام ) اينها با هم رودررو شدند ولى بعضى نابخردان تحت فرماندهى طالوت حاضر به جنگ نشدند . پيامبراكرم ( ص ) يك فرمانده جوان اما كاردان و لايق به فرماندهى لشگر منصوب كرد ، پيرمردها اعتراض كردند كه چرا بايد از ميان اين همه افراد يك جوان فرمانده لشگرباشد ؟ « 3 » سرلشگر بايد يك پولدار ، يك اشرافى يا يك پيرمرد جاافتاده باشد ، نه\r\n\r\n\r\n","description":"","footnote":"\r\n( 1 ) - سوره يونس ، آيه 35 . ترجمه : بگو آيا هيچ يك از شركاء شما مشركان ، كسى را به راه حق هدايت تواند كرد . بگو تنها خداست كه به راه حق ( و طريق سعادت ) هدايت مىكند . آيا آنكه خلق را به راه حق رهبرى مىكند سزاوار به پيروى است يا آنكه نمىكند ؟ مگر آنكه خود به هدايت خدا هدايت شود . شما را چه شده و چگونه قضاوت مىكنيد ؟\r\n( 2 ) - در كتاب شبهاى پيشاور مرحوم سلطان الواعظين ( از صفحه 412 تا 408 ) به مدارك اين گفتار اختصاص داده شده كه سى نفر از دانشمندان اهل سنت در كتب خود نقل كرده‌اند و چند نمونه از گفتار عمر را آورده‌اند : از جمله : گنجى شافعى در باب 57 - كفايةالطالب فى مناقب علىبن‌ابيطالب گويد : اين مطلب كه « لَوْلا عَلِى لَهَلَكَ عمر » اگر علىبن‌ابيطالب ( ع ) نبود عمر هلاك مىشد نزد اهل خبر ثابت است و جمع كثيرى از اهل تاريخ و سير آن را نقل نموده‌اند .\r\n( 3 ) - حضرت نبىاكرم ( ص ) امر فرمودند : فرماندهى اسامه را پذيرا باشيد ( انفذوا جيش اسامه مكرر تصريح به تثبيت فرماندهىاش فرمودند ) ولى بعضى بىايمانهاى متكبر كه حتى به فرامين رسول خدا هم بها نمىدادند ( و در شدت نفاق بودند تا مردند ) تبعيت نكردند و به بهانه‌هاى واهى به مدينه برگشتند حتى از حركت سپاه هم جلوگيرى كردند . اينجا بود كه پيامبر ( ص ) آنان را مورد لعن قرار داند و فرموند : لَعَنَ الله مَنْ تَخَلَّفَ عَنْ جِيشِ الاسامَة خداوند لعنت كند هر كه را از سپاه اسامه ( باز ماند و ) تخلف كند . ( از جمله منابع اهل‌سنت كه اين روايت را نقل كرده‌آند طبقات ابن‌سعد طبع ليدن ج 2 القسم الثانى ص 136 و ج 4 القسم‌الاول ص 46 و تهذيب ابن‌عسا كرج 2 ص 391 . و كنزالعمال ج 5 ، ص 312 ) .\r\n","page_name":" 111 ","page_number":111},
  {"content":"\r\n\r\nيك جوان خام و بىتجربه و از طبقه كم‌درآمد جامعه ، كه قرآن شريف در مقام پاسخگويى فرمايد :\r\n « قالْ انَّ الله اصْطَفهُ عَلَيْكُمْ وَ زادَهُ بَسْطَةً في العِلْمِ والجِسْمِ وَ الله يُؤتي مَلْكَهُ مَنْ يَشاءُ وَ الله واسِعٌ عَليمٌ  « 1 » » او را به فرمانده لشگر قرار داديم زيرا دو صفت دارد ، يكى علم : او علم دارد ، كاردان است و مىداند چه بايد بكند . دوم تسلط بر نفس : او تسلط بر بعد مادى خويش دارد . شجاع است ، هوى و هوس را كوبيده ، نفس سركش را مهار كرده ، صفات رذيله را از خود دور كرده و مسلط بر بعد مادى خويش است . به اين دليل او را فرمانده لشگر قرار داديم . خوب ، گفتيم كه قرآن مطلب را به اشاره اثبات مىكند و مىگويد وقتى عقلت را به كار انداختى به قول ما طلبه‌ها ديگر القاء خصوصيت كن ، بگو : امام بايد معصوم باشد ، علم به ما كان و ما يكون و ما هو كائن داشته باشد . اين امام است ، در هر زمان و هر كجا . اين هم مختص مىشود به دوازده امام ( ع ) براى اينكه اينها از نظر سنى و شيعه هم معصومند و هم علم به « ما كان » و با « ما يكون » و به « ما هو كائن » دارند .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - سوره بقره ، آيه 247 . « رسول در جواب آنها گفت كه او از اين رو بدين مقام شايسته‌تر خواهد بود كه خداوندش برگزيده و در دانش و توانايى و قوت جسم ( خوش‌اندامى ) او را فزونى بخشيده و خدا ملك خود را به هر كسى خواهد بخشد كه او به حقيقت توانگر و دانا است »\r\n","page_name":" 112 ","page_number":112},
  {"content":"\r\n\r\n\r\nجلسه نهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nسير در تاريخ\r\nرسم قرآن بر اين است كه وقتى مطلبى از معارف اسلامى را بيان مىفرمايد ، مثالى هم بر آن مىزند ، همان مطلب دقيق فلسفى را به صورت ديگرى مطرح مىكند و آنها را در قالب يك مثال يا يك داستان مى ريزد . اين كار قرآن از لحاظ كاربرد و نتيجه‌گيرى كار مفيدى است . اصولًا قرآن سير در تاريخ را لازم مىداند ، لذا در آيات فراوانى به ما امر مىكند كه در تاريخ سير كنيد .\r\nسير در تاريخ ، بررسى احوال ديگران و استفاده از آن برداشتها ، براى اصلاح خود و جامعه در زمان حال و آيندهء بسيار مؤثر است . حتى اگر انسان گذشته خويش را بررسى كند و به كارهاى خود توجه نمايد ، كه مثلًا در سال گذشته فلان كار را انجام دادم ، آيا مفيد بود يا نه ؟ اگر كار مفيد بود ، آن را ادامه دهم ، اگر بى جا بود دست از آن بردارم ؛ اين كار اگر چه ظاهراً سير و بررسى در گذشته است اما در حقيقت يك نوع عاقبت‌انديشى است و قرآن شريف در اين امر تأكيد دارد :\r\n « قُلْ سيرُوا فِي الارْضِ فَانْظُرُوا كَيْفَ كانَ عاقِبَةُ المُجْرِمينَ  « 1 » »\r\n « فَسيرُوا فِي الارْضِ فَانْظُرُوا كَيْفَ كانَ عاقَبَةُ المُكَذِّبينَ  « 2 » »\r\n\r\n\r\n","description":"","footnote":"\r\n( 1 ) - سوره نمل ، آيه 69 « ( اى رسول ما به آنان ) بگو در روزى زمين سير كنيد تا بنگريد عاقبت كار بدكاران به كجا كشيد ( و چگونه هلاك شدند ) »\r\n( 2 ) - سوره نحل ، آيه 36 « در روى زمين گردش كنيد تا بنگريد عاقبت آنان كه ( انبياء را ) تكذيب كردند ، به كجا كشيد »\r\n","page_name":" 113 ","page_number":113},
  {"content":"\r\n\r\nمقدارى در تاريخ سير كن . احوال گذشتگان را بررسى نما ، ببين كار مجرم و كاذب به كجا مىكشد . اين محتوا در الفاظ مختلفه‌اى در قرآن ريخته شده و ما را امر به سير در تاريخ مىكند . مىبينيد كه خود قرآن شريف هم توجه به اعمال پيشينيان فرموده و نظرها را به عواقب اعمال ناشايست بزه‌كاران جلب مىكند و اين خود راهى بسيار مفيد براى انسان‌سازى است .\r\nلازم است به اين نكته هم توجه شود كه قرآن‌كريم تنها به نقل تاريخ اكتفا ننموده و با كمى دقت مىتوان ملاحظه نمود كه در كنار آن بحثى اخلاقى و سازنده و يا اعتقادى و بيداركننده و . . . مطرح فرموده است . مثلًا چنانچه قبلًا عرض شد سورهء « والشمس » كه از سورهء منحصر به فرد قرآن است بعد از ده قسم و پانزده تأكيد مىفرمايد : قَدْ افْلَحَ مَنْ زَكيها وَ قَدْ خابَ مَنْ دَسّيها تنها آنكه خودسازى كرد رستگار شد و بدبخت كسى كه رذائل اخلاقى بر او حاكم باشد .\r\nآدم لجوج ، خودمحور ، خود فكر و خودپسند نمىتواند سعادتمند شود . زيرا فكرش خودپسندى است . اگر موعظه هم بكند براى خودنمايى است و ضمن آنكه يك ساعت از خودش تعريف مىكند ، كارى را هم كه انجام مىدهد براى نماياندن خودش است . اين آدم خودپسند نمىتواند خلوص داشته باشد . لذا در روايات هم مىخوانيم انسانى كه خلوص ندارد ، اگر به جبهه هم برود و كشته شود ، بهشتى نيست « 1 » .\r\nدر روايات مىخوانيم كه روز قيامت كسى را در صف محشر مىآورند و از او مىپرسند چه كاره بودى ؟ مىگويد مبارز و مجاهد بودم ، به جبهه رفتم ، مقاتله كردم ، كشتم ، تا در راه خدا كشته شدم . به او خطاب مىشود كه بله ، به جبهه رفتى ، مقاتله كردى ، كشتى و كشته هم شدى ، اما اينكه گفتى براى خدا كشته شدم و اين چنين به ديگران نماياندى چنين نيست ، و او در اينجا درمانده مىشود ، آنجا « يَوْمَ تُبْلَي السَّرائر « 2 » » است ، گير مىكند . در اين موقع خطاب مىشود كه او را به جهنم بياندازيد .\r\n\r\n\r\n","description":"","footnote":"\r\n( 1 ) - عَنِ النَّبِى ( ص ) : كَمْ مِمَّنْ اصابَهُ السِّلاحُ لَيسَ بِشَهيدٍ وَ لا حَميدٍ ، وَ كُمْ مِمَّنْ قَدْماتَ عَلى فِراشهِ حَتْفَ انْفِهِ عَندَالله صِدَيقٌ شَهيدٌ چه بسا كسى كه با اسلحه كشته مىشود و شهيد و پسنديده ( نزد خدا ) نيست و چه بسا كسى كه در رختخواب بميرد ولى نزد خداوند صديق شهيد باشد ( كنزالعمال خ 11200 ) .\r\n( 2 ) - روز آشكار شدن اسرار\r\n","page_name":" 114 ","page_number":114},
  {"content":"\r\n\r\nاما آنكه خودسازى كرد و فقط براى رضاى خدا و حراست از كيان اسلام به جبهه رفت ، شهيد است ، با آن مقامات عاليه كه قابل توصيف نيست جز اين كه از لسان و زبان معصوم ( عليهم‌السلام ) باز گوئيم .\r\nدر اين روايات مىخوانيم وقتى شهيد به روى زمين بيفتد ، اولين قطره خونى كه از او بريزد ، دو حورالعين مىآيند و سرش را به دامن مىگيرند . گلى از بهشت برايش مىآورند تا ببويد ، به او وعده بهشت مىدهند ، جايش را هم نشانش مىدهند و سپس او را برمىدارند و مىبرند « 1 » .\r\nروايتى هم به خصوص براى ما طلبه‌ها هست ، كه در روز قيامت كسى را به صف محشر مىآورند و از او مىپرسند چه كاره بودى ؟ مىگويد : هفتاد سال قال‌الباقر و قال‌الصادق گفتم ، براى دين خدا كار كردم و دين حق را ترويج كردم . جواب مىشنود : بله ، هفتاد سال قال‌الباقر و قال‌الصادق گفتى ، منبر هم رفتى ، ترويج دين هم كردى ، درس هم گفتى ، همه اينها درست است ، اما اينها همه براى خودنمايى بد ، براى اين بود كه به تو بگويند بارك‌الله عجب عالم وارسته‌اى ، چقدر براى ترويج دين زحمت مىكشد . بعد خطاب مىشود كه اين را هم به رو در آتش جهنم بيندازيد . پس متوجه باشيم كه اخلاص در همه اعمال ، شرط صحت آن عمل است « 2 » .\r\n\r\n\r\n","description":"","footnote":"\r\n( 1 ) - در روايتى طولانى حضرت امام رضا ( ع ) از پدرانشان ( عليهم‌السلام ) نقل فرمودند كه : حضرت اميرالمؤمنين خطبه مىخواندند و مردم را ترغيب به جهاد مىفرمودند . جوانى ، از فضل مجاهدين فى سبيل‌الله سؤال كرد . حضرت فرمود در غزوه ذات‌السلاسل در كنار پيامبر صلوات‌الله عليه بودم كه همين سؤال شما را از حضرت كردم فرمودند : وقتى مجاهد فىسبيل الله آمادهء جنگ مىشود خداوند به ملائكه مباهات مىكند تا وقتى كه اسبش به زمين مىافتد هنوز به زمين نرسيده كه خداوند حورالعينى را كه زوجه اوست نزدش مىفرستد كه او را بشارت داده و از آنچه خدا برايش آماده كرده خبر مىدهد بشارت باد بر تو به چيزى كه چشم نديده و گوش نشنيده و به قلب بشرى خطور نكرده ( بحارالانوار ، از صحيفةالرضا ( ع ) ، صفحهء 12 ، جلد 100 ، روايت 27 ) .\r\n( 2 ) - پيامبراكرم ( ص ) فرمودند : اى مردم كسى كه خداى متعال را ملاقات كند و شهادت به لااله‌الاالله دهد با اخلاص بدون اين كه چيز ديگرى را با او مخلوط كند به بهشت مىرود . حضرت امير ( ع ) از جا برخاستند و عرض كردند با رسول الله پدر و مادرم فدايتان چگونه خالص گويد و چيزى را به او مخلوط نكند ، تفسير بفرماييد تا شناخت پيدا كنيم . پيامبر ( ص ) فرمودند : حرص بر دنيا و جمع كردن مال دنيا از راه غيرحلال و راضى بودن به آن و اقوامى كه گفتارشان چون خوبان است و بگونهء جباران عمل مىكنند . پس كسى كه خدا را ملاقات كند و چيزى از اين خصلتها در او نباشد و بگويد لااله‌الا الله براى اوست بهشت و اگر دنيا را گرفت و آخرت را ترك كرد آتش براى اوست . ( بحارالانوار ج 76 ، ص 360 ، از ثواب‌الاعمال صدوق ) .\r\n","page_name":" 115 ","page_number":115},
  {"content":"\r\n\r\nوقتى يك انسان خودمحور و خودپسند شد ، خواه ناخواه دانسته و فهميده حق را زير پا مىگذارد ، همين لجاجتش او را به جهنم مىبرد ، لذا قرآن بعد از يازده قسم مىفرمايد « قد افلح من زكيها و قد خاب من دسيها » آن وقت براى روشن شدن علت و براى اينكه اين مطلب قابل دقت عرفانى را جا بيندازد به سير تاريخ مىپردازد ، براى اين جمله يك شاهد تاريخى مىآورد و اين يك « سوره » مىشود ، سوره‌اى كه اگر ما از يك سال تا ده سال در آن فكر كنيم به همين نسبت بيشتر از آن استفاده مىبريم و آن داستان قوم ثمود است .\r\n\r\nداستان قوم ثمود\r\nقوم ثمود پيامبرى به نام حضرت صالح ( ع ) داشتند . حضرت صالح يك نبى تبليغى بوده ، يعنى تبليغ دين پيامبر ديگرى مىكرده است . اين پيامبر خدا خيلى صدمه كشيد و خون جگر خورد . هر چه مىگفت مسخره‌اش مىكردند و هر چه كرد نتوانست اينها را به راه راست هدايت كن . بنابر آنچه قرآن نقل مىكند ، سرانجام به وى گفتند : آقاى صالح ، اگر تو يك شتر و بچه‌اش را از اين كوه بيرون بياورى ما به تو ايمان خواهيم آورد .\r\nدر اينجا لازم مىدانم به مناسبت از جوانان عزيز تقاضايى بكنم . عزيزان من مواظب باشيد از « حلم خدا » گول نخوريد . به قول يكى از مراجع تقليد « خدا حليم و بردبار است ، اما بسيار سختگير » حلم خدا خيلى است و خيلى با انسان كنار مىآيد ، اما موقع حساب كشيدن خيلى سختگير است . همانطور كه حلم خداوند زياد است ، غضبش هم عظيم است . لذا هميشه بايد هر دو را در نظر داشته باشيم . مبادا از حلم خدا سوءاستفاده كنيم و از غضبش غافل بمانيم .\r\n « لِيَهْلِكَ مَنْ هَلَكَ عَنْ بَيِّنَةٍ و يَحْيي مَن حَيَّ عَنْ بَيَّنَةٍ وَ انَّ الله لَسَميعٌ عَليمٌ  « 1 » »\r\nبه حضرت صالح خطاب شد كه پيشنهادشان را بپذير و معجزه را برايشان آشكار\r\n\r\n\r\n","description":"","footnote":"\r\n( 1 ) - سورهء انفال ، آيه 42 .\r\n","page_name":" 116 ","page_number":116},
  {"content":"\r\n\r\nكن . مردم جمع شدند ، ناگهان قسمتى از كوه شكاف برداشت و يك شتر با بچه‌اش از كوه بيرون آمد . معجزه هم همين است ، يعنى كارى كه غير از خدا كسى قادر به انجام آن نيست . اما مگر قبول كردند ؟ نه ! « كَذَّبَتْ ثَمُودُ بِطَغْويها » قبول نكردند ، ايمان هم نياورند . مىگويد : تكذيبش كردند و قبول ننمودند . مىدانيد چرا ؟ « بطغويها » براى اينكه طغيانگرى ، لجاجت و عصبيت بر اينها حاكم بود . نه تنها نپذيرفتند ، مىخواستند شتر را هم بكشند كه حضرت صالح ( ع ) به آنها هشدار داد . آدم پاك چنين است ، دلش براى دشمن هم مىسوزد . براى كسانى هم كه دارند سنگش مىزنند دل مىسوزاند و نصحيتشان مىكند . فرق بين آدم پاك وناپاك همين است . آدم ناپاك ، پاك را مىكشد ، ذره‌ذره‌اش مىكند . انسان والايى مثل امام حسين ( ع ) را آن طور مىكشد ، اما آدم پاك براى همين‌ها كه سنگش مىزنند و پسرش را مىكشند ، گريه مىكند . گريه‌هايى كه امام حسين ( ع ) در روز عاشورا كرده ، همه‌اش به همين خاطر بوده است . گريه‌مىكرد از اينكه اين آدم بايد به جايى برسد كه جز خدا نبيند ، كارش بدينجا رسيده است كه آمده حسين ( ع ) را بكشد . وقتى مىديد نصحيت‌هايش در آنها هيچ اثر ندارد ، خيلى ناراحت مى شد و دلش براى آنها مىسوخت . مخصوصاً وقتى مىديد ، لجاجت و عصبيت بقدرى كور و كر و گنگشان كرده كه نمىگذارد حتى جذابيت كلام امام حسين ( ع ) اثر كند .\r\nحضرت صالح دلش براى آنها مىسوخت ، لذا به آنها اخطار كرد و گفت : مرا نپذيريد حرفى است ، ولى اگر با خدا مبارزه كنيد و اين شتر را پى كنيد ، هلاك خواهيد شد . اما مگر شنيدند ؟ نه . « اذِا نبَعَثَ اشْقيها » در ميانشان يك شقى را و كسى كه از همه لجاجت و ديوانگيش بيشتر بود ، پيدا كردند . به او گفتند برو اين شتر و بچه‌اش را پى كن . حضرت صالح گفته بود كه بگذاريد اين شتر در بيابان بچرد ، چشمه‌اى هست ، مىرود آب مىخورد و علفى هم است كه مىچرد . چه كارى با شما دارد ؟ ولش كنيد .\r\n« فَقالَ لَهُمْ رَسُولُ الله ناقَةَ اللهِ وسُقيها » رفتند و شتر را پى كردند و غضب خداوند متلاطم شد . يعنى حجت خداوند تمام شد . وقتى كه اين شتر را پى كردند ، « فَدَمْدَمَ عَلَيْهِمْ رَبَّهُمْ بِذَنْبِهِمْ فَسَوّيها » گناهشان به علاوهء غضب الهى ، آنها را گرفت . اين چنين نتيجه داد كه وقتى صبح شد ، اصلًا اثرى از آن شهر نبود . بلايى كه بر آنها نازل شد ، صيحه بود ، آتش بود ، يا زلزله ، هر چه بود آنجا را به گونه‌اى زير و رو\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nكرده بود كه قرآن مىگويد اصلًا شهر با خاك يكسان شد . بعد مىفرمايد : « وَ لا يَخافُ عُقّبها » همهء بدبختىها بدين دليل بود كه اينها عاقبت‌انديش نبودند . فكر نمىكردند كه دارند چه كارى انجام مىدهند .\r\nآدم متكبر ، لجوج ، حسود و كينه‌توز ، مخصوصاً اگر جوان باشد و جنون جوانى و نپختگى هم به آنها اضافه شود ، ديگر فكر عاقبتش را نمىكند . صفت رذيله آدم ناپاك ، مثل سيل كه همه چيز را مىبرد ، ناگهان او را از جا مىكند و از بين مىبرد . صفات رذيله آن چنان فكر و عقل انسان را مهار ميكنند كه نمىتواند فكر كند و به عاقبت كار بينديشد و گرنه اگر آدم فكر كند و عاقبت‌انديش باشد ، چنين نخواهد شد . شما را به خدا آيا مىتوان اين عمل حضرت صالح پيامبر ( ع ) را جادو دانست ، در حالى كه جادو نمىتواند بيش از يك يا دو ساعت دوام يابد ولى اين شتر زمانى طولانى حيات داشت .\r\nفكر كنيد اينها چطور توجيه مىكردند ؟ توجيهش فقط همين است . « جنگ با خدا » آدم لجوج با خدا جنگ دارد ، آدم ناپاك نه تنها با پيامبر بلكه با خدا هم جنگ دارد . لذا قرآن شريف مىفرمايد : من شفا هستم ، اما نه براى ظالم ، نه براى آدم ناپاك . نه تنها براى آنها شفا نيستم ، بلكه دردم .\r\n « وَنُنَّزِلُ مِن القُرانِ ما هُوَ شِفاءٌ و رَحمَةٌ لِلْمُؤمِنينَ وَ لا يَزيدُ الظّالِمينَ الّا خَساراً  « 1 » »\r\nمثل گلابى و سيب كه خيلى خوب است و مفيد ، اما براى كسى كه مرض زخم معده دارد مضر است . قرآن نور است ، اما براى دل پاك به قول شاعر :\r\n باران كه در لطافت طبعش خلاف نيست * در باغ لاله رويد و در شوره‌زار خس \r\nاگر آيات خدا بر دل پاك ببارد ، او را آدم مىكند ، اما دل ناپاك آيات را توجيه كرده و به همين وسيله جهنمى مىشود .\r\nقرآن مىفرمايد :\r\n« هُوَ الَّذي انزَلَ عَلَيْكَ الكِتابَ مِنْهُ اياتٌ مُحْكَماتٌ هُنَّ امُّ الكِتابِ وَ اخَرُ مَتَشابِهاتٌ فَامَّا الّذينَ فِي قُلُوبِهِمْ زَيغٌ فَيَتَبِّعُونَ ما تَشابَهَ مِنْهُ ابْتِغاءَ الفِتنَه وَ ابتِغاءَ تَأويلِهِ وَ ما يَعْلَمُ تَأويلَهُ الّا اللهُ و الرّاسِخُونَ فِي العِلْمِ يَقُولُونَ\r\n\r\n\r\n","description":"","footnote":"\r\n( 1 ) - سورهء اسراء ، آيه 82 .\r\n","page_name":" 118 ","page_number":118},
  {"content":"\r\n\r\n امَنّابِهِ كُلُّ عِنْدِ رَبِّنا وَ ما يَذَكَّرُ الّا اولُوالالباب  « 1 » »\r\nآنكه دلش ناپاك است همين متشابهات قرآن را مىگيرد و فتنه درست مىكند ، از همين متشابهات قرآن فكرش را به قرآن و روايات اهل‌بيت ( ع ) تحميل مىكند .\r\nتعجب نكنيد ، اگر قدرى در خودمان فرو رويم ، در مىبيايم كه چطور مىشود قوم ثمود شتر را ببينند كه از كوه بيرون آمد ، اما باز هم لجاجت كنند و همان شتر را پى كنند . اين بخاطر صفت رذيله‌اى بود كه داشتند . همهء ما هم صفت رذيله داريم . خيال نكنيد كه ما صفت رذيله نداريم . همه‌مان كم و بيش داريم و براى پاك شدن ، خون جگرها لازم است . به قول استاد بزرگوار ما رهبر عظيم الشأن انقلاب ( ادام الله ظله ) بيست سال خون جگر مىخواهد تا انسان بتواند يك صفت رذيله‌را ريشه‌كن كند .\r\nاگر خودمان در خودمان فرو برويم مىفهميم كه معناى پى كردن شتر يعنى چه ؟ خدا نكند آدم غضب كند و لجاجتش گل كند ، موقع افطار روزه ماه مبارك رمضان است ، هفده هجده ساعت براى خدا گرسنه و تشنه بوده است اما اگر چاى را پنج دقيقه ديرتر آوردند يك وقت دادش بلند مىشود و چنانچه بد زبان هم باشد ، هر چه زبانش بيايد مىگويد . نه تنها به همسرش كم‌كم بالاتر هم مىرود . چرا ؟ زيرا پاك نيست ، حلم ندارد ، غضب دارد . اميرالمؤمنين ( ع ) مىفرمايد : مواظب باش كه غضب نكنى . زيرا اول غضب ديوانگى و آخرش پشيمانى است « 2 » .\r\nخيلى از ماها غضب مىكنيم ، غيبت مىكنيم ، تهمت مىزنيم ، بعد هم مىگوئيم چه خوب شد ، چه عالى كوبيدمش هيچ‌چيز برايش نگذاشتم .\r\nباز هم خطابم به شما جوانهاى انقلابى است ، شما عزيزان ! خودمانيم ديگر ، اگر بنا باشد همه‌مان روى فكر خودمان كسى را بكوبيم ، آن وقت روى فكر خودمان غيبت مىكنيم و غيبت كردن را واجب مىدانيم . شايعه اختراع مىكنيم ، بر چسب مىزنيم و\r\n\r\n\r\n","description":"","footnote":"\r\n( 1 ) - سوره آل‌عمران ، آيه 7 .\r\n( 2 ) - عَنْ عَلِ ( ع ) : اياكَ وَ الغَضَبِ فَاؤَّلُهُ جُنُونٌ و آخِرُهُ نَدَمٌ ( غررالحكم و دررالكلم ) در روايتى ديگر حضرت اميرالمؤمنين ( ع ) فرموده‌اند : الْحِدَّة ضَرْبٌ مِنَ الجُنُون لِانَّ صاحِبَها ينْدَمْ فِانْ لَمْ ينْدَمْ فَجُنُونٌهُ مُسْتَحْكَمٌ ( بحارالانوار ، ج 73 ، ص 266 و نهج‌البلاغه حكم 255 ) .\r\nتندى نوعى ديوانگى است ، چون صاحبش پشيمان مىشود ، اگر پشيمان نشود ديوانگيش محكم تر است .\r\n","page_name":" 119 ","page_number":119},
  {"content":"\r\n\r\nبعد از حلقوم دوستان انقلابى اين شايعه را پخش مىكنيم . شخصيت كسى را مىكوبيم و سپس دور هم مىنشينيم و مىگوييم به‌به چه خوب شد ، دلم را خنك كرد . قرآن مىگويد : آه چه بد شد ، پدر خود و انقلاب و انقلابها را در آوردى . اما تو مىگويى چه عالى شد ! چرا ؟ زيرا هنوز خود را نساخته‌اى وخيال مىكنى فقط قوم ثمود است كه خود ساخته نيست . نه ، قوم شعيب هم همينطور بودند ، قوم موسى ( ع ) و عيسى ( ع ) هم همينطور . درامت پيامبراكرم ( ص ) با آن جذابيت هم ، چنين افراد خودرو و هرزه و ناپاك دلانى بودند كه آن جذابيت الهى حضرت در دل ناپاكشان جا نمىگرفت اما در مقابل ، كسانى هم بودند كه دلى پاك داشتند و تحت همين جذابيت متأثر مىشدند . مثلًا عربى خدمت حضرت مىآمد ، دو سه آيه از قرآن بيشتر نشنيده بود كه ايمان مىآورد و از اين قبيل افراد زياد بودند . كسى بود كه از او پرسيدند : برادر عرب چند تا خدا مىپرستى ؟ گفت : يازده تا . گفتند آخر حيف نيست كه انسان يك بيگانه‌اى آن هم مانند چوب خرما را براى خدا شريك قرار دهد ؟ همين چند كلمه اثر كرد و همانجا گفت : « اشْهَدُ انْ لا الهَ الّا الله » يكى هم مثل عمروعاص است ، وقتى مسلمين در برابر اذيت و آزار قريش مجبور شدند به حبشه مهاجرت كنند ، پادشاه حبشه جلسه‌اى براى اينها تربيت داد . به جعفر برادر اميرالمؤمنين ( ع ) گفت : پيامبر شما چه مىگويد ؟ جواب داد : او ادعاى نبوت دارد ، او پيامبر است و اين هم معجزه‌اش ، گوش كنيد و آن وقت شروع به خواندن سوره « مريم » كرد ، بيست و پنج آيه كه خواند ، جذابيت قرآن ، پادشاه حبشه را جذب كرد و از شوق مثل باران گريست « 1 » . اما\r\n\r\n\r\n","description":"","footnote":"\r\n( 1 ) - اولين هجرتى كه براى مسلمين رخ داد . اين بود كه در ماه رجب سال پنجم از مبعث رسول‌الله ( ص ) به امر آن حضرت 82 نفر از مسلمين ( غير از زنان و بچه‌ها ) به رهبرى حضرت جعفرطيار ، برادر اميرالمؤمنين ( ع ) به سوى حبشه حركت كردند . وقتى قريش از هجرت مسلمين مطلع شدند عمروعاص را با هدايايى به سوى پادشاه حبشه فرستادند كه مبادا مسلمين را پناه دهد و تحت تأثير مسلمانان قرار گيرد . وقتى عمروعاص به دربار حبشه رسيد گفت : پادشاها ! اين گروه ، مخالفت دين ما مىكند و معبودهاى ما را بد مىگويند و اينك به سوى شما آمده‌اند ، آنهارا برگردانيد ، نجاشى هم مىكنند و معبودهاى ما را بد مىگويند و اينك به سوى شما آمده‌اند ، آنها را برگردانيد ، نجاشى هم حضرت جعفر را براى پاسخگويى خواست . ايشان فرمود : از اينها بپرس آيا ما بندهء اينها هستيم ؟ عمروعاص گفت : نه ، بلكه آزاديد . جعفر گفت : از آنها بپرسيد آيا از ما طلبى دارند تا ادا كنيم ؟ گفت : نه . جعفر پرسيد : آيا خونى بنا حق از آنها ريخته‌ايم كه بخواهند خون خويش را طلب كنند . گفت : خير . فرمود : پس از ما چه مىخواهيد ؟ آزارمان داديد و از وطن بيرونمان كرديد . اى پادشاه ! خداوند پيامبرى را در بين ما برانگيخت كه ما را امر فرمود بت‌ها را دور اندازيم و براى بت‌ها قربانى نكنيم و امر به نماز و زكوةو عدل و احسان و مراعات حق خويشان كرد و از بدىها و زشتىها و گناهان ما را بر حذر داشت . نجاشى گفت : حضرت عيسى ( ع ) را هم خداوند به همين امور برانگيخت . بگوئيد ببينم ، آيا از آنچه بر پيامبرتان نازل شده چيزى حفظ هستى ؟ جعفر فرمود : بلى و سورهء مريم را تلاوت فرمود تا به اين آيه شريفه رسيد وَ هُزّى الَيكِ بِجِذْعِ النَّخْلَة تُساقِطُ عَلَيكِ رُطباً جَنياً ( آيه 25 سوره مريم ) نجاشى سخت گريست و گفت : هذا و الله هوالحق به خدا قسم حق همين است عمروعاص گفت : اين مخالف ما است او را به ما برگردان . نجاشى ناراحت شد و با دست بسر عمرو كوبيد و گفت ساكت باش اگر بهايشان حرف زشتى بزنى من مىدانم و تو . سپس رو به اطرافيان كرد و گفت هديه‌اش را برگردانيد ! ! و دستور داد از مسلمين پذيرايى و نگهدارى شود . و به جعفربن‌ابيطالب گفت شما ايمن هستيد و عمروعاص بازگشت . وقتى مهاجرين با هفتاد نفر ديگر از حبشه بازگشتند و خدمت پيامبراكرم رسيدند ، آن حضرت تمام سوره يس را تلاوت فرمود و از جذبه آن كلام الهى هم گريستند و سپس ايمان آوردند . در مراجعت به حبشه آنچه ديده بودند براى نجاشى نقل كردند و او هم مسلمان شد . مجمع‌آلبيان ، ج 3 ، ص 233 - 234 ، بحارالانوار ج 18 ، ص 410 - 416 ) .\r\n","page_name":" 120 ","page_number":120},
  {"content":"\r\n\r\nعمروعاص بيست سال نمىدانم ، كمتر يا بيشتر با پيامبراكرم ( ص ) است ، تمام قرآن را مىشنود ، از شنيدن آيات قرآن لذت هم مىبرد ، مىداند كه قرآن ، كار كسى غير از پيامبر خدا نمىتواند باشد ، شايد هم چون ابوجهل بعد از نيمه شب دور از چشم رفقايش مىآمده تا قرآن را گوش كند ، اما همين آدم بعد از پيامبراكرم ( ص ) با همدستى معاويه ، نقشه مىريزد تا اسلام را نابود كند . مثل ابوجهل كه براى شنيدن آيات قرآن ، شبها مخفيانه پشت ديوار خانهء پيامبر مىآمد و صبح كه مىشد ، بچه‌ها را\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nوادار مىكرد تا به سوى حضرتش سنگ پرتاب كنند « 1 » . اما عكس‌العمل پيامبر ( ص ) اين است كه به كوه « حرا » مىرود ، چرا به آنجا مىرود و در آنجا چه مىكند ؟ حضرت خديجه ( س ) مىگويد : وقتى آن حضرت را پس از سنگ باران مىديدم ، متوجه مىشدم آن موقع هم دل پاك حضرتش ، به حال امت مىطپد و با حال گريه مناجات مىكند .\r\n« اللهُمّ اهْدِ قَوْميِ فَانّهُمْ لايَعْلَمُونَ » آنها سنگ مىزنند و او دعا مىكند و مىگويد : خدا از آنها درگذر . دلم مىخواهد كه سعادتمند شوند ، هدايتشان كن ، دلم مىخواهد دلشان رام شود ، دلشان را رام كن . اين تفاوت دل پاك و ناپاك است « 2 » .\r\nبحث ما اين است كه قرآن دل پيامبر را تسلى مىدهد كه اى رسول خدا بدان همهء اينها مسلمان نمىشوند ، خود را براى اينها به زحمت نيانداز ، زحمت نكش ، بارت سنگين است ، به اندازه‌اى كه در توانت هست و مىتوانى اين بار سنگين را به منزل برسان . اما\r\n\r\n\r\n","description":"","footnote":"\r\n( 1 ) - عمروبن‌شمر قال : سَئَلْتُ جَعْفَربن‌َمحمَّد ( ع ) . انّى اؤُمُّ قَومى فَاجْهَرُ بِسم‌الله الرحمن الرحيم قال : نَعَم حَقٌ فَاجْهِرْ بِهِ قَدْ جَهَر بِها رَسُولُ الله ( ص ) ثُمَّ قالَ : انَّ رَسُولَ الله ( ص ) كانَ مِنْ احْسَنِ النّاسِ صَوْتاً بِالقُرآن ، فَاذا قامَ مِنَ اللّيل يصَلّى جاءَ ابُوجَهلِ وَ المُشرِكُونَ يستَمِعُون قَرائَتَهُ فاذا قالَ : بسم الله الرحمن الرحيم وَضَعُوا اصابِعَهُمْ فى اذانِهِم و هَرَبُوا فَاذا فَرَغ مِنْ ذلِكَ جاؤُوا فَاسْتَمِعُوا عمروبن‌شمر گويد : از حضرت امام صادق ( ع ) پرسيدم : من امام جماعت هستم و بسم الله را بلند مىگويم . فرمودند : بله حق اين است كه بلند بگويى . حضرت رسول‌الله صلوات‌الله عليه ، بسم الله را بلند مىخواندند . سپس فرمودند : صوت پيامبراكرم ( ص ) از همهء مردم بهتر بود وقتى شب هنگام براى نماز بلند مىشدند ابوجهل و مشركين مىآمدند كه قرائت حضرت را گوش كنند . وقتى بسم الله الرحمن الرحيم مىگفتند دستها را در گوش مىگذاشتند وقتى بسم الله تمام مىشد باز هم به صوت او گوش مىدادند . ابىجهل مىگفت : محمد ( ص ) دو مرتبه نام پروردگارش را مىبرد چون او را دوست دارد . ( تفسير فرات ص 85 بحارالانوار ج 18 ، ص 238 ) .\r\n( 2 ) - در كتاب المنتفى فى مولود المصطفى آمده است كه : سال ششم بعثت آيهء « فَاصْدَعْ بِما تُؤمَرْ و اعْرِضْ عَنِ المُشرِكينَ » نازل شد حضرت رسول اكرم ( ص ) از جا برخاستند . ايام مصادف با موسم حج بود ، برفراز كوه صفا قرار گرفتند و فرياد زدند : اى مردم ! من رسول پروردگار عالميانم . مردم با چشمانى خشم‌آلود به حضرت مىنگريستند . سه بار حضرت اين ندا را دادند سپس از كوه پايين آمده بر فراز مروه رفتند و دست در گوش نهاده با فريادى بلند سه مرتبه : اى مردم من رسول‌الله هستم . باز مردم با چشمانى آتشين به حضرت مىنگرند . ابىجهل سنگى بسوى آن بزرگوار پرتاب كرد كه بين دو چشم حضرت را شكست . به دنبال او مشركين حضرت را سنگباران كردند حضرت به كوهى گريختند و مشركين در طلب ايشان به جستجو برخاستند . شخصى خدمت اميرالمؤمنين ( ع ) آمد كه يا على ! محمد را كشتند ، حضرت على ( ع ) خديجه ( س ) را مطلع كردند و هر دو به دنبال حضرت راه افتادند ، حضرت رسول‌الله ، نفسى لَكَ الفِداءُ فى اى وادٍ انْتَ مُلقى جانم فدايت در كدام محل افتاده‌اى و . . . در اين هنگام عده‌اى ملائك بر حضرت نازل شده و مىگويند : شما امر بفرما ما همه را نابود مىكنيم . فقال رسول الله : قد امرتم بطاعتى ؟ آيا مأمور هستيد اطاعتم كنيد ؟ گفتند بله . فَرَفَعَ رأسَه الى السّماءِ و نادى : انّى لَمْ ابْعَثْ عَذاباً ، انّما بُعْثِتْ رَحمَة لِلْعالَمينَ ، دَعُونى و قُومى فَانَّهُمْ لا يعلمون حضرت سر به سوى آسمان بلند كردند و عرض كردند : من براى عذاب برانگيخته نشده‌ام . فقط برگزيده شده‌ام كه رحمت براى عالميان باشم . مرا با قومم واگذاريد آنان « جاهلند » و نمىدانند ( بحارالانوار ، ج 18 ، ص 242 - 243 ) .\r\n","page_name":" 122 ","page_number":122},
  {"content":"\r\n\r\nاگر بخواهى همهء اينها مسلمان شوند ، نمىشود . « انّا جَعَلنا في اعْناقِهِمْ اغْلالًا فَهِيَ الَي الاذقان فَهُمْ مُقْمَحُون » روح اينها مغلوب صفات رذيله است .\r\nقرآن در اينجا مىخواهد مثل آنجا كه يازده قسم خورد و بعد گفت : « قد افلح من زكيها وقد خاب من دسيها » اينجا همچنين كند ، مىخواهد بگويد : بايد دل پاك شود و گرنه دل ناپاك ، مستراح مىشود ، باران هم در آن ببارد بوى گندش بلند مىشود و در نهايت ، ابىجهل و ابىسفيان مىگردد . بدين جهت قضيهء انطاكيه را جلو مىآورد .\r\nوَ اضْرِبْ لَهُم مَثَلًا اصْحَبَ القَرْيَةِ إِذْجَآءَهَا المُرْسَلُونَ ( 13 ) « اى رسول براى اين مردم حال اين قريه ( انطاكيه ) را مثال بزن ، كه رسولان حق براى هدايت آنها آمدند »\r\nقضيه انطاكيه\r\nبنابر آنچه از قرآن و روايات اهل‌بيت ( ع ) فهميده مىشود حضرت عيسى ( ع ) كه تعداد زيادى مبلغ داشت سه نبى تبليغى را به انطاكيه فرستاد . دو نفر از مبلغين در ابتداى ورود به طور آشكار ، كار خودرا آغاز كردند و گفتند : دست از شرك برداريد و دين ما را بپذيرد .\r\nآنها معجزه هم داشتند ، معجزه‌شان هم خيلى عالى بود ، همان معجزه‌هايى كه حضرت عيسى ( ع ) داشت ، اينها هم داشتند . كور را شفا مىدادند ، آن هم كور مادرزاد را . پيسى را شفا مىدادند ، مرض برص را هم كه آن زمان بىدرمان بود شفا مىدادند ، مرده را زنده مىكردند ، او را از قبر بيرون مىآوردند و با او حرف مىزدند و بر مىگرداندند . اين معجزه‌هاى حضرت عيسى ( ع ) است كه خداوند در چند جاى قرآن نقل مىكند . اين دو نفر هم در بين مردم مىآمدند و يك شورش انقلابى مىكردند ، اما مردم نه تنها اين دو نفر را نپذيرفتند بلكه آنها را زندانى كردند و كم‌كم سروصدا خوابيد .\r\nإِذْ أَرْسَلنَآ إِلَيْهِمُ اثْنَيْنِ فَكَذَّبُوهُمَا فَعَرَّزْنَا بِثَالِثٍ فَقَالُوا إِنّا إِلَيْكُم مُّرْسَلُونَ ( 14 ) « نخست دو تن از رسولان را فرستاديم ، چون تكذيبشان كردند ، باز رسول سومى را\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبراى مدد و نصرت مأمور كرديم تا همه گفتند ما ( از جانب خدا ) به رسالت ( براى هدايت ) شما آمده‌ايم .\r\nاما سومى كه آمد به قول امروزيها تبليغ را از راه مبارزهء زيرزمينى شروع كرد ، كم‌كم در دربار نفوذ كرد ، بعد از مدتى به پادشاه گفت : شنيده‌ام دو نفر به اينجا آمده بودند و چيزهايى مىگفته‌اند بلندشو برويم و ببينيم اينها چه مىگويند ؟ سپس به هر طريق بود او را راضى كرد تا با آنها ملاقات كند . پادشاه را به معبدى كه حالا به صورت زندان آن دو نفر در آمده بود ، برد . آن دو نفر را آوردند ، با اشاره به آنها فهمانيد كه نبايد اظهار آشنايى بكنند . سپس شروع به حرف زدن با ايشان كرد . از آنها پرسيد : شما چكاره‌ايد ؟ گفتند : ما دو نفر براى تبليغ دين خدا آمده‌ايم . از طرف حضرت عيسى ( ع ) مأموريت داريم كه مردم را به خداپرستى دعوت كنيم . و بعد مقدارى از قوانين مهم حضرت عيسى ( ع ) را نقل كردند . گفت : بسيار خوب اين ادعاى شما است ، دليلتان چيست ؟ گفتند : دليل ما كارهاى خارق‌العاده‌اى است كه انجام مىدهيم . كور مادرزاد را شفا مىدهيم ، برص و پيسى را شقا مىدهيم ، مرده را زنده مىكنيم و . . .\r\nآن مرد رو كرد به پادشاه گفت : اگر حرف اينها درست باشد و حقيقتاً بتوانند اين كارهايى را كه مىگويند انجام دهند ، ديگر معنى ندارد كه حرفشان را قبول نكنيم ، ولى اول بايد امتحان كنيم . ببينيم آيا مىتوانيد اين كار را انجام دهند ، يا فقط ادعاست . دستور داد كورى را آوردند ، شفايش دادند ، يك پيسى را آوردند معالجه‌اش كردند ، بعد براى اينكه قدرى دل پادشاه را بدست بياورد ، گفت : خوب است دختر خودت را هم كه مرده است زنده كنيم ، دختر او را هم زنده كردند . پادشاه با ديدن اين معجزات ايمان آورد ولى كم‌كم بادمجان دور قاب چينها ، حسودها ، لجوج‌ها ، توطئه‌گرها بنا كردند به نقشه كشيدن و طرح توطئه . شهر را به هم ريختند و آشوبى بر پا شد . بالاخره پادشاه هم كه ايمان آورده بود ، تحت نفوذ آنها قرار گرفت و برگشت .\r\nرياستش نگذاشت كه دلش پاك بماند پس از مدتى گفتگو قرار شد اين دو نفر محاكمه شوند . مردم جمع شدند و محاكمه شروع شد . سؤالهاى گوناگونى مطرح شد كه به هر كدام پاسخ مناسبى دادند . مأموران شاه وقتى مىديدند با دليل و برهان حريف آنها نيستند ، راه ديگرى انتخاب كردند . گفتند : ما مثل شما ، شما مثل ما ، چرا همه بايد از شما دو نفر پيروى كنيم ، شما دو نفر تابع ما باشيد و عقيدهء ما را بپذيريد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nقَالُوا مَآ أَنْتُمْ إِلَّا بَشَرٌ مِّثْلُنَا وَ مَآ أَنزَلَ الرَّحْمَنُ مِن شَيْءٍ إِنْ أَنْتُمْ إلَّا تَكذِبُونَ ( 15 ) « ( اهل قريه به رسولان حق ) گفتند شما جز اينكه مثل ما مردم بشرى هستيد ، مقام ديگرى نداريد و هرگز خداى رحمان شما را به رسالت نفرستاده‌است و جز اينكه شما مردم دروغگويى هستيد ، هيچ در كار نيست »\r\nمىبينيد كه اين حرف ظاهراً حرف خوبى است ، مثل جمله‌اى كه خوارج نهروان در مقابل اميرالمؤمنين ( ع ) مىگفتند : « لا حُكْمُ الّا لِلّه » ، حكم و قانون مخصوص خداست « 1 » . ولى حضرت مىفرمودند : « كَلِمَة حَقٍّ يرادُ بِهَا الباطِل » كلمهء حقى است كه بوسيلهء آن اراده باطل شده است . حق مىگويند ولى به واسطهء حق مىخواهند حق را پايمال كنند .\r\nاطرافيان اين پادشاه هم حرفشان خوب و مردم پسند بود ، اما آن دو نفر جواب داشتند :\r\nقَالُواْ رَبُّنَا يَعْلَمُ إِنَّآ الَيْكُمْ لَمُرْسَلُونَ ( 16 ) « رسولان ، باز گفتند خدا مىداند كه محققاً ما فرستاده او به سوى شما هستيم . »\r\nمىگفتند ، فرق ما و شما اين است كه ما مىتوانيم كور مادرزاد را بينا و مرده را زنده كنيم اما شما نمىتوانيد . پس معلوم مىشود كه ما از طرف خدا هستيم . چون ما هيچ كاره‌ايم و همهء كارها در دست اوست ، ما سفير اوييم . ما از شما اجر و مزد و رياست نمىخواهيم .\r\n\r\n\r\n","description":"","footnote":"\r\n( 1 ) - بعد از جريان حكميت كه خوارج در صفين بر اميرمؤمنان ( ع ) تحميل كردند و از حضرت جدا شدند ، شعارشان اين شده كه لا حُكْمُ الّا لِلّه و تحت اين عنوان چه ظلمها به مسلمين روا داشتند . جنگ صفين كه نزديك به پيروزى مسلمين در حال خاتمه بود با عقايد واهى و دور از عقل به ضرر مسلمين و پيروزى دشمن اسلام يعنى معاوين به پايان رسانيدند و خود خونهايى بنا حق ريختند تا حضرت امير ( ع ) در جنگ نهروان فتنه آنان را برچيدند ولى صد حيف كه چند نفرى از خوارج از ميدان كارزار گريختند . از جمله ابن‌ملجم مرادى است كه اسلام را به شهادت اميرالمؤمنين ( ع ) براى هميشه داغدار كرد . ( نقل به معنى از كتاب وقعهء صفين نصربن‌مزاحم متوفاى 212 ه - . ق ، ص 512 ، جزء 8 ) .\r\n","page_name":" 125 ","page_number":125},
  {"content":"\r\n\r\nوَ ما عَلَيْنَآ إِلَّا البَلَغُ المُبِينُ ( 17 ) « و بر ما جز آنكه واضح ابلاغ رسالت كنيم هيچ تكليفى نيست »\r\nما فقط مىگوييم كه مأموريت داريم شما را به خداپرستى دعوت كنيم ، اين است فرق ما و شما . خوب در مقابل اين حرف محكم و استدلال قوى چه جوابى مىشود داد ؟ اگر هيچ جوابى هم نداشته باشند ، مىشود با هوچىگرى درستش كرد .\r\nقالُواْ إِنَّا تَطَيَّرْنا بِكُمْ لَئِن لّمْ تَنتَهُواْ لَنَرْجُمَنَّكُمْ وَ لَيَمَسّنّكُم مِّنَّا عَذَابٌ أَلِيمٌ ( 18 ) « باز منكران گفتند كه اى داعيان رسالت ما وجود شما را به فال بد مىدانيم اگر از اين دعوى دست برنداريد ، البته سنگسارتان خواهيم كرد و از ما به شما رنج و شكنجه سخت خواهد رسيد »\r\nجمعيت ، فرياد مىزنند ، احساساتى مىشوند ، يكى مىگويد : اگر دست از حرفهايتان برنداريد ، سنگسارتان مىكنيم . آن ديگرى مىگويد : اصلًا وجود شما شوم است ، از موقعى كه شما به شهر ما آمده‌ايد ، بركت از شهر ما رفته است . غوغا به راه انداخته‌ايد . اعصاب مردم را ناراحت كرده‌ايد و آرامش شهر را بهم زده‌ايد . شما را بايد سنگسار كرد ، قدمتان شوم است ، شما را بايد از شهر بيرون كرد . آن يكى يك جمله مزخرف ديگر گفت . چهارمى يك چيز ديگر و همه بهم ريختند .\r\nقَالُواْ طَئِرُكُم مَّعَكُمْ أَئِن ذُكِّرْتُم بَلْ أَنتُمْ قَوْمٌ مُّسْرِفُونَ ( 19 ) « رسولان گفتند ( اى مردم نادان ) آن فال بد كه مىگوئيد ، اگر بفهميد و متذكر شويد ( آن جهلى است كه ) با خود شماست ، ( چنين نيست ) بلكه شما مردمى مسرف هستيد ( و هوسران ، كه مىخواهيد تابع قانون حق نشده و در شهوترانى آزاد باشيد ) »\r\nدر اين ميان « حبيب نجار » پيدا شد ، يك نفر كه ايمان آورده بود .\r\nوَ جآءَ مِنْ أَقْصَا المَدينَةِ رَجُلٌ يَسْعَي قالَ يَقَوْمِ اتَّبِعُوا المُرْسَلينَ ( 20 ) « ( و در اين گفتگوها بودند كه ) مردى شتابان از دورترين نقاط شهر ( كه اسمش\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nحبيب بود ) فرا رسيد و گفت : اى مردم ( از من بشنويد ) و رسولان خدا را پيروى كنيد »\r\nاين پيرمرد دوان‌دوان جلو آمد و هنگامى رسيد كه نزديك بود آن سه نفر را سنگسار كنند و بكشند . خود را به وسط جمعيت رساند و به آنها گفت : مردم ! حرف اينها كه حسابى است و ضررى به كسى نمىزند . ( از نظر دليل و برهان هم كه بسيار قوى هستند ، داعيه‌اى هم كه ندارند ، از شما پول و رياست و . . . هم نمىخواهند . غرض هم كه ندارند كه بگوئيم غرض‌ورزى مىكنند . پس از اين فرستادگان خدا تبعيت كنيد .\r\nاتَّبِعُوا مَن لَّا يَسْئَلُكُمْ أَجْراً وَ هُم مُّهْتَدُونَ ( 21 ) « دنباله‌روى كنيد كسانى را كه از شما مزد نمىخواهند و خود هدايت شده‌اند » سپس در ميان جمعيت فرياد زد : خدايا من به تو و پيامبرانت ايمان دارم . خدايا فطرت من مىگويد خدا يكى است . فطرت من مىگويد پرستيدن بت درست نيست . من دلايل اين برادران را پذيرفتم و به تو و پيامبرانت ايمان آوردم .\r\nوَ مَالِيَ لَآأَعبُدُ الَّذِي فَطَرَنِي وَ إِلَيْهِ تُرْجَعُونَ ( 22 ) « و چرا بايد خداى آفرينندهء خود را نپرستم در صورتى كه بازگشت شما ( و همهء خلايق ) به سوى اوست »\r\nءَأَتَخِذُ مِنْ دُونِهِ ءَالهَةً إِن يُرِدْنِ الرَّحْمَنُ بِضُرٍّ لَّاتُغْنِ عَنِّي شَفَعَتُهُمْ شَيْئاً وَ لا يُنقِذُونِ ( 23 ) « آيا من به جاى آن خداى آفريننده ، خدايانى را معبود خود گيرم كه اگر او بخواهد به من رنج و زيانى رسد ، شفاعت آن خدايان از من هيچ دفع زيان نكرده و نجاتم نتوانند داد »\r\nانّيِ إِذاً لَّفِي ضَلَلٍ مُّبِينٍ ( 24 ) « در اين صورت پيداست كه من بسيار زيانكار خواهم بود »\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nإِنِّي ءَامَنتُ بِرَبِّكُمْ فَاسْمَعُونَ ( 25 ) « پس بشنويد از من ( اى رسولان و گواه باشيد كه ) كه به خداى ( فرستنده ) شما ايمان آوردم »\r\nمىدانيد جمعيت جواب او را چه دادند ؟ بر سرش ريختند و با چوب و لگد و سنگ آنقدر كتكش زدند كه نزديك بود بميرد . قرآن مىفرمايد نزديك مرگ شد .\r\nقِيلَ ادْخُلِ الجَنَّةَ قالَ يَلَيْتَ قَوْمِي يعْلَمُونَ ( 26 ) « به او ( حبيب نجار ، در روز قيامت ) گفته شود بيا داخل بهشت شو ، گويد اى كاش ملت من هم از اين نعمت بزرگ آگاه بودند »\r\nوقتى به او خطاب مىشود كه به بهشت برو ، فكر مىكنيد اين پيرمرد چه مىكند و چه مىگويد : « يا لَيْتَ قومي يَعلَمُونَ » اى كاش اين مقام مرا ، اين منزلت مرا و اين بهشت مرا ، اين مردمى كه سنگم زدند ، و زير لگد مرا له كردند ، مىديدند و اى كاش مىديدند كه من به چه مقامى رسيده‌ام ، آن وقت همه ايمان مىآوردند و در بهشت از نعمتهاى خداوند استفاده مىبردند .\r\nاز اين داستان نتيجه مىگيريم كه اگر دل پاك شد « حبيب نجار » مىشود ، زير لگد و چوب ديگران له مىشود ، اما باز هم دلش براى قومش مىسوزد و ميگويدك « يا لَيْتَ قَوْمي يَعْلَمُونَ » اى كاش اينها مقام را مىديدند ، شايد مىپذيرفتند و مسلمان مىشدند .\r\nبِمَا غَفَرَلِي رَبِّى وَ جَعَلَنِي مِنَ المُكْرِمينَ ( 27 ) « ( و مىديدند ) كه خدا چگونه در حق من مغفرت ( و رحمت ) فرمود و مرا مورد لطف و كرم قرار داد »\r\nاما اگر دل ناپاك شد ، قوم انطاكيه مىشود . مىبينند كه كور مادرزاد را بينا مىكنند ، مىگويند بايد سنگسارشان كنيم . مىبينند كه انواع بيماريهاى لاعلاج را شفا دادند ، مىگويند ، وجودتان شوم است ، اصلًا از وقتى به شهر ما آمده‌ايد گرفتارى و ناراحتى ما بيشتر شده است و باعث بىبركتى كار ما شده‌ايد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبايد به اينها گفته مىشد : « طائِركُمْ مَعَكُمْ » اين از بدبختى خودتان است ، اصلًا براى ما « طيره » معنى ندارد ، قدم شوم مفهومى ندارد ، فال بد بىمعناست و از نظر اسلام همهء اينها غلط است . قرآن مرتب در جاهاى فراوانى مىفرمايد : مردم پيامبران را به فال بد مىگرفتند و مىگفتند : كه شما شوميد ، « قالوا » آنها هم جواب مىدادند « طائِرُكُمْ مَعَكُمْ » مىگفتند : فال بد همان نيات شما و كارهاى بد شماست ، عدم توكل شما به خداوند ، كار شما را بىبركت مىكند .\r\nوقتى به خداوند توكل نداشتى همه چيز برايت شوم است . وقتى معجزه‌اى را به چشم ديدى و آن را انكار كردى ، همين فال بد مىشود و برايت بد مىآورد . وقتى گناه كردى دست و پاپيچت مىشود « طائرُكُمْ مَعَكُمْ » آن پادشاه هم با چشم خود مىبيند كه دخترش زنده شد ، مىفهمد كه اين كار جز از پيامبر ساخته نيست و مىداند كه دعوتش حق است ، اما مگر مىشود دست از رياست برداشت ؟ فرعون هم خدا را مىشناخت و خوب هم مىفهميد . قرآن مىفرمايد : وقتى كه فرعون را غرق كرديم آنجا شروع به خدا خدا كردن نمود و فرياد زد : خدايا غلط كردم . به جبرئيل خطاب شد جوابش را بده . جبرئيل يك مشت لجن برداشت و بر دهانش زد . يعنى حالا ديگر دير شده ، آن وقتى كه بايد خدا بگويى ، نگفتى ، حالا هم كه فايده‌اى برايت ندارد .\r\nتوصيه به عزيزان\r\nانشاءالله از اين بحث نتيجهء خوبى گرفته باشيم ، مخصوصاً جوانهاى عزيز ، شما جوانانى كه دلتان پاك است ، كدورتها كمتر در دلتان رخنه كرده است . استاد بزرگوار ما رهبر عظيم الشأن انقلاب ( ادام‌الله ظله ) بارها ما را نصيحت مىكردند و مىفرمودند : تا جوانيد خود را بسازيد ، زيرا هر روزى كه از عمر شما مىگذرد ، پاكسازى و خودسازى شما مشكل‌تر مىشود .\r\nشما جوانيد ، پاكيد ، بيائيد اين صفات رذيله را يكى پس از ديگرى ريشه‌كن كنيم ، فضايل انسانى را جايگزين آنها نمائيم ، يك انسان معتدل و يك انسان كامل باشيم .\r\nاگر اين چنين شد براى خود و جامعه‌تان بسيار مفيد است . براى انقلابتان مفيد است ، براى خانواده‌تان موجب سرافرازى است و حتى تشكيل خانواده با داشتن صفات خوب سراسر نشاط است و مبارك خواهد بود . به عكس اگر مواظبت نكنيد ، اگر غفلت\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nداشته باشيد ، دردهاى بىدرمان معنوى ، يعنى صفات رذيله مثل سرطان است كه اگر اولش توجه شود قابل علاج است ، اما وقتى كه سرطان خون ، تمام خون را فراگرفت ، سرطان استخوان ، تمام استخوان را فرا گرفت آن وقت ديگر به او « انّا لِله وَ انّا الَيْهِ راجِعُون » مىگويند . آن وقتى كه عصبيت سراسر وجودش را گرفت ، ابىجهل مىشود ، ديگر نمىشود درستش كرد ، خيلى مشكل است . تقاضا دارم از همه و همه مخصوصاً جوانها كه سخت مواظب باشند اين امر واجب است ، لازم است . توصيه مىكنم آن را دست كم نگيريد ، صفات رذيله را كوچك نشماريد ، به اين امر خيلى اهميت دهيد و با صفات رذيله مبارزه كنيد .\r\nسعى كنيد صفات خوب را جايگزين آن نمائيد و تا مىتوانيد كارهاى خوب انجام دهيد ، آن هم با نيت خالص و براى خدا ، اين بهترين راه كسب صفات خوب و محو صفات رذيله است و انشاءالله در همه حال خداوند ما را يارى فرمايد .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nجلسه دهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر بحثهاى گذشته از قرآن نتيجه گرفتيم كه : افعال ما ، گفتار ما ، بلكه افكار ما از دل ما سرچشمه مىگيرد . اگر دل پاك و سالم باشد ، معمولا فكر ما ، گفتار ما و كردار ما پاك است ، نيك است و سالم است ، اما اگر دل ناپاك شد ، صفت رذيله‌اى در آن رسوخ كرد و بر آن حاكم شد معمولًا فكر ما ، گفتار ما و كردار ما ، از آن صفت رذيله سرچشمه مىگيرد و ناپاك مىشود . لذا قرآن مدعى است كه من آمده‌ام « دل » بسازم . بعثت همهء انبيا و نازل شدن همهء كتابها و من جمله قرآن براى پاك‌سازى بشر آمده است ، زيرا اگر سرچشمه درست شود ، معمولًا آب گل‌آلود نيست و اگر هم گل‌آلود شد ، موقت است و قابل جبران . اين مطلب را در توضيح آيات اول سوره اثبات كرديم و در بحث قبل متذكر شديم . چون رسم قرآن بر اين است كه بعد از گفتن مطلب مثالى و داستانى هم مىآورد تا گفته‌اش جا بيفتد و به قول ما طلبه‌ها اوقع در نفس شود ، قضيه انطاكيه را پيش كشيده است ، كه به طور خلاصه آن را از نظر قرآن و روايات نقل كردم . همانطور كه روايات و تاريخ مىگويد از خود قرآن مىتوانيم نكات دقيق و لطيفى را كه درون مثال نهفته است بيرون بياوريم و انشاءالله اين كار را خواهيم كرد .\r\nبررسى دقيق تر آيات :\r\nحالا بهتر است اين مثال را از روى قرآن بخوانيم و آيات را يكىيكى ترجمه كنيم . « واضرب لهم مثلا اصحاب‌القرية » اينجا « ال » قريه « ال » عهد است يعنى اى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nپيامبر براى اينها مثال بزن مردم انطاكيه را « اذجاءَها المُرْسَلُون » وقتى كه پيامبرهايى براى آنها فرستاديم كه بنا شد سه پيامبر به آنجا بروند . « اذْ ارْسَلنا الَيهِمُ اثْنَينِ فَكَذَّبُوهُما » وقتى كه ابتدا دو نفر از آنها را فرستاديم ، آنها را تكذيب كردند .\r\nاين دو پيامبر وقتى كه آمدند ، تبليغشان علنى بود ، اگر چه همانطور كه قرآن مىخواهد ، اين تبليغ با موعظه ، با استدلال با خوش‌زبانى و با معجزه همراه بود ، اما بر فرض اينكه با معجزه بود ، كور مادرزاد را شفا دادند ، برص را شفا دادند ، مرض پيسى را شفا دادند ، مرده را زنده كردند ، اما پذيرفته نشد « فَكَذَّبُوهُما » آنها را تكذيب كردند . « فَعَزَّزْنا بِثالِثٍ فَقالُوا انّا الَيْكُم مُرْسَلُونَ » عزت در اينجا همان معناى سومى است كه قبلًا اشاره شده به معناى كسى كه مقهور نيست و غالب است و صاحب قدرت يعنى به آن دو پيامبر قدرت داديم به واسطه پيامبر سوم .\r\n\r\nجدال احسن\r\nبراى مجاب كردن افراد سه راه وجود دارد ، كه هر سه راه در اين مثال آمده است قرآن مىفرمايد :\r\n « ادْعُ الي سَبيلِ رَبِّكَ بِالحِكمَةِ و المَوعِظَةِ الحَسَنَةِ وَ جادِلهُمْ بِالَّتي هِيَ احسَنُ انَّ رَبَكَ هُوَ اعْلَمَ بِمَن ضَلَّ عَنْ سَبيلهِ وَ هُوَ اعلَمُ بِالمُهْتَدينَ  « 1 » »\r\nبا كسى كه مباحثه مىكنى براى مجاب كردن او از اين راه اقدام كن . اول موعظه و نصيحت كن ، بلكه به راه بيايد و اگر اين كار نتيجه‌اى نداد ، از راه استدلال و برهان وارد شو ، البته اگر بپذيرد ، چون همهء افراد مثل هم نيستند ، گاهى افراد استدلالى و برهانىاند و با برهان بايد با اينها جلو آمد گاهى به عكس ، آدم‌هاى لجوجى هستند با آدمهاى لجوج ، برهان و استدلال نتيجه و كارآئى ندارد و مجادله بهترين راه مقابله با اينهاست ، يعنى حرف خودشان را گرفتن و با همان حرف آنها را مجاب كردن . مجادله گاهى حقى را ناحق كردن است كه گناهش خيلى بزرگ است و اصطلاحاً آن را\r\n\r\n\r\n","description":"","footnote":"\r\n( 1 ) - سوره نحل ، آيه 125 « ( اى رسول ما ) خلق را به حكمت و موعظهء نيكو و برهان ، به راه خدا دعوت كن و با بهترين طريق مناظره كن كه البته خدا ( عاقبت حال ) كسى كه از راه او گمراه شده و آنكه هدايت يافته بهتر مىداند .\r\n","page_name":" 132 ","page_number":132},
  {"content":"\r\n\r\n« مراء و جدال » مىگويند . شهيد دوم ( ره ) كه افتخار عالم تشيع است ، در آخر كتاب اخلاقى خود « منيةالمريد » روايتى نقل مىكند به اين مضمون كه گناه مراء و جدال در حد كفر است « 1 » .\r\nيعنى من بخواهم حرف خود را به كرسى بنشانم با فرض اينكه مىدانم ناحق است . اگر من بخواهم ناحقى را حق كنم از هر راهى كه ممكن شود . به اين مراء و جدال گويند كه گناهش خيلى بزرگ است .\r\nمجادله‌اى هم داريم كه نيكوست و آن اين است كه ما مىخواهيم حقى را اثبات كنيم ، از چه راهى وارد مىشويم ، ار راه برهان وارد بحث نمىشويم ، بلكه اول با طرف مقابل مماشات كرده و كوتاه مىآئيم . يعنى اجازه صحبت كردن به طرف مقابل مىدهيم و گاه همراه با سؤالاتى از او اقرارهايى مىگيريم ، سپس اينها را كنار هم گذاشته به او نشان مىدهيم كه ببين تناقض‌گويى مىكنى . به اين روش مجادله گويند .\r\nهمين طورى كه از تاريخ و روايات معنى كردم ، پيامبر سومى با مماشات پيش آمد ، آن دو نفر اولى با برهان پيش آمدند ، يعنى آمدند و قاطع و انقلابى گفتند ما رسوليم ، دست از شرك برداريد ، زنده باد خدا ! مرده باد بت ! دليل پيامبرى ما هم زنده كردن\r\n\r\n\r\n","description":"","footnote":"\r\n( 1 ) - امام حسن عسكرى سلام‌الله عليه روايتى را بيان فرموده‌اند از صحبت حضرت امام صادق ( ع ) درباره بحث و مباحثه كه قسمتى از آن چنين است : فَهذا الجِدالُ بِالَّتى هِىاحسَنُ لِانَّ فيها قَطعُ الكافرينَ و ازالهُ شُبَههم وَ امّا الجدالُ بِغَيرِ التّى هىَ اَحسَن بِان تججدَ حقَّاً لا يمكنكَ انْ تُفَرِّقُ بَينَهُ و بَينَ باطِلٍ مَنْ تُجادِلُهُ ، وَ انِّما تَدْفَعُهُ عَنْ باطِلِه بان تحجَدَ الحَقَّ فَهذا هُوَ المُحرَّمُ لِانَّكَ مِثلُهُ : حَجَدَ هُوَ حَقاً وَ حجدتَ انتَ حَقاً اخَرَ ( بحارالانوار ، ج 73 ، ص 404 ) . بعد از اين بحث مفصلى حضرت فرموده‌اند درباره « جدال بالتى هى احسن » كه پيامبر صلوات‌الله عليه داشته‌اند ، مىفرمايند : اين نوع جدال خوب است چرا كه عذر كافر را قطع مىكند و رفع شبهه او مينمايد و اما جدالى كه احسن نباشد ، يعنى انكار حقى كنى ( تا حقى را اثبات نمايى ) در حالى كه نمىتوانى فرقى بين آن حق و باطلى كه شخص مجادل در نظر دارد بگذارى و فقط اين را به كار بندى تا باطل او را دفع كنى و خود حقى را منكر شوى اين حرام است چون تو هم مثل او « منكر » هستى او حقى را انكار كرده و تو هم حقى ديگر را . از اين نكته بدست مىآيد كه « هدف وسيله را توجيه مىكند » غلط است ما نمىتوانيم براى اثبات حقى انكار حقى ديگر كنيم و براى تصحيح غلطى مرتكب غلطى ديگر شويم .\r\n","page_name":" 133 ","page_number":133},
  {"content":"\r\n\r\nمرده است و كارهاى خارق عادت ديگر . . .\r\nآنها را گرفتند و زندانى كردند ، « فعززنا بثالث » سومى آمد ديد كه از راه حكمت و استدلال نمىشود با اين مردم جلو آمد ، چون عقلشان سرپوش دارد و لجوج هستند ، لذا از راه مماشات جلو آمد ، مدتى در بين آنها باقى ماند و كم‌كم توانست در دربار نفوذ پيدا كند و جاى پايى براى خود باز نمايد و بالاخره پادشاه را پيش آن دو رسول آورد و همان كارى را كه آنها انجام داده بودند يعنى معجزه را آورد و توانست فىالجمله نتيجه بگيرد ، اما بادمجان دور قاب چينها ، حسودها و لجوج‌ها ريختند و صحنه را بهم زدند . حالا ديگر بايد از راه « جادِلْهُمْ بِالَّتي هِيَ احْسَنْ » وارد شد « فَقالُوا انّا الَيْكُمْ مُرْسَلُون » هر سه اينها گفتند ما پيامبريم « قالُوا ما انْتُمْ الا بَشَرٌ مِثْلُنا » اين آيه در قرآن بسيار تكرار شده است ، بخصوص موقعى كه پيامبران با مردم برخورد مىكردند . مردم مىگفتند براى چه شما بر ما حكومت كنيد ؟ شما هم بشرى مثل ما هستيد . البته ريشه اين عكس‌آلعمل تكبر است و اين صفت نمىگذارد انسان فكر كند كه فرق پيامبر و او خيلى زياد است ، گرچه هر دوى آنها انسانند ، گرسنه مىشوند ، مىخورند ، مىنوشند ، مىآشامند ، استراحت مىكنند ، مىخوابند و . . .\r\nاما به پيامبر خطاب مىشود كه «  قُلْ انَّما انَا بَشَرٌ مِثْلُكُم يُوحي الَيِّ  « 1 » »\r\nوقتى كه آدم ، خودخواه و متكبر باشد ، ديگر امتياز طرف مقابل را نمىبيند . وقتى امتياز طرف مقابل را نديد ، مىگويد ، من مثل تو ، تو مثل من ، چرا تو پيامبر باشى و من نباشم . اين موضوع در قرآن بسيار تكرار شده است . يك نكته ديگر هم در اينجا به كار رفته است كه اگر كسى متكبر و خودپسند شد ، ديگر امتياز طرف مقابل را نمىبيند و نمىتواند ببيند ولو امتياز بسيار عالى باشد . مىگويد من مثل او ، او مثل من ، چرا من از او پيروى كنم ؟ چرا حكومت بايد مال او باشد و مال من نباشد ؟ چرا او پيامبر باشد و من نباشم « قالُوا ما انْتُم الّا بَشَرٌ مِثْلُنا وَ ما انزَلَ الرَّحْمنُ مِنْ شَيْيٍ انْ انْتُمْ الّا تُكذِّبُون » گفتند : شما از طرف خداوند نيامده‌ايد . شما آدمهاى دروغ‌گويى هستيد .\r\nعلت چنين كارى اين است كه آدم متكبر و خودخواه وقتى ديد در مقابل استدلال قوى طرف ديگر جوابى ندارد با بر چسب زدن‌هاى ناروا وارد صحنه مىشود . وقتى\r\n\r\n\r\n","description":"","footnote":"\r\n( 1 ) - سوره فصلت ، آيه 6 ترجمه : بگو ( اى رسول ما ) من بشرى مثل شمايم الا اينكه به من وحى مىشود .\r\n","page_name":" 134 ","page_number":134},
  {"content":"\r\n\r\nنمىتوانستند در مقابل پيامبراكرم ( ص ) قد علم كنند مىنشستند و مىگفتند چه شايعه‌اى درست كنيم و پخش كنيم تا مردم بپسندند و بتوانيم شخصيت او را بكوبيم . اينجا هم شايعه است ، يعنى وقتى كه ديدند نمىتوانند در برابر معجزه قد علم كنند گفتند شما هم بشرى مثل ما هستيد ، از طرف خدا نيامده‌ايد و آدمهاى دروغگويى بيش نيستند .\r\n\r\nعطوفت انبياء و اولياء\r\nبعد مىفرمايد : « قالُوا رَبُّنا يعلم انّا الَيْكُمْ لَمُرسلُونَ » كه اين نوعى التماس است . معمولًا بزرگان و مخصوصاً انبياء و بخصوص پيامبر ما و ائمهء اطهار عليهم‌السلام در برابر حق خيلى التماس مىكردند . اينها در برابر هيچ‌كس و هيچ‌چيز سر فرود نمىآوردند ، اما براى اينكه بتوانند يك مسلمان بسازند و او را در مقابل حق متواضع كنند ، تا آنجا كه ممكن بود به التماس مىافتادند .\r\nبسيار مناسب است كه دربارهء اين موضوع بيشتر توضيح بدهيم ، اما از آنجا كه مىخواهيم بحث تفسيرى ما زودتر به نتيجه برسد ، لذا با مختصر اشاره به بعضى از اين موارد از آن مىگذريم .\r\nپيامبرها ، مخصوصاً پيامبراكرم ( ص ) و ائمهء اطهار ( عليهم‌السلام ) در مقابل كفار حتى در مقابل لجوج‌ها ، و كسانى كه به آنها سنگ مىزدند ، التماس مىكردند . نه براى اينكه آنها را نزنند . بلكه براى بازگرداندنشان به راه سعادت .\r\nامام حسين ( ع ) در روز عاشورا دو سه بار گريه كرد . اگر كتابهاى مقتل را مطالعه كنيد . مىبينيد كه امام حسين ( ع ) هر چه به هدف نزديكتر مىشد خوشحال‌تر و برافروخته‌تر مىگرديد . در مقاتل مىخوانيم همان وقتى كه در قتلگاه روى زمين افتاده بود ، مثل دامادى كه به حجله رفته باشد ، برافروخته بود و به شوق نزديكتر شدن به هدف ، از سراسر وجودش نور ساطع بود « 1 » . اما همين امام حسين ( ع ) وقتى به بن‌بست مىرسيد اين معنى به قول ما وقتى است كه تير كسى به هدف نمىخورد ، يعنى\r\n\r\n\r\n","description":"","footnote":"\r\n( 1 ) - قال علىبن‌الحسين ( ع ) ، لما اشته الامر بالحسين‌بن علىبن ابيطالب ( ع ) و كان الحسين ( ع ) و بعض من معه من خصائصه تشرق الوانهم و تهدا جوارحهم ، و تسكن نفوسهم ( معانىالاخبار ، صدوق ره ، ص 288 ) .\r\n","page_name":" 135 ","page_number":135},
  {"content":"\r\n\r\nكارش را انجام مىدهد اما نتيجه‌اى را كه مىخواهد نمىگيرد گريه مىكرد . قبلًا هم اشاره كردم وقتى سنگ به پيشانيش زدند گريه كرد ، براى علىاكبر گريه كرد و مخصوصاً براى علىاصغر . زيرا خوب مىشد از راه گوش و چشم مردم را مسخر كرد و مسخر هم كرد ، بطورى كه انقلابى در لشگر به راه انداخت اما نگذاشتند كه نتيجه بگيرد . اين گريه كردن همان التماس است .\r\nحالا برگرديم به اصل موضوع آنها گفتند شما آدمهاى دروغگويى هستيد و اينها جواب دادند نه به خدا ما پيامبريم . اين قسم به « خدا » در حالى بود كه مىدانستند آنها نه خدا را قبول دارند و نه معجزه را . اين گونه قسم خوردن در زبان خود ما نيز زياد استعمال مىشود و نوعى التماس است . وقتى كه شما در مقابل بچه‌تان قرار مىگيريد كه بسيار لجوج است و هر چه به او مىگوئيد نمىپذيرد ، در آخر به او مىگوئيد ، تو را به جان بابا ، تو را به خدا اين كار را انجام نده ، او كه خدا نمىشناسد ، اما توبه او مىگويى تو را به خدا بيا و اين كار را بكن ، اين معنا كنايه است . در اينجا همينطور ، يعنى من به تو التماس مىكنم كه فكر كن :\r\nمن كه برهان دارم ، دليل دارم معجزهء مرا هم كه ديدى ، مرده را زنده كردم ، كور مادرزاد را بينا نمودم ، آدم برصى را كه الآن هم در ميانتان هست شفا دادم و مىبينيد و ديديد . پس بيائيد دست از لجاجت برداريد . « قالُوا رَبُّنا يعلَمُ انّا الَيكُمْ لَمُرْسَلُونَ » اين جمله به منزله التماس است . در ضمن مىخواهد به ما ، مخصوصاً به شما جوانهاى عزيز بفهماند ، كه تا مىتوانيد خود را به حق پيوند دهيد و وقتى كه مىخواهد لجاجت ، عصبيت ، تكبر و خودخواهىتان گل كند ، به خودتان التماس كنيد . تا مىتوانيد رفيقتان را به راه بياوريد . اگر نمىآيد با التماس او را بياوريد . چنانچه روش پيامبران همچنين بوده است كه با التماس پيش مىآمدند ، التماس براى اثبات حق به انسان شخصيت مىدهد ، التماس در برابر غيرخدا شرك است و غلط ، تواضع در مقابل كفر نيز شرك است ، اما تواضع در مقابل مؤمن و حق و خدا ، ايمان است . در آخر سورهء فتح مىخوانيم :\r\n « مُحَمَّدٌ رَسُولُ اللهِ وَ الّذينَ مَعَهُ اشِّداءُ عَلَي الكُفّارِ رُحَماءُ بَيْنَهُمْ  « 1 » »\r\n\r\n\r\n","description":"","footnote":"\r\n( 1 ) - سوره فتح ، آيه 29 « محمد ( ص ) فرستاده خداست و ياران و همراهانش بر كافران ، بسيار دل سخت و با يكديگر بسيا مشفق و مهربانند »\r\n","page_name":" 136 ","page_number":136},
  {"content":"\r\n\r\nاطرافيان پيامبر داراى اين صفتند كه در مقابل كفر همه يكدست و با شدت عمل مىكنند ، اما در بين خودشان و در برابر يكديگر خيلى متواضعند . براى اثبات و حاكميت حق حتى التماس هم مىكنند . « وَ ما عَلَينا الّا البَلاغُ المُبينِ » اينها جواب مىدادند كه به خداما پيامبريم و بلاغ مبين هم داريم « بَلاغ » در اينجا همان معجزه است . يعنى ما كه معجزه آشكار داريم تبليغ ما صرف ادعا نبوده و نيست « قالوا انا تطيرنا بكم » مسخره مىكردند و مىگفتند اصلًا شما افراد شومى هستيد ما شما را به فال بد گرفته‌ايم . از موقعى كه شما در شهر ما آمده‌ايد ، شهر ما طور ديگرى شده است .\r\nچرا اينها التماس مىكنند و آنها مسخره مىكنند ؟ چرايش ضمن بحثها معلوم شد كه كسى اگر سلامت نفس داشته باشد ، التماس مىكند تا شايد بتواند اين معاند و لجوج را از اين غل‌ها و زنجيرها نجات دهد دلش براى او مىسوزد ، اما كسى كه سلامت نفس ندارد مسخره مىكند ، مىگويد عجب ارتجاعى هستى . چه مىگويى آقاى ارتجاعى ؟ برو دنبال كارت . اصلًا تو آدم شومى هستى . تو آدم نفهمى هستى ، اصلًا اجتماعى نيستى .\r\nهر دوى اين حرفها از يك جا سرچشمه مىگيرد از دل ، از دل پاك و از دل ناپاك .\r\nدل پاك مىگويد « يا ليت قومي يعلمون بما غفرلي ربي وجعلني من المكرمين »\r\nاما دلهاى ناپاك مىگويند : « انا تطيرنا بكم لئن لم تنتهوا لنرجنكم وليمسنكم منا عذاب اليم » و صفت رذيله بر او حاكم است ، همان كسى كه سلامت نفس دارد .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nجلسه يازدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر قسمت گذشته راجع به ترجمه آيات مربوط به شهر انطاكيه بحث شد و تا اينجا رسيديم كه سه پيامبر تبليغى از طرف حضرت عيسى ( ع ) به شهر انطاكيه آمده بودند و پس از گفتگوها و تبليغات توأم با معجزه نتوانستند كارى انجام دهند و سرانجام اين رسولان متذكر مىشوند كه اگر ما نمىتوانيم كارى كنيم تقصير ما نيست ، تقصير خود شماست ، شما افرادى هستيد كه در ماديت غرق شده‌ايد شما افراد متجاوزى هستيد و آن خوى سركشى و ماديگرى نمىگذارد شما حرف حق را بشنويد . يعنى فرورفتن در ماديات ، حكومت كردن خوى تجاوزطلبى و لجاجت بر انسان ، او را كور و كر و گنگ مىكند و ديگر نمىگذارد كلمهء حق را بشنود . لذا براى اينكه حق را زير پا بگذارد به هر دستاويزى چنگ مىزند و اگر ببيند هيچ برچسبى نمىتواند بزند ، مثلًا مىگويد قدمش شوم است مردم انطاكيه هم در مقابل حرف حق و دعوت به حق اين چنين جبهه‌گيرى كردند كه ما شما را به فال بد گرفته‌ايم :\r\nفرستادگان حق به آنها پاسخ دادند كه : « قالوا طائركم معكم ائن ذكرتم بل انتم قوم مسرفون » چقدر نادانيد ! چقدر كج مىفهميد « طائركم معكم » يعنى « بدبينى و به فال بد گرفتن » مال خود شماست . « ائن ذكرتم » اگر متذكر به اين حرف شويد مىفهميد كه ما را نبايد به فال بد گرفت و باعث همه گرفتاريها خود شما هستيد . همه حرفها در اين است « بَلْ انْتُمْ قَوْمٌ مُسْرِفُونَ » شما يك قوم متجاوز هستيد ، مسرف از لحاظ صفات هستيد ، طغيانگرى بر شما حاكم است . تجاوز ، خودپسندى و خودنگرى ، بر شما\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nتسلط پيدا كرده است . ديگرى چيزى نمىتواند جلوى شما را بگيرد و كنترل كند ، در هوىها و هوسها فرو رفته‌ايد . اينها موجب شده است كه با ما اين چنين برخورد كنيد . آيا حرف ما درست است يا حرف شما ؟ مقدارى فكر مىخواهد ، اگر فكر كنيد ، كارها درست مىشود . « ائن ذكرتم » آيا اگر متذكر شويد ، بجايى نمىرسيد ؟\r\nاين استفهام توبيخى است . شما بعضى اوقات به پسرتان مىگوئيد : آيا اگر نماز بخوانى خوب نيست ؟ يعنى چرا نماز نمىخوانى ؟ نماز بخوان . اين را استفهام توبيخى گويند . چرا اينطور در مقابل حق ايستادگى مىكنيد ؟ ما براى سعادتمند نمودن شما آمده‌ايم ، چرا شما پشت پا به سعادت خود مىزنيد ؟ بعد مثل اينكه انبياء خودشان جواب خودشان را بدهند ، مىگويند « بَلْ انتُمْ قَوْمٌ مُسْرِفُونَ » علت اين طرز برخورد با ما صفات رذيله‌اى است كه در شما وجود دارد . اگر گوش حق شنو و چشم حق‌بين باشد ، كار بدينجا نمىرسد .\r\n« وجاء من اقصي المدينة رجل يسعي قال يا قوم اتبعوالمرسلين » در اينجا قضيهء آن مرد را جلو مىكشد . در ميان آن همه جنجال و غوغا كه مردم جمع شده بودند ، فرياد مىزدند ، مسخره مىكردند ، مىخواستند اين پيامبران را سنگسار كنند و آنها التماس مىكردند كه دست از عناد و لجاجت برداريد مردى از آن دور دوان‌دوان آمد .\r\n\r\nامتيازات انسانها\r\nنكته جالبى كه در اين داستان به كار رفته اين است كه اول داستان مىفرمايد : « وَ اضْرِبْ لَهُمْ مَثَلًا اصْحابَ القَريَةِ اذْجاءَ هَالمُرْسَلُونَ » اى پيامبر مثال بزن براى اينها ، داستان آن ده را قريه به معناى ده است و در اينجا مىفرمايد « و جاء من اقصي المدينة » يعنى مردى از آخر شهر به سرعت آمد . مىبينيم كه « قريه » تبديل به مدينه شد . اول مىگفت : افراد ده را براى آنها مثال بزن . اينجا مىفرمايد : يك مردى از آخر شهر آمد . يعنى ده ، شهر شد . اين جمله از امتيازات قرآن است ، از نظر اسلام و قرآن همه امتيازها ملغى شده است .\r\nپيامبراكرم ( ص ) مىفرمودند : « ما فِي الجاهِلِيَّةٍ تَحْتَ قَدَمَيَّ « 1 » » يعنى\r\n\r\n\r\n","description":"","footnote":"\r\n( 1 ) - عن ابىجعفر ( ع ) : قال : صعد رسول‌الله صلىالله عليه و آله و سلم المنبر يوم فتح مكه فقال : ايها الناس ان الله قد اذهب عنكم نخوة الجاهلية و تفاخرها بآبائها ، الا انكم من آدم ، و آدم من طين ، الا ان خير عبادالله عبد اتقاه انّ العربية ليست بأب والد ، ولكنها لسان ناطق ، فمن قصر به عمله لم يبلغ حسبه الا ان كل دم كان فى الجاهلية او احنة فهى تحت قدمى هذه الى يوم القيامة ( روضه كافى ، 246 ، بحارالانوار ج 21 / ص 137 ) .\r\n","page_name":" 139 ","page_number":139},
  {"content":"\r\n\r\nامتيازهاى خرافى كه در زمان جاهليت بود زير پاهاى من است .\r\nدر اسلام امتيازات نژادى ، قومى ، مالى و . . . همه ملغى است فقط يك امتياز براى افراد بشر قائل است و به آن ارج مىنهد و آن امتياز به علم و تقوى است كه با صراحت ، بيان فرموده است .\r\n\r\nامتياز به علم و تقوى\r\nعالم بر غيرعالم مقدم است و از قرآن هم مىفهميم كه اين امتياز عقلى است .\r\n « قُل هَلْ يَستَوِي الَّذينَ يَعلَمُونَ والَّذينَ لا يَعْلَمُونَ انَّما يَتَذَكَّرُ اوُلُوالالْبابِ  « 1 » »\r\nعقل درك مىكند كه عالم بر غير عالم امتياز دارد ، لذا اسلام مىگويد : حق حكومت براى اوست ، خليفةالله است براى اينكه عالم است ، اگر بنا است مسئوليتى باشد و خواسته باشيم آنها را به دست كسى بدهيم ، عالم بر غيرعالم مقدم است ، و بالاخره مىفرمايد :\r\n « يَرْفَعُ اللهُ الَّذينَ امَنُوا مِنْكُمْ وَ الَّذينَ اوتُوالعِلْمَ دَرَجاتٍ وَ اللهُ بِما تَعْمَلُونَ خَبيرٌ  « 2 » »\r\nافرادى كه علم دارند اما علم همراه با عمل و تقوى ، آن افرادى كه ايمان و علم دارند اينها به يك درجه ، بلكه درجاتى مقدم بر ديگرانند .\r\nلذا قرآن تا توانسته ، عالم وعلم را بالا برده و علم را ترويج كرده است ، حتى بعثت پيامبر را مىگويد : يكى براى تربيت و ديگرى براى بالا بردن سطح علم است « 3 » ، كه هر\r\n\r\n\r\n","description":"","footnote":"\r\n( 1 ) - سوره زمر ، آيه 9 « بگو ( اى رسول ) آنان كه اهل علم و دانشند با مردم جاهل و نادان يكسانند ( هرگز نيستند ) منحصراً خردمندان عالم ، متذكر اين مطلب هستند .\r\n( 2 ) - سوره مجادله آيه 11 « خدا مقام اهل ايمان و دانشمندان عالم را ( در دو جهان ) رفيع ميگرداند و خدا به هر چه ( از نيك و بد ) كنند ، آگاه است »\r\n( 3 ) - ويزكيهم و يعلمهم الكتاب و الحكمة ( سوره جمعه آيه 2 )\r\n","page_name":" 140 ","page_number":140},
  {"content":"\r\n\r\nدو هم يكى است ، يعنى عالم مهذب . آنكه در اسلام اهميت دارد ، عالم مهذب و متقى است و از جمله جاهايى كه در قرآن شريف به علم و تقوى ارج نهاده است اينجاست كه مىفرمايد : انطاكيه تا موقعى كه در آن پيامبر نبود يك ده بود ، اما وقتى كه دو سه پيامبر آمد ، ديگر اين ده نيست بايد شهر به او اطلاق شود و انصافاً اين يكى از جالب‌ترين برخوردهاست كه شهر بزرگى را كه با علم و تقوى مزين نيست ده مىداند ولى وقتى وجود عالم الهى در آنجا وارد مىشود آن را شهر مىخواند .\r\nخلاصه اينكه اسلام مايل است مسلمان ، عالم و خود ساخته باشد . دليلش هم اين است كه ، اين دو نمىگذارند او زير بار غير خدا رود . معمولًا اين استثمارگرها وقتى بخواهند مملكتى را استثمار كنند ، اول علم را از آنجا ميگيرند ، يعنى فرهنگ استعمارى برايشان مىآورند . وقتى فرهنگ استعمارى آمد و جا افتاد و علم را از آنها گرفتند ، ديگر همه چيز را از آنها مىگيرند و به تاراج مىبرند . عالم زير بار نمىرود . اسلام آمده است براى اينكه غل‌ها را بردارد ، استثمار و استعمار را از بين ببرد و آدم بسازد اما آدم جاهل معمولًا گول مىخورد . اين علم اگر همراه با تقوى باشد خوب است  « انَّ اكْرَمَكُمْ عِندَاللهِ اتْقيكُمْ انَّ اللهَ عَليمٌ خَبيرٌ  « 1 » »\r\nاگر چه او هم وقتى مسئوليتى بپذيرد و جاهل باشد از عهده بر نمىآيد . و چنانچه در صحنه اجتماع بيايد معمولًا خوارج نهروان از كار در مىآيد . خوارج نهروان متقى بودند ، آدمهاى نماز شب خوان بودند ، مقيد به اموال مردم بودند و حتى مىنويسند روزى يكى از آنها دانه خرماى نرسيده‌اى را كه از درخت افتاده بود ، خورد ، مىخواستند او را بكشند كه چرا به مال مردم تجاوز كردى . زمزمه قرآنشان شهر را گرفته بود اما علم نداشتند « 2 » .\r\nاميرالمؤمنين ( ع ) مىفرمايد : قَصَمَ ظَهْري عالِمٌ مُتَهَتِّكٌ و جاهِلٌ\r\n\r\n\r\n","description":"","footnote":"\r\n( 1 ) - سوره حجرات آيه 13 گرامىترين شما نزد خداوند با تقوىترين شماست و خدا از حال شما كاملًا آگاهست .\r\n( 2 ) - در كتاب وقعة صفين : ( تأليف نصربن مزاحم المنقرى متوفى سنه 212 ه - . ق ) جريان خوارج و روحيات اخلاقى آنها و برخوردهايى كه با مولىالموحدين امام المتقين علىبن‌ابيطلاب صلوات‌الله عليه داشته‌اند ، بطور مشروح بيان شده و با مطالعه آن مىتوان خطرات كج‌انديشى و تمرد از امام ( ع ) و جاهل متنسك بودن را به خوبى درك كرد . ( جزء 8 از ص 497 تا 559 ) .\r\n","page_name":" 141 ","page_number":141},
  {"content":"\r\n\r\nمُتَنَسِّكٌ « 1 » كمر على ( ع ) را دو دسته شكستند : يكى خوارج نهروان كه تقوى داشتند بدون علم و يكى آنها معاويه و عمروعاص كه عالم بودند اما تقوى نداشتند .\r\nتقوى خيلى خوب است اما منهاى علم كاربرد ندارند و اسلام مىخواهد كه همه مسلمانها هر فردشان به منزله امتى باشند و در برابر مشكلات ، قوى و سنجيده عمل كنند ، لذا مىفرمايد از مسلمان دو چيز مىخواهيم : علم و تقوى ، يعنى تهذيب نفس . بله همين علمى كه اين قدر اسلام به آن ارج مىنهد ، اگر منهاى تقوى و صفات حسنه شد ، يعنى عالم غيرمهذب و عالم بىعمل بود ، پشيزى ارزش ندارد در همين قرآن كه علم را اين قدر بالا برده ، عالم بىعمل را چنان به زمين خورده مىداند كه مثل آن در هيچ جاى قرآن پيدا نمىشود . قرآن عالم بىعمل را تشبيه مىكند به الاغ و در هيچ جاى قرآن نداريم كه چنين داغ درباره چيزى يا كسى صحبت كند .\r\n« مَثَلُ الَّذيِنَ حُمِّلُوا التَّوْريةَ ثُمَّ لَمْ يَحْمِلُوها كَمَثَلِ الحِمارِ يَحْمِلُ اسفاراً بِئسَ\r\n\r\n\r\n","description":"","footnote":"\r\n( 1 ) - اين روايت شريفه به چند صورت آمده ولى در معنا با هم يكى هستند فقط الفاظ فرق مىكند : الف ) عَنْ اميرالمُومنين ( ع ) قال : قَطَعَ ظَهرى رَجُلانِ مِنَ الدُّنيا رَجُلٌ عليمُ اللّسانِ فاسِقٌ وَ رَجُلٌ جاهِلُ القَلْبِ ناسِك حضرت اميرالمؤمنين صلوات‌الله عليه فرمودند : دو مرد كمر مرا قطع كردهاند مرد زبان دان فاسق ( اهل گناه ) و مرد جاهل و نادانى كه متعبد باشد ( چون جاهلانه عمل مىكند خطرناك است ( بحارالانوار ، ج 2 ، ص 106 ، حديث 3 ) . ب ) قالَ اميرالمُومنينَ قَصَمَ ظَهرى عالمٌ مُتَهَتِكُ و جاهِلٌ مُتَنَسِّك فَالجاهِلُ يغُشُّ النّاسَ بِتَنَسُكِهِ وَ العاليمُ يغُرُّهُمْ بِتَهُتكِهِ حضرت امير ( ع ) فرمودند عالم لاابالى كمر مرا شكسته ( هتك به معنى اين است كه ابا ندارد از اين كه سر او بر ملا شود و حتى ممكن است بطور علنى مرتكب محرمات شود ) و جاهلى كه خود را انجام دهنده دستورات الهى مىنماياند . جاهل ، مردم را به اعمالش گول مىزند و عالم ، به گناه كردنش مردم را به گناه مىكشاند ( متنسك ، يعنى متعبد و كوشا در عبادت شايد از آنجهت كه بدعتهايى را در دين وارد مىكند و يا ) ( بحارالانوار ، ج 2 ، ص 111 ، روايت 25 ) شبيه اين روايت از امام صادق ( ع ) هم با اندك اختلاف رسيده ، كه فرموده‌اند : قَطَعَ ظَهرى اثْنان عالم مُتَهَتِّكٌ و جاهِلٌ مُتَنَسِّكٌ ( روايت 8 ، بحارالانوار ، ج 1 ، ص 208 ) . بنابراين لازم است كه هم انسان عالم باشد و هم متعبد اگر اين دو بال با هم نباشند پرواز به سوى قرب الهى ميسر نيست بلكه دارابودن يكى بدون ديگرى انحراف و يك جانبه حركت كردن را به دنبال دارد كه موردنظر ائمه معصومين صلوات‌الله عليهم اجمعين نبوده و نيست .\r\n","page_name":" 142 ","page_number":142},
  {"content":"\r\n\r\n مَثَلُ القَومِ الذَّينَ كَذّبُوا بِاياتِ الله وَ اللهُ لا يَهْدِي القَومَ الظّالمينَ  « 1 » »\r\nعالم بىعمل مثل الاغى است كه كتاب بارش باشد . چطور يك الاغ وقتى كه بارش كتاب باشد ، هيچ استفاده‌اى از كتابها نمىكند ، عالم بىعمل هم اين طور است . اما عالم غيرمهذب ، يعنى عالمى كه خودسازى نكرده باشد ، به نظر قرآن از آن هم بدتر است ، چون نتوانسته صفات رذيله‌اش را از بين ببرد . اين چنين عالمى را قرآن‌كريم به سگ تشبيه مىكند و درباره « بلعم باعورا » مىفرمايد :\r\nفَمَثَلهُ كَمَثَلِ الكَلْبِ انْ تَحْمِلْ عَلَيْهِ يَلْهَثْ اوْ تَتْرُكْهُ يَلْهَثْ ذلِكَ مَثَلُ القَومِ الَّذينَ كَذَّبُوا بِاياتِنا فاقْصُصِ القَصَصَ لَعَلَّهُمْ يَتَفَكَّروُنَ « 2 » عالم غيرمهذب ، عالمى كه اول خود را نساخته و عالم شده ، مانند يك سگ گزنده و درنده است . سگ درنده ، بچه و بزرگ را گاز مىگيرد . اگر به او حمله كنند پارس مىكند ، زبانش را در مىآورد و متقابلًا حمله مىكند . كارى هم به كارش نداشته باشند باز او دست بردار نيست . عامل غيرمهذب هم همينطور ، اگر كارى با او نداشته باشند ، در خانه مىنشيند و عليه‌اسلام و جامعه اسلامى كتاب مىنويسد ، اگر هم به او حمله\r\n\r\n\r\n","description":"","footnote":"\r\n( 1 ) - سوره جمعه آيه 5 « وصف حال آنان كه تحمل ( علم ) تورات كرده و خلاف آن عمل نمودند مثل حمارى ماند كه بار كتاب بر پشت كشد ( و از آن هيچ نفهمد و بهره نبرد ) آرى چه بد است حال قومى كه تكذيب آيات خدا كردند و خدا هرگز ستمگر را هدايت نمىكند . »\r\n( 2 ) - آيه از اين جا شروع مىشود كه : اى رسول ما براى اين مردم بخوان حكايت كسى ( بلعم باعورا ) كه ما آيات خود را به او عطا كرديم . پس ، از آيات به عصيان سرپيچيد چنان كه شيطان او را تعقيب كرد ( شايد معنى اين باشد كه آن قدر پست شد كه شيطان با همه رذالتش مريد و دنباله‌رو او شد و اين خود حاكى از نهايت گمراهى و ضلالت اوست ) و از گمراهان گرديد . و اگر ما مىخواستيم به آن آيات او را رفعت مىداديم . ليكن او به زمين ( تن ) فروماند و پيرو هواى نفس گرديد و در اين صورت مثل او به سگى ماند كه اگر او را تعقيب كنى يا به حال خود واگذارى به عوعو زبان كشد ، اى رسول ما اين است حكايتى مردمى كه آيات خدا را ( بعد از علم به آن ) تكذيب كردند . اين داستانها را براى مردم بگو باشد كه به فكر آيند . ( سوره اعراف ، آيات 175 و 176 ) . با اينكه لحن قرآن شريف هميشه بسيار مؤدبانه است و در سراسر قرآن اين مبنا وجود دارد حتى اگر ناچار خواسته باشد معنايى را به كار برد كه داراى الفاظ طبع‌پسندى نباشد از مجاز و استعارات و كنايات استفاده فرموده ، اما ببينيد خطر عالم غيرمهذب چقدر زياد است كه قرآن‌كريم در اينجا او راتشبيه به سگى فرموده كه پارس مىكند و در سوره جمعه عالم بىعمل را چون الاغى مىداند كه كتاب بار كرده است ؟ !\r\n","page_name":" 143 ","page_number":143},
  {"content":"\r\n\r\nشود باز دندان تيز كرده از طريق ديگر سمپاشى مىكند . « انْ تَحْمِلْ عَلَيْهِ يَلْهَثْ او تَتْرُكْهُ يَلْهَثْ »\r\n\r\nخلاصه بحث\r\nخلاصه چنين شد كه در اسلام امتيازى نداريم ، همه امتيازات ملغى است و آن امتيازى هم كه اسلام قائل است در مورد علم است و علم را خيلى بالا برده ، اما به يك شرط : با تقوى باشد و الا از الاغ پست‌تر است و مهذب باشد و گرنه از سگ بدتر است . پس علم هم از نظر اسلام امتياز نيست . هر چند كه تقواى فقط ، علم فقط ، تهذيب فقط ، هر كدام به خودى خود خوب است ، اما نمىتوان آن را امتياز به حساب آورد . امتياز مال كسى است كه تاج خليفةاللهى روى سرش‌آمده ، يعنى عالم مهذب با عمل .\r\n« وَ جاءَ مِنْ اقصَي المَدينَةَ رَجُلٌ يَسْعي » از آن سوى انطاكيه مردى دوان‌دوان آمد كه ببيند آيا مىتواند كارى انجام دهد ؟ « قالَ يا قَوْمَ اتَّبعوا المرسلين » اينها پيامبرند ، نمىگويد « اَّتبِعوا الِرَّجال « 1 » » مىگويد « اتبعوا المرسلين » قضيه را مفروغ عنه گرفته مىگويد : آخر مگر اينها در بين شما كور مادرزاد را شفا ندادند ؟ مرده زنده نكردند ؟ پيسى را شفا ندادند ؟ خوب پس مرسلند « و اتبعوا المرسلين » از پيامبران متابعت كنيد .\r\n« اتَّبِعُوا مَنْ لا يُسْئَلُكُمْ اجْراً وَ هُمْ مُهتَدوُنَ » « مهتدون » در اينجا به معناى هدايت شده است ، يعنى آمده‌اندو با معجزه هم‌آمده‌اند ، پول و مقام و حكومت بر شما را هم كه نمىخواهند ، پس چرا از اينها متابعت نمىكنيد ؟\r\nدر قسمت قبل متذكر شديم كه قرآن مىفرمايد روش بحث كردن با ديگران گاهى از راه استدلال است ، گاهى از راه مجادله است ، اما مجادله احسن ، « جادلهم بالتي هي احسن » حرف طرف را گرفتن و به او برگرداندن يعنى با طرف مماشات كردن «  ادعُ الي سَبيلِ رَبِّكَ بِالحِكْمَهِ وَ المَوعِظَةِ الحَسَنَةِ  « 2 » »\r\nاين مرد حبيب نجار كه مىگويند يك آدم موحدى بوده است ، با موعظه جلو آمده است ، چون موعظه تأثيرش بر عموم مردم خيلى بيشتر است . امتياز شيعه از ساير فرق مسلمان هم اين است . امتياز ايران از ساير ممالك به همين است كه اينها حسين\r\n\r\n\r\n","description":"","footnote":"\r\n( 1 ) - تبعيت از مردان كنيد .\r\n( 2 ) - سوره نحل ، آيه 125 .\r\n","page_name":" 144 ","page_number":144},
  {"content":"\r\n\r\nدارند ، عزاى حسين دارند ، منبر دارند و اين منبر همان موعظه حسنه است ، كه خيلى كاربرد دارد . امام حسين ( ع ) هم در روز قيامت شفاعت مىكند ، بيشتر از همه شفاعت مىكند و معناى شفاعت هم رهبرى است . هر كس در اين دنيا رهبريتش بيشتر ، در آنجا شفاعتش بيشتر و حسين ( ع ) از همه رهبريتش بيشتر است ، زيرا موعظه او را زنده نگهداشت و موعظه براى عموم مرد تأثيرش از حكمت هم بيشتر است . عموم مردم مغز استدلالى ندارند و از مجادله هم بهره‌اى نمىبرند . اين مرد از راه موعظه جلو آمده است .\r\n« وَ مالِيَ لا اعبد الذي فطرني و اليه ترجعون » چرا من عبادت نكنم آنكه مرا خلق كرده و بازگشت همه به سوى اوست كه همان داعيه انبياء است يعنى مبدأ و معاد .\r\n« ءَاتَّخِذُ مِنْ دونه الهة ان يردن الرحمن بضرّ لا تغن عني شفاعتهم شيئا و لا ينقذون » چرا من بت را عبادت كنم ؟ بتى كه اگر ضررى متوجه من شد نمىتواند جلوى آن را بگيرد . اگر گرفتارى براى من پيش آمد نمىتواند يارىام كند ، چيزى كه نتواند مرا يارى كند يا به قول حضرت ابراهيم چيزى كه نتواند حتى از خودش دفاع كند براى چه من بر او سجده كنم .\r\nمىگويند پس از اينكه پسران « عبدالله بن جهد » مسلمان شدند مىخواستند پدرشان هم اسلام را بپذيرد اما او قبول نمىكرد . گاهى بتش را بر مىداشتند و در منجلاب مىانداختند . مىآمد بت را مىشست ، به آن گلاب مىزد و در مقابلش سجده مىكرد . چند مرتبه كه اين كار تكرار شد ، با خودش فكر كرد ، كسى كه نمىتواند خودش را از منجلاب نجات دهد ، چگونه مىخواهد بلاها را از من دور كند يا در گرفتاريهاى مرا يارى نمايد و چرا من بر اين جنس بىخاصيت سجده كنم ، به اين اميد واهى كه روزى از من شفاعت كند و از بلاها نجاتم دهد ؟ !\r\nحبيب نجار هم همينطور استدلال مىكرد و مىگفت ، فكر كنيد و بر آن كسى كه خالق شماست سجده كنيد ، حق عبوديت براى اوست ، بر آن كسى كه بازگشت همه ما به سوى اوست سجده كنيد ، حق عبوديت براى اوست . چيزى كه نه مىتواند براى تو نفع و ضررى داشته باشد و نه مىتواند هيچ مشكلى را از برايت حل كند ، حق عبوديت ندارد .\r\nاستاد بزرگوار ما علامه طباطبايى رحمةالله عليه مدعى بودند كه در قرآن يك\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآيه درباره اثبات اصل وجود خدا نداريم . مىگويد : اين قضيه مفروغ عنه و همه راجع به شرك است « 1 » . از اين قضيه فهميده مىشود كه انطاكيه‌اى ها خدا را قبول داشتند . بت مىپرستيدند و مىگفتند :\r\n وَ يَعْبُدُونَ مِنْ دُونِ اللهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤلاءِ شُفَعاؤُنا عِندَالله قُلْ أتُنَبِّؤُنَ اللهَ بِما لا يَعْلَمُ فِي السَّمواتِ وَ لا فِي الارْض سُبحانَهُ وَ تَعالي عَمّا يُشْرِكُونَ  « 2 » ما اينها را عبادت مىكنيم كه از اين راه به خدا نزديك شويم . معلوم مىشود كه قوم انطاكيه هم اين چنين بودند . احمق بودند تا حدى كه بر چوب و سنگ سجده مىكردند يك چوب يا سنگى را مىتراشيدند و بر آن سجده مىكردند . در زمان پيامبراكرم ( ص ) هم همينطور ، بعضى حتى خرما را مىپرستيدند و وقتى گرسنه مىشدند ، آن را مىخوردند ، يعنى خداى خود را مىخوردند . هنگامى كه بار ديگر خرمايى پيدا مىكردند ، يك آقا خدا مىساختند و مشغول پرستش مىشدند . بشر عجيب است ، خدا نكند كه خرافى شود . در آمريكا مملكتى كه در اين كره‌زمين تمدنش به اصطلاح خودشان خيلى عالى است ، اگر دقت كنى توحشش زيادتر است . متمدن است به اين معنا كه هواپيما و موشك و بمب براى آدم كشى و ويران‌گرى مىسازد . اما همين آمريكا متمدن ، عقايد خرافىاش به اينجا رسيده كه مىگويد « 13 » نحس است . عمارت پنجاه طبقه دارد ، اما براى اينكه عدد 13 را به كار نبرد از 12 مىرود 14 .\r\n\r\n\r\n","description":"","footnote":"\r\n( 1 ) - واقعاً چنين است كه در كل عالم نمىتوان كسى را يافت كه در اصل وجود خالق واله عالم ترديدى داشته باشد . معمولًا اشتباه در اين است كه يكى ستاره و يكى ماه و يكى خورشيد و ديگرى بت و حضرت عيسى و يا . . . يعنى در مصداق اشتباه مىكنند . لذا هميشه مبارزه با كفر و شرك در سراسر قرآن به چشم مىخورد و توجه مىدهد آن را كه تو بايد بپرستى اين نيست . او تنها ذات متعال مبرا از هر نقص و عيبى است كه چنين و چنان اوصافى دارد . به علاوه ، فطرت پاك هر انسانى گوياى اين نكته است كه تمام اين عالم ، وابسته به قدرتى بىمنتها و . . . . است . لذا خود تهذيب نفس اثر ديگرى به همراه دارد كه اين غبارها را زدوده تا انسان به كمال‌پرستش دست يابد .\r\n( 2 ) - سوره يونس آيه 18 و « اين مردم نادان » بت‌هايى را به غير خدا پرستش مىكنند در صورتى كه اين بتان به حال آنها هيچ نفع و ضررى نمىرسانند و مىگويند اين بتها شفيع ما نزد خدا هستند ( اى رسول ما ) به اينان بگو شما به دعوى شفاعت بتها مىخواهيد به خدا چيزى كه در همه آسمانها و زمين علم به آن ندارد ياد دهيد ، خدا از آنچه شريك او قرار دهيد ، منزه و برتر است »\r\n","page_name":" 146 ","page_number":146},
  {"content":"\r\n\r\nمىگفت دوازده طبقه رفتيم بالا ، از طبقه دوازدهم رسيديم به چهاردهم يعنى آسانسور ، طبقه چهاردهم را نشان داد . به طرف گفتيم پس طبقه سيزدهم چه شد ؟ گفت عدد 13 نحس است ! !\r\nدر كشور خودمان هم ، زمان طاغوت شبيه اين بود و الآن هم چيزهايى هست كه انشاءالله رفع شود پلاكهاى ما 11 + 2 يا 12 + 1 بود . مىگفتند : 13 نحس است و پلاك در خانه نبايد نحس باشد .\r\nالآن فال نخود در انگلستان به اندازه‌اى زياد است كه مىگويند اين مقدار كتابخانه در لندن نيست . بعضى از دوستان كه رفته بودند ، مىگفتند : حتى سر كوچه‌ها و خيابان‌ها كسانى نشسته‌اندو فال نخود مىگيرند . همان فال نخودى كه الآن ديگر مورد قبول عوام ساده و بىسواد ما هم كه كمتر با منبر و محراب سروكار دارند نيست ، ولى مىبينى كه يكى از خرافات شايع در لندن فال نخود است .\r\nالآن در ژاپن آن چنانى هم بت مىپرستند . بسيارى از بت‌پرستها در ژاپن هستند كه يك عروسكى درست كرده‌اند و بر آن سجده مىكنند و در برابر آن متواضع مىشوند . اين عروسك پاره مىشود ، خدايشان پاره شده است . يك عروسك جديد درست مىكنند و يك خداى ديگر . . .\r\nقرآن آمده براى اينكه خراقات را از بين ببرد .\r\n « وَ يَضَعُ عَنْهُمْ اصْرَهُمْ وَ الاغْلالَ الَّتي كانَتْ عَلَيْهِمْ فَالَّذينَ امَنُوا بِهِ وَ عَزروُهُ وَ نَصَرُوهُ و اتَّبَعُوا النُّور الَّذي انْزِلَ مَعَهُ اولئِكَ هُمُ المُفلِحُونَ  « 1 » »\r\nمىگويد من آمده‌ام تا اين غل‌ها ، اين خرافات ، اين رذايل را كه بر گردن شماست بردارم . لذا آن آقا اشاره به همين خرافه مىكند « أَتخذ من دونه الهة » آيا من به غير از خدا ، خدايانى بگيرم ؟ اين « أتخذ » استفهام تقريرى است مىخواهد از اينها جواب بگيرد ، تا بگويند نه . يعنى عقلشان مىگويد نه . « ان يردن الرحمن » اگر خدا بخواهد يك بدى را به من برساند « لا تغن عني شفاعتهم شيئا » نمىتوانند جلوى اين بدى را كه بايد بر من وارد شود بگيرند . « ولا ينقذون » و نمىتوانند مرا از آن مشكل نجات دهند .\r\n\r\n\r\n","description":"","footnote":"\r\n( 1 ) - سوره اعراف آيه 157 « و احكام بر رنج و مشقتى را كه ( از جهل و هوى ) چون زنجير به گردن خود نهاده‌اند ، همه را بر مىدارد ، پس آنان كه به او گرويدند و از او حرمت و عزت نگاه داشتند و يارى او كردند و نورى را كه به اونازل شد پيروى نمودند آن گروه به حقيقت رستگاران عالمند »\r\n","page_name":" 147 ","page_number":147},
  {"content":"\r\n\r\n« اني اذاً لفي ضلال مبين » اگر من هم مثل شما بت‌پرست شوم در گمراهى هستم ، گمراهى آشكار .\r\nگمراهى بر دو قسم است :\r\nالف ) گمراهى غيرمبين ، كه ظاهر نيست . مثل اينكه انسان با استدلال گول بخورد . هستند كسانى كه به واسطه مغالطه گول مىخورند ، يعنى مثلًا سرمايه‌دارى ماركس اين جوان را گول مىزند . شعار ، شعار خلقى است . جوان احساساتى را گول مىزند تا حدودى هم حق دارد گول بخورد . وقتى در جامعه‌اى اختلاف طبقاتى عجيب شد و متمولين به فكر فقرا نبودند ، به راحتى جوانى را با آن احساسات پاكش در خطر گمراهى قرار مىدهد . اين ضلالت است و گمراهى ناميده مىشود ، ولى ضلال مبين نيست .\r\nب ) گمراهى كه مبين و آشكار است ، مثل بت‌پرستيدن . وقتى آدم يك مقدار فكر كند ، مىبيند كه كارش غلط و خرافى است و يا قد علم كردن در مقابل حق ، با اندك تفكر مىفهمد كه غلط است . بايد بگويد حالا كه حق است چرا نپذيريم ؟ در اين بحث متذكر شوم كه اينها گريه شوق مىكردند و مىگفتند : چرا حقى را كه مىبينيم نپذيريم ؟ چرا نپذيريم ؟\r\nاين مىشود ضلال مبين و آدم غيرمهذب در ضلال مبين است . آدمى كه خود را نساخته در ضلال مبين است . مىبيند كه در حال غرق شدن است اما وقتى به او مىگويند : دستت را بده تا نجاتت بدهيم ، زير بار نمىرود تا غرق شود اين را ضلال مبين مىگويند و خدا نكند صفت رذيله‌اى بر كسى حاكم باشد .\r\n« اني امنت بربّكم فاسمعون » اين تأكيد است . پشت سر هم موعظه مىكند من ايمان آورده‌ام به پروردگار شما ، يعنى اين خدا براى من تنها نيست ، براى شما هم هست . هم من را و هم شما را دوست دارد . به قول استاد بزرگوار ما رهبر عظيم‌الشأن انقلاب ادام‌الله ظله كه مىفرمودند :\r\nخداوند به اندازه‌اى بندگان خويش را دوست دارد كه چندين سال حضرت موسى ( ع ) را پرورش مىدهد براى اينكه فرعون را نجات دهد بعد هم وقتى كه مىخواهد به سوى فرعون رود ، خطاب مىشود كه با او خوب حرف بزن . ملايم صحبت\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nكن « اذْهَبا الي فِرْعَونَ انَّهُ طَغي فَقُولًا ل‌ِّيناً لَعَلَّهُ يَتَذَكَّرُ اوْيَخْشي « 1 » » « لعل » در اينجا به معناى « يحب » است . يعنى دوست مىدارم آدم شود ، برو ، اما تند نشو با زبان خوش ، با موعظه ، با تلطف جلو برو ، شايد كه آدم شود .\r\nلذا انسان معاند نشود ، جهنم نمىرود ، جهنم براى معاند و لجوج است . در دنيا هم تا اتمام حجت نشود و به قول عوام تا چادر را يك شاخ نيندازد ، خداوند روى ناخوش به او نشان نمىدهد . خدا خيلى حليم است . حاضر است پيامبرانش كشته شوند ، اما اين مردم آدم بشوند .\r\nبه همين جهت ، حبيب نجار موعظه‌اش را شروع مىكند و مىگويد : اين پروردگار من تنها نيست كه شما بر آن سجده كنيد . اين خداى خودتان است . اين كسى است كه شما را خيلى دوست دارد ، شما را خلق كرده و قيام شما به اوست . قيوميت علىالاطلاق بر اين جهان دارد ، چرا او را رها مىكنيد ؟ « اني امنت بربكم فاسمعون » خوب چه كردند ؟ قرآن بعد از اى ن را ديگر نقل نمىكند اما چنين فهميده مىشود كه جواب او هم سنگ بود . بر سرش ريختند ، با سنگ و چوب و لگد و مشت او را له كردند و كشتند . چه كرده بود ؟ ! موعظه مىكرد . قرآن ، ديگر كشتن و نحوه كشتنش را ندارد . يكى از شاهكارى قرآن همين ايجاز است ، يعنى آنجا كه توضيح يك مطلب لازم نيست صرفنظر مىكند .\r\n« قيل ادخل الجنة قال يا ليت قومي يعلمون » « قيل ادخل الجنة » يعنى او را كشتند ، و وقتى كشته شد ، ما به او خطاب كرديم : بنده‌ام برو به بهشت . او وقتى مرگ را مىبيند جاى خود را هم در بهشت مىبيند چنانچه فاسق ، لجوج و عنود كه حجت برايش تمام شد دم مرگ جهنم را مىبيند خطاب شد : « قيل ادخل الجنة » او چه مىگويد ؟ در آنجا هم دلش براى اين مردمى كه او را كشتند مىسوزد : « قال يا ليت قومي يعلمون بما غفرلي ربي و جعلني من المكرمين » اى كاش اينهايى كه مرا كشتند ، مىدانستند ، مىفهميدند و مىديدند كه به كجا دارم مىروم .\r\nيعنى اى كاش اينها مىفهميدند كه اگر دست از عنادشان بردارند ، چه مقام و چه جايى دارند . اى كاش چشم بصيرت داشتند و دست از لجاجت بر مىداشتند و اى\r\n\r\n\r\n","description":"","footnote":"\r\n( 1 ) - طه آيه 43 ترجمه : برويد به سوى فرعون كه طغيان كرد و با او با زبان نرم صحبت كنيد شايد به خود آيد يا بترسد .\r\n","page_name":" 149 ","page_number":149},
  {"content":"\r\n\r\nكاش اين قوم من مىدانستند « بما غفرلي ربي » كه خدا مرا آمرزيد . « وجعلني من المكرمين » و مرا از مكرمين قرار داد .\r\n« عباد مكرمين » در قرآن آن مرتبه عالى عبوديت است و بهشتى هم كه دارد ، غير از بهشت معمولى است .\r\nديگر حال حق اينها عذاب است ، صبر اندازه دارد ، حلم اندازه دارد ، وقتى كه اصلاح نشد ، پاداش سنگ ، سنگ است . پاداش آدم عنود مرگ و عذاب است . لذا قرآن مىگويد : وقتى حبيب نجار را كشند ما هم برايشان عذاب فرستاديم . اما چگونه ؟\r\nوَ مَآ أَنزَلْنا عَلَي قَوْمِهِ مِن بَعْدِهِ مِن جُندٍ مِّنَ السَّماءِ وَ ما كُنَّامُنزِلِينَ ( 28 ) « و ما پس از او ( يعنى حبيب نجار ) بر قومش لشكرى از آسمان نفرستاديم ( تا به ايمان مجبورشان كنند ) هيچگاه ( بر ملتى ) چنين نكرده‌ايم »\r\nبعد از حبيب نجار سپاهى از آسمان بر قوم او نفرستاديم . لشكر لازم نيست كه از آسمان بيايد يك فرياد جبرئيل همه‌شان را نابود كرد :\r\nإِنَ كَانت إِلَّا صَيْحَةٍ وَحِدَةً فَإذَا هُمْ خَمِدُونَ ( 29 ) « نيست عقوبتشان جز يك صيحه عذاب آسمانى كه ناگهان همه هلاك شوند » « فاذا هم خامدون » يعنى آنها ناگهان ساكت شدند . سكوت چطورى ؟ سكوت از نظر جسم ، تن‌ها مرد و ساكت شد ، اما دل‌ها بلند شد . لذا در روايات مىخوانيم كه وقتى جان ظالم را بگيرند ، وقتى جان معاند را بگيرند ، با سيخ آهنين مىگيرند . مثل اينكه تمام رگهاى او را از تمام بدنش بيرون آورده باشند ، فريادى مىزند كه فريادش كسانى را كه گوش شنوا دارند تكان مىدهد .\r\nدر روايات مىخوانيم : پيغمبراكرم ( ص ) با صحابه در مسجد نشسته بودند كه صداى مهيبى به گوش رسيد و همه وحشت كردند . حضرت فرمودند آيا دانستيد اين چه صدايى بود ؟ گفتند خدا و رسولش بهتر مىدانند . فرمودند : سنگى بود كه هفتاد سال پيش به قعر جهنم رها شد و الآن به ته دوزخ رسيد و اين صدا از رسيدن آن به ته دوزخ بود . هنوز كلام حضرت تمام نشده بود كه از منزل يكى از منافقين فرياد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبلند شد كه ، مرد ! ! در حالى كه هفتاد ساله بود . حضرت نبىاكرم ( صلوات‌الله عليه ) گفتند . الله اكبر علماء و صحابه دانستند منظور آن حضرت ، از سنگ ، همين منافق « سنگ دل » بوده است . استاد بزرگوار ما رهبر عظيم‌الشأن انقلاب ادام‌الله ظله در معناى اين روايت مىفرمودند : معنايش اين است كه ، يك نفر هفتاد سال پيش به دنيا آمده و راه جهنم را پيش گرفته و حالا كه مرده به ته جهنم رسيده است « 1 » .\r\nقصه‌اى است كه مىگويند ، يكى از بالاى بلندى افتاد و مرد . شب خواب او را ديدند ، از او پرسيدند آنجا چه خبر است ؟ گفت ، اين حرفهايى كه آخوندها به شما مىگويند ، در آن دنيا نكير و منكر و فشار قبر و امثال آن هست ، همه‌اش بىخود است ، من از آن بالا كه افتادم پائين و مردم ، يك راست به جهنم رفتم .\r\nبعضىها اينطورند ، مثل مردم انطاكيه ، كه با يك فرياد جبرئيل ساكت شدند و مردند . مردند از نظر جسم ، اما زنده در عذاب الهى تا ابد باقى خواهند ماند .\r\nاين موضوع مىخواهد به ما بگويد : اى كسانى كه صفت رذيله داريد ، مواظب باشيد و قبل از آنكه خداى ناكرده « ان كانت الا صيحة واحدة فاذا هم خامدون » به خود بياييد و به راه خدا باز گرديد .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - انصافاً اين روايت تكان‌دهنده‌اى است كه بايد هميشه به خاطر داشت از آن جهت كه اهميتى ويژه در سازندگى و تنبه انسان دارد لذا عين روايت نقل مىشود :\r\nعَنْ رَسُولِ الله ( ص ) : انَّهُ كانَ قاعداً مَعَ اصْحابِهِ فِى المَسْجِدِ فَسَمِعوا هُدَّة عَظيمَة ، فَارتاعُوا ، فَقال صَلَّى الله عَلَيهِ وَ الهِ اتْعرِفُونَ ما هذِهِ الهُدَّة ؟ قالوا : الله وَ رَسُولُهُ اعْلم . قال : حَجَرٌ الْقِى مِنْ اعْلى جَهَنَّمَ مُنْذُسَبْعينَ سَنَة ، الانَ وَ صَلَ الى قَعْرِها ، فَكانَ وُصُولُهُ الى قَعْرِها وَ سٌقُوطُهُ فيها ، فيها هذِهِ الهُدَّة فَما فَرَغَ مِنْ كَلامهِ الّا وَ الصِّراخُ فى دارِ مُنافِقٍ منَ المُنافِقين قَدْماتَ وش كانَ عُمْرُهُ سَبْعينَ سَنَة فَقالَ رَسُوا الله صَلّى الله عَلَيه و إله و سلّم الله اكْبَرُ فَعَلَمِ عُلَماءُ الصَّحابَة انَّ هذا الحَجَرِ هُوَ ذلِكَ المُنافِقُ ( اسفار الاربعه ، صدرالمتألهين ، ج 9 ، ص 366 ، نقل از فتوحات المكيه ابن عربى باب 60 ) .\r\n","page_name":" 151 ","page_number":151},
  {"content":"\r\n\r\n\r\nجلسه دوازدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي يَحَسْرَةً عَلَي العِبادِ مَا يَأتِيهِم مِّن رَّسُولٍ إِلَّا كَانُواْ بِهِ يَسْتَهْزِءُونَ ( 30 ) « و احسرتا بر اين بندگان ( گمراه و لجوج و واى به حالشان ) كه هيچ رسولى براى هدايت آنها نيامد جز آنكه او را به استهزاءو تمسخر گرفتند »\r\nو الآن هم شايد همينطور باشد ! و واى به حال آن عده از مردم كه هر چه حق و حقيقت مىبينند نمىپذيرند و از روى عناد و لجاجت خود را در « ضلال مبين » و گمراهى آشكار نگه مىدارند .\r\nدر بيان تفسير اين آيه شريفه ، بيانات مختلفى در تفاسير آمده است كه فقط به بيان دو نظريه مىپردازيم .\r\nاز مرحوم طبرسى است كه « در قيامت ، بندگان حسرت مىخورند كه چرا رسولان الهى را به مسخره گرفتند » « 1 » اما آنچه بهتر به نظر مىرسد بيانى است كه مرحوم علامه طباطبايى دارند كه : آنقدر كار بدبختى اين بندگان بالا گرفته كه خود خداى تعالى به وضع اسفبارشان توجه مىدهد . واحسرتا بر اين بندگان ، چرا اينها به دست خود تيشه به ريشهء خويش مىزنند ؟ !\r\n\r\n\r\n","description":"","footnote":"\r\n( 1 ) - تفسير مجمع‌البيان ، ج 8 ، ص 422 .\r\n","page_name":" 152 ","page_number":152},
  {"content":"\r\n\r\n« ما يأتيهم من رسول الا كانوا به يستهزؤن » اين فراز در بيان علت حسرت خداوند است ، مىدانى چرا تأسف بر اينها ؟ براى اينكه همه هدايتگران الهى را به مسخره مىگيرند .\r\nدر اينجا چند نكته قابل توجه است :\r\n1 - همه بندگان در طى قرون متمادى با رسولان اين گونه بوده‌اند .\r\n2 - داشتن چنين روحيه‌اى مورد مذمت است .\r\n3 - كلمه « عباد » كه در آيه آمده ، گوياى اين است كه : تو بنده‌اى و بنده را جز بندگى نشايد ، تو كه همه چيزت از اوست چرا اين گونه برخورد مىكنى ؟ ! « العبد و ما فى يديه كان لمولاه » و اگر عبدى مخالفت كند ، مولايش از او بسيار ناراحت مىشود .\r\n4 - لفظ « عباد » شامل همه مردم است و در عين حال نوعى مهر و محبت را مىرساند كه : تو بنده‌اى و مولى نظر ديگرى به تو دارد ، ناسپاسى چرا ؟ ! از تو توقع ندارد فرستاده‌اش را به مسخره بگيرى ! ! !\r\nأَلَمْ يَرَوْا كَمْ أَهْلَكْنَا قَبْلَهُم مِّنَ القُرُونِ أَنَّهُمْ إِلَيْهِمْ لَا يَرْجِعُونَ ( 31 ) « آيا نديدند چه بسيار طوايفى را پيش از اينان هلاك كرديم كه ديگر ابداً به ديار اينان ، باز نگشتند »\r\nاين آيه مباركه در مقام اثبات اصل ديگرى است .\r\n\r\nمعنى هلاكت\r\nهلاكت غير از مردن است . لفظ « مردن » يا « مرگ » موقعى به كار مىرود كه مىخواهد انتقال به سراى ديگر را بيان كند و ديگرى كارى به كيفيت كرگ و نحوه مردن ندارد ، در حالى كه « هلاكت » براى مرگى ذليلانه همراه با نوعى پستى و پليدى ، به كار مىرود ، مرگى همراه با ترس و عذاب و فقر « 1 » اين تعبير ، بيشتر به مرگ كفار و معاندين اطلاق مىگردد .\r\nخوب بنگريد كه اعمال شما چون امم گذشت نباشد كه به عذاب گرفتار مىشويد\r\n\r\n\r\n","description":"","footnote":"\r\n( 1 ) - يقال للعذاب و الخوف و الفقر ، الهلاك ( مفردات راغب ، ص 545 ) .\r\n","page_name":" 153 ","page_number":153},
  {"content":"\r\n\r\nهمانطور كه آنها چنين سرنوشتى داشتند . بعضى مسخ شدند « كونوا قردة خاسين » به شكل بوزينه و خوك در آمدند و هلاك شدند . بعضى به طوفان و باد و آب ، پاره‌اى به صيحه آسمانى و برخى به زلزله و . . . نابود شدند ، چونان قوم نوح و عاد و ثمود و لوط آنها اصلًا به گفتار پيامبران گوش نمىدادند تا چه رسد به اينكه دل بدهند . اگر آنان را نديده‌ايد در سرنوشتشان بيانديشيد تا بيدار شويد .\r\n\r\nنتيجه بحث\r\nاين آيه ضمن غفلت‌زدايى اثبات عالم بزرخ هم مىنمايد و از آن گذشته مىتوان استفاده كرد كه تمسخر انبياءالهى موجب هلاكت و مانع عاقبت‌بخيرى است ، چون بعد از تأسف از وضع بندگان ، عمل پليد آنها را گوشزد مىفرمايد و سپس هلاكت امم گذشته را بيان مىدارد .\r\nاين آيهء شريفه گرچه نظر به كفار مكه دارد . ليكن تنها ، مخصوص انذار آنها نيست بلكه درصدد اصلاح عقايد و برخوردهاى اخلاقى همه بندگان تا قيامت است كه خود را آلوده به گناه نكنند .\r\nقرآن كريم از اينجا سراغ اثبات توحيد مىرود و چون آيات بعد هم همين منظور را تعقيب مىكند ، بهتر است يك بحث مفصل را به آن اختصاص دهيم .\r\nوَ إِن كُلٌّ لَّمَّا جَمِيعٌ لَّدَيْنَا مُحْضَروُنَ ( 32 ) « و هيچكس ( از آينده و گذشته ) نيست ، جز آنكه همه نزد ما حاضر مىشوند »\r\nدر عرصه محشر و در محضر الهى همه بايد به پاداش اعمال خوب و بد خود كه ثواب و عقاب است برسند . در اينجا قاعده حصر به كار رفته و كلمه « لمّا » حصر حضور نزد خداوند را مىرساند يعنى انحصاراً حضورشان فقط نزد ماست . و اين اشاره به نكته‌اى بلند و ظريف دارد ، كه فعلًا مجال گفتارش نيست .\r\n\r\nحيات در عالم قيامت\r\nدر روايات مىخوانيم كه درخت‌هاى بهشت همه نوع ميوه‌اى دارند ، اينطور نيست\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nكه مثلًا درخت زردآلو ، فقط زردآلو داشته باشد . حتى درباره درخت سدرى هم كه در سوره « واقعه » از آن ياد شده ، سؤال مىكنند : درخت سدر با اينكه پر از تيغ است چگونه درختى است كه خدواند مىفرمايد ، اين درخت از درختهاى خدا در بهشت است ؟ پيامبراكرم ( ص ) جواب مىدهند كه نه ، درخت سدرى كه در بهشت است نه تنها تيغ ندارد بلكه داراى ميوه‌هاى شيرين هم هست « 1 » .\r\nخلاصه از نظر روايات ما ، درخت‌هايى كه در بهشت است داراى انواع و اقسام ميوه‌هاست ، علاوه بر اينكه خود درخت زنده است و حرف مىزند ، ميوه‌هايش هم زنده‌اند و حرف مىزنند . به علاوه آن ميوه‌ها زنده كننده هم هستند « 2 » .\r\nدرك اين مطلب براى ما مشكل است زيرا ما آنچه كه از قيامت مىدانيم روزنه‌هايى از آن به صورت مبهم است ، اما حقيقت مطلب چيست ؟ براى ما قابل درك نيست . قرآن كريم مىفرمايد :\r\n « فَلا تَعْلَمُ نَفْسٌ ما اخْفِيَ لَهُمْ مِنْ قُرَّةِ اعْيُنِ جَزاءً بِما كانُوا يَعْمَلُونَ  « 3 » »\r\n\r\n\r\n","description":"","footnote":"\r\n( 1 ) - فى سِدرٍ مَخضودٍ قالَ ( ع ) : شَجَرٌ لا يكُونُ لَهُ وَرَقٌ وَ لا شوْكٌ فيهِ حضرت فرمودند . درختى است كه نه برگ دارد و نه تيغ ( تفسير علىبن‌ابراهيم 662 ) .\r\n( 2 ) - عَنْ ابى جَعفر ( ع ) عَنْ ابائهِ عَلَيهِمُ السَّلام قال : قال رسول‌الله ( ص ) : لَمّا اسْرِى بى الِى السَّماءِ فَصِرْتُ فِى السَّماءِ السَّادِسَة فَاذاً انَا بِشَجَرَة لَمْ ارَشَجَرَة احْسَنَ مِنْها وَ لا اكْبَرَ مِنْها ، فَقُلْتُ لِجِبرئيل : يا حَبيبى ما هذِهِ الشَّجَرَة ؟ قالَ هذِهِ طُوبى يا حَبيبى ، قالَ قُلْتُ : ما هَذا الصَّوتُ العالمى الجَهُوَرى ؟ قال هذا صَوْتُ طُوبى ، قُلْتُ : اى شِيى يقُولُ ؟ قال يقُولَ : واشْوقاهُ الَيكَ يا علىبن‌ابيطالب . عَلَيهِ السّلام امام محمدباقر ( ع ) از پدران بزرگوارشان از پيامبراكرم نقل فرمودند كه : وقتى به معراج رفتم فراتر از آسمان دنيا تا آسمان ششم ، ناگهان درختى را ديدم كه زيباتر و بزرگتر از آن هرگز نديده بودم به جبرئيل گفتم : دوست من ، اين چه درختى است ؟ گفت : اى حبيب من ، اين درخت طوبى است . گفتم اين صداى عالمگير و رسا از چيست ؟ گفت اين صداى طوبى است . پرسيدم : چه مىگويد ؟ ! پاسخ داد : مىگويد آه چقدر شوق ديدار تو را دارم يا علىبن‌ابيطالب ( ع ) ( تفسير فرات‌بن‌ابراهيم ، ص 73 ، بحارالانوار ج 8 ، ص 151 - 150 ) .\r\n( 3 ) - سوره سجده آيه 17 ، هيچكس نمىداند ( و در محيط فكرش نمىگنجد ) كه پاداش نيكوكاريش چه نعمت‌ها و لذت‌هاى بىنهايتى كه روشنىبخش ( دل و ) ديده است ، در عالم غيب براى او ذخيره شده است ( و چه نشاط و خوشىهاى در بهشت برايش مهيا گرديده ) .\r\n","page_name":" 155 ","page_number":155},
  {"content":"\r\n\r\nهيچ‌كس نمىتواند نعمت‌ها و لذت‌هاى بهشتى را كه موجب چشم روشنى براى بهشتىهاست ، درك كند . ما يك دورنمايى از بهشت داريم و آن اينكه عالم حيات است ، چنانچه دورنمايى هم از جهنم داريم ، كه آن هم عالم حيات است « 1 » . به قول قرآن عالم آخرت ، عالم حيوان است .\r\n « وَ ما هذِهِ الحَيوةُ الدُّنْيا الّا لَهْوٌ وَ لَعِبٌ وَ انّش الدّارَ الاخِرَةَ لَهِيَ الحَيَوانُ لَو كانُوا يَعْلَمُونَ »  « 2 » آتشش حرف مىزنند ، ميوه‌هايش هم حرف مىزنند ، هم زنده است و هم زنده كننده و اگر ما بخواهيم دورنماى عالم آخرت يعنى بهشت را درك كنيم بايد قرآن را در نظر بگيريم .\r\nاعجازى ديگر از قرآن\r\nقرآن نمودارى از بهشت است . در حالى كه سراسرش زنده است ، زنده كننده هم هست ، يعنى آب حيات است . قرآن مىفرمايد :\r\n « يا ايُّها الَّذينَ امَنُوا استَجيبُوا لِلّهِ وَ لِلرَّسُولِ اذا دَعاكُمْ لِما يُحْييكُمْ وَ اعْلَمُوا انَّ اللهَ يَحُولُ بيْنَ المَرْءِ وَ قَلْبِهِ وَ انَّهُ الَيْهِ تَحْشَرونَ  « 3 » »\r\n\r\n\r\n","description":"","footnote":"\r\n( 1 ) - از بعضى از آيات قرآن استفاده مىشود كه جهنم هم داراى حيات است : الف ) « يوم يقول لجهنم هل امتلات و تقول هل من مزيد » ( سوره ق ، آيه 30 ) روزى كه جهنم را گوئيم آيا امروز مملو از كافران شدى ؟ او گويد آيا دوزخيان بيش از اين هم هستند ؟ ب ) وقتى از پيامبراكرم ( ص ) درباره دوزخ سؤال شد فرمودند جبرئيل به من خبر دارد كه وقتى همه خلايق ( در صحراى محشر ) جمع شدند انى بجهنم تقاد بالف زمام يقودها مأة الف ملك من الغلاظ الشداد لها هدة و غصبٌ و زفيرٌ و شهيق ( بحارالانوار ، ج 8 ، ص 65 ) . ج ) در روايات متعددى در باره تكلم بهشت با حضرت باريتعالى سخن به ميان آمده كه وقتى خلق شد خطاب به او شد : تكلمى ، فقالت : لا إله الا انت الحى القيوم قد سعد من يدخلنى . با من صحبت كن پس گفت معبودى جز تو نيست كه زنده و قيوم است . تحقيقاً هر كه داخل من شد ، سعادتمند شد . ( بحارالانوار ، ج 8 ، ص 132 ، روايات 36 - 38 ) .\r\n( 2 ) - سوره عنكبوت ، آيه 64 « اين زندگانى چند روزه دنيا فسوس و بازيچه‌اى بيش نيست و زندگانى به حققت در آخرت است ، اگر مردم بدانند »\r\n( 3 ) - سوره انفال آيه 24 ترجمه : اى اهل ايمان وقتى كه خدا و رسول شما را به آنچه باعث حيات ابدى شماست دعوت مىكنند اجابت كنيد و بدانيد كه خدا بين شخص و قلب او حائل مىشود و همه به سوى او محشور خواهيد شد .\r\n","page_name":" 156 ","page_number":156},
  {"content":"\r\n\r\nدعوت خدا و پيامبر را بپذيريد ، زيرا دعوت آنها شما را زنده مىكند . از اين‌رو مىبينيد كه در قرآن كهنگى وجود ندارد و اين هم يكى از معجزات بزرگ قرآن است . از امام علىبن‌موسىالرضا ( ع ) است . كه يكى از دلائل اعجاز قرآن اين است كه به مكرر خواندن و شنيدنش كهنه نمىشود « 1 » .\r\nمثلًا عاشقى براى معشوقش نامه مىنويسد ، اين نامه براى معشوق خيلى عزيز است و حاضر نيست كه عالم را با نامه معاوضه كند . اما همين نامه را وقتى چند بار مىخواند ، كم‌كم ديگر برايش كهنه مىشود . يعنى دفعه اول از نامه خيلى لذت مىبرد ، دفعه دوم مقدارى از لذتش كم مىشود ، دفعه دهم لذتش خيلى كمتر است ، دفعه بيستم اصلًا لذت ندارد ، و برايش كهنه شده گرچه چون از معشوق اوست آن را دوست دارد ولى قرآن چنين نيست .\r\nقرآن را هر چه بخوانيم كهنه نمىشود . كسى كه در قرآن كار مىكند هيچوقت خسته نمىشود ، هر چه بيشتر كار كند ، بيشتر چيز مىفهمد و براى ادامه كار راغب‌تر مىشود . مثلًا استاد بزرگوار ما علامهء طباطبايى رحمةالله عليه عمر شريفشان را روى قرآن گذاشتند ، در آخر عمر ديگر نه تنها اعصاب ، بلكه حوصله هم نداشتند چون بيمارى و ضعف پيرى ايشان را رنج مىداد ، ولى از خواندن قرآن بسيار لذت مىبردند . اين بزرگمرد ، تمام عمر را صرف كار روى قرآن كرده بودند و اگر عمرى دوباره مىيافتند با نشاط جوانى باز هم به كار خود ادامه مىدادند و قطعاً تفسيرى كه مىنوشتند غير از تفسير الميزان بود و مطالب جديدترى داشت . اگر خداوند عمر دنيا را هم به ايشان مىداد ، تفسير سوم ، تفسير بيستم ، چهلم را هم مىنوشتند كه هر كدام از ديگرى بهتر بود .\r\n\r\n\r\n","description":"","footnote":"\r\n( 1 ) - عشنْ عَلى بنِ مُوسى الرِّضا ( ع ) لا يخْلُقُ مينَ الازْمِنَة ، وَ لا يغُثُّ عَلَى الالْسِنَة ، لِانَّة لَمْ يجْعَلْ لِزمانٍ دُونَ زَمانٍ فرمودند : قرآن بر اثر مرور زمان كهنه نمىشود . و ( زياد تلاوت كردن آن » ملال‌آور و خسته‌كننده نمىباشد كه متروكه شود ، چون مخصوص به زمانى خاص نيست ( جاودانگى قرآن اقتضا دارد كه هر چه خوانده شود انسان بيشتر از آن لذت برد و اين خصوصيت فقط براى قرآن است و بس ) ( بحارالانوار ج 17 ، ص 210 ، روايت 16 عيون اخبارالرضا ، ص 271 ) .\r\n","page_name":" 157 ","page_number":157},
  {"content":"\r\n\r\n\r\nتدبر در قرآن\r\nتدبر در قرآن چنين است كه انسان در تدبر اول با يك طريق استفاده مىكند . تدبر دوم به طريق ديگرى ، تدبر سوم طريق ديگرى و همينطور تا آخر به قول امام محمدباقر ( ع ) قرآن بطن دارد ، بطن او بطن دارد « 1 » ، تا هفت بطن « 2 » . ولى اين از باب مثال است ، يعنى معانى قرآن غيرمتناهى است . هر كسى به فراخور حالش و به اندازه فكرش ، از قرآن استفاده مىكند .\r\nقرآن براى كسى هم كه در آن تدبر نمىكند و فقط لفظ آن را مىخواند كهنه‌شدنى نيست . به قول امام رضا ( ع ) اين طور نيست كه اگر صد بار اين آيه را خواند خسته شود ، مثل همان درخت بهشت زنده و زنده كننده است و اين از خصوصيات قرآن است .\r\nدر اينجا خوب است درباره تركيب مزجى در قرآن هم بحثى داشته باشيم . قرآن مثل درختهاى بهشت است ، درخت گلابى در اين دنيا گلابى دارد ، اما سوره قرآن مثل درخت گلابى در بهشت است كه تنها گلابى ندارد . در حالى كه گلابى دارد ، زردآلو دارد ، در عين حال كه زردآلو دارد سيب هم دارد ، تا آخر سورهء قرآن چنين است ، نشانه‌اى از درختان بهشتى است كه سيبش طعم ميوه‌اى ديگر دارد كه همان تركيب مزجى بودن قرآن است . در ابتداى سوره ، نبوت را اثبات مىكند ، به دنبال آن سريعاً وارد اخلاق مىشود . بحث اخلاقش تمام نشده سيبى از سيبهاى بهشتى يعنى قيامت را جلو مىكشد و بيان معارف اسلامى بسيار عميق و دقيق يعنى تجسم عمل را مطرح مىفرمايند ، در پى آن به موضوع امامت پرداخته ، دوباره وارد بحث اخلاق مىشود و سپس اثبات توحيد مىنمايد .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - قال ( ع ) : يا جابران للقران بطناً و للبطن بطن و له ظهر و للظهر ظهر ( بحارالانوار ، ج 92 ، ص 91 ) .\r\n( 2 ) - قال ( ع ) : تفسير القرآن على سبعة احرف ، منه ما كان و منه مالم يكن بعده و ذلك تعرفه الائمة امام باقر ( ع ) فرمودند : تفسير قرآن بر هفت حرف است . آنچه گذشته و آينده است در آن مىباشد و آن را فقط ائمه عليهم‌السلام ، مىدانند . ( بصائر الدرجات ، ص 196 ) .\r\n","page_name":" 158 ","page_number":158},
  {"content":"\r\n\r\n\r\nجلسه سيزدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث\r\nاگر شما بحثهاى گذشته را با دقت مطالعه كرده باشيد متوجه شده‌ايد كه بحث قرآنى ما اول راجع به نبوت بود و سه چهار آيه اول ، نبوت و خاتميت را خوب اثبات كرد ، بحث دوم آن اخلاقى بود ، در توضيح اينكه صفات رذيله با انسان چه مىكند و صفات حميده براى انسان چقدر مفيد است . بحث سوم تجسم عمل و اشاره‌اى به معاد بود كه آن هم از معارف بزرگ عرفان است . بحث بعدى درباره امامت بود كه به طور اشاره ، اما اشاره استدلالى ، آن را هم اثبات كرد . بحث بعدى مثالى براى اخلاق بودو شرح قضيه انطاكيه ، كه انصافاً اين بحث اخلاقى را هم خوب تمام كرد . حالا بحث اخلاق را رها كرده سراغ اثبات توحيد مىرود كه چند آيه در اين باره هست و بايد گفت اين هم از هر نظر من جمله از نظر علم روز از معجزات بزرگ قرآن است .\r\nبهتر است قبل از معنى آيات ، مطالبى را به عنوان يك مقدمه در اينجا بياورم .\r\n\r\nبرهان نظم و فطرت\r\nقرآن براى اصل اثبات وجود خدا ، دلايل فراوانى دارد و من به ياد ندارم در فلسفه براى اثبات وجود خدا دليلى آورده باشند كه در قرآن نباشد ، اين خود يك معجزه بزرگ قرآن است كه يك انسان درس نخوانده و مدرسه نديده چه رسد به اين كه دبيرستان و دانشگاه را ببيند كتابى را بياورد كه سراسر فلسفه و عرفان باشد . قرآن براى اصل\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاثبات وجود خدا و اينكه به چه دليل خدا وجود دارد ، هم برهان امكان ، هم برهان حدوث ، هم برهان صديقين كه شاهكار ملاصدرا است و هم براهين ديگر را داراست . در بين اين برهانها ، قرآن به دو برهان اهميت مىدهد : يكى برهان فطرت و ديگرى برهان نظم . مخصوصاً برهان نظم كه در اين اواخر مورد استقبال بعضى از غريبها قرار گرفته و حتى كتابى به نام اثبات وجود خدا نوشته‌اند كه در اين كتاب چهل مقاله از چهل دانشمند درباره اثبات وجود خدا هست . شما اگر اين كتاب را مطالعه كنيد ، مىبينيد كه اين كتاب چهل دليل براى اثبات وجود خدا آورده است كه بازگشت همه به يك دليل و آن هم برهان نظم است و قرآن شريف اين برهان را در سه چهار آيه توضيح داده است . اين دو برهان فطرت و نظم را كه قرآن روى آن پافشارى دارد ، به خاطر سهل و امتناعش هست و يكى ديگر از معجزات قرآن اين است كه سهل و امتناع است .\r\nسهل و امتناع معنايش اين است كه گاهى ، بعضى از الفاظ به روشى است كه هر كسى از آن يك جور چيزى مىفهمد ، مثلًا اگر اسفار ملاصدرا ، را به دست يك اديب بدهند ، مىگويد : ملاصدرا عجب اديبى بوده است ، چون روش نگارش اين بزرگ مرد ، اديبانه و طبق قواعد اصولى ادبيات عرب تنظيم شده است اما اگر به دست كسى كه مقدارى فلسفه و منطق خوانده است بدهند به روش ديگر از اسفار استفاده مىكند و از به كار بستن به مورد اصول منطقى و براهين فلسفىاش لذت مىبرد . اما اگر به دست استاد جامعى چون رهبر عظيم‌الشأن انقلاب ادام‌الله ظله بدهند ، ايشان از هر صفحه‌اش يكى از معارف دقيق اسلامى را در مىآورد ، اين را سهل و امتناع مىگويند .\r\nيعنى اگر قرآن را به دست كسى بدهيم از آن جهت ممتنع است كه آن معناى دقيق را بفهمد و آسان است كه معناى ظاهر را بفهمد . وضع قرآن چنين است ، همه حتى عوام از آن استفاده مىبرند ، اما هر اندازه شخص رشد يافته‌تر باشد از اين بحر مواج سيراب‌تر مىشود .\r\nبرهان نظم بدين طريق است كه اگر آن را به دست يك آدم عامى بدهند عقل وى را قانع مىكند و اگر به دست فيلسوفى كه عمرش را صرف در توحيد و اثبات وجود خدا كرده است بدهند ، عقل او را هم قانع مىكند و از آن جهت كه برهان نظم عقل همه را قانع مىكند ، قرآن روى آن پافشارى دارد ، بر خلاف برهان صديقين ، برهان حدوث ،\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبرهان امكان و برهان دور و تسلسل ، كه همه اينها براى علماى علم كلام و براى طلبه‌هاى حوزه خوب و مفيد است . ملاصدرا ( ره ) مىتواند برهان صديقين را هضم كند . نظير فرضيه نسبيت انيشتن است كه براى همه كس قابل فهم نيست فقط براى اهل فن خوب است ، ولى براى كسانى كه در اين رشته‌ها استخوان خرد نكرده باشند خالى از اشكال نيست . علاوه بر اين كه برهان فطرت و نظم فقط اثبات وجود خدا نمىكند ، بلكه هم اثبات وجود خدا مىكند و هم اثبات توحيد ، هم اثبات نبوت ، هم اثبات عدل ، هم اثبات امامت و هم اثبات معاد . نحوه دليل چنين است و به همين جهت برهان نظم و برهان فطرت بر ساير براهين امتياز دارد .\r\n\r\nتعريف برهان فطرت\r\nمراد از برهان فطرت اين است كه اگر انسان خرافات را كنار زند ، اگر از اسباب و علل در اين دنيا صرفنظر بنمايد ، اگر خود را خالى از همه اصطلاحات فيلسوفان و عرفا كند و اگر صفات رذيله را از خود دور سازد ، خدا را مىيابد ، نظير تشنه‌اى كه تشنگى را در مىيابد . اين معناى برهان فطرت است .\r\nعصر ماه مبارك رمضان شما تشنگى را درك مىكنيد اما نمىتوانيد آن را توصيف كنيد نه شما بلكه استاد فيزيولوژى هم نمىتواند آن را توصيف كند . اگر كسى بخواهدن وجدانيات را تعريف كند نمىتواند به قول ما طلبه‌ها « يُدْرَك وَ لا يُوصَف » « 1 » است .\r\nگرسنگى چيست ؟ دركش خيلى آسان است . عصر ماه مبارك رمضان همه شما گرسنگى را درك مىكنيد ، اما نمىتوانيد آن را تعريف كنيد ، ولى براى انسان وجدانى است كه درك مىكند گرسنگى و تشنگى يعنى چه ؟\r\nوجود خدا چنين است كه اگر انسان بتواند وجدان خود را حاكم قرار دهد ، خدا را مىيابد ، با چشم وجدان كه بالاتر از ديدن است ، خدا را مىبيند و مىيابد ، مثل كسى كه سيرى را مىيابد . اين حالت در بن‌بست‌ها براى عموم مردم اتفاق مىافتد ، براى همه و همه ، براى آنها كه خدا را قبول دارند و آنها كه خدا را قبول ندارند ، حتى آنهايى كه دليل مىآورند خدا وجود ندارد و آنهايى كه يك عمر از روى لجاجت منكر همه\r\n\r\n\r\n","description":"","footnote":"\r\n( 1 ) - درك مىشود ولى توصيف نمىشود ، يافتنى است نه آموختنى .\r\n","page_name":" 161 ","page_number":161},
  {"content":"\r\n\r\nچيز شده‌اند ، در بن‌بست‌ها خدا را مىيابند . قرآن به اين موضوع توجه مىدهد و مىفرمايد :\r\n « فَاذا رَكِبُوا فِي الفُلْكِ دَعَوُ اللهَ مُخْلِصينَ لَهُ الدِّينَ فَلَما نَجّيهُمْ الَي البَرِّ اذاهُمْ يُشرِكُونَ »  « 1 » وقتى در وسط دريا گرفتار طوفان شد ، كشتىاش متلاطم گشت و چاره‌اش از همه جا بريده شد ، نه اميدى به نجات كشتى بود و نه راهى براى رسيدن به ساحل . وقتى از همه كس و همه چيز مأيوس و نااميد شد ، آنجا خدا را در مىيابد . وقتى كه از كشتى و تلاطمش و از دريا و موجش خلاص شد و دوباره به زندگى برگشت ، خدا را فراموش مىكند . ديگر خدا را نمىيابد ، بلكه خود و اسباب و عناد و لجاج با علم و برهان در رد خدا موردنظر او قرار مىگيرد . امثال اين مورد براى همه ما پيش آمده است . بايد هم پيش بيايد ، يعنى به بن‌بست‌هايى برسيم ، تا به طور ناخودآگاه ناله خدا خدايمان بلند شود .\r\nيكى از بزرگان مىگفت : دكترى بود كه اصلًا منكر خدا بود ، هر چه براى او دليل مىآورديم ، يا نمىگذاشت حرفهايمان را تمام كنيم يا لجاجت مىكرد و جوابهاى بىسروته مىداد ، تا اينكه براى پسرش حادثه‌اى پيش آمد كه احتياج به يك عمل جراحى فورى داشت . چون با دكتر خيلى صميمى بوديم با هم به بيمارستان رفتيم ، بچه را مهيا كردند براى جراحى و به اطاق عمل بردند . طبيعى است كه ما را به اطاق عمل راه نمىدادند . دكتر پشت در اطاق ايستاده بود ، متوجه شدم پيش خودش دارد دعا مىكند :\r\nاى خدا تو بچه‌ام را شفا بده ، به من رحم كن ، خدايا اين بچه را به من ببخش .\r\nرفتم جلو و گفتم : فلانى چه مىگويى ؟ تو كه منكر خدا بودى !\r\nگفت : تو را به خدا و لم كن و بگذار بچه‌ام را از خدا بگيرم .\r\nآن موقع كه آپولو 13 در كره ماه خراب شد ، مىخواستند با بىسيم‌ها و وسايل ارتباطىشان تا مىتوانند ، آنها را نجات دهند . اما وقتى كه دسترسى آنها از همه جا قطع شد ، صداى « خدا ، خدا » ىشان از آنجا به گوش جهانيان رسيد .\r\n\r\n\r\n","description":"","footnote":"\r\n( 1 ) - سوره عنكبوت آيه 65 ترجمه : وقتى كه سوار كشتى مىشوند خدا را با خلوص مىخوانند و ليكن وقتى آنها را به خشكى نجات داديم ناگهان مشرك مىشوند .\r\n","page_name":" 162 ","page_number":162},
  {"content":"\r\n\r\nاز اين قضايا فراوان است ، كه انسان در گرفتاريها خدا را يافته است . اگر لجاجت‌ها و فلسفه‌ها ، چه فلسفه مادى و چه فلسفه الهى كنار رود ، حرفها و ظواهر ، اسباب كنار رود و كسى رابطه‌اش با خداوند به واسطه عبادت ، مخصوصاً خدمت به خلق زياد شود ، به وسيله نماز آن هم نماز اول وقت با روزه ماه مبارك رمضان آن هم روزه خاص و خدمت به ديگران با خدا رابطه پيدا كند و علاوه بر اينها در زندگيش گناه نباشد و اگر گناه آمد فوراً با آب توبه شستشو دهد ، طولى نمىكشد كه اين آدم مثل همان كسى مىشود كه در دريا گير كرده است و دستش از همه اسبابها كوتاه است ، يعنى هميشه خود را در محضر خدا مىبيند و به قول قرآن‌كريم كه مىفرمايد :\r\n « رِجالٌ لا تُلْهيهِمْ تِجارَةٌ وَ لا يَبْعٌ عَنْ ذِكرِ اللهِ ، وَ اقامَ الصَّلوةِ وَ ايتاءِ الزَكوةِ يَخافُونَ يَوماً تَتَقَلَّبُ فيهِ القُلُوّبُ وَ الابْصارُ »  « 1 » به مقامى مىرسد كه ديگر بازار ، اسباب كار ، علم ، دانشگاه ، برهان عرفانى و برهان مادىگرى ، اينها همه و همه كنار مىرود و آنچه در اين عالم هستى مىبيند فقط و فقط خداست .\r\nقرآن كريم مىفرمايد :  « وَ لا تَدْعُ مَعَ اللهِ الهاً آخَرَ الهَ الا هُوَ كُلُّ شَيْيٍ هالِكٌ الا وَجْهَهُ لَهُ الحُكْمُ وَ اْلَيْهِ تُرْجَعُونَ »  « 2 » در اين عالم چيزى خدا را نمىبيند ، هر چه را هم كه در اين عالم مىبيند ، وابسته به خدا مىبيند . « كل شيي هالك الا وجهه » معنايش اين است آنچه در اين جهان مىبيند قيوميت حق را مىبيند ، ديگر خودش و مالش ، خودش و تكيه‌گاهش ، خودش و عشيره‌اش ، همه و همه تدلى است . مثل نور چراغى است كه وابسته به دستگاه توليد برق است . مىگويد : اگر نازى كند قالب‌ها در هم مىريزد قيوميت مال اوست . قيوميت را مىبيند ، اما با چشم دل . اميرالمؤمنين ( ع ) در كلماتشان « 3 » و امام\r\n\r\n\r\n","description":"","footnote":"\r\n( 1 ) - سوره نور ، آيه 37 مردانى هستند كه تجارت و كسب و كار ( معامله كردن ) آنها را از ياد خدا باز نمىدارد و نماز به پا مىدارند و زكات ادا مىكنند و از روزى كه قلب‌ها و چشم‌ها بر مىگردند مىترسند .\r\n( 2 ) - سوره قصص آيه 88 ، ترجمه : با خداى تعالى كسى ديگر را مخوان كه هر چيز نابود شدنى است جز ذات پاك الهى ، فرمان و سلطنت با او و رجوع همه خلائق به سوى اوست .\r\n( 3 ) - عَن الاصْبَغ فى حديثٍ قال : قامَ الَيهِ رَجُلٌ يقالُ لَه : ذِعَلِب فَقال : يا اميرالمؤمنين هَلً رَأَيتَ رَبَّكَ ؟ ! فَقالَ : ويلَكَ يا ذِعْلِبْ لَمْ اكُنْ بِالَّذى اعْبُدُ رَبًّا لَمْ ارَهُ قالَ : فَكَيفَ رَأَيتُهُ صِفْهُ لَنا قالَ : وَيلك لَمْ تَرَهُ العُيونُ بِمُشاهَدَة الابْصار وَ يكُنْ رَأَتْهُ القُلُوبُ بِحَقائِقِ الايمان ( بحارالانوار ، ج 4 ، ص 27 ) . اصبغ بن نباته در حديثى گويد : مردى از جا برخاست كه او را ذعلب مىناميدند . سؤال كرد : يا اميرالمؤمنين آيا پروردگارت را ديده‌اى ؟ ! حضرت فرمودند : واى بر تو اى ذعلب ، پروردگارى را كه نديده باشم نپرستيده‌ام . عرض كرد چگونه او را ديدى ؟ براى ما بيان فرما . فرمود : واى بر تو ، او را چشم‌ها با مشاهده ديده نمىبينند و لكن قلبها او را به حقيقت‌هاى ايمان مىبينند .\r\n","page_name":" 163 ","page_number":163},
  {"content":"\r\n\r\nحسين ( ع ) در دعاى روز عرفه همين را مىگويند . مخصوصاً امام حسين ( ع ) در وسط دعا عرض مىكند :\r\n« عَمِيَتْ عَينٌ لا تَراك » كور باد آن چشمى كه تو را نمىبيند .\r\nآن چشم ديگر چشم نيست ، وجدانش مرده است ، وجدان دركىاش را از دست داده ، مثل آدم مريضى است كه مثلًا هيچوقت سير نمىشود . مرض جوع يا استسقاء دارد ، كسى كه مرض استسقاء ( عطش ) دارد هر چه آب بنوشد سيراب نمىشود . اين آدم نمىتواند سيراب شدن را درك كند ، زيرا مريض است .\r\nيك مريض ديگر ممكن است دو سه روز چيزى نخورده باشد ، در واقع گرسنه است ، اما گرسنگى را درك نمىكند . حتى يك لقمه غذا ، ولو اين غذا خيلى لذيذ هم باشد ، نمىتواند بخورد ، اگر هم در دهانش بگذارد ممكن است حالت تهوع به او دست دهد .\r\nلجاجت و عناد ، صفات رذيله و بىتوجهى به خدا هم يك نوع مرض است كه اگر معالجه نشود ، انسان را بيچاره و بدبخت مىسازد . اينها باعث كوردلى انسان مىشود و نمىتواند آنچه را كه علت اصلى و حقيقت‌دهنده به همه حقايق است ببيند ، اما اگر اين موانع كنار رود و تنها وجدان قاضى باشد ، خدا را هميشه درك مىكند . قرآن مجيد اين معنى را خيلى رسا بيان مىكند :\r\n « سَنُرِيهِم اياتِنا فِي الافاقِ وَ فِي انْفُسِهِمْ حَتّي يَتَبَيَّن لَهُمْ انَّهُ الحَقُ اوَلَمْ يَكْفِ بِرَبِكَ انَّهُ عَلي كُلّ شَيٍ شَهيدٌ »  « 1 »\r\n\r\n\r\n","description":"","footnote":"\r\n( 1 ) - سوره فصلت آيه 53 ترجمه : به زودى آيات و نشانه‌هاى خودمان را در آفاق و در خودشان به آنها نشان مىدهيم تا حق براى آنها روشن شود . آيا كافى نيست براى پروردگارت اين كه بر هر چيزى شاهد باشد ؟ !\r\n","page_name":" 164 ","page_number":164},
  {"content":"\r\n\r\nصدر آيه مربوط به برهان نظم است ، مىگويد : نشانه‌هاى ما ، در خودت و در اين جهان بايد تو را به جايى رساند كه جز خدا را نبينى ، تو را به جايى رساند كه بفهمى غير از خدا هم باطلند و حق و ثبوت ، تنها اوست . « انه الحق » حق اوست و همه او ، وجود نما و وجود وابسته هستيم ، سبب‌الاسباب اوست و اگر سببى همه در اين عالم هست ، خالقش اوست . وقتى انسان تمام اسباب را ببيند كه خالق دارد و ببيند خالقش كس ديگر است ، آن وقتى قيوميت حق را مىبيند ، لطف حق را مىبيند ، لطف حق را مىبيند و صفات جمال و جلال حق را مىبيند . ولى اين رياضت مىخواهد ، اگر رياضت دينى كشيد ، به واجبات اهتمام ورزيد ، به اجتناب از گناه اهميت داد ، به انجام مستحبات همت گمارد و مخصوصاً در بين مستحبات ، خدمت كردن به خلق خدا براى خدا را فراموش نكرد ، كم‌كم چنين حالى پيدا مىكند .\r\nاين براى اصل وجود خداست ، همان وحدت و توحيد را هم اثبات مىكند .\r\n\r\nتوحيد نظرى\r\nكسى كه دارد در دريا غرق مىشود ، هيچ‌وقت توجه به دو خدا ندارد . نمىگويد : اى خداى آسمان اول ، اى خداى زمين ، اى خداى آسمان دوم ، اى بت ، بت ظاهرى اينها نه . آن وقتى كه خدا مىگويد . توجه به يك مبدأ دارد ، نه به دو خدا . يعنى همانطور كه درك مىكند اصل خدا را و وجود خدا را ، وحدانيت را هم درك مىكند وقتى رابطه‌اش را با خدا محكم شد و به آنجا رسيد كه « لا تُلْهيهِم تِجارَة وَ لا بَيع عَنْ ذِكْرِ الله » آن وقت باز هم همين است اصل خدا را و اصل وحدانيت را درك مىكند .\r\n\r\nعدل فطرى\r\nفرض كنيد كسى مظلوم واقع شده و اميدى به هيچ‌كس نداشته باشد ، آن وقت كسى را كه عادل ، رئوف ، مهربان و رحيم است درك مىكند . لذا مىگويد : اى خدا تو از اين ظالم بازخواست كن . اى خدا اگر چه در اين جهان نمىشود ، مىدانم كه روز جزايى هست . در حالى كه اصل عدل را درك مىكند ، رأفت و رحمت او را هم درك\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمىكند . درك مىكند كه معادى هست و روز جزائى چنانچه راجع به نبوت و امامت هم در معناى كلمه « على صراط مستقيم » تذكر دادم كه هم نبوت و هم امامت يك امر فطرى است . در اين جهان بايد قانون باشد ، اين قانون بايد از طرف خدا باشد و خدا سفرايى به نام پيامبر تشريعى يا تبليغى بايد داشته باشد . اين موضوع در آنجا بحث شد و فهميديم كه براى اين انسان بايد نبوت و جعل قانون باشد ، اين قانون فقط بايد از طرف ذات ربوبى باشد و با آن بيانى كه در « على صراط مستقيم » كرديم ، لازمه‌اش اين است كه بايد سفرايى باشند .\r\n\r\nدليل فطرى بودن توحيد و . . .\r\nقرآن كريم دليل فطرت را مورد نظر قرار مىدهد و مىفرمايد :\r\n « فَاقِمْ وَجْهَكَ لِلدّينِ حَنيفاً فِطْرَةَ اللهِ الَّتي فَطَرَ النّاسَ عَلَيْها لا تَبديلَ لِخَلْقِ للهِ ذلِكَ الدّينُ القَيِّم ولِكنَّ اكْثَرً النّاسَ لا يَعْلَمُونَ »  « 1 » متوجه شو به آن دينى كه ميانه‌رو هست ، متوجه شو به دين ، به توحيد ، به اصل وجود خدا ، كه يك امر فطرى است . سرشت تو مىگويد خدا هست ، در ذات تو درك وجود خدا نهفته است . درك توحيد ، درك اسماء و صفات ، درك معاد ، درك نبوت ، و امامت ، همه اينها در ذات تو نهفته است . « لا تبديل لخلق الله » اين جمله يك اشاره است به نقصى كه بر برهان فطرت وارد شده است . بعضى از مادىگرايان مىگويند : از كجا كه اين عادت نباشد ، اين عادت است ، نه فطرت . براى اينكه بچه شما موقع تولدش با ياعلى ياعلى دنيا آمد ، در گوشش نام اميرالمؤمنين ( ع ) را خوانديد و زبانش با « اشهد ان لا إله الا الله » باز شد و بالاخره اين بچه با اين عادت بزرگ شده ولى شما اسم اين عادت را فطرت گذاشته‌ايد . اين جمله « لا تبديل لخلق الله » اشاره به اين است كه نه آقا ! اين عادت نيست ، اگر عادت بود بايد در آنان كه با سفينه به كره ماه رفتند يا در كسى كه لجاجت مىكند و يك عمر در مادىگرى غوطه‌ور بوده ، نباشد . اما\r\n\r\n\r\n","description":"","footnote":"\r\n( 1 ) - سوره روم ، آيه 30 ترجمه : ( اى پيامبر با پيروانت ) مستقيم روى به سوى آئين پاك اسلام‌آور و پيوسته از طريقهء دين خدا كه فطرت خلق را برآن آفريده است پيروى كن كه هيچ تغييرى در خلقت خدا نبايد داد . اين است آئين استوار حق و ليكن بيشتر مردم از حقيقت آن آگاه نيستند .\r\n","page_name":" 166 ","page_number":166},
  {"content":"\r\n\r\nمىبينيم كه در بن‌بستها هم كسى كه در محيط اسلامى و محيط توحيد بزگ شده و هم آنكه در محيط مادىگرايى پرورش يافته ، اين نكته را مىيابد . لذا فرموده : «\r\nلا تبديل لخلق الله\r\n» يعنى اين عادت نيست . فطرت است . ذات است ، در ذات هر كسى و در هر محيطى نهفته است . اگر در بن‌بست‌واقع شد و دستش از همه جا قطع شد ، خدا را مىيابد ، نظير آدم تشنه كه تشنگى را مىيابد . به اين برهان فطرت مىگويند .\r\n\r\nراه رسيدن به خدا\r\nگفتيم كه قرآن روى برهان فطرت خيلى پافشارى دارد . يك مقدار روى آن مطالعه كنيد . شما عزيزان كه موحد هستيم اگر بخواهيد حقيقت اين برهان را دريابيد ، كار و زحمت مىخواهد . به واجبات ، مخصوصاً نماز خيلى اهميت بدهيد .\r\nجوانهاى عزيز ! به نماز ، مخصوصاً نماز اول وقت ، نماز با خضوع و خشوع ، نماز با تعقيبات و حتىالمقدور و نمازجماعت ، خيلى اهميت دهيد كه « كبريت احمر » است . اهتمام ورزيدن به جهاد در راه خدا و كمك به جبهه و جنگ و . . . بسيار مؤثر است .\r\nروزه ماه مبارك رمضان اگر روزه خاص باشد ، انسان را در اين يك ماه خيلى جلو مىبرد و يك شبه ، ره صد ساله مىپيمايد . آن وقت عيدفطر هم دارد ، عيد دارد براى اينكه جلو رفته ، عروج كرده و به خدا رسيده است .\r\nمراقبت از مستحبات ، مثل نماز شب ، سروكار داشتن با قرآن ، سروكار داشتن با دعا و راز و نياز با خدا ، انسان را خيلى پيش مىبرد ، به انسان نور مىدهد و قلبش را روشن مىكند .\r\nدست پيرزنى را گرفتن ، دلى را به دست آوردن ، مخصوصاً خوبى كردن به افرادى كه به تو بدى مىكنند و بالاخره خدمت به ديگران ولو به يك گربه ، ولو به يك سگ و مخصوصاً خدمت به كسى كه جز خدا پناهى ندارد ، خدمت به زيردست ، خدمت و رسيدگى به افراد مقصر و آنها كه درباره تو كوتاهى كرده‌اند ، خدمت به خويشان ، مخصوصاً به پدر و مادر ، اينها از چيزهايى است كه انسان را پيش مىبرد\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n. پس بيايد سعى كنيد يكى دو قدم به پيش رويم . يعنى يكى دو قدم پاسخ‌گوى نداى فطرى خويش باشيم . برهان فطرت كه علمى نيست ، ممكن است كسى بگويد : ما برهان فطرت را قبول نداريم . مثل برهان نظم نيست كه عقل را ساكت كند . بله در عوض اين وجدان را ساكت مىكند ، اين برهان وجدانى است ، اين راه يافتن هدف و به آن رسيدن است . اين به قول شاعر : « تا نگريد طفل ، كسى نوشد لبن » است . اين رفتن مىخواهد تا به آن برسد .\r\nبه سوى خدا برويد ، به سوى تقرب الهى برويد تا انشاءالله به مقامى برسيد كه مصداق اين آيه شويد : « لا تلهيهم تجارةولا بيع عن ذكر الله »\r\n\r\nنظم تام عالم\r\nاز نظر دانشمندان چه فلاسفه ، چه علماى زيست‌شناس ، چه علماى گياه‌شناس و چه دانشمندانى كه از علم هيئت بهره‌اى دارند نظم دقيقى بر اين جهان حكمفرماست . فلاسفه چه اسلامى و چه غيراسلامى معتقدند كه عالم هستى روى يك نظام تام و دقيق استوار است . حتى بعضى مثل « موريس مترلينگ » به اندازه‌اى دست بالا را گرفته است كه مىگويد : اگر پشه‌اى در اين عالم يك بال زيادتر بزند يا يك بال زدن از ماشين خلقت كم كند اين عالم با آن عظمت نابود خواهد گشت .\r\nلذا همهء فلاسفه بحثى دارند به نام نظام تام يا نظام اتم و مدعى هستند كه اين عالم وجود بر يك نظام دقيق تام استوار است . علماى زيست‌شناس هم كه بر روى جسم انسان بحث مىكنند ، مىگويند : شكى نيست كه يك نظام تام در اين بدن حكمفرماست . علماى گياه‌شناس هم مىگويند : نظامى كه در گياه نهفته شده نظام دقيق و تامى است و بالاتر از اينها علماء علم هيئت ، مخصوصاً هيئت جديد در بسيارى از بحث‌هايشان مدعى هستند كه در عالم هستى نه فقط اين كرهءزمين ، بلكه در تمام كهكشان‌ها و منجمله منظومهء شمسى چنان نظام دقيقى حكمفرماست كه بايد گفت : همه اين اجرام كيهانى به هم ربط دارند ، گويا همهء اينها با همهء عظمت و وسعتشان يك چيز هستند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nآنطور كه مىگويند تا كنون / 000 / 310 منظومهء شمسى كشف شده ، بعضى از كهكشان‌ها به اندازه‌اى از ما دور هستند كه دو سه ميليون سال نورى نه اينكه سال عادى يا سال رياضى طول مىكشد تا نور آن ستاره به ما برسد . با اين بعد مسافت يك نظم و اتصال و وحدتى بين اين افلاك حكمفرماست كه گويا عالم هستى يك چيز است ، مثل دانه‌هاى يك گلوبند همه در يك رشته و همه وابسته به يكديگرند .\r\n\r\nنظم در بدن انسان\r\nدر اين باره چه مادىگرا باشد چه الهى ، نمىتواند بگويد نظم در اين عالم نيست و من خيال نمىكنم ، شما كسى را از دانشمندان پيدا كنيد كه بگويد نظمى در جهان هستى نبوده و وحدت و يكپارچگى بر آن حكمفرما نيست . همه قائلند به اين كه اگر شما بخواهيد يك لقمه غذايى را كه در دهان مىگذاريد ، جزء بدن شما بشود ، همه اعضاء بايد با هم هماهنگ باشند . بگذريم از اينكه به قول سعدى خدايش رحمت كند :\r\n ابر و باد و مه و خورشيد و فلك دركارند * تا تو نانى به كف آرى و به غفلت نخورى \r\n همه از بهر تو سرگشته و فرمانبردار * شرط انصاف نباشد كه تو فرمان نبرى \r\nقطع نظر از اينكه اين لقمه از كجا پيدا شده ، وقتى آن را در دهان مىگذارى ، دندانها اين لقمه غذا را مىجوند ، زبان كار مىكند كه اگر زبان نباشد نمىشود آن لقمه را جويد ، بالاتر از آن غدد بزاق هم زير زبان ترشح مىكنند و اين لقمه را تر و نرمش مىكنند تا قابل هضم و فرورفتن بشود ، بعد زبان كوچك كه در اينجا نقش مهمى دارد به كار مىافتد ، زبان كوچك جلوى راه تنفس را مىگيرد كه غذا داخل آن نشود ، اگر اين عضو اندكى در انجام وظيفه كوتاهى كند و ذره‌اى غذا داخل ناى بشود انسان را مىكشد ، قوه بلع يعنى اگر انسان قوه بلع نداشت كه غذا را فرو ببرد بايد از گرسنگى بميرد . وقتى غذا در معده مىرود ، اين ديگ جوشان غذا را به صورتى كه قابل هضم باشد در مىآورد . قوه‌اى كه در آن تعبيه شده ، غذا را از معده ، بيرون مىفرستد به اثنىعشر و به روده‌ها مىبرد .\r\nرگهاى ريزى كه در اثنى عشر و روده‌هاست جوهر غذا را\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمىگيرد و تفاله غذا را به صورت مدفوع بيرون مىريزد . كليه‌ها و دستگاه‌هاى ديگر جوهر غذا را مىگيرند و به صورت ادرار بيرون مىدهند . اين جوهر غذا كه وارد خون شد ، گلبول‌هاى قرمز گارد پخش ارزاق كه در هر انسانى چند ميليارد از اين گلبول‌ها موجود است اين غذا را به سلول‌ها مىرسانند كه اگر يك دقيقه غذا و يا هوا به آنها نرسد سلول‌ها مىميرند و انسان از بين مىرود . گلبول‌هاى قرمز ، نه فقط غذا به سلول‌ها مىرسانند ، بلكه اكسيژن را هم مىرسانند ، گاز كربنيك را مىگيرند و بر مىگردانند كه ما به اين تنفس مىگوئيم . باز هم خدا رحمت كند سعدى را ، مىگويد :\r\nهر نفسى كه فرو مىرود ممد حيات است و چون بر مىآيد مفرح ذات پس در هر نفسى دو نعمت موجود است و بر هر نعمتى شكرى واجب .\r\n از دست و زبان كه برآيد * كز عهده شكرش بدر آيد « 1 » \r\nعلاوه بر گلبول‌هاى قرمز ، گلبول‌هاى سفيد كه آن هم چندين ميليارد در بدن انسان موجود است نقش بسيار مهمى دارند . يعنى اينها گارد نگهبان بدن هستند و اگر نباشند ميكروبها در يك لحظه انسان را نابود مىكنند . ميكروب همراه غذا يا از راه هوا مرتب وارد بدن مىشود ، مثل دشمنى كه مرتب به يك كشور گسترده حمله مىكند و مىخواهد آنجا را به اشغال خود در آورد اما با مقاومت روبرو مىشود . گلبول‌هاى سفيد كارشان دشمن كسى و نابود كردن دشمن است اگر آن گارد پخش ارزاق و اين كارد نگهبان در بدن انسان نبود ، انسان نيم‌ساعت هم نمىتوانست در اين دنيا بماند ، نه غذايى بود و نه قدرت دفاعى در برابر دشمن . سلول‌ها مىمردند و ميكروب‌ها انسان را نابود مىكردند .\r\nشما از وقتى كه لقمه غذا در دهان مىگذاريد تا وقتى كه جوهر غذا به سلول‌ها مىرسد تا زوائد آن به صورت مدفوع و بول و عرق دفع مىشود ، قدرى درباره‌اش فكر كنيد ، مىبيند سر تا پا نظم است ، سر تا پا حكمت است ، سر تا پا دقت است . اگر به هر يكى از اين اعضاء ، زبان ، لب‌ها ، غدد ، زبان كوچك و حلق ، معده با آن حركات و ترشحاتش ، روده‌ها كه دستگاه گوارش است ، دستگاه گردش خون يا تنفس كوچكترين خللى وارد شود هستى انسان در خطر نابودى قرار مىگيرد .\r\n\r\n\r\n","description":"","footnote":"\r\n( 1 ) - كتاب گلستان شيخ مصلح‌الدين سعدى شيرازى ، ص 2 .\r\n","page_name":" 170 ","page_number":170},
  {"content":"\r\n\r\nاين ترتيب ، اين حكمت ، اين نظم در انسان چيزى نيست كه كسى بتواند منكرش بشود و اگر بخواهيم در اين مورد بحث كنيم اولًا من كه متخصص اين كار نيستم بعد هم روزها و شبها بايد در اين باره بحث كرد ، پس بهتر است اين بحث را رها كنيم و به بعد ديگر آن بپردازيم . ببينيم اين يك لقمه غذا چگونه بدست آمده است .\r\nاين زمين مرده ناگهان زنده مىشود ، درختهاى مرده ناگهان زنده مى شوند ، دو تا درخت پهلوى هم يك آب مىخورند ، از يك خاك تغذيه مىكنند ، در يك هوا تنفس مىكنند ، از يك نور استفاده مىكنند ، اما يكى خرما مىدهد ، يكى انگور .\r\nقرآن شريف راجع به ازدواج در گياهان بلكه لقاح در همه موجودات بارها تذكر داده ، مىفرمايد : عالم بر مبناى نر و ماده است « 1 » ، هر چيزى جفت دارد . بعضى چيزها را مىدانيد ، مثل خرما كه لقاح دارد ، يعنى بايد يك گردى از درخت نر بگيرند و به درخت ماده بزنند تا خرما بدهد . اما همين عمل در همه گياهان به نحوى صورت مىگيرد كه انسان از نحوه عملكرد اين گياهان و يا حتى تشخيص چنين نكات دقيق غافل بوده و نمىداند چگونه بارور مىشوند ، اگر چه امروزه تا حدودى روشن شده كه به وسيله انسان يا پرندگان و حشرات و باد عمل گرده‌افشانى تحقق مىپذيرد . قابل تذكر اين كه وقتى بدانيم يك عمل گرده‌افشانى چگونه به موجودات ديگر عالم مثل باد ، حشرات ، پرندگان و . . . مربوط است ، مىبينيم عالم مثل زنجيرى به هم پيوسته است .\r\nكم‌كم بياييد در يك دانه اتم ، مىبينيد كه نر و ماده دارد يعنى جفت دارد . الكترون‌ها دور پروتون‌ها و نوترون‌ها مىگردند كه دقيقاً مقدار بار مثبت با بار منفى برابر است خود اتم به اين كوچكى يك منظومه است . اين كره‌زمين خود حركتها دارد ، تا به حال بيش از چهارده حركت براى اين كره خاكى بيان شده است و شايد هم بيشتر باشد ، اول مىگفتند زمين اصلًا حركت ندارد در حالى كه قرآن در آن محيط كه گفتم ، دانشگاه نبود ، دبستان هم نبود ، فرمود : زمين حركت دارد بعداً گاليله هم گفت زمين حركت دارد ولى هيچ كس باور نكرد . كم‌كم حركت‌هاى زمين يكىيكى كشف شد ، نه يكى ، نه دوتا ، خيلى بيشتر . از جمله حركات مشهور زمين\r\n\r\n\r\n","description":"","footnote":"\r\n( 1 ) - سبحان الذى خلق الازواج كلها مما تنبت الارض و من انفسهم و مما لا يعلمون ( سوره يس ، آيه 36 ) . پاك و منزه است خدايى كه همه ممكنات عالم را جفت آفريده ، چه از نباتات ( و حيوانات ) و چه از نفوس بشر و ديگر مخلوقات كه شما از آنها آگاه نيستيد .\r\n","page_name":" 171 ","page_number":171},
  {"content":"\r\n\r\nيكى حركت وضعى است كه سرعتش در خط استوا تقريباً ساعيت « 280 » فرسنگ است و از اين حركت ، شبانه‌روز پيدا مىشود . حركت ديگرش انتقالى است و در هر دقيقه « 300 » فرسخ و هر ساعتى « 000 / 18 » فرسنگ به دور خورشيد مىچرخد كه از اين حركت ، فصل‌ها پديد مىآيد و خلاصه حركت‌هاى ديگر كه هر كدام براى بقاء اين سياره و بقيه سيارات مربوطه لازم است و كمترين تندى و يا كندى ، كل عالم هستى را در مخاطرهء جدى قرار مىدهد . ممكن است شما با اتومبيل گاهى كند و گاهى تند برانيد ، اما اگر فرض كنيم فقط يكى از اين حركتهاى زمين يك مقدار كند شود ، روز و شب چندين برابر مىشود و ديگر در اين زمين امكان زندگى نيست . نه گياه مىتواند برويد و نه ديگر كسى مىتواند روى آن زندگى كند . اگر يك مقدار حركتش تند شود حرارتى كره را فرا مىگيرد كه قابل سكونت نيست ، به علاوه منظومه شمسى به هم مىخورد و حركت كل اجرام سماوى را مختل مىسازد . اگر دو تا ماشين با سرعت به هم بخورد ، چه مىشود ؟ حالا به همين نسبت بزرگش كنيد ، حركت به قدرى سريع است كه هر دو كره ذوب مىشوند .\r\nهمين خورشيد را اول مىگفتند حركت ندارد . تا اين اواخر هم مىگفتند ثابت است ، بعد به دست آوردند كه نه ، حركت خيلى عجيب است ، به اندازه‌اى حركت تند است تلسكوپ نمىتوانسته حركت را ببيند . لذا گفتند در اين اواخر اثبات شده است كه منظومهء شمسى ما به دنبال ستاره « وگا » كه هر ساعتى حدود « 2870 » كيلومتر سرعت دارد به جاى نامعلومى ، در حركت است . ولى قرآن مىگويد معلوم است ، آنجا كه خدا مىخواهد « والشمس تجرى لمستقرلها »\r\nيك وقتى دانشمندان علم هيئت ، فلك درست مىكردند از جمله هيئت بطلميوس كه در زمان پيغمبراكرم ( ص ) در يونان فلك درست مىكرد ، اين ستاره‌ها را به فلك اول آسمان اول ميخكوب مىدانست و فلك را به يك پياز تشبيه مىكرد اما قرآن در همان زمان گفت همه اينها غلط است « و كل فى فلك يسبحون » و هر كدام در فلك خود شناور است .\r\nقرآن ضمن تكرار چنين مضامينى همه آنها را شناور مىداند . « خلق السموات به غير عمد ترونها » اينها ستون نامرئى دارند كه شايد منظور همان قوه جاذبه و دافعه باشد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخورشيد با قوه جاذبه‌اى كه دارد سيارات منظومه شمسى را به دور خود در مسيرى حركت مىدهد و نگاه مىدارد و نيز به سبب قوه دافعه سيارات تعادل آنها حفظ مىشود . اگر قوه دافعه كره زمين نباشد ، زمين در فضا پرتاب شده و نابود مىگردد .\r\n\r\nهدايت تكوينى\r\nبالاخره با توجه به علم هيئت ديروز و امروز اگر نگاهى به اين عالم هستى بيفكنيم ، متوجه مىشويم كه نظم دقيقى بر اين عالم حكمفرماست . خيلى دقيق‌تر از آنچه ما فكر مىكنيم . شما در هر علمى وارد شويد جهان‌شناسى ، هستىشناسى ، انسان‌شناسى و زمين‌شناسى ، نظم را در آنها در مىيابيد كه به اصطلاح قرآن هدايت تكوينى نام گرفته است « 1 » . و به نظر مىرسد كه بهترين راه براى پىبردن به وجود خدا همين « هدايت تكوينى » است ، زيرا وقتى فرعون از حضرت موسى ( ع ) سؤال مىكند « من ربكما » ؟ اين پروردگار شما كه آمده‌ايد برايش تبليغ مىكنيد چه كسى است ؟\r\nحضرت موسى ( ع ) جواب مىدهند :\r\n« رَبُّنَا الَّذي اعْطي كُلَّ شَيْيءٍ خَلَقُه ثُمَّ هَدي » « 2 »\r\nبه عبارتى ، يعنى خداى من آن است كه گلبول‌هاى قرمز را به طور جبر واداشته كه اكسيژن بگيرد و به سلول‌ها برساند و دىاكسيدكربن برگرداند . پروردگار من آن است كه وقتى دانه گندم را در خاك بياندازى به امر او ريشه‌اش پائين مىرود و ساقه‌اش بالا مىآيد . پروردگار من آن است كه براى اين زمين حركت جبرى قرار داده ، بخواهد و يا نخواهد بدون اينكه تندتر حركت كند يا كندتر ، همانطور كه بايد حركت كند ، حركت مىكند .\r\nاسم اين حركت به زبان فلاسفه و يا قرآن هدايت تكوينى است و اين هدايت را خداوند روى دوش موجودات نهاده است .\r\n\r\n\r\n","description":"","footnote":"\r\n( 1 ) - مَنْ لم يعرفها « التشريح و الهيئة » فهو عنين فى معرفة الله ( محجة البيضاء ، ج 1 ، ص 71 ) . « كسى كه علم تشريح و هيئت را نداند فكرش در شناخت خدا زايش ندارد »\r\n( 2 ) - سوره طه ، آيه 5 « خداى ما آن كس است كه همه موجودات عالم را نعمت وجود بخشيده و سپس به راه كمالش هدايت كرده است »\r\n","page_name":" 173 ","page_number":173},
  {"content":"\r\n\r\nبنابراين « نظم » در جهان بايد « منظم » داشته باشد كه بهتر است در اين مورد مثالى بزنم .\r\nفرض كنيد شما وارد جنگلى مىشويد مىبينيد در اين جنگل درختهايى دارد خودرو ، بدون نظم و ترتيب . يك جا درخت هست ، يك جا درخت نيست ، يك جا زياد است ، يك جا كم . با خود مىگوئيد كسى اين درختها را نكاشته اين درختها خودرو جنگلى است جنگل يعنى بىنظم كه درختان كوچك ، بزرگ ، زياد و كم ، در جاهاى مختلف پراكنده‌اند از اين جنگل به باغى وارد شويد ، مىبينيد ، درختان اين باغ در فاصله معينى از هم قرار دارد و انواع درختها از هم جدا كاشته شده و عمارتى هم وسط باغ بنا شده است . مقايسهء جنگل و باغ و تشخيص بىنظمى در يكى و نظم در ديگرى استدلال نمىخواهد ، عقل ضرورى به شما مىگويد يكى جنگل است يكى باغ . اين باغ باغبان داشته ، مدير و مهندس و حكيمى داشته ، كسى كه مىدانسته زمين را چگونه بايد آمادهء كشت نمود . چگونه بايد درخت را كاشت ، چه موقع آبيارى كرد و چطور پرورش داد .\r\nاگر كسى به شما بگويد اين باغ و آن جنگل هر دو يكى هستند به ريشش مىخنديد به او مىگوييد مسخره نكن ، يا مرا ديوانه مىپندارى يا خودت ديوانه‌اى ، من بين باغ و جنگل فرق مىگذارم . اين باغ باغبانى دارد ، منظمى دارد كه جنگل ندارد ، اين حكم عقل ضرورى انسان است ، احتمال تصادف يا به قول بعضى « جهش » در ايجا نظم درختان باغ صفر است ، در اين باره يكى از دانشمندان رياضى كتاب خوبى دارد ، به نام « حساب احتمالات » يا « راز آفرينش در حساب احتمالات » نمىخواهم وارد بحث پرپيچ و خم رياضى بشوم ، لكن به طور اشاره مثالى از نيوتن آورده و از آن مىگذرم :\r\nشما ده عدد سكه را از يك تا ده شماره‌گذارى كنيد و آنها را در كيسه‌اى بريزيد . سپس بدون نگاه كردن دست در كيسه كنيد و سكه‌اى برداريد . يكى از شماره‌هاى از يك تا ده در مىآيد . اما احتمال اينكه سكه شماره يك دربيايد ، يك احتمال در ده احتمال است يعنى 10 % كه خيلى احتمالش كم است . احتمال كمتر از اين وقتى است كه بخواهيم بعد از شماره يك وقتى سكه شماره يك هم در كيسه باشد سكه شماره دو در بيايد و باز با همان شرايط كه سكه‌ها همه در كيسه قرار\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدارند ، بخواهيم شماره سه بعد از يك و دو در بيايد يك احتمال در چندين هزار احتمال است ، كه هنوز واقع نشده و اگر بخواهيم سكه‌ها ، از شماره يك تا شش به ترتيب در بيايد ، احتمال آنقدر كوچك است كه يك احتمال در چندين ميليارد احتمال است ، و بايد با حساب نورى محاسبه شود . حالا اگر بخواهيم تا ده به ترتيب در بيايد اصلًا ممكن نيست ، احتمال به قدرى ضعيف است كه هيچ آدم وسواسى هم در صورتى كه بپذيريم وسواسىها ، از فيلسوفان ، رياضىدانان و فقها دقيق‌ترند نمىتواند بگويد كه ممكن است شما دست در كيسه كنيد ، اعداد از يك تاده به ترتيب در بيايد . اين احتمالش صفر است .\r\nحالا راجع به يك لقمه غذا به ترتيب از لحظه وارد شدن به دهان تا مرحله جذب چه اعضاء و اجزايى در آماده‌سازى آن نقش دارند : اول لب بعد زبان ، غدد ، زبان كوچك ، معده ، اثنىعشر ، بعد روده بزرگ ، رگها ، كليه‌ها ، گلبول‌هاى قرمز و كار كردنشان ، گلبول سفيد و دفاع جانانه‌شان ، كه همه اين اعضاء و جوارح به ترتيب و پشت سر هم عمل مىكنند . اگر به وجود آورنده و ناظم اين ترتيب خدا باشد يعنى خداى مدبر و حكيم باشد ، درست است . يعنى اين برنامه ناظم دارد ، اما اگر بخواهى بگويى تصادف است از شما مىپرسند تصادف پس چرا زبان كوچك به جاى زبان بزرگ نيست ؟ چرا زبان بزرگ به جاى معده نيست ؟ چون تصادف معنايش اين است بايد معده در گلو قرار گيرد . گلبولهاى قرمز به جاى غدد مترشحه داخل شكم باشد ، چرا اين چنين نيست ؟ تصادف يعنى به هم خوردن و قاطى شدن ، نه اينكه شما بگوئيد اين اندامهاى گوارشى كه به ترتيب پشت سر هم قرار گرفته حاصل تصادف است ، احتمالش از لحاظ حساب رياضى محال است و مثل همان مثال ساده رياضى بالا مىباشد . محال است كه شما ده سكه را در يك كيسه‌اى بيندازيد و همه شماره‌ها از يك تا ده به ترتيب از كيسه بيرون بيايد ، حتى احتمالش هم محال است و اگر كسى اين احتمال را هم بدهد ، مردم به او مىخندند . مثل اين است كه كسى بگويد اين باغ و جنگل هر دو تصادفاً به وجود آمده‌اند . الا اينكه شانس جنگل نگرفته و از بخت بد درختها بطور نامنظم روئيده ، اما اين باغ شانس داشته ، بخت و اقبال داشته و همين خوش شانسى باعث نظم و ترتيب در اين باغ شده است . خوب اين را به هر عاقلى بگويند قبول نمىكند ، نه بىسواد قبول مىكند و نه باسواد . فقط يك آدم لجوج مىتواند\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nچنين حرفى بزند و در ادعاى خود اصرار هم بورزد كه بله ، اين امر حتماً تصادف است . يك دسته از فلاسفه شكاك هستند كه به اينها اصطلاحاً سوفسطائى مىگويند . به اين سوفسطى هر چه گفته شود مىگويد شك دارم ، حتى راجع به بودن خودش هم مىگويد من شك دارم كه هستم يا نه . حالا شب است ، مىگويد من شك دارم ، از كجا معلوم حالا شب باشد ! من الآن دارم صحبت مىكنم مىگويد من مشكوكم تو صحبت مىكنى يا نه ! !\r\nشيخ‌الرئيس مىگويد : با چنين كسى نمىشود با دليل و برهان مباحثه كرد ، اگر برايش دليل بياورى كه حالا روز است ، يا شب است مىگويد نه ، من شك دارم . پس مباحثه فايده‌اى ندارد ، بهتر است وقتى مىگويد من شك دارم كه هستم يا نيستم ، يك گل آتش يا يك ميله داغ بگذارى روى دستش . جواب اين آقا سوزاندن دست اوست . اگر گفت دارم مىسوزم بايد به او گفت برادر خيال مىكنى كه مىسوزى يك آتش خيالى بود ، واقعيت هم نداشت ، گذاشتم روى دستى كه خيالى بود و الآن هم اين سوزش و درد خيالى است ، تو كه در هستى خود شك دارى در سوختن دستت هم شك داشته باش و به درد آن اعتنا مكن .\r\nراه برخورد با آدم لجوج همين است يا حداقل ، سكوت در برابر اوست ، تا خود به زودى سر عقل آيد ، اگر نيامد خلاصه موقع رفتن از اين دنيا همه چيز را يك جا مىفهمد . وقتى كه لجاج و عناد بيايد ، نمىشود كارى كرد . اما فعلًا با لجوج كار نداريم . از يك آدم عاقل سؤال مىكنيم . كه آقا مىشود گفت يك باغ كه داراى ترتيب خاصى است بر اثر تصادف و خودبخود به وجود آمده است يا نه ؟ مىگوييم : اين عالم هستى روى يك نظام مىچرخد ، نظامى كه همه قبول دارند ، حتى مادىگراها . هر كجا نظم است دليل بر وجود منظِم ( نظم‌دهنده ) است . پس بر اين جهان يك حاكم حكيم و مدبرى حكمفرماست .\r\nبرهان نظم و اثبات وجود خدا\r\nبهتر است از اصطلاحات علمى و فنى چشم بپوشيم و داستانى از نيوتن نقل كنيم . شما مىدانيد نيوتن متخصص در هيئت بود و به هيئت علاقه زيادى داشت ، لذا در\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكارگاه خودش يك منظومه شمسى درست كرده بود كه به وسيله برق روشن مىشد . يك خورشيد درست كرده بود ، يك كره ماه ، يك كره مريخ و . . . اين يازده سياره را به ترتيبى كه هست قرار داده بود . وقتى كليد برق را مىزد همه اينها روشن مىشد و به حركت در مىآمد خيلى جالب بود ، همه حركات مثل منظومه شمسى بود . بعضى وقتها كه از كار خسته مىشد كليد برق را مىزد به تماشاى آن مىنشست . راستى هم كه چنين صحنه خيلى تماشايى است حتى براى ما كه اهل فن نيستيم ، او كه از همين تماشا هم كلى بهره علمى مىبرد .\r\nبالاخره يك روز رفيقش به داخل كارگاه آمد ، يك صندلى گذاشت و نشست و با هم مشغول صحبت شدند ، همين‌طور كه گرم صحبت بودند ، نيوتن بدون اينكه دوستش متوجه شود كليد برق را زد و منظومه‌شمسى به حركت در آمد . رفيق مادىگراى او خيلى تعجب كرد ، مدتى نگاه كرد و گفت :\r\nآقاى نيوتن كار خيلى جالبى است ، خيلى عالى ساخته شده ، خودت آن را ساختى يا ديگرى درست كرده ؟ راستى كه كار بسيار جالبى است !\r\nنيوتن با بىاعتنايى گفت : نه دوست من وجود اينها تصادفى است ، تصادفاً اين منظومه شمسى در اين جا پيدا شده ، كسى آن را نساخته است ، تصادفاً اين خورشيد حركت مىكند و همين‌طور اين كره‌زمين و ساير كرات ، اينها همه‌اش تصادف است .\r\nدوست يك مقدارى صبر كرد و گفت : آقاى نيوتن مسخره نكن . چه كسى اين را برايت درست كرده ؟ نيوتن جواب داد يك بار كه گفتم اتفاقى درست شده . رفيقش عصبانى شده گفت : آقاى نيوتن خودت را مسخره مىكنى يا مرا ! آخر تصادف يعنى چه ؟ اتفاق يعنى چه ؟ اين دم و دستگاه را حتى يك آدم عادى نمىتواند درست كند و حتماً بايد فرد متخصص باشد ، چگونه مىگويى تصادفاً به وجود آمده است ؟\r\nنيوتن بلافاصله گفت : آقاى عزيز وقتى من مىگويم اين منظومهء شمسى كه با برق كار مىكند و خيلى ساده هم هست بر اثر تصادف پيدا شده ، تو عصبانى مىشوى ، ولى خود تو وجود اين عالم هستى را با اين نظمش ، اين كهكشان‌ها را با اين دقتش ، اين كره‌زمين را با آن همه حركات گوناگون دقيق و اين عالم هستى را با اين نظم و برنامه عجيب ، تصادفى مىدانى و حرف خود را عقلائى ؟ ! تو ادعاى مرا مسخره و باور نكردنى مىدانى و توقع دارى كه ديگران حرفهاى تو را بپذيرند ؟ تو كه مىدانى اين\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nچند سياره كوچك نمىتواند خود به خود به وجود آمده باشد ، چگونه پذيرفته‌اى كه اين عامل هستى بدون خالق و منظم باشد ؟\r\nمىگويند ، رفيق نيوتن از همان جا موحد شد . يعنى منظومه شمسى نيوتن ، رفيق نيوتن را موحد كرد ، عقلش را بيدار كرد ، دست از لجاجتش برداشت و گفت : راست مىگويى ، مسلم است كه بر اين عالم هستى خالق حكيم و مدبرى حكمفرماست .\r\nمىخواستم اين بحث را در اين جا تمام كنم و به بقيه آيات سوره « يس » بپردازم ولى چون جاى دقيق بحث است و قرآن شريف هم چند آيه در اين مورد دارد ، قسمت آينده را هم به اين بحث اختصاص مىدهيم ، انشاءالله .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nجلسه چهاردهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدهً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر قسمت گذشته بحث شد كه اين عالم بر پايه نظم ، استوار است و اين نظم دقيق و تام ، « منظم » مىخواهد . تصادف ، شيى بىشعور يا كسى كه عالم ، مدبر وحكيم نيست ، نمىتواند نظم بياورد . پس نظم اين جهان دليل بر اين است كه يك خالق مدبر ، حكيم ، قادر و رئوفى بر اين جهان حاكم است .\r\n\r\nبيان دانشمندان درباره نظام اتم\r\nقبل از شروع بحث خوب است به اين نكته توجه داشت باشيم كه صدرالمتألهين ، قائل به نظم اتم است و مىگويد : نه تنها در اين جهان ، نظام تامى حاكم است بلكه نظمى كه حاكم است ما فوق تام است « 1 » و از كلام شيخ‌الرئيس در شفا هم اين جمله استفاده مىشود . « 2 » در قسمت گذشته درباره نظم تام توضيح دادم و حركت زمين را مثال زدم كه اگر حركت وضعى يا انتقالى و يا يكى ديگر از حركاتش مختل شود ، يا جاذبه و دافعه‌اش اندكى كم و زياد شود ، در يك لحظه نابود مىشود ، در بدن انسان هم همين‌طور ، اگر گلبول‌هاى قرمز يا سفيد كار خود را انجام ندهند ، ادامه حيات غيرممكن است . به اين نظم « نظم تام » مىگويند ، اما نظم اتم و نظم ما فوق اتم معنايش اين است كه چيزهايى در جهان وجود دارد كه اگر نباشد ، به هستى جهان ضرر نمىزند ولى\r\n\r\n\r\n","description":"","footnote":"\r\n( 1 ) - اسفار اربعه ج 9 ، ص 348 .\r\n( 2 ) - شفا - الهيات ، فصل 2 ، مقاله 10 ، ص 441 .\r\n","page_name":" 179 ","page_number":179},
  {"content":"\r\n\r\nوجودش براى هستى جهان مفيد است . در همين بدن انسان چيزهايى است كه اگر نباشد ، ضرر به وجود او نمىزند ، انسان قادر است بدون آنها ادامه حيات دهد ، اما بودنش براى انسان مفيد است . به اين نظم اتم گويند و به قول ملاصدرا ما فوق اتم اجازه بدهيد مثال ديگرى بزنم .\r\nاستاد بزرگوار ما علامه طباطبايى رحمت‌الله عليه گاهى وقتها در فلسفه خود براى نظام اتم مثال مىزدند و مىگفتند : اگر يك ظرف آب داشته باشيم كه درونش تا نيمه آب باشد به اين ناقص گويند و اگر پر باشد به آن تمام گويند و چنانچه لبريز باشد ، يعنى به اندازه‌اى كه از درون آن دارد مىريزد به آن ما فوق تمام مىگويند .\r\nنظم اتم و نظم ما فوق اتم هم شبيه همين است به نظر صدرالمتألهين و شيخ‌الرئيس در عالم هستى چيزهايى وجود دارد كه نظم اتم و نظم ما فوق اتم است . مثلًا شيخ‌الرئيس در شفا مثالى براى نبوت مىزند و مىگويد : پروردگار عالم در جسم انسان چيزهايى را خلق كرده است كه انسان بدانها خيلى نياز ندارد و بدون آنها مىتواند ادامه حيات دهد . مثل گودى كف پا ، يا گودى كف دست ، مژه‌ها و ابرو . اگر انسان گودى كف پا نداشته باشد ، راه رفتن براى او سخت است . و اگر گودى كف دست نداشته باشد ، كار كردن با دست براى او مشكل است . اگر مژه نداشته باشد ادامه حيات برايش امكان دارد ، اما چشمش خيلى اذيت مىشود . اگر ابرو نداشته باشد علاوه بر اينكه خيلى بد تركيب است ، چشمش هم سايبان ندارد و از ريش عرق پيشانى به چشم جلوگيرى نمىشود و . . .\r\nشيخ‌الرئيس مىگويد : اين چيزها را خداوند در بدن انسان وديعه گذاشته و چطور مىشود كه خدا گودى كف دست و پا و مژه و ابرو را به انسان عنايت كند اما نبوت را كه موجب استكمال انسان است از او دريغ دارد ؟\r\nسپس با همين برهان جلو مىآيد و مىگويد : نبوت لطف است و اين لطف بر خدا حتماً واجب است ، يعنى اين لطف حتماً از خدا صادر مىشود .\r\nآنگاه شيخ‌الرئيس ضمن اثبات نبوت و امامت ، به برهان نظم اتم هم اشاره مىكند « 1 » .\r\n\r\n\r\n","description":"","footnote":"\r\n( 1 ) - شبيه همين بيان را در اشارات ( ج 3 ، صفحه 371 - 373 ) و در شفاء ( مبحث الهيات ، فصل 2 ، ص 442 ) عنوان نموده است .\r\n","page_name":" 180 ","page_number":180},
  {"content":"\r\n\r\nصدرالمتألهين هم در اسفارش روى اين نظم اتم ، حرفها و بحثها دارد . بالاخره مىبينيم كه در اين عالم هستى الطافى از طرف حق نهفته است كه اينها ديگر مربوط به عالم هستى نيست ، مربوط به لطف و عنايت و رحمت خداست . حال اگر اين لطف و عنايت و رحمت نبود ، اشكالى در عالم هستى نبود ، عالم هستى نظم داشت ، ادامه حيات هم براى انسان و هم براى عالم هستى ممكن بود ، اما وجود اين چيزها براى انسان و براى عالم هستى خيلى مفيد است .\r\n\r\nنظام اتم دليل بر وجود خدا\r\nنظام اتم بهترين دليل است بر اينكه ، يك مدبر لطيف ، يك مدبر با عنايت ، يك مدبر حكيم و رئوفى بر اين جهان حاكم است . اين آياتى كه مىخواهيم روى آن بحث كنيم بعضىشان برهان نظم را ، آن هم نظم تام را بيان مىكند و آخر كار به نظام اتم اشاره دارد و مىگويد در اين عالم هستى نظام است ، نظامش هم تام ، بلكه اتم است . وقتى كه نظام اتم باشد ، حيف است كه انسان قائل به خدا نباشد يا براى اين خداى حكيم لطيف مهربان ، شرك قائل شود . اين آيات و برهان نظمى كه در گذشته به آن اشاره شد چند كار مهم انجام مىدهد ، مثل برهان فطرت است . همانطورى كه برهان فطرت هم اصل وجود خدا را اثبات مىكرد و هم توحيد را ، برهان نظم همچنين است . علاوه بر اينكه وجود خدا را در جهان اثبات مىكند توحيد را هم اثبات مىنمايد .\r\n\r\nبرهان فطرت\r\nقبلًا هم اشاره شد استاد بزرگوار ما علامه طباطبايى عليه‌الرحمة در الميزان در ابحاث تفسيرشان هم مدعى اين بودند كه در قرآن اصل وجود خدا مفروغ عنه گرفته شده و لذا قرآن شريف مىفرمايد اين مطلب كه عالم خدا مىخواهد قابل ترديد نيست . به خودت بنگر ببين از درون قابل قبول تو هست ، گرچه لجاجت و عناد به خرج‌دهى .\r\n « قالَتْ رُسُلُهُمْ افِي اللهِ شَكٌّ فاطِرِ السَّمواتِ وَ الارْضِ يَدْعُوُكُمْ لِيَغْفِرْلَكُمْ مِنْ ذُنُوبِكُمْ وَ يُؤَخِّرَكُمْ الي اجَلٍ مُسَّميً »  « 1 »\r\n\r\n\r\n","description":"","footnote":"\r\n( 1 ) - سوره ابراهيم ، آيه 10 رسولان در جواب آنها گفتند آيا در هر چه شك كنيد ، در خدا هم كه آفريننده آسمان و زمين است ، شك توانيد كرد ؟ خدا شما را به مغفرت و آمرزش از گناهان مىخواند و ( عقوبت ) شما را به تأخير مىاندازد تا اجل معين . . .\r\n","page_name":" 181 ","page_number":181},
  {"content":"\r\n\r\nوجود خدا در ذهن‌ها و عقل‌ها يك چيز مفروغ عنه است . همه حرف قرآن اين است كه انسان بت را نپرستد . با توجه به اين كه بتها هم با هم فرق دارند ، گاهى بتى است كه با دست خود مىتراشند و گاه بت هوى و هوس ، لجاجت ، خودبينى ، خودمحورى ، تكبر و حسادت است . به قول قرآن كه در همين سوره مباركه مىفرمايد ، بت شيطان هم هست و قرآن براى شكستن بتهاست .\r\nعلامه طباطبايى عليه‌الرحمه مدعى هستند كه همه آيات قرآن براى شكستن بت است ، مىخواهد بگويد بت را بشكن ، چه بت درونى و چه بت بيرونى ، هر دو را بشكن .\r\n « افَرَأَيْتَ مَنِ اتَّخَذَ الهَهُ هَواهُ وَ اضَلَّهُ اللهُ عَلي عِلمٍ وَ خَتَمَ عَلي سَمْعِهِ وَ قَلْبِهِ وَ جَعَلَ عَلي بَصَرَهِ غِشاوَهً فَمَنْ يَهْديهِ مِنْ بَعْدِ اللهِ افَلا تَذَكَّروُنَ  « 1 » »\r\nاى پيامبر عده‌اى را نمىبينى كه هوى و هوس را مىپرستند و آگاهانه گمراهى را انتخاب مىكنند ؟\r\n « الَمْ اعْهَدْ الَيْكُمْ يا بَني آدَمَ انْ لا تَعْبُدُوا الشَّيْطان انَّهُ لَكُمْ عَدُوٌّ مُبينٌ وَ انِ اعبُدُوني هذا صِراطٌ مُسْتَقيمٌ  « 2 » »\r\nاى انسان مگر با تو از اول معاهده نيستم كه شيطان‌پرست نباشى ؟ مگر از ازل با تو عهد نيستيم كه فقط عبادت مرا بكنى نه عبادت شيطان را . و در راه مستقيم باشى ؟ بين عوام مردم اصل وجود خداوند مفروغ عنه گرفته شده است و كسى در اين عالم هستى نيست كه قائل به وجود خدا نباشد . چنانچه از پيامبر خدا ( صلوات‌الله عليه و آله و سلم ) نقل شده كه فرمودند :\r\nلا تَسُبُّ الدَّهْرَ فَانّ الله هُو الدَّهر « 3 »\r\nبه دهريون فحش ندهيد ، زيرا خدا يعنى دهر - منظور اين است كه وقتى با دهريون ( كمونيستها و كسانى كه ملحد\r\n\r\n\r\n","description":"","footnote":"\r\n( 1 ) - سوره جاثيه ، آيه 23 « ( اى رسول ما ) آيا نديدى آنكه هواى نفسش را خداى ( معبود ) خود قرار داده و خدا او را دانسته گمراه ساخته و مهر بر گوش و دل او نهاده و بر چشم وى پرده ظلمت كشيده ، پس او را بعد از خدا چه كسى هدايت خواهد كرد ؟ آيا متذكر ( اين معنى ) نمىشويد ؟ »\r\n( 2 ) - سوره يس ، آيه 60 و 61 .\r\n( 3 ) - نوادرراوندى ، ج 5 ، ص 4 .\r\n","page_name":" 182 ","page_number":182},
  {"content":"\r\n\r\nهستند ) هم صحبت كنيم سرانجام به جايى مىرسند كه بايد يك مبدأ و علت‌العللى باشد كه آن الله تعالى است . ما مىگوئيم « خدا » و كمونيستها اسمش را به غلط « ماده » مىگذارند اما چيزى كه قبلًا هم گفته شد و تكرار آن هم بجاست اينكه برهان فطرت چنانچه بر اصل وجود خدا دلالت دارد ، بر توحيد و اوصاف خداوندى چون سميع ، بصير ، رئوف ، عادل و عالم بودن او هم دلالت مىكند ، چه هنگامى كه انسان در بن‌بست‌ها گير كند ، فرياد خدا خدايش بلند مىشود و در اين وقت توجهش فقط به يك خداست كه او را شنوا مىداند ، چون صدايش مىزند . او را رحيم مىداند ، لذا به او التماس مىكند . او را عادل مىداند ، به همين جهت از او احقاق حق مىخواهد و همچنين او را قادر بر نجات خود مىداند و . . .\r\nبرهان نظم هم چون برهان فطرت دو كار انجام مىدهد :\r\nالف ) وجود خدا را اثبات مىكند به اين صورت كه اين نظم عالم منظمى مىخواهد و بالاخره بايد نظم‌دهنده‌اى باشد .\r\nب ) انسان يقين مىكند كه خالق و منظم اين دستگاه حكيم ، مدبر ، عالم و قادر هم هست كه اين عالم را با چنين نظم دقيقى آفريده است .\r\nهشام‌ابن‌الحكم يكى از شاگردان خاص امام صادق ( ع ) بود و امام ( ع ) او را خيلى دوست داشتند . او جوانى فعال ، زرنگ و عالم بود و خوب مىتوانست استدلال كند ، لذا زبان امام صادق ( ع ) هم بود و براى امامت خيلى كار كرده است . مرحوم مجلسى ذيل آيه :  « يا ايُهَا الّذيِنَ آمَنُوا اذا قِيلَ لَكُمْ تَفَسَّحُوا فِي المَجالِسِ فَافْسَحُوا يَفْسَحِ اللهُ لَكُمْ وَ اذا قِيلَ انشُزُوا فَانشُزُوا يَرْفَعِ اللهُ الَّذينَ آمنُوا مِنْكُمْ وَ الَّذينَ اوتُوا الْعِلمَ دَرَجاتٍ وَ اللهُ بِما تَعْمَلُونَ خَبيرٌ  « 1 » »\r\nروايتى را نقل مىكند كه روزى در مجلس امام صادق ( ع ) بزرگان\r\n\r\n\r\n","description":"","footnote":"\r\n( 1 ) - سوره مجادله آيه 11 « اى اهل ايمان هرگاه شما را گفتند كه در مجالس خود جاى را بر يكديگر فراخ داريد امر خدا را بشنويد و براى نشستن مكان بالاتر و نزديك‌تر به پيامبر ، تنازع و تزاحم مىكند ) تا خدا بر توسعه ( مكان و منزلت ) شما بيفزايد و هرگاه گفتند كه از جاى خود ( براى توسعه مجلس يا كار خير ديگرى ) برخيزد ، باز هم حكم خدا را اطاعت كنيد كه مقام اهل ايمان و دانشمندان عالم ( در دو جهان ) رفيع مىگرداند و خدا به هر چه ( از نيك و بد ) كنيد ، آگاهست »\r\n","page_name":" 183 ","page_number":183},
  {"content":"\r\n\r\nسادات و پيرمردان نشسته بودند كه هشام وارد شد ، او جوانى بود كه تازه مو بر صورتش روئيده بود مثلًا جوان 15 ، 20 ساله ، امام صادق ( ع ) فرمودند : جلو بيا هشام ! وقتى نزد امام آمد ، پيش پاى او بلند شدند و او را پهلوى خودشان نشاندند . در اين موقع حضرت احساس كردند كه اين همه تجليل و احترام از هشام مثل اينكه بر سادات و پيرمردان و بزرگان مجلس گران آمده است . فرمودند : تعجب نكنيد ، او كسى است كه با دست و زبان و قلب ، ما را يارى مىكند . « 1 » بله هشام عالم است و قرآن مىگويد بايد به او احترام گذاشت : « يرفع الله الذين امنوا منكم و الذين اوتوا العلم درجات » كسى كه عالم با عمل باشد امتياز دارد ، و امتيازش هم خيلى زياد است .\r\nروزى هشام‌بن‌الحكم در خدمت امام صادق ( ع ) نشسته بود ، عرض كرد\r\n: مَا الدَّليلُ عَلي انَّ الله واحِدٌ ؟\r\nحضرت فرمودند :\r\n« اتِّصالُ التَّدْبيرِ و تَمامُ الصُّنْع كما قالَ عزوجل : لَوْ كانَ فيهِما الِهَهٌ الا الله لَفَسَدتا « 2 » »\r\nامام صادق سلام‌آلله عليه چه عالى فرموده است كه ، برهان نظم ، دليل بر توحيد است . نظم بر اين جهان حكمفرماست . آن هم نظمى هماهنگ يعنى وقتى انسان مطالعه‌اى در عالم هستى بنمايد ، مىبيند كه هماهنگى بر كل جهان حاكم است . با اينكه دستگاهها متفرق است ، اما مثل چيزى شبيه زنجير و گلوبند ، وابستگى و وحدتى در جهان به وجود آورده است كه اگر كره‌زمين نبود شايد عالم هم نبود ، تا\r\n\r\n\r\n","description":"","footnote":"\r\n( 1 ) - انَّ هِشام‌َبنَ حَكَمْ لَمّا دَخَلَ عَلَى الصّادِقِ عَلَيهِ السَّلامَ بِمِنى وَ هُوَ غُلامُ اوَّلُ مَا اختلَطَ عارِضاهُ وَ فى مَجْلِسِهِ شُيوخُ الشَّيعة فَرَفعَهُ عَلى جَماعَتِهِمْ وَ لَيسَ فيهِم الّا مَنْ هُوَ اكْبَرُ سِنا فَلَمّا رَاى ابُو عَبْدِالله عَليه السَّلامُ انَّ ذلِكَ الفِعْلِ كَبُرِ عَلَى اصحابِهِ قالَ : هذا ناصِرُنا بِقَلْبِهِ وَ لِسانِهِ وَ يدِهِ ( سَفينةالبحار ، محدث قمى ، ماده هشتم )\r\n( 2 ) - هشام از حضرت امام صادق ( ع ) سؤال كرد : دليل توحيد و اينكه خدا يكى است چيست ؟ حضرت فرمودند : متصل بودن تدبير ( عالم ) و تمام بودن ساخت ( عالم وجود ) ، چنانچه خداوند متعال فرموده است : اگر در عالم به جز پروردگار يكتا ، خدايانى وجود داشت ، همانا خلل و فساد عالم را فرا مىگرفت ( سوره انبياء آيه 22 ) تفسير نورالثقلين ، ج 3 ، ص 418 ) .\r\n","page_name":" 184 ","page_number":184},
  {"content":"\r\n\r\nاين حد به هم اتصال دارد . اينها چيزهايى نيست كه من ادعا كنم ، اين چيزها مانند « دو دو تا چهارتا » است .\r\nاگر اين حركتهاى دقيق زمين به دور مدارى مشخص و با فواصلى معين نبود نظم عالمى هستى به هم مىخورد ، چون جاذبه و دافعه كرات نسبت به يكديگر و گسسته نبودن رابطه آنها از هم ، قابل ترديد نيست . كره‌زمين خود جزئى از منظومه شمسى و منظومه شمسى جزئى از كل حركت اجرام كيهانى است كه با اختلال در يكى از آنها همه از هم مىپاشند و ناگهان همان وضعى پيش مىآيد كه خداوند در قرآن مىفرمايد :   « اذَا الشَّمْسُ كُوِّرَتْ وَ اذْا النُّجُومُ انكَدَرَتْ »   « 1 » قوه جاذبه را از خورشيد مىگيريم ، وقتى كه قوه جاذبه آن را گرفتيم ، عالم ماده به هوا پرتاب مىشود . مىبيند كه در بعضى از سوره‌هاى آخر قرآن شريف توجه به اين امر داده شده است ، كه در اين جهان وحدت حاكم است و هماهنگى كامل وجود دارد . به قول امام صادق ( ع ) «\r\nاتِّصالُ التَّدْبيرِ و تَمامُ الصُّنْع\r\n» يعنى صنعتى كه در عالم هستى به كار رفته ، تمام است ، برهان نظم است و بلكه نظم اتم است . اين هماهنگى خود دليل بر وحدت است و راستى همچنين است . اگر شما در يك نظام ، وحدتى پيدا كرديد ، علاوه بر اين كه مىگوييد نظم ، نظم‌دهنده دارد ، مىگوييد خود مُنظِم هم يكى است . بهتر است بدين ترتيب بگوئيم كه تنها اختصاص به توحيد ندهيم . بگوئيم علاوه بر اينكه اين گونه براهين دلالت بر اصل وجود خدا مىكند ، دلالت بر توحيد هم هست . چنانچه امام صادق ( ع ) هم مىگويد برهان نظم بر توحيد دلالت مىكند و بعد هم امام تمسك به آن آيه شريفه مىكند : « لو كان فيهما الهه الا الله لفسدتا » اگر در اين عالم دو خدا باشد ، عالم اين چنانى نابود خواهد شد . « 2 »\r\n\r\n\r\n","description":"","footnote":"\r\n( 1 ) - سوره تكوير آيه 1 و 2 ، ترجمه : ( اى رسول ما يادآر ) هنگامى كه خورشيد تاريك شود و ستارگان تيره كردند ( و فرو ريزند )\r\n( 2 ) - براى آيه شريفه : لوكان فيها الهه الا الله لفسدتا » تقريرهاى مختلفه‌اى نموده‌اند ، كه بعضى از آنها بر برهان صد يقين دلالت دارد ، بعضىها بر برهان وحدت دلالت دارد و بعضى تقريرها هم دلالت بر همين جمله‌اى دارد كه از حضرت صادق ( ع ) نقل شد .\r\n","page_name":" 185 ","page_number":185},
  {"content":"\r\n\r\nشما اگر بخواهيد كارخانه‌اى را كه كارش بايد به ترتيب انجام شود دست دو مهندس بدهيد كه يكى از يك طرف و ديگرى از طرف ديگر ، شروع به كار كنند ، بعد از يكى دو ساعت كار ، كارخانه خواهد خوابيد . حالا اگر بخواهيد كارخانه عالم هستى را كه ذره‌ذره‌اش روى حساب و مثل زنجير ، به هم پيوسته است ، به دست دو مدبر دهند ، خواه و ناخواه عظمتش به هم خورده و نابود مىشود .\r\nان شاء الله در اين باره باز هم بحث خواهيم داشت .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nجلسه پانزدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدهً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر قسمت گذشته درباره برهان نظم بحث شد وآياتى از قرآن‌كريم را مورد بررسى قرار داديم كه دلالت داشت بر اينكه : عالم خدا دارد ، منظم دارد ، خالق حكيم مدبرى بر آن حاكم است وضع هم از يك صانع است .\r\nو اكنون در تعقيب بحث قبل ، به بررسى و دنباله آيات سوره « يس » مىپردازم .\r\nوَ ءَايَهٌ لَّهُمُ الارْضُ المَيْتَهُ أَحْيَيْنَهَا وَ أَخْرَجْنَا مِنْهَا حَبّاً فَمِنْهُ يَأْكُلُونَ ( 33 ) « و يك برهان ( بر اينكه ما مردگان را زنده مىكنيم ) آن است كه ما زمين مرده را ( به باران رحمت ) زنده كرده و از آن دانه‌اى كه قوت و روزى خلق شود مىرويانيم « 1 » »\r\nنشانه‌هاى خداوندى\r\nالف ) احياى زمين مرده : اين آيه نشانه‌اى است براى وجود خدا و اين كه او يكى\r\n\r\n\r\n","description":"","footnote":"\r\n( 1 ) - ممكن است در بعض تفاسير ببينيد كه يك نشانه و يك برهان براى اين كه مرده‌ها را زنده مىكنيم آن است كه زمين مرده را زنده كرده و از آن دانه‌اى كه روزى خلق مىشود مىرويانيم . اين بيان با گفتارى كه عرض شد آيه يعنى نشانه براى وجود خدا و قدرت خدا هيچ تنافى ندارد چرا كه آنان كه شك در معاد و رستاخيز دارند اين شك ناشى از اين است كه خدا را قادر نمىدانند ولى خدايى كه قادر است زمين مرده را زنده كند و حيات دهد و موجودات ذىحيات از خاك برون آرد مىتواند انسان مرده را هم زنده كند . در واقع شك در معاد ، ناشى از خدانشناسى است و گرنه اگر خدا را قادر بدانيم شكى باقى نمىماند ، كه مىتواند مرده را هم حياتى ديگر دهد .\r\n","page_name":" 187 ","page_number":187},
  {"content":"\r\n\r\nاست « و آيه لهم الارض الميته » و نشانه براى پىبردن مردم به وجود خداى تعالى و قدرت او كه زمين مرده را « احييناها » زنده مىكنيم .\r\nمىدانيد كه در زمستان درختان و زمين مرده‌اند و اگر تخمى هم در آن بكاريد ، فايده‌اى ندارد ، وقتى كه زمين زنده شد اگر درخت يا دانه‌اى در آن بكاريد رشد مىكند « و اخرجنا منها حبا » و از زمين خارج مىكنيم دانه را « فمنه يأكلون » كه روزى آفريدگان شود .\r\nاين مصداق براى برهان نظم است . يعنى حيات گياه از كجا پيدا مىشود ؟ چگونه دانه مرده را كه شما بر زمين مىاندازيد ، در دل خاك زنده مىشود ؟ از جمادى مردم و نامى شدم اين مردن و زنده‌شدن از كجا پيدا مىشود ؟ چيزى كه خود مرده است چطور مىتواند به خود زندگى دهد ؟\r\n « ذات نايافته از هستى بخش * كى تواند كه شود هستىبخش » \r\nاگر تصادف و اتفاق باشد حياتش از كجا پيدا مىشود ؟ چطور درخت زنده مىشود ؟ خاك و نطفه و علقه ومضغه و عظام و لحم مىشود ؟\r\nمىگويند تا چهار ماه مضغه با تك‌سلولىها يك سنخ هستند بعد از چهار ماه ناگهان يك دسته‌شان استخوان و يك دستهشان سلول‌هاى گوشتى مىشوند . به ماديون مىگويند چرا چنين شد ؟ جواب مىدهند كه : اين جهش كرده است . جهش در طبيعت همين است كه چنين شده است . بسار خوب حالا هم جهش در اين سلولها پيدا شد و ناگهان بدين طريق تغيير شكل پيدا شد . ولى اگر جهش درست باشد كه نيست و در جاى خودش اين مطالب رد شده سؤال اين است كه خود جهش از كجاست ؟ آيا اتفاقى و بىدليل است يا علتى دارد . اتفاق كه محال است و حرف غيرعلمى است و اگر علتى دارد چه بيانى براى علتش دارند ، كه با ملحد بودن آقايان سازگار باشد ؟\r\nاين لخته گوشت چطور شروع به حركت مىكند كه گاهى اوقات موجب اذيت مادر هم مىشود ، حتى به شكم مادرش لگد مىزندو وقتى هم كه به دنيا مىآيد يك چنين وضعى را به خود مىگيرد كه عالم عاقلى مانند ملاصدرا و نيوتن مىشود اين حيات از كجا در وى پيدا شده است ؟ قرآن مىفرمايد :\r\nنشانه‌اى براى مردم كه به اين وسيله به خدا پى برند ، زمين است ، تا بفهمند جهان هستى مدبرى دارد و او يكى است كه اين زمين مرده را زنده مىكند و بعد از زنده كردن\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nدرخت و گياهان مختلف را از آن مىروياند .\r\nوَ جَعَلْنا فِيهَا جَنَّتٍ مِّن نَّخيِلٍ وَ أَعْنَبٍ وَ فَجَّرْنَا فِيها مِنَ الْعُيونِ ( 34 ) « و در زمين باغها از نخل خرما و انگور قرار داديم و در آن ( روى زمين ) چشمه‌هاى آب جارى كرديم »\r\nب ) باغها و چشمه‌ساران : نشانه ديگر براى مردم كه مدبر حكيمى بر اين جهان حاكم است ، زمين است ، زمين از چه جهت ؟ از اين جهت كه باغ‌هايى در اوست « جنات » جمع « جنت » است يعنى باغ « وجعلنا فيها جنات » و قرار داديم در اين زمين باغهايى ، اين باغ « من نخيل و اعناب » « من » در اينجا « مِن بيانيه » است يعنى بعد از آن براى بيان اجمال قبل است و قرار داديم بر روى زمين باغهايى را كه عبارتند از ، نخلستان و تاكستان و امثالهم . اين « من نخيل و اعناب » از باب مثال است . لذا شامل باغهاى گلابى و سيب و . . . هم مىشود . نشان ديگر بر اين كه يك مدبر حكيمى بر او حاكم است « وفجرنا فيها من العيون » در اين زمينه چشمه‌هايى را جارى مىكنيم . اگر آب نباشد ، معلوم است كه جنبنده‌اى بر روى زمين نخواهد بود . اين آبها از ردون زمين مىجوشد كه آن را چشمه مىنامند و گاهى به صورت منابع زيرزمينى است كه به وسيله كندن چاه و حفر قنوات و مكنده‌ها و موتورها و . . . بيرون مىآيد و اين از نشانه‌هاى وجود خدا و قدرت و . . . تدبير اوست .\r\nلِيَأكُلُوا مِن ثَمَرِهِ وَ مَا عَمِلَتْهُ أَيْدِيهِم أَفَلا يَشْكُرُونَ ( 35 ) « تا مردم از ميوه آن باغ‌ها تناول كنند و از انواع غذاهايى كه ( از اين ميوه و نباتات ) به دست خود عمل مىآورند نيز تغذيه آيا نبايد شكر اين نعمتها را به جاى آرند ؟ »\r\nاين « ليأكلو من ثمره » متعلق به « وجعلنا فيها جنات » است . يعنى باغ‌هايى را بر روزى زمين ايجاد كرديم و چشمه‌هايى را جارى ساختيم ، بر اين كه مردم از آن استفاده كنند . « ه » ثمره ، به « جنات » بر مىگردد ، ولو اينكه جنات جمع است ، آن هم جمع به « ات » و ثمره هم بايد « ثمرها » باشد ، اما چون « جنات » تأنيشش لفظى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاست ، يعنى ظاهرش مؤنث است ، ولى در واقع و نفس‌الامر مؤنث نيست ، لذا ضمير مذكر به او برگردانده شده است ، « ليأكلو من ثمره » براى اينكه مردم از ميوه‌آن باغ‌ها استفاده كنند . « و ما عملته ايديهم » مىدانيد كه كاشتن درخت و دانه و شخم زدن و آب و كود به موقع دادن و . . . به دست انسان است اما ميوه دادن گياه و سبز شدن درخت و رشد آن هدايت تكوينى است ، يعنى پس از كاشتن بذر و غرس نهال ، ديگر جوانه زدن بذر حركت ساقه رو به بالا و محكم شدن ريشه‌ها در زير زمين براى جذب غذا و حفظ آن ، سپس برگ و شكوفه دادن گياه و آن گلبرگهاى زيبا و ريختن آنها و بعد به بار نشستن آن هيچكدام در اختيار انسان نيست . قرآن مجيد در سوره واقعه به اين واقعيت اشاره مىفرمايد :\r\n « ءَانْتُمْ تَزْرَعُونَهُ امْ نَحْنُ الزّارِعُونَ  « 1 » »\r\nزارع كيست ؟ به قول عرب‌ها شما « حارث » هستيد . يعنى فقط بذر را در زمين دفن مىكنيد و زمينه‌سازى بيش نيستند . تنها شخم‌زدن و آب دادن و . . . بوسيله شماست ، گرچه در اين عمل تام هم تمام نيروى شما حتى فكرتان به دست قادر متعال اعمال مىشود . ولى شكفته شدن دانه و حيات زمين و بذر و . . . در دست شما نيست . پس با كمى تفكر ، اين نكته را راحت‌تر مىتوان درك كرد كه ما هيچكاره هستيم و دست قادر متعال در كار است . لذا قرآن مىفرمايد « ما عملته ايديهم » دست شما ، يعنى كار شما اين عمل را انجام نداده است . اگر ميوه است ، ميوه را خدا داده است ، « افلا يشكرون » لذا « ما » در « ما عملته » نافيه است يعنى آنچه دستهاى شما انجام نداده . گلابى روى درخت را ، دست شما نياورده ، خدا داده است . آمدن گلابى دست شما نيست . شما اگر بخواهيد كه يك درخت گلابى مقدار زيادى گلابى بدهد ، در اختيار شما نيست و اگر هم بخواهيد اصلًا ميوه ندهد ، باز هم دست شما نيست . آنچه دست شما است ، اين است كه زمينه‌اى را فراهم كنيد ، تا اين درخت زنده و بارور شود ، اما بارور شدن دست خداست ، پس چرا شكرگزار نيستيد ؟ يعنى چرا در عالم وجود ، شرك مىآوريد ؟ چرا منكر خدا مىشويد ؟ وقتى كه خداوند همه كارها را انجام مىدهد ، اين ناشكرى است كه انسان در عالم وجود براى خداوند شريك قائل شود يا اصلًا قائل به خدا نشود . هر دوى اينها نمك‌نشناسى است و عقل مىگويد ، كه\r\n\r\n\r\n","description":"","footnote":"\r\n( 1 ) - سوره واقعه آيه 63 ترجمه : آيا شما آن ( گياه ) را رويانديد يا ما روياننده آن هستيم ؟\r\n","page_name":" 190 ","page_number":190},
  {"content":"\r\n\r\nبايد نمك‌شناس باشيم ، از اينها پى به مدبر حكيم در اين عالم ببريم و اين حكيم را هم يكى بدانيم و نه بيشتر ، شكرگزار باشيم و كفر نورزيم شكر نعمت در اينجا ، شكر در عبادت نيست ، شكر در اين است كه قائل به وجود خدا شويم و براى خدا شريك نياوريم . قرآن از اينكه انسان شاكر نيست و براى خداى مدبر حكيم شريك قائل مىشود ، رنج مىبرد . لذا گاهى اوقات مىفرمايد : «  وَ ما قَدَرُوا اللهَ حَقَّ قَدْرِهِ  « 1 » »\r\nمردم حق خدا را اداء نكرده‌اند . راستى هم نكرده‌اند ، بعضى اصلًا خدا را قبول ندارند و بعضى به خدا قائلند اما براى او شريك مىآورند . بعضى بر فرض اين كه بت نمىپرستند ، شرك در عبادت دارند . به جاى متابعت كردن از خدا ، متابعت از شيطان مىكنند . در بعضى اوقات مىفرمايد : « قُتِلَ الانْسانُ ما اكْفَرَه » « 2 » مرده باد اين انسان كه چقدر نمك‌نشناس است ، جداً هم اين دو آيه‌اى را كه خواندم يك نوع حسرتى است كه خداوند براى انسان‌ها مىخورد . همين‌طورى كه دو سه آيه قبل بود « يا حسره علي العباد ما يأتيهم من رسول الا كانوا به يستهزؤن » اى واى به اين انسان ، حسرت و ندامت براى اين انسان ، خيلى موجب تأسف است كه اين انسان هر پيامبرى كه آمد مسخره‌اش كرد .\r\n« افلا يشكرون » ، هم به جاى همين « و ما قدروا الله حق قدره » است و هم به جاى « قتل الانسان ما اكفره » استفهام « افلا يشكرون » توبيخى است ، يعنى چرا ناشكرى مىكنى ؟ را به خدا قائل نيستى ؟ چرا شرك مىآورى ؟ مرده باد اين انسان نمك‌نشناس .\r\nسُبْحانَ الَّذِي خَلَقَ الأَزْواجَ كُلَّهَا مِمَّا تُنبِتُ الأَرْضُ وَ مِنْ أَنفُسِهِمْ وَ مِمَّا لا يَعْلَمُونَ ( 36 ) پاك و منزه است خدايى كه همه ممكنات عالم را جفت آفريده چه از نباتات ( و حيوانات ) و چه از نفوس بشر و ديگر مخلوقات كه شما از آن آگاه نيستيد .\r\nج ) تسبيح خداوندى : اينجا فقط عبارت تغيير كرده است و گرنه باز هم يكى از نشانه‌هاى خداست . به جاى اين كه بگويد : « وآية لهم الذي خلق الازواج » گفته است :\r\n\r\n\r\n","description":"","footnote":"\r\n( 1 ) - سوره انعام آيه 91 .\r\n( 2 ) - سورهءعبس ، آيه 17 اى كشته باد انسان ( بىايمان ) چرا تا اين حد كفر و عناد مىورزد .\r\n","page_name":" 191 ","page_number":191},
  {"content":"\r\n\r\n« سبحان الذي خلق الازواج » پاك و منزه است . يعنى شرك در او راه ندارد ، انكار در وجود او راه ندارد . فرق « تسبيح » و « حمد » « سبحان » و « الحمد » اين است كه مثلًا اگر شما بگوييد : « الحمدلله رب العالمين » اين را حمد گويند ، « شكراً للّه » اما اگر خدا را تنزيه كنيد از اين كه شريك و نظيرى داشته باشد ، يا منكر اصل وجود خدا نشوى و او را تنزيه كنى ، يعنى خدا در اين عالم هست ، آن هم يكى است ، اين را تسبيح گويند .\r\nقرآن شريف هم مىگويد : عالم وجود همه و همه تسبيح خدا را مىكنند . بدبخت اين انسان است كه نه تنها تسبيح نمىكند ، بلكه منكر وجود خدا مىشود و الا همان كسى هم كه بت‌پرست است ، همان كه كافر است ، گلبولهايش از نظر قرآن تسبيح مىكند . همان زبان و دستى كه با آن اظهار شرك مىكند و با اراده بر سر مردم مىكوبد ، آن جنبه « يدربّى » اش تسبيح خدا مىكند .\r\n  « يُسَبِّحُ لِلّهِ ما فِي السَّمواتِ وَ ما فِي الارْضِ لَهُ المُلْكُ وَ لَهُ الحَمْدُ   « 1 » »\r\nعالم هستى به تسبيح خداوند مشغولند . بعضى كه مىخواهند اين « يسبح لله » را معنى كنند ، مىگويند : تسبيح تكوينى است ، يعنى هر موجودى يا به قول آن شاعر ، دل هر ذره را كه بشكافى دلالت بر اين مىكند كه درون آن خدايى هست . يعنى عالم وجود ، نشانه بر وجود خداست . اما ظاهراً چنين نيست ، زيرا اگر اين بود ، همه مىفهميدند ولى قرآن مىگويد تسبيح موجودات را نمىشنويد .\r\n « تُسَبِّحُ لَهُ السَّمواتُ السَّبْعُ وَ الارْضُ و مَنْ فيهِنَّ وَ انْ منْ شييٍ الّا يُسَبِّحُ بِحَمْدِهِ وَلكِنْ لا تَفْقَهُونَ تَسْبيحَهُمْ انَّهُ كانَ حَليماً غَفُوراً  « 2 » »\r\nهيچ چيزى در عالم وجود نيست مگر اين كه خدا را تسبيح مىگويد اما شما نمىفهميد . دل مىخواهد كه بفهمد و گوش مىخواهد كه بشنود . بعضى از گوش‌ها مىشنود . به قول مولوى ، در مثنوىاش :\r\n\r\n\r\n","description":"","footnote":"\r\n( 1 ) - سوره تغابن ، آيه 1 « هر چه در آسمان‌ها و زمين است تسبيح خدا مىگويد ستايش و حكومت مخصوص ذات اوست »\r\n( 2 ) - سوره اسراء ، آيه 44 ترجمه : آسمان هفتگانه و زمين و هر كه در آن است همه تسبيح او گويند چيزى نيست مگر اينكه به سپاس او تسبيح گويد و ليكن شما درك تسبيح آنان نمىكنيد تحقيقاً او بردبار بخشنده است .\r\n","page_name":" 192 ","page_number":192},
  {"content":"\r\n\r\n ما سميعيم و بصيريم و خوشيم * با شما نامحرمان ما خاموشيم \r\nاين كتاب شبانه‌روز تسبيح خدا مىكند ، سميع است ، بصير است و گوياست . اما چون من نامحرمم ، در مقابلم خاموش است . اگر محرم‌راز شدم ، اگر گوش شنوا پيدا كردم ، كم‌كم تسبيح موجودات را مىشنوم .\r\nمرحوم آخوند كاشانى از علماى اصفهان و فيلسوفى عارف و وارسته بوده است كه شاگردانشان درباره ايشان حرفها مىزنند . يكى از شاگردانشان نقل مىكرد كه : مرحوم آخوند ( ره ) به او گفته بود ، وقتى من نماز شب مىخوانم ، تسبيح موجودات و تسبيح درخت‌هاى مدرسه صدر را مىشنوم .\r\nقرآن مىفرمايد : «  وَ لَقَدْ آتَيْنا داوُدَ مِنّا فَضْلًا يا جِبالُ اوِّبي مَعَهُ وَ الطَّيْرَ وَ النَّالَهُ الحَديد  « 1 » »\r\nوقتى حضرت داود زبور را مىخواند وقتى كه وى راز و نياز مىكرد ، كوه‌ها و پرندگان همراه او راز و نياز مىكردند . حالا به قول قرآن ما گوش شنوا نداريم بماند ، ولى افراد هستند كه گوش شنوا دارند . گوش بايد داودى باشد تا تسبيح كوه و پرندگان را بشنود . « يا جبال اوبى معه و الطير » اين « اوبى » تشريع نيست ، تكوين است .\r\nيعنى نحوه خلقت كوه ، آن جنبه ، « يدرَبّى » اش اين است كه تسبيح مىكند و سبحان‌الله مىگويد .  « سُبحان اللهِ عَمّا يَصِفُون  « 2 » » يعنى يك انسان كه مثلًا پيرو مكتب كمونيسم است ، دلش كمونيست است ، عقيده و زبانش كمونيست است ، اما تمام اعضاء و جوارح همين آدم مىگويد : « سبحان الله عما يصفون » يعنى مرگ بر تو با اين عقيده‌ات : دست ، پا ، چشم ، گوش و مغز او مىگويد مرگ بر عقيده‌ات ، پاك و منزه است خدا از اين كه بگويى خدايى در اين جهان نيست . كسى كه بت‌پرست است ، كسى كه هوى و هوس‌پرست است و آنكس كه شيطان را مىپرستد ، اعضاء و جوارحش به او مىگويند مرگ بر تو و بر شرك تو باد و بالاخره يك روز هم دشمنى اين اعضاء و جوارح بروز مىكند و ظاهر مىشود ، يعنى حالا خيال مىكنم كه دست من\r\n\r\n\r\n","description":"","footnote":"\r\n( 1 ) - سوره سبا ، آيه 10 « و ما حظ و بهره داود را به فضل و كرم خود ، كاملًا افزوديم و امر كرديم كه اى كوهها و اى مرغان ، شما نيز با تسبيح و نغمه الهى داود هم آهنگ شويد و آهن سخت را ( چون موم ) به دست او نرم گردانيديم »\r\n( 2 ) - سوره مؤمنون ، آيه 91 « منزه است خداى تعالى از آنچه توصيف شود »\r\n","page_name":" 193 ","page_number":193},
  {"content":"\r\n\r\nدوست من است ، خير دست ظالم ، دشمن اوست . پاى وى با او دشمن است . چشمى كه نگاه شهوت‌آميز به زنها مىكند ، اين چشم دشمن صاحب خود است ولى اين دشمنى كى ظاهر مىشود ؟\r\n « الْيَومَ نَخْتِمُ عَلي افْواهِهِمْ وَتُكَلِّمُنا ايديهِمْ وَ تَشْهَدُ ارْجُلُهُمْ بِمْا كانوا يَكُسِبونُ  « 1 » »\r\nروزى كه مهر بر دهانها زده مىشود ، چشم مىگويد تو نبودى كه نگاه به نامحرم كردى ؟ آن روز ، چشم دشمنىاش را ظاهر مىكند . دست و پا عليه او شهادت مىدهند ، اگر چشمت بينا باشد در همين دنيا شهادت مىدهد ، گوش شنوا و چشم بينا نيست . اگر گوش شنوا باشد ، ظالم در همين دنيا مىفهمد كه دست و پاى او ، اعضاء و جوارح او با او دشمنند و عليه او شهادت مىدهند و گرنه روزى كه همه پرده‌ها عقب مىرود و همه چشم‌ها تيزبين مىشود ، گوشها همه شنواى حقايق مىشود و همچنين حالتى دارند . قرآن مىفرمايد كه حتى پوست بدن عليه انسان شهادت مىدهد .\r\n « حَتّي اذا ما جاءُوها شَهِدَ عَلَيْهِمْ سَمْعُهُمْ وَ ابْصارُهُمْ وَجُلُودُهُمْ بِما كانُوا يَعْمَلونَ وَ قالُوا لِجُلودِهِمْ لِمَ شَهِدْتُمْ عَلَيْنا قالُوا انْطَقَنَا اللهُ الَّذي انْطَقَ كُلَّ شَيْيٍ وَهُوَ خَلَقَكُمْ اوَّلَ مَرَّهٍ وَ الَيْهِ تُرْجَعُونَ  « 2 » »\r\nآنجا به التماس مىافتد ، به بدن و گوش و چشمش مىگويد شما را چه مىشود ؟ براى چه عليه من شهادت مىدهيد ؟ چرا به حرف آمده‌ايد ؟ جواب مىدهند : به نطق آورد ما را ، آن كس كه عالم هستى را به نطق آورده است « انطقنا الله الذي انطق كل شيي » در اين سوره قرآن مىفرمايد : « سبحان الذي خلق الازواج كلها مما تنبت الارض و من انفسهم و مما لا يعلمون » اين « سبحان » يكى ديگر از نكات جالب قرآن است . به\r\n\r\n\r\n","description":"","footnote":"\r\n( 1 ) - سوره يس ، آيه 65 . « امروز است كه بر دهان آن كافران مهر خموشى نهيم و دستهايشان با ما سخن گويد و پاهايشان به آنچه كرده‌اند گواهى دهد . »\r\n( 2 ) - سوره فصلت آيات 20 و 21 « تا چون همه ( دشمنان خدا ) بر دوزخ رسند آن هنگام گوش‌ها و چشم‌ها و پوست بدن‌ها به جرم و گناه آنها گواهى دهند . و آنها به اعضاء بدن گويند ( اى عجب شما كه زبان گويا نداشتيد ) چگونه بر اعمال ما شهادت داديد . آن اعضاء در جواب گويند خدايى كه همه موجودات را به نطق آورد ما را نيز گويا گردانيد و او شما را نخستين بار آفريد . پس باز هم به سوى او بر مىگرديد .\r\n","page_name":" 194 ","page_number":194},
  {"content":"\r\n\r\nجاى گفتن « آيه » فرموده « سبحان » ، يعنى از نشانه‌هاى پروردگار عالم ، براى اينكه انسان پى به وجود خدا ببرد و بفهمد خدا يكى است ، اين است كه « خلق الازواج كلها » خلق كرده است ازواج جفت‌ها را « كلها » همه جفت‌ها را . در اين عالم چيزى را نداريم كه جفت نداشته‌باشد و اين از معجزات بزرگ قرآن « مما تنبت الارض » يعنى همه گياهان نر و ماده دارند ، بلكه فكر مىكردند بعضى از دختران و گياهان اين طورند . مثلًا مىدانستند كه درخت خرما نر و ماده دارد و بايد يك گردى از درخت نر ، كه خرما نمىدهد ، بگيرند و به درخت خرماى ماده بپاشند تا با اين گرده افشانى عمل لقاح صورت گيرد و درخت گل دهد و به بار بنشيند و اگر آن گرده را بر آن نپاشند ، خرما نمىدهد . حالا پس از گذشت قرنها ، گياه‌شناس‌ها فهميده‌اند كه اصلًا در عالم گياهان ، گياهى نداريم كه جفت نداشته باشد و هر گياهى نر و ماده دارد .\r\nقرآن مىفرمايد :  « وَ ارْسَلْنَا الرِّياحَ لَواقِحَ فَانْزَلنا مِنَ السَّماءِ ماءً فَاسْقَيْنا كُمُوهُ وَ ما انتُمْ لَهُ بِخازِنينَ  « 1 » »\r\nاگر چنين نبود ديگر درخت زردآلو ، زردآلو نمىداد و درخت گلابى ، گلابى نداشت و . . . وزش باد گرده‌هاى درخت نر را در فضا پخش مىكند و وقتى اين ذرات روى درخت ماده مىنشيند ، درخت باردار مىشود و ميوه مىدهد ، حتى درباره گل‌ها و گياهان همچنين مىگويند . « خلق الازواج كلها مما تنبت الارض » آنچه در روى زمين مىرويد ، جفت دارد « و من انفسهم » پاك و منزه است خدايى كه براى شما جفت قرار داد .\r\nد ) جفت قراردادن براى انسانها : اگر انسان جفت نداشت چه مىشد ؟ نه تكثير نسل مىكرد نه همكار و غمخوارى داشت و نه مىتوانست در اين دنيا زندگى كند . در اين كه نصف بيشتر بار جامعه به دوش زن است هيچ شكى نيست ، چنانچه نصف كمتر بار جامعه بر دوش مردان است . مرد و زن بايد با هم باشند و براى هم ، به\r\n\r\n\r\n","description":"","footnote":"\r\n( 1 ) - سوره حجر ، آيه 22 . « و ما بادهاى آبستن كن رحم طبيعت را فرستاديم و هم باران را از آسمان فرود آورديم تا به آن آب ، شما و نباتات و حيوانات شما را سيراب گردانيديدم ( و گرنه ) شما نمىتوانستيد ( آبهاى موردنياز خود را در هر جاى زمين از كوه و بيابان و دره و صحرا ) ذخيره نموده و جارى سازيد . »\r\n","page_name":" 195 ","page_number":195},
  {"content":"\r\n\r\nاصطلاح در غم و شادى هم شريك باشند . يك وجه آن هم براى تكثير نسل است :\r\n « وَ مِنْ اياتِهِ انْ خَلَقَ لَكُمْ انْفُسِكُمْ ازْواجاً لِتَسْكُنُوا الَيْها وَ جَعَلَ بَيْنَكُمْ مَوَدَّهً وَ رَحْمَه انَّ في ذلِكَ لَاياتٍ لِقَومٍ يَتَفَك‌َّروُنَ  « 1 » »\r\nاز نشانه‌هاى خدا اين است كه براى مرد ، زن و براى زن ، مرد را آفريده است . براى چه ؟ فقط ارضاء غريزه جنسى ؟ ! خير ، اين كم است . « لتسكنوا اليها » براى آرامش خاطر در محيط خانه و خانواده خانه است كه مىتواند به زن و مرد نشاط دهد . اگر محيط خانه نباشد ، دل‌مردگى بر اين انسان حاكم مىشود و انسان دل‌مرده و بىنشاط ديگر هيچ كارى نمىتواند انجام دهد .\r\nظاهراً انيشتين يا پاستور يكى از اين دو مخترع مىگويد : اگر مخترع شده‌ام ، زنم مرا مخترع كرده است . راست هم مىگويد . من يكى از اساتيد بزرگ را سراغ دارم ، كه زنش او را خيلى كمك كرد تا اينكه توانست به جامعه خدمت كند و وقتى زنش از دنيا رفت ، مشاهده بالعيان بود و انسان احساس مىكرد ، آن كارهايى را كه تا به حال انجام مىداد ، تقريباً نصف شد و ديگر نتوانست آن كار را انجام دهد .\r\nنشاط در مرد مرهون زن است ، چنانچه نشاط زن هم مرهون مرد است و اين نشاط را خانه بوجود ميآورد . اى بدا به حال آن خانه ، بدا به حال آن بچهها و بدا به حال آن زن و شوهرى كه در خانه شان نشاط و صفا و صميميت نباشد ، « لتسكنوا اليها و جعل بينكم موده و رحمه » اينجا هم همين را مىفرمايد « من انفسهم » يعنى پاك و منزه است خداوند . يكى از نشانه‌هاى وجود خدا اين است كه براى شما جفت قرار داد « ومما لا يعلمون » و جفت قرار داد چيزهايى را كه نمىدانيد . اين چيزهايى را كه نمىدانيد چيست ؟ اگر بگوئيم گياه است ، قبلًا گفت « مما تنبت الارض » اگر بگوييم حيوان است ، آن هم كه انسان مىداند هر حيوانى جفت دارد . بخواهيم بگوئيم انسان است ، آن هم كه گفت : « و من انفسهم » پس بايد چيزى ديگر دقيق‌تر از گياه و حيوان و انسان باشد ، شايد آن اتم و ملكول‌ها باشد كه جماد است و مىتوان گفت « مما لا يعلمون » شامل سلولهاى زنده ،\r\n\r\n\r\n","description":"","footnote":"\r\n( 1 ) - سوره روم آيه 21 . ترجمه : « و يكى از نشانه‌هاى ( لطف ) الهى آن است كه براى شما از جنس خودتان جفتى بيافريد كه در بر او آرامش يافته و با هم انس گيريد و بين شما رأفت و مهربانى برقرار فرمود . در اين امر نيز براى مردم با فكرت ادله علم و حكمت حق آشكار است .\r\n","page_name":" 196 ","page_number":196},
  {"content":"\r\n\r\nاسپرم و اوول هم مىشود و اگر قدرى بالاتر رويم بايد بگوئيم :\r\n دل هر ذره را كه بشكافى * آفتابيش در ميان بينى \r\nواقعاً هر ذره مىتواند گوياى قادر متعال باشد . مىدانيد تعداد پروتون‌ها و نوترون‌ها و الكترونهايى كه به دور آن مىچرخند از چنان دقتى برخوردارند كه كافى است اين هسته شكسته شود و عالم را نابود كند « 1 » . ظاهراً « مما لا يعلون » هم يك امر غيبى از طرف خدا و يك معجزه از طرف قرآن است . زيرا « مما لا يعلمون » را اگر بخواهيم به چيزهاى عادى معنى كنيم جور در نمىآيد چون « مما تنبت الارض » و « من انفسهم » را داشته ، حيوان‌ها را هم به وضوح باقى گذاشته لذا چيز ديگرى باقى نمىماند به غير از چيزهايى كه بشر عادى به آن دسترسى ندارد كه گفته شد .\r\nوَءَايَهٌ لَّهُمُ الَّيلُ نَسْلَخُ مِنْهُ النَّهَارَ فَإِذَا هُم مُّظْلِمُونَ ( 37 ) « و برهان ديگر براى خلق در اثبات قدرت حق ، وجود شب است كه ما چون ( پرده ) روز را از آن برگيريم ، ناگهان همه را تاريكى فراگيرد »\r\nه - ) وجود شب : نشانه ديگر براى مردم شب است . خود شب نه ، « نسلخ منه النهار » ، اين كه از شب روز را بيرون مىكشيم . اين هم يكى ديگر از نشانه‌هايى است كه پى به قادرى حكيم مىبريم ، آنكه تمام نظم اين امور به دست اوست .\r\nشب معمولًا يك امر عدمى است . يعنى نبود روز . وقتى خورشيد نباشد ، شب است و تاريكى ، مثل اينكه شما چراغى كه اطاق را روشن كرده ، از آنجا بيرون ببريد ، اطاق تاريك مىشود . راستى اين آيه جالب است كه مىفرمايد بين روز و شب عدم و ملكه است . وقتى كه روز نباشد ، شب است . لذا نشانه‌اى از نشانه‌هاى خدا اين است كه بيرون مىكشيم از شب روز را . وقتى خورشيد غروب كرد يعنى زمين حركت كرد و خورشيد پنهان شد شب مىشود . لذا از نشانه‌هاى خدا شب و روز است . روز مىآيد شب مىرود . روز مىرود شب مىآيد . اما طريقه‌اش اين است كه شب امر وجودى نيست و روز امر وجودى است « نسلخ منه النهار » يعنى بيرون مىكشيم از آن شب ،\r\n\r\n\r\n","description":"","footnote":"\r\n( 1 ) - اگر اين نظم و حركت دقيق الكترون‌ها را به دور هسته مركزى به هم بزنند و كوچكترين خللى به حركت آن وارد شود ، عالم را به آتش مىكشد كه يك نمونه آن در هيروشيما انجام گرفت . پس وجود اين نظم درونى و استحكام آن ، خود دليل روشنى است بر وجود خالقى قادر ، مدبر و حكيم .\r\n","page_name":" 197 ","page_number":197},
  {"content":"\r\n\r\nروز را « فإذا هم مظلمون » يعنى ناگهان در ظلمت فرو مىرود ، اين هم يك نشانه .\r\nوَ الشَّمسُ تَجْريِ لِمُسْتَقَرِ لَّها ذلِكَ تَقدِيرُ العَزيزِ العَليمِ ( 38 ) « و نيز خورشيد ( تابان ) كه بر مدار معين خود دائم بىهيچ اختلاف به گردش است برهان ديگر به قدرت خداى داناى مقتدر است »\r\nو ) خورشيد : در اينجا قرآن‌كريم با يك زيبايى خاصى عبارت را تغيير داده و به جاى « و آيه لهم الشمس » مىفرمايد « والشمس » از نشانه‌هاى خداوند خورشيد است . خود خورشيد منظور نيست . خورشيدى كه در حركت است . آن هم به كجا ؟ « مستقرلها » به آنجايى كه برايش معلوم شده كه قبلًا عرض شد . تا اين اواخر حتى گاليله و نيوتن و امثال اينها مىگفتند خورشيد حركت ندارد . اما بعد روشن شد كه خورشيد حركت دارد بنابراين مىفرمايد : « و الشمس تجرى » از نشانه‌هاى خدا اين است كه خورشيد حركت مىكند ، و وقتى كه حركت كرد توابعى را هم به دنبال خود مىبرد ، از عجائب اين كه وقتى كره‌زمين مىرود ، زره‌اش را هم با خود مىبرد . يعنى هوايى كه به منزلهء زره‌زمين است . حالا اگر زمين برود و جو اطراف خود را باقى گذارد ، فوراً نابود مىشود و هر چه در اين عالم هست نابود خواهد شد ، زيرا هوا موجودات را زنده نگه مىدارد و انسان و همه موجودات در اين عالم به وجود هوا زنده‌اند . علاوه بر اين از سنگ‌هاى آسمانى كه مرتب دارند بر زمين مىبارند جلوگيرى مىكند تا موجوداتى كه بر روى زمين سكونت دارند نابود نشوند . اگر اين زره نباشد ، يك ساعته زمين بمباران مىشود . سنگ‌هاى آسمانى مرتب مىبارند و همه موجودات نابود خواهند شد به علاوه جداره روى زمين بر اثر اصطكاك چون آهنى گداخته شده و همه چيز مىسوزد ، « ذالك تقدير العزيز العليم » يعنى در اين اندازه‌گيرى فكر كن ، وقتى فكر كردى مىفهمى كه يك عليمى و يك عزيزى بر اين جهان حاكم است ، اين اندازه‌گيرى دقيق توسط كيست ؟ و . . .\r\n ذات نايافته از هستىبخش * كى تواند كه شود هستىبخش \r\nذات نايافته از هستىبخش مثل تصادف ، طبيعت و ماده است . اينها چطور مىتوانند اندازه‌گيرى كنند ؟ ! اين اندازه‌گيرى از آن عزيز است ، او كه غالب بر عالم\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nهستى است او كه عليم است و دانا و مىداند چگونه اندازه‌گيرى كند . تا اين ستاره‌ها با هم تصادم نكنند . اين خورشيد كه به دنبال ستاره « وگا » مىرود ، اگر آن ستاره ، يك چشم به هم زدن از حركت باز ايستد بر اثر برخورد اين دو با هم چه پيش مىآيد ؟ ! اين برخورد به اندازه‌اى شديد خواهد بود كه خورشيد ذوب و از هم متلاشى مىشود . در بحث‌هاى گذشته عرض شد ، حركت به قدرى سريع است كه از اول بحث تا الآن بيشتر از يك ميليون فرسخ رفته‌ايم ، اما كجا رفته‌ايم ؟ قرآن مىگويد : « لمستقرلها » آن جايى كه خداوند اندازه‌گيرى كرده است و آنجا كه او مىخواهد ، مىرود .\r\nوَ القَمَرَ قَدَّرْنَهُ مَنازِلَ حَتَّي عَادَ كَالْعُرْجُونِ القَديمِ ( 39 ) « و گردش ماه را كه در منازل معين مقدر كرديم تا مانند شاخه خرما ( زرد و لاغر به منزل اول ) باز گرديد »\r\nز ) منازل ماه : اين هم يك نشانه ديگر براى خدا است ، براى ماه منازل‌هايى قرار داده ، شب اول ، شب دوم ، شب سوم شب بيستم تا شب بيست و نهم « عاد كالعرجون القديم » به شاخه درخت خرما « عرجون » مىگويند و « قديم » يعنى خشك شده و كهنه كه زرد رنگ و هلالى شكل مىشود يعنى « حتى عاد هلالًا » اول هلال بود ، بعد هم دوباره بر مىگردد و هلال مىشود ، شب اول تا پنجم هلال بود و از شب بيست و پنجم تا بيست و نهم دوباره هلال مىشود .\r\nلَاالشَّمْسُ يَنْبَغِي لَهَآ أَن تُدْرِكَ القَمَرَ وَ لَا الَّيْلُ سَابِقُ النَّهارِ وَ كُلٌّ فِي فَلَكٍ يَسْبُحُونَ ( 40 ) ( در گردش منظم‌عالم ) نه خورشيد را شايد كه به ماه رسد و نه شب بر روز سبقت گيرد و هر يك بر مدار معينى ( در اين درياى بىپايان ) شناورند .\r\nح ) رابطه خورشيد و ماه و شب و روز : باز هم در اينجا تغيير عبارت مىدهد . از نشانه‌هاى ديگر اين است كه منظومه شمسى ، ستاره‌ها و كهكشانها هيچ كدام با هم برخورد ندارند ، مثل دو اتومبيل نيست كه به هم بخورند . خير « لاالشمس ينبغى لها ان تدرك القمر » نه خورشيد را سزد كه ماه را دريابد . يعنى اين دو هيچ وقت به هم نمىرسند . در يك مدار معينى در حركتند . خورشيد در مدار خودش ، ماه در مدار خودش ، زمين در مدار خودش ، اينها هر كدام كه حركت ذاتى دارند مثل زمين و\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخورشيد و هر كدام هم كه حركت ندارند مثل ماه عرضى است . « ولا الليل سابق النهار » به عكس هم نيست . اين آيه صورت ديگرش اين است كه « ولا القمر ينبغي ان تدرك الشمس » يعنى نه خورشيد به ماه مىرسد و نه ماه به خورشيد . هر كدام روى يك محور معين حركت مىكنند . الا اينكه عبارت را به عكس كرده كه اين از فصاحت و بلاغت قرآن است و نگفته « لا الشمس ينبغي لها ان تدرك القمر و القمر ينبغي ان تدرك الشمس » اين از نشانه‌هاى خداست ، نه شمس مىتواند به ماه رسد و نه اينكه ليل را توان سبقت بر نهار است . « و كل فى فلك يسبحون » و همه اينها در فضا شناورند . از كجا پيامبر مىدانست كه خورشيد شناور است ؟ اينها چيست ؟ آن زمانها هيئت بطليموسى در مجامع علمى مطرح بود ، به علاوه كه مردم حجاز در مكه و مدينه و . . . معمولًا مردم بىسوادى بودند و از اين حقايق كمترين اطلاعى نداشتند . اگر كسى هم باسواد بود ، مبانى هيئت بطليموسى كه مورد اذعان همه بود و همه به آن اعتراف داشتند و اين هيئت معتقد بود كه : اين ستاره‌هايى را كه شما مىبينند ، همه‌اش ميخكوب است ، مثل ميخى كه به سقف آسمان كوبيده شده و مىگفتند : جهان مثل پياز است . همانطور كه پياز پوسته اول دارد ، پوسته دوم دارد و . . .\r\nآسمان هم فلك اول دارد ، فلك دوم دارد . . . ! و مىگفتند ستاره‌ها به اين پوسته اول ميخكوب است ، هيچ يك از اينها هم حركت ندارند فقط آن بچه پياز داخل حركت مىكند ، حركت اين عالم هم درست مثل همين پياز است .\r\nآن وقت يك انسانى كه سواد هم ندارد از يك شبه‌جزيره به پا خيزد و قرآنى بياورد كه حقايق را بدون كوچكترين اشتباه بيان كند . از جمله : بگويد اين هيئت بطليموسى كه شهره آفاق شده است ا شتباه مىكند ، بلكه « كل في فلك يسبحون » همهء اينها شناورند . اصلًا فلك نداريم ، فلك يعنى چه ؟ اين حرفها همه اشتباه است ! اظهار اين حرف در آن زمان خيلى اهميت داشته ، يك تنه قد علم كردن در مقابل دنياست ، يعنى همه دنيا حرفى را بزند و يك نفر تنها در مقابلشان بايستد و بگويد نه ! همه اشتباه مىكنيد . « كل في فلك يسبحون » اين خيلى جرأت مىخواهد . اين جرأت فقط زبينده پيامبراكرم ( ص ) و حامل وحى است كه هم ببيند همه دروغ است و هم بگويد همه اينها دروغ است و پس از قرنها يك روز هم علم بيايد و گفته او را تأييد كند كه بله درست است : « و كل في فلك يسبحون » همه اينها يعنى نه تنها خورشيد و ماه ، مابقى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nستاره‌ها ، منظومه‌ها ، كهكشانها همه و همه در اين فضا شناورند .\r\nاين برهان نظم بود كه تمامش مىكنيم و انشاءالله در قسمت آينده وارد برهان نظم اتم مىشويم كه نظريه ملاصدرا و شيخ‌الرئيس رحمه‌الله عليهما را درباره آن گفتم . و آيه بعدى اشاره به آن نكته لطيف و دقيق فلسفى دارد .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nجلسه شانزدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدةً مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر بحث قبل گفتيم : معناى برهان نظم اين است كه اگر نظم از عالم هستى حذف شود اين جهان نابود مىشود و نيز در وجود انسان اگر عضوى از اعضايش كار خود را طبق برنامه انجام ندهد نمىتواند ادامه حيات بدهد . اگر انسان مغز ، قلب ، دستگاه گوارش دهان ، زبان و زبان كوچك ، غده بزاقى و معده و . . . نداشت ، زندگى برايش ممكن نبود . لذا وجود اينكه خالق مدبر حكيمى بر جهان حكمفرماست . اگر در عالم هستى مثلًا هوا نبود ، يعنى اين زمين ، زرهى به نام هوا نداشت ، سكونت در آن ممكن نبود . هيچ گياه يا حيوانى نمىتوانست روى زمين زندگى كند و علاوه بر اين طولى نمىكشيد كه سنگ‌هاى آسمانى آن را نابود مىكرد .\r\nبراى هوا بيشتر از ده خاصيت ذكر شده است و اگر هوا يا دريا نبود اصلًا كره‌زمين نبود . اگر بيابان نبود و گياه از زمين نمىروييد ، اين زمين نبود و الى آخر كه اين گونه نعمتها خود دليل بر نظام تام مىكند كه خالق حكيم مدبرى بر اين جهان حاكم است .\r\nنظام اتم\r\nدر بدن انسان و جهان هستى ، چيزهايى وجود دارد كه اگر وجود نداشت ضررى به جهان هستى و انسان نمىزد . زمين و انسان وجود داشت و قابليت ادامه حيات نيز داشتند ، اما بودنش براى انسان و يا موجودات ديگر مفيد است . اين گونه نعمتها دلالت\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبه نظم اتم مىكند و مىرساند علاوه بر اين كه خالقش مدبر است ، لطيف و رحيم هم هست ، «  الله لطيف بعباده »  « 1 » به عبارت ديگر اين نظام ، اتم و ما فوق تمام است و به قول استاد بزرگوار ما علامه طباطبايى ( رحمه‌الله عليه ) لبريز است ، اين گونه چيزها در بدن انسان فراوان است ، چنانچه در عالم هستى هم زياد است و به قول شيخ‌الرئيس ، اگر گودى كف دست و پا ، يا مژگان براى چشم ، يا ابرو و براى صورت نبود ، انسان نمىتوانست ادامه حيات دهد ، اما برايش مشكل بود . ولى اگر قلب و مغز نداشت نمىتوانست ادامه حيات دهد .\r\nپس مغز و قلب و ريه‌ها نظام تام و گودى كف دست و پا مژگان ، نظام اتم است . از جمله چيزهايى كه در قرآن براى نظام اتم بيان شده است ، تسخير درياهاست و استفاده از كشتى و اين كه از دريا بتوانيم استفاده كنيم و نيز رام شدن حيوان‌ها براى انسان كه بتواند براى حمل بار و طى مسافتهاى دور و استفاده‌هاى ديگر از آن بهره برد « 2 » .\r\nدر سوره يس دو سه جا ، به اين نعمت بزرگ اشاره شده ، به اين مضمون كه : اگر انسان نمىتوانست كشتى بسازد و دريا را تسخير كند ادامه حيات برايش ممكن ، اما مشكل بود . يا مثلًا حيواناتى كه انسان از آنها استفاده مىكند اگر نبودند يا مسخر انسان نبودند ، ادامه حيات بدون آنها همراه با تحمل مشقات فراوان بود .\r\nبنابراين تسخير درياها و كشتىها و تسخير حيوانات ، نظير گاو ، شتر ، اسب و قاطر ، همهء اينها براى انسان دلالت بر نظام اتم مىكند . دليل بر اين است كه يك خالق مدبر حكيم و علاوه بر اين لطيفى ، بر اين جهان حاكم است . لذا قرآن در جاى ديگر\r\n\r\n\r\n","description":"","footnote":"\r\n( 1 ) - سوره شورى ، آيه 19 ترجمه : خدا را بر بندگان لطف و محبت بسيار است .\r\n( 2 ) - و الانعام خلقها لكم فيها دفءٌ و منافع و منها تاكلون . و لكم فيها جمالٌ حين تريحون و حين تسرحون . و تحمل اثقالكم الى بلدٍ لم تكونوا بالغيه الا بشقّ الانفس انّ ربّكم لرؤفٌ رحيم . والخيل و البغال و الحمير لتركبوها و زنية و يخلق ما لا تعلمون . ( سوره نحل ، آيه 8 ) . ترجمه : و چهارپايان را براى انتفاع شما نوع بشر خلقت كرد تا از خود به موى و پشم آنها دفع سردى و گرمى كرده و فوائد بسيار ديگر بريد و از شير و گوشتشان غذاى ماكول سازيد . و هنگامى كه شبانگاه برگردند يا صبحگاه به چرا بيرون روند ، زيب و افتخار شما باشند يا از كرك و پشم آنها تجمل و انواع لباسهاى فاخر تهيه كنيد و بارهاى سنگين شما را كه جز به مشقت بسيا نتوانيد برد ، از شهرى به شهر ديگر برند كه خدا درباره شما رؤف و مهربان است .\r\n","page_name":" 203 ","page_number":203},
  {"content":"\r\n\r\nمىفرمايد :\r\n « وَ سَخَّرَ لَكُمُ الفُلْكَ لِتَجْرِيَ فِي البَحْرِ بِامْرِهِ  « 1 » »\r\nدر آيه ديگر مىفرمايد :\r\n « اللهُ الَّذي سَخَّرَ لَكُمُ البَحْرِ لِتَجْرِيَ الفُلْكَ بِامْرِهِ وَ لِتَبْتَغُوا مِنْ فَضْلِهِ وَ لَعَلَكُمْ تَشْكُروُنَ  « 2 » »\r\nبه اين نظام اتم مىگويند ، يعنى علاوه بر اين كه آياتى در اين جهان هست كه ، دلالت بر نظام تام مىكند ، آيه‌هاى فراوانى در وجود انسان و خارج از وجود انسان است كه دلالت بر نظام اتم مىكند . آيه‌اى كه باقى مانده است مىخواهد راجع به نظام اتم صحبت كند . بحث گذشته درباره نظام تام بود و الآن دربارهء نظام اتم صحبت مىكند و مىفرمايد :\r\nوَءَايَةٌ لَّهُمُ أَنَّا حَمَلْنَا ذُرِّيَّتَهُمْ فِي الفُلْكِ المَشْحُونَ ( 41 ) « و برهان ديگر آنكه ما نژاد بشر را در كشتى پر بار سوار گردانيديم ( و از درياى پرموج عالم به ساحل سالمت رسانيديم ) »\r\nنشانه‌اى براى شما مردم هست ، نشانهءاينكه ، حكيم ، مدبر و لطيفى بر اين جهان حاكم است . آن نشانه چيست ؟ « انا حملنا » يعنى ما حمل كرديم ماضىهاى اينجا به معناى استمرار است « ذريتهم في الفلك المشحون » آباء و اجداد شما را ، شما را و بعديها را در كشتى قابل استفاده ، كه مجوف ( تو خالى ) است . « فلك مشحون » منظور « فلك مملو » است . يعنى آن كشتى كه شما مىتوانيد با آن ا جناس و بارهاى گران حمل كنيد . مىدانيد كه امروزه يكى از وسايل مهم و بزرگ براى حمل اجناس ، در جهان همين كشتىهاى باربرى است و « هم » در « ذريتهم » پدران و آباء است . « ذريه » به معانى ابناء و فرزندان است كه ظاهراً براى افاده استمرار لفظ « ذريه » آورده شده . در هر حال آيهء شريفه چنين معنا مىشود كه :\r\n\r\n\r\n","description":"","footnote":"\r\n( 1 ) - سوره ابراهيم ، آيه 32 . « ( خداست آنكه ) كشتىها را به امر خود به روى آب دريا جارى ساخت »\r\n( 2 ) - سوره جاثيه آيه 12 آن خداست كه براى شما دريا را مسخر گردانيد تا كشتى به امر خدا آسان در آب جارى شود و از آن ( به تجارت و سفر ) از فضل روزى طلبيد ، باشد كه شكر نعمتش بجاى آريد .\r\n","page_name":" 204 ","page_number":204},
  {"content":"\r\n\r\nنشانه و دليل ديگر آن كه ما نژاد بشر را در كشتى پربار سوار كرديم ( او را از درياى پرموج به ساحل نجات رسانيديم ) كه خود و اجداد و فرزاندانشان را بر روى دريا حمل مىكند و به ساحل نجات مىرساند .\r\nوَ خَلَقْنَا لَهُم مِّن مِّثْلِهِ مَا يَرْكَبُونَ ( 42 ) « و براى آنها مثل كشتى خلق كرديم ، چيزى را كه بر آن سوار شوند »\r\nاين آيه در مورد خشكى است يعنى چارپايانى را آفريده كه حيواناتى رام باشند و اهلى ، علاوه بر اينكه سوارى مىدهند از خود آنها استفاده‌ها برده مىشود ، از قبيل پشم و گوشت و شير البته لفظ « ما يركبون » يعنى آنچه كه سوار آن شوند ، شايد مقصود اتومبيل و ترن و هواپيماهاى غول‌پيكر هم باشد و به نظر مىرسد لفظ « ما يركبون » تاب تحمل اين معانى را هم داشته باشد .\r\nوَ إِن نَّشَأْنُغْزِقْهُمْ فَلَا صَريخَ لَهُمْ وَ لاهُمْ يُنقَذُونَ ( 43 ) « و اگر بخواهيم ( به تندى موجى چنان همه را به دريا غرق كنيم كه ابداً نه فريادرسى و نه راه نجاتى يابند »\r\nاگر ما بخواهيم آنها را غرق مىكنيم « فلا صريخ لهم » ديگر فريادرسى نيابند . خودشان كه نمىتوانستند براى خودشان دريا را مسخر كنند ، و نمىتوانند كشتى را مسخر كنند . چنانچه اگر وضع چوب به طريقى بود كه زير آب مىرفت ، يا وضع طورى بود كه چيز مجوف و تو خالى روى آب نمىايستاد « و لا هم ينقذون » ديگر كسى نبود كه اين غرق شده‌ها را نجات دهد . الآن هم اگر مشيت خداى تعالى قرار گيرد ، تند بادى مهيب يا موجى مىتواند همه را در هم شكند و خرد كند . آيا در اين هنگام فريادرسى جز خداى متعال هست ؟\r\nإِلَّا رَحْمَه‌ًمِّنَّا وَ مَتَعاً إِلِ حِينٍ ( 44 ) « مگر باز لطف و رحمت ما آنها را نجات دهد و تا وقت معين بهره زندگى بخشد »\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبه قول صاحب مجمع‌البيان عليه‌الرحمه اين « الا رحمه » استثناى مفرغ است « 1 » . و معنايش اين مىشود : رحمت و عنايت پروردگار است كه براى شما كشتى درست كرد و همان است كه شما را غرق نمىكند . از آن طرف هم گاهى اوقات ، انسان در دريا غرق مىشود ، اما نمىميرد . زيرا اجلش نرسيده است « الا رحمه منّا » يعنى اينها فريادرسى ندارند مگر رحمت ما شامل حالشان شود و تا وقت معينى از زندگى بهره برند .\r\nپس متوجه شديم كه از آيه « و آيه لهم الارض الميته » تا « الي حين » مربوط به بحث توحيد و برهان نظم بود ، كه هم اثبات توحيد و هم اثبات اصل وجود خدا را مىكرد .\r\nقرآن ، از اينجا شاخه‌اى ديگر ، آن هم فرعى پرثمر را مطرح مىفرمايد . قبلًا عرض شد كه تركيب قرآن ، مزجى است ، يعنى شاخه‌هاى مختلفى دارد كه هر كدامش ميوهء خاص خود را به بار مىنشاند . ولى قبل از معنى كردن اين سه آيه مقدمه‌اى لازم است ، و تقاضا دارم همه ، مخصوصاً جوان‌هاى عزيز ، به اين مقدمه توجه كنند . اين آياتى كه مربوط به بحث ما است زياد بخوانند و به اين سه آيه شريفه اهميت بيشترى بدهند كه براى خودسازى انسان مفيد است .\r\n\r\nحالات انسان گنهكار\r\nگناه در زندگى انسان همراه با سه حالت است . البته گاهى يكى از سه حالت ، گاهى دو حالت و گاهى هر سه حالت به انسان مىدهد و هر كدام از اين حالت‌ها ، براى انسان ضررهاى فراوان دارد .\r\n1 - حالت غفلت : اگر انسان از خودش غافل شود نسبت به خود سازيش هم غافل مىشود و اگر غافل شد كه از كجا آمده ، به كجا مىرود ، براى چه آمده و چه مىشود ، ديگر حالت انسانى خود را از دست مىدهد .\r\nحضرت اميرالمؤمنين ( ع ) مىفرمايد : « رَحِمَ الله امْرَاً عَرِفَ مِنْ ايْنَ و في ايْنَ وَ الي ايْنَ » خدا رحمت كند آن كسى را كه بداند از كجا آمده ، براى چه آمده و به كجا\r\n\r\n\r\n","description":"","footnote":"\r\n( 1 ) - مجمع‌البيان ، طبرسى ره ، ج 8 ، ص 427 .\r\n","page_name":" 206 ","page_number":206},
  {"content":"\r\n\r\nمىرود . شايد هم دعا نباشد و معنايش اين باشد كه رحمت خدا شامل حال آن كسى مىشود كه اين چنين باشد .\r\nانسان گاهى از قيامت و خدا غافل مىشود . قرآن مىگويد : اين حالت غفلت است كه انسان را از حيوان پست‌تر مىكند و عاقبتش هم جهنم است .\r\n « وَ لَقَدْ ذَرَأنا لِجَهَنَّمَ كَثيراً مِنَ الجِنِّ وَ الانْسِ لَهُمْ قُلُوبٌ لا يَفْقَهُونَ بِها وَ لَهُم اعْيُنٌ لا يَبْصِرونَ بِها وَ لَهُمْ اذانٌ لا يَسْمَعُونَ بِها اولئِكَ كَالانْعامِ بَلْ هُم اضَلُّ اولئكَ هُمُ الغافِلونَ  « 1 » »\r\nعاقبت بسيارى از جن و انس به جهنم منتهى مىشود ، يعنى مثل اينكه راه جهنم را در پيش گرفته‌اند و جلو مىروند . اينها چه كسانى هستند ؟ « لَهُمْ قُلُوبٌ لا يَفْقَهُونَ بِها » دل دارند اما فهم ندارند ، دلشان مرده است . « وَ لَهُمْ اعْيُنٌ لا يُبْصِروُنَ بِها » چشم دارند ، اما نمىبينند . « وَ لَهُمْ اذانٌ لا يَسْمَعُونَ بِها » گوش دارند اما گوش شنوا ندارند . « اولئِكَ كَالانْعامِ » اينها ديگر آدم نيستند اينها ديگر چهار پا و حيوانند ، « بل هم اضل » از حيوان هم پست‌ترند . براى اينكه الاغ اقتضاء و زمينه ندارد تا عالم ملكوت را تسخير كند ، اما وضع انسان بدين ترتيب است كه اگر در مسير ماديات قدم بردارد ، فضا را تسخير مىكند و اگر در معنويات پيش رود از عالم ملكوت فراتر مىرود و ملائكه مىآيند و با او حرف مىزنند . بنابر آنچه كه قرآن مىگويد ، انسان اين است ، حالا اگر گناه بىتفاوتى او را بيچاره كرد « اولئك كالانعام بل هم اضل » بعد مىفرمايد : « اولئكَ هُمُ الغافِلُونَ » اينها افرادى هستند كه غافل و بىتفاوتند ، از خدا و از قيامت غافلند و در گفتار و كردارشان عاقبت‌انديش نيستند .\r\nاين انسان استعدادهايى دارد كه مىتواند به خيلى جاها برسد اما اين غافل است و بالاخره مثل كرم‌ابريشم به دور خود تار مىتند تا خفه شود . اين يكى از حالتهاى بد انسان است .\r\n2 - حالت لجاجت و عناد : حالت دوم كه از حالت اول بدتر مىباشد ، اين كه\r\n\r\n\r\n","description":"","footnote":"\r\n( 1 ) - سوره اعراف آيه 179 ترجمه : و محققاً بسيارى از جن و انس را براى جهنم واگذارديم ( كه آنها به سوء اختيار ، خود جهنم پليدى و اخلاق و اعمال زشت و افكار و عقايد فاسد را برگزيدند ) چه آنكه آنها را دل‌هايى است بىادراك و معرفت و دلهايى است بىنور بصيرت و گوش‌هايى ناشنواى حقيقت ، آنها مانند چهارپايان بلكه بسى گمراه‌ترند زيرا قوه ادراك مصلحت و مفسده داشتند و به او عمل نكردند . آنها همان مردمى هستند كه ( از خدا و قيامت ) غافل شدند .\r\n","page_name":" 207 ","page_number":207},
  {"content":"\r\n\r\nغافل نيست ، اما لجوج و عنود است . بنا دارد كه تسليم حق نشود و تصميم گرفته است كه حق را زير پا بگذارد . قرآن‌كريم اسم اين را اعراض مىگذارد . در اين مورد آيات زيادى داريم ، از جمله در اينجا كه مىفرمايد ، اينها مغرضند ، يعنى از حق اعراض مىكنند ، حق را مىبينند اما از روى لجاجت و عناد چشمشان را مىبندد .\r\nهمانطور كه قبلًا اشاره‌اى شد ، اين حالت اگر براى عالم پيدا شود ، قرآن او را تشبيه به سگ كرده است :  « فَمَثَلُهُ كَمَثَلِ الكَلْبِ انْ تَحْمِلْ عَلَيْهِ يَلْهَثْ اوْتَتْرُكُهُ يَلْهَثْ ذلِكَ مَثَلُ القَومِ الَّذينَ كَذَّبُوا بِاياتِنا »  « 1 » اگر هم براى انسان‌هاى عادى اين حالت پيدا شود ، سابقاً او را تشبيه فرمود به كسى كه به غل كشيده باشد و نتواند هيچ حركتى بكند :  « انا جَعَلْنا في اعْناقِهِمْ اغْلالًا فَهِي الي الاذْقانِ فَهُمْ مُقْمَحُونَ  « 2 » »\r\nسراسر روح اين آدم را لجاجت ، و خودمحورى ، تكبر ، حسادت ، كينه‌توزى و قساوت مىگيرد . گناه روى گناه برايش قساوت مىآورد ، و وقتى اين صفت رذيله در او به وجود آمد به جايى مىرسد كه اگر در مقابلش انسانى را پوست بكنند ، مىخندد .\r\nدرباره حجاج‌بن‌يوسف ثقفى مىگويند . وقتى كه مىخواست ناهار بخورد ، دستور مىداد يكى از شيعيان على ( ع ) را بياورند . او را مىآوردند . مىگفت : تكه فلز پهنى را در آتش بگذارند تا گداخته شود ، سپس با يك ضربت سريع آن مرد خدا را گردن زنند و آن فلز گداخته را روى گردنش بگذارند ، تا خون جارى نشود و اين شخص قدرى بيشتر دست و پا بزند . آن وقتى همراه با دست و پا زدن او ، حجاج ناهار مىخورد و قاه قاه مىخنديد و مىگفت : لذت ناهار خوردن من اين است كه ببينم كسى در خونش دست و پا مىزند .\r\nمىبينيد كه انسان سقوط كرد تا كجا مىرود . راستى عجيب است . مىگويند در واقعه « حرّه » « 3 » دو سه نفر به ظاهر مسلمان يزيدى ، به خانه يك انصارى ريختند ، ديدند فقط يك زن در خانه است . زن يك بچه كوچك در دامنش بود . به او گفتند : به ما\r\n\r\n\r\n","description":"","footnote":"\r\n( 1 ) - سوره اعراف آيه 176 ترجمه : مثل او و حكايت حال او به سگى ماند كه اگر او را تعقيب كنى يا به حال خود واگذارى به عوعو زبان كشد . اى رسول ما اين است حكايت مردمى كه آيات خدا را بعد از علم به آن تكذيب كردند .\r\n( 2 ) - سوره يس ، آيه 7 .\r\n( 3 ) - قتل عام مردم مدينه توسط لشكريان يزيد .\r\n","page_name":" 208 ","page_number":208},
  {"content":"\r\n\r\nچيزى بده و گرنه بچه‌ات را مىكشيم . گفت : قبل از شما ريختند و هر چه كه در خانه بود ، بردند . شوهرم را كه يكى از اصحاب رسول‌الله ( ص ) بود را كشتند و ديگر چيزى در اين خانه به غير از من و اين بچه نيست . يكى از آنها بلندبلند خنده‌اى كرد و دوباره گفت : چيزى به ما بده و گرنه بچه‌ات را مىكشيم . گفت : به خدا ندارم و به التماس افتاد . يكى از آنها ناگهان پاهاى بچه را گرفت ، او را از آغوش مادرش بيرون كشيد و آنچنان سرش را به ديوار كوبيد كه مغز بچه در مقابل چشم مادرش به زمين ريخت .\r\nانسان چنين مىشود ، آن قدر پست مىشود كه هيچ درنده‌اى به پاى او نمىرسد . اگر مرتب قرآن مىگويد كه : آمده‌ام تا قساوت ، كينه‌توزى و خود محورى را از بين ببرم ، به خاطر اين است كه ولو يكى از اينها ، مثل قساوت و سنگدلى ، بر انسان حاكم شود انسان را بيچاره مىكند و بسيار بيچاره .\r\n3 - حالت توجيه گناه : حالت سوم كه از حالت اول و دوم خيلى بدتر است ، اين است كه گناه بكند و گناهش را توجيه نمايد . جرق جرداق نصرانى در كتاب امام على ( ع ) ، جمله خيلى عالى و جالبى دارد . تقاضا دارم كه اين جمله را بخصوص جوانهاى عزيز ، هميشه در ذهن خود داشته باشند و به عنوان يك يادگارى كه از من پيش آنهاست ، فراموش نكنند . « جرداق » مىگويد :\r\n« انسان يك وقت به جايى مىرسد كه ولى خدا را در خانهء خدا « قربهً الى الله » مىكشد . » ! !\r\nگاهى انسان غافل است و آدم مىكشد ، گاهى از روى لجاجت و عناد مىكشد و چه بسا بعد هم از كار خويش پشيمان شود ، اما يك وقت انسان لجوج است ، آدم مىكشد و بعد هم مىگويد : به به چه كار خوبى انجام دادم . چنين آدمى « ابن‌ملجم » مىشود . على ( ع ) را مىكشد . قربهً الى الله . ابن‌ملجم آن وقتى كه مىخواست شمشير را فرود آورد ، كار خود را وسيله‌اى براى نزديكى به خدا به حساب مىآورد . مثل اين كه ما مىگوئيم : نماز مىخوانيم قربه الى الله . او هم در خانه خدا شمشير بر فرق مبارك ولى خدا فرود مىآورد ، قربهً الى الله .\r\nچه وقت چنين حالتى براى انسان پيدا مىشود ؟ وقتى كه توجيه‌گر شود . تقاضا دارم گناه نكنيد . گناه در زندگىتان نباشد ، زيرا گناه انسان را بدبخت مىكند . اگر\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nگناه هم كرديد ، آن را توجيه نكنيد ، كه اگر توجيه در گناه آمد ، راه توبه بسته مىشود و چنين كسى ديگر نمىتواند توبه كند ، بلكه خودش را آدم حسابى هم مىداند . پيش خودش هم قيافه حق به جانب مىگيرد و خدا نكند كه يك آدم خودش را ذى حق بداند . اين ديگر جهل مركب است .\r\nقرآن مىفرمايد : اين جهل مركب از همهء صفت‌ها بدتر است « هل ننبئكم بالاخسرين اعمالًا » مىخواهيد به شما خبر دهم كسى را كه ورشكسته‌ترين افراد از نظر عمل و از نظر بدبختى در روز قيامت است .\r\n « قُلْ هَلْ نُنَبِّئُكُمْ بِالَاخْسَرينَ اعْمالًا . الَّذينَ ضَلٌ سَعْيُهُمْ فِي الحَيوهِ الدُنْيا وَ هُمْ يَحْسَبُونَ انَّهُمْ يُحْسِنونَ صُنْعاً  « 1 » »\r\nآن كسانى كه كار بد انجام مىدهند اما به خيال خودشان ، كارشان خوب است ، ديگر كم‌كم توجيه روى توجيه برايشان جهل مركب پيش مىآورد و وقتى جهل مركب پيش آمد . خيلى جدى بد را خوب حساب مىكنند و خوب را بد به حساب مىآورند .\r\nلذا قرآن درباره اين افرادى كه گناه مىكنند بعد مىنشينند و با خيالبافى گناه خود را توجيه مىكنند ، مىگويد : مگر شيطان در مقابل مكر انسان ضعيف است ؟ راستى با اينكه مكر شيطان خيلى عجيب است ، عجيب‌تر مكر آدم است ، بخصوص اگر عالم باشد . واى به عالمى كه توجيه‌گر باشد . مىنشيند با خودش صغرى و كبرى تشكيل مىدهد و يك گناه بزرگ را به جاى يك ثواب خيلى بزرگ جا مىزند و اين همان حرف جرداق است . حسين كشى را هم توجيه مىكند ، لذا اينها در روز عاشورا داد مىزند و به اباعبد الله الحسين ( ع ) مىگفتند : خير ، تو حلالى را حرام و حرامى را حلال نكرده‌اى ، ما با پدر تو دشمنى داريم « بغضالابيك » و با همين توجيه حسين ( ع ) را كشتند و قرآن مىگويد : چنين كسانى در روز قيامت نيز همينطورند ، يعنى توجيه‌گرند :\r\n « يَوْمَ يَبْعَثُهُمُ اللهُ جَميعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ انَّهُمْ عَلي شَيْيِ الا انَّهُمْ هُمُ الكاذِبُونَ  « 2 » »\r\n\r\n\r\n","description":"","footnote":"\r\n( 1 ) - سوره كهف ، آيات 103 و 104 ترجمه : ( اى رسول ما ) به امت بگو كه مىخواهم شما را زيانكارترين مردم آگاه سازم . زيانكارترين مردم آنها هستند كه عمرشان را در راه حيات دنياى فانى تباه كردند و به خيال باطل ، مىپنداشتند نيكوكارى مىكنند .\r\n( 2 ) - سوره مجادله ، آيه 18 ، ترجمه : روزى را ( به يادآر ) كه خدا همه آنها را ( براى انتقام ) برانگيزد و چنان كه براى شما قسم ياد كردند ، براى خدا هم به دروغ سوگند مىخورند و مىپندارند كه اثرى براى آنها خواهد داشت ، اى اهل ايمان بدانيدكه آنها ( بسيار مردم منافق و ) دروغگو هستند .\r\n","page_name":" 210 ","page_number":210},
  {"content":"\r\n\r\nروز قيامت دسته‌اى به صف محشر مىآيند كه كارهاى بدى انجام داده‌اند اما خودشان را آدم حسابى مىدانند . وقتى كه مىبينند بايد به جهنم بروند در مقابل خدا قد علم مىكنند و مىگويند : خدايا به حق خودت قسم تو اشتباه مىكنى ، ما آدم خوبى هستيم . « فَيحْلِفُونَ لَهُ كما يحلفون لكم » همانطور كه براى شما قسم مىخورند و مىگويند ما خوب هستيم . همينطور روز قيامت هم قسم مىخورند و مىگويند خدايا به عزت و جلالت ما بهشتى هستيم ، تو بى خود مىخواهى ما را به جهنم بيندازى . ما آدم‌هاى خوبى هستيم . قرآن مىگويد : « الا انهم هم الكاذبون » اينها خيلى دروغ مىگويند . اين چنين اشخاصى در دنيا هم براى خودشان مىبافند . بافتن به دو معنا ، يكى از بافته هاى ما كارها را توجيه مىكند كه خيلى مصيبت است . يكى هم براى ما ملكه درست مىكند . ملكه هم براى ما هويت درست مىكند و اين يك تجسم عملى است كه انشاءالله در ضمن بحث‌ها مىآيد و خواهيم گفت كه انسان با بافتنىهايش مثلًا خوك از كار در مىآيد . يعنى در صف محشر وارد مىشود در حالى كه به صورت خوك ، پلنگ ، سگ و گراز است . يا آن كسى كه موذى است و موذى گرانه كار مىكند . وقتى وارد صف محشر مىشود ، بافتنىهايش ملكه شده روى هويتش اثر گذاشته و به صورت روباه وارد صف محشر مىشود ، پس بيائيد گناه نكنيم ، اما اگر خداى نكرده گناهى مرتكب شديم ، آن را توجيه نكنيم ، زيرا اگر انسان گناهش را توجيه نكند ، ممكن است يك روزى توبه كند ، بر گردد و پشيمان شود . معلوم است ، گناه هر چه بزرگ ، اما اگر توبه كند « التّائِبُ مِنَ الذَّنْبِ كَمَنْ لاذَنْب له « 1 » » مثل اين است كه اصلًا گناه نكرده باشد . گناه هر چه فراوان ، اگر راستى توبه كند خداى بزرگ او را مىبخشد . اين را بدانيد گناه هر چه بزرگ ولو آدم‌كشى ولو 60 - 70 سال تكرار گناه ، اما اگر توبه كند ، يك تلاطم درونى پيدا كند ، از دل براى گناه خويش بنالد ، از دل براى زشتش بسوزد و تصميم قطعى داشته باشد كه ديگر مرتكب گناه نشود « حقوق‌الله » و « حقوق‌الناس » را ادا كند ، نه فقط پروندهء سياه ندارد ، بلكه قرآن مىگويد : پرونده\r\n\r\n\r\n","description":"","footnote":"\r\n( 1 ) - ترجمه : امام محمدباقر ( ع ) فرموده‌اند توبه كننده ازگناه ، مثل كسى است كه گناه نكرده است ( كنزالعمال ، خ 10174 ، خ 11075 ، 11076 ) و بحارالانوار از اصول كافى ، ج 6 ، ص 41 .\r\n","page_name":" 211 ","page_number":211},
  {"content":"\r\n\r\nسياهش را معدوم مىكنيم و به جاى آن پروندهء درخشان برايش مىآوريم .\r\n « الّا مَنْ تابَ وَ امَنَ وَ عَمِلَ صالِحاً فَاوُلئِكَ يَدْخُلُونَ الجَنَّه وَ لا يُظلَمُونَ شَيْئاً  « 1 » »\r\n « الّا مَنْ تابَ وَ امَنَ وَ عَمِلَ عَمَلَا صالِحا فَاوُلئِكَ يُبَدِّلُ اللهُ سَيِّئاتِهِمْ حَسَناتٍ وَ كانَ اللهُ غَفُوراً رَحيماً  « 2 » »\r\nمىبينيد آنهايى كه واقعاً توبه كنند پرونده سياهشان نابود مىشود و به جاى آن پرونده درخشانى برايشان جلو مىآيد كه آن ثواب توبه است . البته معناى توبه تلاطم درونى است . پشيمانى از گذشته است و اينكه تصميم بگيرد ديگر گناه نكند . اگر اين حالت درونى پيدا شود ، ثوابش از هر عبادتى بالاتر است .\r\nسعى كنيد گناه در زندگىتان نباشد و اگر گناه آمد فوراً توبه كنيد و جبران نمائيد . اما چيزى كه روى آن خيلى سفارش دارم و اين دو سه آيه هم دربارهء همان مراتب است كه مرتبه آخرش را خيلى خطرناك مىداند ، همين توجيه گناه است .\r\nتوجيه گناه عجيب است ، يك وقت به جايى مىرسد كه مولا اميرالمؤمنين ( ع ) وقتى مىشنوند معاويه دارد مسجد مىسازد نامه‌اى به او مىنويسند كه : اى معاويه شنيده‌ام كه دارى مسجد مىسازى . تو نظير آن زنى هستى كه در زمان جاهليت زنا مىداد و پول آن را صدقه مىداد . به او گفتند : « فويل لك لا تزن و لا تتصدقي » واى بر تو ، نه آن كار را انجام بده و نه صدقه بده .\r\nبعضى وقت‌ها آدم چنين مىشود كه ربا مىخورد اما مكه هم مىرود . خمس نمىدهد اما مشهد مىرود ، مادرش گرسنه است اما او افطارى چند هزار تومانى مىدهد ، دختر خواهرش يا پسر برادرش عزب هستند و صد جور گرفتارى دارند ، به فكر آنها نيست ، اما مسجد مىسازد ، شايد هم قربه الى الله بسازد . معلوم هم نيست كه اينها رياكارى باشد . خير ، بشر عجيب است و خيلى هم عجيب . روايتى به نظرم رسيد كه نشان مىدهد بشر چقدر عجيب است . اين كه مىبينيد ، زياد روى اين موضوع پافشارى مىكنم ، دلم مىخواهد جوان‌ها روى اين بحث خيلى فكر كنند .\r\n\r\n\r\n","description":"","footnote":"\r\n( 1 ) - سوره مريم آيه 60 ترجمه : آگاه باشند كسانى كه توبه كنند و عمل صالح انجام دهند داخل بهشت مىشوند و هيچ در حق آنها ظلم نمىشود .\r\n( 2 ) - سوره فرقان آيه 70 ترجمه : آگاه باشيد كسانى كه توبه كنند و ايمان آورند و عمل صالح انجام دهند خداوند بدى و گناهانشان را به خوبىها بدل مىكند و خداوند بخشنده مهربان است .\r\n","page_name":" 212 ","page_number":212},
  {"content":"\r\n\r\nامام صادق ( ع ) مىفرمايد : از كسى پيش من خيلى تعريف كردند . من دلم مىخواست كه او را ببينم . روزى داشتم مىرفتم ، ديدم عده‌اى اطراف يك نفر جمع شده‌اند به او التماس دعا مىگويند و از او مسئله مىپرسند ، جلو رفتم ، آن شخص تا مرا ديد از آنجا رفت . كسى كه همراه من بود گفت : يابن‌رسول‌الله اين همان كسى است كه تعريفش را مىكردم و شما مىخواستيد او را ببينيد .\r\nامام صادق ( ع ) مىفرمايد : دنبالش راه افتادم تا به او برسيم و با او حرف بزنم . ديدم رفت در مغازهء يك نانوايى و دو عدد نان دزديد . تعجب كردم خوب معلوم است آدم‌هايى كه مورد اطمينانند دزدى را خيلى راحت مىتوانند انجام دهند ، همه كارى را مىتوانند انجام دهند زيرا كسى مراقب آنها نيست سپس به يك مغازهء انارفروشى رفت و دو تا انار هم آنجا دزديد . تعجب كردم چرا كسى را كه اين قدر تعريفش مىكنند دزد از آب در آمد . باز هم تعقيبش كردم ديدم به يك خرابه رفت و نان و انار را به چهار نفر فقير صدقه داد . از خرابه بيرون آمد كه برود ، جلوى او را گرفتم و به او گفتم : اين صدقه‌ات را هم ديدم ، معنى اين كار چيست ؟ گفت : اول بگو ببينم كه تو چه كسى هستى ؟ گفتم : جعفربن محمد الصادق . گفت : شما پسر پيامبريد و به مسائل قرآن آشنا نيستيد ؟ گفتم : چه مسأله‌اى گفت : مگر قرآن نخوانده‌اى آنجا كه مىگويد : «  مَنْ جاءَ بِالحَسَنَهِ فَلَهَ عَشْرُ امْثالِها وَمَنْ جاءَ بِالسَّيِئَه فَلا يُجزي الا مِثْلَها وَ هُمْ لا يُظْلَمُونَ  « 1 » »\r\nگفتم : چرا ، اين آيه را خوانده‌ام ، يعنى « هر كسى كه يك ثواب انجام دهد خداوند به او ده برابر مىدهد ، اما اگر يك گناه انجام دهد ، فقط همان يك گناه را در نامه عملش مىنويسند و بر آنها اصلًا ستم نخواهد شد » منظورت چيست ؟ گفت : بسيار خوب اگر چنين است من دو عدد نان و دو تا انار دزديدم ، چهار گناه برايم نوشته شد . بعد رفتم اين نان‌ها و انارها را صدقه دادم ، به ازاى هر انار و هر نانى ده ثواب در نامهء اعمالم نوشته شد ، پس چهل ثواب در مقابل چهار گناه قرار مىگيرد . سى و شش ثواب هم به نفع من . امام صادق ( ع ) مىفرمايد : به او گفتم : ثَكَلَتْكَ امُّكَ ( مادرت به عزايت بنشيند ) چرا گناه خود را اين چنين توجيه مىكنى ، ثواب نكردى كه هيچ ، هشت تا گناه هم انجام دادى ، چهار گناه براى اين كه مال ديگران را دزديدى و چهار گناه\r\n\r\n\r\n","description":"","footnote":"\r\n( 1 ) - سوره انعام ، آيه 160 .\r\n","page_name":" 213 ","page_number":213},
  {"content":"\r\n\r\nهم براى اينكه بدون اجازهء مردم ، مال مردم را به ديگرى دادى .\r\nجوان‌هاى عزيز ، توجيه‌گرى براى گناه خيلى بد است و كارش به جايى مىرسد كه عاقلان از دور به ريش انسان مىخندند . نه تنها عاقلان ، بچه‌ها هم به او مىخندند ، اما خود او مثل كرم درون پيله ، دور خود مىتند . توجيه‌گرى وى قوى شده است و به جايى مىرسد كه آنچنان در دام اين توجيهات گرفتار و اسير مىگردد خود را نابود مىكند و خودش متوجه نيست . پس انشاءالله از گناه و بخصوص از توجيه گناه بپرهيزيم .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nجلسه هفدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي\r\n\r\nخلاصه بحث گذشته\r\nبحث درباره ميوه‌اى از شاخه‌هاى قرآن شريف بود . پس از آن كه برهان نظم تمام شد ، ميوه پر بار ديگرى پيش كشيد و اين كه انسان نسبت به گناه يكى از سه حالت را دارد ، گاهى همه حالات سه گانه و گاهى دو حالت را داراست . به قول ما طلبه‌ها « على سبيل منع الخلو » است .\r\nحالت اول ، غفلت است بىتفاوتى دربارهء گناه ، دربارهء آخرت و تبعاتى كه براى گناه است ، باعث مىشود كه شخص گناه را انجام دهد ، و بالاخره انسانيت انسان را از بين مىبرد « اولئك كالانعام بل هل اضل اولئك هم الغافلون » . حالت دوم ، بدتر از حالت اول است و آن عناد و لجاجت است . وقتى اين صفت رذيله بر كسى حاكم شد ، ديگر زير بار حق نمىرود ، دانسته حق را زير پا مىگذارد و دانسته به جهنم مىرود . به قول قرآن شريف كه مىفرمايد :  « افرأيت من أتخذ الهه هويه و اضله الله علي علم  « 1 » » اگر هوى و هوس بر كسى مسلط شد ، علاوه بر اين كه بت‌پرست است ، دانسته به جهنم مىرود ، ديگر كور و كر است و جذابيت چيزى مثل قرآن و كسى مثل پيامبراكرم ( ص ) نمىتواند او را جذب كند .\r\nحالت سوم ، كه از دو حالت پيش بدتر است ، توجيه گناه است . اول گناه مىكند و بعد آن را توجيه مىكند . كسى كه داراى اين صفت رذيله است ، گناه خودش را توجيه مىكند . بد را خوب جلوه مىدهد و حتى گاهى اوقات براى خودش اشتباه مىشود . مثالى در بين عوام\r\n\r\n\r\n","description":"","footnote":"\r\n( 1 ) - سوره جاثيه ، آيه 23 ترجمه : آيا ديدى آن را كه هواى نفس او معبودش شد و خدا هم او را بر علمش گمراه كرد .\r\n","page_name":" 215 ","page_number":215},
  {"content":"\r\n\r\nمشهور است ، مىگويند :\r\nشخصى به دهى وارد شد و به اهالى آنجا گفت كه پاى اين كوه دارند آش قسمت مىكنند ، هر كس آش مىخواهد برود بگيرد ، مردم كاسه‌هايشان را برداشتند و رفتند . يك نفر ، دو نفر و پنج نفر وقتى عده بيشترى حركت كردند ، آن شخص پيش خود گفت : نكند راستى راستى دارند آش قسمت مىكند . خودش هم يك كاسه تهيه كرد و در پى آنها به راه افتاد . وقتى به آنجا رسيد مردم را ديد كه دارند بر مىگردند . گفتند : فلانى كجا ميروى ؟ گفت ميروم آش بگيرم . گفتند : تو كه مىدانستى خبرى نيست ، دروغ گرفتى و ما را گول زدى ، ديگر خودت براى چه اينجا آمدى ؟ گفت : وقتى كه ديدم همه به اينجا آمدند ، پيش خودم گفتم ، نكند كه قضيه درست باشد و راستى راستى آش قسمت كند .\r\nدر كارهاى خودمان هم ، چنين مواردى هست . يك وقت خودمان دروغ و شايعه‌اى را جعل كرده‌ايم و آن را پراكنده‌ايم و وقتى كه پراكنده شد ، خودمان هم يك چيزيمان مىشود . مىگوييم و بعد باورمان مىآيد . اين توجيه در گناه است و بسيار هم بد و مذموم است .\r\nغفلت و بىتفاوتى در برابر گناه\r\nمن خيال مىكنم اين سه آيه كه در قسمت گذشته مورد بحث قرار گرفت از بهترين آيات سوره يس بلكه قرآن است . يك شاخه پربار است و بار آن خيلى شيرين و با حلاوت . از اين جهت در جلسه قبل به جوان‌ها سفارش مىكردم ، اين سه آيه را مرتب بخوانيد . اصلًا اين سوره يس قلب قرآن است ، بايد به ميوه‌هاى پربار و سازنده‌اش بيشتر توجه شود .\r\nوَ إِذَا قِيلَ لَهُمُ اتَّقُوا مَا بَيْنَ أَيْدِيكُمْ وَمَا خَلْفَكُمْ لَعَلَّكُمْ تُرْحُمونَ ( 45 ) « و چون مردم را گويند از گذشته و آينده خود ( در دنيا و آخرت ) انديشه كنيد ، شايد مورد لطف و رحمت خدا گرديد »\r\nوقتى به اينها گفته مىشود كه از عذاب خدا بترسيد ، زيرا گناه هم در دنيا دست و پا پيچ انسان مىگردد و هم به وسيلهء آن آتش جهنم تهيه مىشود . اين گناه ، آتش و مار و عقرب و زقوم مىشود . از گناه بترسيد ، زيرا گناه حتى در دنيا هم نتيجه سوء داردو همانطور كه قبلًا اشاره كردم در اين باره آيات فراوان داريم :\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n « يا ايُّهَا النّاسُ انَما بَغْيُگُمْ عَلي انْفُسِكُمْ مَتاعَ الحَيوةِ الدُّنْيا ثُمَّ الَيْنا مَرْجَعُكُمْ فَنُنَبِّئُكُمْ بِما كُنْتُمْ تَعْمَلُونَ  « 1 » »\r\nاى بشر ، گناه شما « انما بغيكم » ظلم شما ، دو نتيجه سوء دارد يكى در دنيا « بغيكم علي انفسكم متاع الحيوه الدني ا » در اين زندگى دنيا ، ظلم شما ، دست و پا پيچ خودتان مىشود و عاقبت بخير نمىشويد ، « ثم الينا مرجعكم » يك آخرتى هم هست ، آنجا هم از آتش ظلم بترسيد .\r\nآن آيه با اين آيهء شريفه يكى است « و اذا قيل لهم » وقتى كه به اينها گفته مىشود ، « اتقوا » بترسيد و خود نگهدار باشيد ، « ما بين ايديكم » در دنيايتان « و ما خلفكم » در پشت اين دنيا ( يعنى در آخرت ) « 2 » « لعلكم ترحمون » . از اين « لعلّ » كه در اينجا به خدا نسبت داده مىشود ، بايد نتيجه را گرفت . به قول ما طلبه‌ها كه مىگوييم « خُذِ الغاياتِ وَ اتْرُكِ المَبادي « 3 » » در اينجا « لعلكم ترحمون » يعنى خدا دوست دارد كه به شما رحم كند ، كه مرحوم واقع شويد ، مورد عنايت خدا واقع شويد و دست عنايتش بر سر شما باشد . جواب « اذا قيل » نيامده است . جوابش چيست ؟ يعنى وقتى گفته مىشود تقوى بخرج دهيد هنوز نتيجه اين شرط نيامده و كلام ناتمام است تا جواب و يا جزاى شرط بيايد ولى جواب شرط همان حالت اولى است كه قبلًا ذكر شد ، يعنى غفلت و بىتفاوتى در برابر گناه است . در نتيجه آيه چنين معنا مىشود كه وقتى با اين مردم لاابالى حرف مىزنى و مىگويى از دنيا و آخرتشان بترسند ، با بىتفاوتى رد مىشوند و اصلًا جوابت را نمىدهند . « اذا قيل » در اينجا اصلًا جواب ندارد ، يعنى مردم اصلًا جوابت را نمىدهند و با بىتفاوتى رد مىشوند . مثل اين كه چيزى نشنيده‌اند .\r\n\r\n\r\n","description":"","footnote":"\r\n( 1 ) - سورهء يونس ، آيه 23 ترجمه : اى مردم ( بدانيد ) شما هر ظلم و ستم منحصراً به نفس خويش كنيد در پى متاع فانى دنيا ، آنگاه در آخرت كه به سوى ما باز مىگرديد شما را به آنچه ( از نيك و بد كرده‌ايد آگاه مىسازيم ( و هر كس را به كيفر اعمالش مىرسانيم )\r\n( 2 ) - روى الحلبى عن ابىعبدالله ( ع ) : قال : معناه اتقوا ما بين ايديكم من الذنوب و ما خلفكم من العقوبة ( مجمع‌البيان ، ج 8 ، ص 427 ) .\r\n( 3 ) - نتيجه را بگير و مقدمات را رها كن يعنى مقدمات رحمت اميد و شوق و . . . در خداى تعالى نيست ولى محبت و رأفت هست ، چون « لعل » به معنى اميد است كه مورد مرحمت او واقع شويد ديگر در خداى تعالى اميد و . . . نيست بله رحمت و مهربانى و . . . هست كه نتيجه اين مقدمات است .\r\n","page_name":" 217 ","page_number":217},
  {"content":"\r\n\r\nگاهى اوقات يك ساعت پاى منبر مىنشينيم و آن آقا صحبت مىكند ولى مثل اين كه ما چيزى نمىشنويم . يك گوش در و يك گوش دروازه است . مثل حوضى كه آب از يك طرف بيايد و از طرف ديگر خارج شود . بعد مىفرمايد :\r\nوَ مَا تَأْتِيهِم مِّنْ ءَايَةٍ مِّنْ ءَايَتِ رَبِّهِمْ إِلَّا كانُواْ عَنْهَا مُعْرِضِينَ ( 46 ) « و بر اين مردم ( غافل ) هيچ از آيات الهى نيايد جز آنكه از او ( به نادانى ) اعراض كردند »\r\nبعد از ذكر اين همه نشانه و آيات براى بيدارى مردم و توجه يافتن آنها به مقام با عظمتش برخورد انسان را در مجموع نسبت به اين آيات در يك جمله كوتاه بيان مىفرمايد كه : نشانه‌اى براى اينها نيامد ، الا اينكه زير پا گذاشتند . قرآن بود ، معجزه بود و اين را مىدانستند و زير پا گذاشتند ، هر نشانه از نشانه‌هاى خدا بود ، به آن اهميت ندادند و از آن اعراض كردند . اين حالت دوم است يعنى عناد و لجاجت . اينها ديگر غافل و بىتفاوت نيستند و حماسيت هم دارند ، اما در چه ؟ در اين كه حق را پايمال كنند ، در اين كه روى نشانه‌اى از نشانه‌هاى خدا سرپوش گذارند نه خود ببينند و نه بگذارند كه ديگران ببينند . اين حالت بعضى اوقات انسان را به جايى مىرساند كه معجزه و قرآن و نشانه‌هاى ديگرى كه خود بيان فرمود ، چون خورشيد و ماه و حركت آنها و درخت و . . . را مىبيند ، مسئله را براى او حل مىكنند و او مىفهمد ، اما لجاجت و اعراض مىكند ، از روى لجاجت مسأله‌اى را بزرگ مىكند و با عناد روى مسأله‌اى سرپوش مىگذارد .\r\nوَ إِذا قِيلَ لهم أَنفِقُوا مِمَّا رَزَقَكُمُ اللهُ قالَ الَّذينَ كَفَروُاْ لِلَّذينَ ءَامَنُوا أَنُطْعِمُ مَن لَّوْ يَشَآءُأَطْعَمَهُ إِنْ أَنتُمْ إِلَّا فِي ضَلَلٍ مُّبينٍ ( 47 ) « و چون مؤمنان به آنها گفتند كه از آنچه خدا روزى شما را قرار داده چيزى براى او به فقيران انفاق كنيد ، كافران به اهل ايمان جواب دادند آيا ما به كسى كه اگر خدا مىخواست به او هم مانند ما روزى مىداد اطعام و دستگيرى كنيم ؟ ( هرگز نمىكنيم ) شما كه به ما نصيحت مىكنيد ، پيداست كه سخت در راه غلط و گمراهى هستيد ( و راه راست آن است كه چنان كه خدا به فقيران احسان نكرده ما هم نكنيم ) »\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nانفاق\r\n« و اذا قيل لهم انفقوا مما رزقكم الله » به آنها مىگويند اى افرادى كه مىتوانيد به ديگران كمك كنيد ، كمك كنيد . اين مالى را كه خدا به شما داده ، اين عقل و فكر و تمكن و رياستى كه خداوند به شما داده است ، اينها همه امانت است . همه براى اين است كه هم براى خود و هم ديگران استفاده كنيد . اين پولى كه خدا به تو داده ، مال تو نيست ، مال خدا است . اين پول را داده كه هم خودت از آن استفاده كنى و هم به ديگران نفعى برسانى . اين عقلى كه دارى براى خودت تنها نيست ، براى اين است كه به وسيلهء آن ديگران را يارى كنى . از اين سلامتى ، جوانى ، قدرت ، تمكن و رياستى كه دارى نه تنها نبايد از آن سوء استفاده كنى بلكه ديگران را از آن بهره‌مندسازى و بدان كه خدمت به خلق خدا براى خود تو كمال و ثواب دارد . « اذا قيل لهم » وقتى به اينها گفته شود « انفقوا مما رزقكم الله » انفاق كنيد از آنچه كه خداوند به شما روزى داده است اين انفاق منحصر به مال نيست ، بلكه عقل سلامتى ، علم ، رياست ، جوانى يا عمر ، همه را شامل مىشود وقتى به آنها مىگويند ديگرگرا باشيد ، چه جوابى مىدهند ؟ « قال الذين كفروا للذين آمنوا » در اينجا « كفروا » كفر عملى است ، زيرا اسلام سه چيز است اقرار به زبان ، اعتقاد به دل ، و عمل كردن بر طبق عقيده . اگر اعتقاد و اقرار باشد ، اما عمل بر طبق عقيده نباشد ، قرآن در بسيارى از جاها سلب اسلام و ايمان از او كرده و او را منافق ناميده است « 1 » .\r\n\r\nغمخوارى براى مسلمين\r\nمسلمانى كه بداند هم قرآن سفارش كرده و هم پيامبر ( ص ) بارها فرموده\r\n: « من اصبح لا يهتم بامور المسلمين فليس منهم « 2 »\r\nو مع الوصف اعتنا نكند چنين كسى را حتى نمىتوان مسلمان ناميد .\r\nقرآن مىفرمايد « ارَأَيْتَ الَّذي يُكَذِّبُ بِالدِّينِ فَذلِكَ الَّذي يُدُعُّ اليَتيمَ وَ لا يَحُضُّ عَلي\r\n\r\n\r\n","description":"","footnote":"\r\n( 1 ) - بحارالانوار ، ج 68 ، ص 264 .\r\n( 2 ) - ترجمه : هر كه صبح كند در حالى كه همتش برآوردن حوائج مسلمين نباشد مسلمان نيست ( كافى ج 2 ، ص 163 ، خ 1 ) .\r\n","page_name":" 219 ","page_number":219},
  {"content":"\r\n\r\nطَعامِ المِسْكينَ « 1 » »\r\nاى پيامبر مىخواهى كسى را كه اعتقاد به معاد ندارد و آن را تكذيب مىكند ، نشانت دهم ؟ او كسى است كه سرو كارى با بچه يتيم‌ها و با ديگران و فقرا و ضعفاء و درمانده‌ها ندارد . آن چيزى كه دارد به ديگران نمىدهد ، حالا مىخواهد عقل و علم ، سلامتى و جوانى باشد ، با ثروت و مال و قدرت و رياست و . . . بعد هم مىفرمايد : واى به آن مسلمان نمايى كه نماز را سبك شمارد ، « فَوَيْلٌ لِلْمُصَلِّينَ ، الَّذينَ هُمْ عَنْ صَلاتِهِمْ ساهُونَ ، الَّذينَ هُمْ يُراؤُنَ وَيَمْنَعُونَ الماعُونَ « 2 » »\r\nواى به آن مسلمان نمايى كه دو رواست ، تظاهر مىكند و منافق است . واى به آن مسلمانى كه مىتواند حاجتى از حوائج مردم را برآورد اما اين كار را نمىكند . مثل اين كه شما در بازار ، همسايه‌تان را مىبينيد كه امروز چكى دارد و نمىتواند پول آن را بدهد و براى شما مقدور است كه پول اين چك را تأمين كنيد ، اما اين كار را نمىكنيد . اين همان « يمنعون الماعون » است . قرآن مىگويد واى به تو مسلمان نما ، كه مسلمان نيستى .\r\nشما زنى را مىبينيد كه در تابستان داغ وسط آفتاب ايستاده و بچه‌اش را هم بغل گرفته ، تاكسى هم او را سوار نمى كند و تو مىتوانى او را ببرى اما اين كار را نمىكنى . مىبينى كه همسايه‌ات گرفتار است ، تو هم پسر بزرگ دارى ولى حاضر نيستى دختر او را براى پسرت بگيرى و قسمتى از گرفتارىهاى او را بر طرف كنى . از نظر قرآن و روايات اهل‌بيت عليهم‌السلام چنين كسى مسلمان نيست . مسلمان يعنى آنكه هميشه به فكر ديگران باشد . اگر ايثار نمىكند ، لااقل همينطور كه به فكر خود است به فكر ديگران نيز باشد . به همان اندازه كه به فكر زن و بچه‌اش هست ، به فكر همسايه و ديگر خويشاوندان هم باشد ، يا اقلًا نصف آن مقدار و يا دست كم يك دهم آن مقدار به فكر ديگران باشد . اين اتومبيلى كه داراى مال تو نيست ، بلكه مال خداست كه به تو داده ، چرا آنطور كه وظيفه تو است به آن عمل نمىكنى ؟ چرا مثلًا بعضى از وسايل نقليه\r\n\r\n\r\n","description":"","footnote":"\r\n( 1 ) - سوره ماعون ، ترجمه : ( اى رسول ما ) آيا ديدى آن كس را ( يعنى وليدبن‌مغيره ) كه روز جزا را انكار مىكرد ، اين همان شخص ( بىرحم ) است كه يتيم را از خود ( به قهر ) مىراند و كسى را بر اطعام فقير ( خاك‌نشين ) ترغيب نمىكند . پس واى بر آن نمازگزاران . كه دل از ياد خدا غافل دارند . همانانكه ( اگر طاعتى كنند ) به ريا و خودنمايى كنند و زكات و احسان را از فقيران منع كنند . )\r\n( 2 ) - - سوره ماعون ، ترجمه : ( اى رسول ما ) آيا ديدى آن كس را ( يعنى وليدبن‌مغيره ) كه روز جزا را انكار مىكردى ، اين همان شخص ( بىرحم ) است كه يتيم را از خود ( به قهر ) مىراند و كسى را بر اطعام فقير ( خاك‌نشين ) ترغيب نمىكند . پس واى بر آن نمازگزاران . كه دل از ياد خدا غافل دارند . همانانكه ( اگر طاعتى كنند ) به ريا و خودنمايى كنند و زكات و احسان را از فقيران منع كنند . )\r\n","page_name":" 220 ","page_number":220},
  {"content":"\r\n\r\nعمومى بايد اين وضع نكبت‌بار را داشته باشند كه حاضر نباشند مسافرى را كه اندك زحمتى داشته باشد سوار كنند ، گر چه خيلى هم بيچاره و بينوا باشد . يك وقت به رفقا مىگفتم كه يكى از شاگردان مرحوم آخوند كاشى ( ره ) براى من نقل مىكرد كه : يك روز صبح طلبه‌اى به درس ايشان آمد و سلام كرد ، جواب دادند « سلام عليكم يا فاسق مرحوم آخوند كاشى خيلى ابهت داشتند و حرف زدن با ايشان مشكل بود آن طلبه از شنيدن اين جواب جا خورد ولى صبر كرد تا درس تمام شد و بعد جلو رفت و گفت : آقا من چه كارى انجام داده‌ام كه فاسق هستم ؟ فرمودند : شنيده‌ام كسى كه در مدرسه ، همسايه تو بوده ، ديشب سر بىشام به زمين گذاشته است . گفت : آقا من كه خبر نداشتم اگر مىدانستم حتى شام خودم را به او مىدادم . آن مرحوم تبسمى كردند و گفتند : مىگويم چرا نمىدانستى ؟ اگر مىدانستى و اقدام نمىكردى كه به تو مىگفتم « سلام‌عليكم يا كافر « 1 » »\r\nاينها را سرسرى نگيريد . البته همه‌مان سرسرى مىگيريم ، حتى ما طلبه‌ها اينها را تنها يك بحث اخلاقى مىدانيم اما يك وقت آدم جايى گير مىكند كه ديگر فايده‌اى ندارد ، يعنى سر پل صراط ، آنجا كه كمين‌گاه خداست . با استفاده از قرآن مىفهميم كه روز قيامت براى اين افراد ، پنجاه هزار سال است در صورتى كه براى مؤمن يك لحظه است در هر هزار سال يك موقف ايجاد مىشود . يعنى به يك ايستگاه بازرسى مىرسند . در يك موقف ملائكه از نماز سؤال مىكنند و در يك موقف از حج ، يك جا از روزه مىپرسند و يك جا از زكوه 0 سؤال مىكنند ، اما موقف ديگر از همه مهمتر است ، چون در آنجا سؤال مىكند .  « انَّ رَبَّكَ لَبِالْمِرْصادِ  « 2 » »\r\nممكن است كسى از همه موانع گذشته باشد اما در اينجا مىماند . در اينجا خداوند جلوى او را مىگيرد . در اينجا كه خداوند به عزت و جلال خويش قسم خورده است كه از حق‌الناس نمىگذرد . در اينجا از حق‌الناس سؤال مىكنند . با مال مردم ، با شخصيت مردم ، با آبروى مردم و با عرض مردم ، چه كردى ؟ بعد هم كم‌كم موضوعات اخلاقى پيش مىآيد .\r\n\r\n\r\n","description":"","footnote":"\r\n( 1 ) - مرحوم محدث قمى در كتاب فوائد الرضويه شبيه همين بيان را از مرحوم سيدبحرالعلوم ، در ذيل خاطرات ايشان نقل فرموده‌اند .\r\n( 2 ) - سوره فجر آيه 14 اى رسول خدا تحقيقاً پروردگار تو در كمين‌گاه است .\r\n","page_name":" 221 ","page_number":221},
  {"content":"\r\n\r\nمىپرسند : آقا يادت هست كه سوار اتومبيل بودى و با چه آب و تابى به قول عوام با چه قيس و افاده‌اى مىرفتى ؟ آن مسافر بيچاره‌اى كه منتظر ايستاده بود ، چرا سوارش نكردى ؟ مىتوانستى سوارش كنى چرا سوارش نكردى ؟ پنج دقيقه ديرت مىشد ؟ خوب ديرت بشود ، در عوض كار يك مسلمانى را راه انداخته بودى .\r\nيادت هست كه ناله همسايه را شنيدى و اهميت ندادى ؟ چرا اهميت ندادى ؟ چرا جوان‌هاى عزب را كه مىتوانستى زن دهى ، زن ندادى .\r\n « وَ انْكِحُوا الايامي مِنْكُم وَ الصّالِحينَ مِنْ عِبادِكُم وَ امائِكُم انْ يَكوُنوا فُقَراءَ يُغْنِهِمُ اللهُ مِنْ فَضْلِهِ وَ اللهُ واسِعٌ عَليمٌ  « 1 » »\r\nمىبينيد اين قرآن است ، اين دستور خداوند است . اى جامعه مبادا دختر و پسر عزب در بين شما باشد و بىتفاوت باشيد . اينها را بايد زن يا شوهر بدهيد و بدانيد روزى به شما خطاب مىشود تو كه مىتوانستى گره از كار مسلمانى باز كنى ، چرا نكردى ؟ !\r\nبالاخره هر كس به اندازه وسع خود بايد غمخوار مردم مسلمان باشد ، نه فقط محدود به خويشان بلكه تمام مردم ، بايد به اندازه قدرت خود به فكر ديگران باشيم . حالا توجيه ما اين باشد كه بحث اخلاقى است و خيلى ساده از آن مىگذريم . شما بازارى و كارمند ، نمىدانم اسمش را چه مىگذاريد و آن جوان توجيه‌گر هم نمىدانم چگونه توجيه مىكند و بهرحال هر كسى براى خودش يك توجيهى مىكند ، آن جوان هم شايد بگويد اول جوانىمان است . اين حرفها براى ما نيست ، انشاءالله پير مىشويم و وقتى كه زن و خانه گرفتيم و بچه‌دار شديم ، آن وقتى فكرى هم براى ديگران مىكنيم . حالا برگرديم به قرآن ببينيم افراد خودگرا چگونه كار خود را توجيه مىكنند .\r\nرمز اختلاف در جامعه\r\n« و اذا قيل لهم انفقوا مما رزقكم الله » وقتى به آنها مىگويند : آقا چرا ديگرگرا نيستيد ؟ « قال الذين كفروا للذين امنوا » مسلمان نماها و كافرهاى حقيقى به كسانى\r\n\r\n\r\n","description":"","footnote":"\r\n( 1 ) - سوره نور ، آيه 32 ترجمه : و البته بايد مردان بىزن و زنان بىشوهر و كنيزان و بندگان خود را به نكاح يكديگر در آوريد ( تا ميان مؤمنين مرد بىزن و زن بىشوهر باقى نماند و از فقر مترسيد كه ) اگر مرد و زنى فقيرند خدا به لطف خود آنان را بىنياز خواهد فرمود كه خدا به احوال بندگان آگاه و رحمتش وسيع ( و نامتناهى ) است .\r\n","page_name":" 222 ","page_number":222},
  {"content":"\r\n\r\nكه آنها را امر به انفاق مىكنند مىگويند : « انطعم من لو يشاء الله اطعمه » اگر خدا مىخواست به آنها هم پول و ماشين مىداد . چرا ما بايد ديگرگرا باشيم و ديگران را اطعام كنيم ، اگر خدا مىخواست خودش آنها را اطعام مىكرد . يعنى مىخواهد بگويد من كه خانه دارم خدا خواسته است و اگر او مىخواست به برادر من هم خانه مىداد ، حالا كه نداده معلوم مىشود نمىخواهد بدهد ، چرا من اين كار را بكنم ؟ اين هم براى توجيه گناهش از اين راه وارد مىشود . « ان انتم الا فى ضلال مبين » همانطور كه قبلًا متذكر شدم ، يك وقت انسان فقط در گمراهى است ، اما گاهى در گمراهى آشكار است ، يعنى يك حرفى مىزند كه همه به ريش او مىخندند . توجيه‌گرىهايش مثل توجيه كردن آن مرد است كه مال مردم را مىدزديد و صدقه مىداد . اين را « ضلال مبين » گويند و در اينجا منظور از ضلال مبين ، اينها هستند .\r\nبهتر است براى روشن‌تر شدن اين جمله توضيح مختصرى داده شود كه مشخص شود گفته‌هاى اينها تا چه اندازه بىاساس است .\r\n\r\nوحدت تكوينى بدن در عين اختلاف\r\nجامعه از نظر تكوين مثل يك بدن است . بدن سر دارد كه فرمانده است و اين سر ، داراى چشم و گوش و مغز است . يك « تنه » هم داريم كه انجام وظايف زيادى را به عهده دارد و پاها هم كه هر كدام نقش بسزايى دارند . حساب اشرفيت و رفعت در كار نيست و اگر هم باشد نسبى است . رفعت نسبى يعنى چه ؟ يعنى از يك جهت ، سر بهتر از پا است اما از جهت ديگر پا بهتر از سر است . سر بر پا رفعت دارد زيرا فرمان مىدهد ، موضع تفكر است و وسيله بينايى و شنوايى در آن قرار دارد ، اما پا هم رفعت ديگرى بر سر دارد . اگر پا نبود از كارآئى چشم و گوش و مغز خيلى كم مىشد . تنه ، يك رفعت بر پا دارد ، زيرا قلب و دستگاه تنفس و گوارش در تنه است و بدون آن پا به هيچ كار نمىآيد . بر سر نيز رفعت دارد ، زيرا سر بدون تنه چه فايده‌اى مىتواند داشته باشد . هر چه هم استعداد قوى باشد ، چه كارى مىتواند انجام دهد ؟ !\r\nپس از نظر تكوين هيچكدام از قسمتهاى بدن بر ديگرى رفعت ندارند ، يعنى از نظر خارج فهميديم كه بين اعضاء بدن رفعت و امتيازى نيست . اگر رفعت و امتيازى هم باشد نسبى است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nوحدت تشريعى بدن ( جامعه ) در عين اختلاف\r\nحالا همين موضوع را از نظر تشريع بررسى مىكنيم . وظيفه اين چشم و اين پا چيست ؟ مثلًا اگر تيغى جلوى پا قرار گرفته باشد ، چشم بگويد : به من چه ؟ و نخواهد آن را ببيند ، تيغ در پا مىرود و در آنجا مىماند . وقتى كه تيغ در پا ماند ، زجر مىكشد ، يك وقت هم فلج مىشود و همه چيز را فلج مىكند . چشم درد بگيرد ، بايد به دكتر مراجعه كرد . پا بگويد : به من چه ؟ خودت به دكتر برو . در اين صورت ممكن است چشم كور شود و وقتى كه چشم كور شد به پا هم ضرر مىرسد . دست درد مىگيرد ، چشم و پا بگويند : به ما چه ؟ بسيار خوب ، فردا هم كه پا يا چشم درد بگيرد ، دست مىگويد : به من چه ؟ و خواه ناخواه اين بدن فلج مىشود . چه خوش گفت سعدى شيراز :\r\n بنىآدم اعضاى يكديگرند * كه در آفرينش زيك گوهرند \r\n چو عضوى به درد آورد روزگار * دگر عضوها را نماند قرار \r\n تو كز محنت ديگران بىغمى * نشايد كه نامت نهند آدمى \r\n\r\nنتيجه بحث\r\nجامعه هم مثل يك بدن است ، اگر همه بخواهند در يك سطح باشد ، مثل اين است كه يك بدن همه‌اش ، سر يا پا يا تنه باشد . اين كه نمىشود ، اختلافى بايد باشد . آيا اين اختلاف رفعت مىآورد ؟ خير . البته رفعت نسبى مىآورد ، زارع از تاجر ، كارگر و كارمند و دكتر و مهندس و عالم بالاتر است ، چرا ؟ زيرا اگر زارع نباشد ، چرخ جامعه نمىگردد و موادغذايى افراد تهيه نمىشود . پس از اين جهت زارع يك رفعت دارد . از آن طرف ، عالم ، متخصص ، دانشگاهى ، دبيرستانى هم يك رفعت به زارع دارند . آن چيست ؟ اين است كه اگر اينها هم نباشند ، اگر در جامعه همه زارع يا همه كاسب باشند ، جامعه كامل نيست بلكه همه طبقات بايد باشند و هر كدام از اينها يك رفعتى بر ديگرى دارند كه اسم آن را امتياز نسبى مىگذاريم كه تكوينى است .\r\nاز طرف ديگر اين جامعه ، همه طبقاتش ، وظيفه‌اى هم دارند و بايد به اين وظيفه عمل كنند . به زارع مىگويند وظيفه تو اين است كه به فكر كاسب ، عالم و متخصص باشى ، از آن طرف هم مىگويند : اى نابغه به فكر زارع باش . همه و همه به فكر يكديگر\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nباشند . وقتى اين دست درد گرفت يعنى مثلًا زارع نتوانست خود را اداره كند ، جامعه بايد او را اداره كند . اگر يك كاسب ورشكست شد ، بايد همه مردم جامعه ، او را كمك كنند و اگر محصلى مىخواهد درس بخواند جامعه بايد او را سرپرستى كند .\r\nاين گونه موارد را تشريع مىگويند .\r\nبيان قرآن در اين زمينه\r\nبعد از اين مقدمه به قرآن باز مىگرديم :\r\n « اهُمْ يَقْسِمُونَ رَحْمَه رَبِّكَ نَحنُ قَسَمْنا بَيْنَهُمْ مَعيشَتَهُمْ فِي الحَيوه الدُّنْيا وَ رَفَعْنا بَعْضَهُمْ فَوْقَ بَعضٍ دَرَجاتٍ لِيَتَّخِذَ بَعْضُهُمْ بَعْضاً سَخْرياً وَ رَحْمه رَبِّكَ خِيرٌ مِمّا يَجْمَعُونَ  « 1 » »\r\nآيا آنها رحمت پروردگار تو را قسمت مىكنند ؟ ما قسمت كرديم . يك دسته را ذوق تجارت ، يك دسته را ذوق زراعت و يك دسته را ذوق تحصيل داديم . يك دسته استعدادشان كمتر و يك دسته استعدادشان متوسط و يك دسته استعدادشان زيادتر است . نمىشود كه همه نابغه باشند يا همه متوسط و يا همه كند ذهن . « نحن قسمنا بينهم معيشتهم و رفعنا بعضهم فوق بعض درجات » بعضى را بر بعضى برترى داديم اما برترى نسبى است ، از نظر استعداد و ذوق طبقه‌بندى كرديم ، از لحاظ پول پيدا كردن و از نظر فكر كردن طبقه‌بندى كرديم . چرا طبقه‌بندى كرديم ؟ « ليتخذ بعضهم بعضاً سخريا » براى اين كه زارع از كاسب و كاسب از عالم و عالم از هر دو و هر دو از عالم استفاده كنند و بالاخره اين او را به كار گيرد و او اين را ، تا چرخ جامعه بگردد . اين را تكوين مىگويند ، يعنى اين يك بدن است ولى داراى مراتبى است .\r\nاما از نظر تشريع ، يعنى افرادى كه از نظر استعداد مختلفند ، افرادى كه از نظر تمكن مختلفند ، افرادى كه يكى مسئول و رئيس است و ديگرى زيردست ، هر كدام وظيفه‌اى دارند ، چه وظيفه‌اى ؟ اين كه همه بايد به فكر يكديگر باشند . « من اصبح و لم\r\n\r\n\r\n","description":"","footnote":"\r\n( 1 ) - سوره زخرف آيه 32 ترجمه : آيا آنها ( كفار و مشركين ) بايد فضل و رحمت خداى را تقسيم كنند ؟ ( هرگز نه ) ما خود معاش و روزى آنها در حيات دنيا تقسيم كرده‌ايم و بعضى را بعضى برترى داده‌ايم تا بعضى از مردم بعضى ديگر را مسخر خدمت كنند ( و غافلند كه بهشت داروسراى ) رحمت خدا از آنچه ( از مال دنيا ) جمع مىكنند بسى بهتر است .\r\n","page_name":" 225 ","page_number":225},
  {"content":"\r\n\r\nيهتم بامور المسلمين فليس بمسلم » اما بعضي مصداق « في ضلال مبين » هستند وقتي به او ميگويند : آقا چرا انفاق نميكني ؟ مىگويند : اگر خدا مىخواست ، به او هم مىداد . اين تكوين است ، خداوند به هر كسى به اندازهء وسعش استعداد مىدهد ، اختلاف طبقاتى در استعداد هم بايد باشد ، تا اين كه چرخ جامعه بگردد .\r\nاين چه توجيهى است كه مىكنى ؟ تو يك وظيفه‌اى دارى و وظيفه‌ات اين است كه چون غنى هستى ، بايد به فقير برسى . چون استعدادت قوى است ، بايد به آن كندذهن كمك كنى . دو محصل ، يكى استعدادش قوى است و ديگرى ضعيف . آن كسى كه استعدادش قوى است بايد به فكر آنكه استعداد ضعيفى دارد ، باشد و نگذارد كه او مردود شود و مقدارى از وقتش را صرف او كند .\r\nبايد يكى رئيس و ديگرى مرئوس باشد ، اگر در جبهه يكى رئيس نباشد ، نمىشود . اگر در ارتش سلسله مراتب نباشد ، در سپاه و بسيج سلسله مراتب نباشد ، كارى انجام نمىگيرد . هرج و مرج به وجود مىآيد . اما در حالى كه او رئيس است و زيردستها هم بايد امر وى را اطاعت كنند در عين حال رئيس هم بايد خيرخواه باشد ، با تلطف باشد ، به فكر زيردستهايش باشد ، چنانچه زيردستهايش هم بايد به او احترام بگذارند . به قول پيامبراكرم ( ص ) كه بارها مىفرمودند\r\n: « وَ ارْحَمُوا صغاركم و وقّروا كباركم »\r\nبزرگترها ، رؤسا و مسئولين بايد تلطف ، مهربانى و رأفت به زيردستها داشته باشند و زيردستها هم بايد احترام بزرگترها را داشته باشند .\r\nخلاصه بحث اين شد كه بعضى گناه مىكنند ، ديگرگرايى نمىكنند و وقتى به آنها گفته مىشود كه ديگرگرايى كنيد ، توجيه مىكنند . قرآن مىفرمايد : اينها در ضلالت آشكارى هستند . در ضلالتند زيرا ديگرگرا نيستند و ضلالتشان آشكار است زيرا توجيهشان بسيار توجيه غلطى است « ان انتم الا في ضلالٍ مبين » قرآن‌كريم ، از اينجا به بعد فرع ديگرى را مطرح فرموده ، كه بحث معاد است و كمتر صفحه‌اى از قرآن شريف را مىتوان يافت كه دو سه آيه به اين موضوع نپرداخته\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nباشد . اتفاقاً در سورهء يس به بحث معاد بيشتر از بحث خداشناسى اهميت داده شده و از اينجا به بعد گرچه شاخهء پربار ديگرى را مطرح مىفرمايد ، اما بالاخره تا آخر سوره مربوط به معاد است كه انشاءالله در بحث‌هاى آينده به آن مىپردازيم .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nجلسه هجدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي\r\n\r\nمقدمه بحث معاد\r\nآياتى كه از سوره يس در پيش داريم مربوط به معاد است كه اين بحث از نظر قرآن خيلى مهم تلقى شده است . اگر شما آياتى را كه در مكه نازل شده مطالعه كنيد ، مىبينيد غالب اين سوره‌ها و آيات درباره معاد است . مثل اينكه قرآن مىخواهد بگويد ، زيربناى من معاد است و بايد همچنين باشد . لذا در اين قسمت مقدمه‌اى براى توضيح ذكر مىشود و انشاءالله در قسمت بعد به تفسير آيات مىپردازيم .\r\nابعاد وجودى انسان\r\nانسان دو بعدى است :\r\n1 - بعد معنوى به نام روح\r\n2 - بعد مادى به نام جسم\r\nمىدانيم كه ترقى و استكمال انسان در دو بعدى بودنش مىباشد . ملائكه يك بعدى هستند بنابراين استكمال ندارد . حيوان‌ها هم ، يك بعدى هستند و استكمال ندارند . اما انسان چون دو بعدى است استكمال دارد . انسان است كه مىتواند به جايى برسد كه به جز خدا نبيند و نداند . اگر بتواند بعد مادى را كنترل كند و به عبارت ديگر از آن بجاى « بُراق » استفاده كند و سوار او شود ، عروج مىكند ، عالم ملكوت را تسخير مىكند و به جايى مىرسد كه ديگر ملك هم نمىتواند پران شود . آنجا ديگر مختص\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nانسانها است . يك مرتبه‌اش براى پيامبر ( ص ) و اميرالمؤمنين ( ع ) يك مرتبه‌اش براى انبياء ، يك مرتبه‌اش براى شهدا و بالاخره يك مرتبه‌اش هم براى ديگر انسانهاست . يعنى اين انسان مىتواند به جايى برسد و به جايى مىرسد كه ديگر ملك هم نمىتواند به آنجا برود ، حتى ملك مقرب خداوند .\r\nحضرت پيغمبراكرم صلوات‌الله عليه مىفرمايند : مؤمن در آسمانها شناخته شده است ، همانطورى كه يك مرد ، زن و بچه خود را مىشناسد و البته مؤمن نزد خداى تعالى از ملك مقرب گرامىتر است « 1 » .\r\nدر بيانى ديگر مىفرمايند : « الْمُؤْمنُ اعْظَمُ حُرمَه مِنَ الكَعْبَهِ « 2 » »\r\n\r\nاحترام و حرمت مؤمن از كعبه برتر است .\r\nيعنى اگر اين بعد مادى را بتواند كنترل كند به هر كجا كه بخواهد مىتواند برسد . حرف اين است كه بعد مادى را چه چيزى مىتواند كنترل كند ؟ بايد گفت انسان خود به خود نمىتواند ، بلكه در آن صحنه جهاداكبر مغلوب هم هست . نيرو بايد از خارج بيايد ، انسان بايد از خارج نيرو بگيرد تا بتواند اين اسب چموش را كنترل كند .\r\n\r\nراه كنترل بعد مادى انسان\r\nاينكه چگونه مىتوان بعد مادى انسان را مهار كرد . مورد توجه عده زيادى از دانشمندان قرار گرفته و هر كدام چيزى را به عنوان دهنه و لجام براى اين بعد ، بيان كرده‌اند ، از جمله :\r\nبعضى گفته‌اند : عقل . اگر كسى عاقل باشد مىتواند اين بعد را كنترل كند .\r\nبعضى گفته‌اند : وجدان اخلاقى ، كه قرآن آن را « نَفْسْ لَوامَه » خوانده است . مىگويند اگر نفس لوامه داشته باشد ، كنترل مىشود .\r\nبعضى گفته‌اند : علم . افلاطون مىگويد اگر انسان عالم باشد آن وقت كنترل مىشود .\r\nاين سه نيرو ، نيروى درونى است . نيروى عقل ، وجدان اخلاقى ، علم .\r\n\r\n\r\n","description":"","footnote":"\r\n( 1 ) - عن النبى ( ص ) : انَّ المُؤمِنَ يعرَفُ فِى السَّماءِ ، كما يعْرِفُ الرَّجُلُ اهْلَهْ وَ وَلَدهُ ، وَ انَّهُ لَاكْرَمُ عَلى الله عَزوجَلَّ مِنْ مَلَكٍ مُقَّرَبِ ( بحارالانوار ، ج 68 ، ص 19 ) .\r\n( 2 ) - بحارالانوار ، ج 68 ، ص 16 .\r\n","page_name":" 229 ","page_number":229},
  {"content":"\r\n\r\nبعضى هم خارج از انسان آمده‌اند و گفته‌اند : تربيت مىتواند انسان را كنترل كند .\r\nبعضى ديگر گفته‌اند : قانون . دنياى روز مىگويد ، قانون مىتواند انسان را كنترل كند . اگر قانون صحيح باشد مىشود انسان را با آن كنترل كرد .\r\nبعضى هم گفته‌اند : نظارت ملى . يعنى امربه‌معروف و نهىازمنكر . انتقاد و مواظبت از يكديگر مىتواند انسان را كنترل نمايد .\r\nاسلام همه اينهايى را كه گفته شده است فىالجمله قبول دارد ، اما از نظر قرآن ، موضوع مفصل است و در اينجا نمىشود روى آن بحث كرد . بنابراين خيلى فشرده در اين‌باره گفتگو مىكنيم .\r\nاز نظر قرآن « عقل » ممدوح است و روى اينكه انسان ، عاقل و متفكر شود بسيار تأكيد شده است . همينطور تعريف علم هم شده و حتى خداوند به وجدان اخلاقى قسم خورده است :\r\n  « لا اقْسِمُ بِيَومِ القيامَه وَ لا اقْسِمُ بِالنَّفْسِ اللَّوامه   « 1 » »\r\nدرباره تربيت ، اسلام خيلى پافشارى دارد . مخصوصاً پدر و مادر و معلم ، مسئولين سنگينى راجع به بچه‌ها دارند ، اسلام قبول دارد كه تربيت خوب است ، چنانچه روى عمل به قوانين صحيح تأكيد دارد و مىفرمايد كسى كه به قانون من عمل نكند ، هم كافر و هم ظالم و فاسق است .\r\n« وَ مَنْ لَمْ يَحْكُمْ بِما انْزَلَ اللهُ فَاولئِكَ هُمُ الكافِروُنَ » « . . . هُمُ الظّالِمُونَ » « . . . هُمُ الفاسِقُونَ » « 2 » اسلام به نظارت ملى هم خيلى اهميت مىدهد . به امربه‌معروف و نهىازمنكر در قرآن و روايات خيلى اهميت داده شده است . لذا اسلام قبول دارد كه اين شش چيز موجب كنترل انسان مىشود ، اما فىالجمله فىالجمله يعنى چه ؟ يعنى آن بعد مادى اگر در حال عادى باشد ، عقل مىتواند او را كنترل كند ، علم و نفس لوامه هم\r\n\r\n\r\n","description":"","footnote":"\r\n( 1 ) - سوره قيامت ، آيات 1 و 2 قسم نمىخورم به روز قيامت و قسم نمىخورم بجان ملامت كننده ( چرا كه واضح است حتماً برانگيخته خواهيد شد )\r\n( 2 ) - سوره مائده « كسانى كه به آنچه خداوند نازل فرمود حكم نكنند آنان خود كافرند » ( آيه 44 ) « . . . آنها ظالمند » ( آيه 47 ) .\r\n","page_name":" 230 ","page_number":230},
  {"content":"\r\n\r\nهمينطور ، تربيت و نظارت ملى و قانون ، بسيار مؤثر است . اما اگر يكى از غرائز و تمايلات نفس طوفانى شود و در حال طغيان باشد ، ديگر نه عقل ، نه وجدان اخلاقى ، نه علم ، نه تربيت ، نه نظارت ملى و نه قانون هيچ كدام نمىتوانند او را كنترل كنند . اگر همه‌شان هم پشت به پشت يكديگر بدهند ، براى كنترل اين غريزه‌اى كه طوفانى شده است ، نمىتوانند كارى انجام دهند . خدا نكند كسى غريزه جنسىاش طوفانى شود ، ديگر حاضر است آبرويش را در اين راه بدهد . اگر غريزه رياست‌طلبى او طوفانى شود ، حاضر است دو ثلث دنيا را بكشد تا بر يك ثلث آن حكومت كند . خدا نكند كه انسان پول‌پرست شود ، ديگر نه تنها تقلب و حقه‌بازى مىكند ، بلكه حاضر است عقل ، وجدان ، تربيت ، علم ، قانون و نظارت ملى را هم زير پا بگذارد .\r\n\r\nقوىترين لجام نفس\r\nاسلام مىفرمايد و جامعه‌شناسان و روان‌شناسان هم قبول دارند كه اين چيزها نمىتواند انسان را كنترل كند . پس چه چيز مىتواند انسان را كنترل نمايد ؟ فقط و فقط يك چيز در اينجا مؤثر است و آن چيزى است كه رنگ تمايلات داشته باشد . يعنى خودش هم عاطفى باشد . كلوخ نمىتواند سنگ را بشكند ! اما سنگ ، سنگ را مىشكند . اسلام مىگويد : اگر داراى چيزى شدى كه رنگ غريزه داشت ، غريزه بايد آن را كنترل كند . يعنى غريزه مذهب ، اعتقاد به مبدأ و معاد و علم به مبدأ و معاد ، به تنهايى نمىتواند در مواقع غيرعادى كاربرد داشته باشد . اما اگر از ته دل واقعيت‌ها را بپذيرد و به قول قرآن : «  وبالاخرة هم يوقنون  « 1 » » به آخرت يقين داشته باشد ، دل باور كند كه معاد هست و باور كند كه در محضر خداست . خدا را در هر حال ناظر ببيند و باور كند كه بهشت و جهنمى هست . تمام شدن عمر و مردنى هست ، شب اول قبرى هست ، فشار قبرى هست ، قيامت و معاد و حساب و كتاب و جهنمى هست و آن هم جهنمى سوزان .\r\nاين باور مىتواند تمام غرائز را كنترل كند و زير پوشش خودش در آورد . يعنى مىتواند اين اسب چموش را دهنه بزند . وَ لَقَدْ هَمَّتْ بِهِ وَ هَمَّ بِها لَوْلا ان رأي بُرْهانَ\r\n\r\n\r\n","description":"","footnote":"\r\n( 1 ) - سوره بقره ، آيه 4 . « و آنان به عالم آخرت يقين دارند »\r\n","page_name":" 231 ","page_number":231},
  {"content":"\r\n\r\n رَبِّهِ  « 1 » اين آيه مىخواهد همين را به ما بفهماند . زليخا به يوسف تمايل پيدا كرد . يوسف هم ولو عالم و عاقل بود ، تربيت داشت ، با قانون هم آشنا بود ، بلكه خودش مقنن بود ، اما بالطبع او هم به زليخا تمايل داشت ، اگر برهان خدا نبود ، يعنى اگر عصمت يوسف ( ع ) كه مرتبه‌اى از ايمان است نبود ، او هم مىرفت .\r\nاين موضوع به ما مىفهماند كه هيچ چيز نمىتواند انسان را كنترل كند ، جز ايمان و يقين به مبدأ و معاد .\r\nبعد مىفرمايد : پس از اين كه زليخا رسوا شد ، جلسه‌اى گرفت و زنهاى اشراف را به آنجا دعوت كرد . وقتى يوسف ( ع ) وارد جلسه شد اينها همه از خود بىخود شدند . آبرويشان را دادند ، صداى يوسف يوسفشان بلند شد . بس كه از خود بىخود شده بودند ، دست خود را بريدند و وضعى به وجود آمد كه هر كس يوسف را صدا مىكرد و . . .\r\nيوسف ( ع ) هم مىگفت :  « قالَ رَبِّ السِّجْنُ احَبُّ الَيَّ مِمّا يَدْعُونَنىِ الَيْهِ وَالّا تَصْرِفْ عَنّي كَيْدَهُنَّ اًصبُ الَيْهِنَّ وَ اكُنْ مِنَ الجاهِلَينَ  « 2 » »\r\nخدايا زندان براى من از اين جلسه خيلى بهتر است . مىخواهم به زندان بروم ، اما نمىخواهم اينها مرا صدا كنند ، من نياز به عاشق ندارم . زندان را مىتوانم تحمل كنم ، اما اين صحنه‌ها را نمىخواهم ببينم . « و الا تصرف عني كيدهن اصب اليهن واكن من الجاهلين » خدايا دست عنايت تو بايد روى سرم باشد و گرنه خطر انحراف ، مرا هم تهديد مىكند .\r\nاين آيه هم به ما مىگويد : چيزى و كسى نمىتواند انسان را كنترل كند ، جز عقيده و باور او . تنها وقتى عقيده ، حضور خداوند را درك كند و دل ، معاد را باور داشته باشد ، كنترل اين اسب سركش ممكن خواهد بود .\r\nغزالى در احياءالعلوم مىنويسد : دو جوان از مدينه به مكه رفتند ، وسط راه يكى از\r\n\r\n\r\n","description":"","footnote":"\r\n( 1 ) - سوره يوسف ، آيه 24 « آن زن از فرط ميل با آنكه از يوسف جواب رد و امتناع شنيد باز در وصل او اصرار و اهتمام كرد و اگر لطف خاص خدا و برهان روشن حق ، نگهبان يوسف نبود او هم به ميل طبيعى اهتمام مىكرد »\r\n( 2 ) - سوره يوسف ، آيه 33 . ترجمه : « يوسف عرض كرد پروردگارا زندان را بيشتر مايلم از آنچه اينان مرا با آن دعوت مىكند ، اگر مكر آنان را از من دور نسازى به آنها تمايل يافته و از نادانان مىشوم »\r\n","page_name":" 232 ","page_number":232},
  {"content":"\r\n\r\nآنان براى تهيه غذا رفت . جوان ديگر نشست و مشغول خواندن قرآن شد . يك وقت زن جوان زيبايى نزد او آمد و اظهار تمايل كرد . جوان خيال كرد آن زن احتياج به پول دارد . مقدارى پول به او داد ، ولى متوجه شد ، كار مهمتر از اينهاست ، او گناه مىخواهد نه پول . جوان با تجسم صحنه گناه آن قدر ناراحت شد كه قرآنش را كنار گذاشت و مثل زن بچه مرده ، شروع به گريه و زارى كرد . زن از ديدن وضع جوان ترسيد و رفت . پس از مدتى ، دوستش كه براى تهيه غذا رفته بود برگشت . وقتى او را در آن حال ديد ، سبب گريه‌اش را پرسيد و چون داستان را شنيد ، او هم شروع به گريه كرد .\r\nجوان پرسيد : تو چرا گريه مىكنى ؟\r\nگفت : گريه من براى اين است كه فكر مىكنم اگر من در صحنه بودم نمىتوانستم خود را كنترل كنم و گناه مىكردم .\r\nاين چنين حالتها زياد است و اگر خواسته باشيم بيش از اين به اين گونه افراد و آن حالتهاى مخصوصشان بپردازيم ، بحث ما بسيارى طولانى مىشود . مىبينى يك جوان با اينكه علم ندارد ، عقلش عقل بيابانى و ساده است ، تحت تعليم و تربيت صحيح معلم يا پدر و مادرى نبوده ، قانون هم يا نيست و يا او نمىداند ، نظارت ملى هم برايش چندان اهميتى ندارد . اما مىبينيم به قدرى كنترل شده است كه انسان را به تعجب وا مىدارد . وقتى مسئله جان و مال و آبروى مردم پيش مىآيد و يا با موردى كه سبب رضايت پروردگار عالم يا موجب خشم و غضب اوست ، مواجه مىشود ، به قدرى قادر به كنترل خويش است كه گويى اين جوان اصلًا براى پرواز به عالم ملكوت زائيده شده است .\r\nخلاصه بحث اينكه : بشر را هيچ‌چيز نمىتواند كنترل كند ، غير از ايمان . آن هم ايمانى كه رنگ عاطفى داشته باشد . آن ايمانى كه در دعاى ابوحمزه‌ثمالى مىخوانيد و از خدا مىخواهيد :\r\n« اللّهمَّ انّي اسْئَلُكَ ايماناً تُباشِرُ بِهِ قَلبي » ايمان عقلى نمىخواهم ، چون نمىتواند مرا كنترل كند ، ايمان مىخواهم كه دل آن را باور كرده باشد و اين ايمان تنها از يك راه به دست مىآيد ، از راه عمل ، از نماز شب ، نماز اول وقت ، اجتناب از گناه ، خدمت به ديگران ، خدمت به خلق خدا و ضعفاء ، مخصوصاً خدمت به خويشان و پدر و مادر . اين ايمان استدلالى نيست ، عملى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاست . عمل است كه اين ايمان را مىآورد .\r\nمعاد\r\nقرآن‌كريم در بيشتر از 1400 آيه درباره معاد صحبت فرموده ، چون مىخواهد آدم بسازد و مىبيند بهترين چيزى كه مىتواند انسان را بسازد و كنترل كند ، معاد است .\r\nراجع به اصل معاد ، هر كس قائل به خداست ، قائل به معاد هم هست . كسى را نمىتوانيد پيدا كنيد كه خدا را قبول داشته باشد ، ولى معاد را قبول نداشته باشد ، چه از مليين باشد كه دين و ملت دارند و تابع پيامبرى هستند و چه از دسته‌اى ديگر . خلاصه تمام خداپرستان ، معاد را قبول دارند مگر اينكه كسى منكر وجود خداوند باشد در اين صورت ممكن است معاد را هم انكار كند اما اگر خدا را قبول داشته باشد ، معاد را هم قبول دارد و آياتى از سوره قيامت هم گوياى اين مطلب است :\r\n  لا اقْسِمُ بِيَومِ القيامَه وَلا اقْسِمُ بِالنَّفْسِ الَّلّوامَه ايَحْسَبُ الانْسانُ انْ لَنْ نَجْمَعُ عِطامَهُ بَلي قادِرينَ عَلي ان نُسَوِّيَ بَنانَهُ بَلْ يُريدُ الانْسانُ لِيَفْجُرَامامَهُ   « 1 » قسم به قيامت . قسم به وجدان اخلاقى كه معاد است ، آيا اين انسان گمان مىكند كه ما استخوانهاى پوسيده‌اش را جمع نمىكنيم و بر آنها گوشت نمىرويانيم و او را زنده نمىكنيم بعد مىفرمايد اين گمانش از جاى ديگرى سرچشمه مىگيرد . انسان از نظر بعد مادى اين طور است كه دلش مىخواهد مانعى سر راهش نباشد ، دلش مىخواهد هر كارى را كه مىخواهد انجام دهد ، غرائزش را از هر راهى كه ممكن است ارضاء كند و هيچ كنترلى بر او نباشد ، لذا دنبال بهانه مىگردد ، تا سوسوى وجدان را خاموش كند و آنچه كه او را كنترل مىكند از سر راه بردارد ، بنابراين در معاد شك مىكند . اين شك نيست بلكه بهانه است و الا اگر مراجعه به وجدان و فطرتش بكند ، در مىيابد كه معادى هست .\r\nمعاد اصلًا يك امر فطرى است ، مثل اصل وجود خدا مىماند . چنانچه در اصل\r\n\r\n\r\n","description":"","footnote":"\r\n( 1 ) - سوره قيامت ، آيه 1 تا 5 « چنين نيست ، قسم به روز ( بزرگ ) قيامت . و قسم به نفس پر حسرت و ملامت . آيا آدمى پندارد كه ما ديگر ابداً استخوانهاى ( پوسيده ) او را باز جمع نمىكنيم . بلى ما قادريم كه سر انگشتان او را هم درست گردانيم . بلكه انسان مىخواهد ( آنچه از وعده بهشت و دوزخ كه خدا فرموده همه را تكذيب كند و ) هر چه از عمر او در پيش است ، همه را به فجور و هواى نفس گذراند .\r\n","page_name":" 234 ","page_number":234},
  {"content":"\r\n\r\nوجود خدا گفتيم كه برهان فطرت به ما مىگويد كه خدا هست و اگر كسى فطرتش بيدار باشد ، خدا را مىيابد ، نظير آدم تشنه‌اى كه تشنگى را در مىيابد .\r\nاثبات معاد\r\nهمه مىدانيم بچه در شكم مادر ، چشم ، گوش ، دست و پا و معده دارد در حالى كه اين اعضاء در شكم مادر به دردش نمىخورد . اين هيئت كودك به او مىگويد : تو براى دنياى ديگرى خلق شده‌اى ، نه براى شكم مادر . وقتى وارد دنيا مىشود ، در دنيا هم چيزهايى دارد كه به او مىگويد ، تو فقط براى اين دنيا خلق نشده‌اى .\r\nانسان در اين دنيا دلش مىخواهد نوش بدون نيش داشته باشد . يعنى مىخواهد زندگى 100 % خوشى داشته باشد . يك زندگى كه توأم با ناملايمات نباشد . اما در اين دنيا نمىشود . اين دنيا هر نوشش ، نيش‌ها دارد .\r\nانسان ، ابديت مىخواهد لذا از مرگ فرار مىكند ولو دنيا برايش مرگ تدريجى باشد ، مع‌الوصف حب به بقاء چيزى است كه همه آن حالت را درك مىكنند ، گذشته از اينكه انسان مىخواهد هميشه باشد و مايل است يك زندگى مرفه هم داشته باشد .\r\nدلش مىخواهد كه مانعى بر سر راهش نباشد ، يعنى غرائز و تمايلاتش 100 % ارضاء شود ، اما در دنيا امكان ندارد .\r\nانسان اجتماعى است و اگر بخواهد در اين دنيا زندگى كند ، بايد خيلى از تمايلاتش را فداى اجتماع كند و الا نمىتواند زندگى كند . انسان مىخواهد عقلش كامل شود . مىخواهد هم اسرار جهان را بداند ، ولى در اين دنيا ميسر نيست . انسان مىخواهد تمام معنويتش كاملًاارضاء گردد اما در اين جهان ممكن نيست .\r\nدر اين جهان اصلًا لذت نيست . زيرا هر چه هست دفع الم است . يعنى شما گرسنه مىشويد كه اين خود دردى است ، غذا مىخوريد سير مىشويد . تشنگى خود يك نوع گرسنگى است ، يك درد است ، آب مىخوريد سيراب مىشويد . اين دفع الم است . انسان اين را نمىخواهد ، لذت مىخواهد ، اما مىبينيم در اين دنيا كه عالم ماده و تزاحم است ، تمايلاتى كه انسان دارد برآورده نمىشود ، پس پىمىبريم كه انسان براى جاى ديگرى خلق شده است ، براى آنجا كه نيش ندارد و همه‌اش نوش است ، الم ندارد و همه‌اش لذت است ، لذتى كه به انسانيتش مىخورد و آنجا كه مىتواند همه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nغرائز را با اراده خودش 100 % ارضاء كند .\r\nانسان براى چنين جايى خلق شده است . آنجا كجاست ؟ بهشت و عالم آخرت . انسان بالفطره درك مىكند كه براى اين جهان خلق نشده است و كسى هم نيست كه منكر اصل معاد شود . ادله فراوانى هم براى اصل معاد آورده‌اند ، اما چون از بحثمان باز مىمانيم ، به همين مقدار كفايت مىكنيم .\r\nتعبد به خصوصيات معاد\r\nمطلب ديگر اين است كه اصل معاد را انسان مىتواند در كند و يك چيز علمى است كه هم از راه برهان مىشود اثبات كرد و هم از نظر فطرت قابل اثبات است . اما خصوصيات معاد ، اينها نيست بلكه همه‌اش تعبد است . يعنى چون قرآن گفته است ، ما هم مىگوئيم . مثلًا لحظه مرگ و آن وضعى كه براى انسان پيش مىآيد قبض روح يك امر تعبدى است . قبر ، عالم برزخ ، زنده بودن در آنجا و نحوه زندگى ، يك امر تعبدى است .\r\nقرآن مىگويد :  « وَ مِنْ وَرائِهِمْ بَرْزَخٌ الي يَوْمي يُبْعَثُون  « 1 » »\r\nدر چند بحث گذشته هم گفتيم كه : حبيب نجار را وقتى كشتند ، او دلسوزى مىكرد و مىگفت : « يا ليت قومي يعلمون ، بما غفرلي ربي و جعلني من المكرمين » بهشت عالم برزخ يك تعبد است ، نفخ صور و اينكه همه مىميرند و بعد همه زنده مىشوند ، آمدن در صف محشر ، حساب و كتاب ، ميزان و شهادت ، حوض كوثر ، شفاعت و نور در آنجا و تجسم عمل به دو معنى ، رفتن به بهشت و چگونگى آن ، رفتن به جهنم و عذابها و منجمله اينكه معاد جسمانى است ، همه اينها تعبدى است . يعنى بايد ببينيم كه قرآن چه مىگويد و بپذيريم . عقل اين معنى را نمىتواند درك كند . چون عقل فقط درك كليات مىكند و هيچگاه در جزئيات نمىتواند حكم كند .\r\nمرحوم ملاصدرا ( عليه الرحمه ) از راه اثبات حركت جوهرى اثبات معاد جسمانى مىكند « 2 » و اين يكى از براهين است ، اما به قول شيخ‌الرئيس در شفا ، كه چه خوش مىگويد و صدرالمتألهين هم كه در اسفار مىگويند : داعى نداريم براى اثبات معاد جسمانى خود\r\n\r\n\r\n","description":"","footnote":"\r\n( 1 ) - سوره مؤمنون آيه 100 « و از عقب آنها عالم برزخ است تا روزى كه برانگيخته شوند »\r\n( 2 ) - الحكمة المتعاليه فى الاسفار الاربعه ، ج 9 ، باب 11 ، ص 185 تا 218 .\r\n","page_name":" 236 ","page_number":236},
  {"content":"\r\n\r\nرا در كش و قوس برهان گرفتار كنيم . صادق مصدق قرآن و پيامبر ( ص ) گفته‌اند « معاد جسمانى است » و ما هم مىپذيريم « 1 » .\r\nانشاءالله در قسمت بعد راجع به خصوصيات معاد ، نفخ صور و چيزهاى ديگر و نيز اينكه ، اينها يك امر عقلى و برهانى نيست بلكه كاملًا تعبدى است ، بحث خواهيم كرد .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - فنقول يجب ان يعلم ان المعاد ما هو منقول من الشرع و الا سبيل الى اثباته الا من طريق الشريعه و تصديق خيرالنبوة ، كتاب الشفاء ، الهيات ص 423 .\r\n","page_name":" 237 ","page_number":237},
  {"content":"\r\n\r\n\r\nجلسه نوزدهم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر بحث قبلى گفتيم : در اين سوره قرآن از آن شاخه پربارى كه مربوط به اخلاق بود به شاخه پربار ديگرى آمده است و آن مسئله معاد است . در اين سوره مباركه بيشتر از همه چيز به مسئله معاد اهميت داده شده است و گويا زيربناى قرآن معاد و اعتقاد به معاد است .\r\nدرباره اصل معاد گفتيم كه از نظر همه مسلم است و هر كه قائل به خداست ، قائل به معاد هم هست و به قول قرآن كريم ، اصلًامعاد يك امر فطرى است .\r\nدليل ديگرى در اثبات معاد\r\nدليل ديگرى هم در قرآن براى اصل معاد هست كه علماى علم كلام آنها را در كتابهايشان آورده‌اند و دليل مستقلى براى معاد قرار داده‌اند . مثلًا قرآن شريف مىفرمايد :\r\n « افَحَسِبْتُمْ انَّما خَلَقْناكُمْ عَبَثاً وَ انَكُمْ الَيْنا لا تُرْجِعُون »  « 1 » برگشت اين آيه شريفه به اين مىشود كه ، اگر معاد نباشد ، لغويت در خلقت لازم مىآيد . گاهى مىفرمايد اگر معاد نباشد عبث و گاهى مىفرمايد باطل است .\r\n« وَ ما خَلَقْنَا السَّماءَ وَ الارْضَ وَ ما بَيْنَهُما باطِلًا ذلِكَ ظَنُّ الَّذينَ كَفَروُا » « 2 »\r\n\r\n\r\n","description":"","footnote":"\r\n( 1 ) - سوره مؤمنون ، آيه 115 . ترجمه : آيا مىپنداريد كه ما شما را عبث ( و بيهوده ) خلق كرديم و به سوى ما بر نمىگرديد .\r\n( 2 ) - سوره ص ، آيه 27 « و آسمان و زمين و آنچه بين اين دو است را باطل خلق نكرديم . اين پندار كسانى است كه كافر شده‌اند »\r\n","page_name":" 238 ","page_number":238},
  {"content":"\r\n\r\nمعناى عبث مثل اين است كه يك بچه براى سرگرمى خانه‌اى مىسازد . اين داراى غايت و فايده‌اى هست ، اما فايده بچه‌گانه دارد . خانه را از صبح تا شب مىسازد ، شب هم كه مىخواهد برود ، آن را خراب مىكند و مىرود . اين كار براى او همان فايده بچه‌گانه را داشته است . به اين كار عبث مىگويند ، اما به كارى كه اصلًا فايده‌اى ندارد باطل مىگويند . مثل اينكه مثلًا شما كوزه‌هايى را بسازيد ، بعد هم همه آنها را بيندازيد و بشكنيد اين كار شما باطل است يعنى حتى نتيجه بچه‌گانه هم بر او بار نبوده است .\r\nقرآن مىفرمايد اگر معاد نباشد ، عبث و باطل لازم مىآيد و اگر گفتى كار خدا عبث و باطل است ، بر مىگردد به اين كه اصلًا خدا را قبول ندارى . اگر راستى عالم خلقت به همين دنيا خاتمه مىيافت ، كسى شصت سال در اين دنيا آمده با تحمل همه مشكلاتش و يا ظلم‌ها كه كرده با تكرار مكرراتى كه داشته ، مثلًا صبحانه خورده و به بازار رفته . ظهر برگشته ، ناهار خورده و دنبال كارش رفته است و شب آمده ، شام خورده و خوابيده ، صبح بلند شده است و باز تكرار برنامه روز قبل يعنى شصت سال تكرار مكررات . انصافاً اين يك كار بچه‌گانه‌اى نيست ؟ كوزه‌گرى كوزه بسازد وقتى كه انبارش پر از كوزه شد ، آنها را بشكند و دور بريزد . اين كار باطلى است . اگر بنا باشد كه انسان بيايد و بعد هم بميرد و تمام شود ، داستان همان كوزه‌گر پيش مىآيد . مرتب خاك نطفه ، نطفه علقه ، علقه مضغه و مضغه طفل شود . طفل به دنيا بيايد با انواع و اقسام صدمه‌ها روبرو شود و از آنها بگذرد به سن پيرى برسد ، باز هم صدمه‌هاى بيشترى را تحمل كند ، سرانجام بميرد و خاك شود و دوباره خوب ، اين چه شد و چه نتيجه‌اى داشت ؟\r\nپس براى اين دنيا ، براى اين عالم ماده بايد نتيجه و غايتى در كار باشد . و الا اصل وجود واجب‌الوجود و خدا هم مورد ترديد قرار مىگيرد . علماى علم كلام از همين آيه استفاده كرده و گفته‌اند اگر معاد نباشد ، عبث لازم مىآيد و چون از واجب يعنى از خدا كار بيهود و عبث سر زدن محال است ، پس بايد پس از اين عالم ، عالم ديگرى باشد .\r\nبراى اثبات اصل معاد دليل فراوان است . دليل‌هايى كه خيلى واضح است و احتياج زيادى هم به فكر ندارد همين‌طور كه در برهان فطرت ، بحث شد خصوصيات\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمعاد چنين نيست كه انسان بخواهد با دليل عقلى عالم برزخ را اثبات كند . براى اثبات نفخ صور و معادجسمانى و حساب و كتاب و ميزان و شهادت و شفاعت و حوض كوثر ، اسفار ملاصدرا ، لازم نيست . چنانچه ايمان به اينكه در روز قيامت هر كسى با امامش مىآيد . اگر امامش على ( ع ) است با على ( ع ) مىآيد و اگر امامش فرعون است با فرعون مىآيد . اثبات اينها در حيطه بحثهاى فلسفى نيست . اينها در روايات اهل‌بيت عليهم‌السلام است كه تعبداً قابل قبول است و مىپذيريم .\r\n\r\nنفخ صور\r\n« نفخ صور » هم يكى از همان امور تعبديه است . از قرآن شريف به دست مىآيد كه اسرافيل ملك مقرب خدا از طرف خدا وكيل است كه به اذن خدا به يك ندا ، تمام عالم هستى را بميراند ، مدتها هم به غير خدا در اين عالم نباشد ، اگر هم باشد كم باشد مثلًا وسائط فيض شايد باشند بعد از مدتها دوباره خداوند ، اسرافيل را كه او نيز مرده است زنده كند و به اذن خدا با نداى اسرافيل عالم هستى زنده شود و اين عالم هستى رو به خدا بروند يعنى محشر به پا شود و آنگاه كه محشر به پا شد :\r\nيَوْمَ نَدْعُوا كُلُّ اناسٍ بِامامِهِم « 1 »\r\n ذره‌ذره‌كان دراين ارض‌وسماست * جنس‌خودراهمچوكاه وكهرباست \r\n\r\nامام ( ع ) در محشر\r\nطريقه آمدنشان هم به صف محشر اين است كه هر كس هم جنس خود را پيدا مىكند . على گونه‌ها ، با على مىآيند . فرعون گونه‌ها با فرعون . ظالم گونه‌ها با ظالم بزرگ . روباه گونه‌ها با روباه بزرگ . سگ گونه‌ها با سگ بزرگ و بالاخره هر كسى رهبر و امام خود را پيدا كرده و با هم به صف محشر مىآيند « 2 » .\r\nاز نظر قرآن و روايات ، پيروان اميرالمؤمنين ( ع ) تا لب حوض كوثر مىآيند و بر پيامبر صلوات‌الله عليه و آله وارد مىشوند . حساب و كتاب هم برايشان خيلى آسان\r\n\r\n\r\n","description":"","footnote":"\r\n( 1 ) - سوره اسرى ، آيه 71 « ( اى رسول ما به يادآر ) روزى كه ما هر گروهى از مردم را با پيشوايشان دعوت مىكنيم »\r\n( 2 ) - درباره اين آيه شريفه روايات متعددى در بحارالانوار ، ج 8 از صفحه 9 تا 16 آمده است .\r\n","page_name":" 240 ","page_number":240},
  {"content":"\r\n\r\nاست يا اصلًا حساب و كتاب ندارند . اينها صف محشر را تماشا مىكنند تا اين كه با مولايشان على ( ع ) به بهشت بروند . « 1 » آنهايى هم كه تابع اميرالمؤمنين ( ع ) نبودند در صف محشر جايى كه خداوند تعيين كرده حاضر مىشوند . راستى هم چه روز سختى است . قرآن مىفرمايد :\r\n         « فَاذا نُقِرَ فِي النّافُورِ فَذلِكَ يَوْمَئِذٍ يَومٌ عَسيرٌ عَلَي الكافِرينَ غَيْرَ يَسيرٍ »          « 2 » وقتى كه در صور دميده شد و مردم آمدند ، روز ، روز سختى است . حساب دقيق است ، موقف‌ها متعدد و سخت‌گيرىها فراوان است ، بالاخره اگر عفو خداوند و شفاعت اهل‌بيت ( ع ) شامل حالش شود به بهشت مىرود و الا وارد جهنم مىگردد .\r\nباز قرآن در اين‌باره مىفرمايد :  « وَ نُفِخَ فِي الصُّورِ فَصَعِقَ مَنْ فِي السَّمواتِ وَ مَنْ فِي الارضِ الّا مَنْ شاءَ الله ثُمَّ نُفِخَ فيهِ اخْري فَاذا هُم قيامٌ يَنْظُرُون »  « 3 » وقتى در صور دميده شد همه مىميرند . « صعق » ولو به معناى غش كردن است ، اما در اينجا ائمه طاهرين عليهم‌السلام و همه مفسرين به موت معنا كرده‌اند ولى\r\n\r\n\r\n","description":"","footnote":"\r\n( 1 ) - عَنِ النّبى ( ص ) الا و مَنْ احَبَّ عَلياً جازَ عَلى الصِّراطِكَالْبَرْقِ الخاطِف ، الا وَ مَنْ احَبَّ عَليا كَتَبَ الله لَهُ بَرائَة مِنَ النّارِ وَ جَوازاً عَلى الصِّراطِ وَ اماناً مِنَ العَذابِ وَ لَمْ ينْشرْلَهُ ديوانٌ وَ لَمْ ينْصِبْ لَهُ ميزانٌ وَ قيل لَهُ ادْخِلُ الجَنَّة بِلاحِسابٍ . الا وَ مَن احَبَّ ال‌َمُحَمَدٍ امِنَ مِنَ الحِسابِ وَالميزانِ وَ الصِّراطِ الا وَ مَنْ ماتَ عَلى بُغْضِ الِ مُحَمَّدٍ لَمْ يشُمَّ راتِحَة الجَنَّة ( فضائل الشيعه ، صدوق ره ص 3 ) پيامبراكرم صلوات‌الله عليه و آله فرمودند : آگاه باشيد كسى كه على ( ع ) را دوست بدارد مثل برق جهنده از صراط مىگذرد . آگاه باشيد كسى كه على ( ع ) را دوست بدارد نجات از آتش براى او حتمى است و براى اوست گذشتن از روى صراط و در امان است از عذاب و نامه عمل او باز نمىشود و او را در مقابل ميزان قرار نمىدهند و به او گفته مىشود بدون حساب به بهشت وارد شو . آگاه باشيد كسى كه آل‌محمد « صلوات‌الله عليهم اجمعين » را دوست بدارد از حساب و ميزان و صراط در امان است آگاه باشيد كسى كه بميرد با دشمنى آل‌محمد ( صلوات‌الله عليهم اجمعين ) بوى بهشت را استشمام نخواهد كرد .\r\n( 2 ) - سوره مدثر ، آيات 8 - 10 ترجمه : تا آنگاه كه صور ( اسرافيل ) را بدمند . آن روز بسيار سختى است . كافران را هيچ‌گونه راحتى و آسايش نيست .\r\n( 3 ) - سوره زمر ، آيه 68 ترجمه : « و در صور دميده شود تا جز آنكه خدا بقاء او را خواسته هر كه در آسمانها و زمين است ، مدهوش مرگ شود . آنگاه بار ديگر در صور دميده شود كه ناگاه همه خلايق برخيزند و نظاره كنند .\r\n","page_name":" 241 ","page_number":241},
  {"content":"\r\n\r\nآيا روح هم مىميرد ؟ اگر آيه و يا روايات دلالت كنند تعبداً مىپذيريم و الا قابل درك نيست كه چگونه روح مىميرد . به علاوه ابهاماتى در اينجا هست كه در مقام بيان هم نبوده‌اند ، لذا در اين موارد هر چه را فرموده‌اند مىپذيريم ولو نتوانيم از آن جز تقريبى ذهنى ترسيم كنيم . حقيقت اين مسائل يافتنى است .\r\nخلاصه اين آيه شريفه مىگويد ، همه مىميرند جز آنكه خدا بخواهد . سپس دوباره در صور دميده مىشود ، همه براى حساب و كتاب منتظر مىشوند و همه در صف محشر حاضر . اين « دميدن در صور » در اين آيه و آنجا كه مىفرمايد انْ كانَتْ الّا صَيحَه كه با يك فرياد مردم مىميرند يا زنده مىشوند . شايد كنايه از اين باشد كه اسرافيل به امر خداوند مىگويد : بمير ، عالم هستى مىميرد . چنانچه دوباره به اذن خدا مىگويد زنده شو ، عالم هستى زنده مىشود . اينكه به اين كار نفخ صور مىگويند ، شايد به خاطر اين است كه معمولًا وقتى بخواهند قومى را متنبه كنند ، با دميدن در بوق به آنها هشدار مىدهند . ظاهراً مراد از نفخ صور ، يعنى دميدن در بوق يا صيحه و يا ندا و دادزدن همه اينها معنايش همين باشد كه : اسرافيل به اذن خدا در صور مىدمد و همه مىميرند .\r\n\r\nعالم پس از مرگ\r\nپيامبر اكرم ( ص ) بارها مىفرمودند : « النّاسُ نِيامٌ فَاذا ماتُوا انْتَبهُوا » « 1 » مردم خوابند ، وقتى كه مردند ناگهان بيدار مىشوند .\r\nقرآن هم همين را مىگويد :  « حَتّي اذا جاءَ احَدَهُمُ المَوْتُ قالَ رَبِّ ارْجِعُونِ لَعَلِّي اعْمَلُ صالِحاً فيما تَرَكْتُ كَلّاانَّها كَلِمَه هُوَ قائِلُها وَ مِنْ وَرائِهِمْ بَرْزَخٌ الي يَومِ يُبْعَثُونَ »  « 2 » يك وقت انسان چشمهايش را باز مىكند ، مىبيند در قبر است . مىگويد . خدايا مرا برگردان تا آدم خوبى شوم . كارى براى اين سفر و قبر انجام نداده‌ام ، مرا برگردان تا\r\n\r\n\r\n","description":"","footnote":"\r\n( 1 ) - مرحوم علامه مجلسى درباره صور ونحوه آن حدود 16 روايت آورده و ضمناً رد و ايراداتى همراه با نظريات علماء نيز بيان فرموده‌اند . ( بحارالانوار ، ج 6 ، ص 316 تا 326 )\r\n( 2 ) - سوره مؤمنون آيات 99 و 100 ترجمه : ( كافران در جهل و غفلتند ) تا آنگاه كه مرگ يكى از اينها فرا رسد گويد بارالها مرا به دنيا بازگردان تا شايد به تدارك گذشته عملى صالح بجاى آورم : ( كه او خطاب مىشود ) هرگز ! اين كلمه ( مرا بازگردان ) را از حسرت همى گويد ( و ثمرى نمىبخشد ) و به دنبال ( مرگ ) عالم برزخ است تا روزى كه برانگيخته شوند .\r\n","page_name":" 242 ","page_number":242},
  {"content":"\r\n\r\nكارى انجام دهم . خطاب مىشود كه ديگر برگشتى نيست « 1 » .\r\nدر روايتى علىبن‌ابراهيم در كتاب تفسيرش آورده از امام صادق ( ع ) كه مدتها كسى جز خداوند در اين عالم هستى نيست . در همان زمان خطاب مىكند :\r\n« لِمَنِ المُلْكُ اليَومْ ؟ » بعد خود خداوند جواب مىدهد :\r\n« للّه الواحِدِ القَهّارِ » « 2 » اين رياست‌ها ، فيس و افاده‌ها ، منم‌منم‌ها ، خودمحورىها كجاست ؟ كجاست تا عرض اندام كند ؟ خود خداوند جواب خودش را مىدهد ، مىفرمايد : ملك ، ملكوت و سلطنت ، مختص به ذات خداست .\r\n\r\nحقيقت عالم معني\r\nاز نظر قرآن و روايات اهل‌بيت عليهم‌السلام نفخ در صور ، چنين است كه مردن عالم هستى و حيات مجدد به اذن خدا و به واسطه اسرافيل صورت مىپذيرد . اما\r\n\r\n\r\n","description":"","footnote":"\r\n( 1 ) - اگر كمى توجه كنيد و مىبيند موقع بيدارى ، يكى موقع مرگ و ورود به عالم برزخ است و يكى هم خروج از عالم برزخ و ورود به عالم قيامت است .\r\n( 2 ) - فى تفسير علىبن‌ابراهيم حَدَّثَنى ابْى عَن ابْنِ ابى عُمَيرٍ عن عُبَيدبن زُرارَة قالَ : سَمِعْتُ ابا عَبْدِالله صَلَواتُ الله عَلَيهِ يقُولُ : اذا امات الله اهْلَ الارْضِ لَبثَ كَمِثْلِ ما خَلَقَ الله الخَلْقَ وَ مِثْل ما اماتَهُمْ وَ اضْعافُ ذلِكَ : ثُمَّ اماتَ اهْلِ سَماءِ الدُّنْيا ثُمَّ لَبِثَ مِثْلَ ما خَلَقَ الله الخَلْقَ وَ مِثْلَ ذلِكَ كُلِّهِ وَ اضْعافُ ذلِكَ ثُمَّ يقُولُ الله عَزَّوَجَلَّ : « لِمَنِ المُلْكُ اليوم » ؟ فَيرُدُّ عَلى نَفْسِهِ « لِلّهِ الواحِدِ القَهار » اينَ الجَبّارُونَ ؟ وَ اينَ المُتَكَبِّروُنَ ؟ وَ اينَ الَّذينَ ادَّعوُا مَعى الهاً آخر و نَحْوِهِم ؟ ثُمَّ يبْعَثُ الخَلْقَ ( تفسير علىبن‌ابراهيم 585 - 584 ) در تفسير علىبن‌ابراهيم از عبيد پسر زراره نقل مىكند كه گفت : شنيدم امام صادق صلوات‌الله عليه مىفرمودند : وقتى خداى تعالى اهل زمين را مىميراند ، به اندازه زمانى كه از خلقت خلق گذشته طول مىكشد و مثل آن اندازه كه آنان مرده‌اند و چند برابر آن ، سپس اهل آسمان دنيا را مىميرند . مقدارى مىگذرد ، به اندازه‌اى آنچه كه خدا خلق را آفريده ( بلكه ) چند برابر . پس خداى تعالى فرمايد : امروز ملك وسلطنت از آن كيست ؟ و خود جواب مىدهد كه براى خداى يگانه قاهر منتقم است . ستمگران كجايند ؟ تكبركنندگان كجايند ؟ و كجا هستند كسانى كه با من خود را پروردگار ديگر مىدانستند و مثل اينها سپس خلق را بر مىانگيزد .\r\n","page_name":" 243 ","page_number":243},
  {"content":"\r\n\r\nحقيقتش چطور است ؟ راستى بوقى دارد يا چيزى شبيه به آن ؟ يا ممكن است چيز ديگرى باشد . آنچه از قرآن و روايات بدست مىآيد ، اين است ، ولى حقيقتش براى ما قابل درك نيست .\r\nمباحث آينده هم همينطور است ، اگر كسى بخواهد بفهمد كه حورالعين يعنى چه ؟ نمىشود . حورالعينى كه اگر پيراهنش در دنيا بيايد همين يك پيراهن دنيا را روشن مىكند ، از بوى عطر او همه مبهوت مىشوند و اگر هفتاد حوله روى ساق پايش بياندازند ، باز هم درخشندگى آن چشم را خيره مىكند « 1 » . حالا اين حورالعين چيست ؟ انشاءالله به آنجا مىرويد و مىبينيد .\r\nحورالعينى كه يك معانقه‌اش پانصد سال طول مىكشد . خوبىاش هم به قول اهل‌بيت ( ع ) اين است « لا يُملها وَ لا تُمِلْهُ » « 2 » نه حوريه خسته مىشود و نه آن مؤمن .\r\n\r\n\r\n","description":"","footnote":"\r\n( 1 ) - قُلتُ جُعْلِتُ فِداكَ مِنْ اى شيى خَلَقْنَ الحُورَ العينِ ؟ قالَ : مِنَ الجنَّة وَ يرى مُخُّ ساقَيها مِنْ وَراءِ سَبْعينَ حُلَّة ( تفسير قمى صفحه 438 ) . ابىبصير گويد خدمت حضرت امام صادق ( ع ) عرض كردم فدايتان شوم حورالعين از چه خلق شده‌اند ؟ فرموده‌اند از بهشت و دو ساق پاى او از پشت هفتاد حله ديده مىشود . در روايتى ديگر است كه همين بيان را فرموده‌اند و تشبيه فرموده‌اند به آب زلالى كه درون آن نيزه و گره‌اش پيداست و روايتى ديگر از پيامبراكرم ( ص ) نيز رسيده است . ( « الاختصاص » ص 356 - 345 « الاحتجاج » ص 192 ) .\r\n( 2 ) - عَنْ ابى جَعْفَرِ ( ع ) قالَ : قالَ رَسُولُ الله صَلَّى الله عَلَيهِ وَ الِهِ و سَلَّمَ وَ ذَكَرَ حَديثاً طَويلًا يذكَرُ فيهِ حال المؤمن اذا دَخَلَ الجَنَّة : فَزَوَّجَتَهُ الحُوراءِ العَيناء قالَ : فَتَخْرُجَ عَلَيهِ زَوْجتهُ الحُوراءِ مِنْ خِيمتِها تَمشى مُقْبِلَة عَلَيها سَبْعُونَ حُلَّة مَنْسُوجَة بِالياقُوتِ وَ اللُؤلُوءِ وَ الَّزَبْرجَدِ صُبِغْنَ بِمِشكٍ وَ عَنْبَرٍ وَ عَلى رَاسِها تاجُ الكَرامَة فَاذا دَنَتْ مِنْ وَلى الله وَ هَمَّ يقُومُ الَيها شوقاً تَقُولُ لَهُ : يا وَلى الله لَيسَ هذا يوْمُ تَعَبٍ وَ لا نَصَب ، انَآ لَكَ و انْتَ لى ، فُيعْتَنِقانِ قَدْرَ خَمْسُ مِأة عامٍ مِنْ اعْوامِ الدُّنْيا لا يمِلُّها وَ لا تُمِلْهُ ( تفسير قمى ص 577 - 575 ) . حضرت امام محمدباقر ( ع ) فرمودند : رسول خدا صلوات‌الله عليه طى گفتارى طولانى حال مؤمن را وقتى داخل بهشت مىشود چنين بيان فرمودند : پس با آن ولى خدا حورالعين ازدواج مىكند تا اين كه فرمودند همسرش حوريه از خيمه بيرون مىآيد در حالى كه به طرف اين دوست خدا حركت مىكند در حالى كه هفتاد حله بافته شده از ياقوت و لؤلؤ و زبرجد كه به مشك و عنبر رنگ‌آميزى شده به تن دارد و بر سر او تاج كرامت است وقتى نزديك به ولى خدا شد و او هم نزد حوريه با شوق فراوان ايستاد ، حوريه گويد : اى ولى خدا امروز روز خستگى و ملال نيست تو براى من هستى و من براى تو . پس معانقه مىكنند كه به اندازه پانصدسال از سال‌هاى دنيا طول مىكشد . نه حوريه از او رنجيده مىشود و نه او از حوريه به ملال مىآيد .\r\n","page_name":" 244 ","page_number":244},
  {"content":"\r\n\r\nولى چگونه ممكن است ؟ نمىدانم . اصلًا ، آنجا جاى خستگى و سيرشدن و گرسنه شدن نيست . عالم ، عالم ديگرى است ما فقط يك دورنمايى از آن داريم .\r\nوَ يَقُولُونَ مَتَي هَذَا الوَعْدُ إِن كُنتُمْ صَادِقينَ ( 48 ) كفار ( از روى مسخره و استهزاء ) گويند : اگر راست مىگوئيد اين وعده ( قيامت ، بهشت و دوزخ ) كى خواهد بود ؟\r\n\r\nقرآن و مسخره‌كنندگان قيامت\r\nمسخره كردن دو قسم است :\r\nالف ) مسخره از نظر گفتار ، مثل اينكه كفار به مسلمانها مىگفتند اين قيامتى كه مىگوييد چه موقع است ؟ اگر راست مىگويند چرا نمىآيد ؟\r\nب ) مسخره كردن عملى ، يعنى با عمل خود همه چيز را به مسخره بگيرد و اين به مراتب بدتر از مسخره زبانى است .\r\n « يا حَسْرَه عَلَي العِبادِ ما يَأتيهِمْ مِنْ رَسُولٍ الّا كانُوا بِهِ يَسْتَهْزؤنَ »  « 1 » پيامبر مىآيد با كتابى آسمانى چون قرآن و بيست و سه سال زحمت مىكشد ، ائمه طاهرين ( ع ) مىآيندو اين همه خون جگر مىخورند . آن وقت اين آقا مىگويد من شيعه‌ام اما وقتى كه حساب كارش را مىكنيد مىبينيد همه را به مسخره گرفته . فقط از نظر لفظ و ادعا شيعه است . اما در عمل ربا مىخورد . گران‌فروشى مىكند . احتكار مىكند و مردم را در تنگنا مىگذارد كه بدبينى به اسلام و انقلاب درست كند . نماز نمىخواند ، يا بد مىخواند . روزه نمىگيرد ، يا اگر بگيرد روزه‌اى دست و پا شكسته ! وقتى به گناه مىرسد يك آدم لاابالى است و . . . بعد هم مىگويد من شيعه‌ام . مشهور است به يك نفر گفتند : نماز مىخونى ؟ !\r\n\r\n\r\n","description":"","footnote":"\r\n( 1 ) - سوره يس ، آيه 30 « اى تأسف بر اين بندگان كه هيچ رسولى ( براى هدايت آنها ) نيامد ، جز آنكه او را به تمسخر و استهزاء گرفتند »\r\n","page_name":" 245 ","page_number":245},
  {"content":"\r\n\r\nگفت : طاقت نماز خواندن ندارم ، اما مسلمانم !\r\nروزه مىگيرى ؟ !\r\nگفت : طاقت روزه گرفتن ندارم ، اما مسلمانم !\r\n- دزدى مىكنى ؟ !\r\nگفت : اين كه فراوان ، اما مسلمانم !\r\n- ياغىگرى چطور ؟ !\r\nفراوان ، اما مسلمان هم هستم !\r\nخير ، اين نه تنها مسلمانى نيست بلكه مسخره كردن اسلام است ، اين همان مسخره كردن عملى است . آن يكى با زبانش مىگفت كه قيامتى در كار نيست و اين يكى با عملش دين را مسخره مىكند .\r\n\r\nفرياد اسرافيل\r\nدر پاسخ آنها كه مىپرسند قيامت كى مىآيد ؟ مىفرمايد :\r\nمَا يَنظُروُنَ إِلَّا صَيْحَه وَحِدَه تَأْخُذُهُمْ وَ هُمْ يَخصِّمُونَ ( 49 ) « اين منكران قيامت انتظار نكشند ، جز يك صيحه اسرافيل حق كه ( به مرگ ) همه آنها را فرا گيرد در حالى كه ( در كار دنيا ) با هم به بحث و جدل مشغولند »\r\n« ما ينظرون » انتظارش را نمىكشيد ، قيامت يك ندايى است ، يك صيحه است ، نفخ در صور است ، يك فرياد است . ناگهان شما را مىگيرد . به محض اين كه اسرافيل مىگويد بمير ! عالم هستى يك دفعه مىميرد . در حالى كه در بازارى ، يا نشسته‌اى و دارى مباحثه و مجادله مىكنى ، يا در مغازه مشغول چانه‌زدن بر سر قيمت يك جنس هستى و . . . ناگهان قيامت مىرسد ، « تأخذهم و هم يخصّمون » اين صيحه واحده يعنى نفخ صور ، مىگيرد اينها را در حالى كه دارند با هم مجادله مىكنند .\r\nفَلَا يَسْتَطِيعُونَ تَوْصِيَه وَ لَآ إِلَي أَهْلِهِمْ يَرْجِعُونَ ( 50 ) « ( در آن لحظه مرگ ) نه توانايى سفارشى دارند و نه اهل‌بيت خود ، رجوع توانند كرد . »\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nوقتى كه نفخ صور آمد ديگر اينها مهلت ندارند وصيت هم بكنند ، كه حالا اين مغازه به دست چه كسى مىافتد ؟ چطور مىشود ؟ اين همه كارها را كه مانده است چه كسى انجام مىدهد ؟ خير اصلًا فرصت اين چيزها نيست . قدرت برگشتن به خانه را هم ندارند . اگر در كوچه است همان جا مىميرد . اگر در مغازه يا مدرسه يا خانه و يا هر كجاى ديگر كه باشد به محض رسيدن مرگ ناگهان مىميرد .\r\nاين نفخ صور اول است كه در چند جاى قرآن از آن ياد شده است .\r\n\r\nنفخ صور دوم و ورود به عرصه محشر\r\nوَ نُفِخَ فِي الصُّورِ فَإِذَا هُم مِّنَ الأَجْداثِ إِلَي رَبِّهِمْ يَنسِلُونَ ( 51 ) « و ( چون ) در صور دميده شود بناگاه همه از قبرها به سوى خداى خود به سرعت مىشتابند »\r\nدر صور دميده مىشود يعنى خداوند اسرافيل را زنده مىكند و به او مىگويد : مردم را زنده كن . او نفخ در صور مىكند . مىگويد : عالم هستى ! زنده شو . عالم هستى زنده مىشود . وقتى زنده شد ، اينها از اجداثشان بر مىخيزند .\r\n« اجداث » جمع « جدث » است . مفسرين مىگويند يعنى از قبرهايشان بر مىخيزند . البته قبر خصوصيتى ندارد . مىتوان گفت از جايگاه يا خوابگاهشان بر مىخيزند . همانطور كه بعد هم اجداث برداشته شده و به جاى آن مرقد آمده است .\r\nيعنى هر كس هر كجا بوده . يكى كسى اصلًا قبر نداشته ، در دريا و يا فضا متلاشى شده و يا در قبر بوده و پوسيده و متفرق شده است . خلاصه هر كسى از جايش ، از خوابگاهش بلند مىشود « فاذا هم من الاجداث الي ربهم ينسلون » ناگهان از جايگاهشان به سوى پروردگارشان مىروند .\r\nقَالُوا يَاوَيْلَنَا مَنْ بَعَثَنَا مِن مَّرْقَدِنا هَذَا مَا وَعَدَ الرَّحْمَنُ وَ صَدَقَ المُرْسَلُونَ ( 52 )\r\n« و ( از حسرت و پشيمانى ) گويند اى واى بر ما كه ما را از خوابگاه مرگ برانگيخت . اين همان وعده خداى مهربان است و رسولان ( كه از اين روز سخت خبر دادند ) همه راست گفتند »\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاينجاست كه همه خلايق ، وارد عرصه محشر مىشوند و حركت با بىصبرى به سوى پروردگار عالم آغاز مىشود ، ولى آنهايى كه در دنيا عملًا يا قولًا معاد را مسخره مىكردند و مىگفتند : پس اين روز قيامت كى مىآيد ؟ ! حالا بيدار مىشوند و مىگويند : « يا ويلنا من بعثنا من مرقدنا » اى واى بر ما ، چه كسى ما را از جايگاهمان برانگيخت و در اينجا جمعمان كرد ؟ ! چون مىبينند كه ناگهان همه در يك جايى به نام محشر جمع شده‌اند بعد خودشان جواب خودشان را مىدهند : « هذا ما وعد الرحمن و صدق المرسلون » لذا از نظر قرائت هم اينجا يك « سكته » « 1 » دارد به علاوه بعد از « قالوا يا ويلنا من بعثنا من مرقدنا » علامت وقف لازم هم هست « 2 » ، يعنى يك فاصله كوتاهى بايد باشد مىگويند : « هذا » ، يعنى اين صف محشر ، اين عالم قيامت « ما وعد الرحمن » همان وعده‌اى بودكه رحمن به ما مىداد .\r\n« رحمن » در اينجا يك تأسف است . يعنى در اين موقع مىگويند ، چه خداى رحمانى داشتيم ، هى به ما مىگفت : روز قيامتى مىآيد ، معادى هست ، حساب و كتابى هست ، در آنجا اين اعمالتان دست و پا گيرتان مىشود ، اما ما نشنيديم . اين صف محشر همان است كه رحمن وعده داده بود . « وصدق المرسلون » پيامبران درست مىگفتند . ما آنها را مسخره مىكرديم و از روى استهزاء از آنها مىپرسيديم : اين معادى را كه مىگوئيد كى مىآيد ؟ !\r\nإِن كَانَتْ إِلَّا صَيْحَه وَحِدَه فَإِذا هُم جَمِيعٌ لَّدَيْنا مُحْضَروُنَ ( 53 ) « و جز يك صيحه ( و يك لحظه بيش ) نباشد كه ناگاه تمام خلايق محشر ، به پيشگاه ما حاضر خواهند شد . »\r\nاين « ان » در اينجا نافيه است يعنى نبود اين محشر « الا صَيْحه واحده » « صَيحه واحده » خبر است براى « كانت » يعنى اين محشر و اين قيامت نبود ، مگر به يك صيحه و يك فرياد اسرافيل گفت بمير ! مرديم ، فرياد زد : زنده شو ! زنده شديم . « فاذا هم جميع لدينا محضرون » پس ناگهان اينها نزد ما حاضرند ، يعنى ناگهان در صفرمحشر حاضر\r\n\r\n\r\n","description":"","footnote":"\r\n( 1 ) - در تجويد سكته اين است كه صدا قطع مىشود ولى نفس قطع نمىشود .\r\n( 2 ) - وقف لازم را كه در قرآن‌ها با علامت « م » نشان مىدهند به اين معنى است كه حتماً وقف كنيد و الا اگر وصل به بعد شد معناى آيه به هم مىخورد و باعث تغيير معنى آيه است .\r\n","page_name":" 248 ","page_number":248},
  {"content":"\r\n\r\nمىشوند .\r\nروزى كه بر كسى ستم نشود\r\nفَالْيَومَ لَاتُظْلَمُ نَفْسٌ شَيْئاً وَ لا تُجْزَوْنَ إِلَّا مَا كُنتُمْ تَعْمَلُونَ ( 54 ) « پس در آن روز كمترين ظلمى به هيچ‌كس نشود و جز آنكه عمل كرده‌اند ابداً جزايى نخواهند يافت »\r\nديگر آن روز ، روزى نيست كه به كسى ظلم شود . پارتى بازى و بى جا گرفتن و زندان كردن و بيچاره كردن و حق كسى را خوردن يا ندادن ، اينها در دنياست . در روز قيامت اصلًا ظلم به نفس ، نمىشود .\r\nقرآن‌كريم در دو جا مىفرمايد :\r\n « ذلِكَ بِما قَدَّمَتْ ايْديكُمْ وَ انَّ اللهَ لَيْسَ بِظَلّامٍ لِلْعَبيدِ »  « 1 »  « ذلك بِما قَدَّمَتْ يَداكَ وَ انَّ اللهَ لَيْسَ بِظَلّامٍ لِلْعَبيدِ »  « 2 » همه آيات دلالت بر اين دارند كه خداوند متعال هيچ‌گونه ستمى بر بندگان خوش روا نخواهد داشت بلكه « لاتجزون الا ما كنتم تعملون » اعمال خودشان است كه دست و پاگيرشان مىشود . مىآيند براى اينكه اعمال خودشان را ببينند .\r\n « يَوْمَئِذٍ يَصْدُرُ النّاسُ اشْتاتاً لِيُرَوا اعْمالَهُمْ فَمَنْ يَعْمَلْ مِثْقالَ ذَره خَيْراً يَرَهُ وَ مَنْ يَعْمَلْ مِثْقالَ ذَرَّه شَرّاً يَرَهُ »  « 3 » مىآيند براى اين كه عمل خودشان را ببينند ، هر كسى هر چه به جا آورده ولو به اندازه ذره‌اى باشد ، به مقدارى كه ديده نشود ، روز قيامت عملش را مىبيند ، چه خوب باشد و چه بد .\r\n\r\n\r\n","description":"","footnote":"\r\n( 1 ) - سوره آل‌عمران ، آيه 182 ، انفال ، آيه 51 . ترجمه : اين ( عذاب ) را به دست خود پيش فرستاديد و خداوند هرگز در حق بندگان خود ستم نخواهد كرد .\r\n( 2 ) - سوره حج ، آيه 10 . ترجمه : اين ( آتش ) همان ( اعمال زشتى ) است كه خود پيش فرستادهاى و خداوند هرگز ( كمترين ) ستم به بندگان خود نخواهد كرد .\r\n( 3 ) - سوره زلزال ، آيات 6 و 7 و 8 . ترجمه : در آن روز ( قيامت ) مردم ( از قبرها ) پراكنده بيرون مىآيند تا اعمال خود را ببينند . پس كسى كه به اندازه ذره‌اى عمل خوب انجام داده باشد آن را مىبيند و كسى كه به اندازه ذره‌اى بدى كرده نيز آن را خواهد ديد ( و به كيفرش خواهد رسيد ) .\r\n","page_name":" 249 ","page_number":249},
  {"content":"\r\n\r\n\r\nاهل بهشت و دوزخ\r\nدر روز قيامت هر كسى زير علم كسى مىآيد  : يَوْمَ يُنْفِخُ فِي الصّوُرِ فَتَأتُونَ افْواجاً  « 1 » گروه گروه و صنف صنف مىآيند . چرا ؟ براى اين كه شاهد اعمال خويش باشند . قرآن شريف دسته‌هايى را به دو صنف كلى تقسيم كرده ، مىفرمايد عده‌اى بهشتى و گروهى جهنمى هستند :\r\nإِنَّ أَصْحَابَ الجَنَّهِ اليَومَ فِي شُغُلٍ فَاكِهُونَ ( 55 ) « بهشتيان آن روز خوش به وجد و نشاط مشغولند »\r\nاصحاب جنت آنهايى هستند كه بهشتىاند و در روز قيامت در بهشت « فى شغل فاكهون » در حد رتبه و شأن خود ، شاد و مسرورند . « ال » در كلمه « اليوم » الف و لام عهد و « فاكهون » در اينجا به معناى شادمانى و فرو رفتن در چيزى است ، يعنى هر كس در كارش فرو رفته و در مقام خود مشغول است ، تا چه درجه و مقامى در آنجا داشته باشد .\r\nيك دسته مشغول حور و قصر و آبهاى بهشتى و ميوه‌هاى بهشتى و فرو رفته در اين گونه چيزهايند .\r\nيك دسته از مردم قدرى بالاتر ، مشغول حمد خدا هستند . اصلًا رغبتى به حورالعين ندارند و اگر هم دارند گاهى اوقات است . بلبل وقتى وارد باغ مىشود ، مستقيم به سوى گل جذب مىشود و ديگر به ميوه‌هاى باغ نظرندارد . يك آدم با ذوق ، يك آدم عاشق هم همينطور ، ممكن است از صبح تا شام در يك باغ سير و سياحت كند و يك ميوه هم نخورد در عين حال خيلى هم به او خوش بگذرد و لذت ببرد . يك دسته از مردم اين چنين لذت مىبرند ، در حالى كه دسته‌اى ديگر به چيزى ديگر دل خوش دارند .\r\n « وَ قالُوا الحَمْدُلِلّهِ الَّذي اذْهَبَ عَنَّا الحَزَنَ انَّ رَبَّنا لَغَفُورٌ شَكُورٌ الَّذي احَلَّنا دارُالمُقامَةِ مِنْ فَضْلِهِ  « 2 » »\r\nيك دسته ديگر به كارهاى بالاترى مشغول هستند ، لذتشان در نشست و برخاست\r\n\r\n\r\n","description":"","footnote":"\r\n( 1 ) - سوره نبأ آيه ، 18 . « آن روزى كه در صور بدمند و فوج فوج به محشر در آيند »\r\n( 2 ) - سوره فاطر ، آيات 34 و 35 ترجمه : ( بهشتيان بعد از ورود به بهشت و يافت آن همه نعم الهى ) گويند : حمد خداى را كه حزن و اندوه را از ما بزدود ، همانا پروردگار ما بسيار بخشنده و پاداش‌دهنده شكرگزاران است . شكر آن خدايى كه از لطف و كرم ، ما را به منزل دائمى بهشت وارد كرد .\r\n","page_name":" 250 ","page_number":250},
  {"content":"\r\n\r\nبا پيامبراكرم ( ص ) و اميرالمؤمنين ( ع ) و امام حسين ( ع ) است .\r\n « وَ مَنْ يُطِعِ اللهَ وَ الرَّسُولَ فَاولئِكَ مَعَ الَّذينَ انْعَمَ اللهُ عَلَيْهِمْ مِنَ النَّبييّنَ وَالصِّدِّيقينَ وَ الشُّهَداءِ وَ الصّالِحينَ وَ حَسُنَ اولئِكَ رَفيقاً »  « 1 » يك دسته هم اين چنينند . ميوه‌شان ، شير و عسلشان اين است كه امام حسين ( ع ) با اينها حرف بزند ، دلخوشىشان اين است كه با حضرت زهرا ( س ) همنشينند و لذتشان نشستن در مقابل اميرالمؤمنين ( ع ) است .\r\n « وَ لا تَحْسَبَنَّ الَذينَ قُتِلوُا في سَبيلِ اللهِ امْواتاً بَلْ احْياءٌ عِنْدَ رَبِهِمْ يُرْزَقون »  « 2 » دسته‌اى هستند در روز قيامت كه اينها خيلى بهجت دارند . خيلى شادمان هستند و همه لذتشان در اين است كه فقط و فقط ناظر الى وجه الله هستند و در بهشت ، چيزى جز خدا نمىبينند .\r\n « وُجُوهٌ يَوْمَئِذٍ ناضِرهٌ الي رَبِّها ناظِرَه »  « 3 » اينها در جوار الله هستند . در روايات هست كه بعضى از اينها هفتصد سال منغمر در عالم الوهيتند تا حدى كه به حورالعينهاى اطرافشان هيچ‌گونه توجهى ندارند . آن هم چه حورالعينى ؟ كه قرآن درباره‌شان مىگويد : «  عُرُباً اتْراباً »  « 4 » دختران خى لى شوهردوست و عاشق ، اين عاشقان هفتصد سال دور معشوق مىگردند و خود را به او عرضه مىكنند و وقتى مىبينند به آنها اعتنايى ندارند ، شكايت او را پيش خدا مىبرند و مىگويند : خدايا آخر تو ما را براى اين آدم خلق كردى ، ولى او اصلًا به ما اعتنا ندارد . خطاب مىشود :\r\nاو مست جمال حق است و نظاره‌گر جلوه مستانه اوست . و عند رب سكنى گزيده\r\n\r\n\r\n","description":"","footnote":"\r\n( 1 ) - سوره نساء ، آيه 69 ترجمه : و آنان كه خدا و رسولش را اطاعت كنند با كسانى كه خدا به آنها لطف و عنايت كامل فرموده و انبياء و صديقان و شهداء و نيكوكاران محشور خواهند شد و اينان چه نيكو رفيقانى هستند .\r\n( 2 ) - سوره آل‌عمران ، آيه 169 . ترجمه : نپنداريد كه شهيدان راه خدا مرده‌اند ، بلكه زنده به حيات ( ابدى ) شدند و نزد پروردگارشان متنعمند .\r\n( 3 ) - سوره قيامت ، آيات 22 و 23 ترجمه : آن روز رخسار طايفه‌اى از شادى برافروخته و نورانى است و ( به چشم قلب ) جمال حق را مشاهده مىكنند .\r\n( 4 ) - سوره واقعه ، آيه 37 . ترجمه : شوهردوست و جوان و همسالان ( دلنواز )\r\n","page_name":" 251 ","page_number":251},
  {"content":"\r\n\r\nآنجا كه خود فرمود :\r\n « يا ايَّتُهَا النَفْسُ المُطْمَئِنَه ارجِعي الي رَبّك راضيه مَرْضِيّه »  « 1 » نمىگويد ، « ارجعي الي جَنَّتِك » يا « الِى الجَنَّهِ » به بهشت نه ، به سوى خودم ، بيا پيش خودم « الي ربك » . بعد هم مىفرمايد : « فادخلى فى عبادى » در صف بندگان خالصم درآى « وادخلي جنتي » پس داخل بهشتم شو . كه اين بهشت محبوب است كه مظهر جلوه‌هاى حق و . . .\r\nاين مرتبه كمالى از والاترين مراتب است كه در روايات مىخوانيم « 2 » پروردگار عالم روزى هفتاد مرتبه به آنها نظر مىكند و هر نظرى يك سعهء وجودى برايشان پيدا مىشود . بعد هم خطاب مىشود كه : بگذاريد اهل بهشت با حورالعين‌ها خوش باشند ، از تماشاى نهرها و قصرها لذت ببرند . لذت شما هم صحبت كردن من با شما و گفتگوى شما با من باشد .\r\nاينها چيست ؟ اصلًانمىشود درك كرد ، خدا ديدن يعنى چه ؟ با خدا صحبت كردن چگونه است ؟ مگر مىشود خدا را ديد و با او صحبت كرد ؟ ! بله ، اينان هم در اين دنيا و هم در آن دنيا با چشم دل خدا را مىبينند . در اين جهان چيزى و كسى بر دلش حاكم نيست ، جز خدا و در آن جهان هم كسى و چيزى بر دلش حكومت ندارد ، جز خداوند بزرگ .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - سوره فجر آيه 27 . ترجمه : اى نفس قدسى ، مطمئن و دل آرام . به حضور پروردگارت باز آى كه تو خشنود و او از تو راضى است .\r\n( 2 ) - يا احمد انْظُر الَيهِمْ كُلَّ يوْمٍ سَبْعينَ مَرَّة وأُكَلِم‌ُهُمْ . كُلَّما نَظَرْتُ الَيهِم ازيدُ فى مُلكِهِمْ سَبْعينَ ضعْفاً ( بحارالانوار ، ج 77 ، ص 23 ) . اى احمد ، به آنان روزى 70 بار نظر مىكنم و با آنها صحبت ميكنم ، هر بار كه نظرشان كنم در ملك و سلطنتشان هفتاد برابر مىافزايم .\r\n","page_name":" 252 ","page_number":252},
  {"content":"\r\n\r\n\r\nجلسه بيستم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي\r\n\r\nخلاصه بحث گذشته\r\nدر بحث قبل به اين نتيجه رسيديم كه آنچه از قرآن و روايات به دست مىآيد بهشت داراى مراتبى است و بهشتيان مراتب متفاوتى دارند و اين بستگى به قوت ارتباط آنها با خداى تعالى در اين عالم دارد . لذا بعضى جز حورى و . . . ندارند چون به همين مقدار بسنده كرده‌اند ، بعضى همنشين اولياءخدا و انبياء هدى ( ع ) و ائمه معصومين عليهم‌السلام و شهداءو . . . هستند و عده‌اى در جوار رحمت حق « الى ربها ناظره » اند .\r\n\r\nدرجات بهشت و جهنم\r\nنه تنها در بهشت ، در جهنم هم اين چنين است . كسانى كه لياقت شفاعت را نداشته‌اند و پيدا نكرده‌اند ، جايگاهشان در همان مرتبه اول جهنم است . عذاب ، خيلى برايشان دردناك است ، اما نه به اندازه منافق و ظالم و آن كسانى كه در اين دنيا خيلى بدى كرده‌اند و جايگاهشان درجه آخر است . قرآن مىفرمايد :\r\n « انَّ المُنافِقينَ فِي الَّدْركِ الاسْفَلِ مِنَ النّار وَ لَنْ تَجِدَ لَهُمْ نَصيراً »  « 1 » روايتى هست كه : جهنم را به هفت طبقه تقسيم‌بندى كرده‌اند ، طبقه اول ، دوم\r\n\r\n\r\n","description":"","footnote":"\r\n( 1 ) - سوره نساء ، آيه 145 . ترجمه : البته منافقان را در جهنم پست‌ترين جايگاه است و ( در دو عالم ) هرگز براى آنان ياورى نخواهى يافت .\r\n","page_name":" 253 ","page_number":253},
  {"content":"\r\n\r\n، سوم « 1 » و . . . اين طبقه‌بندى هم از قرآن استفاده شده است . چنانچه درباره مراتب بهشت از قرآن بهره گرفتيم كه يكى جنت عدن داريم و بهشتى به نام « رضوان » كه بزرگتر از همه بهشت‌هاست .\r\n « وَعَدَ اللهُ المُؤمِنينَ وَ المُؤمِناتِ جَنّاتٍ تَجْريِ مِنْ تَحْتِها الانْهارُ خالِدينَ فيها وَ مساكِنَ طَيِّبَه في جَنّاتِ عَدْنٍ وَ رِضْوانُ مِنَ اللهِ اكْبَرُ ذلكَ هُو الفَوزُ العَظيمُ »  « 2 »\r\n\r\n\r\n","description":"","footnote":"\r\n( 1 ) - فى تفسير علىبن‌ابراهيم فى قوله تعالى : « لَها سَبْعَة ابوابٍ لِكلِّ بابٍ مِنهُم جُزْءٌ مَقْسومٌ » ، فَبَلَغَنى و الله اعْلم انَّ الله جَعَلَها سَبْعُ دَرْكاتٍ : اعْلاها : الجَحيمُ يقومُ اهْلَها عَلَى الصّفامِنْها ، تُغْلى ادْمِغَتُهُمْ فيها كَغَلْى القُدُورِ بِما فيها وَ الثّانِية : لَظى نَزّاعَة لِلشَّوى ، تَدْعُو مَنْ ادْبَرَ وَ تَوَلَى ، وَ جَمَعَ فَاوْعى . وَ الثّالِثَة : سَقَرٌ لا تُبْقى و لا تَذَرٌ ، لَوَاحَة لِلْبَشَرِ ، عَلَيها تِسْعَة عشر . و الرّابعَة : الحُطَمَة و منها يثور شرر ( تر مى بشرر ) كَالْقَصْر كَانَّها جملاتٌ صُفْر وَالخامِسة : الهاوِية فيها مَلأَ يدْعُونَ : يا مالكُ اغْثِنا ، فاذا اغاثَهُم جَعَلَ لَهُمْ آنية مِنْ صُفْرٍ مِنْ نارٍ فيهِ صَديدُ ماءٍ يسيلُ مِنْ جُلُودِهِمْ كَانَّهُ مُهْل و السّادِسَة : هِى السَّعيرُ فيها ثَلاثُ مِأة سُرادِقٍ مِن نار و السّابِعة : جهنم و فيها الفَلَقُ و هُوَ جُبٌّ فى جَهَنَّمَ اذا فَتحَ اسْعَرَ النّارِ سُعراً وَ هُوَ اشَدُّ النّار عَذاباً ( بحارالانوار ، ج 8 ، ص 289 ) . على بن ابراهيم در تفسير اين آيه كه « براى دوزخ هفت در است كه هر درى براى ورود دسته‌اى است » فرمود : به من رسيده خدا بهتر مىداند كه خداوند براى دوزخ هفت درك ( جايگاه ) قرار داده است : بالاترينش ، « جحيم » است كه اهلش را بر سنگ سياهى نگهداشته‌اند كه مغزشان مىجوشد مثل جوشيدن آنچه درديگ است . دوم : « لظى » است ، آتش دوزخ شعله‌ور است كه سر و صورت او را بريان كند و دوزخ مىخواند انسانى را كه از خدا روى گردانده و مخالفت كرده و مال دنيا را جمع كرده و ذخيره نموده است . سوم : « سقر » است كه شراره آن از دوزخيان هيچ باقى نگذارد و همه را بسوزاند و محو كند . آن آتش بر آدميان روى نمايد بر آن آتش 19 تن ( فرشته ) موكلند . چهارم « حطمه » است ، فرياد جرقه‌هاى ( آتش ) [ به انسان پرتاب مىشود [ كه ( در بزرگى ) مثل قصرى است گويا آن ( جرقه‌ها ) شتران زرد موى هستند پنجم : « هاويه » است كه در آن گروهى مىخوانند : اى مالك ( دوزخ ) ما را پناه ده ؛ وقتى پناهشان دهد ظرفى زرد از آتش نزد آنان قرار مىدهد كه در آن خوناب و چرك است آبى كه از پوستشان سرازير است گويا مس گداخته است ششم : « سعير » است ، در آن سيصد پرده از آتش است هفتم : « فلق » است ، و آن جبه‌اى در دوزخ است كه وقتى باز شود شعلهء آتش زبان كشد و آن عذاب شديدترين عذاب آتش است . با كمى دقت متوجه مىشويم ، تمام اين درجات را از امام ( ع ) با استفاده از قرآن كريم بيان فرموده است .\r\n( 2 ) - سوره توبه ، آيه 72 . ترجمه : خدا اهل ايمان را از مرد و زن وعده فرموده كه در بهشت خلد ابدى كه زير درختانش نهرها جارى است در آورد و در عمارات نيكوى بهشت عدن منزل دهد و برتر و بزرگتر از هر نعمت مقام رضا و خشنودى خدا را به آنان كرامت فرمايد و آن به حقيقت رستگارى بزرگى است .\r\n","page_name":" 254 ","page_number":254},
  {"content":"\r\n\r\nاما درباره جهنم در دعاى كميل اميرالمؤمنين ( ع ) آمده : « امْ كَيْفَ يَتَقَلْقَلُ بَيْنَ اطْباقِها » « 1 » على كل حال ، مثل اينكه از قرآن و روايات اهل‌بيت ( ع ) به خوبى استفاده مىشود كه بهشت و جهنم داراى مراتبى است « 2 » و هر كس به اندازه درجه‌اش و به اندازه عملش در اين دنيا ، بهشتى يا جهنمى مىشود . لذا درباره فضيلت قرآن ، رواياتى داريم كه روز قيامت ، به آنهايى كه با قرآن سروكار دارند ، خطاب مىشود : « اقْرَأ وَ ارْقَ » « 3 » به اندازه‌اى كه قرآن خوانده‌اى بالا برو . نظير آسانسور كه در اينجا آسانسورش مادى و در آنجا معنوى است به اندازه‌اى كه سروكار با قرآن داشتى درجه بگير .\r\nچيزى كه نبايد فراموش كنيم اين است كه در بهشت ، هر كس مرتبه دوم را دارد مرتبه اول را هم داراست . مقام جمع‌الجمعى است . هر كس كه مرتبه سوم را دارد ، مرتبه اول و دوم را هم دارد و كسى كه در مرتبه اعلى عليين هست همه مراتب را دارد . اما كسى كه مرتبه اول را دارد ، ديگر مرتبه دوم را نمىبيند . روايات هم فرموده ، در بهشت آنهايى كه بالاترند ، پائين‌ترها را مىبينند ، اما آنها كه مقام پائين‌ترين دارند ، بالاترها را نمىبينند . اگر چه از روايات استفاده مىشود علت اين كه پائين‌ترها مقام بالاترها را نمىبينند براى اين است كه غم و غصه نخورند ، ولى حرف بالاتر از اينهاست .\r\nلذا آنكه پيش امام حسين ( ع ) است و « في شُغُلٍ فاكِهونَ » يكى از مراتب است\r\n\r\n\r\n","description":"","footnote":"\r\n( 1 ) - ترجمه : چگونه مضطرب بين طبقات جهنم باشد ؟ !\r\n( 2 ) - عَن ابى عَبْدِالله ( ع ) قالَ : لا تَقُولُوا جَنَّة واحِدَة انَّ الله عَزَّوَجَلَّ يقُولُ : دَرَجاتٌ بَعْضُها فَوْقَ بَعْض ( بحارالانوار ، ج 8 ، ص 198 ) امام صادق ( ع ) فرمودند : نگوييد يك بهشت است ، خداى تعالى فرموده ، درجاتى هست بعضى از آن برتر از بعضى ديگر است . ( بر روى هم درجاتى است )\r\n( 3 ) - عَنْ عَلى بنِ الحُسَين عليهما السلام عَلَيكَ بِالْقُرانِ ، فَانَّ الله خَلَقَ الجَنَّة وَ جَعَلَ دَرَجاتَها عَلى قَدر آياتِ القرانِ فَمَنْ قَرَأَ القُرْانَ قالَ لَهُ : اقْرَا وَ ارْقَ وَ مَنْ دَخَلَ مِنْهُم الجَنَّة لَم يكُن فِى الجَنَّة اعلى دَرَجَة مِنْهُ ما خَلَا انَّبيونَ وَ الصّديقُونَ . حضرت امام زين‌العابدين ( ع ) فرمودند : بر تو باد به قرآن ( خواندن ) ، تحقيقاً خداى تعالى بهشت را خلق فرمود و درجاتش را به اندازه آيات قرآن قرار داد ، پس كسى كه قرآن را خواند به او گفته مىشود : بخوان و بالا رو و كسانى هستند از آنهايى ( مؤمنين قرآن خوان ) كه داخل بهشت مىشوند . درجه‌اى بالاتر از آن نيست مگر براى انبياء و صديقان . ( بحارالانوار ، ج 8 ، ص 133 ) .\r\n","page_name":" 255 ","page_number":255},
  {"content":"\r\n\r\nچنين كسى حورالعين دارد قصر دارد مرتبه اول را دارد و امام حسين ( ع ) را هم دارد .\r\nافرادى هم در بهشت هستند كه ، حورالعين ، قصور و باغ دارند ، اما ديگر نمىشود كه با امام حسين ( ع ) هم نشست و برخاست كنند . ديگر نمىشود براى اينها هم از طرف خداوند نامه بيايد . مِنَ الحَى الَّذى لا يمُوتُ الَى الحَى الَّذى لا يمُوتُ « 1 » اما خواص با اينكه هم حور دارند و هم قصر و هم باغ ، آنچنان از وصال معشوق غرق در لذتند كه اصلًا توجهى به حور و غلمان و « جنات تجرى من تحتها الانهار » ندارند مقامشان خيلى بالاتر است . آنان در خلوت عشق غنوده‌اند و لذت صحبت عاشق با معشوق و معشوق با عاشق را لمس نموده‌اند . اين لذتها غير از لذت خوردن و آشاميدن است . در همين دنيا افرادى كه مقيد به نماز شب و رابطه با خدا باشند ، مقامشان به جايى مىرسد كه امام صادق ( ع ) مىفرمايد :\r\n« الرّكْعَتانِ في جَوْفِ اللَّيْلِ احَبُّ الَيَّ مِنْ خَيْرِ الدُّنْيا وَ ما فيها » دو ركعت نماز در دل شب براى من از دنيا و آنچه در دنياست بهتر است .\r\n\r\nبهشتيان در بهشت\r\nهُمْ وَ أَزْوَجُهُم فِي ظِلَلٍ عَلَي الأَرَائِكِ مُتَّكِئُونَ ( 56 ) « آنها با زنانشان در سايه ( درختان بهشت ) بر تخت‌هاى ( عزت ) تكيه كرده‌اند »\r\nازواج در اينجا ظاهراً به معناى دوستان و رفقا است ، چنانچه در سوره « واقعه » هم مىخوانيم ، كه يكى از لذتهاى بهشتيان ، هم‌نشينى با يكديگر است و اين همنشينىها برايشان خيلى لذت‌بخش است . دور هم نمىنشينند غيبت كنند و به يكديگر حرف مزخرف و نيش‌دار بزنند « الا ، سلاماً سلاما » جز تحيت به يكديگر نگويند و نشست و برخاستشان همه شادى و لذت است . لذا ازواج هم شامل حورالعين مىشود و هم شامل رفقا و دوستان . « هم و ازواجهم في ظلال » يعنى اين بهشتىها با حورالعين‌ها و با دوستان و رفقايشان در سايه‌ها نشسته‌اند .\r\nظلال دو معنى دارد :\r\n\r\n\r\n","description":"","footnote":"\r\n( 1 ) - از زنده‌اى كه نمىميرد به زنده‌اى كه نخواهد مرد .\r\n","page_name":" 256 ","page_number":256},
  {"content":"\r\n\r\n1 - اين كه زير درخت نشسته‌اند ، چون آنجا كه خورشيد نيست تا سايه بخواهند ، آنجا نور هر كسى بايد به او روشنى بدهد چنانچه در روايات هم داريم ، نور حضرت زهرا ( س ) بهشت را روشن مىكند ، پس يك معنايش اين است كه تختى زير درخت طوبى زده است و اينها روى آن تخت نشسته‌اند .\r\n2 - معناى ديگر كه بالاتر از معناى اول است ، شايد منظور از « ظلال » « في ظلال الله » باشد . مثل اين كه شما به شخصيت بزرگى مىگوييد : ما در سايه شما هستيم يا زير سايه شما هستيم و يا خدا سايه شما را از سرما كوتاه نكند . در اينجا يعنى « هم و ازواجهم في ظل الله » دست عنايت خداوند بر سرشان است . ظاهراً هر دو معنايش اين باشد كه بگوئيم « في ظلال » يعنى تختى براى اينها زده‌اند كه هيچ چشمى نديده و هيچ گوشى نشنيده و هيچ دلى نمىتواند درك كند و خلاصه در زير سايه لطف خداوندگار خويش‌اند . « علي الارائك متكئون »\r\n« ارائك » جمع « ارائكه » است به معناى تخت ، بر تختها « متكئون » يعنى در آنجا در كنار دوستان خدا تكيه داده‌اند و نعم الهى بر آنان ، فراوان سرازير است . از جمله حوريه‌هاى بهشتى كه مىگويند و مىخندند و لذت مىبرند و در روايات مىخوانيم وقتى صورت را به طرفى مىگردانند بهشت را روشن مىكند « 1 » . همچنين عرصه قيامت از نورشان متلألأ است « نور هم يسعي بين ايديهم » نورشان جلو آنها حركت مىكند « 2 » ولى ما در اين دنيا نمىتوانيم درك كنيم ، يعنى چه ؟ حتى تجسم آن براى ما مشكل است ، آنجا حساب ، حساب ديگرى است كه ما نمىتوانيم بفهميم\r\n\r\n\r\n","description":"","footnote":"\r\n( 1 ) - از ابن عباس نقل شده كه : اهل بهشت ناگهان نورى چون خورشيد مىبينند كه بهشت را روشن كرد سؤال مىكنند كه خداوندا مگر وعده نفرمودى كه در بهشت ماه و خورشيدى نيست ؟ منادى ندا مىدهد : بله وعده پروردگار حق است ماه و خورشيد نخواهيد ديد . اين نورى كه مىنگريد ، در پرتو نور چهرهء شيعه‌اى از شيعيان على ( ع ) است كه اين چنين بهشت را روشن نموده است . ( بحارالانوار ج 8 ، ص 149 .\r\n( 2 ) - عَن النَّبى ( ص ) : الا وَ مَنْ احَبَّ عَلِياً جاءَ يومَ القيامَة وَ وَجْهُهُ كَالْقَمَرِ لَيلَة البَدْر ( فضائل الشيعه صدوق ، ص 3 ) . پيامبر ( ص ) فرمودند آگاه باشيد كسى كه على ( ع ) را دوست بدارد روز قيامت مىآيد در حالى كه صورتش چون ماه شب چهارده مىدرخشد .\r\n","page_name":" 257 ","page_number":257},
  {"content":"\r\n\r\n. \r\nحورالعين\r\nيكى از امتيازات ديگرى كه حورالعين براى يك بهشتى دارد اين است كه علاوه بر متناسب بودن سن و سال توافق اخلاقى كامل نيز دارد « 1 » ، اما در اين دنيا چنين نيست . شما نمىتوانيد بين يك زن و شوهر توافق اخلاقى صددرصد پيدا كنيد . معقول نيست كه بين دو نفر توافق اخلاقى به معناى واقعى كلمه باشد . ممكن است خانواده‌اى با يكديگر خيلى هم گرم و صميمى باشند اما اين بدان جهت است كه زن گذشت دارد و در مقابل شوهر متواضع است و يا مرد داراى صفت مردانگى و عفو است ، بديها و اختلاف سليقه‌ها را نديده مىگيرد . بهانه‌گيرى نمىكند و هر دو با محبت و صفا محيط خانواده را گرم نگه مىدارند . بالاخره يا هر دو و يا يكى از آنها ، گاه اين و گاه آن از ديگرى مىگذرند و همديگر را تحمل مىكنند و الا توافق اخلاقى صددردصد بين دو نفر در اين دنيا نيست و ممكن نيست مردى بتواند زنى را پيدا كند كه مثل او بينديشد و مثل او خواسته باشد و سليقه‌هايش هم مثل شوهر باشد . در واقع خواسته‌هاى هر كدام غير ديگرى است و همينطور كه شكل‌ها با هم فرق مىكنند روحيات هم با يكديگر فرق دارد .\r\nپس يك معناى آيه شريفه اين است كه اينها با رفقا و حورالعين‌هايى كه صددرصد توافق اخلاقى دارند در كنار هم بر تخت‌ها تكيه مىدهند و لذت مىبرند .\r\n\r\nتخت‌هاى بهشتى\r\nكلمه « ارائك » معناى ديگرى هم دارد كه به نظر جالب‌تر مىآيد و آن اين كه منظور از « ارائك » در اين جا اريكه عزت است مثل اين كه مىگوييد امروز فلانى بر اريكه قدرت تكيه زده ، يا بر تخت عزت نشسته است ، يعنى فلانى ، كسى است كه هم قدرت دارد ، هم حكومت اجتماعى و بر تخت عزت هم تكيه زده ، يعنى بر دل مردم هم حاكم است . آنجا همچنين است ، آنجا انسان قدرت دارد و نظرهايى هم كه خداوند به او مىكند ، قدرت روى قدرت برايش مىآورد . همانطور كه در روايت معراجيه هست\r\n\r\n\r\n","description":"","footnote":"\r\n( 1 ) - وَ لا عَياباتٍ وَ لا فَحّاشاتٍ ، وَ مِنْ كُلِّ المَكارِه وَ العُيوبِ بَرِياتٍ و ( حوريه‌ها ) هيچ عيبى ندارند و بد زبان هم نيستند ( بطوركلى ) از هر بدى و عيبى بدور هستند .\r\n","page_name":" 258 ","page_number":258},
  {"content":"\r\n\r\nكه خداوند روزى هفتاد بار به اينها نگاه مىكند يعنى بر قدرت اينها مىافزايد . « 1 » انسان در بهشت قدرتش تا اندازه‌اى است كه خلاقيت دارد . مثلًا مىتواند ميوه و درخت خلق كند و نهر ايجاد نمايد و اين قدرت مرتب بيشتر مىشود . افاضه از طرف حق است ، افاضه روى افاضه .\r\nاين هر دو معنا درست است و منافات هم ندارد زيرا طولى است . يعنى بر تخت عزت ، بر تختى كه زير درختهاست نشسته ، اما در زير سايه خدا قدرت دارد ، اراده و خلاقيت دارد و به علاوه مرتب افاضه از طرف حق است و قدرت روى قدرت مىآيد « 2 » .\r\n\r\n\r\n","description":"","footnote":"\r\n( 1 ) - يا احْمَد انَّ فِى الجَنَّة قَصْراً مِنْ لُؤلُؤه فَوْقَ لُؤلُؤة ، وَ دُرَّة فَوْقَ دُرَة لَيسَ فيها قَصَمٌ وَ لا وَصْلٌ ، فيهًا الخَواصُّ ، انْظُرُ الَيهِمْ كُلَّ يوْمٍ سَبْعينَ مَرَّة ( فاكلمهم ) وَ اكَلِمُهُمْ ، كُلَّما نَظَرْتُ الَيهِمْ ازيدُ فى مُلْكِهِمْ سبعين ضِعْفاً وَ اذا تَلَذَّذَ اهْلُ الجَنَّة بِالطَّعامِ وَ الشَّرابِ تَلَذَّذُوا ( اولئك ) بِكَلامى وَ ذِكْرى وَ حَديثى قالَ يا رَبِّ ما عَلامات ( علامة ) اولئكَ ؟ قالَ : هُمْ فِى الدُّنْيا مَسْجُونُونَ ، قَدْ سَجِنُوا الْسِنَتُهُمْ مِنْ فُضُول‌ِالكَلامِ وبُطُونُهُمْ مِنْ فُضُولِ الطَّعامِ اين مصاحبه‌اى عاشقانه است بين خداى تعالى و حضرت رسول اكرم ( ص ) كه در شب معراج رخ داده و به روايت معراجيه معروف است . ( در اين جمله حضرت رسول الله صلوات‌الله عليه و آله با « يا احمد » مورد خطاب خداوندى قرار گرفته‌اند و مشتمل بر دستوراتى عالى با مضامين بلند است ) ترجمه : يا احمد در بهشت قصرى است از لؤلؤ بلكه برتر از لؤلؤ و از در اما برتر از در ، در آن شكستگى و چسبيدگى نيست . در آن خواص هستند . به آنها هفتاد با نظر ميكنم و با آنها صحبت ميكنم ، و هر بار به آنها نظر ميافكنم بردارايى آنها هفتاد برابر ميافزايم و آنگاه كه اهل بهشت از خوردن و آشاميدن لذت مىبرند اينها از گفتگو با من و ياد من و صحبتم لذت مىبرند . حضرت رسول صلوات‌الله عليه سؤال كردند ، پروردگارا نشانه اينها چيست ؟ خدا تعالى فرمود : اينان در دنيا زندان شده‌ها هستند ، كسانى كه زبانهاشان از پرگويى بسته و شكمهاشان از پرخورى ( ارشاد القلوب ديلمى ص 279 ، بحارالانوار ج 77 ، ص 23 ) .\r\n( 2 ) - عبارتى است از مرحوم علامه طباطبايى ( ره ) كه فرمودند : قدرت اراده در آخرت و بهشت كه مىتواند هر چه بخواهد خلق كند باذن الله ، دقيقاً با قدرت اراده شخص در اين دنيا ارتباط دارد . آن كس كه مىتواند چشم را از نامحرم بپوشد و يا از مال حرام و يا . . . ، محرمات را انجام ندهد و قدرت انجام تكاليف واجبه و مستحبه را دارد ، به همان اندازه در آن عالم قدرت ايجاد خواهد داشت و رواياتى زياد گوياى اين نكته است كه مىفرمايد « عبدى اطعنى حتى اجعلك مثلى » بنده‌ام اطاعتم كن تا تو را مثل خودم كنم . همانطور كه من گويم بشو مىشود ، تو هم بگو مىشود و يا در مورد كسى كه مستحبات را انجام دهد چنين بيانى هست كه : به من نزديك نمىشود بنده‌اى از بندگانم به چيزى كه محبوبتر نزد من باشد از آنچه بر او واجب كرده‌ام و البته به مستحبات به من نزديك مىشود تا او را دوست بدارم وقتى دوستش داشتم من گوش او مىشوم كه با او مىشنود و چشم او كه با آن مىبيند و زبان او كه با آن تكلم مىكند اگر من را بخواند پاسخش مىدهم و اگر سؤالم كند عطايش مىكنم . ( اصول كافى جلد 2 ، صفحه 252 ) .\r\n","page_name":" 259 ","page_number":259},
  {"content":"\r\n\r\nخلاصه معناى آيه شريفه چنين شد : « هم و ازواجهم » اينها با حورالعين‌هايشان و با رفقايشان ، هر دو « في ظلال » در سايه‌هاى درختان يا در سايه خدا اينجا « ظلال » به اعتبار متعلق است . يعنى اين در سايه خدا و آن هم در سايه خدا « علي الارائك » بر تخت‌ها ، بر تخت‌هايى كه زير درختان زده‌اند ، بر تخت‌هاى عزت و قدرت ، « متكئون » تكيه زده‌اند .\r\nلَهُمْ فِيها فَكِهَهٌ وَ لَهُم مَا يَدَّعُونَ ( 57 ) « براى آنها ، ميوه‌هاى گوناگون و هر چه بخواهند آماده است » .\r\n\r\nميوه‌هاى بهشتى\r\nدر بهشت براى بهشتىها تنها يك لذت نيست ، گاه لذت معنوى است و گاه لذت جسمى در اين دنيا هم همينطور . مثلًا يك نفر قدرت و پول و غذاى خوب دوست دارد كه با رسيدن به آن لذت مىبرد ، اين قدرت و لذت جسمى است . اما ديگرى را مىبينى كه به قول اميرالمؤمنين ( ع ) اگر بتواند حقى را اثبات كند ، يا باطلى را از بين ببرد برايش لذت‌بخش است اين لذت ، لذت جسم و تخيل نيست . لذت معنوى است . لذت مادى در بهشت عبارتست از : « لهم فيها فاكهة » براى اينها در بهشت ميوه‌اى است ، اين « فاكهه » نكره و مفرد آورده شده دلالت بر عموم مىكند . هر ميوه‌اى كه بخواهد ، آنجا هست . و « لهم ما يدعون » اين ذكر عام بعد از خاص است . يعنى نه تنها ميوه هر چه دلشان بخواهد برايشان حاضر مىشود . بلكه :  « يُطافُ عَلَيْهِم بِصِحافٍ مِنْ ذَهَبٍ وَ اكْوابٍ وَ فيها ما تَشْتَهيهِ الانْفُس وَ تَلَذُّ الاعْيُنُ وَ انْتُمْ فيها خالدونَ »  « 1 »\r\n\r\n\r\n","description":"","footnote":"\r\n( 1 ) - سوره زخرف ، آيه 71 ترجمه : ( و برآن مؤمنان ) كاسه‌هاى زرين و كوزه‌هاى بلورين مملو از انواع طعام لذيذ و شراب طهور دور زنند و در آنجا هر چه نفوس بر آن اشتها دارند و چشم‌ها را شوق و لذت ، مهيا باشد و شما ( مؤمنان ) در آن بهشت جاويدان متنعم خواهيد بود .\r\n","page_name":" 260 ","page_number":260},
  {"content":"\r\n\r\nدر اى نجا مىگويد هر چه چشم ، گوش و اعضاء و جوارحش از آن لذت ببرد در آنجا هست . هر چه دلش بخواهد و در اين آيه شريفه هم مىفرمايد : « و لهم ما يدعون » آنچه كه خواهش كنند ، برايشان آماده است . اين لذت ، لذت جسمى است .\r\nسَلَامٌ قَوْلًا مِّن رَّبٍّ رَّحِيمٍ ( 58 ) « بر آنان ، از خداى مهربان ( فرشتگان رحمت ) سلام و تحيت رسانند »\r\n\r\nسلام خداوندى\r\nاين ديگر لذت جسمى نيست . ملك مىآيد و مىگويد : خداوند به تو سلام مىرساند « 1 » بعضى اوقات مقام بالاتر از اينهاست . خدا را درك مىكند . سلام خدا را درك مىكند خدا با او و او با خدا حرف مىزند . راستى چقدر هم اين گفتگو لذتبخش است . البته جهنمىها هم با خدا حرف مىزنند و خدا نيز با آنها حرف مىزند . ولى اين صحبت از قهاريت خداوندى است . وقتى جهنمىها كه از اعمال خود پشيمانند ، مىگويند :\r\n« رَبِّنا اخْرِجْنا مِنْها فَان عُدْنا فَاِّنا ظالِمُونَ » خداوند ما را از اين جهنم بيرون بياور ، ديگر مرتكب گناه نمىشويم « 2 » . در آن موقع به آنها خطاب مىشود : «  قالَ اخْسَؤُا فيها وَ لا تُكَلِّمُونَ »  « 3 » دور شويد و با من سخن مگوئيد . « اخسأ » در پاسخ سگ هنگامى\r\n\r\n\r\n","description":"","footnote":"\r\n( 1 ) - حضرت صادق ( ع ) در روايتى مىفرمايند وقتى ملائكه با حضرت عزرائيل براى قبض روح مؤمن مىآيند سلام خداوند را به مؤمن مىرسانند . فيقولون : السَّلامُ عَلَيكَ يا وَلِى الله ابْشِر فَانَ الرَّبَ يقْرَئُك السلام : امّا انَّهُ عَنْكَ راضٍ غَيرَ غَصْنبانٍ ، وَ ابْشِر بِرَوْحٍ وَ ريحانٍ و جَنّة نعيمٍ سپس مىگويند سلام بر تو اى دوست خدا . بشارت باد بر تو كه پروردگارت سلامت مىرساند ، آگاه باش كه او از تو راضى است و غضبناك نيست . ترا بشارت باد بهشت پرنعمت و راحتى از غم و غصه دنيا و براى توست هر بوى خوشى در بهشت ( اختصاص ص 356 - 345 ) .\r\n( 2 ) - در روايت است بعد از چند قرن اين جواب داده مىشود يعنى بعد از بىاعتنايىهاى فراوان اين چنين به آنان خطاب مىشود .\r\n( 3 ) - سوره مؤمنون ، آيه 108 . ترجمه : پروردگارا ما را از جهنم خارج كن اگر باز به اينجا آمديم ظالميم كه خطاب مىشود اى سگان به دوزخ شويد و با من سخن مگوييد .\r\n","page_name":" 261 ","page_number":261},
  {"content":"\r\n\r\nكه او را از خود مىرانيم گفته مىشود . يعنى مىفرمايد : چخ ، چخ . معلوم مىشود جهنمىها در آنجا به صورت سگ در آمده‌اند . اين تكلم دوزخيان و پاسخ خداوند قهار بود .\r\nاما حرف زدن خدا با بهشتىها از رحمانيت اوست « سلام قولا من رب رحيم » از طرف خداوند مهربان به آنها سلام داده مىشود .\r\nپيامبراكرم ( ص ) مىفرمود : از طرف خداوند به اينها نامه داده مىشود . البته باز هم ما نمىفهميم كه اين نامه نوشتن چگونه است ، يك دورنمايى است براى اين كه در ذهن ما بيايد و الا آن نامه مثل نامه‌هاى من و شما نيست : « من الحي الذي لا يموت الي الحي الذي لا يموت » اين نامه از طرف كسى است كه زنده است و هرگز نمىميرد ، به كسى كه زنده است و نمىميرد .\r\nخوب اين خيلى لذت دارد . مثل اين كه معشوق به عاشق سلام برساند يعنى كسى را بفرستد و بگويد : معشوقت به تو سلام مىرساند . اين پيغام آنقدر لذت‌بخش است كه انسان سر از پا نمىشناسد . مثلًا اگر همين امروز كسى در خانه شما بيايد و بگويد رهبر عظيم‌الشأن انقلاب ( ادام‌الله ظله ) مخصوصاً مرا فرستاده‌اند تا سلامشان را به شما برسانم ، چقدر خوشحال مىشويد ؟ ! با فرض اينكه حضرت امام بنده‌اى از بندگان خدا هستند و ما اگر ايشان را دوست داريم ، به خاطر اين است كه « عبد » هستند . حالا اگر مولى ، آن هم مولاى حقيقى ، يعنى خدا ، معبود همه و معشوق عالم هستى به كسى سلام برساند ، چقدر لذت دارد . « سلام قولا من رب رحيم » بر اينها سلام . از طرف چه كسى ؟ « قولا من رب رحيم » اين سلام گفتارى از جانب پروردگار رحيم است .\r\n« رحيم » در مقابل « رحمن » آمده . رحمن است در دنيا براى همه ، چه كافر و چه مسلمان ، اما رحيم است براى افراد خاص و خوشا به حال چنين افرادى كه سلام خدا براى آنان .\r\nدر اينجا گفتار قرآن درباره بهشت و بهشتيان فىالجمله تمام مىشود . اما به تذكر در يك جا اكتفا نمىكند . مرتب جملاتى را تكرار مىنمايد و تكرارش هم خيلى بجاست . اگر تكرار نبود نقص بود . تكرار مىكند كه شايد در يك سوره‌اى ، در يك آيه‌اى ، در يك جلسه‌اى با يك جرقه ، انسان بيدار شود . لذا پس از اوصاف بهشت به معرفى جهنم و جهنميان مىپردازد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nجدايى مجرمان\r\nوَامتَازُوا الْيَوْمَ أَيُّهَا المُجْرِمُونَ ( 59 ) « و ( روز قيامت خطاب شود ) اى بد كاران از صفت نيكوكاران جدا شويد »\r\nاين جدايى دو جنبه دارد : تشريعى و تكوينى .\r\nالف ) تشريع : در روايات داريم كه روز قيامت ، خطاب مىشود : گناهكاران از غيرگناهكاران جدا شوند . وقتى چنين شد آتش جهنم كه حيات دارد ، اينها را مىگيرد . پيامبراكرم ( ص ) مىبيند كه امت گناهكار را آتش فراگرفت ، بين امت خويش مىآيد و آتش فرار مىكند . خطاب مىشود كه « يا احْمَد اخْرِج مِنْها » اى پيامبرم بيرون برو . وقتى از ميان امتش بيرون مىآيد ، دوباره آتش آنها را فرا مىگيرد . باز پيامبر ( ص ) به ميانشان مىرود و اين كار ادامه پيدا مىكند تاآنجا كه ديگر امرى از طرف ذات ذوالجلال نمىشود . سپس آنها كه لياقت شفاعت داشته باشند مورد شفاعت شافعين قرار مىگيرند و به بهشت مىروند و آنها كه ليقات ندارند بايد به جهنم روند تا پاك شوند .\r\nاما بايد متوجه باشيم كه جهنم هم از الطاف خداست . جهنم با فرض اينكه قهر خدا است ، اما در قهرش رحمت خوابيده است ، جهنم آدم را مىسازد . زوائد را از بين مىبرد و كدورت را مىزدايد ، مثل سنگ معدن است كه طلا دارد . اگر بخواهيم طلايش را بگيريم بايد در كوره‌اى با هزار درجه حرارت برود ، تا كدوراتش گرفته شود و طلا از غيرطلا جدا شود ، آن وقت ارزش پيدا مىكند . آدمى هم كه مىخواهد با حورالعين همنشين شود نبايد كدورت داشته باشد و اين كدورتها بايد از بين برود تا قابليت جذب رحمت واسعه خداوند را داشته باشد . لذا مىگوييم جهنم از الطاف خفيه خدا و بهشت از الطاف جليه اوست .\r\nب ) تكوين : كه معنايش بالاتر از معناى اول است . « و امتازوا اليوم » يك امر تكوينى است يعنى در خارج از هم جدا هستند ، نه تشريعى ( كه با هم باشند و امر صادر شود كه جدا شويد ) در روز قيامت گناهكار از غيرگناهكار ذاتاً ممتاز است .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nتجسم اعمال\r\n « هُنالِكَ تَبْلُوا كُلُّ نَفْسٍ ما اسْلَفَتْ وَ رُدُّوا الَي اللهِ مَوْليهُمُ الحَقِ »  « 1 »  « فَيَوْمَئِذٍ لا يُسْئَلُ عَنْ ذَنْبِهِ انْسٌ وَ لا جانٌّ »  « 2 » اين سؤال نظير سؤالات معمولى كه ما در اينجا از يكديگر مىكنيم نيست بلكه :  « يُعْرَفُ المُجْرِمُونَ بِسيما هُمْ فَيُؤخَذُ بِالنَّواصي وَ الاقدامِ »  « 3 » كسى كه در اين دنيا مجرم بوده ، آنجا هم مجرم است . هويتش نشان مىدهد كه مجرم است .\r\nهمانطور كه گفتيم « يوم ينفخ في الصور فتأتون أفواجاً » در روز قيامت با دميده شدن در صور ، افراد به صورتهاى مختلف و دسته‌دسته وارد محشر مىشوند . اين روايت هم در « مجمع‌البيان » هست و هم در « بحارالانوار » و هم مرحوم فيض نقل كرده است كه پيامبراكرم فرموده‌اند در روز قيامت يك عده به صورت ميمون ، يك دسته به صورت خوك ، يك دسته وارونه و عده‌اى كر و كور و گنگ و بىعقل و . . . به محشر مىآيند « 4 » .\r\n\r\n\r\n","description":"","footnote":"\r\n( 1 ) - سوره يونس ، آيه 30 . ترجمه : آنجا ( قيامت ) هر كسى هر چه پيش فرستاده آشكار مىشود و همه به سوى معبود و مولاى حقيقى خويش باز مىگردند .\r\n( 2 ) - سوره الرحمن ، آيه 39 . ترجمه : در آن روز از گناه جن و انس هيچ پرسيده نشود .\r\n( 3 ) - سوره الرحمن ، آيه 41 . بدكاران به سيمايشان شناخته مىشوند ( كه سيه رويند ) پس موى پيشانى با پاهايشان بگيرند ( و در آتش دوزخ افكنند ) .\r\n( 4 ) - روايت مفصلى است كه براءبن‌عازب گويد در منزل ابىايوب انصارى معاذبن‌جبل نزديك پيامبراكرم ( ص ) نشسته بود درباره آيه شريفه « يوم ينفخ فى الصور فتأتون افواجاً » سؤال كرد . فَقالَ : يا مَعاذ سَئَلْتَ عَنْ عظيمٍ مِنَ الامْرِ ثُمَّ ارْسَلَ عَينَيهِ ، ثُمَّ قالَ : يحْشُرُ عَشْرَة اصْنافٍ مِن امَّتى اشْتاتاً قَدْ مَيزَهُمُ الله مِن المُسْلِمينَ وَ بَدَّلَ صُورَ هم بَعْضَهُمْ عَلى صُورَة القِرَدَة وَ بَعْضَهُمْ عَلى صُورَة الخَنازيرِ وَ بَعْضَهُمْ مَنكُوسُونَ ارْجُلُهُمْ مِنْ فَوْقٍ وَ وُجُوهُهُمْ مِنْ تَحْتٍ ثُمَّ يسْحَبونَ عَلَيها وَ بَعْضُهُمْ عَمى يتَرَدَدَّونَ وَ بَعْضُهُمْ صُمٌّ بُكْمٌ لا يعْقِلُونَ و فَامَّا الَّذينَ عَلى صُورَة القِرَدَة فَاْلقَتاتُ مِنَ النّاسِ وَ امَّا الَّذينَ عَلى صُورَة الخَنازيرِ فَاهْلُ السُّحْتِ وَ امَّا المَنكُوسُونَ عَلى رؤسُهِمْ فَاكَلَة الرِبا والعَمى الجائِرونَ فى الحُكْمِ و الصُّمَ البُكْم ، المُعْجِبُونَ بِاعمالِهِمْ و . . . ( مجمع‌البيان الطبرسى ره ، ج 10 ، ص 423 ) . حضرت نبىاكرم ( ص ) فرمودند : يا معاذ ! از امر عظيمى سوال نمودى سپس اشك از چشمان مباركشان جارى شد و فرمودند : ده صنف و گروه از امت من مىآيند كه خداوند از مسلمين جدايشان كرده است . صورت بعضى از آنها تبديل به ميمون شده ، بعضى از آنها به شكل خوك‌ها هستند ، بعضى از آنها وارونه‌اند كه پاهايشان بالا و صورت‌ها پائين و بر صورت به خاك كشيده مى شوند ، بعضى كور و حيرانند و بعضى از آنها كر و گنگ بىعقلند اما آن كسانى كه به شكل ميمون هستند از سخن چينانند . آنها كه به شكل خوك‌ها هستند حرام خوارانند ( كه از درآمدهاى حرام ارتزاق مىكنند ) و كسانى كه وارونه‌اند بر صورت ، ربا خوارنند . كوران ، ستمگران در حكم هستند ( يعنى قاضى ظالمى كه حق ديگرى ) را به ديگرى مىدهد و يا ضايع‌كننده حقوق مردم است ) وكر و لال‌ها كسانى هستند كه با اعمالشان عجب پيدا مىكنند . ( اينها عمل صالح انجام مىدهند ، اما خود اين عمل در درون آنان يك خودبينى به وجود آورده كه او را به چنين شكلى نشان مىدهد )\r\n","page_name":" 264 ","page_number":264},
  {"content":"\r\n\r\n « وَ نَحْشُرُهُمْ يَوْمَ القِيامَه عَلي وُجُوهِهِمْ عُمْياً و بُكْماً وَ صُمّاً وَ مَاؤايَهُمْ جَهَنَّمُ كُلَّما خَبَتْ زِدْناهُمْ سَعيراً »  « 1 » بله ، هر كس به يك صورتى مىآيد . آنها كه زبانشان نيش دارد و در دنيا به ديگران زخم زبان مىزده‌اند ، به صورت عقرب در صف محشر وارد مىشوند وعقرب‌ها هم يكديگر را پيدا مىكنند . « يوم ندعوا كل اناس بامامهم » و در آيه ديگر مىفرمايد :  « وَ مَنْ كانَ في هذِهِ اعْمي فَهُوَ فِي الاخِرَةِ اعْمي وَ اضَلُّ سَبيلًا »  « 2 » آنكه در اينجا كور است و عقرب است در آنجا هم كور و عقرب است . آنكه اينجا سگ و خوك يا آدم است به همان صورت هم محشور مىشود وضع چنين است . بحث تجسم اعمال ( و اينكه انسان با هويت پيدا شده‌اش وارد محشر مىشود ) بحث شيرين و مفصلى است كه در اينجا فرصت توضيح و تفصيلش نيست ، اما همين اندازه بگويم : كه از نظر قرآن افعال و كردار ما براى ما ملكه مىسازد :\r\n « اذا تُتْلي عَلَيهِ اياتُنا قالَ اساطيرُ الاوَّلينَ كَلّا بَلْ رانَ عَلي قُلُوبِهِمْ ما كانوا يَكْسِبُونَ »  « 3 »\r\n\r\n\r\n","description":"","footnote":"\r\n( 1 ) - سوره اسراء آيه 97 چون روز قيامت شود محشورشان مىكنيم بر صورتهاشان كور و گنگ و كر و به دوزخ مسكن كنند و هرگاه آتش دوزخ خاموش شود باز شديدتر ، سوزان و فروزانش مىكنيم .\r\n( 2 ) - سوره اسراء ، آيه 72 ترجمه : آن كسى كه در اين دنيا كور بوده در آخرت هم كور و گمراه‌تر است .\r\n( 3 ) - سوره مطففين آيات 13 و 14 . ترجمه : « وقتى بر آنان آيات ، تلاوت شود گويند اين سخنان افسانه‌هاى پيشينيان است . هرگز ! چنين نيست بلكه ( ظلمت ) ظلم و بدكارىهاشان بر دل‌هاى تيره آنان غلبه كرده است . » اعمال بد و زشتى كه از انسان سر مىزند باعث زنگار قلب و دل مىشود و همين مانع عاقبت به خيرى شخص مىگردد . چنانچه در روايتى از حضرت امام باقر ( ع ) مىفرمايند قلب چون صفحه‌اى سفيد است وقتى گناه مىكند نقطه سياهى در آن پيدا مىشود و تا توبه نكند پاك نمىشود . ولى اگر تمام اين صفحه سفيد سياه شد هرگز صاحبش به خير بر نمىگردد . كه خداوند فرمود : « كلا بل ران على قلوبهم ما كانوا يكسبون » ( بحارالانوار ، ج 73 ، ص 332 ) . بنابراين بايد توجه داشت كه در اين زندگى دو روزه دنيا چه مىكنيم ؟ ! ! آيا براى هميشه چراغ دل را خاموش مىنمائيم يا آن را برافروخته‌تر و فروزان‌تر مىنمائيم .\r\n","page_name":" 265 ","page_number":265},
  {"content":"\r\n\r\nوقتى براى اينها قرآن خوانده مىشود مىگويند ، اين افسانه است . نه اينها افسانه نيست ، تو اشتباه مىكنى ، تو دلت خراب است و زنگار گرفته ، تو مريضى ، مىدانى چرا بيمار شدى و دلت را زنگار گرفته ؟ چون كارت براى تو ملكه شده است .\r\nافعال ما براى ما ملكه مىسازد و ملكه براى ما هويت مىسازد به عبارت ديگر به هر كار و عملى خود را عادت داديم ، آرام‌آرام همان عمل شخصيت ما را مىسازد . اگر به ملكات انسانى ارج نهاديم و در پى عمل برآمديم شكل واقعى ما هم انسان مىشود و اگر انسان را درانسانيت شكوفا مىكند ، وقتى وارد صف محشر مىشود ، مثل ماه شب چهارده است و زير پرچم اميرالمؤمنين ( ع ) لب حوض كوثر و در جاى بلندى قرار گرفته كه مسلط بر صف محشر است . معناى اعراف هم همين است . آنجا آنقدر در لذت است كه پنجاه هزار سال ، برايش يك لحظه بيشتر طول نمىكشد و بالاخره خيلى از اينها بدون حساب و كتاب وارد بهشت مىشوند « 1 » .\r\nاما اگر ملكه‌ها در اين دنيا خراب باشد ، ظلم و تعدىها ، بدخلقىها ، مال مردم خوردن‌ها ، بردن آبروى مردم ، كوبيدن شخصيت ديگران و تهمتها و . . . هر كدامشان براى شخص ملكه و هويت مىشود .\r\nپس همين صفتش در اين دنيا است كه او را به صورت سگ در مىآورد . اين سگ الان هم هست ، اما من چشم واقع‌بينى ندارم كه ببنيم . اگر كسى باشد كه بتواند ببيند همينجا براى او پرده‌ها كنار مىرود . و خيلى روشن مىبيند كه هر كدام چه شكلى داريم . قرآن مىفرمايد در اين دنيا هم سگ هست اما اين كه كى سگ را مىبينيم ؟\r\n« فَكَشَفْنا عَنْكَ غِطاءَكَ فَبَصُركَ اليَوْمَ حَديدٌ » « 2 »\r\n\r\n\r\n","description":"","footnote":"\r\n( 1 ) - بحارلانوار علامه مجلسى ره ج 39 ، ص 225 .\r\n( 2 ) - سوره ق ، آيه 22 ترجمه : تا آن كه ( حين مرگ ) ما پرده از كارت برانداختيم و چشم بصيرتت بيناتر گردد .\r\n","page_name":" 266 ","page_number":266},
  {"content":"\r\n\r\nوقتى كه چشمها تيزبين شد خواهيم ديد ، و گرنه الآن هم سگها ، سگند . عقربها : عقربند و آدمى كه به صورت سگ و عقرب باشد در اين دنيا خيلى فراوان است .\r\nحكايت آن مرد را شنيده‌ايد كه گفت موقع انجام مراسم حج ، خدمت امام صادق ( ع ) بودم و آن حضرت مردم را تماشا مىكردند « 1 » . من گفتم : يابن‌رسول‌الله ، آيا خدا اينها را مىبخشد ؟ فرمودند بيشتر اين مردم كه مىبينى ميمون و خوكند . تعجب كردم ، دست به چشم ماليدند . عالم كشف برايم حاصل شد ، وقتى نگاه كردم ، ديدم وضع عجيبى است . يك مشت خوك و ميمون در طواف خانه خدايند و فقط عده كمى آدم در ميان آنها هست .\r\nدر روايت ديگرى فرمودند « ما اكْثَرُ الَّضجيج وَ اقَلُّ الحَجيج » « 2 » حاجى كم است . آدم كم است ، اما سروصدا و هياهو زياد است .\r\nتقاضا دارم در زندگيتان به كسى نيش نزنيد . تقاضا دارم شخصيت ديگران را نكوبيد و مواظب زبانتان باشيد و گرنه عقرب مىشويد ، طبيعتتان هم عقرب مىشود .\r\n\r\n\r\n","description":"","footnote":"\r\n( 1 ) - عَنْ ابى بَصير قالَ حَجَجْتُ مَعَ ابى عَبْدِالله عَلَيهِ السَّلام فَلَمّا كُنّا فِى الطَّوافِ قُلْتُ لَهُ : جُعِلْتُ فِداكَ يابْنَ رَسُولِ الله ! يغْفِرُ الله لِهذا الخَلْقِ ؟ فَقالَ : ابا بَصير ! انَّ اكْثَر مَنْ تَرى قِرَده وَ خَنازيرٍ ، قالَ : قُلْتُ لَهُ : ارنيهم ، قالَ : فَتَكَلَّمَ بِكَلماتٍ ثُمّ امَرّيدَهُ عَلى بَصَرى فّرَأَيتُهُمْ قِرَدَة و خَنازيرٍ ! فَهالَنى ذلِك‌َثُمَّ امَريدَهُ عَلى بَصَرى فَرأَيتُهُمْ كَما كانُوا ( بحارالانوار ، ج 47 ، ص 79 ) . ابىبصير گويد خدمت امام ششم ( ع ) حج مىكردم تا اين كه در طواف عرض كردم فدايت شوم اى فرزند پيامبر ( ص ) آيا خداوند اين خلق را مىآمرزد ؟ فرمودند : ابابصير ! بيشتر كسانى را كه مىنگرى ميمون و خوكند . عرض كردم : آيا مىشود كه من نيز ببينم ؟ پس حضرت كلماتى را فرمودند و دست مباركشان را بر چشمم كشيدند . من نيز آنها را به شكل ميمون‌ها و خوك‌ها ديدم ! پس از اين ديدن هول در دلم افتاده و وحشت كردم ، پس حضرت دست مباركشان را بر چشمم كشيدند ، دو مرتبه مثل اول ديدم .\r\n( 2 ) - عَنْ عَبد الرحمان بن كثير قالَ : حَجَجْتُ مَعَ ابى عَبدالله عَلَيهِ السَّلامُ فَلَمّا صِرْنا فى بَعْضِ الطّريقِ صَعَدَ عَلى جَبَلٍ فَاشْرَفَ فَنظَرَ الَى النّاس فقالَ : ما اكْثَرُ الضَّجيج و اقَلُّ الحَجيج ؟ ! عبدالرحمن پسر كثير گويد : خدمت امام صادق ( ع ) حجج مشرف شدم تا به بعض راه رسيده بوديم امام ( ع ) از كوهى بالا رفتند تا مشرف شدند آنگاه به مردم نظر فرمودند و گفتند : چقدر فرياد و سر و صدا زياد است و حاجى كم ! ! ( بحارالانوار ، ج 27 ، ص 181 ) .\r\n","page_name":" 267 ","page_number":267},
  {"content":"\r\n\r\nهمانطور كه قبلًا اشاره شده در روايت معراجيه مىفرمايد : آن مقام بالا ، براى مسجونون است . و وقتى پيامبراكرم ( ص ) سؤال كرد : خدايا مسجونون و زندان رفته‌ها كيانند ؟ خطاب شد : « سجنوا السنتهم من فضول الكلام و بطونهم عن فضول الطعام » آنهايى كه حرف زيادى نمىزنند .\r\nمسلمان نبايد دروغ بگويد . زيرا دروغ گفتن كار مسلمان نيست ، نبايد غيبت كند و شخصيت ديگران را بكوبد نبايد شايعه‌ساز باشد .\r\n « وَ لا تَقْفُ ما لَيْسَ لَكَ بِهِ عِلمٌ انَّ السَّمعَ وَ البَصَرَ وَ الفُؤادَ كُلُّ اولئكَ كانَ عَنْهُ مَسْئولًا »  « 1 » تو كه نمىدانى حقيقت دارد يا نه . براى چه اين حرف را مىزنى و چرا مىشنوى . از گوش و چشم تو سؤال مىشود . هويت تو آنجا رسوايت مىكند و عليه تو شهادت مىدهد .\r\n« وامتازوا اليوم ايها المجرمون » اگر اين معنا امر تكوينى باشد ، يعنى در روز قيامت هر كسى ممتاز مىباشد و حساب و كتابش ديگر معلوم است .\r\n « اقْرَأ كِتابَكَ كَفي بِنَفْسِكَ اليَوْمَ عَلَيْكَ حَسيباً »  « 2 » در آنجا سگ بايد راه جهنم را بگيرد . آدم هم راه دارد ، صراط مستقيم دارد . بايد راه بهشت را بگيرد و برود ، مواظب خودتان باشيد كه متقلب ، رياكار و حقه‌باز نباشيد ، غش در معامله نكنيد ، گرانفروش نباشيد ، محتكر نباشيد ، دورنگ و دور و نباشيد ، اينها هويت آدم را تغيير مىدهند ، آدم را به صورت سگ و گرگ در مىآورند . مثلًا آدم دورو به صورت روباه در مىآيد .\r\n\r\n\r\n","description":"","footnote":"\r\n( 1 ) - سوره اسراء آيه 36 ترجمه : ( اى انسان ) هرگز آنچه علم ندارى دنبال مكن ( بى تحقيق در پى سخنى مرو و كسى را نيك و بد مخوان و احدى را نكوهش و ستايش مكن و به كسى ظن بد مبر ، چرا كه ) چشم و گوش و دل ( نزد خدا ) همه مسئولند .\r\n( 2 ) - سوره اسراء ، آيه 14 ترجمه : نامه عملت را بخوان كه امروز خود براى حسابرسى خويش كافى هستى .\r\n","page_name":" 268 ","page_number":268},
  {"content":"\r\n\r\n« 1 » خيلى سخت و مشكل است . آنجا « يوم تبلي السرائر » است . در روز قيامت ، هويت‌ها ظاهر مىشود و همانجاست كه مىگويند : اى سگ‌ها ، خوك‌ها ، پلنگ‌ها ، اى غيرآدم‌ها ، از آدم‌ها جدا شويد . « و امتازوا اليوم ايها المجرمون » هان اى مجرمين امروز جدا شويد .\r\nوالسلام عليكم و رحمه الله و بركاته\r\n\r\n\r\n","description":"","footnote":"\r\n( 1 ) - زراةبن‌اوفى قالَ دَخَلْتُ عَلى عَلى بن الحُسَين ( ع ) فَقالَ : يا زُرارَة النّاسُ فى زَماننا عَلى سِتُّ طَبَقاتٍ : اسَدٌ وَ ذِنْبٌ و ثَعْلَبٌ وَ كَلْبٌ و خِنْزيرٌ و شاة حضرت امام سجاد ( ع ) به زراره فرمودند . مردم ما شش طبقه‌اند . شير و گرگ و روباه و سگ و خوك و گوسفند وَ امّا الّذِنَبُ فَتُجّارُكُم يذُمُّونَ اذا اشْتَرُوا وَ يمْدَحُونَ اذا باعُوا . گرگ ، تجار شما هستند كه وقتى مىخواهند بخرند ، بدى ( جنس ) را مىگويند و وقتى مىفروشند خوبى ( جنس ) را مىگويند و سگ ، آن كسى است كه با زبانش به مردم پارس مىكند و مردم از شر زبان او در هراسند ( بحارالانوار ، ج 67 ، ص 225 ) .\r\n","page_name":" 269 ","page_number":269},
  {"content":"\r\n\r\n\r\nجلسه بيست و يكم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي در بحث گذشته به اين آيه شريفه رسيديم كه :\r\nأَلَمْ أَعْهَدْ إِلَيْكُمْ يَبَنِي ءَادَمَ أَن لَّا تَعْبُدُوا الشَّيْطَانَ إِنَّهُ لَكُمْ عَدُوٌّ مُّبينٌ ( 60 ) « اى آدمى زادگان ! آيا با شما عهده نبستيم كه شيطان را نپرستيد ، زيرا روشن است كه او دشمن بزرگ شماست . و مرا پرستش كنيد ( امر مرا اطاعت كنيد ) كه اين راه مستقيم ( سعادت ابدى ) است . »\r\n\r\nمعاهده با خداوند\r\nدر اين آيه مباركه خداوند از ره گم كردگان و مجرمان گلايه مىكند و مىفرمايد : آيا معاهده نكرديم كه شيطان را نپرستيد ، چرا در دنيا شيطان را عبادت كرديد ؟ مگر با شما معاهده نكردم كه مرا عبادت كنيد .\r\nدر اين آيه شريفه مراد از معاهده ، چيست ؟ آيا از « الم اعهد » مراد اين است كه ما ، در دنيا پيامبر فرستاديم و شما هم قبول كرديد ، با من بيعت كرديد با قرآن و پيامبر بيعت كرديد ، چرا عهدشكنى كرديد ؟ ! اگر معنايش اين باشد ، مراد از بنىآدم همان « ايها المجرمون » است . وقتى كه مؤمن از گناهكار جدا مىشود آن وقت مجرم ، مخاطب اين خطاب عتاب‌آميز قرار مىگيرد كه انصافاً خيلى حسرت دارد . به جاى اينكه به آنان خطاب تلطف شود ، خطاب تحكم مىشود ، كه چرا شيطان‌پرستى كرديد ؟\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمعنى بر مىگردد به اينكه من پيامبر و كتاب فرستادم ، شما هم با من عهد و بيعت كرديد ، يعنى اسلام و قرآن را پذيرفتيد ، چر عهدشكنى كرديد كه حالا جهنمى شويد ؟ اما معناى دقيق‌ترى هم هست ، و آن اينكه شايد مراد از عهد ، عهد تكوينى باشد نه تشريعى . يعنى در روز قيامت خطاب مىشود : اى بشر فطرت تو مىگفت خدا . فطرت تو مىگفت . مستقلى و مدبرى در اين جهان جز خدا نيست . تو چرا براى اين خدايى كه فطرتت مىگفت مستقل است ، شريك قرار دادى ؟ چرا چيز ديگرى را سبب قراردادى ؟ چرا بر دل تو بتها حكومت مىكردند و منجمله بت شيطان ؟ چرا با اينكه فطرتت مىگفت از خدا متابعت كن ، از شيطان پيروى نمودى ؟\r\nقبل از اين درباره فطرت توضيح داده شد كه در سرشت انسان ، خداپرستى نهفته است . انسان اين را درك مىكند كه مدبر ، عالم و حكيمى بر اين جهان حكمفرماست و اين مدبر هم فقط يكى است . فطرت انسان مىگفت كه فقط و فقط بايد از خدا متابعت كرد . نه از ديگرى . پرستش مختص به ذات خداست . انسان بايد با تمام وجود در اختيار خدا باشد نه در اختيار كسى يا چيزى ديگر . اصولًا فطرت انسان اين را غلط مىداند كه كسى چشم و گوش بسته در اختيار فرد يا گروهى قرار گيرد . اما اگر تسليم محض خدا باشد كاملًا موافق فطرت است .\r\n\r\nتقليد صحيح و غلط\r\nاگر يادتان باشد اولين بحث ما درباره روح تعبد بود و متذكر شديم كه بالاترين فضيلت براى انسان اين است كه در برابر خدا صددرصد تسليم باشد ، بدون اين كه بخواهد فكر خودش را بر امر حق تحميل كند ، بايد در اختيار خدا و پيامبر و قرآن باشد . متأسفانه ما تقليد كوركورانه از اين و آن داريم ولى تبعيت از عقل كل و خالق عقل و انديشه نداريم . مولوى در مثنوى قضيه شيرينى را نقل مىكند كه خيلى مفيد است . مىگويد : درويشى به يك خانقاه رفت . الاغش را به خادم آنجا سپرد و داخل شد ، اهل خانقاه آن شب سورهء و ساتى نداشتند . مدتى فكر كردند كه بالاخره سورهء امشب را از كجا و از چه راهى تهيه كنند . بعد از قدرى مباحثه و بگو مگو تصميم بر اين شد كه الاغ اين بابا را بدزدند و بفروشند و با پول آن شام مفصلى درست كنند . عده‌اى رفتند ، الاغ را فروختند و يك شام حسابى تهيه كرده آوردند ، سفره را چيدند ، گرداگرد آن نشستند و\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nدم گرفتند . اين صوفيها گاهى اوقات يك دم‌هايى دارند كه در ضمن هو كشيدن جملات و شعرهايى هم زمزمه مىكنند مولوى مىگويد ، شعرى را كه اينها مىخوانند و مصرعى كه تكرار مىشد اين بود : « خر برفت و خر برفت و خر برفت »\r\nدر حقيقت يعنى اين سورى را كه درست كرديم . و اين سفره‌اى كه بر سر آن نشسته‌ايم از آن خر است و آن خر هم رفت .\r\nصاحب خر هم كه از موضوع اطلاع نداشت ، همراه ديگران بلكه بهتر از همه مىگفت : خر برفت و خر برفت و خر برفت . « 1 » سور تمام شد ، دم گرفتن‌ها هم تمام شد ، از جا برخاستند و آماده رفتن شدند ، درويش وقتى آمد سوار الاغش شود و برود ، ديد الاغش نيست . به خادم گفت ، الاغ ما چه شد ؟\r\nگفت : خوب آن را فروختند ، شامى را كه امشب ميل فرموديد از پول فروش همين الاغ تهيه شده بود .\r\nدرويش گفت : چه الاغى ؟ چه فروشى ؟ چه شامى ؟ من از هيچ چيز خبر ندارم !\r\nگفت : چطور خبر ندارى ؟ پس چرا دم گرفته بودى كه ، خر برفت و خربرفت و خر برفت . اتفاقاً تو داغ‌تر و پرحرارت‌تر از همه اين جمله را تكرار مىكردى !\r\nدرويش بيچاره كه تازه متوجه قضيه شده بود ، آهى كشيد و گفت :\r\n خلق را تقليدشان بر باد داد * اى دو صد لعنت بر اين تقليد باد \r\nانصافاً مثال جالبى است ، بعضى وقت‌ها انسان بطور ناخودآگاه در موقعيتى قرار مىگيرد كه از روى تقليد زبان گوياى عده‌اى مىشود و اصلًا از خود نمىپرسد : چه مىگويم ، چرا مىگويم و . . . ؟ !\r\n« فَبَشِّرْ عِبادِ الَّذينَ يَسْتَمِعُونَ القَولَ فَيَتَّبِعُونَ احْسَنَهُ اولئِكَ الَّذينَ هَديهُمُ اللهُ وَاولئِكَ هُمُ اولوُ الالْبابِ »\r\n\r\n\r\n","description":"","footnote":"\r\n( 1 ) - خر برفت و خر برفت آغاز كرد زين حرارت جمله را انباز كرد\r\nزين حرارت پاى كوبان تا سحر كف زنان خر رفت و خر رفت اى پسر\r\nاز ره تقليد آن صوفى همين خر برفت آغاز كرد اندر حنين\r\n","page_name":" 272 ","page_number":272},
  {"content":"\r\n\r\n« 1 » بشارت باد ، بشارت دنيا و آخرت . سعادت دنيا و آخرت براى آن كسانى است كه عقل و تفكر خود را به كار مىاندازند ، خوب را از بد تشخيص مىدهند ، چشم و گوش بسته ، تابع كسى و چيزى نمىشوند . « 2 » پس « الم اعهد » يعنى در روز قيامت خطاب مىشود كه مگر ما معاهده نكرديم ؟ مگر فطرت تو نمىگفت متابعت محض ، تنها در مقابل خداست ؟ « اعبدوني هذا صراط مستقيم » روح تعبد بايد فقط در مقابل من باشد ، تو چرا شيطان‌پرست شدى و چشم و گوش بسته در اختيار شيطان قرار گرفتى ؟\r\n\r\n\r\n","description":"","footnote":"\r\n( 1 ) - سوره زمر ، آيه 18 ترجمه : ( اى رسول ) تو هم آن بندگان را به لطف و رحمت من بشارت ده آن بندگانى كه چون سخن بشنوند نيكوتر عمل كنند آنان هستند كه خدا آنها را به لطف خاص خود هدايت فرموده و هم آنان به حقيقت ، خردمندان عالمند .\r\n( 2 ) - عَنْ ابى عَبدالله ( ع ) اياكَ ان تَنْصَب رَجُلًا دُونَ الحُجَة فَتَصَدَّقَهُ فى كُلِّ ما قالَ حضرت امام صادق ( ع ) فرمودند : بر حذر مىدارم تو را از اين كه بدون دليل شخصى را در مقابل قرار دهى و هر چه گفت تصديقش كنى ( معانىالاخبار ، صدوق ره ، ص 169 ) . در مكتب روح‌بخش اسلام هرگز انسان حق ندارد بدون دليل تقليد از ديگران كند . آيات فراوانى در قرآن‌كريم از امم گذشته مذمت مىكند چرا كه به تقليد از پدران بىخردشان بت‌پرستى را پيشه خود كردند ازجمله : در سوره مباركه بقره آيه 170 . « و چون كفار را گويند پيروى از شريعت و كتابى كه خدا فرستاده كنيد پاسخ دهند كه ما پيروى از كيش پدران خود خواهيم كرد و هرگز به حق و راستى راه نيافته‌اند » در سوره مباركه مائده آيه 104 « و چون به آنها گفته شد بيائيد از حكم كتابى كه خدا فرستاده و از دستور رسول او پيروى كنيد گفتند آن دينى كه پدران خود را بر آن يافتيم ما را كفايت است . آيا بايد از پدران خود در صورتى كه آنها مردم جاهلى بوده و به حق راه نيافته باشند باز پيروى كنند »\r\nدر سوره مباركه انبياء آيه 54 هنگامى كه حضرت ابراهيم به عمو و قومش گفت اين مجسمه‌هاى بىروح و بتهاى بىاثر چيست كه شما مىپرستيد در پاسخ گفتند : ما پدران خود را بر پرستش آن بتان يافته‌ايم . ابراهيم گفت البته شما و پدرانتان همه سخت در گمراهى بوده و هستيد . در سوره مباركه شعراءآيات 76 - 72 ، شبيه همين صحبت حضرت ابراهيم ( ع ) با قومشان را بيان فرموده است . در سوره مباركه صافات ، 70 ، 69 بعد از اين كه ستمكاران را وعده عذاب داده مىفرمايد « انهم الفوا بائهم ضالين فهم على آثارهم يهرعون » آنها پدرانشان را در گمراهى يافتند و باز از پى آنها شتابان رفتند . نتيجه : قرآن شريف با ظرافت خاص تقليد كوركورانه را محكوم فرموده و به عنوان يكى از رمزهاى عدم موفقيت انبياء الهى در برخورد با اقوام مختلف گوشزد فرموده و هرگز به عنوان عذرى پذيرفته نمىداند . واقعيت هم همين است . بايد هر كس براى فرداى قيامت خود حجتى تمام داشته باشد .\r\n","page_name":" 273 ","page_number":273},
  {"content":"\r\n\r\nبعضى اوقات ، راستى انسان چنين است . مىگويند يك كسى شيطان را در خواب ديد كه طنابهاى رنگارنگى روى شانه‌اش افتاده است . گفت اينها چيست ؟\r\nجواب داد : اينها طنابهايى است كه به وسيله آن مردم را مهار مىكنم و به جهنم مىبرم .\r\nپرسيد : چرا رنگارنگ است ؟\r\nگفت : هر كسى از راهى مىبرم . يكى را مىگويم دزدى كن ، يكى را مىگويم زنا كن ، يكى را مىگويم غيبت كن ، به يك زن عفيفه نمىگويم زنا كن چون از اسم آن بدش مىآيد ، اما او را وادار مىكنم كه غيبت كند . به آن آقا كه نمىگويم از ديوار خانه مردم بالا برو ، هيچ‌وقت هم نمىگويم ، براى اينكه مىدانم از اين راه كارى از پيش نمىبرم . به او مىگويم شخصيت ديگران را بكوب . و الى آخر\r\nآن شخص از شيطان پرسيد ، خوب ، حالا طناب من كو ؟\r\nجواب داد ، تو و امثال تو به طناب نيازى نداريد شما خودتان جلوجلو مىرويد .\r\nاين آيه هم همين معنى را مىرساند كه اى بشر چرا جلو جلو رفتى ؟ « الم اعهد اليكم يا بن‌آدم ان لا تعبد و الشيطان » مگر بنا نشد كه از شيطان ، اين دشمن بزرگ متابعت نكنى ؟ و ان اعبدونى . و مرا عبادت كنى ؟\r\nمعاهده در عالم ذر\r\nاما معناى سومى هم دارد و آن اينكه « الم اعهد اليكم يا بنيآدم » عهد نظرى باشد ، عالم « ذر » باشد .\r\nدر اين كه ما يك عالم « ذر » داريم هيچ اشكالى نيست هم قرآن و هم روايات فراوانى بر آن دلالت دارد . علامه مجلسى ( عليه‌الرحمه ) بيش از صد روايت براى عالم ذر در « بحارالانوار » آورده‌اند « 1 » . قرآن‌كريم نيز مىفرمايد :\r\n\r\n\r\n","description":"","footnote":"\r\n( 1 ) - مرحوم علامه بزرگوار محمدباقر مجلسى ( نور الله مرقده الشريف ) رواياتى را كه درباره عالم ذر وارد شده در چند جمله جداگانه از بحار به مناسبت‌هاى مختلفى نقل فرموده است : الف ) مجموعاً 22 روايت از صفحه 276 تا 283 تحت عنوان : دين حنيف و فطرت و . . . ب ) در جلد پنجم بحار ، كتاب العدل ، از صفحه 225 تا 276 تحت عنوان « الطينة و الميثاق » شصت و هفت روايت نقل فرموده و ضمناً اقوال مختلفى از علماء را جمع‌آورى و مورد بررسى قرار داده‌اند . ج ) از صفحه 131 تا 150 ، جلد 61 تحت عنوان « تقدم خلق الارواح قبل الاجساد » نيز حدود بيست و نه روايت نقل فرموده‌اند .\r\n","page_name":" 274 ","page_number":274},
  {"content":"\r\n\r\n « وَ اذْ اخَذَ رَبُّكَ مِنْ بَني آدَمَ مِنْ ظُهورِهِمْ ذُرِيَّتَهُمْ وَ اشْهَدَهُمْ عَلي انْفُسِهِمْ الَسْتُ بِرَبِّكُمْ قالوا بَلي شَهِدْنا انْ تَقُولوُا يَوْمَ القِيامَةِ انّا كُنّا عَنل هذا غافِلينَ »  « 1 » از ذريه آدم ، از اين انسان ، عهد گرفتيم و به او گفتيم « الست بربكم » آيا من پروردگار شما نيستم ؟ اين گرفتن پيمان در عالم ذر بوده است . حالا عالم ذر كجاست ؟ كى بوده ؟ چيست ؟ اين بحث مفصلى مىخواهد كه اينجا درصددش نيستيم اما بسيارى از بزرگان مثل شيخ‌الرئيس قائلند كه روح قبل از بدن بوده است « الارواح جنود مجنده » ارواح تمام انسان‌ها قبل از ابدانشان بوده است .\r\n\r\nعالم ذر از نظر بزرگان ما\r\nشيخ‌الرئيس در شعر « هماميه » اش روح را در بدن ، به مرغى در قفس تعبير كرده و مىگويد عالم ذر چنين است ، يعنى از ارواح همه انسانها بيعت گرفته شده است . همه‌شان گفته‌اند : بله . ولى وقتى در اين دنيا آمده‌اند ، تقليد ، همه چيز را از يادشان برده است . تقليد آباء و اجدادى ، حزبى ، گروهى و محيطى سبب شده است كه اينها آن « الست بربكم » را فراموش كنند .\r\nمرحوم « صدرالمتألهين » عليه‌الرحمه قبول ندارد كه روح قبل از بدن باشد ، او مىگويد روح « جسمانيه الحدوث و روحانيه البقاء » است و مراد از عالم ذر يعنى يك مرتبه‌اى از علم خدا كه به آن عالم تقدير مىگويند .\r\nمسلم است قبل از خلقت اين كره و قبل از عالم هستى ، عالم هستى در علم خدا موجود بوده است . مىگويند ، آنجا در مرتبه علم خدا عالم ذر معاهده شده است و همه‌شان گفته‌اند : بله .\r\nاستاد بزرگوار ما ، علامه طباطبايى ( رحمه الله عليه ) عالم ذر را آن بعد معنوى و جنبه يد ربى انسان مىدانند .\r\nدر اين مورد بد نيست توضيح كوتاهى بدهم . انسان با خدا رابطه دارد . به خودش\r\n\r\n\r\n","description":"","footnote":"\r\n( 1 ) - سوره اعراف ، آيه 172 ترجمه : و ( اى رسول ما به يادآر و خلق را متذكر ساز ) هنگامى كه خداى تو از پشت فرزندان آدم ذريه آنها را برگرفت و آنها را بر خود گواه گرفت كه آيا من پروردگار شما نيستم ؟ همه گفتند بلى ما به خدايى تو گواهى مىدهيم . كه ديگر در روز قيامت نگوئيد ، از اين واقعه غافل بوديم .\r\n","page_name":" 275 ","page_number":275},
  {"content":"\r\n\r\nكه نظر كنيم ، يك چيزى و اگر با نظر او به خالق برسيم چيز ديگرى است . با اين كه خيلى اين مثال ناقص است اما براى تقريب به ذهن بد نيست .\r\nببينيد . شما يك وقت به يك چراغ برق نگاه مىكنيد ، اما توجه داريد كه جريان اين برق به كارخانه وابسته است . در اين نظر ، استقلالى براى اين لامپ نمىبينيد ، هر چه مىبينيد از مركزى مىدانيد كه اين نيرو را ايجاد كرده ، چون آن نيرو هست ، آن لامپ روشن است و اگر آن نباشد ، اين هيچ است .\r\nگاهى هم اين طور نيست ، شما اين لامپ را در نظر داريد كه الآن روشن است و اطاق را روشن مىكند . خوب نظرها با هم فرق مىكنند . يكى نظر به لامپ است كه معلول و وابسته است و ديگرى به دنبال علت و مولد برق است .\r\nدر انسان و عالم هستى نيز چنين است ، يك نظر روى جنبهء يد ربى است ، در اين نظر وقتى انسان نگاه كند ، به قول قرآن همه چيز فانى است جز خدا و از همين جنبه هست كه عالم هستى تسبيح خدا را مىكند . چرا كه نظر به علت كل عالم هست و بقيه همه وابسته به او ، كه هيچ استقلالى ندارند .\r\n « لا الهَ الّا هُوَ كُلُّ شِيٍ هالِكٌ الّا وَجْهَهُ »  « 1 »  « يُسَبِّح‌ُلِلّهِ ما فِي السَّمواتِ وَ ما فِي الارْضِ وَ هُوَ العَزيزُ الحَكِيمُ »  « 2 »   « يُسَبِّحُ لِلّهِ ما فِي السَّمواتِ وَ ما فِي الارْضِ لَهُ المُلْكُ وَ لَهُ الحَمْدُ »   « 3 » يك نظر هم به عالم هستى است ، اين ميز ، عينك ، كتاب و انسان ، اين جنبه يد خلقى است ، يعنى نگاه و نظر به خويش .\r\nاستاد بزرگوار ما علامه طباطبايى عليه‌الرحمه مىگويد : مراد از عالم ذر آن جنبه يد ربى است كه يك دفعه هم موجود مىشود .\r\n « وَ ما امْرُنا الّا واحِدَهٌ كَلَمْحِ البَصَرِ »  « 4 »\r\n\r\n\r\n","description":"","footnote":"\r\n( 1 ) - سوره قصص ، آيه 88 ترجمه : هيچ معبودى جز ذات پاك او نيست ، هر چيزى هلاك و نابود شدنى است مگر او .\r\n( 2 ) - سوره حشر ، آيه 24 ترجمه : هر چه در آسمانها و زمين است تسبيح خداوند مىكند و اوست يكتا خداى مقتدر حكيم .\r\n( 3 ) - سوره تغابن ، آيه 1 ترجمه : هر چه در آسمانها و زمين است تسبيح خداوند مىكند . پادشاهى و سپاس فقط براى اوست .\r\n( 4 ) - سوره قمر ، آيه 50 ترجمه : فرمان ما در عالم يكى است ( و در سرعت ) مانند چشم به هم زدنى انجام گيرد .\r\n","page_name":" 276 ","page_number":276},
  {"content":"\r\n\r\nالبته بعضىها هم قول چهارمى را مىگويند . مثل علامه مجلسى ( عليه‌الرحمه ) و بسيارى از محدثين كه اينها طبق روايات جلو رفته‌اند ، مىگويند مراد از عالم ذر همان است كه در روايات گفته شده است كه خدا آدم را خلق كرد ، سپس از صلب او تمام اين انسان‌ها را خلق كرده و بيرون كشيد « 1 » .\r\n « وَ اذ اخَذَ رَبُّكَ مِنْ بَني آدَمَ مِنْ ظُهوُرِهِمْ ذُرِيَّتَهُمْ وَ اشْهَدَهُمْ عَلي انْفُسِهِمْ الَسْتُ بِرَبِّكُمْ قالوا بَلي »  « 2 » ظاهر آيه همين است كه تنها حضرت آدم ( ع ) خلق نشد بلكه تمام انسان‌ها از ذريه و صلب او بيرون كشيده شده‌اند . ( از اين آدم‌هاى كوچك و ذره‌هاى ناديدنى ، به اين معنا كه از بس كوچكند غير از خدا آنها را نمىتواند ببيند ) آن وقت از آنان معاهده گرفت كه « الست بربكم » آيا من پروردگار شما نيستم ؟ همه گفتند : « بلى » بله تو پروردگار ما هستى .\r\nقدرى بحث سنگين شد ، على كل حال ما عالم ذر داريم ، حالا عالم ذر چيست ؟ به قول شاعر :\r\nبعضى نشسته خوانند ، بعضى شكسته خوانند\r\nچون نيست خواجه حافظ معذور دار ، ما را\r\nبيش از اين هم معلوم نيست ما را . اينها چيزهايى است كه انشاءالله قطب عالم امكان ، محور عالم وجود واسطه بين غيب و شهود ، آن كه علم هستى برايش علم شهودى است يعنى حضرت بقيه الله ( عج ) مىآيند و به ما مىگويند : عالم ذر يعنى چه . وقتى\r\n\r\n\r\n","description":"","footnote":"\r\n( 1 ) - اقُولَ : الَّذى يظْهَرُ مِنَ الاخْبارِ هُوَ انَّ الله تَعالى قَرَّرَ عُقُولَ الخَلْقِ عَلَى التَّوحيدِ و الاقْرارِ بِالصّانِعِ فى بَدْءِ الخَلْقِ عِنْدَ الميثاقِ ، فَقُلُوبُ جَميعِ الخَلْقِ مُذْعِنَة بِذلِكَ وَ انْ جَحَدُوهُ مُعانِدَة ( بحار ج 3 ، ص 277 ) . آنچه كه از اخبار به نظر مىرسد اين است كه خداى تعالى عقل بشرى را بر توحيد تقرير فرموده و در به دو خلقت در ميثاق اعتراف به صانع و خالق خود نموده و قلب جميع خلائق اين نكته را پذيرفته گرچه از روى عناد و لجاج الآن انكار كند .\r\n( 2 ) - سوره اعراف ، آيه 172 . ترجمه : و ( اى رسول ما به يادآر و خلق را متذكر ساز ) هنگامى كه خداى تو ، از پشت فرزندان آدم ذريه آنان را برگرفت و آنها را بر خود گواه ساخت كه آيا من پروردگار شما نيستم ؟ همه گفتند : بلى .\r\n","page_name":" 277 ","page_number":277},
  {"content":"\r\n\r\nايشان آمد ، عقل ما هم چهل برابر شده ، ديگر احتياج نيست كه من خواسته باشم ولى نتوانم جنبه يد ربى را براى شما معنى كنم . ديگر نه احتياج به من و نه احتياج به كسى ديگرى داريد . انشاءالله او مىآيد و همه چيز را برايتان مىگويد و آنچنان است كه وقتى صحبت مىكند ، كره جهان او را مىبينند و او هم كره جهان را مىبيند ، همه حرفهاى او را مىشنوند . و مىتوانند با او حرف بزنند و آن وقت انشاءالله معنى دقيق عالم ذر معلوم مىشود .\r\nپس معناى « الم اعهد اليكم » اين مىشود كه : اى بشر ! مگر در عالم ذر با هم معاهده نكرديم كه شيطان‌پرست نباشى ؟ اى بشر مگر در دنيا فطرتت به تو نمىگفت شيطان‌پرست نباش ، چشم و گوش بسته خودت را در اختيار كسى و چيزى آن هم مثل شيطان كه دشمن سرسخت توست نگذار ، چرا اعتنا كردى ؟ چرا راه خدا را رها كردى و به دنبال شيطان رفتى ؟ « انه لكم عدو مبين » اين كه شيطان دشمن آشكار شماست ، فطرتت هم درك مىكرد و از دشمن نبايد متابعت كرد . « و ان اعبدونى » آيا با هم بيعت نكرديم كه مرا عبادت كنى ؟ « هذا صراط مستقيم » صراط مستقيم عبادت من است چرا راه مستقيم را كه فطرتت مىگفت نرفتى ؟\r\nوَ لَقَدْ أَضَلَّ مِنكُمْ جِبِلًا كَثيراً أَفَلَمْ تَكُونُوا تَعْقِلُونَ ( 62 ) « و خلق بسيارى از شما نوع بشر را ، اين ديو به گمراهى كشيد . آيا هنوز هم عقل و فكرتان را به كار نمىبنديد ( تا از فريبش در امان باشيد ) »\r\nبله ، شيطان بسيارى از شما را گمراه كرد . چرا عقل نداريد ؟ ! با فرض اين كه آن « عهد » بوده و با هر فرضى كه شما بپسنديد ، اما مع‌الوصف اين شيطان خيلى هم موفق بوده است .\r\nقالَ فَبِعِزَّتِكَ لَاْغْوِيَنَّهُمْ اجْمَعينَ ، الّا عِبادَكَ مِنْهُمُ المُخْلَصين « 1 » شيطان گفت خدايا به عزت و جلالت همه را اغوا مىكنم ، همه آنها را گول مىزنم ، مگر بندگان مخلصت را .\r\nقرآن مىفرمايد شيطان موفق بوده . « ولقد اضل منكم جبلا كثيرا » گمراه كرد از\r\n\r\n\r\n","description":"","footnote":"\r\n( 1 ) - سوره ص ، آيه 83 / 84 ، ترجمه آيه : شيطان گفت به عزت و جلال تو قسم كه تمام خلق را گمراه مىكنم . مگر خاصان از بندگانت را كه دل از غير بريدند ( و براى تو خالص شدند ) .\r\n","page_name":" 278 ","page_number":278},
  {"content":"\r\n\r\nشما خلق بسيارى را « افلم تكونوا تعقلون » اين توبيخ است . يعنى اى عاقل ! حيف نيست كه زير بار شيطان به روى ؟ چرا عقل ندارى ؟ !\r\nسخن اهل دوزخ در جهنم\r\nاهل دوزخ وقتى وارد جهنم شوند چنين مىگويند :\r\n « و قالُوا لَوكُنّا نَسْمَعُ اوْ نَعْقِلُ ما كُنّا فِي اصْحابِ السَّعيرِ »  « 1 » اگر عقل داشتيم كه جهنم نمىآمديم ، بىعقل بوديم . راستى هم ديوانه است كسى كه از هوى و هوس ، از شيطان و از دشمن يقينى خويش متابعت كند ، خيلى خيلى ديوانگى مىخواهد .\r\nاينجا هم آيه شريفه مىگويد : اى ديوانه چرا بيدار نمىشوى ؟ عقلت كجاست ؟ حيف نيست كه آدم حورالعين را رها كند و درخت زقوم را بگيرد ؟ خيلى ديوانگى مىخواهد !\r\nدر اين دنيايى كه سختى مىبينى ، با آن همه تلخ كامىها كه شيرينى ندارد و مثل كوره‌اى است كه بايد تو را آبديده كند ، آمده‌اى تا خالص گردى ، كدورتهايت از بين برود و لياقت رفتن به بهشت را پيدا كنى ، آن وقت حيف نيست كه بهشت جاودان را بر دنيايى گذرا و ناپايدار بفروشى و حورالعين را به يك نگاه شهوت‌آميز از دست بدهى ؟ !\r\n« افلم تكونوا تعقلون » چرا عقل نداريد ؟ هذِهِ جَهَنَّمُ الَّتِي كُنتُم تُوعَدُونَ ( 63 ) « اين همان دوزخى است كه به شما ( پيروان شيطان ) وعده دادند »\r\nاين خطاب قهرآميز است . وقتى جهنميان از بهشتيان جدا شدند ، خطاب مىشود اين حال و احوال شماست . اين همان جهنمى است كه « كنتم توعدون » به شما وعده دادند .\r\n\r\n\r\n","description":"","footnote":"\r\n( 1 ) - سوره ملك ، آيه 10 ترجمه : ( اهل دوزخ به همديگر ) گويند اگر ما ( در دنيا سخن انبياء الهى را ) مىشنيديم يا به ( دستور ) عقل عمل مىكرديم امروز از دوزخيان نبوديم .\r\n","page_name":" 279 ","page_number":279},
  {"content":"\r\n\r\nاصْلَوْهَا اليَوْمَ بِمَا كُنْتُم تَكْفُرُونَ ( 64 ) « امروز در آتش آن ، به كيفر كفرتان داخل شويد »\r\n« اصلوها » غل و زنجير شده به روى در افتيد در اين جهنمى كه خودتان براى خود ساخته‌ايد . « بما كنتم تكفرون » يعنى من در جهنمتان نمىاندازم ، خودتان خود را جهنمى كرديد . اصل جهنم را من خلق كرده‌ام ، اما آتش و مار و زقوم و عقرب آن را خودتان درست كرده‌ايد . قبلًا هم گفتيم اين كفر « كفر عملى » است . يعنى بر سرتان آمد و مىآيد آنچه را كه از او نمىترسيديد .\r\nاليَوْمَ نَخْتِمُ عَلَي أَفْوَهِهِمْ وَ تُكَلِّمُنَا أَيْديهِمْ وَ تَشْهَدُ أَرْجُلُهُم بِمَا كانُوا يَكْسِبُونَ ( 65 ) « امروز است كه بر دهان آن كافران مهر خموشى نهيم و دستهايشان با ما سخن گويد و پاهايشان به آنچه كرده‌اند گواهى دهد »\r\n\r\nعالم قيامت يا عالم حيات\r\nدر اينجا قرآن وارد بحث ديگرى مىشود و آن اين كه عالم قيامت ، عالم حيات است . بهشت ، دوزخ ، بدن انسان ، زمين و . . . همه قادر به تكلم‌اند و درك مىكنند .\r\nدر روز قيامت وقتى خطاب مىشود : « اصلوها اليوم بما كنتم تكفرون » بعضى لجاجت مىكنند و مىگويند : خداى بىخود مىخواهى ما را به جهنم ببرى ما آدم‌هاى خوبى بوديم و همه چيز را منكر مىشوند ديده‌ايد بعضىها وقتى روى دنده لج مىافتند ، همه چيز را منكر مىشوند ، تذكر و دليل و برهان هم فايده‌اى ندارد . حرف ، حرف خودشان است در روز قيامت هم وقتى كه مىبيند جهنم در كار است ، همه چيز را منكر مىشود .\r\n\r\nشهادت اندام انسان\r\nآن وقت « نختم علي افواههم » مهر بر دهان‌هايشان مىزنند و مىگويند خفه‌شو ،\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nحرف نزن ، « و تكلمنا ايديهم و تشهدا رجلهم بما كانوا يكسبون » يك دفعه دستش فرياد مىزند ، مگر تو نبودى كه بر سر مردم زدى ؟ پا شهادت مىدهد و مىگويد : مگر تو نبودى كه در مسير گناه قدم برداشتى و آنجا نبايد به روى ، رفتى ؟ چشم و گوش و پوست هم هر كدام به نحوى شهادت مىدهند .\r\n « حَتّي اذا ما جاؤُها شَهِدَ عَلَيهِمْ سَمْعُهُمْ وَ ابْصارُهُمْ وَ جُلوُدُهُمْ بِما كانُوا يَعمَلُونَ »  « 1 » چشمتان شهادت مىدهد و مىگويد : مگر تو نبودى كه به نامحرم نگاه كردى ؟ گوش مىگويد : مگر تو نبودى كه شايعه را شنيدى و جلوى آن را نگرفتى ؟ زبان شهادت مىدهد مگر تو نبودى كه در فلان جا غيبت كردى و تهمت زدى ؟ دل شهادت مىدهد ، پوست شهادت مىدهد ، همه عليه اين آدم لجباز شهادت مىدهند ، حتى هويت انسان نيز شهادت مىدهد و مىگويد چرا خود را به صورت سگ و عقرب در آوردى ؟\r\nيك شايعه را دو سه نفر دشمن طرح‌ريزى مىكنند و مىآورند در ميان شما ، از آنجا ديگر شما مىشويد بلندگوى دشمن و عامل پخش شايعه . يك وقت مىبينيم يك شايعه در سراسر شهرى پخش شده ، كى پخش كرده ؟ انقلابىها ! يعنى چه ؟ مگر ممكن است يك انقلابى و حزب‌اللهى بلندگوى دشمن بشود ؟\r\nمتأسفانه بعضىها ، هر كس هر چه مىگويد ، ساده‌لوحانه مىپذيرند و بعد هم اينجا و آنجا نقل مىكنند تا موضوع كاملًا جا بيفتد و چيزى كه انقلاب ما را به خطر مىاندازد و خطر بزرگى هم هست ، همين است كه به وسيله ما ، شخصيت‌ها كوبيده مىشود و به اسلام و انقلاب ضربه مىزنيم ، بدون اين كه خود توجه داشته باشيم . باگوش خود شايعاتى را مىشنويم و بدون تحقيق و تأمل ، با زبان خويش عامل پخش آن مىشويم و فكر نمىكنيم كه روزى بايد در برابر خدا جوابگو باشيم .\r\n وَ لا تَقْفُ ما لَيْسَ لَكَ بِهِ عِلْمٌ انَّ السَّمْعَ و البَصَرَ و الفُؤادَ كُلُّ اولئكَ كان‌َعَنْهُ مَسْئولًا  « 2 » در چيزى كه علم به آن ندارى متابعت مكن ، وقتى كسى حرف مىزند ، جلويش را\r\n\r\n\r\n","description":"","footnote":"\r\n( 1 ) - سوره فصلت ، آيه 20 ترجمه : تا اين كه آورده مىشوند ، گوش‌ها و چشم‌ها و پوستهاشان شهادت بر عليه آنها مىدهند ، كه چه كرده‌اند .\r\n( 2 ) - سوره اسراء ، آيه 36 ترجمه : و هرگز بر آنچه علم و اطمينان ندارى دنبال مكن كه ( در پيشگاه حكم خدا ) چشم و گوش و دلها همه مسئولند .\r\n","page_name":" 281 ","page_number":281},
  {"content":"\r\n\r\nبگيرد و سؤال كن ، اين مطلب را از كجا مىگويى ؟ نرو اين طرف و آن طرف و بگو شنيده‌ام فلانى ، فلان جور است . مگر مىشود به محض شنيدن حرفى با آبروى مردم بازى كرد ؟ حتى اگر مثلًا مىگويى : بيچاره فلانى ، شنيده‌ام دخترش چه و چه ! اين حرف از نظر قضايى تعزير دارد . در روايات داريم كه در روز قيامت بخاطر گفتن اين مطلب نگاهت مىدارند و مىپرسند : اين موضوع را از كجا شنيده بودى ؟ چرا قبل از اين كه به صحت آن ، علم داشته باشى براى ديگران بازگو كردى ؟ اصلًا چرا اين موضوع را به اين و آن گفتى ؟ حتى در صورت علم به آن ، حق نداشتى آبروى كسى را ببرى . آن وقت جواب خدا را چه خواهى داد ؟\r\nامام صادق ( ع ) مىفرمايد : اين چنين آدم را از درون تل چرك و خون بيرونش نمىآورند ، تا جواب دهد و معلوم است كه جواب هم ندارد . « ان السمع و البصر و الفؤاد كل اولئك كان عنه مسئولا » چشم ، گوش ، بدن ، همه و همه در روز قيامت مسئول واقع مىشوند و وقتى پوست بدن ، عليه انسان شهادت مىدهد ، صاحبش به وحشت مىافتد « 1 » .\r\n وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا انْطَقَنا اللهُ الَّذي انْطَقَ كُلِّ شَيْيٍ  « 2 » مىگويد اى پوست من ، اى گوشت و اى چشم من ! مىخواهند مرا به جهنم ببرند ، تو هم مىسوزى ، چگونه دارى عليه من شهادت مىدهى ؟ پوست جواب مىدهد : خدا مرا به نطق در آورده است ، من كه در اينجا نمىتوانم منكر شوم ، تو مىخواهى لجاجت كنى ، ولى من هر چه هست ، بايد بگويم .\r\nخلاصه اين آيه شريفه چنين شد كه : « اليوم نختم » يعنى در روز قيامت وقتى كه لجاجت كردند دهانهايشان را مهر مىزنيم : « وتكلمنا ايديهم » و دستهايشان را به سخن گفتن وا مىداريم « تشهدا رجلهم » و شهادت مىدهند پاهايشان « بما كانوا يكسبون » به آنچه در دنيا كرده‌اند .\r\n\r\n\r\n","description":"","footnote":"\r\n( 1 ) - حضرت امام صادق ( ع ) درباره اين آيه شريفه « ان السمع و البصر و الفؤاد كل اولئك كان عنه مسئولا » فرمودند : يسألُ السَّمْعُ عَمَا يسْمَع ، والبَصَرَ عَمَا يطْرفُ وَ الفُؤاد عَمّا عَقَد عَلَيهِ گوش از آنچه شنيده و چشم از آنچه به آن نگريسته و دل از آنچه بدان وابستگى داشته ، سوال مىشود . ( تفسير عياشى ، ج 2 ، ص 292 )\r\n( 2 ) - سوره فصلت ، آيه 21 . ترجمه : و آنها به پوستهايشان گويند چگونه بر اعمال ما شهادت داديد ؟ آن اعضا جواب مىدهند خدايى كه همه موجودات را به نطق آورد ما را نيز گويا كرد .\r\n","page_name":" 282 ","page_number":282},
  {"content":"\r\n\r\nاين « ايديهم » و « ارجلهم » يعنى دست و پا از باب امثال است . همانطور كه در اين چند آيه ، پوست ، چشم ، گوش ، دست و پا صريحاً آمده است . اما همهء اعضاء و جوارح باذن‌الله تعالى به سخن مىآيند « 1 » .\r\n\r\nلزوم شكرگزارى\r\nدر اينجا هنوز بحث معاد تمام نشده ، قرآن به شاخه‌ديگرى مىرود و دوباره يك بحث اخلاقى را شروع كرده و هشدار مىدهد كه بشر ناشكر است . اما بهتر است قبل از بحث درباره اين آيه ، به چند آيه ديگر در اين مورد اشاره‌اى داشته باشيم :\r\n « وَ انْ تَعُدُّوا نِعْمَه اللهِ لا تَحْصُوها انَ اللهَ لَغَفُورٌ رَحيمٌ »  « 2 » اگر نعمتهاى خدا را بخواهند بشمارند ، قابل شمارش نيست . حالا كه تو نمىتوانى نعمتهاى خدا را شمارش كنى چرا ناشكرى ؟ اين همه نعمت براى توست و تو اين همه ناشكر هستى .\r\nاى آقايى كه فقير و بينوايى و به نان شب محتاج ، اى خانمى كه گرفتارى و حاجت دارى ، بارها گفته‌اى و حاجتت برآورده نشده است . اگر دو چشم تو را بگيرند ، همه عالم را به تو بدهند مىپذيرى ؟ تمام دلارهاى امريكا براى تو ، دستهايت را از تو بگيرند ، قبول مىكنى ؟ تمام عالم هستى براى تو ، زبانت را بگيرند و براى هميشه\r\n\r\n\r\n","description":"","footnote":"\r\n( 1 ) - نكته : كسى كه نگاه كرده ، وقتى به او گفته شود چرا چنين كردى ؟ اگر انكار كند ، شاهدى زيادى بر اعمال خود دارد كه عبارتند از : الف ) زمينى كه روى آن گناه و معصيت كرده است : « يومئذٍ تحدث اخبارها » ب ) اعضاء بدن ، يكى يكى شهادت مىدهند : « يوم تشهد عليهم السنتهم و ايديهم بما كانوا يكسبون » ج ) ددو ملك مقرب خداوند ، كه در طول شبانه‌روز همراه ما هستند و اعمالمان را ثبت مىكنند : « كراماً كاتبين ، يعلمون ما تفعلون ه - ) امام زمان ( ع ) ، كه هميشه در محضر آن جناب هستيم و به علاوه هفته‌اى دوبار نامهء عملمان را خدمتشان عرضه مىدارند : « و كل شيى احصيناه فى امام مبين » و : حضرت رسول اكرم صلوات الله عليه و آله : « قل اعلموا فسيرى الله عملكم و رسوله » ز : خداوند متعال و خدا نخواهد كه انسان آن قدر پست شود و كارش به جايى برسد كه همه گواهان را تكذيب كند در حالى كه نامه عمل او به گردنش آويخته « كل انسان الزمناه طائره فى عنقه » و قيافه او گوياى وضع اوست « يعرف المجرمون بسيماهم » .\r\n( 2 ) - سوره نحل ، آيه 18 « اگر بخواهيد نعمتهاى بىحد و حصر خدا را شماره كنيد هرگز نتوانيد كه خدا بسيار غفور و مهربان است »\r\n","page_name":" 283 ","page_number":283},
  {"content":"\r\n\r\nگنگت كنند . حاضرى ؟ تمام عالم هستى را به تو بدهند و فلجت كنند ، قبول است . بگويند العياذ بالله از فردا بايد براى قضاء حاجت ، لگن برايت بياورند ، آيا حاضرى ؟ اگر كسى پيدا شود كه حاضر به اين كار باشد معلوم مىشود خيلى ديوانه و پول‌پرست است چرا ناسپاسى مىكنى ؟ چرا ناشكرى مىكنى ؟ مگر خداوند كم نعمت به تو داده ؟ به قول سعدى : هر نفسى كه فرو مىرود ممد حيات است و چون بر مىآيد مفرح ذات ، پس در هر نفسى دو نعمت موجود است و بر هر نعمتى شكرى واجب « 1 » :\r\n « اعلموا ال داود شكراً و قليلٌ من عبادي الشكور »  « 2 »\r\n\r\nبيان بعض نعمت‌ها\r\nراستى هم آدم شاكر خيلى كم است ، شما آدم‌هاى مقدسى هستيد و سروكار با منبر و محراب و كتابهاى مذهبى داريد ، تا به حال شده كه بگويد : الحمدالله رب‌العالمين كه خداوند « هوا » را در اخيتار ما قرار داده است . اين هوا خيلى چيز گرانبهايى است ، 14 اثر بر اين هوا مترتب است كه اگر يكى از آنها نباشد ، اين كره‌زمين در خطر نابودى است . يكى از آنها نفس كشيدن است . اگر همين نفس كشيدن نبود ، حيات هم نبود . تمام گياهان و حيوانات و انسان‌ها در كمتر از چند دقيقه نابود مىشدند .\r\nشما كه مىگوئيد من به بىكسم و كسى را ندارم ، چندين ميليون سرباز مجانى ، بدون اينكه بفهمى دارند براى تو كار مىكنند . اين گارد پخش ارزاق يعنى گلبول‌هاى قرمز كه در بدن توست چيز كمى است ؟ تو كه مىگويى ، من كسى را ندارم ، چندين ميليارد محافظ دارى ! اين گلبول‌هاى سفيد در بدن ، گارد حفاظت تو هستند . هيچ‌وقت گفته‌اى الحمدالله رب‌العالمين كه خدا اين گارد نگهبان را به من داده است « وقليل من عبادي الشكور » همين گلبول‌هاى قرمز ، در بدن تو ، دو كاره هستند ، دارند به اصطلاح\r\n\r\n\r\n","description":"","footnote":"\r\n( 1 ) - اين بيان سعدى تقريباً ترجمه اين روايت شريف است كه : قالَ الصادقُ ( ع ) : فى كُلِّ نَفْسٍ مِنْ انْفاسِكَ شُكْرٌ لازمٌ لَكَ بُلْ الْفَ و اكْثَرَ حضرت فرمودند : در هر نفسى از نفس‌هايت شكرى بر تو لازم است بلكه هزار شكر و بيشتر از هزار ( بحار ج 71 ، ص 52 ) .\r\n( 2 ) - سوره سبأ ، آيه 13 اى آل‌داود شكر خداى را بجا آوريد در حالى كه بندگان شكرگزارم كم‌اند .\r\n","page_name":" 284 ","page_number":284},
  {"content":"\r\n\r\nمثل الاغ آسياب برايت كار مىكنند و تو متوجه نيستى . مىگويند بدبخت‌ترين الاغ‌ها ، الاغ آسياب است ، زيرا وقتى مىرود بار دارد وقتى هم كه بر مىگردد بار دارد . اين گلبول‌هاى قرمز هم همينطور هستند . وقتى مىروند اكسيژن را مىبرند و وقتى كه بر مىگردند گاز كربنيك مىآورند . اين گاز كربن اگر يك دقيقه در بدنت بماند ، مسموم مىشوى و اگر چنين شد حتماً مىميرى . آيا هيچ‌وقت گفته‌اى كه : الحمدالله رب‌العالمين ، ما كسى را داريم كه گاز كربنيك‌ها را از بدنمان دفع كند . خوب اين گاز از بدن بيرون مىرود ، پرسيده‌اى چه مىشود ؟ اگر درياها و جنگل‌ها نبود كه نقش پالايشگاه را بازى كند چه مىشد ؟ آيا هيچ‌وقت گفته‌اى : الحمدالله رب‌العالمين كه ما پالايشگاه داريم ؟\r\nدر دعاها اين چيزها هست ، قدرى سروكار با دعا پيدا كنيم . در مفاتيح‌الجنان آقاى حاج شيخ عباس قمى اين كارخانه آدم‌سازى قدرى دقت كنيم ، از اين چيزها زياد است ، حمد خدا به خاطر وجود گلبول‌هاى قرمز و سفيد ، و براى هوا و دريا . اما انسان خيلى ناشكر است و منفى باف . مثلًا مردى 20 - 30 سال به زنش خوبى مىكند ، شبانه‌روز مثل حمال مىدود ، تا وسايل رفاه و آسايش او را فراهم كند ، اما يك بار بر اثر ناراحتى عصبانى مىشود و يك جمله ناخوشايند به همسرش مىگويد ، مىبيند اين زن ، سىسال خوبى را يك جا فراموش مىكند و بناى ناسپاسى مىگذارد . بايد پرسيد : خانم ! چرا اين قدر ناشكرى ؟ ! اين يك لحظه عصبانيت ، آن همه خوبى را از ياد تو برد ؟ !\r\nاين زن بيست سال در خانه خدمت مىكند و يك كلفت به تمام معنى است ، بيست سال كلفتى كرده بدون هيچ توقعى و منتى ، صبحانه وناهار و شام درست كرده و سفره را انداخته كه غذاى آقا آماده باشد ، در تربيت اطفال آن همه تحمل رنج كرده و . . . آقا سر سفره مىآيد و مىبيند كه مثلًا سفره كمى كج است ، دادش بلند مىشود كه اى بىانضباط ، اى بىسليقه ، تو اصلًا به درد زندگى نمىخورى و خوبىهاى چند ساله همه از بين مىرود . چرا فكر نمىكنى كه همسرت زحمت كشيده ، غذا پخته ، سفره براى تو آماده كرده است و بايد از او تشكر كنى .\r\n « قتل الانسان ما اكفره »  « 1 » مرده باد اين انسان كه چقدر ناشكر است ، هم با خلق\r\n\r\n\r\n","description":"","footnote":"\r\n( 1 ) - سوره عبس ، آيه 17 .\r\n","page_name":" 285 ","page_number":285},
  {"content":"\r\n\r\nخدا و هم با خدا . به قول يك نفر ، ما بايد براى كسى گريه كنيم كه خيلى بىكس است و از همه بىكس‌تر خداست . ما خود را به همين اندازه قانع مىكنيم كه گاهى بگوئيم : الحمدالله رب‌العالمين ، اى خدا شكرت ، و فكر مىكنيم اين ديگر كافى است ؟ !\r\nيكى از منبريها مىگفت : مىدانى معنى اين « الحمدالله » هاى ما چيست ؟ يعنى اى خدا به تو دسترسى ندارم : اگر به تو دسترسى داشتم پاره‌پاره‌ات مىكردم .\r\nافسوس كه ما نه در مقابل مصيبت‌ها كه در برابر نعمت‌ها هم شكرگزار نيستيم . اما عزيزان من اگر مىدانستيد اين مصائب چه خيرها و نعمت‌هايى در بر دارد ، همه سختيها را فراموش مىكرديد و از ته دل در مقابل مصيبت‌ها هم خداى بزرگ را شكر مىنموديد . اما متأسفانه باز هم بايد بگويم : و قليل من عبادى الشكور .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nجلسه بيست و دوم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي\r\n\r\nشكر نعمت\r\nبحث قبلى ما دربارهء لزوم شكرگزارى انسان در برابر خدا بود كه ناتمام ماند .\r\nآياتى كه در اين باره نازل شده ، براى اين است كه به انسان تذكر دهد نعمت‌هاى فراوانى به او داده شده و براى هر نعمت ، شكرى لازم است و انسان در مقابل پروردگار عالم ، هميشه بايد شاكر باشد . اگر اين حالت براى انسان پيدا شود ، بهترين فضيلت‌ها را دارد ، چنانچه نمك‌نشناسى و كفران نعمت ، رذيله بزرگى براى انسان است .\r\n آنكس كه نمك خوردو نمكدان بشكست * درمحفل‌رندان جهان ، سگ‌به ازاوست \r\nلذا در روايات مىخوانيم ، وفا و شكر را از سگ بياموزيد . اگر انسان ناشكر شود ، بايد بگوئيم از هر سگى پست‌تر است .\r\nقرآن شريف در آيات فراوانى متذكر اين نعمت‌ها مىشود . امر به شكر مىكند و حتى با كمال صراحت مىفرمايد :\r\n « وَ اذْ تَأَذَّنَ رَبُّكُمْ لَئِنْ شَكَرْتُمْ لَازِيدَنَّكُمْ وَ لَئِنْ كَفَرْتُم انَّ عَذابي لَشَديدٌ »  « 1 » اگر شكر نعمت كرديد ، نعمت شما اضافه مىشود ، نعمت بر روى نعمت مىآيد و اگر كفران نعمت كرديد ، عذاب خدا دردناك است . و به قول ما طلبه‌ها اطلاقش شامل عذاب و دنيا و آخرت است . چنانچه در آيات ديگر هم هست ، عذاب خدا هم در\r\n\r\n\r\n","description":"","footnote":"\r\n( 1 ) - سوره ابراهيم . آيه 7 ترجمه : ( و باز به خاطر آوريد ) وقتى كه خدا اعلام فرمود كه شما بندگان اگر شكر نعمت بجاى آريد بر نعمت شما مىافزايم و اگر كفران كنيد البته عذابم شديد است .\r\n","page_name":" 287 ","page_number":287},
  {"content":"\r\n\r\nدنيا و هم در آخرت دردناك است . خداوند در دنيا نعمت را از دستش مىگيرد و در آخرت هم او را به جهنم مىفرستد .\r\nدر بعضى از آيات ، پاره‌اى از نعمت‌هايى را كه براى انسان است متذكر مىشود . در بعضى از آيات سربسته و به صورت كلى به قول استاد بزرگوار ما مرحوم آيةالله بروجردى ( رضوان‌الله تعالى عليه ) به طريق بسته‌بندى شده مىفرمايد : عالم هستى براى توست ، پس بايد خيلى شكر كنى .\r\n « الَمْ تَرَوا انَّ اللهَ سَخَّرَلَكُم ما فِي السَّمَواتِ وَ ما فِي الارْضِ وَ اسْبَغَ عَلَيْكُمْ نِعَمَهُ ظاهِره وَ باطِنَه وَ »  « 1 » كجايى بشر ؟ ! چرا غفلت دارى ؟ چرا ناشكرى ؟\r\nاينها همه سرگشته براى توست ، مسخر توست ، عالم هستى براى تو خلق شده است ، نعمت‌هاى ظاهرى و باطنى دارى « 2 » . قبلَا هم گفته شد اگر عالم هستى را در مقابل گرفتن چشمهايتان به شما بدهند و يا دنيا را در مقابل گرفتن عقلتان به شما بدهند ، آيا ارزش دارد ؟ نعمت وجود حكومت‌اسلامى و قرار گرفتن تحت رهبرى بزرگ مردى\r\n\r\n\r\n","description":"","footnote":"\r\n( 1 ) - سوره لقمان ، آيه 20 ترجمه : آيا مشاهده نمىكنيد كه خداوند آنچه در آسمانها و زمين است را مسخر شما كرد و و نعمت‌هاى ظاهر و باطن خود را براى شما فراوان فرمود .\r\n( 2 ) - درباره نعمت‌هاى ظاهر و باطن در روايات بياناتى شده از جمله : الف ) در روايتى كه فرموده پيامبراكرم ( ص ) است : نعمت ظاهر را اسلام و اين كه خداوند تو را با خلقت مناسبى آفريد و رزقى كه بسويت سرازير كرد . و اما نعمت باطنى بديهاى تو را پوشانيد و تو را افتضاح نكرد . ( كنز العمال ، خ 3024 ) . ب ) امام محمدباقر ( ع ) فرمودند : نعمت‌ظاهر نبىاكرم ( ص ) و آنچه از معرفةالله و توصيه به همراه آورده مىباشد . اما نعمت باطنى ، ولايت ما اهل‌بيت است و اينكه به ما دلبسته هستيد . ( مجمع‌البيان ج 8 ، ص 320 ) . ج ) از حضرت امام موسى كاظم صلوات‌الله عليه رسيده كه نعمت ظاهر ، امام ظاهر ( ع ) است و نعمت باطن امام غائب ( ع ) است . ( نوادر راوندى ره ج 4 ، ص 212 ) . اما اينها با هم منافاتى ندارد . فرد اكمل نعم الهى پيامبراكرم و امام معصوم عليهم صلوات الله هستند . و بعد بقيه نعم كه آن بزرگواران به همراه مىآورند ، از هدايت خلق و . . . و سپس ساير منافع معنوى مادى كه خداى تعالى به بندگان خويش انعام فرموده است .\r\n","page_name":" 288 ","page_number":288},
  {"content":"\r\n\r\nو الا مقام كه افتخار دنيا و آخرت ما هستند را شكرگزار باشيد . اين حالات بسيار عالى و روحانى كه در فرزندان اسلام ايجاد شده و اين چنين از جانهايشان در راه احياى كلمه حق مىگذرند و آن معنويت در جبهه‌هاى ما ، چه نعمت بزرگى است ! ! مبادا ناشكرى كنيم . اين جوانان عزيزى كه ساعات بيكارى و استراحتشان رادر مجالس وعظ و تبليغ و روضه مىگذرانند و با احكام اسلام و قرآن آشنا مىشوند ، العياذ بالله اگر در مراكز فحشاء بودند و يا خداى ناكرده سر كوچه‌ها به چشم‌چرانى مىگذراندند چقدر تأسف‌آور بود . جداً بايد شاكر اين همه نعمت خداوند باشيم و واقعاً معترفيم كه نمىتوانيم قطره‌اى از درياى نعم او را سپاسگزارى كنيم . اين نعمت‌ها جز نظر خاص خداوند تعالى چيز ديگرى مىتواند باشد ؟ خوب اينها نعمت است ، نعمت ظاهر است و باطن . نعمت اسلام و نعمت ولايت را نبايد دست كم گرفت . خودمان فكر كنيم كه چقدر خداوند به ما نعمت عطا فرموده در حالى كه شايستگى اين همه انعام و تفضل را نداشته‌ايم .\r\n « وَ انْ تَعدُّوُا نِعْمَه اللهِ لا تُحْصُوها انَّ الانْسانَ لَظَلُومٌ كَفّارٌ »  « 1 »\r\n\r\nاظهار عجز از شكرگزاري\r\nاگر ما بخواهيم نعمت‌هاى خداوند را شماره كنيم ، نمىتوانيم . به حضرت موسى ( على نبينا و آله و عليهم‌السلام ) خطاب مىشود كه شاكر باش . عرض كرد : نمىتوانم زيرا همين « الحمدالله رب‌العالمين » را هم كه مىخواهم بگويم توفيقش بايد از تو باشد . كه آن توفيق نيز شكرى دارد همين‌طور الى آخر « 2 » .\r\n\r\n\r\n","description":"","footnote":"\r\n( 1 ) - سوره ابراهيم آيه 34 . ترجمه : و اگر بخواهيد نعمت خدا را شماره كنيد به شماره نيايد ، البته انسان بسيار ظلم‌كننده و ناسپاس است .\r\n( 2 ) - عَنْ ابى عَبْدِالله ( ع ) قالَ : اوْحَى الله عَزَّوَجَلَّ الى مُوسى عَلَيهِ السَّلامُ يا مُوسى اشْكُرنى حَقَّ شُكْرى فَقالَ : يا رَبَ فَكَيفَ اشْكُرُكَ حَقَّ شُكْرِكَ وليسَ مِنْ شُكْرٍ اشْكُرُكَ بِهِ الّا وَ انْتَ انعَمْتَ بِهِ عَلَى ؟ قالَ : يا مُوسى الانَ شَكَرْتَنى حينَ عَلِمْتَ انَّ ذلِكَ مِنّى . حضرت امام به حق ناطق جعفربن محمد الصادق ( ع ) فرمودند : خداوند متعال به حضرت موسى ( ع ) و مىفرمود : اى موسى چنان كه سزاوارم شكر مرا بجاى آر . عرض كرد : پروردگارا چگونه آنطور كه سزاوارى ، تو را شكر كنم در حالى كه نمىتوانم شكرى بجاى آرم مگر اين كه خود آن نعمت را نيز تو به من دادى ؟ ! خطاب شد : اى موسى الآن شكرم را بجاى آوردى چرا كه دانستى ( توفيق بجا آوردن ) آن شكر هم از من است . ( بحارالانوار ، ج 71 ، ص 36 ، حديث 22 اصول كافى ، ج 2 ، ص 80 ) .\r\n","page_name":" 289 ","page_number":289},
  {"content":"\r\n\r\nخطاب شد همين كه اقرار مىكنى و هضم كرده‌اى كه عاجز از شكر من هستى ، اين خود بالاترين شكر است .\r\nخدا رحمت كند مرحوم سيدجمال‌الدين صهرى را كه يكى از وعاظ بزرگ اصفهان بود ، ايشان مىگفتند : نزد مرحوم علامه امينى ( رحمه الله عليه ) صاحب الغدير رفتم و به ايشان عرض كردم : آقا شكر و تشكر من از شما ، سكوت من در مقابل شماست .\r\nاين خيلى حرف خوبى است . انسان اگر هضم كند ، اقرار كند و اعتقاد داشته باشد كه خدايا اگر بخواهم باز نمىتوانم تو را شكر كنم ، همين توفيق شكر هم از توست ، زبان و عقيده هم از توست و بايد هزارها نعمت قبل از گفتن « الحمدالله رب العالمين » به من داده باشى تا بتوانم اين جمله را بگويم و اين خودش نعمت بزرگى است . « 1 »\r\n\r\nنعمت جوانى\r\nبنابراين خيلى نعمت داريم و تقاضا دارم كه توجه بيشترى به اين امور داشته باشيد . بخصوص براى جوان‌هاى عزيز روى اين تقاضا خيى تأكيد دارم ، چون شما جوانان خيلى پاك هستيد .\r\nاستاد بزرگوار ما رهبر عظيم الشأن انقلاب ( ادام الله ظله ) در ايام جوانىمان ، بارها سفارش مىكردند كه شما جوانيد ، تا مىتوانيد خود را بسازيد ، زيرا هر روزى كه از عمر شما بگذرد خودسازى برايتان مشكلتر مىشود .\r\nدر آن زمان ما فرموده ايشان را درك نمىكرديم و همين مقدار كه مىشنيديم ، در ما مؤثر بود . حالا كه خودمان پير شده‌ايم ، متوجه مىشويم كه ايشان چه فرموده‌اند و چقدر مطلب ، دقيق بوده است .\r\nيك مثال عوامانه برايتان بزنم ، مىگويند ، آدم ساده‌لوحى به شهر آمد و به يك مغازه ميوه‌فروشى رسيد ، پول داد و مقدماتى آلو سياه گرفت و خورد ، البته خيلى به دهانش مزه\r\n\r\n\r\n","description":"","footnote":"\r\n( 1 ) - عن الصادق عليه السلام وَتَمامُ الشُّكرِ اعْتِرافٌ لِسانِ السِّر خاضِعاً لِلّهِ تَعاى بِالْعَجْزِ عَنْ بُلُوغ ادْنى شُكْرهِ لِانَّ التَّوفيقَ لِلْشُّكْرِ نِعْمَة حادِثَة يجِبُ الشُّكْرِ عَلَيها حضرت فرمودند : و شكر تام وقتى تحقق مىپذيرد كه بنده با زبان نهان ، اعتراف به عجز از كوچكترين شكر او كند . چرا كه توفيق شكر ، خود نعمتى جديد است و شكرش لازم . ( مصباح الشريعه ، صفحه 6 ) .\r\n","page_name":" 290 ","page_number":290},
  {"content":"\r\n\r\nنكرد ، ولى فكر كرد بىمزگى آن به خاطر اين است كه كوچك و نارس است و او بايد درشت‌ترهايش را مىگرفت . اين قضيه به خاطرش بود تا سال بعد كه دوباره به شهر آمد و به همان مغازه رسيد . مقدارى بادمجان سياه و بزرگ آنجا ريخته بود . مرد ساده‌لوح بادمجانها را به جاى آلو سياه اشتباه گرفت و خيال كرد از سال قبل تا به حال اينقدر بزرگ شده ، لذا مقدارى پول داد و چند تا بادمجان خريد . وقتى يك تكه از آن را در دهانش گذاشت ، ديد خيلى بىمزه است . با ناراحتى آن را بيرون انداخت و گفت ، مرده‌شويت ببرند كه هر چه بزرگتر شدى ، بىمزه‌تر شده‌اى .\r\nاين مطلب اگر چه مثل است اما انصافاً چنين است . هر چه از عمر انسان مىگذرد ، اگر خودسازى نكرده باشد ، بىمزه‌تر مىشود ، قساوتش بيشتر مىشود ، اگر صفت رذيله‌اى در او بوده باشد ، بيشتر ريشه مىدواند و يك وقت به جايى مىرسد كه ديگر اصلاح او در حد محال است ، مگر اين كه لطف الهى شامل حالش شود و او را نجات دهد .\r\nخوش‌بينى\r\nمن در اينجا به همه خانم‌ها و آقايان ، مخصوصاً به جوان‌هاى عزيزم سفارش مىكنم ، كه در زندگى مثبت باشيد . منفىباف نباشيد ، بدىها را نبينيد آنچه را كه در عالم هستى است خوب ببينيد ، آنچه را كه در خانه مىبينيد خوب ببينيد ، بدىهاى زن يا بديهاى شوهر را به قول قرآن « صفح » كنيد ، « عفو » هم نه ، « صفح » كنيد ، نديده بگيريد ، بديهاى دوستان خود را نديده بگيريد . بلبل منش باشيد ، بلبل وقتى وارد باغ مىشود دنبال درخت پرگلى مىگردد كه روى آن بنشيند . اما مگس اگر وارد گلستان هم بشود ، حتى نزديك گل نمىرود ، آنقدر اين طرف و آن طرف مىگردد ، تا هرطور هست يك لجنى ، زباله‌اى ، كثافتى پيدا كند و روى آن بنشيند . هميشه سعى كنيد طبع بلبل داشته باشيد مگس منش نباشيد . دنبال خوبىها بگرديد « 1 » . در انقلاب و\r\n\r\n\r\n","description":"","footnote":"\r\n( 1 ) - قالَ اميرُالمُؤمِنينَ عَلَيهِ السَّلامُ لِشيعَتِهِ : كُونُوا كَالنَّحْلِ فِى الطَّير ( بحارالانوار ، ج 2 ، ص 79 ) . مثل زنبور عسل بين پرندگان باشيد . ( خصوصيت زنبور عسل اين است كه هميشه بر بهترين گل‌هاى مىنشيند و آن را كه خوشبوتر است انتخاب مىكند ، در نتيجه غذاى مطبوع و مفيدى نيز تحويل جامعه مىدهد ) .\r\n","page_name":" 291 ","page_number":291},
  {"content":"\r\n\r\nاجتماع هم ، چنين باشيد . اگر دو سه روز درد برايت آمد اين را نبين ، نعمت عقل را كه به تو داده ببين ، نمىگويم الًا در فكرش نباش . معالجه و دعا بايد باشد اما هميشه نعمتهايى را كه خدا به تو داده در نظر داشته باش . خدا را شكر كن كه جوان انقلابى هستى ، سپاسگزار باش كه مىتوانى به جامعه و مردم خدمت كنى . جوانى حزب‌اللهى هستى نبايد شكرش فراموش شود . اين را ببين كه سلامتى و امنيت دارى ، اگر يك شب تب كنى مىفهمى سلامتى يعنى چه و اگر يك شب ، تنها احساس ناامنى كنى قدر امنيت را مىدانى .\r\nنِعْمَتانِ مَكْفُورَنانِ الامْنَ وَ العافِيَه « 1 » اين حالت منفىبافى كه در بعضى ديده مىشود حالت بدى است و بدون ريشه‌يابى هم معلوم مىشود كه از همين ناشكرىها سرچشمه مىگيرد .\r\nبىمناسبت نيست كه قبل از تفسير آيات بعدى ، روايتى برايتان نقل كنم :\r\nمىگويند روزى حضرت عيسى ( ع ) همراه حواريون از جايى عبور مىكردند كه به گوسفند مرده‌اى رسيدند و هر كدام چيزى گفتند . يكى گفت : چقدر بوى بدى مىدهد . يكى جلوى بينى خود را گرفت ، ديگرى خيلى تند از آنجا رد شد تا بوى بد ناراحتش نكند . حضرت عيسى ( ع ) در حالى كه با كمال طمأنينه از آن مىگذشتند ، نگاهى به آن كردند و بعد گفتند : به‌به ، چه دندان‌هاى سفيدى دارد .\r\nاين خيلى حرف است . معنايش اين است كه انسان مثبت حضرت عيسى مىشود و از بين آن هم عيب ، يك حسن پيدا مىكند و آن را در نظر مىگيرد ، اما از نظر قرآن شريف ، انسان بالطبع چنين نيست و معمولًا مثبت‌ها را نمىبيند :\r\n قُتِلَ الانْسانُ ما اكْفَرَه  « 2 »  انَ الانْسانَ لَظَلُومٌ كَفّار  « 3 » يعنى انسان بطبعه ظالم است ، هم به خود و هم به خدا خيلى ظلم مىكند . نمك‌نشناس است هم براى مردم ، هم براى خودش و هم براى خدايش . اين طبع انسان\r\n\r\n\r\n","description":"","footnote":"\r\n( 1 ) - پيامبراكرم فرمودند : دو نعمت ( بيشتر ) مورد ناسپاسى است ، امنيت و سلامتى ( بحارالانوار ، 81 ، ص 170 ) .\r\n( 2 ) - سوره عبس ، آيه 17 ترجمه : كشته باد انسان ، چقدر ناسپاس است .\r\n( 3 ) - سوره ابراهيم آيه 34 ترجمه : انسان بسيار تجاوزكار و ناسپاس است .\r\n","page_name":" 292 ","page_number":292},
  {"content":"\r\n\r\nاست و اين كه مىبينيد در قرآن در اين مورد خيلى تأكيد شده و مكرر مىفرمايد : « لعلكم تشكرون » و « افلا يشكرون » به خاطر همين است كه انسان را مثبت بار آورد . لذا هنوز قضيه معاد تمام نشده اين آيات را مطرح مىفرمايد :\r\nوَ لَوْ نَشَآءُ لَطَمَسْنَا عَلَي أَعِيُنِهِمْ فَاسْتَبَقُوا الصِّراطً فَأَنَّي يُبْصِرُونَ ( 66 ) « و اگر ما بخواهيم ديدگانشان را ( به گمراهى ) محو و نابينا كنيم تا چون به راه سبقت گيرند كجا ( با كورى و گمراهى ) بصيرت يابند »\r\n« لطمسنا » را از دو بعد معنى كنيم :\r\n1 - چشم‌دارى ، اما صبح كه از خواب بلندى مىشوى ، مىبينى كور شده‌اى ، چه بسيار افرادى را داريم كه سال پيش چشم داشته‌اند اما امسال كور شده‌اند .\r\n2 - اينكه افراد بسيارى را ديديم كه اينها چشم معنوى داشتند . اما ناگهان كور شدند ، آن هم چه كورى ، مفاتيح‌الجنان مرحوم محدث قمى ( عليه الرحمه ) زير بغلش ، شب و روز عبادت و نمازشب و خدمت به مردم ، ناگهان از نوشتن افسانه هزار و يك شب سر در مىآورد .\r\nاستاد بزرگوار ما رهبر عظيم‌الشأن انقلاب در كشف الاسرار مىفرمايند كه : كسروى دو قسمت عمرداشت نصف عمرش را واعظى بود در تبريز . با اينكه سواد چندانى هم نداشت ، اما منبرى خوبى بود . نصف ديگر عمرش هم به جايى رسيد كه منكر همه پيامبران شد و خودش را پيامبر دانست . به جايى رسيد كه كتاب شيعىگرى نوشت و با كمال وقاحت در جاهاى متعدد به مقدسات اسلام توهين كرد .\r\nانسان يك وقت چنين مىشود ، مگر اين كه خدا او را نگه دارد ، تا كور نشود . گاهى يك نفر كه انقلابى به تمام معنا هم هست ، با يكى دو سه جلسه ، مىبينى آنچنان سقوط مىكند كه هيچ‌چيز برايش نمىماند .\r\n« لطمسنا » را هم مىتوان دو گونه معنا كرد . يكى اين كه كورشان كنيم ، يعنى نعمت چشم و بينايى را از آنها بگيريم و ديگر يعنى كور معنوىشان كنيم .\r\nچرا شكر نمىكنى ؟ بعلاوه چرا ناسپاسى مىكنى ؟ چشم‌دارى ، هم چشم دل و هم چشم ظاهر . شكر كن آنطور كه شايسته است . « ولو نشاء لطمسنا علي اعينهم » نابود\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمىكنيم ، محو مىكنيم چشم‌هاى آنان را « فاستبقوا » « الصراط فأني يبصرون » . اينها مىخواستند كه راه بروند . اما كجا ؟ چشم ندارند ، كجا را ببينند ؟ آدم كور چگونه مىتواند راه پيدا كند ؟ اين آيه شريفه شبيه آيه‌اى است كه در اوايل سوره بود « فاغشيناهم فهم لا يبصرون » كور است و آدم كور نمىتواند راه برود ، هر چند راه هم خيلى راست ، مستقيم و آسفالته باشد ، اين كور ظاهرى هم عصاكش مىخواهد « فاستبقوا الصراط فاني يبصرون » « فاستبقوا » به معناى « ارادو » است كه معنى چنين مىشود : اراده مىكردند كه راه بروند . « فاني يبصرون » كجا را ببينند ؟ ! يعنى چطور مىتوانند راه بروند با نداشتن چشمى بينا .\r\nوَ لَوْ نَشَآءُ لَمَسَخْنَاهُمْ عَلَي مَكَانِتهِمْ فَما استَطَاعُوا مُضِيّاً وَ لا يَرْجِعُونَ ( 67 ) « و اگر بخواهيم همان جا صورت آنها را مسخ كنيم ( به شكل سگان و بوزينگان ) كه نه ( از آن صورت ) بتواند گذشت و نه ( به صورت اول ) بازگشت »\r\n\r\nانواع مسخ\r\nبه طور خلاصه سه نوع مسخ شدن داريم :\r\nالف ) اين كه شخص وقتى صفت رذيله‌اى را پيدا مىكرد ناگهان شكل ظاهرى او هم تغيير كرده و به همان شكل در مىآمد كه به شكل خوك و ميمون و . . . در آمدند . اين نوع مسخ شدن در زمان انبياء سلف بوده كه بعضى امت‌ها به شكل ميمون در آمدند و تا سه روز بيشتر زنده نبودند و همه مردند و يا مثل « اصحاب السبت » كه در قرآن هست ، به صورت خوك درآمدند و مردند . بعد از پيامبراكرم صلوات الله عليه و آله ، اين نوع مسخ شدن ديگر نيست .\r\nب ) نوعى ديگر از مسخ شدن هم اين است كه يك جوان رشيد و سالم و نيرومند ناگهان فلج مىشود و ديگر نه مىتواند بايستد و نه مىتواند بنشيند .\r\nج ) يك مسخ هم كه مهمتر از همه است مسخ قلبى است ، يعنى دل مسخ مىشود . انسان است اما صفت سگ را پيدا مىكند به طورى كه اگر انسان ديگرى را در مقابلش پوست بكنند خم به ابرو نمىآورد ، بلكه لذت هم مىبرد .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nلذا تا چنين نشده‌اى ، ياد نعمتهاى الهى باش و در برابرش سپاسگزار . اينها همه نعمتهاى الهى است كه ما به آن توجه نداريم و خداوند متعال تذكر مىدهد .\r\n« ولو نشاء لمسخناهم علي مكانتهم » مسخ مىكرديم آنها را بر آن مكانتى كه داشتند ، مسخ ظاهرى ، مسخ معنوى ، فلج دست و پا ، فلج قلب و روح ، سگ صفت شدن و خوك صفت شدن « فما استطاعوا مضيا و لا يرجعون » و آن طور مسخ شود كه ديگر نه توان رفتن داشته باشد و نه ياراى بازگشت . يعنى ديگر فلج است و نمىتواند تكان بخورد . ديگر رأفت و مهربانى يك انسان را ندارد ، ديگر تفكر ندارد ، ديگر تعقل نمىكند و چنين كسى را نمىتوان انسان ناميد .\r\n انَّ شَرَّ الدَّوابِّ عِندَ اللهِ الصُّمُّ البُكْمُ الَّذينَ لا يَعْقِلُونَ  « 1 » پست‌تر از هر جانور درنده كسى است كه عقل دارد ، اما تعقل ندارد . فكر دارد ، اما تفكر ندارد . اين مسخ است ، يعنى عقل و دل او مسخ شده ، سرپوش رذالت و قساوت روى آن گذاشته شده ، ديگر نه مىتواند برود و نه مىتواند برگردد .\r\nوَ مَن نُّعَمِّرْهُ نُنَكِّسْهُ فِي الخَلْقِ أَفَلا يَعْقِلُونَ ( 68 ) « و ما هر كسى را عمر دراز داديم به پيرى در خلقتش بكاستيم ، آيا ( در اين كار ) تعقل نمىكنند » « 2 » خيال نكنيد ، اين گونه موارد نادر است . نه ، زياد هم هست ، منتهى چشم بينا مىخواهد . در همين اطراف خودتان دقت كنيد كه جوان چگونه پير مىشود ؟ جوان نيرومند و پهلوان كه هر كار مشكلى را به آسانى انجام مىداد حالا به جايى رسيده كه اصلًا نمىتواند تكان بخورد .\r\nيادم نمىرود كه استاد بزرگوار ما مرحوم آيه الله بروجردى رحمه الله عليه ، در اواخر عمر كه ديگر خيلى پير شده بودند ، به ما نصيحت مىكردند و مىگفتند : جوان‌ها تا مىتوانيد ، كار كنيد ، وقتى كه من در نجف بودم از اول شب تا صبح مطالعه مىكردم و\r\n\r\n\r\n","description":"","footnote":"\r\n( 1 ) - سوره انفال آيه 22 ترجمه : بدترين جانوران نزد خدا كسانى هستند كه ( از شنيدن و گفتن حرف حق ) كر و لالند و اصلًا تعقل نمىكنند .\r\n( 2 ) - به عنوان نمونه يكى ديگر از انواع تغيير حالت طبيعى انسان يعنى همين خردشدن خلقت در حين پيرى و كهولت را بيان فرموده است .\r\n","page_name":" 295 ","page_number":295},
  {"content":"\r\n\r\nمىنوشتم ، اما حالا وضعم به جايى رسيده كه بايد كسى بيايد و كتاب را برايم بياورد تا بتوانم كمى مطالعه كنم . اگر كسى نباشد بىمطالعه و بىكتاب مىمانم و قدرت اين كه خودم كتاب را از قفسه بردارم ندارم .\r\nخوب ، آدم جوان است ، پير مىشود . قدرت دارد ، ضعيف مىشود و قرآن هم مىخواهد همين را بگويد كه ببين اصلًا طبيعى است . همانطور كه ما مىتوانيم جوان را پير كنيم ، مىتوانيم فردا چشمان بيناى تو را هم كور كنيم ، « افلا تشكرون » چرا شكر نمىكنى ؟ « افلا تعقلون » چرا تفكر نمىكنى ؟ همانطور كه ما مىتوانيم جوان را به مرور زمان پير كنيم و وقتى پير شد ديگر نمىتواند برود و نمىتواند بيايد ، تو هم ممكن است شب بخوابى و صبح بيدار شوى ، ببينى نمىتوانى رفت و آمد كنى چون فلج شده‌اى .\r\nپس چرا بايد اين همه غافل باشيم از نعمت‌هاى خدا ؟ عزيزان من ! پيش از اين كه پير شويد ، به فكر باشيد ، قدر جوانى را خوب بدانيد و از لحظات عمرتان ، در راه خدا استفاده ببريد .\r\n\r\nشعر و شاعرى\r\nدر اينجا قرآن وارد مطلب ديگرى مىشود :\r\nوَ مَا عَلَّمْنَاهُ الشِّعْرَ وَ مَا يَنبَغِي لَهُ إِنّ هُوَ إِلَّا ذِكْرٌ وَ قُرءَانٌ مُّبِينٌ ( 69 ) « و نه ما او را ( پيامبر را ) شعر آموختيم و نه شاعرى شايسته مقام اوست ( بلكه ) اين كتاب ذكر ( الهى ) و قرآن روشن ( خدا ) است »\r\nشعرا معمولًا كارهايشان اين است كه انسان را به عالم خيال ببرند « 1 » . مثلًا براى محبوبه و معشوقه‌اش مىخواهد شعر بگويد . معشوقه‌اى بسيار سياه و زشت است ، اما\r\n\r\n\r\n","description":"","footnote":"\r\n( 1 ) - وَ الشَّعَراءُ يتَبِعُهُمْ الغاوُون ، الَم تَرَانَّهُمْ فى كُلِّ وادٍ يهيمُوَن وَ انِّهُمْ يقُولُونَ ما لا يفْعَلُونَ الّا الَّذينَ امَنُوا وَعَمِلُوا الصَّالِحاتِ وَ ذَكَرُوا الله كَثيراً وَ انْتَصِرُوا مِن بَعْد ما ظُلِمُوا و شاعران را مردم گمراه پيروى كنند . آيا ننگرى كه آنها خود به هر وادى سرگشته‌اند . و آنان بسيار سخن مىگويند كه خود عمل نمىكنند . مگر آن شاعران كه اهل ايمان و نيكوكار بوده و ياد خدا بسيار كردند و براى انتقام از هجو يا ستمى كه به آنها شده از حق ، يارى خواستند ( سوره شعرا ، 224 - 227 ) .\r\n","page_name":" 296 ","page_number":296},
  {"content":"\r\n\r\nچون به چشم شاعر عالى آمده است ، او را در عالم خيال به ماه شب چهاردهم تشبيه مىكند و به قدرى انسان را در تخيل مىبيند كه انسان با ديدن آن شعر خيال مىكند زيباتر و با جمال‌تر از معشوقه او در جهان نيست .\r\nمىگويند در زمان ليل و مجنون حاكم وقت ، هنگامى كه اشعار مجنون را راجع به ليلى شنيد فريفته او شد و براى اين كه بتواند او را از نزديك ببيند هر دو را احضار كرد . وقتى كه آمدند و حاكم ليلى را ديد ، خيلى تعجب كرد ، چون ليلى يك زن باديه‌نشين بود به علاوه زيبايى هم نداشت ، سياه‌پوست بود و لب و دماغى درشت داشت و حتى از حد معمول هم زشت‌تر بود . در دل به ساده‌لوحى مجنون خنديد :\r\n كه ليلى گرچه در چشم تو حور است * به هر عضوى از اعضايش قصور است \r\nنگاه‌هاى تعجب‌آميز حاكم از مقايسه اشعار مجنون و صورت زشت ليلى ، آنقدر آشكار بود كه مجنون هم متوجه شد و پس از مقدارى تعريف و تمجيد مجدد از ليلى ، گفت :\r\n اگر بر ديده مجنون نشينى * به غير از خوبى ليلى نبينى \r\nاگر مىخواهى جمال ليلى را ببينى بيا روى چشم من بنشين و از ديد من نگاه كن ، تا غير از حسن ليلى چيزى نبينى ، با چشم واقع‌بين خودت نگاه نكن در عالم تخيلى كه من براى تو ساخته‌ام قدم بگذار تا آنچه من مىبينم تو هم ببينى ، نه با اين وضع خودت .\r\nمعمولًا شعر قوه خيال را تحريك مىكند « انَّ مِنَ البَيانِ لَسِحراً » « 1 » راستى آدم را سحر مىكند .\r\nالبته گاهى بعضى از اشعار خيلى عالى است و مذمت كه نشده هيچ ، تعريف هم شده ، « انَّ مِنَ الشِّعْر لَحِكَماً » و اينكه مثلًا در مسجد و شب جمعه شعر خواندن مكروه است آن اشعارى است كه قوه خيال را تحريك كند ، نه اشعارى كه قوه تعقل را به كار اندازد\r\n\r\n\r\n","description":"","footnote":"\r\n( 1 ) - عن موسىبن‌جعفر ( ع ) عن ابائه عن النبى ( ص ) : انَّ مِنَ البَيانِ لَسِحْراً وَ مِنَ العِلْمِ جَهْلًا وَ مِنَ الشِّعْرِ حكماً وَ مِنَ القَوْلِ عَدْلًا حضرت امام موسى كاظم ( ع ) از پيامبر اكرم ( ص ) نقل فرمودند البته بعضى سخن‌ها سحر است و بعضى علم‌ها نادانى است و بعضى از اشعار حكمت ( و حكم ) است و بعضى از گفته‌ها عدالت است . ( بحارالانوار ، ج 1 ، ص 218 ) .\r\n","page_name":" 297 ","page_number":297},
  {"content":"\r\n\r\n. « و ما علمناه الشعر » ما پيامبر را شعر تعليم نكرديم « و ما ينبغي له » براى پيامبر هم سزاوار نيست كه شاعر باشد ، « ان هو الا ذكر و قرآن مبين » اين كتاب تذكر است ، بيدار كردن عقل است ، قرآن مبين است يعنى فارق بين حق و باطل است ، آن هم فارق خيلى آشكار و قابل درك .\r\nتأثير قرآن بر زنده‌ها\r\nلِيُنذِرَ مَن كانَ حَيّاً وَ يَحِقَّ القَوْلُ عَلِ الكَافِرينَ ( 70 ) تا هر كه زنده ( و زنده دل ) است او را به آياتش پند دهد و بر كافران ( به اتمام حجت ) وعده عذاب ، حتم و لازم گردد .\r\nاين تكرار اول است ، اين قرآن براى چه كسى و براى چه آمده است ؟ آمده است تا زنده كند .\r\n « يا ايُّها الَّذينَ امَنُوا اسْتَجيبُوا لِلّهِ وَ لِلّرسُولِ اذا دَعاكُمْ لِما يُحْييكُمْ وَ اعلَمُوا انَّ اللهَ يَحُولُ بَيْنَ المَرْءِ وَ قَلْبِهِ وَ أَنَّهُ الَيْهي تُحْشَرونَ »  « 1 » اى بشر ، جواب خدا و پيامبر را بده ، براى اينكه آمده است تا زنده‌ات كند ، بله آدم مرده را نمىشود زنده كرد ، قرآن براى او فايده‌اى ندارد .\r\n انَّكَ لا تُسْمِعُ المَوتي وَ لا تُسْمِعُ الصَّمَّ الدُّعاءَ اذا وَلَّو مُدْبِرينَ  « 2 » قرآن براى زنده‌هاست ، نه براى مرده‌ها كه صفت رذيله ، آنها را دل مرده و كور و كر نموده است . لينذر من كان حيا و به حق القول علي الكافرين .\r\nثابت است قول ، يعنى كلمه عذاب بر كافر . كفر در اينجا يعنى مرده ، چون در مقابل « حى » ( زنده ) واقع شده است . اين آيه ، عبارت اخراى اول سوره است . تكرار\r\n\r\n\r\n","description":"","footnote":"\r\n( 1 ) - سوره انفال ، آيه 24 ترجمه : اى اهل ايمان چون خدا و رسول ، شما را به آنچه موجب زنده شدن شماست ( به ايمان ) دعوت كنند اجابت كنيد تا به حيات ابد برسيد و بدانيد كه خدا در ميان شخص و قلب او حايل است و ( همه ) به سوى او محشور خواهيد شد .\r\n( 2 ) - سوره نمل ، آيه 80 ترجمه : همانا تو ( با آنكه پيغمبر به حق و هادى مطلقى ) نتوانى كه مردگان ( و مرده‌دلان كفر ) را سخنى بشنوانى و يا كران ( باطن ) را كه ( به گمراهى ) از گفتارت روى مىگردانند به حقيقت شنوا كنى .\r\n","page_name":" 298 ","page_number":298},
  {"content":"\r\n\r\n« انا جعلنا في اعناقهم اغلالًا فهي الي الاذقان فهم مقمحون » . هر دو آيه در معنى مشتركند ولى در الفاظ متفاوت بيان شده است .\r\nدر اينجا قرآن ، باز هم بر مىگردد به مطلب قبلى . يعنى پس از اين كه مىگويد : قرآن شعر نيست ، حكمت است ، بيداركننده فكر است ، اما براى كسى كه زنده باشد ، نه براى كسى كه صفات رذيله او را كشته است .\r\nدر اينجا قرآن دو مرتبه به ذكر بعض نعمتها مىپردازد :\r\nأَوَلَمْ يَرَوْا أَنَّا خَلَقْنا لَهُم مِّمَّا عَمِلَتْ أَيْدِينَآ أنْعاماً فَهُمْ لَهَا مَالِكُونَ ( 71 ) « آيا اين انسان‌ها نمىبينند ، كه برايشان خلق كرديم به دست قدرت خويش ، چهارپايان را تا آنها مالك شوند ؟ »\r\n\r\nتذكر بعض نعمت‌ها\r\nهر كجا در قرآن « يد » و « ايدينا » به كار رفته است به معناى قدرت است « 1 » ، مثل « يدالله فوق ايديهم » كه معنا مىشود : قدرت خدا بالاترين قدرت‌هاست . در اينجا هم « ايدينا انعاماً » يعنى به دست قدرت خويش براى اينها ، شتر ، اسب ، گاو و گوسفند آفريديم « فهم لها مالكون » مالكشان هم كرديم ، يعنى مثل آهو نبودند كه رام نشوند . آنها را رامشان كرديم كه انسان مالك آنها باشد . آيا اين را نديدند كه خلق كرديم برايشان با قدرتمان انعامى را ( « انعام » جمع « نعم » است ، يعنى شتر ، گاو ، گوسفند و . . . ) تا آنها مالك شوند .\r\nوَ ذَلَّلْنَاهَا لَهُمْ فَمِنْها رَكُوبُهُمْ وَ مِنْها يَأكُلُونَ ( 72 ) « و آن حيوانات را مطيع و رام آنها ساختيم تا هم بر آن سوار شوند و هم از آن غذا تناول كنند »\r\n\r\n\r\n","description":"","footnote":"\r\n( 1 ) - يد در لغت به معناى دست است اما از آنجا كه خدا دست ندارد و جسم نيست و دست ابزار اعمال قدرت در انسان‌هاست هر كجا دست به خدا نسبت داده شود بايد حقيقت ماديتش را برداشت تا معنى درست شود ، لذا « يد » در اينجا به معنى قدرت است .\r\n","page_name":" 299 ","page_number":299},
  {"content":"\r\n\r\n« و ذللنها لهم » تكرار « لها مالكون » است يعنى اين حيوانات را براى آنها مسخر كرديم . اگر گاو مسخر نبود ، از شير او نمىشد استفاده كرد و اگر اسب چموش و رام نشدنى بود ، كسى نمىتوانست سوارش شود « فمنها ركوبهم و منها يأكلون » . « من » در اينجا كلمه تبعيضيه است « و منها ركوبهم » از بعضى از آنها براى سوار شدن استفاده مىكنند مثل الاغ و اسب « و منها يأكلون » و بعضى از اينها را از گوشتشان بهره مىبرند مثل گاو و گوسفند .\r\nوَ لَهُمْ فِيها مَنَافِعُ وَ مَشارِبُ أَفَلا يَشْكُرُونَ ( 73 ) « و براى مردم در آن حيوانات منافع ( بسيارى از پوست و پشم و غيره ) و آشاميدنىهاى فراوان ( از شير و ماست و غيره ) قرار داديم ، آيا شكر اين نعمت‌ها را نبايد بجاى آرند ؟ ! »\r\n« أفلا » استفهام توبيخى است . يعنى اى انسان ما حيوانات را مسخر تو قرار داديم و اين يكى از نعمت‌هاى بزرگ خداست ، چرا اين نعمت بزرگ خدا را فراموش مىكنى ؟ شكر نمىگويى ؟ « و لهم فيها منافع » يعنى براى اين انسان در اين انعام منافعى است و منافع مثل پشم و پوست و گوشت و . . . و مشاربى هست مانند شير ، « افلا يشكرون » پس چرا انسان‌ها شكرگزار نيستند ؟\r\n\r\nپرستش غيرخدا\r\nوَ اتَّخَذُوا مِن دُونِ اللهِ ءَالِهَه لَّعَلَّهُمْ يُنصَرُونَ ( 74 ) « و ( مشركان ) به غير از خدا ، خدايان ديگر گرفتند تا شايد ( از آنان ) يارى جويند »\r\nنه تنها اين بشر شكرگزار نيست ، بلكه در مقابل خدا ، بت مىپرستد . « بت » فقط آن نيست كه با سنگ يا طلا و يا چيز ديگر بسازند و آن را بپرستند نه ، هوى و هوس ، اراده خود صفات رذيله ، مال ، مملكت ، سلطنت ، اينها همه براى انسان بت است . هر غير خدايى كه در دل باشد و به او دلبستگى پيدا كند بت است . اين الهه را گرفتند تا\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n« لعلهم ينصرون » شايد ياريشان كند . يعنى مرتب پول جمع كرد . و روى هم گذاشت بدان اميد كه همه مشكلاتش را با آن حل كند . اما يك وقت به جايى رسيده كه :\r\n « ما اغني عَنّىِ مالِيهَ هَلَكَ عَنّي سُلطانِيَه »  « 1 » ديدى كه اين مال من براى من فايده‌اى نداشت آنچه كه فايده دارد فقط خداست .\r\nلَا يَستَطِيعُونَ نَصْرَهُمْ وَ هُمْ لَهُمْ جُندٌ مُّحْضَرُونَ ( 75 ) « هرگز آن خدايان نمىتوانند به آنها كمك كنند بلكه خود آنان براى خدايانشان مانند سپاهى آماده به خدمت هستند »\r\nاين خدايانى كه در دل توست ، هوى ، هوس ، دلبستگى به پول و رياست ، يا آن بتى كه در زمان جاهليت درست مىكردند و به آن سجده مىنمودند ، چه كارى براى انسان مىتوانست بكند ؟ و بت‌هاى ديگر چه كارى مىتوانند براى تو انجام دهند ؟ اينها نه مىتوانند كارى به نفع تو انجام دهند و نه مىتوانند صدمه‌اى به تو بزنند . بعد مىفرمايد :\r\nفَلَا يَحْزِنكَ قَوْلُهُمْ إِنَّا نَعْلَمُ مَا يُسِرُّونَ وَ مَا يُعْلِنُونَ ( 76 ) « ( اى رسول ما ) سخن اين مشركان تو را محزون نكند ، ما هر آنچه پنهان و آشكار گويند همه را مىدانيم ( و به كيفرشان مىرسانيم ) »\r\n\r\nدلجويى خداوند از پيامبر ( ص )\r\nيا رسول‌الله ، خيلى غصه نخور ، ما همه چيز را مىدانيم . اين جمله ، جمله تكان‌دهنده‌اى است كه در قرآن هم اين معنى مكرر آمده است ، مثلًا :\r\nلَعَلَّكَ باخِعٌ نَفْسَكَ الّا يَكُونُوا مُؤمِنينَ « 2 » مثل اين كه از بس غصه مىخورى ، مىخواهى خودت را بكشى كه چرا اينها\r\n\r\n\r\n","description":"","footnote":"\r\n( 1 ) - سوره حاقه ، آيات 28 و 29 ترجمه : واى كه مال و ثروت من امروز به فريادم نرسيد و همه قدرت و حشمتم نابود گرديد .\r\n( 2 ) - سوره شعرا ، آيه 3 ترجمه : اى رسول ما تو چنان در انديشه هدايت خلقى كه خواهى جان عزيزت را از غم اين كه ايمان نمىآورند هلاك سازى .\r\n","page_name":" 301 ","page_number":301},
  {"content":"\r\n\r\nمسلمان نمىشوند ؟ چرا اينها بت‌پرست و پول‌پرستند ؟ چرا اينها رياست پرستند ؟ نه ، خيلى غصه نخور .\r\nبعضى اوقات خداوند علاوه بر اين كه به پيامبر تسلى مىدهد ، يك بىاعتنايى هم به آنها مىكند :\r\n « قُلِ اللهُ ثُمَّ ذَرْهُمْ فِي خَوضِهِمْ يَلْبَعُونَ »  « 1 » بگو آنكه رسول و كتاب مىفرستد خداست . اى پيامبر ، آنها را به حال خود بگذار ، ولشان كن بگذار بچرند . انسانى كه خدا رها كند و بت را بگيرد ، ديگر انسانى نيست كه با او حرف بزنى ، بگذار مثل كرم ابريشم دور خود بتند تا خفه شود چون اتمام حجت كردى .\r\n « ذَرْهُمْ يَأكُلُوا وَ يَتَمَتَّعُوا وَ يُلْهِهِمُ الامَلُ فَسَوْفَ يَعلَمُونَ »  « 2 » اى پيامبر ! بگذار در پيله آمال و آرزوهايش ، مثل كرم‌ابريشم به دور خود بتند ، يك روز معلوم مىشود كه چه خبر است ، خداوند از دلش خبر دارد . خدا مىداند او چه مىگويد ، آنچه در دلش هست ، بت‌پرستى است . و آنچه مىگويد ، بدبختى است . آنقدر بدبخت است كه نه قرآن در دلش نفوذ مىكند و نه عاطفه تو مىتواند در او مؤثر باشد . اتمام حجت هم برايش شد ، ديگر به او كارى نداشته باش .\r\nوقتى كه بشر تا اين اندازه رذالت پيدا كند كه تمام نعمتهاى خدا را فراموش نمايد ، شكر نعمت به جاى نياورد و كفران نعمت كند ، يعنى كافر به تمام معنى . اگر چنين باشد ، اين انسان نمك‌نشناس را ديگر ولش كن .\r\nراستى عزيزان من ، حيف است انسانى را كه قرآن تاج كرامت روى سرش گذاشته است و مىفرمايد «  وَ لَقَد كَرَمْنا بَني آدَم »  « 3 » انسانى كه به قول استاد بزرگوار ما رهبر عظيم‌الشأن انقلاب ( ادام الله ) خداوند به اندازه‌اى به او رأفت كرده كه قبل از آمدنش براى او پيامبر فرستاده است و هيچگاه زمين خالى از حجت نيست كه اولين\r\n\r\n\r\n","description":"","footnote":"\r\n( 1 ) - سوره انعام ، آيه 91 ترجمه : بگو آن ( كه رسول خدا و كتاب مىفرستد ) خداست آنگاه آنان را بگذار به بازيچه خود فرو روند .\r\n( 2 ) - سوره حجر ، آيه 3 ترجمه : اى رسول ما ، اين كافران را به خورد و خواب طبيعت و لذت حيوانى واگذار تا آمال و اوهام دنيوى آنان را غافل گرداند كه نتيجه اين كامرانى بيهوده را به زودى بيايند .\r\n( 3 ) - سوره اسراء ، آيه 70 ترجمه : و تحقيقاً ما فرزندان آدم را گرامى داشتيم .\r\n","page_name":" 302 ","page_number":302},
  {"content":"\r\n\r\nفرد بشر رسول او و آخرين فرد هم حجت خداست ، آن هم خدايى كه تا اين اندازه به بشر لطف دارد ، سپاسگزارش نباشيم و ازديادش غافل شويم .\r\nبشرى كه بايد به جايى برسد كه بجز خدا نداند و نبينند ، بشرى كه بايد  مصداق « يا ايَّتُهَا النَّفْسُ المُطمَئِنَه ، ارْجِعي الي رَبِّكِ راضيَه مَرْضَّيه »  « 1 » باشد ، آن قدر انحطاط بيابد كه خدا درباره‌اش بفرمايد : « ذرهم في خوضهم يلعبون » ديگر ولشان كن تا براى خودشان بچرند .\r\nحيف است كه انسان به واسطه گناه و توغل در مشتهيات و فرورفتن در رذائل و دل باختن به دنيا از خدا و ياد خدا غافل شود .\r\nانصافاً حيف است انسانى كه مىتواند در طول پنجاه سال « شهيد ثانى » بشود ، دويست جلد كتاب بنويسد و عمرش را فداى اسلام كند ، آنقدر غافل باشد كه پس از هفتاد سال به قول عوام ، خرى زائيد و خرى خورد و خرى مرد .\r\nمباهات خداوند به مجاهد و . . .\r\nانسان اگر آدم بشود بهشت به او افتخار مىكند ، حيف است اين انسان كه بهشت به او افتخار مىكند كارش به اينجا برسد كه به جهنم رود و هيزم جهنم شود .\r\nدر روايات مى خوانيم كه خداوند به نمازگزار و مجاهد و كسى كه نمازشب خوان است ، مباهات مىكند « 2 » ، و اينجاست كه قدر افراد ثابت قدم در انجام فرامين الهى معلوم مىشود بلكه بالاتر نه تنها به آدم مباهات مىكند ، خطاب مىشود كه : اى\r\n\r\n\r\n","description":"","footnote":"\r\n( 1 ) - سوره فجر ، آيه 28 و 29 ترجمه : اى نفس قدسى مطمئن و دل آرام ( به ياد خدا ) امروز به حضور پروردگارت بازآى كه تو خشنود ( به نعمتهاى ابدى او ) و او را راضى از تو است .\r\n( 2 ) - عنِ النَّبِى صَلَّى الله عَلَيهى وَ آلِهِ وَ سَلَّمَ انَّ رَبِّكَ يباهِى المَلائِكَة بِثَلاثَة نَفَرٍ رَجُلٌ يصْبِحُ فى ارْضِ قَفْرٍ فَيؤذِّنُ وَ يقيمُ ثُمَّ يصَلَى فَيقُولُ رَبُّكَ عَزَوَجَلَ لِلْمَلائِكَة : انْظُروُا الى عَبْدى يصَلّىِ وَ لا يراهُ احَدٌ عَيزى وَ رَجُلٌ قامَ مِنَ اللَّيل يصَلِّ وَحْدَهُ فَسَجَدَ وَ نامَ وَ هُوَ ساجِدٌ فَيقُولُ انْظُرُوآ الى عَبْدى رُوحَهُ عِندى وَ جَسَدَهُ ساجدٌ لى ، وَ رَجُلٌ فى زَحْف فَيفِرُّ اصْحابَهُ يثْبِتُ هُوَ يقاتِلُ حَتِّى قُتِلَ ( بحارالانوار ، علامه مجلسى ره ج 84 ، ص 259 ) . پيامبراكرم ( ص ) فرمودند : البته پروردگار تو در برابر ملائكه به سه نفر مباهات مىكند 1 - مردى كه در بيابان صبح كند اذان و اقامه بگويد سپس مشغول نماز شود . اينجاست كه پروردگارت به ملائكه خطاب مىفرمايد : به بنده‌ام نگاه كنيد نماز مىخواند در حالى كه غير از من كسى او را نمىبيند . 2 - مردى كه قسمتى از شب را به تنهايى از خواب بلند شود و سجده كند و در سجده خوابش ببرد پس خطاب مىرسد نگاه كنيد به بنده‌ام روحش نزد من است و بدنش براى من در حال سجده . 3 - مردى كه در ميدان جنگ است و يارانش فرار كنند ، ولى او ثابت قدم بايستد و بجنگد تا كشته شود .\r\n","page_name":" 303 ","page_number":303},
  {"content":"\r\n\r\nملائكه همه او را سجده كنيد ، همه بر او سجده مىكنند . شيطان هم كه بر او سجده نمىكند ، به او مىفرمايد : برو گم شو ، ديگر تو را نمىخواهم ، برو گم شو كه تا ابد از درگاه من رانده شوى .\r\nآيا حيف نيست انسانى كه مىتواند به چنين مقامى برسد ، آنقدر تنزل كند كه بر همين شيطان سجده كند ، و او را عبادت نمايد .\r\nمگر نخوانديم كه « الم اعهد اليكم يا بنيادم ان لا تعبد و الشيطان » ، شيطان از درگاه خداوند رانده شد ، چون بر تو سجده نكرد ، حالا كارت به اينجا برسد كه يك عمر از خدا غافل شوى و بر شيطان سجده كنى .\r\nانشاءالله ، قدرى بيشتر دقت كنيم ، بيشتر فكر كنيم ، قدر خود را بدانيم ، خداوند به ما خيلى ارزش داده ، خيلى بزرگى داده ، خيلى عزت داده ، ما هم بايد اقلًا قدر خود را بشناسيم . با پيروى از آمال و آرزوهاى بى جا ، خود را بىارزش نكنيم . خود را مقابل بت‌ها برون و درون كوچك و حقير نسازيم و نگذاريم كه شيطان نفس ، عزت ما را پايمال كند و ما را بنده و ذليل خود سازد تا جايى كه خدا با ما قهر كند و بفرمايد : « ذرهم يأكلو و يتمتعوا ويلههم الأمل فسوف يعلمون » والسلام عليكم و رحمه الله و بركاته\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nجلسه بيست و سوم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْدهً مِنْ لِساني يَفْقَهُوا قَوْلي\r\n\r\nمعاد جسمانى\r\nاز قرآن شريف استفاده مىشود كه معاد جسمانى است و در اين مورد همه فرق اسلامى اتفاق‌نظر دارند . فلاسفه اسلامى هم معاد را جسمانى مىدانند . چنانچه شيخ‌الرئيس در شفا مىگويد : بر فرض اين كه ما نتوانيم از نظر عقل و برهان ، معاد جسمانى را ثابت كنيم ولى از نظر آيات و روايات مسلم است كه معاد جسمانى است « 1 » .\r\nقرآن مجيد در سوره مباركه بقره ضمن چند آيه در آخر سوره ، دو داستان نقل مىفرمايد ، يكى داستان عزير نبى ( ع ) « 2 » و ديگرى داستان حضرت ابراهيم ( ع ) « 3 » كه هر\r\n\r\n\r\n","description":"","footnote":"\r\n( 1 ) - يجِبُ ان يعْلَمَ انَّ المَعادَ منْهُ ما هُوَ منقول مِنَ الشَّرْعِ وَ لا سَبيل‌َالى اثْباتِهِ الّا مِنْ طَريقِ الشَّريعَة وَ تَصْديقِ خَبَرِ النَّبى وَ هُو الَّذى يلْبَدِنَ عِنْدَ البَعْثِ وَ خَيراتُ البَدَنِ وَ شُرُورهِ ، مَعْلُومَة لا يحْتاجُ اْلى تَعَلُّم وَ قَدْ بَسَطَتِ الشَّريعَة الحَقَّهِ الَّتى اتانابِها نَبِينا وَ سَيدُنا و مَوْلانا مُحَمَّدٌ رَسُولُ الله صَلِّى الله عَلَيهِ وَ آلِهِ حالَ السَّعادَة وَ الشَّقاوَة الَّتى بِحِسابِ البَدَنِ . لازم است دانسته شود كه معاد جسمانى از راه شرع به ما رسيده و راهى جز راه دين و تصديق خبر پيامبراكرم ( ص ) براى اثباتش نيست و آن اينكه : وقتى بدن برانگيخته شد خيرات و شرورى برايش هست كه نياز به تعلم ندارد و شريعت حقه‌اى كه براى ما آورده پيامبر و آقا و سرپرست ما حضرت محمدرسول‌الله ( ص ) درباره سعادت و شقاوت اين بدن مفصل در اين مورد بحث فرموده است .\r\n( 2 ) - سوره بقره ، آيه 259 .\r\n( 3 ) - سوره بقره ، آيه 260 .\r\n","page_name":" 305 ","page_number":305},
  {"content":"\r\n\r\nدو در اثبات معاد جسمانى است . حضرت عزير ، يكى از پيامبران بود كه براى تبليغ دين حضرت موسى ( ع ) از دهى به ده ديگر و از محلى به محل ديگر مىرفت .\r\nيك روز بر سر راه خود به خانه‌هاى مخروبه‌اى رسيد . متوجه شد كه اينجا بر اثر يك حادثه ناگهانى ويران شده ، چون اجساد مردگان همينطور گوشه و كنار افتاده و كسى نمانده بود كه آنها را دفن كند . بدن‌ها متلاشى شده ، گوشت و استخوان از هم پاشيده و هر قطعه آن يك طرف پراكنده شده بود .\r\nحضرت عزير ، در حالى كه از آنجا مىگذشت ، با ديدن آن صحنه و پراكندگى قطعات بدن از يكديگر ، اين فكر به ذهنش خطور كرد كه چطور خداوند و در روز قيامت اينها را به صورت اول بر مىگرداند ؟ ! از مقام يك پيامبر چنين تصورى بعيد بود و بايد خيلى زود برايش ثابت مىشد سرانجام به نهر آبى رسيد و از الاغ پياده شد ، چهار پا را در گوشه‌اى بست و كنار نهر آب نشست تا كمى استراحت كند و نان و آبى بخورد ، اما همين كه سفره‌اش را باز كرد و آماده صرف غذا شد خداوند جان او را گرفت . در حدود صد سال گذشت ، پس از صد سال خداوند او را زنده كرد . از او سؤال شد : چند وقت است كه خوابيده‌اى ؟\r\nگفت : حدود يك روز است !\r\nخطاب شد ، خير صد سال است مرده‌اى به غذايت نگاه كن آن را هم سالم نگاه داشته‌ايم و هنوز فاسد نشده است . اما حيوان را ببين كه استخوان‌هايش پوسيده و خاك شده و ببين چگونه استخوان‌هايش را به حالت اول در آورده ، روى آنها را گوشت مىپوشانيم و او را زنده مىكنيم .\r\nعزير ناگهان ديد استخوانها ظاهر شدند ، قطعات آن به يكديگر پيوستند و گوشت و پوست بر آنها روئيده شد ، سپس الاغ زنده شد و بر جاى خود ايستاد . عزير با ديدن اين صحنه شگفت‌آور به خود آمد و گفت :\r\nمىدانم كه خداوند بر هر چيزى قادر است !\r\nاوْ كَالَّذي مَرَّعَلي قَريَه وَ هِيَ خاوِيَهٌ عَلي عُرُوشِا قالَ أَنّي يُحْيي هذِهِ اللهُ بعد موتها فاماته الله مائةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوماً اوْ بَعْصَ يَوْمٍ قالَ بَلْ لَبَثْتَ مائةَ عامٍ فُانْظُر الي طَعامِكَ وَ شَرابِكَ لَمْ يَتَسَنَّهْ وَ انظُرْ إلي حِمارِكَ وَ لِنَجْعَلَكَ آيَه لِلْنّاسِ وَانْظُرْ\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n الَي العِظامِ كَيْف نُنْشِزُها ثُمّ نَكْسُوها لَحْماً فَلَمّا تَبَيَّنَ لَهُ قالَ اعْلَمُ انَ اللهَ عَلي كُلِّ شَييٍ قَديرٌ  « 1 » اين آيه شريفه يك دلالت « صراحتى » دارد ، اين كه معاد جسمانى است . وقتى آن پيامبر گفت ، خداوند چطور مرده‌ها را زنده مىكند ؟ خداوند هم الاغش را زنده كرد . يعنى بدين طريق مردم زنده مىشوند .\r\nيك دلالت « الزامى » هم دارد كه مربوط به ولايت است . يكى از شبهاتى كه درباره وجود مقدس حضرت صاحب‌الزمان ( عج ) شده همين است كه چطور مىشود : يك نفر ، هزار يا دو هزار سال عمر كند ؟ ! اين آيه شريفه اشاره به همين موضوع دارد . يعنى قضيه عمر امام زمان ( عج ) نظير زنده كردن مرده است ، هر دوى اينها قدرت خداست .\r\nپروردگار عالم قادر است و مىخواهد ولى خود را بيش از هزار سال در اين عالم نگهدارد ، همانطور كه قدرت دارد بعد از صد سال ، حضرت عزير ( ع ) را زنده كند .\r\nقرآن كريم بعد از داستان عزير ، در آيه بعد ، قضيه حضرت ابراهيم ( ع ) را مطرح مىفرمايد كه آن هم تقريباً نظير همين داستان است و خود نمونهء عينى از معاد جسمانى است :\r\n وَ اذْ قالَ ابْراهيمُ رَبِّ ارِنِي كَيْفَ تُحْيِي المَوْتِي قالَ اوَلَمْ تُؤمِنْ قالَ بَلي وَلكِنْ لِيَطْمِئنَ قَلْبي قالَ فَخُذْ ارْبَعَه مِنَ الطَّيرِ فَصُرْهُنَّ الَيْكَ ثُمَّ اجْعَلْ عَلي كُلِّ جَبَلٍ مِنْهُنَّ جُزْءاً ثُمَّ ادْعُهُنَّ بَأتينَكَ سَعْياً وَ اعْلَمْ انَّ اللهَ عَزيزٌ حَكيمٌ »  « 2 »\r\n\r\n\r\n","description":"","footnote":"\r\n( 1 ) - سوره بقره ، آيه 259 ترجمه « ( اى پيامبر ! مثال بزن عزير را ) آن كه به دهكده‌اى گذر كرد كه خراب و ويران شده بود ، گفت به حيرتم كه خدا چگونه باز اين مردگان را زنده خواهد كرد . پس خدا او را صد سال ميراند ، سپس زندهاش كرد و به دو فرمود كه چند مدت درنگ نمودى ؟ جواب داد يكروز با پاره‌اى از روز . خداوند فرمود : نه چنين است ، بلكه صد سال است ( كه به خواب مرگ افتادى ) نظر در طعام و شراب خود بنما كه هنوز تغيير ننموده و الاغ خود را نيز بنگر تا احوال بر تو معلوم شود و ما تو را حجت براى خلق قرار دهيم كه امر بعثت را انكار نكنند و بنگر در استخوانهاى آن ( حيوان ) كه چگونه درهمش پيوسته و گوشت بر آن پوشانيم چون اين كار بر او روشن و آشكار گرديد ، گفت همانا اكنون به حقيقت و يقين مىدانم كه خداوند بر همه چيز توانا است .\r\n( 2 ) - سوره بقره ، آيه 260 ترجمه : و چون گفت ابراهيم ، پروردگارا به من بنما كه چگونه مردگان را زنده خواهى كرد . خداوند فرمود : باور ندارى . گفت آرى باور دارم ليكن خواهم كه به مشاهده آن دلم آرام گيرد . خداوند فرمود چهار مرغ بگير و گوشت آنها بهم درآميز نزد خود ، آنگاه هر قسمى بر سر كوهى بگذار سپس آن مرغان را بخوان تا سوى تو شتابان پرواز كنند و آنگاه بدان كه خداوند بر همه چيز توانا و حقايق امور عالم دانا است .\r\n","page_name":" 307 ","page_number":307},
  {"content":"\r\n\r\nاما در سوره قيامت مىفرمايد :\r\n  « لا اقْسِمُ بِيَومِ القيامَه وَ لا اقْسِمُ بِالنَّفْسِ اللَّوامَه ايَحْسَبُ الانْسانُ انْ لَنْ نَجْمَعُ عِظامَهُ ، بَلي قادِرينَ عَلي انْ نُسَّوِيَ بَنانَهُ »   « 1 » اين انسان خيال مىكند ما نمىتوانيم استخوانهايش را جمع كنيم و زنده‌اش سازيم . نه ، اينطور نيست . نه تنها قدرت داريم كه استخوانهايش را جمع كنيم ، نه اينكه فقط مىتوانيم پس از به هم پيوستن استخوانهايش بر روى آن گوشت برويانيم ، بلكه قدرت داريم بر اين كه خطهاى سرانگشتش را هم دوباره برگردانيم .\r\nاين آيه يكى از معجزات قرآن است . زيرا شيارهاى سرانگشت دو نفر مثل همه نيست ، مثلًا اگر الآن در دنيا چهار ميليارد جمعيت باشد ، دو نفر را نمىتوانيد پيدا كنيد كه خطهاى سرانگشتشان مثل هم باشد ، همه متفاوت است ، لذا در بعضى موارد براى كارهاى مهم انگشت‌نگارى مىكنند ، چون از امضاء معتبرتر است . امضاء را مىشود جعل كرد ، اما اثر انگشت ، قابل جعل نيست . شاهكار قرآن هم اينجاست كه مىگويد به او بگو : نه تنها مىتوانيم تو را زنده كنيم ، بلكه مىتوانيم سرانگشتان تو را هم ( كه با ديگران فرق دارد و عامل شناسايى توست ) دوباره منظم و درست كنيم .\r\nبراى اثبات معاد جسمانى در جاى ديگر راجع به اهل جهنم مىفرمايد :\r\n « انَّ الَّذينَ كَفَرُوا بِاياتِنا سَوفَ نُصْليهِمْ ناراً كُلّما نَضِجَتْ جُلُودهُمْ بَدَّلْنا اهُمْ جُلُوداً غَيْرَها لِيَذُوقُوا العَذابَ انَّ الله كانَ عزيزاً حَكيماً »  « 2 » در جهنم مرگ نيست ، هر چه اين پوست‌ها بسوزد دوباره پوست به جاى آن روئيده مىشود ، اگر مرگ در جهنم بود ، خوب بود . مىسوخت و تمام مىشد . اما چنين\r\n\r\n\r\n","description":"","footnote":"\r\n( 1 ) - سوره قيامت ، آيات 1 تا 4 ترجمه : چنين نيست قسم به روز ( بزرگ ) قيامت . و قسم به نفس پرحسرت و ملامت . آيا آدمى پندارد كه ما ديگر ابداً استخوانهاى ( پوسيده ) او را دوباره جمع نمىكنيم . بلى ما قادريم كه ( حتى ) سر انگشتان او را هم درست گردانيم .\r\n( 2 ) - سوره نساء ، آيه 56 ترجمه : كسانى كه كافر به آيات ما هستند به زودى به آتش ( دوزخشان مىافكنيم كه هر چه پوست تن آنها بسوزد پوست ديگرى غير آن بر او مىرويانيم تا عذاب را بچشند . البته خدا عزيز و حكيم است .\r\n","page_name":" 308 ","page_number":308},
  {"content":"\r\n\r\nنيست ، براى اينكه عذاب را بچشد و پاداش كردار بدى را كه در دنيا داشته است ، ببيند . هر چه پوست و گوشت بسوزد ، دوباره به جاى آن روئيده مىشود .\r\nآتش دوزخ غير از اينكه پوست و گوشت را مىسوزاند ، استخوان را هم مىشكند . بلكه عذاب شديدتر است ، آنطور كه روح و دل را هم مىسوزاند و اين ناشى از قهر خداوندى است .\r\nدر سوره مباركه همزه مىفرمايد : « وَيْلٌ لِكُلِّ هُمَزَه لُمَزَه » « واى بر كسى كه عيب‌جو باشد » واى بر كسى كه پشت سر غيبت مىكند . يا جلوى رو شخصيت ديگران را مىكوبد . واى بر كسى كه دلبستگى به زرق و برق دنيا دارد و پول‌پرست است . « الَّذي جَمَعَ مالًا وَعَدَّدَهُ » « همان كسى كه مال جمع كرده و دائم به حساب و شماره‌اش سرگرم است » « يَحْسَبُ انَّ مالَهُ اخْلَدَهُ » « پندارد كه مال دنيا عمر ابدش خواهيد بخشيد » خيال مىكند كه مالش مىتواند او را نگهدارد . « كَلّا لَيِنْبَذَنَّ فِي الحُطَمَه وَ ما ادْريكَ مَا الْحُطَمَهِ » « چنين نيست ، بلكه محققاً به آتش دوزخ سوزان در افتد . آتشى كه چگونه تصور سختى آن توانى كرد » در آن آتشى مىافتد كه « حطمه » است ، پوست را مىسوزاند و استخوان را مىشكند . « نارُ اللهِ المُوقَدَهِ » « آن آتش را خشم خدا برافروخته » اين آتش قهر خداست ، علاوه بر اين كه جسم را مىسوزاند ، روح را هم راحت نمىگذارد . « الَّتي تَطَّلِعُ عَلَي الافْئِدَه » « شراره آن بر دل‌هاى كافران شعله‌ور است » دلهاى ناپاك پر از حرص و طمع دنياطلبان را مىسوزاند .\r\nاينجا كمى دقت لازم است . آن آيه مىگفت : آتش جهنم پوست را مىسوزاند . آيِه ديگر اشاره به اين داشت كه استخوان را هم مىشكند و در آيه اخير ، مىفرمايد : شراره آن دل‌ها را به آتش مىكشد . اما سوختن روح و دل در اين عالم قابل تصور نيست و اين عذابى است مخصوص آن عالم و گرنه در اين جهان كسى نمىتواند روح ديگرى را آتش زند . اين آتش دنيا بيش از پوست و گوشت و استخوان را نمىتواند بسوزاند وخرد كند . چه وقت مىشود كه هم دل سوخته شود ، هم استخوان بشكند و هم پوست بسوزد ؟ وقتى كه معاد جسمانى تحقق يابد .\r\nاگر شما قرآن شريف را با اين ديد بنگريد بيش از هزار آيه پيدا مىكنيد . درباره اين كه معادى هست و براى آن معاد ، قبر ، برزخ ، نفخ صور ، حساب و كتاب ، محشر ،\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nميزان ، صراط ، شفاعت : بهشت و دوزخ كه آخرين خط سير اين حركت است بيان فرموده و در ميان آن آيات بيش از صد آيه درباره معاد جسمانى است . از جمله همين آيه از سوره « يس » كه الآن مورد بحث ماست :\r\nأَوَلَمْ يَرَالإِنسَانُ أَنَا خَلَقْنَاهُ مِن نُّطْفَةٍ فَإِذَا هُوَ خَصِيمٌ مُّبينٌ ( 77 ) « آيا انسان نديد ( مانند اميه خلف ) كه ما او را از نطفه ( جماد ناقابل چنين آراسته ) خلقت كرديم كه دشمن آشكار ما گرديد »\r\n« انسان » در اين آيه شريفه مراد « امية خلف » است كه تحقق معاد جسمانى را بعيد مىدانست و خداى تعالى پاسخ او را به خودش رجوع داد كه چرا به خلقت خود نمىنگرى ؟\r\nوَ ضَرَبَ لَنَا مَثَلًا وَ نَسِيَ خَلْقَهُ قالَ مَن يُحْيِ العِظَامَ وَ هِيَ رَميمٌ ( 78 ) « و براى ما مثلى ( جاهلانه ) زد كه گفت اين استخوان‌هاى پوسيده را چه كسى زنده مىكند »\r\n« اميه خلف » در حالى كه قطعه استخوان پوسيده‌اى به دست گرفته بود ، روبروى حضرت پيامبر ايستاد « و ضرب لنا مثلا و نسى خلقه » و آنقدر آن استخوان را در ميان دست‌هايش فشار داد تا به صورت پودر در آمد و بعد هم فوتش كرد و در فضا پراكنده ساخت . سپس « و قال من يحيى العظام و هى رميم » گفت : اين استخوان كه رفت و تمام شد ، خداوند آن را چطور زنده مىكند ؟ !\r\nقُلْ يُحْيِيها الَّذِي أَنشَأَهَا أَوَّلَ مَرَّه وَ هُوَ بِكُلِّ خَلْقٍ عَلِيمٌ ( 79 ) « ( اى رسول ما ) بگو آن خدايى زنده مىكند كه اول بار آنها را خلقت بخشيد و او به هر خلقت دانا و قادر است »\r\nپاسخ او اين است كه به خلقت خودت نگاه كن . خداوند همانطور كه تو را از اول آفريد ، مىتواند دو مرتبه هم تو را برگرداند . قطعاً آن كسى كه از تركيب « اسپرم » و « اوول » تو را چنين خلقت زيبايى داده است ، باز هم به خلقت تو به همين صورت قادر\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاست . پس چرا استبعاد مىكنى و نمىخواهى باور كنى ؟\r\n « يا ايُّهَا النّاسُ انْ كُنْتُمْ في رَيْبٍ مِنَ البَعْثِ فَانّا خَلَقْناكُمْ مِنْ تُرابٍ ثُمَّ مِنْ نُطفَه ثُمَّ مِنْ علَقَه ثُمَّ مِنْ مُضْغَه مُخْلَّقَه وَغَيْرَ مُخَلَّقَه لِنُبيِّنَ لَكُمْ وَ نُقِرُّ فِي الارْحامِ ما نَشآءُ الي اجَلٍ مُسَمًّي ثُمَّ نُخْرِجُكُمْ طِفلًا »  « 1 » اگر شك در بودن قيامت دارى ، به خود و خلقت خود فكر كن . خاك بودى ، نطفه شدى . نطفه بودى ، علقه شدى علقه بودى ، مضغه شدى . مضغه بودى ، در شكم مادر به صورت طفلى در آمدى ، سپس متولد شدى . طفل بودى ، جوان شدى . جوان بودى ، پير شدى . بعد مىميرى و بعد هم همانطور كه اول به وجود آمدى دوباره زنده مىشوى .\r\nچرا آن مراحل را كه مىبينى تعجب نمىكنى ؟ اما وقتى به زنده شدنت مىرسى ، تعجب مىكنى ؟ تعجب ندارد ، قدرت خداوند بر روى آن است .\r\n « ذلِكَ بِأَنَّ اللهَ هُوَ الحَقُ وَانَّهُ يُحْييِ المَوْتي وَ أَنَّهُ عَلي كُلِّ شَييٍ قَديرٌ »  « 2 » اما دو نكته را نبايد فراموش كنيم :\r\nنكته اول ( كه در قسمتهاى گذشته هم تذكر داده شد ) اينكه اصل اثبات معاد كارى ندارد . دليل فطرت دارد ، دليل استكمال و غايت دارد و دليل‌هاى ديگر ، كه همه‌اش از طريق قرآن اثبات مىشود . اما خصوصيات معاد تعبدى است ، لذا اگر از شما پرسيدند : به چه دليل عالم برزخ و شب اول قبر و . . . هست ، بايد گفت قرآن شريف فرموده است : « وَ مِنْ وَرائِهِمْ بَرْزَخٌ الي يَومِ يُبْعَثُونَ » « 3 »\r\n\r\n\r\n","description":"","footnote":"\r\n( 1 ) - سوره حج ، آيه 5 ترجمه : اى مردم اگر شما درباره برانگيخته شدن مردگان شك و ترديدى داريد ( براى رفع شك خود به اين دليل توجه كنيد كه ) ما شما را نخست از خاك آفريديم آنگاه از نطفه ، آنگاه از خون بسته و بعد از پارهء گوشت تمام و ناتمام تا ( در اين انتقال و تحول قدرت خود را ) بر شما آشكار سازيم ( و از نطفه‌ها ) آنچه را مشيت ما تعلق گيرد در رحم‌ها قرار دهيم تا به وقتى معين ( چون گوهر از صدف ) طفلى از رحم بيرون آوريم .\r\n( 2 ) - سوره حج ، آيه 6 ترجمه : آن ( قدرت نمايى الهى ) خود دليل است كه خداى قادر حق است و هم او البته مردگان را زنده خواهد كرد و او محققاً بر هر چيز تواناست .\r\n( 3 ) - حَتّى اذا جاءَ احَدَهُم المَوْتُ قالَ رَبِّ ارْجِعُونِ لَعَلّى اعْمَلُ صالِحاً فيما تَرَكْتُ كَلّا انَّها كَلِمَة هُوَ قائِلُها وَمِنْ وَرائِهِمْ بَرْزَخٌ الى يوْمِ يبْعَثُونَ . فَاذا نُفِخَ فِى الصُّورِ فَلا انْسابَ بَينَهُمْ يوْمَئذٍ وَ لا يتَسائَلُونَ ( سورهء مؤمنون آيات 99 تا 101 ) . ( كافران در جهل و غفلت و دنباله‌رو شيطانند ) تا آنگاه كه وقت مرگ هر يك فرا رسد در آن حال ( آگاه و نادم شده ) گويد بارالها مرا به دنيا بازگردان . تا شايد به تدارك گذشته عمل صالحى بجاى آرم ، هرگز نخواهد شد و اين كلمه ( ارجعونى ، مرا بازگردان ) را از روى حسرت همى گويد و ( ثمرى نمىبخشد كه ) از عقب آنها عالم برزخ است تا روزى كه برانگيخته شوند ( و در عرصه قيامت حضور يابند ) پس آنگاه كه نفخه صور قيامت دميده شد ، ديگر نسب و خويشى در بينشان نماند و كسى از ديگرى حال نپرسد .\r\n","page_name":" 311 ","page_number":311},
  {"content":"\r\n\r\nنفخ صور و حساب و كتاب و مى زان و پل صراط و جسمانى بودن معاد ، همه و همه به دليل آيات و روايات است و دلايل عقليه را لازم ندارد ، چون پيمودن پيچ و خم‌هاى سخت حركت جوهريه براى افراد كم‌اطلاع ، جداً ميسر نيست ، بلكه براى كسانى كه تسلط كافى در اين نحوه مسائل غامض را ندارند ، خلاف شرع است .\r\nدر قرآن‌كريم بيش از يكصد آيه مربوط به معاد جسمانى است و از جمله همين آيات آخر سوره مباركه « يس » ، كه سهل‌ترين و كوتاه‌ترين راه استدلال است .\r\nنكته ديگرى كه مورد بحث ما است و تقاضا دارم بيشتر به آن توجه كنيد اين است كه : جسمى كه در آخرت است غير از جسمى است كه در عالم برزخ است ، چنانچه جسمى كه آدم پير دارد ، غير از جسمى است كه آدم جوان دارد . شما مىدانيد كه اين جسم حداقل هفت سال و حداكثر ده سال يك مرتبه تمام سلول‌هايش عوض مىشود ، در گذشته مىگفتند سلول‌هاى مغز عوض نمىشود ، اما حالا به دست آورده‌اند كه تمام سلول‌هاى اين جسم عوض مىشود . لذا آدم چهارده ساله ، چشمش غير از هفت سالگى است و آدم هشتاد ساله چشمش چندين بار زير و رو شده و تحول و تبديل پيدا كرده ، اما تشخص او باقى است . مثلًا اگر نامى يكى « حسن آقا » است مردم هم هفتاد سال است او را با اين شكل و شمايل به نام حسن آقا مىشناسند . اين آقا زمانى كه 15 ساله و 22 ساله و 30 ساله بوده « حسن آقا » بوده حالا هم كه 70 ساله است حسن آقا است ، فقط لباس عوض شده است . اين جسم يك لباس بيش نيست كه پىدرپى عوض مىشود اما تشخص كه به آن « من » و « تو » و « حسن » و « حسين » مىگويند عوض نمىشود .\r\nشما در جوانى حسينيه‌اى ساخته‌ايد اگر سى سال بعد كه پير شدى بگوئى : من اين حسينيه را ساختم ، كسى نمىتواند بگويد آقا آن كسى كه حسينيه را ساخت تو بودى ولى حالا كه تو نيستى ، براى اينكه سه مرتبه عوض شده‌اى . يا مثلًا كسى در پنجاه سالگى آدم بكشد حالا در هفتاد سالگى او را بگيرند و بگويند : تو آدم كشتى و بايد\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمجازات شوى . او براى دفاع از خود بگويد : از نظر فلسفه ، از نظر زيست‌شناسى من آدم نكشته‌ام ، براى اين كه سلول‌هاى بدن من 7 سال يك مرتبه عوض مىشود لذا تا به حال من سه مرتبه عوض شده‌ام . جسمى كه بيست سال قبل آدم كشته ، جسمى بوده است كه تمام شده و از بين رفته است .\r\nبه اين حرفها مىخندند . « توى » حالا همان « توى » بيست سال قبل هستى ، تشخص شما عوض نشده ، آنچه عوض شده سلول‌هاى جسم است ، اين جسم لباسى براى تشخص است ، كه عوض مىشود و لباس ديگر جايش را مىگيرد . حالا به قول شيخ‌الرئيس « لُبس بعد خلع » « 1 » يا به گفته صدرالمتألهين « لبس بعد لبس » « 2 » باشد .\r\nبه هر حال اين تغيير و تحول جسمى انسان در دنياست . عالم برزخش همچنين است ، جسمى كه در عالم برزخ است غير از جسمى است كه در دنياست ، اما تشخصش فرق نمىكند ، جسمى كه در آخرت است غير از جسمى است كه در دنياست ، جسم در آنجا حرف مىزند ، آنجا اصلًا عالم حيوان ( جهان با روح ) است ، اين كره‌زمين ، اين منظومه شمسى يك دفعه نابود مىشوند .\r\n « وَ السَّمواتُ مَطْوياتٌ بِيَمينِهِ سُبْحانَهُ وَ تَعالي عَما يُشْرِكُونَ »  « 3 »  « يَوْمَ تُبَدَّلُ الارْضُ غَيْرَ الارْضِ وَ السَّمواتُ وَ بَرَزوُا لِلّهِ الواحِدِ القَهّارِ »  « 4 » در آنجا زمين حرف مىزند « يَوْمَئِذٍ تُحَدِّثُ اخْبارَها » « 5 » آتش حرف مىزند ، درخت طوبى حرف مىزند ، ميوه‌هايى كه مىخوريد حرف مىزنند ، خود بدن حرف مىزند . « و تكلمنا ايديهم و تشهد ارجلهم » دست‌ها و پاهايشان تكلم مىكنند .\r\nاين جسم در آنجا يك لباس نو مخصوصى است ، اما تشخص باقى است و هيچ وقت از بين نمىرود . بنابراين بدن مناسب با وضع آن عالم ، اما مثل همين بدن\r\n\r\n\r\n","description":"","footnote":"\r\n( 1 ) - الهيات شفا ، بوعلى سينا ، مقاله 9 ، فصل 2 و 3 ، ص 302 تا 424 .\r\n( 2 ) - اسفار اربعه ، فصل 5 ، ج 9 ، ص 119 تا 104 .\r\n( 3 ) - سوره زمر ، آيه 67 ترجمه : و آسمان‌ها پيچيده شده به دست قدرت اوست ، آن ذات پاك يكتا منزه از شرك مشركان است .\r\n( 4 ) - سوره ابراهيم ، آيه 48 روزى كه زمين تبديل به زمينى ديگر گردد و آسمانها هم ( دگرگون شوند ) و خلق در پيشگاه خداى يكتاى قادر قاهر حاضر شوند .\r\n( 5 ) - سوره زالزال ، آيه 4 .\r\n","page_name":" 313 ","page_number":313},
  {"content":"\r\n\r\nدنيايى است به طورى كه او را مىشناسند كه حسن ، حسين ، تقى يا نقى است ، حتى خطهاى سرانگشت هم تغيير نكرده و همان خطها را دارد . اما آنجا عالم بقا و حيوان است و اينجا عالم ماده و فنا است . آن دنيا هميشه باقى است و اين دنيا فانى است ، يعنى اين جسم من فانى است .\r\nشيخ‌الرئيس مىگويد : يك آدم را دو مرتبه نمىتوان ديد . يعنى تا اين اندازه در حركت است . شايد همچنين باشد . حركت عجيب است . ما حركت‌ها داريم ، اما تنها چيزى كه از عالم وجود مىدانيم اين است كه :\r\n « لا الهَ الا هُوَ كُلُّ شَيٍ هالِكٌ الّا وَجْهَهُ »  « 1 » فقط خدا باقى است و كل عالم در حال حركت و نابودى ، اين انسان هم در حال تبدل است . اما در آخرت چنين نيست . جسم باقى است و حيات دارد و حرف مىزند . جسم شعور دارد ، درك دارد ، مىشنود و مىفهمد .\r\n « نَحْنُ قَدَّرْنا بَيْنَكُمُ المَوْتَ وَ ما نَحْنُ بِمَسْبوقينَ عَلي انْ نُبَدِّلَ امْثالَكُمْ وَ نُنْشِئَكُمْ فيما لا تَعْلَمُونَ »  « 2 » همانطور كه ما مرگ را قسمت كرديم و همه مىميرند ، قدرت هم داريم اين كه همه را زنده كنيم و مثل آنها را ايجاد كنيم . وقتى كه مردند به جسم برزخى زنده شوند . وقتى عالم برزخ تمام شد و عالم قيامت‌آمد ، به بدنى كه مخصوص عالم حيوان و قيامت است ، زنده شوند .\r\n « وَ ما هذِهِ الحَيوهُ الدُّنْيا الّا لَهْوٌ وَ لَعِبٌ وَ انَّ الدّارَ الاخِرَه لَهِيَ الحَيَوانُ لَوْ كانُوا يَعْلَمُونَ »  « 3 » اين شبهه‌اى كه قبل از اسلام در بين فلاسفه بوده و بعد از اسلام خيلى سر و صدا پيدا كرده است ، به نام « شبهه آكل و مأكول » اصلًا سالبه به انتفاع موضوع است . به قول ما\r\n\r\n\r\n","description":"","footnote":"\r\n( 1 ) - سوره قصص ، آيه 88 « معبودى جز او نيست . هر چيزى مگر او هلاك شدنى است . »\r\n( 2 ) - سوره واقعه ، آيه 60 و 61 ترجمه : ما مرگ را براى همه خلق ( به اختلاف سن ) مقدر ساختيم و هيچكس بر قدرت ما سبق نتواند برد . اگر بخواهيم هم ، شما را فانى كرده و خلقى ديگر مثل شما بيافرينيم و شما را به صورتى ( در جهان ديگر ) كه اكنون از آن بىخبريد ، بر مىانگيزيم .\r\n( 3 ) - سوره عنكبوت ، آيه 64 ترجمه : اين زندگانى چند روزهء دنيا افسوس و بازيچه‌اى بيش نيست و زندگانى اگر مردم بدانند به حقيقت‌دار آخرت است .\r\n","page_name":" 314 ","page_number":314},
  {"content":"\r\n\r\nطلبه‌ها ، اصلًا اشكال وارد نيست تا ما درباره آن بحث كنيم . قرآن شريف به يك اشاره اصل اشكال را رفع كرده است .\r\nبراى شبهه آكل و مأكول تقريب‌ها شده است كه از قبل از ميلاد حضرت مسيح ( ع ) تا به حال ، بهترين تقريب‌هايش همين « قانون لاووازيه » است . اينكه اين كره‌زمين از وقتى كه موجود شد و انسان روى آن آمده ، تا وقتى كه قيامت به پا شود چندين مرتبه تحول پيدا مىكند ، يعنى اين آدم چندين مرتبه جسمش آدم مىشود و مىميرد ، يعنى خواه ناخواه اين جسم مىميرد ، بعد خاك مىشود . خاك دوباره گندم مىشود . گندم را ديگرى مىخورد و جزء بدن انسان ديگرى مىشود و يا گندم را گوسفندى مىخورد و جزء بدن گوسفند مىشود . سپس گوشت گوسفند را انسان مىخورد و . . .\r\nخلاصه ، با اين تبديل و تحول كه سلول‌هاى بدن هر انسانى پراكنده مىشود و به صورت‌هاى گوناگون در مىآيد ، چگونه در قيامت زنده شده و عذاب و عقاب مىشود ، در حالى كه همه با هم مخلوط شده‌اند .\r\nدر آن زمان مسخره مىكردند و مىگفتند اگر كافرى ، مؤمنى را بخورد و اين جسمش جزء آن كافر شود ، حالا در روز قيامت كدامش زنده مىشوند ؟ كافر به بهشت نمىتواند برود ، مؤمن را هم كه به جهنم نمىبرند و . . .\r\nاما همه اين حرف‌ها قصه است و اصلش از بيخ دروغ . داستانى است كه مىگويند : يك نفر گفت « خسن و خسين دو دختران معاويه پشت دروازه كوفه بودند و گرگ آنها را خورد » گفتند : خسن و خسين نيست ، حسن و حسين است ، دختران معاويه نبودند ، پسران على ( ع ) بودند . اصلًا اين قضيه مربوط به حسن و حسين نبوده و در مورد يوسف ( ع ) گفته‌اند . پشت دروازه كوفه نبوده ، پشت دروازه مصر بود ، تازه ، آن هم از اصل دروغ بوده و گرگى دركار نبوده كه يوسف ( ع ) را بخورد .\r\nشبهه آكل و مأكول مثل همين قضيه از اصل دروغ است و قرآن‌كريم در همين چند آيه‌اى كه بحث شد و يكى دو آيه بعد ، آن را روشن مىكند .\r\n« اولم يرالانسان » آيا اين انسان نمىبيند كه ما او را از نطفه خلق كرديم ؟ يعنى به عبارت ديگر از يك اسپرم و يك اوول ، از يك تك سلول او را خلق كرديم ، حالا كه بزرگ شده يك دشمن سرسخت براى ما شده است . راستى هم خيلى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبىوفايى مىخواهد . در اين همه نعمت بزرگت كنند و بعد هم دشمن خدا شوى ؟ ! حالا دشمن خدا شده است چه مىكند ؟\r\n« و ضرب لنا مثلًا و نسي خلقه » براى ما مثال مىزند و ما را مسخره مىكند و خلقت خودش كه از نطفه‌اى است ، فراموش مىكند . و مىگويد چه كسى اين استخوان‌ها را زنده مىكند در حالى كه پوسيده شده است ؟ « قل يحييها الذي انشأها اول مرّه » همان كسى كه اولين بار تو را خلق كرد ، آنكه تو را از خاك خلق كرد و از اول به تو حيات دادم . چطور غذا كه مرده است تو مىخورى ، آن وقت در بدن نطفه‌اى مىشود كه داراى حيات است ، توليدمثل و رشد و تغذيه مىكند . اين را چه كسى خلق كرده است ؟ !\r\nالَّذِي جَعَلَ لَكُمْ مِّنَ الشَّجَرِ الأَخْضَرِناراً فَإِذَآ أَنتُم مِّنْهُ تُوقِدُونَ ( 80 ) « آن خدايى كه از درخت سبز ( تر ) براى شما آتش قرار داده تا وقتى ( كه بخواهيد ) برافروزيد »\r\nاين هم دليلى براى معاد جسمانى و رفع استبعاد « اميه » است كه آن قدرت اين پوسيده استخوان را بر مىگرداند كه قادر است جمع بين ضدين كند . درخت سبز است اما يك دفعه جنگل آتش مىگيرد ، خيلى وقت‌ها آتش‌سوزىهاى جنگل از خود درختهاست ، يعنى خود درخت آتش مىگيرد . زمانى كه گوگرد نبود ، براى روشن كردن آتش بعضىها از سنگ چخماق استفاده مىكردند ، يعنى با جرقه‌اى كه از به هم زدن آن دو سنگ توليد مىشد ، آتش مىافروختند . عرب‌ها از چوب استفاده مىكردند . دو درخت بوده كه در تفسيرها هم از آن نام برده‌اند . شاخه‌هاى اين دو درخت را مىگرفتند و به هم مىزدند تا جرقه ايجاد مىشد . درخت سبز جرقه مىزند ! چطور آن كسى كه مىتواند در درخت سبز يعنى آب‌دار آتش ايجاد كند ، نمىتواند تو را خلق كند ؟ ! و از مرده‌اى بىحركت ، زنده‌اى را به صحنه محشر بياورد ؟ !\r\nأَوَ لَيْسَ الَّذِي خَلَقَ السَّمَوات وَ الأَرْضَ بِقَادِرٍ عَلَي أَن يَخْلُقَ مِثْلَهُم بَلَي وَ هُوَ الخَلَّاقُ العَليمُ ( 81 ) « آيا اين خدايى كه خلقت با عظمت آسمان‌ها و زمين را آفريده و آفرينش ( موجود\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nضعيفى ) مانند شما قادر نيست ( كه پس از مرگ شما را باز زنده گرداند ) آرى البته قادر است كه او آفريننده دانا است »\r\nآن كه آسمان و زمين را خلق كرده اين زمين با اين همه دقت و حركت منظمش ، اين زمين با آن زره‌اش كه « جو » مىنامند و دور كره‌زمين را احاطه كرده است ، اين زمين را شانزده حركتى كه دارد ، اين زمين با زنده شدن و مردنش ، اين منظومه شمسى كه در فضا معلق است قدرت ندارد ، مثل آنها را نيز خلق كند .\r\nنمىگويد : « ان يخلقه » ( يعنى خود او را خلق كند ) بلكه فرموده : « ان يخلق مثلهم » ( اين كه مثل آنها را خلق كند ) . بدين طريق ديگر شبهه آكل و مأكول موضوعيت ندارد . مىبينيد كه « مثلهم » بحث را سالبه به انتفاع موضوعش مىكند ، به طورى كه ديگر شبهه‌اى باقى نمىماند تا روى آن بحث شود ، چون مىفرمايد خداوند مثل اينها را خلق مىكند نه اين كه خودشان را ، تا اين اشكالات مطرح شود .\r\nاين آيه جواب آن سؤال است كه : « آيا آن خدايى كه آسمان‌ها و زمين را آفريده بر آفرينش مانند شما قادر نيست ؟ » و به دنبال آن جواب فرموده كه « آرى البته قادر است كه آفرينندهء ( همه چيز ) و دانا ( به همه موجودات ) است .\r\nخدا خلاق است و عليم ، اما خلاق ظاهراً صيغه مبالغه نيست ، صفت مشبهه است كه عتاب مىنمايد به اينكه چرا اصلًا چنين اشكالى بشود ؟ بلكه صفت خلقت مختص ذات اوست و فقط خداوند است كه خلقت و آفرينش به دست اوست .\r\nتا اينجا بحث معاد تمام شد . دو آيه ديگر مانده درباه قضا و قدر و جبر و تفويض كه انشاءالله در بحث آينده مطرح مىشود .\r\nوالسلام عليكم و رحمه الله و بركاته\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nجلسه بيست و چهارم\r\nبسم الله الرحمن الرحيم\r\nرَبِّ اشّرَحْ لي صَدْري وَ يَسِرْلي امْري وَ احْلُلْ عُقْده مِنْ لِساني يَفْقَهُوا قَوْلي إِنَّمَآ أَمْرُهُ إِذَآ أَرَادَ شَيْئا أَن يَقُولَ لَهُ كُن فَيَكُونُ ( 82 ) « فرمان نافذ خدا ( در عالم ) چون اراده خلقت چيزى را كند ، به محض اين كه بگويد موجود باش ، بلافاصله موجود خواهد شد »\r\n\r\nعدل و امامت\r\nمشهور در ميان شيعه اين است كه اصول دين پنج چيز است : توحيد ، عدل ، نبوت ، امامت و معاد ، كه سه اصل آن اصول دين و دو اصل ديگر اصول مذهب است .\r\nبين فرق اسلامى در توحيد و نبوت و معاد ، هيچ اختلافى نيست ، لذا به آن اصول دين يعنى اصول اسلام ، مىگويند . اما فقط شيعه است كه به دو اصل امامت و عدالت معتقد است . شيعه درباره امامت مىگويد : امامت مثل نبوت است . همينطور كه نبوت بايد از طرف خدا باشد امامت هم بايد از طرف خدا باشد و اين منصب را فقط خدا مىتواند براى كسى تعيين كند . معمولًا فرقه‌هاى سنى اين را قبول ندارند و مىگويند ، امامت مثل نبوت نيست ، نبوت را بايد خدا تعيين كند ، اما امامت را مردم مىتوانند تعيين كنند .\r\n\r\nمسئله جبر و تفويض\r\nدرباره عدالت ، از فرق اسلامى كسى نيست كه العياذ بالله بگويد خدا عادل نيست\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nو ظالم است ، تا اينكه بگوئيم شيعه مىگويد : خدا عادل است نه ظالم ، اما سنى مىگويد : خدا عادل نيست و ظالم است . خير ، منظور اين نيست . اينكه شيعه دوم از اصول دين را عدل قرار داده يك مسئله ديگرى به نام جبر و تفويض و قضا و قدر است . لازمه قول كسان كه جبرىمنش ، يا مفوضه هستند ، شرك است و ظلم . چون شيعه جبرى نيست ، لذا قولش اين لازم را ندارد ، از اين جهت مىگويند دوم از اصول دين عدل است ، يعنى خدا عادل است و ظالم نيست .\r\nبراى توضيح بيشتر ، در اواخر بنىاميه و اوايل بنىعباس مسلمان‌ها فرقه‌فرقه شدند . وحدت اسلاميشان را بنىاميه و بنىعباس گرفتند ، تا آنها را به خودشان مشغول دارند و خود با خيال راحت به تحكيم پايه‌هاى حكومت خويش بپردازند . لذا اينها را به جان يكديگر انداختند ، آن هم يك مشت جاهل ، آنهايى كه فلسفه نخوانده ، عرفان نديده و سروكار با اهل‌بيت نداشتند و مىخواستند به اصطلاح با فكر نپخته و جاهلانه خويش درباره خدا و صفات خدا ، قرآن و حقيقت قرآن ، خودشان مسائل را حل كنند . در نتيجه گروهى به نام اشعرى پيدا شد .\r\n\r\nقول اشعرىها\r\nاين گروه ( اشعرىها ) جبرى شدند و گفتند : انسان هيچ اختيارى از خود ندارد و يك ماشين خودكار است ، تكليف دارد ، اما اختيار ندارد . وقتى از آنها سؤال شد كه اگر تكليف دارد ، اما اختيار ندارد پس بهشت و جهنم براى چيست ؟ در جواب ماندند و گفتند :\r\n«  لا يُسْئَلُ عَّما يَفْعَل وَ هُمْ يُسْئِلُونَ »  « 1 » انسان‌ها بنده خدا هستند و خداوند هر كارى كه بخواهد با آنها مىكند ، يا آنان را به جهنم مىبرد يا به بهشت ، هرطور بخواهد ؟ !\r\nامام صادق ( ع ) اين چنين افراد را مجوس امت خوانده‌اند اينها خواستند براى حق ، سلطنت مطلق درست كنند ، اما برگشتش به اين شد كه خدا را يك ظالم به تمام معنى\r\n\r\n\r\n","description":"","footnote":"\r\n( 1 ) - سورهء انبياء ، آيه 23 ترجمه : و او بر هر چه مىكند بازخواست نشود ولى خلق از كردارشان بازخواست مىشوند .\r\n","page_name":" 319 ","page_number":319},
  {"content":"\r\n\r\nمعرفى كردند . « 1 » حضرت موسى بن جعفر ( ع ) به ابوحنيفه مىفرمود : ابوحنيفه ! اگر من هيچ اختيارى نداشته باشم ، هر چند غرق گناه هم باشم ، اگر خداوند مرا به جهنم هم ببرد ظلم بزرگى به من كرده است . موقعى مىشود كسى را عقاب كرد كه با اختيار كارى را انجام دهد ، آن كسى كه مختار نيست چطور مىشود از او مسئوليت خواست ، مثل اين كه شما كسى را به زور به محلى بكشانيد و بعد بر سرش بزنيد و بگوييد كه چرا به اينجا آمدى ؟ مىگويد : من كه نيامدم تو مرا به زور آوردى .\r\nمسئله اين اشعرىها خيلى شبيه آن مثال عوامانه‌اى است كه مىگويد ، صاحب باغى وارد باغش شد و ديد غريبه‌اى در باغ است . به او گفت : براى چه داخل باغ من آمده‌اى ؟\r\nجواب داد : باد ، خيلى شديد بود و مرا در اين باغ انداخت .\r\nپرسيد : چه كسى اين ميوه‌ها را از درخت روى زمين ريخته ؟\r\nگفت : باد خيلى تند بود ، ميوه‌ها را هم پايين ريخت !\r\nگفت : خوب ، تا اينجا قبول كه باد شديد تو را به داخل باغ انداخته و ميوه‌ها را هم روى زمين ريخته ، اما اين ظرف و سبد تو را كه پر از ميوه هست چه كسى پر كرده ؟\r\nمرد غريبه كه ديگر جوابى براى اين سؤال نداشت گفت : اتفاقاً خود من هم مدتى است در همين فكرم ولى عقلم به جايى نمىرسد .\r\nقضيه اشعرى همچنين است . از او پرسيدند : آقا ! انسان اختيار دارد ؟\r\nگفت : خير\r\n- تكليف دارد ؟\r\n- بله\r\n\r\n\r\n","description":"","footnote":"\r\n( 1 ) - عَنِ الصّادِقِ ( ع ) : فَقالَ لَعَنَ الله المُعْتَزِلَهَ ارادَتْ انْ تَوَحَّدَتْ فَاالْحَدَتْ وَ رامت انْ تَرْفَعَ التَّشْبيهَ فَاثْبَتَتْ امام صادق ( ع ) فرمودند : خداوند معتزله را لعنت كند . خواستند خدا را يكى دانند و توحيد درست كنند ملحد شدند ( و بطور كلى انكار قدرت او را كردند ) و خواستند تشبيه از خداوند رفع كنند ( كه بگويند هيچ‌كس و چيزى جز او نيست ) اما تشبيه را بر او اثبات كردند ( به طور ناخودآگاه از آنچه فرار مىكردند در آن واقع شدند ) ( بحارالانوار علامه مجلسى ره ، ج 5 ، ص 8 ) .\r\n","page_name":" 320 ","page_number":320},
  {"content":"\r\n\r\n- جهنم مىرود ؟\r\n- بله\r\n- اگر اختيار ندارد چطور به جهنم مىبرند ؟\r\nمىگويد : خودم هم نمىدانم . « لا يسئل عما يفعل و هم يسئلون »\r\nاين يك دسته پيدا شدند و قيل و قال‌ها و كشت و كشتارها كردند و به جان يكديگر افتادند ، در حالى كه بنىعباس با خيال راحت كار خودشان را مىكردند .\r\nمشهور است كه مأمون گفته بود اگر كسى كتابى را كه به زبان غيرعربى است به عربى ترجمه كند ، من به اندازه وزن آن كتاب به او پول و طلا مىدهم . كسى رفته بود يك كتاب خيلى كوچك را به زبان عربى ترجمه كرده ، ولى روى ورق‌هاى ترمه‌اى خيلى كلفت ، با خط درشت نوشت و بالاخره كتابى كه بايد چند مثقال شود چند كيلو درآمد . كتاب را پيش مأمون آورد و به اندازه وزنش ، طلا گرفت و رفت . يكى از اطرافيان مأمون گفت : اين مرد كلاه بزرگى سر ما گذاشت . مأمون گفت : بله اگر او با اين كارش سر ما را كلاه گذاشت ، ما هم با اين كارمان سر ملت را كلاه مىگذاريم . ملت را به خودشان مشغول مىكنيم ، يكى از آن گروه ، يكى از اين گروه ، يكى با اين عقيده و يكى با آن عقيده ، آنها را به جان هم مىاندازيم و وقتى سر همه را گرم كرديم و به خودشان مشغول شدند ، ما هم كار خودمان را انجام مىدهيم .\r\nدر اواخر حكومت بنىاميه و اوايل بنىعباس چنين بود كه مسلمان‌ها را به هم ريخته بودند و اينها هم كه سواد نداشتند به خودشان مشغول شدند .\r\nهمين ابوالحسن اشعرى كه فلسفه و عرفان نديده بود ، از امام صادق ( ع ) هم كه متابعت نمىكرد ، مىخواست از پيش خود چيزى ببافد . تسلط خدا ، قدرت خدا و سلطنت مطلقه براى خدا درست كند . خوب ، معلوم است كه اين طرز فكر از كجا سر در مىآورد .\r\nجناح مقابل اشاعره ، « معتزله » هستند كه رئيسشان ، شاگرد اشعرى بود ولى چون نظرات استاد را نمىپسنديد ، خودش در گوشه ديگر مسجد ، دكان ديگرى باز كرد . از چند مريد شروع نمود و كم‌كم سرش شلوغ شد .\r\nيكى از مبانى اين گروه ، « تفويض » است و بازگشت حرفش به اين است كه اين جهان مثل ساعتى است كه سازنده آن پس از ساختنش آن را كوك مىكند . وقتى\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nكوك شد ، ديگر عقربه خودش گردش مىكند و خود ساعت‌ساز در گردش عقربه‌هاى ساعت هيچ كاره است . مىگويند ، رابطه خدا و عالم هم اين چنين است . خداى تعالى عالم هستى را خلق نموده و آن را كوك كرده ، سپس رهايش ساخته است ، از آن پس اين چرخه خودبخود مىچرخد و ديگر خداوند هيچ نفوذى روى اين عالم هستى ندارد . به قول عوام آمدند چشمش را سرمه بكشند ، كورش كردند !\r\nحضرت پيامبر ( ص ) اينها را مجوس امت مىدانند « 1 » ، در حقيقت يعنى مشرك . چون اينها آمده‌اند ظلم را از خدا بگيرند اما او را بيكاره و هيچكاره خوانده‌اند . اين همان بيان قرآن‌شريف است كه راجع به يهود فرموده است :\r\n« وَ قالَتِ اليَهُودُ يَدُاللهِ مَغْلُولَه غُلَّتْ ايْديهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ » « 2 » يهوديان مىگويند : دست‌هاى خدا بسته است ، يعنى ، خداوند هيچ‌كاره است ، لعنت باد بر اين يهود ، دست‌هاى خودشان در غل باد . دست خدا باز است و بر اين جهان تسلط دارد .\r\n\r\nقول صحيح در مورد جبر و تفويض\r\nبا اين توضيح كوتاه روشن شد كه هم نظر اشاعره ( مجبره ) و هم نظر معتزله ( مفوضه ) ، هر دو ظالمانه است ، چون يكى خداى تعالى را باعث بديها دانست و سپس معتقد شد كه او بندگان را عذاب مىكند . اين طور صحبت كردن اعتراف به ظالم بودن خداوند است . در حالى كه « ان الله ليس بظلام للعبيد » البته خداى تعالى به بندگانش ستم و ظلم روا نمىدارد و ديگرى او را محدود دانست كه ديگر واجب‌الوجود نباشد و . . . اما شيعه نظر سومى دارد و با رد آن دو نظر ، عدل را ، اصل دوم\r\n\r\n\r\n","description":"","footnote":"\r\n( 1 ) - عن النبى ( ص ) القَدرية مَجُوسُ امَتى ( بحارالانوار ، ج 5 ، ص 6 ) . پيامبر ( ص ) فرمودند . « قدريه » مجوس امتم هستند ( شايد از اين جهت شباهت به مجوس دارند كه مجوس خير را به يزدان اهورامزدا نسبت مىدهند و شر را به اهرمن ) .\r\n( 2 ) - سورهءمائده ، آيه 64 ترجمه : قوم يهود گفتند دست خدا بسته است ، دست خودشان بسته باد ( دست خودشان بسته است ) و به واسطه آنچه گفتند ملعون واقع شدند بلكه دو دست خدا ( دست قدرت و رحمت او ) باز و گشاده است و هرگونه بخواهد انفاق مىكند .\r\n","page_name":" 322 ","page_number":322},
  {"content":"\r\n\r\nاصول دين مىداند ، يعنى نه جبر و نه تفويض ، هم حرف معتزله غلط است و هم بيان اشاعره ، پس كلام درست است ؟ همانطور كه امام صادق ( ع ) فرمودند\r\n: « لا جَبْرَ وَ لا تَفْويض بَلْ امْرٌ بين الامْرَيْن » « 1 »\r\nشايد فرمايش آن حضرت نيز با توجه به همين دو آيه آخر اين سوره بوده است . چون به نظر من ، در قرآن‌كريم آيه‌اى گوياتر و دقيق‌تر از اين دو آيه نيست و يا دست كم اين و آيه در رديف نمره اول‌هاى آيات قرآن است .\r\nخوب است در اينجا ، مقدمه‌اى عرض كنم و شما نيز قدرى بيشتر توجه كنيد . اميدوارم به خواست پروردگار عالم و با عنايت حضرت بقيه الله ( عج ) بتوانم اين مسئله را در قالبى بريزم كه مطلب براى همه روشن شود .\r\n\r\nجهان روى قدر و اندازه است\r\nدر اين كه جهان از روى تقدير و اندازه است اشكالى نيست . اين همان برهان نظم است كه در قسمت‌هاى گذشته پيرامون آن بحث شد . هر چيزى در اين عالم اندازه دقيقى دارد ، آن هم دقت عالمانه . به قول قرآن شريف :\r\n انّا كُلَ شَييٍ خَلَقناهُ بِقَدَرٍ  « 2 » در اين عالم هر چيزى به اندازه خود و روى يك نظام دقيق خلق شده است .\r\n « وَ مَنْ يَتَوَكَّلْ عَلَي اللهِ فَهُوَ حَسْبُهُ انَّ اللهَ بالِغُ امْرِهِ قَدْ جَعَلَ اللهُ لِكُلِّ شَيْيٍ قَدْراً »  « 3 » پروردگار عالم بر عالم هستى قدرت دارد و هر چيزى را به اندازه آفريده است .\r\n مقدرى كه‌به گل نكهت وبه‌گل جان داد * به‌هركه‌هر چه سزا بود ، ايزدش آن داد \r\n « وَ انْ مِن شَيْيٍ الّا عِنْدَنا خَزائِنُهُ وَ ما نُنَزِّلُهُ الّا بِقَدَرٍ مَعْلومٍ »  « 4 »\r\n\r\n\r\n","description":"","footnote":"\r\n( 1 ) - عن ابيعبد الله ( ع ) : قالَ لا جَبْرَ وَ لا تَفْويض وَ لكِنْ امْرٌ بَينَ الامْرَينِ ( بحار ، روايت 27 ، ج 5 ، ص 17 ) از امام صادق ( ع ) است كه فرمود : نه جبر است و نه تفويض بلكه امرى است بين اين دو .\r\n( 2 ) - سوره قمر ، آيه 49 ترجمه : هر چيزى را به اندازه آفريديم .\r\n( 3 ) - سوره طلاق ، آيه 3 ترجمه : و هر كس بر خدا توكل كند خدا او را كفايت خواهد كرد كه خدا امرش ( بر همه عالم ) نافذ و روان است و بر هر چيزى قدر و اندازه مقرر داشته است .\r\n( 4 ) - سوره حجر ، آيه 21 ترجمه : ( و بدان كه ) هيچ‌چيز در عالم نيست جز آن كه منبع و خزانهء آن نزد ما خواهد بود ولى ما ( از آن بر عالم خلق ) مگر به قدر معين كه مصلحت است نمىفرستيم .\r\n","page_name":" 323 ","page_number":323},
  {"content":"\r\n\r\nهر چيزى از طرف ما و از خزانه قدرت ماست .\r\nحضرت امام صادق ( ع ) فرمودند : هر چيزى از « كاف و نون » كن رحمانى است ، و از آنجا سرچشمه مىگيرد و هر چيزى از خزانه خدا و با قدر خدا سرچشمه مىگيرد ، اما بدون حساب نيست ، به اندازه است . شايد نظير اين سه آيه‌اى كه آمد ، بيش از صد آيه در قرآن باشد كه مىگويد عالم هستى روى قدر و اندازه است . اين اندازه و قدر و نظام را اگر با علم ذاتى خداوند و در علم خداوند بسنجيم ، به آن قدر گويند . همان قضا و قدرى كه بين همه مشهور شده و بحثى نيز در اين مورد در فلسفه داريم . قدر يعنى اندازه‌گيرى و در علم ذاتى خدا يك اندازه‌گيرى براى عالم هستى بوده است .\r\nبا اين كه مثال خيلى غلطى است مىشود گفت نظير مهندسى كه وقتى بخواهد ساختمانى را پياده كند ، اول نقشه ساختمان را در ذهن خود مىآورد سپس به كارهاى بعدى مىپردازد . نقشه عالم هستى را هم قبل از خلقت « قدر » يعنى اندازه‌گيرى گويند . بعد آن نقشه به اراده حق موجود شد ، معلوم است كه اراده حق احتياج به معونه و كمك ندارد و به مجردى كه اراده كرد ، عالم هستى موجود گرديد و آن نقشه پياده شد ، به اين عالم « قضا » مىگويند . پس اين « قضا و قدر » كه ما مىگوئيم يك غلط مشهور است و بايد بگوييم ، قدر و قضا .\r\n\r\n« قدر » يعنى چه ؟\r\nقدر ، يعنى علم ربوبى ، نقشه عالم هستى در علم خدا . وقتى آن نقشه در عالم هستى موجود شد و آنكه در علم بود در خارج آمد ، به آن قضا مىگويند ، يعنى حكم ، حكم در اينجا تكوينى است و حكم تكوينى يعنى ايجاب ديگر اراده و مراد و موجود همه يك چيز است . به قول ما طلبه‌ها افاضه اشراقى است . اگر براى افاضه اشراقى بخواهم مثال بزنم تا همه متوجه شوند ، اين است كه مثلًا شما در ذهن خود پسرتان را تصور كنيد ، همين الآن تصور كنيد ، مىبينيد كه پسر شما در ذهنتان ، موجود مىشود . وجود آن و ايجاد آن از طرف شما ، موجود اوست و موجود او وجود اوست ، يك چيز بيشتر نيست . همينطور اسم اين عالم را ، هم مىتوانيم اراده حق بگذاريم ، هم مىتوانيم آن را مراد حق بناميم ، هم مىتوانيم آن را مخلوق بگوئيم و هم مىشود اسمش\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nرا خلق بگذاريم .\r\nلذا به آن خلق ، مخلوق هم مىگويند . در فلسفه به آن « كن رحمانى » گفته مىشود و در عرفان ، آن را « فيض مقدس » مىگويند و همه يك چيز است . كن رحمانى ، فيض مقدس ، عالم خلق ، اراده حق ، مراد حق ، همه يك چيز است . مثل همان وجود ذهنى شماست كه يك چيز است و افاضه اشراقيه است .\r\nپس اگر از شما بپرسند ، عالم قضا چيست ؟ جواب دهيد كه عالم خلق . اگر به شما بگويند كه عالم خلق چيست ؟ بگوئيد ، فيض مقدس عرفاء . فيض مقدس همان كن رحمانى فلاسفه است و كن رحمانى فلاسفه هم عالم هستى در خارج است ، با اين توضيح و مثال ، فكر مىكنم تا حدودى معناى قدر و قضا روشن شد .\r\n\r\nمسئوليت عالم قدر و قضا بر عالم هستى\r\nاين عالم قدر و قضا و بنابر غلط مشهور اين عالم قضا و قدر ، مسئوليتى بر روى شانه عالم هستى گذاشته است . هر چند كه آنچه در اين عالم موجود است يك مسئوليت هم دارد . شما وجودى را نمىتوانيد در عالم هستى پيدا كنيد كه مسئوليت نداشته باشد . اين جهان ، جهان مسئوليت است و همان است كه وقتى حضرت موسى ( ع ) با برادرشان هارون نزد فرعون آمدند ، فرعون از ايشان پرسيد :\r\n « قالَ فَمَنْ رَبُّكُما يا مُوسي »  « 1 » اى موسى پروردگار شما كيست ؟  « قالَ رَبُّنَا الَّذي اعْطي كُلَّ شَيْيٍ خَلْقَهُ ثُمَّ هَدي »  « 2 » فرمود خداى من كسى است كه عالم هستى را موجود كرده و بر گردن او هم مسئوليت گذاشته است ( « ثم هدى » هدايت تكوينى است ) .\r\nمسئوليتى كه بر گرده انسان است ، جبر است يعنى اين زمين اگر بخواهد حركت نكند ، غلط مىكند . حركتش جبرى است . بخواهد تند يا كند حركت كند ، نمىشود . اين خورشيد اگر بخواهد روزى بگويد ، چرا ما به دنبال ستاره « وگا » برويم ، از اين به بعد او به دنبال ما بيايد . خير ، چنين چيزى ممكن نيست . حركت كه هست جبر است .\r\nدرخت بگويد ، حالا كه باغبان شاخه‌هايم را بريد من هم قهر مىكنم ، ديگر نه ميوه\r\n\r\n\r\n","description":"","footnote":"\r\n( 1 ) - سوره طه ، آيه 49 ( فرعون كه نصائح آن دو بزرگوار را شنيد ) « گفت اى موسى خداى شما كيست ؟ »\r\n( 2 ) - سوره طه ، آيه 50 « موسى پاسخ داد كه خداى ما آن كسى است كه همه موجودات عالم را نعمت وجود بخشيده سپس به راه كمالش هدايت نموده است . »\r\n","page_name":" 325 ","page_number":325},
  {"content":"\r\n\r\nمىدهم و نه رشد مىكنم .\r\nعالم تكوين به او مىگويد غلط مىكنى ، تو از خودت اختيار ندارى ، جبر است . دانه گندم را در خاك مىاندازيد ، پيش خودش بگويد ، هر سال كه ساقه ما بالا مىآمده ، ريشه پايين مىرفته ، حالا امسال بياييم عكس هميشه حركت كنيم . ريشه بالا بيايد و ساقه پايين برود . نمىشود ، جبر است . چنانچه رشد فيزيولوژى اندام انسان صددرصد جبر است . اگر گلبول‌هاى قرمزش بخواهد كه كار نكند ، نمىشود . مثلًا بگويد : اين انسان خيلى نمك‌نشناس است . من دارم براى او كار مىكنم ، دو رقم كار هم انجام مىدهم ، اكسيژن مىبرم و گازكربنيك را بر مىگردانم ، ولى او قدر مرا نمىداند ، پس من هم امشب برايش كار نمىكنم . خير ، امكان ندارد ، نحوه وجود گلبول‌هاى قرمز يعنى مسئوليت و كار كردن و آن هم طبق همان وظيفه‌اى كه دارد ، جبر است و جز اين هم راهى نيست .\r\n\r\nانسان مختار است\r\nاما چيزى كه انسان دارد و از اختصاصات انسانى است و حتى ملك هم آن را ندارد اين است كه انسان در گفتار و كردارش مختار است . يعنى اگر الآن ، من اينجا نشسته و با شما مشغول صحبت باشم ، فرق است بين زبان و گفتار من و بين جريان خون در زبان من . چه كسى مىتواند اين را منكر شود و بگويد حرف زدن زبان تو و جريان خود در زبانت با هم فرقى ندارد و مثل هم است ؟ ! به او مىخندند ، گوش دادن شما به حرف‌هاى من اختيارى است ، هم مىتوانيد گوش دهيد و هم مىتوانيد اصلًا گوش ندهيد . مىتوانيد يادداشت برداريد يا به عكس اصلًا اعتنايى به اين حرفها نكنيد .\r\nپس تا كنون روشن شد كه انسان در انجام اعمال خودمختار است و اين صاحب اختيار بودن اوست كه برايش مسئوليت مىآورد و انسان را از ساير مخلوقات الهى ممتاز مىكند وقتى انسان مختار شد ، مىشود او را مؤاخذه كرد كه چرا اين كار را انجام دادى و يا تسامح كردى و فلان عمل را نكردى ؟ اين جز مسئوليت چيزى ديگر نيست و براى همين هم انسان مختار را مسئول مىدانند . اگر مختار نباشد مسئول نيست و اين حكم را عقل هر انسانى پذيراست و آيات و روايات هم اشاره به اين نكته دارد وقتى مسئول شد خوب و بد و مؤاخذه و . . . صحيح است و الا هرگز اينطور مسائل براى بقيه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nموجودات عالم وجود ، مطرح نيست . پس ما مسئوليت داريم ، اما با اختيار .\r\n « انّا هَدَيْناهُ السَّبيلُ امّا شاكِراً وَ امّا كَفُوراً »  « 1 » آن هدايتى كه حضرت موسى ( ع ) به فرعون گفت ، با اين هدايت فرق مىكند . آن هدايت مىگفت : مسئوليت براى عالم هستى است ، اما روى گرده‌اش جبر است ، « ثم هدى » اما اين مسئوليت چنين است كه پيامبر ( ص ) آمده ، يكى سلمان مىشود و او را ميپذيرد و يكى هم ابى جهل مىشود و او را نمىپذيرد . نه بر اين جبر حاكم است نه بر آن . « 2 » او با اختيار خود سلمان مىشود ، يعنى درجه « سَلْمانُ مِنّا اهلَ البَيْت » « 3 » را مىگيرد ، آن يكى هم با اختيار خود ابىجهل مىشود و درجه « اسفل السافلين » را مىگيرد ، كه قرآن مىفرمايد :\r\n « انَّ المُنافِقينَ فِي الدَّرَكِ الاسْفَلِ مِنَ النّارِ وَ لَنْ تَجِدَ لَهُمْ نَصيراً »  « 4 » اما اين را نبايد فراموش كنيم كه من و اختيارم مال كيست ؟ مال خدا و وابسته به وجود خدا است . وجود و اختيار و اراده و ذهن و حافظه و استعداد من ، جسم و مال و\r\n\r\n\r\n","description":"","footnote":"\r\n( 1 ) - سوره انسان ، آيه 3 ترجمه : ما به حقيقت ، راه ( حق و باطل ) را به انسان نموديم ، حال خواهد كه هدايت پذيرد و شكر اين نعمت گويد و خواهد آن نعمت را كفران كند .\r\n( 2 ) - آن هدايت كه حضرت موسى فرمود ، يعنى راه او را براى حركت در مقابلش قرار داد ( قدرت تخلف نداردو جبر است ) اما در اينجا هدايت تكوينى نيست ، تشريعى است . يعنى راه حق را به انسان نشان داديم خواه شكر كند يا ناسپاسى . پس معلوم مىشود جبر نيست كه هم مىتواند مخالفت از اين هدايت كند و هم مىتواند راه هدايت را بپذيرد و اين خود دليل مختار بودن انسان است .\r\n( 3 ) - « سلمان ، از ما اهل‌بيت است » در جنگ خندق هنگامى كه مسلمين مشغول كندن خندق بودند و اشعارى حماسى مىخواندند ، سلمان ساكت و آرام مشغول كار بود . نبىاكرم ( ص ) وقتى او را چنين مشغول ديدند در حقش دعا نمودند كه بارالها زبان سلمان را به شعر باز كن گرچه به دو بيت باشد . سلمان بالبداهه اشعارى سرود و اشعارش به قدرى جالب بود ، كه هر گروه از مسلمين ، او را به خود و قبيله خود منسوب مىساختند ، فقال النبى ( ص ) : سَلمانُ منّا اهْلَ البَيت ( بحارالانوار ، ج 18 ، ص 9 روايت 45 ) در روايت ديگرى فضل‌بن‌عيسى الهاشمى مىگويد : بر امام صادق ( ع ) وارد شدم در حالى كه من و ابىعيسى خدمت حضرت بوديم . ابن‌عيسى پرسيد : آيا پيامبراكرم صلوات‌الله عليه فرموده‌اند سلمان مردى از ما اهل‌بيت است ؟ حضرت فرمودند : بلى ( بحارالانوار ، ج 25 ، ص 12 روايت 22 ) .\r\n( 4 ) - سوره نساء ، آيه 145 ترجمه : همانا منافقين را در جهنم پست‌ترين درجه است و براى آنان ، هرگز ياورى نخواهى يافت .\r\n","page_name":" 327 ","page_number":327},
  {"content":"\r\n\r\nامنيت و سلامتى من و هر چه در اين عالم هستى است وابسته به ذات حق تبارك و تعالى و عالم هستى مال خداست ، كه شيعه به آن توحيد افعالى مىگويد .\r\n\r\nاقسام توحيد\r\nما چهار نوع توحيد داريم كه سه نوع آن را ضمن بحث گفته‌ام :\r\n1 - توحيد ذاتى : يعنى در اين عالم هستى يك واجب‌الوجودى هست .\r\n2 - توحيد صفاتى : كه از مختصات شيعه است ، يعنى صفات حق عين ذات اوست . اگر بخواهيم مثالى زده باشيم كه تا اندازه‌اى نزديك به ذهن شود ، مىشود گفت ، نظير شورى براى نمك است . نمك ذاتاً شور است . چنين نيست كه نمك يك چيز و شورى آن چيز ديگرى باشد . اگر آن بلورها شور نباشد ، نمك نيست . مثل شما و علم شما نيست . زمانى عالم نبوديد ، اما بعد عالم شديد و يك وقت عم علمتان از بين مىرود . دو چيزند كه گاه با هم جمع مىشوند و گاه از همديگر جدا مىشوند ، اما نمك چنين نيست ، ذاتاً شور است و قابل تفكيك و جدايى نيست . شورى همان نمك است و نمك همان شورى است ، مثل آب كه ذاتاً تر است . صفات ربوبى هم عين ذات است . مثل شورى براى نمك . به اين توحيد صفاتى گويند .\r\n3 - توحيد عبادى : كه به آن توحيد در عبادت هم مىگويند و به مناسبت درباره‌اش بحث شد . توحيد عبادى آن است كه انسان فقط و فقط بايد در برابر خداوند كرنش كند ، چشم و گوش بسته از حزب و گروه و فردى تقليد كردن براى يك انسان زشت و غلط است . لذا قرآن درباره آنها كه متابعت از شيطان مىكردند ، فرمودند :\r\n « الَمْ اعْهَدْ الَيْكُمْ يا بَنِي آدَمَ انْ لا تَعْبُدُوا الشَّيْطانَ انَّهُ لَكُمْ عَدُوٌّ مُبينٌ »  « 1 » 4 - توحيد افعالى : يعنى اين جهان وابسته به حق است . نظير نورخورشيد و لامپ . اين نور وابسته به لامپ و لامپ وابسته به كارخانه است ، كارخانه اگر لحظه‌اى ناز كند ، اينجا تاريك مىشود . نظير وجود ذهنى شما است كه مثال خوبى است وعرفاء و فلاسفه هم آن را قبول دارند ، شما رفيقتان را الآن در ذهنتان تصور كنيد . تا توجه به او داريد ، در ذهنتان موجود است . اما به محض اين كه از او غفلت كنيد ، معدوم مىشود .\r\n\r\n\r\n","description":"","footnote":"\r\n( 1 ) - سوره يس ، آيه 60 .\r\n","page_name":" 328 ","page_number":328},
  {"content":"\r\n\r\nاين عالم هستى همچنين است . عالم هستى وابسته به خداست .\r\n « وَ لا تَدْعُ مَعَ الله الهاً آخَرَ لا الهَ الّا هُوَ كُلُّ شَيْيٍ هالِكٌ الّا وَجْهَهُ »  « 1 »  « سَنُريهِمْ اياتِنا فِي الافاقِ وَ في انْفُسِهِمْ حَتّي يَتَبَيَّنَ لَهُمْ انَّهُ الحَقُّ اوَلَمْ يَكْفِ بِرَبِّكَ انَّهُ عَلي كُلِّ شَييٍ شَهيدٍ »  « 2 » ديگر مابقى همه و همه وجود نما و وابسته هستيم  « وَ الَّدينَ كَفَرُوا اعْمالُهُمْ كَسَرابٍ بِقيعَه يَحْسَبُهُ الَّظْمأنُ ماءً حَتّي اذا جاءَهُ لَمْ يَجْدهُ شَيْئاً وَ . . . »  « 3 » عالم هستى با مسئوليتش و انسان با مسئوليت‌هايش ، همه و همه وابسته به ذات حق هستند و نتيجه اينكه انسان مقدرش در عالم هستى ، اين است كه وظيفه‌اش را با اختيار انجام دهد . لذا به كسانى كه در اين بحث‌ها واردند نكته‌اى را متذكر شوم و آن اين است كه انسان در اختيارش مجبور است . انسان نمىتواند مختار نباشد زيرا اگر مختار نباشد ديگر انسان نيست . همانطور كه كره‌زمين در حركتش جبر است ، انسان در اختيار خود مجبور است . يعنى انسان مختار است و نمى تواند مختار نباشد . عالم قضا و قدر مىگويد انسان مختار است ، اما اين عالم هستى كه اسمش را قضا و قدر گذاشتيم و ابسته به ذات حق است . وقتى كه چنين شد ، « لا جبر و لا تفويض بل امر بين الامرين » جبر نيست ، اشعرى بىخود گفت . تفويض نيست ، پس معتزله هم بىخود گفت .\r\nپروردگار عالم دست بسته نيست ، « بل يداه مبسوطتان » بلكه تسلط بر روى عالم هستى دارد . عالم هستى به او وابسته است ، پس عقيده ما كه مىگوئيم نه جبر است و نه تفويض بلكه بين بين است اين مىشود كه انسان در عالم هستى مسئوليت دارد ، مسئوليتش را با اختيار انجام مىدهد و خود و مسئوليتش ، و هر چه وابسته به اوست ،\r\n\r\n\r\n","description":"","footnote":"\r\n( 1 ) - سوره قصص ، آيه 88 ترجمه : و هرگز با خداى يكتا كه خدايى ( و معبودى جز او نيست ديگرى را به خدايى مخوان و ( بدان ) كه هر چيزى جز ذات پاك الهى هالك الذات و نابود است .\r\n( 2 ) - سوره فصلت ، آيه 53 ترجمه : ما آيات قدرت و حكمت خود را در آفاق جهان و نفوس بندگان كاملًا هويدا و روشن مىگردانيم تا ظاهر و آشكار شود كه ( خدا و قيامت و رسالتش هم ) حق است . آيا اى رسول ، ( اين كه ) خدا بر همهء موجودات عالم پيدا و گواه است كفايت از برهان نمىكند ؟\r\n( 3 ) - سوره نور ، آيه 39 ترجمه : و آنان كه كافرند اعمالشان در مثال به سرابى ماند در بيابان هموار بىآب كه شخص تشنه آن را آب پندارد و به جانب آن شتابد چون بدانجا رسيد هيچ آب نيابد و . . .\r\n","page_name":" 329 ","page_number":329},
  {"content":"\r\n\r\nبلكه تمام عالم هستى ، وابسته به ذات مقدس حق است و تحت نفوذ و امر الهى است كه حق تخطى ندارد حتى نمىتواند انسان مختار باشد ولى مستقل از او هر چيزى اگر وجود داشته باشد همان هم وابسته به ذات احديت است .\r\nاين خلاصه « لا جبر و لا تفويض بل امر بين‌الامرين » بود و حالا برگرديم به دو آيه آخر سوره يس .\r\n« انما امره اذا اراد شيئاً ان يقول له كن فيكون » اين كه مىگويد : « ان يقول له كن فيكون » لفظى نيست كه معنا را بفهماند . درباره معراج حضرت پيامبر ( ص ) مىخوانيم :\r\n « ثُمَ دَني فَتَدَلي ، فَكانَ قابَ قَوسَيْنِ اوَ ادْني »  « 1 » پيامبر به خداوند نزديك شد و به اندازه‌اى نزديك شد كه گويى دو سر كمان به هم رسيده يا از آن هم نزديك‌تر .\r\nديده‌ايد ، دو سر كمان وقتى به هم مىرسند آنقدر فاصله كم است مثل اين كه به هم چسبيده و فاصله‌اى بين آنها نيست و پيامبراكرم ( ص ) در شب معراج تا اين اندازه نزديك به ذات حق شد ، كه ديگر فرقى بين واجب و ممكن نبود ، فقط او واجب بود و اين ممكن ، او خالق بود و اين عبد .\r\nگاهى اوقات معانى چنين است كه لفظ ندارد و نمىشود آن را معنا كرد ، لذا مجبوريم لفظى را عاريه بياوريم و در آن معنى بريزيم . اينجا مىخواهد بگويد ، وقتى خدا اراده كند موجود است . اراده و مراد يك چيز است ، عالم هستى و اراده خدا يك چيز است ، اراده يعنى همين عالم هستى و عالم هستى يعنى همان اراده خداوندى . آن نقشه ، در علم خداوند وقتى كه بخواهد پياده شود ، با اراده حق پياده مىشود ، لذا در فلسفه مىگويند « كن رحمانى » « اذا اراد شيئاً ان يقول له كن فيكون » كار خدا اين است كه وقتى چيزى را اراده كند ، مىگويد باش ، مىشود . مىگويد : موجود شو ، موجود مىشود . اين « فاء » به قول ما طلبه‌ها ، « فاء تعليلى » است ، همان رابطه على و معلولى است كه معلول مرتبه‌اى از علت است .\r\n\r\n\r\n","description":"","footnote":"\r\n( 1 ) - سوره نجم ، ايات 8 و 9 ترجمه : آنگاه نزديك آمد و بر او ( به وحى حق ) نازل گرديد . بدان نزديكى كه با او به قدر دو كمان ، يا نزديك‌تر از آن شد .\r\n","page_name":" 330 ","page_number":330},
  {"content":"\r\n\r\nفَسُبْحَانَ الَّذِي بِيَدِهِ مَلَكُوتُ كُلِّ شَيءٍ وَ إِلَيْهِ تُرْجَعونَ ( 83 ) « پس منزه و پاك خدايى كه ملك و ملكوت هر موجود به دست قدرت او و بازگشت شما همه خلايق به سوى اوست »\r\nيعنى هستى هر چيزى به دوست اوست الا اينكه گفتن ملكوت بدليل جنبهء يد ربى داشتنش هست و جنبه يد خلقى آن را ملك مىگويند و بالاخره چون منسوب به خداوند است به آن ملكوت مىگويند . به عبارت ديگر بايد گفت پاك و منزه است آن خدايى كه عالم هستى در يد قدرت اوست . « و اليه ترجعون » و عالم هستى به او بر مىگردد .\r\n « صِراطِ اللهِ الَّذي لَهُ ما فِي السَّمواتِ وَ ما فِي الارْضِ الا الَي اللهِ تَصيرُ الامورُ »  « 1 » آگاه باش ، متنبه شو كه عالم هستى به سوى خدا بر مىگردد و وابسته به ذات مقدس خداست . اينها رياضت و عبادت مىخواهد ، البته رياضت دينى كه انسان قيوميت حق را دريابد .\r\nدر قرآن مىخوانيم وقتى حضرت ابراهيم ( ع ) امتحاناتش را داد ، عالم هستى را به او نشان داديم :  وَ كَذلِكَ نُري ابْراهيمَ مَلَكُوتَ السَّمواتِ وَ الارْضِ  « 2 » اما چطور ؟ يك وقت انسان اتم را مىشكند و اسرار آن را مىفهمد ، ولى يك وقت همين اتم « با اين كه صانعش خداست و عالم هستى كه وابسته به ذات حق است » مورد بررسى قرار مىگيرد .\r\nبه ابراهيم دو چيز را فهمانديم : يكى تسلط بر عالم هستى و يكى اينكه عالم هستى وابسته به خداست . يعنى قيوميت حق در اين جهان : «  اللهُ لا الهَ الّا هُوَ الحَيُّ القَيُّومُ »  « 3 » اما اين كار عبادت و رابطه با خدا مىخواهد كه انسان كم‌كم قيوميت حق را درك كند و در اين جهان چيزى جز خدا نبيند .\r\n\r\n\r\n","description":"","footnote":"\r\n( 1 ) - سوره شورى ، آيه 53 ترجمه : به راه خدا ، همان خدايى كه هر چه در آسمان‌ها و زمين‌است همه ملك اوست و رجوع تمام ( عالم آفرينش ) به سوى اوست .\r\n( 2 ) - سوره انعام ، آيه 75 ترجمه : و همچنين ما به ابراهيم ملكوت و باطن آسمان‌ها و زمين را ارائه داديم .\r\n( 3 ) - سوره آل‌عمران ، آيه 2 ترجمه : خداى جهان نيست جز آنكه زنده و پاينده ابدى است .\r\n","page_name":" 331 ","page_number":331},
  {"content":"\r\n\r\nاميرالمؤمنين ( ع ) مىفرمايد :\r\n« ما رأيت شيئاً الا و رأيت الله قبله و بعده و معه »\r\nمن هر چه ببينم ، خدا مىبينم ، قلبش خدا ، بعدش خدا و با او خدا .\r\nاصلًا اين عالم هستى چيزى جز تدلى و وابستگى و وجود نما بيش نيست . وجود حق مال خداست : «  حتي يتبين لهم انّه الحق »  « 1 » در اينجا بحث ما تمام شد ، اما در پايان ، سخنى هم با جوانان عزيز دارم .\r\n\r\nسخنى با جوان‌ها\r\nجوان عزيز ! دنياى غرب اتم را شكست و تو شيعهء ايرانى ، خيلى بالاتر از اتم را شكستى . ولى حيف كه ما خود را درك نكرده‌ايم . اتم قدر و قضا را شكستن كار ساده‌اى نيست . اين ديگر اتم شكستن انيشتن نيست ، اتم عالم ذر و جبر و تفويض شكستن است .\r\nعالم غرب توانست بخار را تسخير كند ، طبيعت را به انواع مختلف به كار گيرد و عالم فضا را تسخير نمايد ، اما شيعه ، عالم ملكوت را تسخير كرد . آنچه را كه قرآن مىخواهد و آنچه را كه در خور مقام يك انسان است ، همين است . اتم شكستن انيشتن ، سرانجام نتيجه‌اش يك بمب بر روى ژاپن بود كه هفتا و پنج هزار نفر بىگناه را به خاك و خون كشيد . اما اتم قدر و قضا شكستن نه تنها اين تبعات را نداشت ، بلكه يك افتخارى براى شيعه شد . هر چند شيعه افتخارات فراوانى دارد ، قرآن دلش مىخواهد كه شيعه ، هم اتم قدر و قضا را بشكند و هم اتم ماده را ، لذا مىفرمايد :\r\n « وَ ابْتَغِ فيما اتاكَ اللهُ الدّارَ الاخِرَه وَ لا تَنْسَ نَصَيبكَ مِنَ الدُّنيا وَ احْسِنْ كَما احْسَنَ اللهُ الَيْكَ وَ لا تَبْغِ الفَسادَ فِي الارْضِ ، انَّ اللهَ لا يُحِبُّ المُفْسِدينَ »  « 2 » اى مسلمان تو بايد دو كاره باشى و با عقلت هم عالم ملكوت را و هم عالم فضا را\r\n\r\n\r\n","description":"","footnote":"\r\n( 1 ) - سوره فصلت ، آيه 53 .\r\n( 2 ) - سوره قصص ، آيه 77 ترجمه : ( اين پند الهى را بشنو ) و به هر چيزى كه خدا به تو عطا فرموده ( از قواى ظاهرى و باطنى و مال و ساير نعم دنيا ) بكوش تا ثواب و سعادت‌دار آخرت تحصيل كنى ( ليكن ) بهره‌ات را هم از ( لذت و نعم حلال ) دنيا فراموش مكن و تا توانى نيكى كن چنانچه خدا به تو نيكويى كرده و هرگز در روى زمين فتنه و فساد بر ميانگيز كه خدا ابدا مفسدان را دوست نمىدارد . تذكر : بايد توجه داشت كه در صدر مسائل ، سعادت اخروى است و بهره‌ورى از نعمت‌هاى دنيوى هم بايد در كانال عبوديت الهى باشد و اين وقتى ميسر است كه انسان تمام همت خود را به نيكى به مردم و همنوعان خويش بگمارد نه براى كسب مفاهيمى ناپايدار چون جاه و زراندوزى و . . . كه در اسلام مذموم دانسته شده ، اگر هم مضر نباشد مصداق غفلت از خداى تعالى است و اتلاف عمر ، كه به دنبالش حسرت هميشگى است .\r\n","page_name":" 332 ","page_number":332},
  {"content":"\r\n\r\nتسخير كنى .\r\nاى جوان ! از تو دو چيز مىخواهم :\r\nيكى اين كه با عقلت جبر و تفويض را خوب بفهم ، به توحيد افعالى قائل باش و با در نظر گرفتن اين كه او همه كاره است خوب انجام وظيفه كن .\r\nديگر اين كه با تفكر و پشتكار درياها ، و عالم اسرارآميز آن ، زمين و آسمان و جهان شگفت‌انگيزش را تسخير كن و براى فايده رساندن به بندگان خدا مهيا باش .\r\n « وَ اعِدُّوا لَهُمْ مَا اسْتَطَعْتُمْ مِنْ قُوَّهٍ وَ مِنْ رِباطِ الخَيْل »  « 1 » خداوند آنچه را كه از مدرسه فيضيه مىخواهد اين است كه اتم توحيد افعالى را بشكند و آنچه را از دانشگاه مىخواهد اين است كه اتم ماده را بشكند . از مدرسه فيضيه مىخواهد تا عالم ملكت را تسخير كند ، از دانشگاه مىخواهد كه عالم ماده را ، جبر را و فضا را تسخير نمايد از هر دو مىخواهد كه با هم باشند ، اگر يك قسمت را گرفتيم و قسمت ديگر را رها كرديم ضرر دارد . يعنى وقتى كه فقط شكستن اتم شد ، اين باغ\r\n\r\n\r\n","description":"","footnote":"\r\n( 1 ) - سوره انفال ، آيه 60 ترجمه : و شما ( اى مؤمنان ) در مقام مبارزه با آنها ( كافران ) خود را مهيا كنيد و تا آن حد كه بتوانيد از آذوقه و تسليحات و قواى جنگى و اسبان سوارى براى تهديد و ترساندن دشمنان خدا و دشمنان خودتان كاملًا فراهم كنيد . جالب توجه اين كه بعد از اين قرآن امر به آمادگى با دشمن بالفعل مىكند فوراً امر مىفرمايد كه اى مسلمان براى دشمن بالقوه يعنى دشمنى كه هنوز در عرصه كارزار خودنمايى نكرده ولى در آينده نزديك و حتى دور تر بالاخره با شما درگير مىشود خود را مجهز سازيد . و آخرين من دو نهم لا تعلمونهم الله يعلهم و ما تنفقوا من شيى فى سبيل الله يوف اليكم و انتم لا تظلمون . و بر قوم ديگرى كه شما بر دشمنى آنان مطلع نيستيد ( منافقان به ظاهر مسلمان كه كفر درونى دارند و بالاخره روزى بروز مىكند و . . . ) و خدا آنان را مىشناسد ، نيز مهيا باشيد و آنچه در راه خدا صرف كنيد خدا تمام و كمال به شما عوض مىدهد و هرگز به شما ستم نخواهد شد . نتيجه : مسلمان بايد دورانديش هم باشد و فقط به نقطه‌نظرهاى مقطعى نينديشد بلكه براى احياء اسلام بايد به تمام معنى مجهز بود و هر اندازه در اين راه نيرو مصرف شود تماماً به حساب مىآيد .\r\n","page_name":" 333 ","page_number":333},
  {"content":"\r\n\r\nوحشى كه الآن دنياى روز است ، بخار را تسخير مىكند و هواپيما هم مىسازد ، اما براى كشتن يك عده انسان بىگناه ، مثلًا دزفول را خراب مىكند . اين شكستن اتم و تسخير فضا مضر است نه مفيد . آنكه فايده دارد و قرآن هم مىخواهد ، آن است كه « آدم » شود و علم را هم تسخير كند . يعنى با دو بال علم و تقوى حركت كند و گرنه با يك بال پرواز ميسر نيست .\r\n\r\nنيايش\r\nدشمنان هم مثل اينكه فهميده‌اند اين انقلاب ما مىتواند اتم را بشكند ، هم اتم عالم ماده را و هم اتم عالم ملكوت را . لذا انقلاب ما به صورت يك كشتى متلاطمى درآمده است كه امواج دنيا به او هجوم آورده‌اند و مىخواهند آن را غرق كنند ، اميدواريم به مظلومى اميرالمؤمنين ( ع ) و زحمت‌هاى اين آقا و به پهلوى شكسته زهراى مرضيه مصيبت‌هايى كه به زهرا وارد شد ، براى اسلام . اين كشتى متلاطم انقلاب را پروردگار عالم به ساحل برساند و انشاءالله اين انقلاب كاملًا به ثمر برسد .\r\nنسئلك اللهم و ندعوك بسمك العظيم الاعظم الاعزالاجل الاكرم به امام زماننا يا الله ، يا الله يا رحمن يا رحيم ، يا مقلب القلوب ، ثبت قلوبنا علي دينك الهي به حق محمد و علي و فاطمه ، و الحسن و الحسين و تسعه المعصومين من ذريه الحسين يا الله اسلام و مسلمان‌ها را مؤيد فرماى .\r\nفرج امام زمان را نزديك گردان و چشم ما را به وجود مباركش روشن و منور فرما .\r\nصفات انسانيت ، حالت تنبه ، توفيق علم‌يابى و علم‌جويى ، حقيقت‌يابى و حقيقت‌جويى ، توفيق عبادت و بندگى و ترك معصيت ، توفيق وظيفه‌شناسى و عمل كردن به وظيفه به همه ما عنايت فرما .\r\nخدايا به عزت و جلالت قسمت مىدهم اين شخصيت بزرگ اسلام ، رهبر عظيم‌الشأن انقلاب كه سايه‌اش بر سر انقلاب است و انقلاب را نگهداشته ، نگهدار باش و سايه ايشان را بر سر اين انقلاب مستدام بدار .\r\nخدايا دل اين بزرگمرد را خوشحال فرما به اين كه باشد و ببيند كه انقلاب به ثمر رسيده است ، خدايا اين مجالس ما ناقابل بود ، اما مربوط به قرآن تو اهل‌بيت تو بود ، به\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمظلومى اميرالمؤمنين ( ع ) اين مجالس ناقابل ما را به كرمت از همه ما قبول فرما .\r\nخدايا به عزت و جلالت از همه مسلمان‌ها رفع گرفتارى كن ، حوائج همه مسلمان‌ها را مستجاب فرما و دست ما را در دنيا و آخرت از دامان اهل‌بيت و قرآن كوتاه مفرما . خدايا اين آتش جنگ را به عزت و جلالت هر چه زودتر به نفع اسلام و انقلاب خاموش فرما . اميد اين عزيزان در جبهه را نااميد مفرما . اينها را به پيروزى ، زودتر به كربلا برسان .\r\nخدايا ، همه مخصوصاً خانواده‌هاى شهداءآرزوى كربلا دارند ، به مظلومى اباعبدالله ( ع ) آرزوى كربلا را بر دل ما مگذار . خدايا به عزت و جلالت قسمت مىدهيم ، ما را به راهى بدار كه رضاى تو در آن است ، بازدار از راهى كه سخط و غضب تو در آن است ، خدايا اين عبادات و روزه‌هاى ناقص ما را به كرمت قبول فرما .\r\nوصلي الله علي محمد و آله الطاهرين\r\n« والسلام عليكم و رحمه‌الله و بركاته »\r\n\r\n\r\n","description":"","footnote":"","page_name":" 335 ","page_number":335}
  ]